---
title:  Kuri ni vakasama
date:   20/03/2026
---

"E dodonu me kila na lewe ni matavuvale yadua ni tiko na i tavi me ra vakaitavitaki kina ena kena tuvanaki vinaka, vakalogalogavinakataki kei na vakataudeitaki ni nodra matavuvale. E sega ni dodonu me yaco na cakacaka ni veivakayaloqaqataki, me ra dau yalomalua, ka dau vosota ; vosa ena domo malumu, tarova na kena yaco na veilecayaki ka dui saga ena nona i gu me vakamamadataka nai colacola ni tavi vakatina… " Me kila vinaka na lewe ni vuvale yadua na tavi e namaki me cakava me duavata kina kei ira kena vo. O ira kece na gone, yabaki ono me lako cake, e dodonu me ra kila ni dodonu me ra colata na nodrai i votavota ni colacola ni bula ni veisiga "Ellen G. White, The Adventist Home pp. 179, 180. "E dodonu me da laivi Karisito me curu ki na lomada kei na noda matavuvale kevaka eda na lako voli ena rarama. Na matavuvale sa dodonu me tarai cake ena ka e tukuna na vosa. E dodonu me dua na lomlagi lailai e vuravura, e dua na vanua e teivaki kina na veilomani ka sega ni veivakasaurarataki. Na noda marau e vakatau ena kena teivaki na loloma oqo, veikauwaitaki kei na veidokai vakai keda. E dodonu me da dau guilecavi keda, ka dau vakasaqara na veigaunisala, ena veikalalai sara mada ga, me da vakaraitaka kina na noda vakavinavinaka ena veika eda ciqoma mai vei ira vakamarautaki ira kina na tani ka vakamamadataka na nodra rarawa kei nai colacola ena cakacaka ni yalololoma kei na cakacaka ni loloma.

**Taro ni veiwasei:**

`Vei kemuni na vakawati, na i vakavuvuli cava e vukei kemudrau ena nomudrau veimaliwai? Cava na nomu i vakasala vei ira na se bera ni vakawati, kei na cava mera vakarautaki ira kina ena veidredre e dau kauta mai na bula vakawati?`

`E levu na i tubutubu dauloloma ka dauveikauwaitaki era susugi ira na luvedra ena vuvale vakarisito, e dau qai yaco me ra laki cata na vakabauta na gone ni ra qase. Na cava na i vakasala kei na veivakacegui o rawa ni solia vei ira? Na cava beka e vinaka cake me kua ni tukuni?`

`Vakamacalataka mada na vakasama “Dou ia tiko nai valaval vuku. ” Ena kena veibasai na cava o vuli ca mai na veigauna duidui o rairai lakova kina e dua se dua tale?`