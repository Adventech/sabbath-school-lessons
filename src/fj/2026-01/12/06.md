---
title:  Lako Voli Ena Vuku
date:   19/03/2026
---

Na cava, na dina bibi duadua eda rawa ni kila na lotu vakarisito? E dina sara, sa i koya na mate nei Jisu Karisito ena vuku ni noda i valavala ca, e na noda vakabauti koya e rawa ni da rawata na bula tawamudu. Oqo e dua na ka dina e sega ni rawa ni vakasamataka vakataki keda. Ia oqo e dua na ka dina e dodonu me tukuni, se vakatakilai mai vei keda. Ka sa mai vakatakilai vei keda e na vosa ni Kalou.

E Levu sara na dina, na kila ka, kei na vuku e da na sega ni kila kevaka e a sega ni vakatakilai vei keda na Kalou ena nona vosa. Ia na kila kei na vuku oqo e sega ni soli vei keda me vaka ga na kila ka me vaka ga e dua na ka meda kila. Ia me da bulataka ena noda dui bula na dina oqo, na kila oqo, kei na vuku qo.

`Wilika Kolosa 4: 5, 6. Na i tuvaki cava e vakaraitaka kina o Paula ni dodonu me da “ia tiko na i valavala vuku ?’’ Cava na vuna?`

Ka ni rarawa, ni da lotu vakarisito, ena so na gauna eda sa dua tale na ka ia eda lotu vakarisito!Me vaka e vakaraitaka o Paula (lavetaki mai na Aisea 52: 5) O Isireli talega e dua na vatu ni veivakatarabetaki vei ira na tawa vakabauta : “ Ni sa dauvosavakacacataki na yaca ni Kalou vei ira na veimatanitu ena vukumudou …” (Roma 2: 24). E rui bibi na noda i valavala vei ira na tani, vakabibi vei ira e da sega ni vakabauta vata. (Raica na Taito 2: 5, 2 Pita 2: 2). Na matavuvale vakarisito, na nodra sota vata na i tabagone me ra masumasu ka sega ni veivakacacani, yaloloma kei na yalo ni vosota e tukuna e dua na i tukutuku levu vei ira era vakaraici keda tiko se ka dina na noda cakacaka se sega.

Ena Kolosa 4: 6, Paula e vakabibitaka na bibi ni vosa eda dau cavuta: “Me ia tikoga na nomudou vosa ena yalovinaka.” E sega walega ni yalovinaka se vakaroroko, na vosa eda cavuta e dodonu me veivakauqeti ka vakasinaiti ena loloma soli wale ni Kalou ena veivakauqeti ka vakasinaiti ni yalotabu. "Vakatuituinataki ena masima" Veibasai kei na i balebale vakavuravura ni vakatuituinataki ni vosa, na noda vosa e dodonu me veiganiti ka taleitaki vei ira eda vosa kina. "Meu vakaraitaka oqo, me vaka sa kilikili kei au meu tukuna" Na yalotabu duadua ga e rawa ni solia vei keda na vosa donu ena kena gauna donu me baleta na i naki donu ka vakarautaka na noda vakasama me vakarorogo ki na i tukutuku e dodonu me da wasea (ike talega e vakayagataki kina na dei, raica na i vakamacala ni Kolosa 4: 4 mai na noa)

`Vakasamataka na nomu vosa, nomu i valavala kei na nomu lako voli ena matadra na tani. Na tukutuku cava o vakauta tiko me baleta na nomu vakabauta kei na i bolebole ni dua e lotu vakarisito?`