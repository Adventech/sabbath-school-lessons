---
title:  Tubutubu Kei Ira Na Gone
date:   16/03/2026
---

E bibi sara na nodrai i tavi na gone ena kabani ni matavuvale. Ena gadrevi me ra kila ni ra lomani ka vakamareqeti me vaka ni ra lewe ni matavuvale ka lewenivanua ni matanitu vakalomalagi. Na soKalou vakavuvale e rui bibi me rawarawa, ia me dau vakayacori, ena veimataka kei na veiyakavi. Ni ra se lalai na gone, e rawa ni ra sa veivuke ena sasamaki kei na kena qaravi nai tavi tale eso. Ko ya e bibi sara, me ra muria nai vakaro nei Paula: “Oi kemudou na gone, mo dou talairawarawa vei ira na nomudou qase ena ka kecega ; nisa vinaka sara oqo vua na Turaga” (Kolosa 3: 20)

**Wilika na veitikina era. Na i vakavuvuli cava era solia me baleta na nodra susugi na gone?**

`Vakabalebale 22: 6, 15`

`Maciu 19: 14`

`Vakarua 6: 6, 7`

`Vakabalebale 1: 8, 9`

Kevaka era vakavuvuli vakadodonu me baleta na Kalou, enai vakavuvuli kei na i vakaraitaki, era na vu ni veivaKalougatataki na gone kina matavuvale, lotu kei na veivanua tale eso. Na veivakasalataki nei Paula vei ira nai tubutubu, me vaka na nona veivakasalataki vei ira na tagane kei na yalewa vakawati, e tautauvata ka veiganiti: “Oi kemudou na qase mo dou kakakua ni vakacudrui ira na luvemudou de ra datuvu kina” (Kolosa 3: 21). Na sala era dau veimaliwai kina nai tubutubu vakabibi o tama, kei ira na gone ka vakadodonutaki ira e tara sara ga na nodra susugi vakayalo.

Na vakadidike e vakaraitaka talega, ni gauna erau lako ruarua kina nai tubutubu ki lotu, e dua na pasede cecere ni gone era na dau lotu tikoga, me vaka na kena veibasai, kevaka e dua ga na tubutubu e lako tiko lai lotu. E kurabuitaki cake sara, na nona dau lako vakawasoma ena lotu o tama, me levu cake na gone era na tiko ga ena lotu ni ra sa qase mai. Nai tavi ni tama, ena nodra buli vakayalo na luvena, e sega ni rawa ni vakalailaitaki. E bibi kina vei ira na tamata me ra taura vakabibi na nodra i tavi.

`E sega ni o ira kece na tamata era (me tukuni vakamalua) i vakaraitaki vinaka vei ira na luvedra. Ena rawa vakacava ni veivuke na kilai ni Kalou ni Tamada, me kauta mai na veivakabulai ena vanua e gadrevi kina, vakabibi ni ra sa vakacaca vakalevu na Tama vakavuravura?`