---
title:  Tagane Vakawati Kei Na Yalewa Vakawati
date:   15/03/2026
---

Vuqa na veivakasalataki me baleta na vuvale vakarisito e tu ena veiyalayalati vou. (Raica, Efeso 5: 21-6: 9, Kolosa 3: 8-4: 1 Taito 2: 1-10, 1 pit 2: 18-3: 7). Vakabibi o ira na ‘’Lawa ni vula’’ oqo me vaka era dau vakatokai kina, e sega ni taucoko na kena i tuvatuva ia e okati kina na veika me veisautaka ka vakabulabula taka na veiwekani.

`Wilika mada na Kolosa 3: 18, 19. Na veivakatautauvatataki cava o raica? Na i kuri ni vakasala cava e soli o Paula ena Efeso 5: 22-25, 33?`

So era dau kaya “Oi kemudou na yalewa vakawati, mo dou tairawarawa vei ira na watimudou” (Kolosa 3: 18) ka tu vakadua e kea ; ia raica mada na ka bibi e kuria o Paula ‘’me vaka sa dodonu vua na Turaga’’. E sega ni dua na vanua e vakavulica kina na veiyalayalati vou ni dodonu me ra vakamalumalumutaki ira na marama vei ira tagane kecega ; se me ra vakamalumalumutaki ira na yalewa vakawati, se vakamalumalutaki ira ki na nodra gagadre se gagadre kecega na watidra. Na tikina e tukuna tiko o Paula ni nona yalodina na yalewa vakawati e liu vua na Kalou qai tarava vua na watina me kua ni vakamalumalumutaka na tagane vakawati se vakatulewataka na nona bula. Na loloma i karisito ki nai soqosoqo lotu ena nona soli koya ena vukuna e vakatakarakarataka na sala e dodonu me ra lomani ira kina na watidra na tagane vakawati (Efeso 5: 25). Era na vakatulewataka na ka e vinaka duadua vua na watina, e dina ga ni dodonu me dau veiganiti, na veika vakaoqo. Na loloma vakaoqo e vakarawarawataka vua na yalewa me talairawarwa ki nai vakaro ni Kalou me dokai watina. (Efeso 55: 33).

Na bulabula vakarisito e matanataki ena veimaliwai-veitalanoa, vakasamataka vata na veika ka vakatulewa vata me vaka e dua na veiwatini rui bibi kina na matavuvale taucoko, ena veiganiti me ra o katati na gone ena veivosaki oqo, ia me rau kakua ni veileti nai tubutubu e matadra. Ni oti na veivosaki vakaoqo, ka sega ni rau duavata kina na tagane vakawati kei na watina, na sala ni veivakasaututaki vakaivolatabu, sai koya me vakadonuya na yalewa vakawati na lewa nei watina, kevaka walega e sega ni veisaqasaqa kei na vosa ni Kalou. E nai vakarau vata ga oqori, e levu, ke sega ni kece, na tagane vakwati era rawa ni nannuma lesu na gauna era marau kina ni ra vakarorogo vei ira na watidra ka taura na nodra i vakasala. Nalevu ga ni nodra cakacaka vata me vaka e dua na timi na tagane vakawati kei na watina, na marautaki talega ni nodrau bula vakawati.

`E rawa vakacava ni da kakua ni cakava na ka, ka sa dau vakayacori tu mai ena veitabagauna sa oti: Me da taura nai vakavuvuli totoka ka tu ena veitikina oqo ka vulica me ka ca.`