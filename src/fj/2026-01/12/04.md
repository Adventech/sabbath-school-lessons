---
title:  Veimaliwai Ni Cakacaka
date:   17/03/2026
---

`Wilika mada na Kolosa 3: 22-25 kei na Kolosa 4: 1. Nai vakaro cava e tiko e ke me baleta na veimaliwai ni cakacaka raraba?`

Na tamata nikua ena so na gauna era dau kauta cake mai na veivakabobulataki me vakasala ni kena vakalailaitaki sobu eso na i vakasala vakaivolatabu ki na veigauna sa oti, kevaka e sega ni vakacacani taucoko na vosa ni Kalou. Ia, na ka veivakurabuitaki, oqo ni taura e lalai se sega sara na i tukutuku ni veitabagauna sa oti mai vei ira na Isireli ni veiyalayalati makawa kei na i soqosoqo lotu ni veiyalayalati vou. E buli na tamata me tu galala. Na lawa nei mosese e vakatabui ira na Isireli me ra bobula tawamudu (Vakarua 15: 12) qai tukuna ni ono na yabaki me gauna levu duadua ni kena cakacakataki kina na i sau ni dinau vakailavo (L/yani 21: 2-6, V/soro 25: 39-43). Na veivakabobulataki ena i volatabu, se vakacava na kena vakaloloma ki na noda vakasama ni gauna oqo, e sega ni tautauvata kei na vakaloloma ni veivakabobulataki ka sa laurai tu e vuravura nikua, e sa veivakacacani ka dua na cala rerevaki ena vukudra na tamata. Ena gauna ni veiyalayalati vou, na lotu e dodonu me cakacaka ena loma ni lawa ni matanitu vaka Roma ka vakarautaka na kena taukeni na bobula, ’’Ia e sega ni vaka nai vakarau ni veivakabobulataki ni gauna oqo, na lawa vakaroma e solia vei ira na bobula na dodonu kei na galala ni kena sagai me vakasukai nai valavala ka rawa ni vakataotaka na toso ni kosipeli’’. Clinton Wahlen, ’’culture, hermeneutics, and scripture: Discerning what is universal, ’’ in Frank M. Hasel, ed, Biblical Hermeneutics: An Adventis Approach (Siliver spring, MD: Biblical Research Institute/Review and Herald Academic, 2020), p. 166.

Na ka dina ena loma ni lotu, sega ni vaka ena loma ni matanitu vaka Roma, na i matai ni nona i tavi na bobula sa i koya vua na Kalou. Era vakasalataki na i taukei ni bobula me ra qaravi ira vakadodonu, “…. ni dou sa kila sa dua talega na nomudou Turaga mai lomalagi’’ (Kolosa 4: 1). sa vaka kina nai vakasala nei Paula vei Filimoni, me kua tale ni okati Onisimo me nona bobula ia me vaka ga na tacina (Filimoni. 16) Na ka dina, ena veiyalayalatti makawa kei na veiyalayalti vou, era vakatokai na tamata vakabauta me ra bobul (se dauveiqaravi) ni Kalou (raica na Same 34: 22, Luke 17: 10, 1Pita 2: 16) Kevaka mada ga eda sega ni taleitaka na ituvaki ni i tovo vakavanua e volai kina eso na tiki ni volatabu, e dodonu tiko ga me da ciqoma na lewa ni tiki ni volatabu vakataki koya. Kevaka e sega, eda sa na biuti keda kei na noda i tovo vakavanua me cecere mai na voso ni Kalou. Na digidigi vinaka cake sai koya me baleta e dua nai ulutaga ni bera ni yacoki nai soqoni ni ka me baleta na veika e tukuna tiko vei keda na i volatabu.

`Vakasamataka na sala e rawa ni yaga kina na tukutuku oqo ki na nomu veimaliwai e vanua ni cakacaka. Ena yaga vakacava nai vakavuvuli oqo vei iko e dua na boso se tamata cakacaka?`