---
title:  Na veivakaduavatataki kei nai nuinui
date:   21/02/2026
---

### Wilika ena vuli ni macawa oqo
Kolosa 1: 21–29, Efeso 5: 27, Efeso 3: 17, Roma. 8: 18, Efeso. 1: 7–10, Efeso. 3: 3–6, Vosa Vakaibalebale. 14: 12.

> <p>Wiligusu</p>
> “O Koya sa sega vua na cala sa qisia ko koya mei soro ni nodai valavala ca; me vakayacori kina vei keda na veivakadonui ni Kalou e na vukuna. ” (2Koronica 5: 21)

E tomana tiko ko Paula na ulutaga ni veivakaduavatataki, ka a vakabibitaki a vakamatatataki ena Kolosa 1: 20 (raica na lesoni 8 lotulevu) E vakamacalataka kina na i tukutuku rabailevu, ia na ka e muria mai sai e sa na vakatabakidua. Ena Nona mate ena kauveilatai, sa vakayacora kina o Jisu na veivakaduavatataki me baleta na tamata kecega kei na ka kecega, vakabibi na tamata, era sa tawasei mai na bula ni Kalou ena vuku ni ivalavala ca, ia oqo, ena vuku i Jisu, dou sa veivinakati kei Koya ena vakabauta.

Na iwalewale ni veivakaduavatataki yadua e vakamacalataki ena tikina ni macawa oqo. Me vaka ga na vuravura, e yaco ena mate i Karisito. Ena ivakatagedegede ni tamata yadua, na kauveilatai, e yawa sara mai na kena ivakatakilakila vakaitamera, e yaco me dua na ka dina e cakacaka, kei na loloma ni Kalou e veisautaki ira na tamata ni ra rogoca na kosipeli ka ciqomi Karisito vakataki Koya, na inuinui ni lagilagi.

E vosa talega o Paula me baleta na “ka vuni sa vunitaki tu mai na veitabagauna kei na veitabatamata” (Kolosa 1: 26, VV). Na cava na ka vuni oqo, kei na cava kece e raitayaloyalotaka —me baleta na tamata yadua kei na vuravura raraba? E semati vakacava na “ka vuni” oqo ki na kosipeli ka sa kacivaka vakalevu o Paula?

_*Vulica na lesoni ni macawa oqo mo vakavakarau ki na Siga ni Vakacecegu, 28 ni Veverueri._