---
title:  Tatawasewase Mai Filipai
date:   18/01/2026
---

`Wilika na Filipai 2: 1-3. Cava e vaka vuna na tatawasewase ena i soqosoqo lotu? Na cava e vakatututaka o Paula me kena i wali?`

Esa mositi Paula dina ni raica nai soqosoqo lotu e tauyavu taka ni basika kina na duidui kei na veilecalecavi, ka vakavuna me tauca kia eso na vosa kaukauwa. Na vosa “veileti” va Kiriki (eritheia) e volai ena Fiipai 1: 16, e Vakaibalebaletaka o Paula vei ira mai Roma era laveti ira tikoga ni ra vunau, ka sega ni ra laveti karisito.

Na veileti e dua vei ira na cakacaka ni tovo vaka yago (Kal 5: 20) ka tukuna talega o Jemesa (3: 16) ni tu vata keina cakacaka kecega e ca. Na vosa va Kiriki ni vosa “dokai” e vakayagataki ga vakadua eke ena veiyalayalati vou, ia e vakayagataki tale ena so na vakasama enai vola tabu ka kena i balebale na vakadonui koya, dokadoka se vakalevulevui koya. O Paula ena nona veivakasalataki ena Kalatia 5: 26 e kaya vaka oqo, “meda kakua ni gadreva me da dokai walega, se vei cudruvi, se veivuvutaki.

Raica na ono nai wali ni leqa qokoya e rawa ni ra vukei keda.

1. Bula nei Karisito: Vakayagataka o Paula na i tovo keina ona i vakarau na turaga me yavu ni noda bula.

2. Veilomani: Vakarota eke na Turaga meda veilomani me vaka sa lomani keda ko koya (Joni15: 12).

3. Vetauraki ni Yalotabu: Ni tiko na Yalotabu, ena vakavotuya na veitauaki veimositi ka a laurai ena lotu taumada (Cakacaka 2: 42) vakatautauvatataka keina 2Koronnica 13: 14.

4. Veiciqommi ena loloma: Vakamacalataka na nona bula na Turaga ena ua na vosa tautauvata ni kai Samaria dau loloma, (Luke10: 33) kei na gone cidroi (Luke15: 20)

5. Yalo Loloma: Qo na nona i tovo na Turaga, (Luke 6: 36) ka dodonu me laurai vei keda na luvena (Maciu 9: 36: 20: 34 : Marika 1: 41).

6. Lomavata, Tautauvata ena loloma, yalo vata: e ivakaraitaki uasivi duadua ni duavata, ka laveta cake o Paula ena Filipai 2: 5 ni dodonu me tiko ena lomada na yalo oqo ka tiko talega vei Karisito Jisu.