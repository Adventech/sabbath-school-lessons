---
title:  Nai Vurevure Ni Dua Vata
date:   19/01/2026
---

Vakasamataka tale mada na nona vakadreta tiko ko Paula na nona duavata ena Filipai 2: 2, ka vakayagataka kina e va na vosa veiwekani ena dua ga na vakasama, ka kena usutu me tara na lomada, noda vakanananu kei na noda vakasama. Nia vakabibi taka tiko na liuliu ni lotu na vei ka e rairai, o Jisu e vakabibitaka na qarauni ni lomada kei na noda vakanananu, me vakaga na vakaraitakaena Maciu 12: 34, “Nisa sa vosataka na gusuda na ka sa oso vakalevu kina na lomada”. Nisa curu yani mai na yalo nanuma, na dau laba, na dau yalewa, na dau dara, na dau butako, na veibeikataki vakailasu na vosa vakacaca (Maciu 15: 19).

`Wilika na Filipai 2: 3-4. Nai vakasala cava e laveta tiko ko Paula me muri tikoga na duavata enai soqosoqolotu?`

E boroya eke ko Paula nai yaloyalo ni yalo malumalumu, kauti iko sobu, laveti ira na tani ni ra uasivi cake mai vei iko, kakua ni nanuma ga na veika baleti iko. Rawarawa ni tukuni, ia e dredre ni caka, se vakacava?Meda nanuma tiko ni sa o ira oqo na yavu ni noda bula veimaliwai vakavuqa ni da dau veivosaki kei na dua eda dau nanuma ga na ka meda tukuna, ka sega ni kawai meda vakaroroga ena nona rai. Rawa ni dau basika na duidui ni tavere ena veitalanoa, ka rawa ni kena i wali ga meda dau vakarorogo. Rawa ni da sega ni duavata ena ka e talaucake mai ia ni da rogoca na nodra rai na tani, esai kalawa vina ka ni veirogoci.

O Paula ena Efeso 4: 13, E laveta tiko na lomavata e vakavuna na yalotabu koya e vesuki keda vata. Kevaka ee basika na duidui ena soqosoqolotu, na yalotabu ena veikavakaduavatataki e kauta mai na veilomani. Ena Efeso 4: 13 e baci laveta tale ko Paula na lomavata ena vakabauta kei na noda kila vavina ka na Turaga. E rui bibi talega o rau oqo ena noda duavata enai soqosoqo.

`Me mate na “au” ka laveti ira na tani mera uasivi cake vei keda, ena rawati vakacava na bula oya? E sana vakacava mada na noda veimaliwai kevaka eda bula ena bula oya?`