---
title:  Vakacacani Se Ga Ni Biuta Tani
date:   27/12/2025
---

### Wilika ena vuli ni macawa oqo
Efeso 3: 1, 2 Koronica 4: 7-12, Cakacaka 9: 16, Filimoni 15, 16, Kolosa 4: 9, Filipai 1: 1-3, Kolosa 1: 1, 2

> <p>Wiligusu</p>
> “Dou reki tikoga vua na Turaga au sa kaya tale, Dou reki. ” (Filipai 4: 4)

E dua nai talatala ni Lotu ni Kavitu ea biu ki vale ni veivesu ena nona a beitaki vakailasu, ka voleka ni rua na yabaki na dede ni gauna e tiko kina ena vale ni veivesu. Ia, dina ga nia kurabui taumada, sa vakila na valeniveivesu se nona vanua ni cakacaka okoya e solia vua na Kalou. Ni ra vakila nonai tokani ni okoya nai Talatala era sa kerei koya me vunau. Sa yaco me vakayacora vakakina, sa dau soli tikidua, ka papitaisotaki ira na kai vesu, vakatalega na vakayacori ni soqoni ni vakayakavi ni Turaga. Ena so na gauna sa dau vakaraitaka ni rui dredre na cakacaka ena vale ni veivesu, ia sa tu vata kei na marau, vakauasivi ni raica ni saumi tiko na masu ka veisautaki tiko na bula ni tamata. Ko Paula e vola nai vola ki Filipai kei Kolosa mai na loma ni valeniveivesu (Raica Filipai 1: 7, Kolosa 4: 3). Mai Filipai madaga ni oti na nodrau bilitaki vakailasu ko Paula kei Sailasa ea vesuki vakamatua sara na yavadrau (Cakacaka 16: 24). Ia ena lomaloma ni bogi erau masu ka lagasere tiko vua na Kalou kara vakarogoci rau tu ko ira na kaivesu (Cakacaka 16: 25). Sa dina sara rau kila na vakasama me rau marau tu ga kina. Ena loma ni macawa oqo eda na raica na veika eso, wilika 2 Koronica 4: 7-12. Ena tikina oqo e vakaraitaki na nona rawa ni lako curuma ko Paula na veivakatovolei?

E raica tiko kokoya edua nai naki levu ena vuku ni veika ea yaco vua, ia sa rawa meda vuli mai vua ke yaco mai vei keda meda vakatovolei talega.

_Vulica me vakaraitaki iko kina Sigatabu, Janueri 3._