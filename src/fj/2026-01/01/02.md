---
title:  Paula, Na Kaivesu I Jisu Karisito
date:   28/12/2025
---

Na Filipai kei na Kolosa e vakatokai mei vola mai na valeniveivesu baleta nia volai ena nona a tiko e vale ni veivesu (na kena vo nai vola ki Efeso kei Filimoni) E vuqa vei ira na daunivakadewa era nanuma ni ra a volai ena nona tiko ko Paula mai Roma rauta na 60-62 AD (Raica Cakacaka 28: 16).

`Wilika Efeso 3: 1, Filimoni 1 Cava na ka bibi ena nona tukuna ko Paula nai valavala ni ka vuni nona biu kina valeniveivesu?`

Ko Paula sa solia tu na nona bula ena cakacaka ni veiqaravi vei Jisu Karisito. Kevaka e tiki ni veiqaravi koya me yaco me dua na kaivesu, sa vakarau tu kokoya. Ko Paula e umani koya me vaka edua na mata sa vesuki tu ena sinucodo (Efeso 6: 20). Sa dau lako kokoya ena cakacaka ni kaulotu, susuga cake nai soqosoqo lotu ka vakarautaki ira na cakacaka vua na Turaga. Ena taroga beka kokoya, cava na vuna au tiko kina eke ni rawa vei au meu cakava e vuqa tale na ka e sega kina nai vesu ni sinucodo oqo? sa qai kaivesu talega e muri ko Paula, ena nona vola nai 2 ni Timoci. Qo eda raica kina ni lima nai vola ena veiyalayalati vou era volai ena nona tiko e valeniveivesu.

E sega dina ni dua nai vola mai valeniveivesu e vakaraitaka kina ko Paula na vanua dina e vesuki kina, ia eso era vakaraitaka ni mai Efeso se ki Sisaria. Ia sa sega na kenai vakadinadina vakavolatabu ni vesuki ko Paula mai Efeso. Ia ko Sisaria e via vaka me vanua vina ka, me vaka e sega na veivakarerei ena bula nei Paula ena tikina koya. Ia e tiko dina na veivakarerei, ena gauna e vola kina nai vola vei ira na kai Filipai (wilika Filipai 1: 20, Filipai 2: 17).

Nai vola ni Apositolo oqo e solia vei keda eso na vakasama kina vanua e tiko kina ko Paula ena gauna ni nona tikovakavesu. Matai, E tiko e dua nai tikotiko ka rawa ni Vakaibalebale taki ni nonai tikotiko na kovana ni yasana me vaka ga na kena ka tu mai Jerusalemi ka vakatarogi Jisu kina ko Pailato (Maciu 27: 27), (Joni 18: 33) kei na kena mai Sisaria koya a kaivesu kina ko Paula (cakacaka 23: 35). Ia ko a e vakayagataka vakamatata na vosa sega ni baleta na vanua, ia e Vakaibalebaletaki ga kina tamata. E tukuna â€œvei ira kecega na dauyadra ena vale ni Tui sa yaco me matau vei ira na kosipeli (Filipai 1: 13). Ia mai Roma, qo ko ira na sotia Vina ka sara ka rauta ni 14000, okoya era taqomaki koya nai liuliu (Emperors) ka qarauna talega na nona kaivesu. Ko Paula e vakauta talega nodra vakanuinui vina ka ko ira era sa vakadinata mai na vuvale nei Sisa (Filipai 4: 22). Qo e vakaraitaka niko Paula ea kaivesu tu mai Roma ka veitaratara vata kei ira era veiqaravi kina vuvale vaka Tui.

`Eda na vulica vakacava me cakava na ka vina ka mai na veika dredre mosimosi eda raici keda kina? Cava na vuna sa dau sega kina ni rawarawa meda cakava?`