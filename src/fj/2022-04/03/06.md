---
title:  Vakacegu Koto Vata kei Ira na Qase
date:   13/10/2022
---

`Wilika na Vakatekivu 25:8, 2 Samuela 7:12; 1 Tui 2:10; kei na 1 Tui 22:40. Na cava na ka era vakuria kina na veitikina oqo na nomu kila me baleta na mate?`

E duidui tu na sala e cauraka kina na Veiyalayalati Makawa na vakanananu me baleta na mate kei na gaunisala e bula kina. E dua na kena vakanananu oya na nona sa lako yani ki vei ira na wekana. Dua na kenai vakaraitaki me baleti Eparama, e kainaki “Sa qai ciba ko Eparaama, ka mate yani, ni sa qase vinaka mai, ia sa tamata qase, ka yabaki vuqa sara; a sa toki yani vei ira na kai nona" (Vakatekivu 25:8). Ko Eroni kei Mosese e rau sa toki yani ki vei ira na wekadrau (Vakarua 32:50).

`Na cava e vakatavulici keda kina na nodra na lako ruarua na tui vinaka kei na tui ca ki na dua vata ga na vanua ni sa mate? (2 Tui 24:6, 2 V/Gauna 32:33).`

E dua tale na gaunisala e vakamacalataki kina na mate oya ni sa moce vata tiko kei ira na nona qase. Me baleta na mate nei Tevita na Tui, nai Vola Tabu e kaya, ni moce vata kei ira na nona qase, ka bulu ena koro nei Tevita” (1 Tui 2:10). Na mataqali vosavosa vaka-koya e vakayagataki tale tikoga vei ira e lewe vica na nodra tui na Iperiu, ko ira na tui era yalodina kei ira na tui era sega ni yalodina.

Sa rawa nida raica e tolu na tikina e vakaibalebale ni moce vata kei ira na qase. Dua oya na vakanananu ni na yaco mai na gauna, walega oqo se ena gauna mai muri, ena gadrevi meda vakacegu mai na noda cakacaka kei na kena sotavi tiko na rarawa. Dua tale na vakanananu oya ni sega ni oikeda nai matai walega ni o koya e lakova na gaunisala eda sega ni gadreva oya, baleta ni ko ira na noda qase era sa liu tiko veikeda. Katolu ni vakanananu oya na noda bulu tikivi ira, eda sega ni tiko duadua ena gauna sara madaga era sega ni vakilai ira tu kina na mate. Na ka oqo ena sega soti kina ni vakaibalebale ki veikeda eso na vakanananu ni tamata yadua ena gauna oqo, ia e vakaibalebale sara vakalevu ena gauna oqo.

Ko ira era mate nira tu vata kei Karisito ena rawa ni bulu tikivi koya na nodra daulomani, ia era na sega ni veivosaki. Era na sega ni vakilai ira tiko me yacova na siga talei koya era na yadra kina mai na nodra moce mera na tomani ira na nodra daulomani era a mate nira tu vata kei Karisito.

`Raitayaloyalotaka mada se na vakacava tu kevaka mera na vakilai ira tiko na mate ka raica tiko se na vakacava tu na bula e ra koya, vakauasivi vei ira na nodra daulomani, ena nodra sotava tiko ena veigauna na rarawa ena gauna era sa mate oti kina. Ena sega beka ni veivakacegu ki veikeda na bula tiko, na dina ni ko ira na mate era moce?`