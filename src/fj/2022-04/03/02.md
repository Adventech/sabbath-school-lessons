---
title:  "E Dua na Ka Bula"
date:   09/10/2022
---

`Wilika na Vakatekivu 1:24–27 kei na Vakatekivu 2:7, 19. Na tautauvata cava kei na duidui cava ena rawa ni ko raica ena nodrau buli na tamata kei na manumanu? Na cava e kaya ki veikeda na Vakatekivu 2:7 me baleta na bula ni tamata?`

Nai tukutuku ena Vakatekivu e kaya enai ka ono ni siga ni veibuli, era a buli kina na manumanu ni vanua, kei na tamata, oirau na veiwatini (Vakatekivu 1:24-27). E kainaki ki veikeda ni Kalou “a bulia mai na qele na manumanu kila kecega ni vanua kei na manumanu vuka kecega ni loma ni macawa" (Vakatekivu 2:19). E a bulia talega na tamata mai na kuvu ni soso" (Vakatekivu 2:7).

E dina ga ni rau a buli ruarua mai na qele na manumanu kei na tamata, na buli ni tamata e duidui mai na buli ni manumanu ena rua na ka bibi. Matai, Na Kalou e a bulia na tamata ena tatara ni ligana, qai “ceguva ki na ucuna nai cegu ni bula, sa qai yaco na tamata me yalo bula" (Vakatekivu 2:7). Oya na vakavotukanataki ni cakacaka ni liga ni Kalou ni bera ni qai yaco me dua na ka bula. Karua, Na Kalou e bulia na tagane kei na yalewa me rau veiucui ka itovo vata kei na Kalou (Vatatekivu 1:26, 27).

Na Vakatekivu 2:7 e vakamacalataka na kena soli na icegu ni bula ki na dagodago qele, na yagoi Atama sa laki yaco kina vua me “yalo bula" (Heb. Nephesh chayyah) se dua na ka bula. Sa kenai balebale oya ni sega na yalo ena rawa ni bula tiko ena taudaku ni dagodago yago oqo. Ka sai keda yadudua na ka bula se yalo bula. Ni tukuni tiko ni yalo oqo e dua tiko na ka bula ena rawa ni bula ena taudaku ni dagodago yago oqo e ivakavuvuli vaka- pekani, e sega ni vakanananu vakaivolatabu. Na kena kilai vakavinaka na ituvaki ni bula dina vakatamata ena maroroi keda ena noda ciqoma eso na lasu vakadomobula era sa buli cake tiko ena vuku ni vakabauta oya.

E sega ni dua na bula e basika ena taudaku ni yago vakatamata kevaka sa mate E veivakamareqeti na Nona buli keda na Kalou, ka me kakua ni ulubaleta na ka e kaya nai Vola Tabu, na noda vakanananu me baleta na buli ni tamata. E sega walega ni ka vuni na bula ni tamata (era se sega tikoga ni duavata na vuku se cava nai balebale ni dua na ka e bula) ia o koya e veivakurabuitaki sara vakalevu sai koya na ituvaki ni kena vakilai na ka. Ena rawa vakacava ki na mave kei na wainimate e tu ena noda qavokavoka kei na mona me maroroya ka bulia na veika e sega ni rairai me vaka na vakasama (thoughts) kei na uqe ni yaloda (emotion)? Ko ira era vulica na vakanananu oqo era sa vakadinadinataka ni sega dina ni kilai.

`Sa dua dina na cakacaka mana levu na bula. Na cava e dodonu meda reki kina enai solisoli sega walega ni bula, ia me baleta talega na bula tawa mudu, o koya e veivakurabuitaki sara vakalevu?`