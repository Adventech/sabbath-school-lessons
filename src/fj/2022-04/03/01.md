---
title:  Na Kena Kilai nai Tuavaki ni Bula Vakatamata
date:   08/10/2022
---

### Wilika ena Macawa oqo
Vakatekivu 1:24-27; Vakatekivu 2:7, 19; Maciu 10:28; Dauvunau 12:1-7; 1 Tui 2:10; 1 Tui 22:40.

> <p>Wiligusu</p>
> "A sa bulia na tamata na Kalou ko Jiova mai na kuvu ni qele, ka ceguva ki na ucuna nai cegu ni bula, a sa yaco kina na tamata me yalo bula" (Vakatekivu 2:7).

Na veisaqasaqa ni vosa ni Kalou ena Nona a kaya, “Drau na mate vakaidina” (Vakatekivu 2:16, 17) kei na vosa ni yalayala lasu nei Setani, "Drau na sega dina ni mate" (Vakatekivu 3:4) a sega ni vakatatabutaki ga ki na Were ko Iteni. E sa voqa tiko ena veitabagauna kece sara.

Era lewe vuqa na tamata era tovolea mera vakaduavatataka na vosa nei Setani kei na vosa ni Kalou. Vei ira, nai vakasala, “Drau na mate vakaidina" e vakaibalebaletaki tiko ki na kena na vakarusai na yagoda vakatamata, ia na vosa ni yalayala ni “Drau na sega vakaidina ni mate" e sa baleta tiko na yalo e sega ni mate rawa.

Ia na kenai walewale oqo e sega ni cakacaka. Me vaka, ena rawa beka ni rau duavata na veisaqasaqa ni vosa ni Kalou kei na nei Setani? E tiko beka e dua nai vovo ni yalo e nakiti me bula tiko ena yago sa mate? E tiko e vuqa sara na tamata vuku kei na vakadidike vakavuku era tovolea mera sauma na taro oqo. Ia, na tamata Lotu Vakarisito e yavutaki vakaivolatabu, ena dodonu meda kila ni o Koya na Kalou cecere, o Koya ka buli keda, e kilai keda vakavinaka talega (raica na Same 139). Ena vuku ni ka oya, na Nona vosa duaduaga, nai Vola Tabu, eda na rawa ni raica kina nai sau ni taro bibi oqo.

Ena macawa oqo eda na raica tiko kina na gaunisala e vakamacalataka tiko kina na Veiyalayalati Makawa na bula ni tamata, kei nai tuvaki ni bula ni tamata ni sa mate.

_*Vulica na lesoni ni macawa oqo me na vakarautaki iko ena Siga Tabu, Okotova 15_