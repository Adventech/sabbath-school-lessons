---
title:  Kuri ni Vakasama
date:   14/10/2022
---

Wilika na Ellen G. White, "The First Great Deception," pp. 531-550, in The Great Controversy.

Kevaka mada ko sa tiko ena vale ni veisele ka ko sa cula enai cula ni veivakamoceri, sa na rawa ni tiko vei iko na vakanananu malumalumu sara se na vakacava sara tu na mate. Ia ni se moce tikoga ena icula ni veivakamoceri, e se yavala tikoga na nomu mona. Raitayaloyalotaka mada se na vaka tu evei na mate, kevaka e se yavala tikoga na mona, ka tu vakadua na ka kece. Na nodra vakila na mate sai koya na bobo ni matadra, kei nai karua ga ni ka era na kila oya na Nona sa lesu tale mai ko Jisu se na nona sa na lesu tale mai ni sa oti e dua na udolu na yabaki (raica Vakatakila 20:7-15). Me yacova na gauna oya, ko ira kece na mate, yalododonu se valavala ca, ki vei ira na vakacegu oya e lekaleka ga. Vekeda se bula tiko, na mate e vaka me taura tu e dua na gauna balavu. Veikeda na bula ena vaka- kina, ia vei ira na mate e gauna lekaleka walega.

"Kevaka e dina ni yalo ni tamata kece e lako ki lomalagi ena gauna ni sa cava na bula, ia ena vinaka cake meda vinakata na mate mai na bula. Era lewe vuqa era sa rawai tu ena vakavuvuli oqo ena nodra sa tamusuka koso na nodra bula. Ena gauna era curuoso kina ena leqa, lecaika kei na rarawa, e vaka me sa dau ka rawarawa na kena tamusuki na bula me sa lako yani ki na vuravura tawa vakaiyalayala.”—Ellen G. White, The Great Controversy, p. 539.

"E sega ni dua na vanua ena iVola Tabu e kune kina e dua nai tukutuku ni ko ira na yalododonu era na lako mera laki taura na kedrai sau, se ko ira na ivalavala ca mera laki taura na kedrai totogi na mate. Era sega ni biuta tu mai ko ira na petiriaki kei ira na parofita e dua na kenai vakadei. Ko Karisito kei iratou nai apositolo eratou sega ni solia e dua na kenai vakaraitaki. Nai Vola Tabu e vakatavuvulitaka tu vakamatata ni ko ira na mate era sega ni lako vakadodonu ki lomalagi. Era moce tu me yacova na siga ni tucake tale mai na mate." pp. 549, 550.

**Taro ni Veiwase**:

`1. Na cava na vakanananu vakaivolatabu ni bula ni tamata—e vakila wale tiko ni sega ni dua e tawasei-vukei keimami me keimami kila vakavinaka na ituvaki ni mate?`

`2. E sa rawai tu ko vuravura ena ivakavuvuli ni bula tiko ga na yalo, vata kei na kena revurevu e sega ni wili rawa. Na cava na vuna e sa rui bibi kina na nodai tukutuku me baleta na mate? Na cava na vuna, veikeda sara madaga na Lotu Vakarisito, eda na kunea kina na ito ni veisaqa kaukauwa me baleta e dua nai vakavuvuli totoka?`

`3. Ena taqomaki keda vakacava na noda kila nai tuvaki ni mate mai na rairai ni ka sa tu e matada? Oya, na cava na vuna meda na kakua kina ni vakabauta na veika eda raica, vakauasivi, kevaka na ka eda raica, sai koya na yalodra na wekada era sa mate, me vaka era sa kaya tiko eso nira sa raica tiko?`