---
title:  "Na Mate e Sega ni Kila e Dua na Ka"
date:   12/10/2022
---

`Wilika na Jope 3:11-13; Same 115:17; Same 146:4; kei na Dauvunau 9:5, 10. Na cava na ka eda na rawa ni vulica mai na veitikina oqo me baleta nai tuvaki ni tamata sa mate?`

Eso na daunivolatabu era kaya ni veitikina oqo (Jope 3:11-13; Same 115:17; Same 146:4; Dauvunau 9:5, 10), e volai vaka serekali, ena sega ni rawa ni vakayagataki me vakamacalataka nai tuvaki ni tamata ni sa mate. E dina ena so na gauna na serekali e rawa ni sega ni matata ka sega ni kilai vakavinaka, ia e sega ni vaka-kina ena veitikina oqo. Na ka e tukuna e matata, kei na kena vakanananu e duavata vakaoti kei nai vakavuvuli ena Veiyalayalati Makawa me baleta na ulutaga oqo.

Matai, ena Jope 3, e lolositaka tiko kina na petiriaki na nona a sucu mai, ena vuku ni rarawa kece e sotava. E vakila kevaka me a mate ena gauna e a sucu kina ke a se moce tikoga ka vakacegu (Jope 3:11, 13).

Na Same 115 e vakamacalataka na vanua era maroroi kina na mate ni vanua ni vagagalu, baleta "na mate era sa sega ni vakavinavinaka ki Vua na Kalou" (Same 115:17). E vaka ni ko ira na yalo dina era sa mate, era sa tiko mai lomalagi ka vakarokoroko tiko ki Vua na Kalou. Ena Same 146, na ka e veinanuyaka e sa na yali: â€œSa lako tani na nonai cegu, a sa suka ko koya ki na kena qele; E na siga dina ko ya sa oti na ka e vakanananu kina" (Same 146:4). Oqo nai vakaraitaki dodonu ni ka ena yaco ena mate.

Kei na Dauvunau 9 e kuria ka kaya, "ni sa sega na cakacaka, se vakasama se na kilaka (Dauvunau 9:5, 10). Nai tukutuku oqo e vakadeitaka nai vakavuvuli vakaivolatabu ni ko ira na mate e sa takali na nodrai cegu.

Nai vakavuvuli vakaivolatabu me baleta na nodra sega ni vakilai ira na mate me kakua ni vakayavalata e dua na loma taqaya ki veikeda na Lotu Vakarisito. Matai, ena sega ni yaco tiko na kama mai eli me tawa mudu se laki wawa tiko vakalailai mai puregatorio vei ira era mate ka sega ni se vakabulai. Karua, e tiko e dua nai cocovi e veivakurabuitaki vei ira era sa mate nira tu vata kei Karisito. Sa rauta me dua tikoga na ka lailai ki vei ira era na vakabauta. Ki vei ira na Lotu Vakarisito, na mate e vaka ga na moce, e dua ga na gauna ni vakanomodi kei na butobuto lekaleka. Na bula sa vuni vata kei Karisito ki Vua na Kalou, kei na gauna ena basika mai kina ko Karisito, o Koya na vu ni noda bula, ena rairai mai vaka talega kei Koya ena Nonai ukuuku.' John 8:51, 52; Col. 3:4."-Ellen G. White, The Desire of Ages, p. 787.

`Vakasamata mada na mate ni tu vata kei Karisito. E kabulu na matadra ni ra mate, ka na tiko enai bulubulu ena loma ni 1,500 na yabaki se 5 na vula ena tautauvata kei vei ira. Nai karua ga ni ka era na kila na Nona sa lesu tale mai ko Karisito. Gaunisala cava ena rawa ni kaya kina e dua, ena dua na vakanananu, ni vinaka na mate mai veikeda na bula?`