---
title:  Kuri ni Vakasama
date:   11/11/2022
---

Wilika na Ellen G. White, "In Joseph's Tomb," pp. 769– 778; "The Lord Is Risen," pp. 779-787; "Why Weepest Thou?", pp. 788-794; The Walk to Emmaus, pp. 795-801; "Peace Be Unto You," pp. 802-808; in The Desire of Ages.

Na rai ena gauna oqo era sega ni vakabauta na vakanananu ni tucake tale nei Jisu. Ia na kenai vakadinadina ena veitabagauna e rui kaukauwa ka sa laki yaco vei ira era sega ni via ciqoma na dina ni tucake tale, era sa vakadinadinataka ni vuqa na tamata era sa vakabauta ni ra a raici Jisu ni sa tucake tale. Ena vuku ni ka oya, e lewe levu ki vei ira era sega ni via vakabauta na tucake tale, era sa tovolea tiko ena nodrai gu mera vakamacalataka na ka ena rawa ni vakavuna, na nodra vakabauta na tamata duidui oqo, ni ra sa raica na Karisito o Koya sa tucake tale.

Eso era kaya ni ko iratou kece na tisaipeli eratou raitayaloyalotaka tu ga ni sa tucake tale ko Jisu; eso tale era kaya ni a sega ga ni mate ko Jisu ia e a cibati Koya ga sa qai vakilai Koya tale ni oti na Nona sa kau tani mai na kauveilatai, era qai nanuma ko ira na Nonai tokani ni sa vakatucaketaki tale mai na mate.Ka so (vakabauta se sega) era kaya ni ko Jisu e tiko na Nonai sa ni drua o koya eratou taura cala na tisaipeli ni oya na Karisito e sa tucake tale. Ia, nai vakadinadina kaukauwa ena veitabagauna e sa vakaraitaka na Nona sa tucake tale na Karisito ni sai koya oqo na mataqali vakalelewa era bulia na tamata me rawa ni ra biuta kina vakatikitiki. Na tucake tale e rui ka bibi, meda na kakua ni kidroa ena veivakanananu vinaka e soli tiko ki veikeda meda vakabauta.

"Na domo a qolou mai na kauveilatai, ‘Sa oti,' e a rogoci mai vei ira na mate. E a coka na lalaga ni bulubulu, ka vakaroti ira era moce tu mera tu cake. Ena vaka kina ena gauna sa rogo mai kina na domo i Karisito mai lomalagi. Na domo oya ena curuma yani nai bulubulu, ka ra tucake tale ko ira era sa mate nira tu vata kei Karisito. Ena gauna a tucake tale kina nai Vakabula, e vica walega nai bulubulu a tadola, ia na gauna ena lesu tale mai kina vakarua ko ira kece na mate era tu vata kei Jisu era na rogoca na domona, era na qai tucake tale ena bula e matalia ki na bula tawa mudu. Na kaukauwa vata ga oya a vakaturicaketaki Karisito mai na mate ena vakaturacake tale na Nona lotu, ka laveta cake ki vei Koya, ka mera lolovira ko ira era sa liu, na vei kaukauwa kecega, na veiyaca era sa vakayacani, sega walega ena vuravura oqo, ia ena vuravura sa bera mai.”—Ellen G. White, The Desire of Ages, p. 787.

**Taro ni Veiwase**:

`1. "Sa oti" (Joni 19:30) kei na “Sa tucake tale" (Maciu 28:6) e rua nai tukutuku e vakaibalebale sara vakalevu. Erau duavata vakacava ena tukutuku ni veivakabulai ena veitabagauna? Nai nuinui levu cava eda kunea ena veivosa oqo me baleti keda?`

`2. Taumada era a vinakata na liuliu me yadravi nai bulubulu me tarovi iratou na tisaipeli ena nodratou butakoca na yagoi Jisu. E muri era sa saumi ira na yadra mera kaya ni ko iratou na tisaipeli eratou sa butakoca na yagona. E vukei keda vakacava nai tukutuku oqo ena kena vakatakilai na dina ni kena sa lala nai bulubulu nei Jisu, ka cava na vuna e rui bibi kina ki veikeda na Lotu Vakarisito nai bulubulu lala?`