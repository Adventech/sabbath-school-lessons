---
title:  Era Lewe Vuqa era Tucake Vata kei Koya
date:   08/11/2022
---

"Ka raica, sa sei rua nai lati ni vale ni soro mai na tikina e cake ka kauta kira; a sa tavuki
na vanua, a sa kavida rua na veivatu lelevu; 52 a sa dolavi na veibulubulu; sa vuqa talega na
yagodra na yalododonu ka moce, sa tu cake tale mai; 5³ ia ni sa tu cake tale mai na mate ko
koya, era sa lako mai na veibulubulu, ka lako ki na koro tabu, ka sa rairai vei ira na lewe
vuqa" (Maciu 27:51-53).

`Na cava e vakatavulici keda kina nai tukutuku bibi oqo me baleta na tucake tale nei
Jisu kei na ka e sa vakacavara?`

E dua na uneune a vakatakilakilataka na mate nei Jisu (Maciu 27:50, 51), kei na dua tale
e vakatakilakilataka na Nona sa tucake tale (Maciu 28:2). Ena gauna e mate kina ko Jisu,
"a kureitaki na vuravura, e voroka na vatu ka sa tadola na ibulubulu. Era lewe vuqa na
yalosavasava era a mate era sa vakaturi mera bula. Era lako tani mai nai bulubulu ni sa
tucake oti ko Jisu ka lako cake ki na koro savasava ka rairai ki vei ira na lewe vuqa" (Maciu
27:51-53) Ko ira na yalosavasava oqo era a vakaturi cake ena lagilagi mera ivakadinadina
ni Nona sa tucake na Karisito ka iyaloyalo vei ira era na qai tucake tale ena gauna mai
muri. Ena vuku ni Nona sa tucake tale ko Jisu, e vuqa vei ira na Jiu a soli ki vei ira nai
vakadinadina kaukauwa mera vakabauta na Nona sa tucake tale, ka mera ciqomi Koya me
nodrai Vakabula, ka sa yaco me vaka kina, okati talega kina e vuqa vei ira na bete (raica na
Cakacaka 6:7).

“Ena gauna ni Nona veiqaravi, e a vakabulai ira kina na mate ko Jisu. E a vakabula
na luvena gonetagani na yada ni Neini, kei na luvena goneyalewa na turaga ni valu kei
Lasarusa. Ia ko ira oqo era sega ni vakaisulutaki ena yago e sega ni vuca rawa. Ni oti
na nodra vakabulai era se rawa tikoga ni mate. Ia ko ira era a tucake tale mai na nodra
ibulubulu ena gauna sa tucake kina ko Karisito era sa vakaturicaketaki ki na bula tawa
mudu. Era a lako cake vata kei Koya me vaka ni oira nai cocovi ni Nona qaqa mai na mate
kei nai bulubulu. Era sa lako cake ki lomalagi ka rairai ki vei ira na lewe vuqa, ka kaya,
ni sa tucake tale ko Karisito mai na mate, kei keimami sa tucake vata kei Koya. Oya na
veivakamataliataki na ka vuni me baleta na dina ni tucake tale."-Ellen G. White, The
Desire of Ages, p. 786.

Ko ira na bete levu kei ira na qase era kalougata vakalevu. E tu vei ira na kaukauwa
vakalotu ni matanitu, ka sa rawa ki vei ira mera veisautaka na vakatulewa ni matanitu ko
Roma ena nodra inakinaki. Ia era qai guilecava oya “ni sa lewa ko Koya sa Cecere sara e na
matanitu ni tamata, ka sa solia vua sa lomana kina" (Taniela 4:32). Na nodra lasu e sa sega
ni duavata ka sega ni yaga ena nodra sa vakabulai ko ira na yalosavasava era sa vakaturi tale
oya.

`Se mani vakacava na ca ni ka eda na sotava ena gauna oqo, na cava na vuna meda
vakabauta kina na qaqa ni Kalou ena vukuda ni da se sotava tikoga na dredre ena
vuravura bale oqo?`