---
title:  Nai Bulubulu Dregati
date:   06/11/2022
---

E vaka me sa mai cava na veiqaravi nei Karisito ena Nona mate ena kauveilatai. Na qaqa nei Setani ena nona uqeti Jutasa me soli Koya nai Vakabula (Luke 22:3, 4; Joni 13:26, 27) kei ira na bete levu kei ira na qase mera cikeva na Nona vakamatei (Maciu 26:59, Maciu 27:20). Ena gauna sa vesu kina, “era sa biuti Koya kece na tisaipeli ka dro" (Maciu 26:56, NKJV), ka qai cakitaki Koya vakatolu ko Pita (Maciu 26:69-75). Ena gauna oqo e sa qai mai davo koto yani ko Jisu enai bulubulu e ta ena vatu, sogo ka dregati ena dua na vatu levu, ka yadravi vei ira na sotia ni Roma (Maciu 27:57–66), era sa qai mai vakaraici Koya tu yani na veikaukauwa tawa kune ni vakatevoro. “Kevaka e rawa ki vua, o koya (Setani) sa na rawa ni vesuki tu i Karisito enai bulubulu."-Ellen G. White, Manuscript Releases, vol. 12, p. 412.

Ena gauna e qaravi tavi voli kina e vuravura, e sa tukuna voli kina ko Karisito na Nona mate kei na Nona na tucake tale. Ni vakayagataki nai vosavosa e taucoko vaka-Tokalau-e dua na tiki ni siga sa kenai balebale ni dua taucoko na siga-ko Jisu a cavuta na ka oya “ia me vaka ka siga tolu ka bogi tolu ko Jona e na kete ni ika levu; ena siga tolu ka bogi tolu vaka talega kina na Luve ni tamata e na loma ni qele" (Maciu 12:39, 40). Ena so tale na ka e a yaco, e tusanaka tiko kina ko Jisu ni na vakamatei ia enai katolu ni siga ena tucake tale kina (Maciu 16:21; Maciu 17:22, 23; Maciu 20:17-19). Era sa kila tiko ko ira na Farisi kei ira na bete levu nai tukutuku oya ka ra sa cakava na ka era sa rawa ni cakava ena vakanuinui ni na tarova na Nona na tucake tale.

`Wilika na Maciu 27:62-66. E laki yaco vakacava na ka era cakava me veivuke walega ena kena vakarautaki ko vuravura ena vuqa sara nai vakadinadina ni tucake tale nei Jisu?`

E caka na veisasaga taucoko sara me na rawa ni vesuki Jisu vakadua tu enai bulubulu, e yaco ga kina me qaqa mai na mate ka sa laki yaco kina vei ira nai vavakoso ca mera raica sara vakamatata na tawayaga ni nodra sasaga kece era a cakava me na kakua na yaco. Ko ira talega na tamata oqo era sa na rogoca na cakacaka mana nei Jisu; era sa na raica talega eso vei ira. Era qai nanuma ni yadravi ni bulubulu ena tarovi Koya, e dua e sa rawa ni cakava e vuqa sara na cakacaka mana, mai na Nona na tucake tale.

Na vu ni nodra yadrava talega na ibulubulu de na yaco mera na mai butakoca na yagona ko iratou na tisaipeli, me ratou na qai kaya ni ko Jisu e sa tucake tale mai na mate. Ena gauna eratou na tarogi kina mai vei ira na tamata, sai vei na Jisu ka sa tucake tale? Mera na qai kaya: Rogoca ga na neitou vosa.

Na veika era sa cakava sa vakaraitaka na nodra rerevaki Jisu tiko na bete levu, ena gauna sara madaga e sa mate oti kina. De rairai, e lomadra era sa rerevaka de na qai tucake dina mai