---
title:  "Mai na Titobu kei Vuravura"
date:   18/10/2022
---

`Wilika na Same 71. Ena Na cava nai balebale ni nona taroga na Kalou me kauti
koya tani "mai na wai titobu e vuravura" (Same 71:20)?`

Ena Same 49 eda raica kina e dua nai vakaraitaki ni nuinui e veitarai me baleta na tucake
tale, ni vakatauvatani kei na ivakadei lasu ni tamata lialia e vakararavi ki na nonai yau. Ena
Same 71, na daunisame e sa vakasaqara na veimaroroi kei nai nuinui mai Vua na Kalou ena
gauna era vakavolivoliti kina mai vei ira na kedra meca kei na veibeitaki vakailasu ni sa
biuti ira na Kalou (Same 71:10, 11).

Ena loma ni gauna e sotava tiko kina na veivakatovolei, na dauni-Same e kunea tiko
na vakacegu kei na nuidei ena nona vakananuma lesu na veigaunisala eso a maroroi koya
tiko mai kina na Kalou ena veigauna sa oti. Matai, e vakila ni Kalou a maroroi koya ena
gauna a sucu kina, ena Nona a kauti koya tani mai na ketei tinana (Same 71:6). Oti, e sa qai
vakadinadinataka ni Kalou a vakatavulici koya mai ena gauna ni nona gone (Same 71:17).

Ena veivakadeitaki ni Kalou na nona uluvatu kei na nonai drodro, a qai kerei koya na
dauni-Same, "Mo ni noqu vale kaukauwa, me'u dro tikoga kina" (Same 71:3). “Kakua ni
biuti au e na gauna ka’u sa qase mai kina; Kakua ni laivi au ni sa oti na noqu kaukauwa"
(Same 71:9). "Na Kalou, mo ni kakua ni vakayawa vei au: Noqu Kalou, mo ni kusarawa ni
vukei au" (Same 71:12). Sa qai tomana ma dauni-Same, “Oi kemuni ko ni sa vakatakila mai
vei keimami na ka rarawa vakalevu ka ca sara, O ni na vakabulai keimami tale, ka kauti
keimami cake tale mai na wai titobu e vuravura" (Same 71:20).

Na vosavosa "mai na titobu kei vuravura" e sa baleta na tucake tale vakayago nei koya
na dauni-Same ena gauna mai muri. Ia na kenai yaloyalo levu e vaka me tokona tiko na
vakamacala vakaiyaloyalo ni kenai tuvaki ni rarawa titobu nei koya na dauni-Same me
vaka e sa tilomi koya na vuravura (vakatauvatana kei na Same 88:6 kei na Same 130:1).
Sa na rawa nida kaya kina ni vosa vakatautauvata, ia e kaya tale tikoga na tucake tale
vakayago." Andrews Study Bible note on Ps. 71:20.

E muri, na ka bibi me ciqomi oya, se mani vakacava nai tuvaki ni bula eda tu kina, na
Kalou e tiko kina, e veikauwaitaki ka vakauasivi, na noda inuinui e sega ni kune ena bula
oqo ia ena bula sa bera mai—na bula tawa mudu e noda ena vuku i Karisito nida na tucake
tale ena Nona lesu tale mai.

`E sa yacovi keda oti eso na gauna vakadomobula ni yalolailai. Ena rawa vakacava
nida vakanamata tikoga ena sala e a tiko vata kina kei keda na Kalou ena veigauna
sa oti, ka me na vukei iko mo toso tiko ena vakabauta ena gauna e vaka me yawa
kina mai vei iko?`