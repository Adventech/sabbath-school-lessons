---
title:  Mai na Kaukauwa ni Bulubulu
date:   17/10/2022
---

`Wilika na Same 49. Na cava e vakavuna na nona nuidei na daunisame me baleta na
nona na tucake tale ena gauna mai muri (Same 49:15) ni veidutuitaki vata kei ira era
mate ni sega na nodrai nuinui (Same 49:6-14)?`

Na Same 49 e vosa tiko me baleta na nodrai nuinui lasulasu na tamata lialia “O ira era
vakararavi e na nodra kamunaga, Ka dokai ira e na vuku ni nodra i yau levu" (Same 49:6),
o koya e "Era sa vakayacana na nodra tiki ni vanua e na yacadra ga" (Same 49:11), kei ira
era sa bula tiko mera vakalougatataki ira ga (Same 49:18). Era cakava na ka me vaka ena
tudei tu ga na nodra vale kei na nodra lagilagi (Same 49:11, 17).

Ia ko ira na lialia era sa guilecava ni na seavu na nodra dokai ka ra na mate me vaka
na manumanu (Same 49:12). “Era sa lesi ki nai bulubulu me vaka na sipi; Ena vakani ira
ko mate;
Ena malai talega na nodra kaukauwa e nai bulubulu; me sega kina na kenai
tikotiko" (Same 49:14). Me vaka na ka sa tukuna ko Jope, "Au a lako luvaiwale mai na ketei
tinaqu, au na lako luvaiwale tale" (Jope 1:2; 1 Timoci 6:7). Na dauni-Same e dusia tiko ni
ko ira na lialia kei ira na vuku era na mate, ka ra na biuta tu mai na nodrai yau ki vei ira na
tani" (Same 49:10).

Ia e tiko e dua na duidui levu ena kedrau maliwa. Ko ira na lialia era na tovolea mera
na kunea na veivakadeitaki ena veika era taukena o koya e sega ni tudei kei na veika era sa
rawata. Ena yasana kadua na vuku e rai-baleta nai talanoa ni tamata kei na veivakabobulataki
ni bulubulu, ka raica sara tiko na isau lagilagi e sa vakarautaka tiko na Kalou ki vua (1 Pita
1:4). Ni sa tiko na veika oqo ena vakanananu, sa na rawa ni kaya kina ena nuidei na dauni-
Same, "la na Kalou ena vakabula na yaloqu mai na kaukauwa ni bulubulu: Ni na kauti au
ko koya" (Same 49:15).

Ni duavata kei na inuinui ena Veiyalayalati Makawa, nai tukutuku oqo e sega ni kaya
ni gauna sa mate kina ko dauni-Same na yalona sa na vakadodonu sara ki lomalagi. Na
daunisame e kaya ni na sega ni tikoga vakadua enai bulubulu. Ena yaco mai na gauna ena
vakabulai koya kina na Kalou mai na mate ka kauti koya ki lomalagi.

Vakadua tale, na dina ni tucake tale ena gauna mai muri, e kauta mai na maroroi ni
inuinui, veivakadeitaki, kei nai balebale ni noda bula tiko ena gauna oqo. Ena vuku ni
ka oya ko ira na vuku era na ciqoma e levu sara na kenai sau e lagilagi ka tawa mudu ni
vakatauvatani kei na ka ena ciqoma na lialia ena gauna ni bula lekaleka oqo.

`Na cava eso na sala ko sa rawa ni raica tiko kina na nodra leqa ko ira era vakararavi
ki na nodra iyau kei na veika era sa cakava oti? Ena rawa vakacava ni ko vakadeitaka
tiko na nomu rai ki na kauveilatai me na maroroi iko mai na nomu bale ki na lasu
vata ga oya?`