---
title:  Nai nuinui ena Veiyalayala Makawa
date:   15/10/2022
---

### Wilika ena Macawa oqo
Jope 19:25â€“27; 1 Timoci 6:16; Same 49; Same 71;
Aisea 26:14, 19; Taniela 12.

> <p>Wiligusu</p>
> "Ni sa vakabauta sa vakacabori Aisake kina ko Eparaama, ni sa
vakatovolei, ia ko koya ka vosataki kina na yalayala sa vakacabori koya na le dua
bauga o koya ka vakatubura ko koya: ni sa vakadinata ko koya sa rawarawa vua
na Kalou me vakabulai koya tale mai na mate; a sa tauri koya tale vakakina e nai
vakatakarakara." (Iperiu 11:17, 19).

Nai nuinui ni Veiyalayalati Makawa e sega ni yavutaki ena nodra vakanananu
na kai Kiriki oya ni mate na tamata e bula tikoga na yalona, ia ena ivakavuvuli
vakaivolatabu me baleta na nodra na tucake tale na mate. Ia ena rawa vakacava ki
vua na tamata mate, era sa vakamai me dravusa na yagodra, se vakacacani ena dua tale na
gaunisala, me na vakabulai tale? Ena rawa vakacava ki vua e dua na mate, ena loma beka ni
dua na yadrau se udolu na yabaki me na taura lesu tale na ka e kilai tani kina?

Na veitaro oqo e kauti keda me rawa nida vakila na cecere ni bula. Eda sa bula, ka
marautaka tiko na bula e solia ki veikeda na Kalou ena veisiga. Kevaka sara madaga eda
se bera ni kila nai tekitekivu ni bula, eda sa kila ni Kalou e a bulia na ka me bula ena ka e
sega ni bula ena kaukauwa ni Nona vosa mai nai vakatekivu.(Vakatekivu 1; Same 33:6, 9).
Ia kevaka sa rawa ki Vua na Kalou me bulia na bula ena vuravura oqo mai na sega na ka
(Latin ex nihilo), na cava na vuna meda qai vakatitiqataka kina na Nona na rawa ni bulia
vou tale na bula ni tamata ki na kenai tuvaki taumada?

Ena macawa oqo eda na raica tiko kina na gaunisala e vakatakilai kina na vakabauta
me baleta nai otioti ni tucake tale ena Veiyalayalati Makawa, vata kei nai tukutuku nei Jope,
Same, Aisea na parofita kei Taniela.

_*Vulica na lesoni ni macawa oqo me vakarautaki iko ena Siga Tabu, Okotova 22._