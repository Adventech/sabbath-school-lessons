---
title:  Na Parataisi era tu Kina na Yalo
date:   30/11/2022
---

Dina ga ni sega ni duavata na Lotu Vuki tani ena ka me baleti puregatorio, ia era lewe levu era vakabauta ni yalodra na yalosavasava era sa mate era sa marautaka tiko na parataisi ena iserau ni Kalou. Eso era kaya ni ko ira na yalo oya era sega ni vakayago; eso tale era vakabauta ni yalo oqo era sa vakayagotaki tu vakayalo e serau.

Se na mani vakacava nai vakanananu vakavuku me baleta nai tuvaki ni bula ni tamata ni sa mate, na veivakasama kece oqo e vakagogotaka na ivakavuvuli vakaivolatabu me baleta nai otioti ni tucake tale kei na nodra veilewaitaki na mate. Na cava na vuna me dua kina na tucake tale kei na veilewai (Vakatakila 20:12–14) kevaka na yalodra na yalododonu era sa marau oti tiko mai parataisi?

`Wilika na Cakacaka 2:29, 34, 35 kei na 1 Koronica 15:16-18. Era vakacilava vakacava na rarama me baleta na ituvaki ni mate kei ira era waraka tiko na tucake tali?`

Nai Vola Tabu e vakatavulica ni tamata kece era sa tiko rawa mai lomalagi era kau bulabula me vakataki Inoki (Vakatekivu 5:24) kei Ilaija (2 Tui 2:9-11), se vakaturi cake tale mai na mate me vakataki Mosese (Juta 9) kei ira era a vakaturi cake vata kei Karisito (Maciu 27:51-53).

Me vaka eda sa raica oti, na vakanananu me baleta na yalo ena ruku ni cabocabo ni soro ka ra vutugu tiko ki Vua na Kalou ena vuku ni sau ni nodra dra (Vakatakila 6:9–11) e ivakatakarakara walega ni vakatulewa dodonu ka sega ni vakaduavata kei na bula tiko ni yalo. Nai bulubulu e vanua ni vakacegu vei ira na mate, oira era sega ni vakilai ira tu me yacova na iotioti ni tucake tale mai na mate, na gauna era sa na vakilai ira tale kina. Ko ira na mate, okati kina ko ira na yalododonu era sega ni yalo mera cagina wavoki voli ga e macawa, ka ra waraka tiko na gauna me ra na qai duavata tale kina kei na yagodra enai otioti ni tucake tale.

Ena 1 Koronica 15:18, e kaya tiko kina ko Paula kevaka me a sega ni na tucake tale na mate, “era na rusa talega ko ira era sa nei Karisito, ka sa moce tu." Na cava era mate kina kevaka era sa tiko rawa mai lomalagi ena gauna era sa mate kina? Na uto ni vakavuvuli ni Veiyalayalati Vou, oya na nodra na vakaturi cake tale ena gauna ena lesu tale mai kina ko Karisito, e sa na vakaotia na ivakavuvuli lasu ni ko ira na yalododonu era sa laki taura sara na nodra ia cocovi tawa mudu ena gauna ga era sa mate kina. Eda sa daurogoca vakawasoma ena gauna ni veibulu.

`Cava eso na sala ko na rawa ni vukei ira kina na tamata mera kila ni vakanananu ni ko ira na mate era moce tu ena nodrai bulubulu e tukutuku vinaka," ena vakanananu nira vakacegu dina tiko ka sa sega ni vakila e dua na mosi kei na rarawa?`