---
title:  Na Bukawaqa mai Eli
date:   26/11/2022
---

### Wilika ena Macawa oqo
Marika 9:42â€“48; Malakai 4:1; Juta 7; 1 Timoci 2:5;
Cakacaka 2:29, 34, 35; 1 Joni 5:3-12.

> <p>Wiligusu</p>
> Vakatovolea na ka kecega, taura matua na ka e vinaka"
(1 Cesolonaika 5:21).

Edua na dauvola serekali ko Dante Alighieri (1265-1321) e vola e dua na ivola e
vakatokai na The Divine Comedy, me baleta tiko na vakanananu ni vanua era na
lako kina na yalo ni tamata ena gauna era sa mate kina. E kaya ni ko ira na yalo era
na lako sara ki eli ena vuravura ga oqo; se ki puregatorio, na vanua era na rawa ni ra laki
vakasavasavataki ira kina, me rawa nira yaco kina ki lomalagi se ki parataisi ki nai serau
ni Kalou.

E dina ga ni serekali, ka lasu, ia na vosa nei Dante e sa laki tara sara na ivakavuvuli ni
Lotu Vakarisito, vakauasivi nai vakavuvuli ni Lotu Katolika vaka-Roma. Na vakanananu ni
nona lako na yalo ki eli se ki puregatorio se ki parataisi e sa yavu dei tu ni lotu oya. Vuqa
vei ira na lotu vukitani makawa (Protestant) era sa vakabauta tale tikoga ni bula tiko na
yalo ni tamata sa mate ka sa lako cake ki lomalagi se lako sobu ki eli. Ia kevaka e sega ni
mate na yalo ni tamata, ena dodonu me na lako kina na dua na vanua ni sa mate na yago.
Vakalekaleka, na cala ni vakanananu ni kena kilai na bula ni tamata e sa veivakauti kina
veivakavuvuli cala rerevaki.

Ena macawa oqo eda na tara tiko kina eso na ivakanananu e sega ni
vakaivolatabu, ka vaka-kina na rai vakaivolatabu ni ka ena yaco ni sa mate na tamata.

_*Vulica na lesoni ni macawa oqo me na vakarautaki iko ena Siga Tabu, Tiseba 3._