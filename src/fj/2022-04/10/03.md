---
title:  Na Buka mai Eli
date:   28/11/2022
---

Ena nodra ivola na gone ka kena ulutaga na The Sight of Helle vola ko (Dublin: James Duffy, [1874], p. 24), kei na bete ni Lotu Katolika vakavavalagi John Furniss (1809-1865) e vakaraitaka tiko na veivakararawataki levu ena dua na kaukaumea mokimokiti levu mai na lomalagi kei na vuravura. “ko ira na manumanu vuka era qai basika ga mai vakadua ena drau na milioni na yabaki ka mai tara ga na polo kaukaumea levu oqo ena vuti ni tabadra." E kaya o koya e vola ni nodra vakamai na tamata ivalavala ca mai eli ena caka tikoga me yacova ni sa seavu yani na polo kaukaume levu oya ena kena mai tarai tiko ena vutidra na manumanu vuka. Na ka vakaloloma oya ni vuqa na Lotu Vakarisito era sa vakabauta tiko ena gauna oqo e dua naka me tautauvata vata kei ira na yali.

`Wilika na Malakai 4:1 kei na Juta 7. Ena rawa ni vukei keda vakacava na veitikina oqo meda kila kina vakavinaka na vakanananu ni kama tawa mudu se na vakanananu e cauraka tiko ko Jisu, ni ko ira na mate era yali ena na tiko ena bukawaqa tawa mudu(Maciu 18:8)se ena bukawaqa ena sega ni boko rawa? (Marika 9:43).`

Na vosa tawa mudu (Heb. 'olam; Greek aion, aionios) e vica vata tiko na kenai balebale, ena vakatau ena kena vakanananu levu. Me vaka oqo, na veitokani vata kei na Kalou(Vakarua 33:27, "everlasting"),na vosa e cauraka tiko na Nona tawa mudu. Ni vakatokai ki vua na tamata(Exod. 21:6, “forever”),na vosa e vakaiyalayala ga na kena balavu. Ni vakayagataki kina na buka(Maciu 18:8, Maciu 25:41, "everlasting"),e vakatakila ni na sega ni lako tani na buka me yacova ni sa vakaotia vakadua na ka e vakama tiko. Nai balebale ni bukawaqa tawa mudu, ena tawa mudu walega ena vakanananu ni na vakaoti ira vakadua nai valavala caka na sega tale ni dua na tikina me vo(Malakai 4:1).

Nai vakavuvuli ni totogi tawa mudu vei ira nai valavala ca e tiko na kena ivakavuvuli e rui bibi sara. Kevaka era na totogitaki nai valavala ca me tawa mudu, sa kenai balebale ni veika ca ena sega ni vakaoti rawa. Na bula talega ni tamata e lako ga mai Vua na Kalou(Vakarua 32:39, Same 36:9),ni o Koya e "sega ni vinakata me mate na tamata ca" (Isikeli 33:11).Ia, na cava na vuna e solia tikoga kina na bula ki vei ira na tamata ca mera rarawa ena veivakararawataki e sega ni oti rawa? Ena sega beka ni vinaka ki vei Koya me vakaoti ira ga? Kevaka era na vakamai nai valavala ca ena vuku ni nodrai valavala(Vakatakila 20:12),na cava na vuna me laki vakaitotogitaki sara tiko kina na bula lekaleka ni tamata me tawa mudu?

Na veitikina kece enai Vola Tabu me baleta na buka e tawa boko rawa me raici ni sa baleta tiko na drano bukawaqa ni sa oti na yabaki e dua na udolu ena Vakatakila 20 (raica na lesoni 13). Ena vuku ni ka oya, e sega ni vakaivolatabu na kena tukuni tiko ni sa vakayacori tiko na kama mai eli ena gauna oqo.

`Na cava e vakatakila ki veikeda na dina me baleti eli me baleta na loloma ni Kalou, vakauasivi ni veidutuitaki kei na rarawa tawa mudu?`