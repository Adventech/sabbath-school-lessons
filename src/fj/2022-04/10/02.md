---
title:  Na Baca e Sega ni Mate Rawa?
date:   27/11/2022
---

`Veidutaitaka na Marika 9:42-48 vata kei na Aisea 66:24. Na cava ko kila me baleta na kena kainaki na “nodra baca e sega ni mate rawa" (Mark 9:48, NKJV)?`

Eso era vakadewataka tiko, ni "baca se ulo" (Marika 9:48)sai vakaraitaki nikena sa na lako sara ki eli na tamata ivalavala ca ena gauna sa mate kina, na vanua me na sotava tiko kina na veivakararawataki me tawa mudu. Ia, na ivakadewa oqo e sega ni vakanananu vakaivolatabu,ka guilecava talega na yavu ni Veiyalayalati Makawa me baleta na tikina oqo. Na vosa me baleta na baca se ulo e sega ni dua ga. E levu na se ulo ka ra laki kania tiko na yago sa vuca."-Robert G. Bratcher and Eugene A. Nida, A Translator's Handbook on the Gospel of Mark (London: United Bibles Societies, 1961), p. 304.

Ena Marika 9:48 ko Jisu e cavuta tikoga na Aisea 66:24, e kaya, “A ra na lako yani, ka raica na yago ni tamata era sa mate era vuki tani vei au: ni na sega ni mate na kedra baca, ena sega talega ni bokoci na kedra bukawaqa; ka ra na ka vakasisila vei ira na tamata kecega" Nai vakaraitaki vakarerevaki oqo e boroya tiko e dua nai yaloyalo ni vanua ni valu kei na nodra sa mate vakayauyau na Nona meca na Kalou. Na yagodra e sega ni vakamai e sa na vuca ga mai vei ira na uloqai vakamai e muri. E sega ni dua nai tukutuku me kaya ni ko ira na vakarusai ni yago ka lako sara ki eli.

Ia e vakacava ko ira nabaca era sega ni mate? Na vosa vakatautauvata ni Aisea 66:24 (cavuti tiko ena Marika 9:48) e sega ni kaya ni ko ira na baca oya era sega ni mate rawa (Immortal worms?) Na ka e vakabibitaka tikoni ko ira na baca oqo era na sega ni biuta na nodrai tavi ni veivakarusai me yacova ni sa oti. Era na kania tikoga na yago ni tamata ivalavala ca me yacova ni sa vakacacani vakadua na yago oya. Na duidui oya ko ira na tamata yalodina ni Kalou era na duavata tiko ena reki ena vuravura vou kei na lomalagi vou ka sokalou tiko enai serau ni Kalou(Aisea 66:22, 23).Ena duidui oya ena vakanananu, sa rauta me kaya kina ko Jisu ni na vinaka sara vakaoti vua e dua me curu ki na matanitu ni Kaloukevaka me sega e dua na tiki ni yagona-sega na ligana, se yavana, se matana—mai na taucoko tu ni yagomu o koya ena laki vakarusai mai vei ira na baca kei na bulawaqa(Marika 9:42-48).

`Mai muri,eda na vakabulai se yali vakadua. Ena sega na tu e loma. Ena rawa ni noda na bula tawa mudu se sotava na veivakarusai tawa mudu. Na digidigi cava ko na cakava ni kua? Ena uqeta vakacava na nomu digidigi na dina oqo me baleta na-bula tawa mudu se rusa tawa mudu?`