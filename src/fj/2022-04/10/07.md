---
title:  Kuri ni Vakasama
date:   02/12/2022
---

Wilika na Ellen G. White, "The First Great Deception," pp.
531-550; "Can Our Dead Speak to Us?" pp. 551-562, in The Great Controversy.

"Ena veicala bibi ni bula tikoga na yalo e dabe koto ena ivakavuvuli ni mate e vakilai
koya-nai vakavuvuli, me vaka na vakararawataki me tawa mudu, e veisaqasaqa kei nai
vakavuvuli ni Vosa ni Kalou, ki na vakatulewa ni vakanananu, kei na veika e tarai kina
na bula ni tamata. Me vaka na vakabauta e ciqomi vakalevu, ni ko ira na vakabulai mai
lomalagi e matata tu vei ira na veika e yaco tiko e vuravura ka vakauasivi vei ira na nodrai
tokani era sa biuti ira tu mai. Ia ena rawa vakacava ni vurevure ni marau ki vei ira na
mate na nodra vakila tiko na leqa era sotava tiko na bula, ena nodra vakadinadinataka na
ivalavala era cakava ko ira na wekadra, ka raici ira nira sotava tiko na lomabibi kecega, na
rarawa kei na dredre ni bula? Ena vakacava sara mada na levu ni marau era na marautaka
tiko ko ira era na vuka takosovi ira na nodrai tokani e vuravura? Ka na vakacava na kena
kaukauwa vakaoti na vakabauta ni gauna ga e biuta kina na yago na yalo ni tawa veivutuni
e sa na biu sara ki na bukawaqa mai eli. Na mataqali rarawa titobu vakacava ena dodonu
me na tarai ira ena nodra raici ira na nodrai tokani ni ra sa lako sobu kinai bulubulu ka sega
tu vakarau, mera curuma na rarawa kei nai valavala ca e tawa mudu"-Ellen G. White, The
Great Controversy, p. 545.

**Taro ni Veiwase**:

`1. Ko ira era sa vosa tiko ki vei ira na Lotu Vakarisito tale eso me baleta na mate kei
eli, era na raica na lomaqa kei na dei ni tamata ena nodra vakabauta, sega walega ena
vakanananu ni nodra sa lako sara vakadodonu ki lomalagi ko ira na vakabulai, ia ko
ira na yali kin a veivakararawataki tawa mudu mai eli. Na cava na vuna ko nanuma
kina ni vaka-koya? E dua ga na ka e matata, vei ira era vinakata mera vakabauta ni
wekadra sa mate sa tiko vata kei na Kalou. Ia, na cava na vuna e tiko kina e dua nai
dre kaukauwa ki na vakanananu rerevaki ni ko ira sa yali era sa vakararawataki
tiko mai eli me tawa mudu mai eli? Na cava e vakatavulici keda kina me baleta na
kaukauwa ni vakarau ni bula vakavanua? Veiwaseitaka ena nomu kalasi.`

`2. Vuqa na veimatalotu Vakarisito era kacivaka tiko nai vakavuvuli tawa vakaivolatabu
ni bula tiko na yalo ni tamata vata kei na kena veivakanananu eso e veisemati. Na cava
tale ena dodonu meda na cakava vakaisoqosoqolotu (mei kuri ni ka eda sa cakava
tiko) ena kena kacivaki ki vuravura na rai vakaivolatabu me baleta na mate kei na
bula sa bera mai?`

`3. Dina ga ni a vola ko Dante na The Divine Comedy, sa yaco me veirawai vakalevu
ena nodra vakadeitaka ena nodra vakasama na tamata nai vakavuvuli lasu me baleta
na ka ena yaco ki na yalo ni sa mate na tamata. Na lesoni cava eda na rawa ni vulica
mai na kena rawai vakarawarwa nai vakavuvuli ni Lotu Vakarisito mai na veirawai
ni vakavuvuli mai taudaku? Na cava eso na vakanananu e nodra na tawa Lotu
Vakarisito e sa rawai tu kina na Lotu Vakarisito ena gauna sara madaga oqo, ka na
rawa vakacava meda maroroi keda mai kina?`