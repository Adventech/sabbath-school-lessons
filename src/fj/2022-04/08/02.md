---
title:  Nai Nuinui ena Taudaku ni Bula Oqo
date:   13/11/2022
---

E dua na turaga ni Kiriki ka dauvakasokumuna na veitukutuku makawa ko Herodotus (5th
century BC) e a volavola tiko me baleta e dua na yavusa era daulolosi tiko, me tekivu mai
na gauna era sucu mai kina, baleta ni ra namaka tiko na veika rarawa ena sota-kaya na
gone oya kevaka mena bula tiko me yacova na nona sa qae. Ena vulagi sara ki veikeda na
ivakarau oya, ia e tiko kina eso na vakasama bibi.

Vica na gauna mai ki muri, e a tabaki kina e dua nai tukutuku mai Amerika ka vaka koto
oqo, "Na cava na vuna ko bula tiko kina, kevaka ko sa na rawa ni bulu ena tini na dola?"
Ena rawa ni dredre vakalevu na bula, kevaka sara madaga eda vakabauta na Kalou ka
nuitaka tiko na bula tawa mudu. Raitayaloyalotaka mada se na vakacava na kena dredre
ki vei ira e sega tu na nodra inuinui ena gauna lekaleka oqo kei na leqa e sotavi tu ena
veigauna eke. Vuqa vei ira na dauvolaivola vakavuravura era vosa tiko me baleta na kena
sa sega ni vakaibalebale na bula ni tamata, me vaka nida na sega ni mate kece, ia eda sa
bula tiko ena noda vakila nida na mate. Kei na kena vakayacori na ka oqo sai koya na ka e
taucoko kina nai naki ni bula ni tamata, sa dauvakavuqa ni dredre ka mosimosi, ka sa vaka
me tawayaga ka lala. E dua e kaya ni bula ni tamata e sega ni tu kina e dua na ka, era tiki ga
ni lewe sa vakacacani ena sui vuca." Rui vakarerevaki, ia, vakadua tale, ena dredre meda na
veisaqasaqa kei na ka e vakaibalebale.

Io, na veibasai kece ni veika oqo, sai koya na kena tiko veikeda na vosa ni yalayala
vakaivolatabu ni bula tawa mudu e tiko vei Jisu. Ka sai koya oqori nai dola; e tu veikeda nai
nuinui vei Karisito kei na ka e sa cakava ki veikeda na Nona mate kei na tucake tale. Kevaka
me a sega, na inuinui oya na cava e tu veikeda?

`Wilika na 1 Koronica 15:12-19. Na cava e kaya tiko ko Paula eke me baleta na kena
veiwekani na tucake tale nei Karisito kei na inuinui ni noda na tucake tale?`

Ko Paula e vakamatatataka: ni noda na tucake tale e sega ni na duidui mai na tucake tale
nei Karisito. Kevaka eda na sega ni tucake tale, sa kenai balebale ni a sega ni tucake tale
ko Karisito, ia kevaka me a sega ni tucake tale ko Karisito- -sa qai cava? "Sa na qai sega
ni yaga na nomu vakabauta; ko se tiko ga enai valavala ca. Ena gauna eda na mate kina eda
na mate me tawa mudu, sa na qai sega ni vakaibalebale na bula. Ko Paula e kaya tiko ena
1 Koroni 15:32 "kevaka sa sega ni tu cake tale ko ira na mate, me da kana ga ka gunu,
ni da na mate ni mataka” Tomana ko Ellen G. White ka kaya, “Ko lomalagi ena noda kina
na ka kecega, kevaka eda vakayali lomalagi eda sa na vakalia na ka kecegal."-Sons and
Daughters of God, p. 349.

`Vakasamataka mada na talei ni noda inuinui kei na vakabuta. Na cava na vuna ena
dodonu kina meda na cakava na ka eda na rawata, ena loloma ni Kalou, meda na
maroroya kina?`