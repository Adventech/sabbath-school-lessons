---
title:  Kuri ni Vakasama
date:   18/11/2022
---

Wilika na Ellen G. White, "The Thessalonian Letters," pp. 255- 268; "Called to Reach a Higher Standard," pp. 319-321, in The Acts of the Apostles.

"Ko ira na kai Roma, "era sa kila vakavinaka tu na nodra vakabauta na Lotu Vakarisito ni na dua na siga era na tucake tale kina mai nai bulubulu, ka ra na kitaka na veika kece era na rawa ni cakava mera vakalialia ka vakalatilatia nai nuinui oya. E dua nai tukutuku ni veivakararawataki a vakayacori mai Gaul ena 177 CE e volaitukutukutaki kina ni ko ira na vakararawataki era a vakamatei taumada, oti sa qai biu tu na yagodra me vuca ena loma ni ono na siga ni bera ni qai vakamai ka viritaki na kena dravusa ki na uciwai na Rhône-era sa qai kaya ko ira na kai Roma, 'Meda raica sara mada oqo se ra na tucake tale," Oqo na ka e kaya ko —Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

Na vosa vakatautauvata lailai oqo me baleti ira na tawa vakabauta nai Vola Tabu, e dina ga ni veitarai, ia e sega ni salavata kei na vakanananu, e sega ni vakadinadinataka e dua na ka me baleta na vosa ni yalayala vakaivolatabu ni tucake tale mai na mate. Na kaukauwa e vakaturi Jisu cake tale mai na mate ena rawa ni cakava talega ki veikeda, se mani vakacava tu nai tuvaki ni yagoda. Na kaukauwa vata ga e a bulia na vuravura ka vakaliligi ira tu na veivuravura e maliwa lala, ena rawa talega ki vei Koya me veisautaka na bula kei ira na mate era na tucake tale.

"Ko Paula e vola ni "ko ira era sa moce ni ra tu vata kei Jisu, ena kauti ira tale kei koya na Kalou' [1 Cesolonaika 4:14]. Era lewe vuqa era vakadewataka tiko na tikina oqo me kenai balebale ni ko ira na moce era na kau vata mai kei Jisu mai lomalagi; ia ko Paula e vakaibalebaletaka ni kevaka sa tucake tale ko Jisu mai na mate, na Kalou sa na kacivi ira na yalododonu era moce tu ena nodra ibulubulu ka kauti ira cake ki lomalagi. Sa na dua na veivakacegui lagilagi! Nuinui talei! Sega walega ki nai soqosoqo lotu mai Cesolonaika, ia ki na Lotu Vakarisito taucoko se vanua cava ga era tiko kina.”—Ellen G. White, The Acts of the Apostles, p. 259.

**Taro ni Veiwase**:

`1. E dua a kaya: “Na mate e vakalalai iko. . . . Me vakalalai vakadua, e lako vakabalavu sara me laki vakacacana na ibalenale ni nona bula e dua." E dina o koya. Nai nuinui cava, e tu veikeda ena mataqali bula e sega ni vakaibalebale oya?`

`2. Eda na vakaduvatataka rawa vakacava na gagadre ni tubu me vinaka sara (Filipai 3:12-16) vata kei na dina ni lesu vakarua mai nei Karisito eda na qai ciqoma kina bula e sega ni vakacacani ka sega ni valavala ca (1 Koronica 15:50-55)?`

`3. Ena rawa vakacava ki veikeda meda vukea e dua e vesuki tu ena vakanananu ni kau vakavuni me raica na vuna e cala kina nai vakavuvuli oqo?`

`4. Wilika na 1 Koronica 15:12–19. Na cava e tiko ena tikina oqo e vakaraitaka tiko nai vakadinadina kaukauwa me baleta nai vakavuvuli ni mate e moce ka veisaqasaqa kei na nodra sa tiko mai lomalagi vata kei Jisu? Na vakanananu cava e tiko ena tikina oqo kevaka era sa tiko mai lomalagi ena gauna oqo ko ira na yalododonu era sa mate?`