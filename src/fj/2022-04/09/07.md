---
title:  Kuri ni Vakasama
date:   25/11/2022
---

Wilika na Ellen G. White, " "A Great Gulf Fixed," " pp. 260-271, in Christ's Object Lessons; "Calvary," pp. 749–752, inThe Desire of Ages; and "Teachers as Examples of Christian Integrity," p. 504, in Fundamentals of Christian Education.

"Ena vosa vakatautauvata ni turaga vutuniyau kei Lasarusa, e vakaraitaka kina ko Karisito ni cavacava ni bula ni tamata ena vakatautaki ena bula oqo. Ena gauna ni loloma, na loloma savu ni Kalou e soli tu ki na tamata taucoko. Ia, kevaka ena vakatawayagataka na tamata ena nodra marau ga vakataki ira, era sa tamusuki ira tanisara tikoga mai na bula tawa mudu. E sega tale ni tiko e dua na gauna ni loloma mai muri me na qai soli me nodra. Ena nodra dui digidigi era sa vakalatilati ira kina mai Vua na nodra Kaloudei.”—Ellen G. White, Christ's Object Lessons, p. 260.

"Ena gauna era sa lako kina ki na veiulunivanua kei na vanua dravuisiga ko ira na Lotu Vakarisito taumada, ena gauna era biu kina ki vale ni veivesu mera mate kina ena via kana, batabata, vakararawataki, ena gauna era sa raica kina ni mate sai koya na gaunisala duaduaga me kautani kina na nodra mosi, era reki nira sa okati mera yaga baleta ni ra sa vakararawataki ena vukui Karisito, o koya a mai vakoti ena vukudra. Na nodra vakaraitaki yaga, e sana yaco me veivakayaloqaqataki ka veivakacegui ki vei ira na tamata ni Kalou era na kau mai ena gauna ni rarawa e se bera mai.”—Ellen G. White, Testimonies for the Church, vol. 5, p. 213.

**Taro ni Veiwase**:

`1. Eda na kila vakavinaka cake vakaevei na rai taucoko vakaivolatabu me baleta na bula ni tamata ena so na tikina eda sa vulica oti ena macawa oqo?`

`2. Raica na duidui e tiko ena kedrau maliwa na Lotu Vakarisito era soli bula ka sega ni tadola ki na veivosakitaki kei na tadola ni lotu ena gauna oqo. Dua tale, na cava na veika eso naka e yaga meda mate kina? Ia, kevaka e dua e raica ni dina kece era veiwekani ga se ka ni bula raraba, ia, na cava na vuna eda mate kina ena vuku ni dua vei ira? Na cava na ka eda na rawa ni vulica mai vei ira era soli bula mera mate ena veika lasu era vakabauti?`

`3. Vakadei vakalevu toka ena vosa vakatautauvata ni vutuniyau vata kei Lasarusa. Ena gauna sa tucake tale kina ko Jisu maina mate, era lewe vuqa era vakabauti Koya. Ia, e vuqa era sa vakadinadinataka, era sega ga ni vakabauta. Na cava e vakatavulici keda kina me baleta na yalokaukauwa ni yalo ni tamata me baleta na dina? Na cava eda na rawa ni cakava meda taqomaki keda kina ena mataqali dredre vakaoya?`

`4. Vosa tiko ko Jisu me baleta na gauna era na tucake tale kina na mate: "ko ira era caka vinaka, era tucake mera bula, kei ira nai valavala ca kina rusa tawa mudu" (Joni 5:29). Na ka ruarua oqo e rau dui yaco tiko ena maliwa ni dua na udolu na yabaki. Ena vukei keda vakacava meda kila naka e tukuna tiko ko Paula ena Filipai 1:23?`