---
title:  "Edaidai... Tiko Vata kei Au mai Parataisi"
date:   21/11/2022
---

E dua na tiki ni Vola Tabu e dauvakayagataki vakalevu me vakadinadinataka ni bula tiko
na yalo e tiko ena Luke 23:43—“A sa kaya vua ko Jisu, Au sa kaya vakaidina vei iko, E na
siga ga edaidai edaru na tiko vata mai Parataisi. " Voleka ni vakadewa kece ni Vola Tabu e
tautauvata kece tu ga nodra vakadewataka na tikina oqo, ena nodra kaya tiko ni siga vata
ga e a mate kina ko Karisito, erau sa na tiko vata kina ko Karisito kei na daubutako mai
Parataisi. Na ka oqo me na kakua ni vakidacalataki keda, baleta na veivakadewa oqo era
cakava ko ira na vuku ni Vola Tabu ka ra vakabauta na ivakavuvuli ni bula tiko na yalo. Ia
sai koya beka oqo nai vakadewa dodonu ni tikina oqo?

`Veidutaitaka na Luke 23:43 vata kei na Joni 20:17 kei na Joni 14:1-3. Gaunisala
cava ena dodonu me yaco kina na vosa ni yalayala ki vua na daubutako sa veivutuni
ena kauveilatai me kilai ena rarama ni vosa nei Jisu ki vei Meri na yalewa ni Makitala
kei na Nona vosa ni yalayala ki vei iratou na Nona tisaipeli?`

Na vakanananu ni ko Karisito kei na daubutako ni rau a lako ena siga vata ga oya ki Parataisi
(se lomalagi) e veisaqasaqa kei na vosa nei Jisu ki vei Meri na yalewa ni Makitala ni oti na
Nona tucake tale mai na mate, ia e vakadeitaka ni o Koya se bera ni lako ki lomalagi(Joni
20:17). Na cala oqo, e veisaqasaqa talega kei na vosa ni yalayala ki vei iratou na Nona
tisaipeli ni ratou na qai lako ki lomalagi ena gauna sa na lesu tale mai kina(Joni 14:1-3).

Na leqa e tiko ena Luke 23:43 oya na vosa “e daidai" (Greek sēmeron) ena dodonu
beka me veisemati vata kei na vosa cakacaka (verb) e taravae muria mai (“tiko vata") se
vosa cakacaka (verb) eliu (“tukuna"). Ko Wilson Paroschi e siqema ni rui dredre me kilai
na duidui. "Ko Luke, ena yasana kadua, e vakanabi ena kena vakatanitaki na veisau ni vosa
vata kei na veika sa caka oti. E yaco vaka 14 na ka oqomai na 20 na iwiliwili ni vunau
(semeron) ena Luke kei na cakacaka."-Wilson Paroschi, "The Significance of a Comma:
An Analysis of Luke 23:43," in Ministry, June 2013, p. 7.

Ena vuku ni ka oya, na Luke 23:43 ena dodonu me wiliki vakaoqo“Au sa kaya vakaidina
vei iko e na siga edaidai, edaru na tiko vata mai Parataisi.” Eke na taladrodro ni vosa "Au
sa kaya vakaidina vei iko edaidai” e vakaraitaka na bibi ni tukutuku e tarava mai “e daru na
tiko vata mai Parataisi." Ko Jisu e yalataka tiko vei koya ena gauna koya ni na vakabulai.

`Wilika nai talanoa ni nona veivutuni na daubutako(Luke 23:39–43),dina ga ni
tamata ivalavala ca, dina ga ni sega na ka e tu vua me solia ki Vua na Kalou, qai
yalataka ki vua ko Jisu na bula tawa mudu. E vakatakila vakacava nai talanoa
oqo na dina levu ni vakabulai ena vuku ni vakabauta duaduaga? Sala cava eda
tautauvata kina kei na daubutako oya? Sala cava eda duidui kina?`