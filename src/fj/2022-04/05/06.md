---
title:  Lasarusa
date:   27/10/2022
---

`Wilika na Joni 11:1-44. Ena vakanananu cava e vakarokorokotaki kina ko Jisu ena
tauvimate kei na mate nei Lasarusa (Joni 11:4)?`

Eke talega e vakayagataka tiko kina ko Jisu na vosa moce, ni vosa tiko me baleta na mate.
"Sa moce na wekada ko Lasarusa; ia kau sa lako meu vakayadrati koya” (Joni 11:11).
Ena so na gauna e vosa tiko kina me baleta na vakanananu ni moce (Joni 11:11-13), e sa
dautukuna saraga vakamatata ko Jisu na ka e vakabalebaletaka kina: "Sa mate ko Lasarusa"
(Joni 11:12-14). Ena gauna sa yaco yani kina ko Jisu ki Pecani, ko Lasarusa e sa mate oti;
e sa vuca na yagona (Joni 11:17, 39). Ena gauna sa na tekivu vuca kina na yago me boi, e
sa sega tale ni qai vakataratutu ni sa mate na tamata oya.

Enai yaloyalo oqo, ena gauna e sa tukuna kina ki vei Marica ko Jisu, "Ena tucake tale
na ganemu" (Joni 11:23), o koya e vakadeitaka tale na nona vakabauta me baleta na tucake
tale ena gauna mai muri. Sa qai kaya ko Jisu, “Koi Au na vu ni tucake tale kei na vu ni
bula. Ko koya sa vakabauti au, kevaka sa mate, ena bula ga: ia ko koya yadua sa bula ka
vakabauti au, ena sega sara ni mate. Ko sa vakadinata na ka oqo, se segai?” (Joni 11:23–26).
Tomana ko Jisu ka kaya, “ko na raica na kaukauwa ni Kalou, kevaka ko sa vakabauta" (Joni
11:40). Sa vakabauta ko Marica ka sa raica na kaukauwa ni Kalou ena nona sa tucake tale
na ganena.

Nai Vola Tabu e kaya ni vosa ni Kalou e basika kina na bula (Same 33:6), kei na Nona
vosa sa rawa ni buli vou tale kina na bula, me vakataki Lasarusa. Ni oti e dua na masu
lekaleka, sa vakarota sara ko Jisu, “Lasarusa, lako mai” (Joni 11:43). Ena gauna koya era
sa raica kina na tamata na kaukauwa ni Nona solia na bula na Kalou, na kaukauwa vata ga
e a vosa kina me basika ko vuravura, kei na kaukauwa vata ga oqo ena kacivi ira kina na
mate mera bula ena siga ni tucake tale ena gauna mai muri. Ena nona vakaturicaketaki ko
Lasarusa, sa vakadinadinataka kina ko Jisu ni tu Vua na kaukauwa me vakadruka kina na
mate sa dua nai vakaraitaki vakaitamera ni kaukauwa ni Kalou veikeda?

`Wilika na Joni 11:25, 26. Ena dua na yatuvosa e kaya kina ko Jisu na nodra mate
na tamata vakabauta, ena dua tale e kaya kina na nodra na sega ni mate na tamata
vakabauta. Na cava na ka e vakatavulici keda tiko kina ko Jisu eke kei na cava na
vuna e rui ka bibi kina na kena kilai na vosa ni Kalou ni mate edua ga na moce e
sega tu ni vakilai koya? Ka cava na vuna e solia kina ki vei keda nai inuinui levu na
Nona vosa nida lako tiko ki nai bulubulu?`