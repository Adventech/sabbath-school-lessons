---
title:  E Rua na Ka a Yaco ena Veiyalayalati Malawa
date:   24/10/2022
---

`Wilika na 1 Tui 17:8-24 kei na 2 Tui 4:18-37. Na tautauvata cava kei na duidui cava
ko raica rawa ena rua na tucake tale oqo?`

Ena Iperiu 11, eda wilika kina ni “ko ira na yalewa eso na kai nodra, era sa tu cake tale mai
na mate" (Iperiu 11:35), ena vuku ni vakabauta. Sai koya oqo na iyaloyalo ena rua na tucake
tale e tukuni tiko ena tikina oqo.

Nai kenai matai (raica na 1 Tui 17:8-24) e a yaco ena gauna ni nodra a vuki tani na
Isireli, ena nodrau veitemaki ko Eapi na tui kei Jesipeli na watina. Ena gauna ni dravuisiga
levu a tara na vanua, a vakaroti Ilaija kina na Kalou me lako ki Sarifaci e dua na koro lailai
ena taudaku kei Isireli. E kea rau a sota kina kei na dua na yada ka sa vakarau vakasaqara
nai tioti ni kakana me kedrau kei na luvena gonetagane, me oti ga rau sa na mate. Ia e a
qai maroroya na nodrau bula na cakacaka mana ni falawa kei na waiwai, e sega ni oti rawa
me yacova ni sa oti na dravuisiga. Sa qai yaco e muri me tauvimate ka mate sara na luvena
gonetagane. Ena yalorarawa, sa qai kerei Ilaija na tinana, me tagi ki Vua na Kalou. “A sa
rogoca na vosa i Ilaija ko Jiova; a sa curu tale mai vua na gone na yalona, a sa bula” (1 Tui
17:22).

Nai karua ni tucake tale (raica na 2 Tui 4:18-37) a yaco mai Sunemi, e dua na koro lailai
ena ceva ni Ulunivanua ko Kilipoa. Ena nona vukea ko Ilaisa e dua na yada dravudravua me
sauma na nona dinau ena cakacaka mana ni kena vakasinaiti na saqa e vuqa ena waiwai (2
Tui 4:1-7). E muri, mai Senemi, e rau a sota kei na dua na luvena. Sa qai tukuna ki vua na
parofita ni na dua na luvena, a qai mani yaco mevaka sa tukuni oti mai. A tubu cake na gone
ka bulabula vinaka, ia ena dua na siga a qai tauvimate ka mate sara. Sa qai lako na marama
ni Sunemi ki na Ulunivanua ko Kameli ka kerei Ilaisa me laki raica na luvena tagane. A
masu vagumatua ko Ilaisa ki Vua na Kalou, e muri a qai bula tale na luvena gone tagane.

Ko ira na marama oqo e duidui tu nai tuvaki ni bula era a tu kina, ia e tautauvata ga na
nodra dui vakabauta ni veivakabulai. Na yada a maroroi Ilaija ena gauna dredre ni sa sega
na vanua e Isireli me maroroi koya. E rau sa qai tara na marama ni Sunemi oqo kei na watina
e dua na rumu ka vakatabakidua saraga me tiko kina ko Ilaisa na parofita ena nona lako voli
ena vanua oya. Ena gauna erau sa mate kina na gone, sa qai kerea na parofita ni Kalou na
tinadrau yalodina ka rekitaka na nona sa raici rau na nodrau gone ni rau sa bula tale.

`Oqo na talanoa rogolevu, ia nai tukutuku e tiko vei rau oqo, ia era lewe vica era
sega ni talanoataki e sega ni yaco ki vei ira e dua na ka e veivakurabuitaki? Na cava
e dodonu me vakatavulici keda kina nai talanoa oqo me baleta na kena bibi ki na
noda vakabauta na vosa ni yalayala me baleta na tucake tale mai na mate ena gauna
mai muri?`