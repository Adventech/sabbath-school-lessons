---
title:  Kuri ni Vakasama
date:   28/10/2022
---

Wilika na Ellen G. White, "The Death of Moses," pp. 469-
480, in Patriarchs and Prophets; "The Voice of Stern Rebuke," pp. 129-142; "A Prophet of
Peace," pp. 237-243, in Prophets and Kings; "The Centurion," pp. 318, 319; "The Touch of
Faith," pp. 342, 343; “ Lazarus, Come Forth," " pp. 524-536, in The Desire of Ages.

"Na bula e tu vei Jisu, e ka dina, sega ni kerei, e sega ni ka wale. ‘O koya sa tu Vua na
luvena sa tu vua na bula” (1 Joni 5:12). Nai tutu va-Kalou nei Karisito sai vakadei ni
bula tawa mudu ni tamata vakabauta. ‘O koya sa vakabauti Au' e kaya ko Jisu "kevaka
sa mate ena bula ga, ia ko koya yadua sa bula ka vakabauti au, ena sega sara ni mate. Ko
sa vakadinata na ka oqo, se segai?" Ko Karisito eke [ena Joni 11:25, 26] e rai sara tiko ki
na gauna ena lesu tale mai kina vakarua. Era na qai tucake tale kina na mate era sa tu vata
kei Karisito ena yago ena sega ni vuca rawa tale, ka mera na qai kau vata cake kei ira na
yalododonu era se bula tiko ki lomalagi ena nodra na sega ni raica na mate. Na cakacaka
mana e sa vakarau cakava ko Karisito, ena Nona na vakaturi Lasarusa cake mai na mate,
e vakatakarakarataka na nodra na vakaturicaketaki tale na yalododonu mai na mate. Ena
Nona vosa kei na Nona cakacaka e sa vakatokai Koya kina ni Vu ni tucake tale. O koya
sa vakarau mate ena kauveilatai e tu Vua nai dola kei mate, na qaqa mai nai bulubulu, ka
sa tukuna tiko na Nona dodonu kei na kaukauwa me solia na bula tawa mudu." Ellen G.
White, The Desire of Ages, p. 530.

**Taro ni Veiwase**:

`1. Era lewe vuqa na tamata era mate ena gauna ni cakacaka vakaparofita nei Ilaija
kei Ilaisa, ka vakatalega kina ena gauna nei Karisito e vuravura. Era lewe vica ga
era a vakaturicaketaki tale. (raica na Luke 4:24–27.) Vakasamataka talega na ka era
lako curuma ko ira kece era sa mate, era a vakaturicaketaki ena gauna sa oti se ena
Lesu Vakarua mai, na duidui cava ena cakava, ena gauna ni mate?`

`2. Vuqa vei ira na dauvolaivola era vola na ka me baleta na tawayaga ni bula ni laki
cava ni sa mate. Me vakataki ira na veika bula—toa, cakacaka, urau, etc.—eda na
mate kece. Ia, na tamata, ena vakanananu ni noda leqa e ca vakalevu sara mai vei
ira na manumanu, baleta nida kila nida na laki mate (raica na Dauvunau 9:5.) ko
ira na toa, kei na urau e sega. Cava na vuna e sa rui bibi kina ki veikeda na vosa ni
yalayala ni tucake tale?`

`3. Kevaka ko nanuma ni bula tiko na yalo kei ira na mate, vakauasivi na nodra mate
na yalododonu, ena nodra sa tiko mai lomalagi ena gauna era mate kina, sa cava e
gadrevi kina na tucake tale ena gauna mai muri?`

`4. Kevaka e dua e kaci ka taroga, "E tiko qori ko Sally" ena rawa ni ko sauma,
"io, e se moce tiko.” Kevaka e dua e kaci ka taroga se tiko ko Sally, ko iko na sega
ni sauma, "Io, e sa mate." Na cava na vuna? Na cava e vakatavulici keda kina me
baleta na mate?`