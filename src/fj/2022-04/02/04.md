---
title:  "Drau na Sega Dina ni Mate"
date:   04/10/2022
---

`Wilika na Vakatekivu 3:4. Na cava na veisala duidui eso e tokaruataka tiko na lasu oqo ena veitabayabaki?`

E dua nai vakaraitaki kaukauwa ni lasu esa kunei tiko oya ni bula tiko na yalo ni tamata ni sa mate. Na vakanananu oqo e yavu kei na rai e tiko vei ira e vuqa sara na lotu ena gauna makawa. Mai Ijipita ena gauna makawa e vakabulabulataka na maroroi ni yago ni tamata enai bulubulu e tara cake me vaka edua na ulunivanua (pyramids).

Na vakanananu oqo e sa yaco talega me duru bibi ni nodra vakarau ni bula na Kiriki. Dua na kenai vakaraitaki, ena ivola ka vakatokai na The Republic of Plato, a tarogi Glaucon kina ko Socrates: "Ko sa bau vakila tiko ni yaloda e bula tu ga ka na sega ni mate rawa?" Ena Plato's Phaedo, e kaya kina ko Socrates na ka vata ga oya, ena nona kaya ni "yaloda ena bula tu ga ka na sega ni vakarusai rawa, ka na bula tiko ga mai Eli.” Na vakanananu vakaoqo e sa veisautaka e vuqa sara nai vakarau ni bula ena Ra kei vuravura ka vaka-kina na nodratou Lotu Vakarisito taumada nai Apositolo. Ia e a tekivu sara mai liu, mai na Were ko Iteni mai vei Setani vakataki koya.

Ena uto ni veitemaki mai Iteni, oya me vakadeitaka kina ko Setani ki vei Ivi, "Drau na sega dina ni mate" (Vakatekivu 3:4). Ena kena vakasaurarataki nai tukutuku oqo, e sa biuta kina ko Setani na nona vosa me tiko e cake mai na vosa ni Kalou.

`Na duidui e tiko, ena vuku ni bula tikoga na yalo ni sa mate na tamata, ia na cava na ka e vakatavulici keda kina na veitikina oqo, ka ra na vakayagtaki vakacava me coqa na lasu oqo? (Same 115:17; Joni 5:28, 29; Same 146:4; Maciu 10:28; 1 Koronica 15:51-58).`

Na vakabauta me baleta na bula ni yalo ni sa mate na tamata e sa bula tiko mai vakadede e vuravura me yacova mai oqo. Nai vola, yaloyalo kei na parokaramu ni retio yaloyalo era tomana tikoga na nodra tutaka na vakanananu oya, ena gauna eda sa mate kina, eda na lako sivita ga e dua nai tagede ni tuvaki ni bula. Ia e ka ni rarawa ni lasu oqo e sa vunautaki sara tikoga enai tutu ni vunau ni Lotu Vakarisito. Era sa vakaitavi talega kina ko ira na tamata vuku. E tiko e dua nai soqosoqo mai Amerika e sa tovolea tiko me bulia e dua na misini me na rawa ni veitaratara kei ira na mate, o koya era vakabauta ni se bula tikoga ia e sa curu ki na dua tale nai tagede ni bula." Ena kena sa tete vakalevu na lasu oqo, e sega ni kurabuitaki ni veivakacalai oqo ena tara mai na bula ni tamata enai vakataotioti ni gauna oqo.

`Ena sala cava e vakavotukanataki kina na lasu oqo ena nodai valavala vakavanua? Na cava na vuna ena dodonu kina meda na vakararavi vakatabakidua tikoga kina ki na ka me na tukuna ki veikeda na Vosa ni Kalou, ka sega ni noda vakatulewa ga?`