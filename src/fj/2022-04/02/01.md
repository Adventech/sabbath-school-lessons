---
title:  Mate ena Vuravura iValavala ca
date:   01/10/2022
---

### Wilika ena Macawa oqo
Vakatekivu 2:16, 17; Vakatekivu 3:1–7; Same 115:17; Joni 5:28, 29; Roma 5:12; 2 Koronica 5:21.

> <p>Wiligusu</p>
> "Ia me vaka sa curu ki vuravura nai valavala ca e na vuku ni tamata e lewe dua, kei na mate e na vuku ni valavala ca; a sa yaco vakakina na mate ki na tamata kecega, ni sa cala na tamata kecega" (Roma 5:12).

Na Kalou a vakayagataki Karisito me bulia na vuravura taucoko (Joni 1:1–3, 10; Kolosa 1:16; Iperiu 1:2). Ia ena gauna e a solia kina na Kalou ko Tamana na veidokai ki vei Jisu ka kacivaka ni rau na bulia vata na vuravura, e a rarawa vakalevu ko Lusefa ka vuvutaki Jisu Karisito. (Ellen G. White, The Story of Redemption, p. 14) ka yaco me bukiveretaki Koya.

Ena nona biutani mai lomalagi, sa nakita sara ko Setani me sa vakacacana na bula marau nei Atama kei Ivi e vuravura. E raitayaloyalotaka kevaka ena rawa ki vua ena dua na sala me na rawai rau kina (Atama kei Ivi) me rau talaidredre, na Kalou ena cakava eso na sala ni veivakarautaki me na rawa ni vosoti rau kina, kei ira na agilosi era a biu vata mai era na rawa ni vakaivotavota vata kei ira ena loloma ni Kalou.”—Ellen G. White, The Story of Redemption, p. 27. Ena kena matata vinaka tu nai nakinaki nei Setani, sa vakasalataki Atama kei Ivi sara na Kalou me rau na kakua ni vakarawarawataki rau ki na veitemaki (Vakatekivu 2:16, 17). Dina ga ni se vinaka sara tu na vuravura ka sega na ka me beitaki kina, sa tiko rawa na vakatatabu ki na tamata me talairawarawa kina.

Ena macawa oqo eda na raica tiko kina na bale nei Atama kei Ivi, ena gaunisala e tara kina na noda vuravura nai valavala ca kei mate kei na gaunisala e teivaka kina na Kalou na sore ni kau ni nuinui ni tamata me tekivu sara mai Iteni.

_*Vulica na lesoni ni macawa oqo me na vakarautaki iko ena Siga Tabu, Okotova 8._