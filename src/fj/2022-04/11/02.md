---
title:  Na Daurairai
date:   04/12/2022
---

Sa vakasinaiti tu na noda vuravura ena biau ni veika ni lotu. Na vosa oqo "mysticism" e umana vata e vuqa sara na vakanananu. Mai na rai vakalotu, na vosa oqo e dusia tiko na duavata ni tamata yadudua vata kei na Kalou, se taucoko ni so na mataqali bula vakayalo e lako curumi se tatadrataki. Na ka oqo e vakatakila na mataqali sokalou era lako curuma tiko eso na veimatalotu. Na veika e yaco oqo ena rawa ni veiveisau na kenai rairai kei na kaukauwa, ia na kenai naki oya me vakaisosomitaka na kaukauwa ni Vosa ni Kalou. Ena vuqa na ka e yaco, sa vakayalia kina nai Vola Tabu e vuqa sara nai balebale dina ni kena ivakavuvuli, ka sa yaco kina me gogo na Lotu Vakarisito ena veika e lako curuma. Na mataqali lotu veilecayaki vakaoqo e sega ni vakarautaka e dua na itataqomaki me baleta na veivakacalai, vakauasivi na kena enai vakataotioti ni gauna oqo.

`Wilika na Maciu 7:21-27. Ena rarama ni vosa nei Jisu, Na cava nai balebale na kena tara na noda vale vakayalo ena dela ni vatu ka sega ena nuku”?`

E tiko e dua na ile kaukauwa ena loma ni Lotu Vakarisito e vuravura me vakalolovirataka kina nai vakavuvuli vakaivolatabu, ena nodra okati ni ra matemate ka ivakarau ni lotu makawa. Ena na ka e yaco oqo sa laki vakaisosomitaki kina vakatamata na ivakavuvuli nei Karisito (teachings of Christ) me sa Karisito vakatamata, ka kaya ni so na italanoa vakaivolatabu ena sega ni dina baleta ko Jisu, ena ka era siqema rawa Vua, ena sega ni vakatarai me yaco na ka oya mevaka e volai koto. Na ka e vakila ka tovolea na tamata e mai cava ni sa idusidusi ni kena vakadewataki na Vosa ni Kalou se biuta tani vakadua na ka e vakatavuvulitaka vakamatata tu nai Vola Tabu, vakauasivu na talairawarawa ki Vua na Kalou, oya na vuna e kaya kina ko Jisu ni rui ka bibi na kena tara na vale ena dela ni vatu.

Ko ira era nanuma ni sega soti ni dua na ka, na ka era vakabauta enai vakavuvuli, na ka bibi ga oya mera vakabauti Jisu, oira oqo era sa tiko sara tikoga ena dua na vanua rerevaki. Na kai Roma ka dauveivakaqaqai ka a totogitaki me mate e a sega ni tukuna na kedrai wiliwili na Lotu Vuki tani era sa vakabauti Jisu Karisito. Ko ira era cemuri ira na tevoro ena yaca i Jisu (Maciu 7:22), era sa vakabauti koya. “Na vanua e sega ni bibi ki vua na tamata me vakabauta sai koya na vanua e mana kin na veivakacalai Se E kila ni ciqomi na dina ni lomani, ena vakatabuya na yalo i koya e ciqoma; ena vuku ni ka oya, e sa dauvakasaqara sara vagumatua ko Setani me vakaisosomitaka enai vakavuvuli lasu, talanoa, se dua tale na kosipeli."-Ellen G. White, The Great Controversy, p. 520.

`Eda na valuta rawa vakacava na vakalairoro ni tamata ena noda vakatara na gagadre ni lomada meda cakava kina na veika e veisaqasaqa kei na Vosa ni Kalou?`