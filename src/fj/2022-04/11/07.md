---
title:  Kuri ni Vakasama
date:   09/12/2022
---

Wilika na Ellen G. White, "Dealing With False Science, Cults,
Isms, and Secret Societies," pp. 602–609, in Evangelism; and "Spiritism,” pp. 86–93, in
Confrontation.

E basika e dua na yavu e kaya tiko ni sa bulia tiko e dua na ka vakavuku me na rawa kina ki
veikeda meda veitaratara kei ira na mate, ena ivola, talevoni kei na retio yaloyalo. Na misini
oya e vakatokai na PMPs (post material persons), na kenai tukutuku e kaya ena gauna e
mate kina na tamata era na tokitaki ki na dua tale nai tagede me tawa mudu, ia era na vakilai
ira tale, kei na veika bibi ni tuvaki vakayago ena veigauna sa oti. Ia, vakauasivi, ena nodra
kaya tiko na tamata era vakatokai na Soulphone ni bucini cake tiko, ena tolu nai tagede, ena
vakatara na veivosaki vata kei ira na ka e vakavotukana kei ira era sega ni kauwaitaka na
veika e rairai.

Matai ni tagede "e vakatara na veivolavolai vata kei ira na wekada era sega ni kauwai,
tokani, kei ira na kena dau ena veitabana kecega." Karua ni tagede, me rawa na veitalanoa
vata kei na wekada era sa vakaitikotiko vakadua ena dua tale na yasana.” Kei na kenai
katolu, e kaya, ni na dolava na gaunisala me rogoci ka laurai ko ira era lako curuma tiko na
dredre ni veika kece ena rawa ni yaco mai na veivanua duidui."

Vakauasivi na gaunisala rerevaki era vakatovotovotaka kina kevaka e ka dina na
veivosaki vata kei ira na mate, ko ira era kaya tiko, “kenai vakaraitaki, ni vanua e kaya,
"kevaka ena mani taroga e dua nai tubutubu na veitaro oqo me baleti ira na luvedra sa veisau
na nodra vuravura: ‘E tiko beka e dua na nomu koli na yacana ko Snoopy ena gauna ko
se gone kina? Keirau a splia beka vei iko e dua nai seleloki ena nomu yabaki tini?”” Sa na
vakacava na kena talei ena rarama ni vakasala oqo: "Na ka vakayalo ena so na gauna era
sa daubasika mai ki na tamata me vakataki ira na nodrai tokani sa mate, ka mai tukuna na
veika e tara na nodra bula ka matanataka na veitovo eso era daumatanataka tiko ena gauna
era bula tiko kina."-Ellen G. White, Patriarchs and Prophets, p. 684.

**Taro ni Veiwasei**:

`1. Ena kena vakayagataki na iulubale ni ra ciqomi ena vakanananu, ni vuqa na Lotu
Vakarisito era tiloma na veika e kaya tiko na veigaunisala ni vakauitukutuku (media).
Na yavu vakaivolatabu cava ena dodonu me liutaka na noda veiwekani vata kei ira na
dauvolaitukutuku, vakauasivi ena nodra tukuna raraba na vakanananu eda kila ni
caka ka veivakacalai (raica Same 101:1–8, V/balebale 4:23, Filipai 4:8)?`

`2. Eda na vukei ira vakacava na tani me valuta na lawaki nei Setani enai otioti ni
gauna oqo ka sega ni da rawai ena veilariti ni veivakacalai vata ga oya?`

`3. Vuqa na Lotu Vakarisito kila nai talanoa kei Samuela ena nona a kacivi mai
nai bulubulu mei vakadinadina vakaivolatabu nira bula tiko na mate. Na cava e
vakatavulici keda kina meda kakua ni dauvakararavi ga kin a duaga na tikina se
talanoa me taraicake kina e dua nai vakavuvuli ia, meda raica na ka e tukuna nai Vola
Tabu taucoko me baleta na ulutaga?`