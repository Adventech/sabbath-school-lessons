---
title:  Na Veivakacalai enai Vakataotioti ni Gauna
date:   03/12/2022
---

### Wilika ena Macawa oqo
Maciu 7:21–27, Joni 11:40–44, 1 Pita. 3:18, 1 Sam. 28:3-25, Efeso 6:10-18.

> <p>Wiligusu</p>
> "Ia ka sa sega ni ka e veivakurabuitaki oqo; ni sa vakamataliataki koya ko Setani me agilose ni rarama. 15 O koya oqo sa sega kina ni ka levu me vakamataliataki talega ko ira na nonai talatala me ra vakataki ira nai talatala ni valavala dodonu: ia na kedrai tinitini ena vaka na nodra cakacaka” (2 Korinica 11:14, 15,).

Na noda vuravura ena gauna oqo e sa yaco me vanua ni vakatevoro kei na qaravi yalo, caka na kenai yaloyalo me vakalotu kei na kena vakanananu vakayalo o koya e veivakacalai. Na lasu makawa, "Drau na sega dina ni mate" (Vakatekivu 3:4) e sa laki uqeta talega eso nai vola dauwiliki vakalevu kei na yaloyalo e dausaravi talega vakalevu kei na vuqa na qito (videogames) enai otioti ni gauna. Eda sa sega ni qai tabonaki keda rawa ka temaki ena vanua e dautaleitaka ko Setani, o koya ena rawa ni basika mai ena vuqa saran a kenai tuvaki.

E dua tiko na veivakacalai levu sai koya na ka e vakatokai na “near death" experiences (NDES), oya ena nodra sa bula tale ko ira era a mate kei nai talanoa ni vanua era a lakova se laki tu kina ena gauna era sa sega ni vakilai ira tu kina. Era lewe vuqa era raica na veika e a yaco oqo mei vakadinadina ni bula tiko na yalo.

Ena macawa oqo eda na raica tiko kina eso na veivakacalai enai vakataotioti ni gauna oqo, okati kina na vulici ni lotu, bula tale mai na mate (near-death experiences), bula tale mai ena dua na ka (reincarnation), na veivosaki vata kei ira na mate, na nodra qaravi na vu (ancestor worship), kei na so tale. Sai ira oqo na veiulutaga vakarerevaki e dodonu meda na qarauna, ia meda na kakua ni rawai kina.

_*Vulica na lesoni ni macawa oqo me na vakarautaki iko ena Siga Tabu, Tiseba 10._