---
title:  Veivosaki kei ira na Mate kei na Qaravi ira na Vu
date:   07/12/2022
---

Na vosa "necromancy” e kau mai ena vosa vaka-Iperiu na nekros (mate) kei na manteia (parofisai). Na ka oqo e sa daucaka makawa tu mai, oya ena nodra kacivi na yalo ni tamata sa mate mera rawa ni vakasokumuna mai kina na kilaka me baleta na veika ena yaco mai muri. Na nodra qaravi na Vu, ena gauna oqo, sai vakarau ni nodra qaravi ko ira na ivuvu ni nodra kawa, baleta nira se okati tikoga mera wekada ka vakabauti ni yalodra e vakayavalata na veika era cakava na bula. Na ivalavala vakapekani oqo ena rawa ni veirawai ki vei ira era vakabauta ni bula tiko na yalo kei ira talega era dauvakananumi ira na wekadra era sa mate.

`Wilika na 1 Samuela 28:3-25. Na lesoni vakayalo cava ena rawa ni tauri e na ka e lako curuma ko Saula vata kei na yalewa daucurumi mai Edoa?`

Nai Vola Tabu e vakamatatataka sara vakavinaka ni ko ira kece na daucurumi, dauveinita, daucakaisausau, dauveivosaki kei ira na mate, ena Isireli taumada e veiliutaki kina na Kalou, era ka vakasisila vei Jiova ka dodonu mera virilaki mera mate (V/Soro 19:31; V/Soro 20:6, 27; Vakarua 18:9-14). Me salavata kei nai vunau oqo, e vakarusai ira kece kina na daucurumu kei ira na dauveinita e Isireli ko Saula (1 Samuela 28:3,9).

Ia ni oti na nona sa biuti koya na Kalou, sa lako ko Saula ki Edoa me laki taroga e dua na yalewa daucurumi (1 Samuela 28:6, 7, 15; veidutaitaka vata kei na Josua 17:11, Same 83:10). Ka kerei koya me kauta mai na yagoi Samuela na parofita (1 Samuela 28:13–19). Sa qai kaya ki vei Saula na yalovelavela o koya e via vakataki Samuela mai, “ko iko, kei iratou na luvemu, dou na tiko vata kei au e na mataka" (1 Sam. 28:19). Ena gauna e tukuna tiko kina na mate nei Saula, na yalovelavela o koya e vukici koya me ko Samuela e qai vakadeitaka na vakanananu e sega ni vakaivolatabu me baleta na bula ni yalo ni sa mate na tamata. E dua na veivakacalai kaukauwa ka dodonu me kila vakavinaka ko Saula mai na nona okati tu ki na dua na ka e a saqata taumada.

Sivia e rua na senitiuri mai ki muri, sa qai vola kina ko Aisea na parofita vakaoqo, "Ia ni ra na kaya vei kemudou, Dou laʼki tarogi ira sa curumi, kei ira na rairai era sa tagi ka kudru: me ra kakua li ni tarogi koya na nodra Kalou ko ira na tamata? me ra lako li vei ira na mate e na vukudra na bula? Qara mada e na vunau kei nai tukutuku: kevaka era sa sega ni vosa me vaka na vosa oqo, sa ka ga ni sa sega dina vei ira na rarama" (Aisea 8:19, 20; vaka-kina na Aisea 19:3).

`Sa dauvakavina, ena gauna ni lomaocaoca, eda sa daucakava kina na ka eda sa kila ni cala? Na cava na vuna e noda isasabai kina na vakabuta, masu kei na talairawarawa ki na Vosa ni Kalou?`