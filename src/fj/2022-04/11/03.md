---
title:  Mate qai Bula Tale (Near-Death Experiences)
date:   05/12/2022
---

Eso nai le e vakayagataki vakalevu tiko ena gauna oqo me vakadinadinataki kina nai
vakavuvuli ni bula tikoga na yalo sai koya na mate qai bula tale (NDE).” Enai vola, Life
After Life: The Investigation of a Phenomenon-Survival of Bodily Death (Atlanta, GA:
Mockingbird, 1975), Raymond A. Moody, Jr., e tukuni tiko kina na macala ni nona vakadidike
ena loma ni lima na yabaki vei ira e dua na drau na tamata era sa vakadinadinataki ni ra
a mate qai bula tale. Ko ira oqo era kaya ni ra sa laki raica e dua na ka bula e serau ka
dauloloma nib era nira qai bula tale. E sa okati na ka oqo me ivakadinadina marautaki ni
bula tiko na yalo ni tamata ni sa mate. Ena veitabayabaki sa sivi, vuqa nai vola era sa tabaki
era kaya vata tikoga e dua na vakanananu. (Raica na lesoni 2).

`Wilika nai talanoa ni tucake tale ena 1 Tui 17:22-24, 2 Tui 4:34–37, Marika 5:41-43,
Luke 7:14-17, kei Joni 11:40-44. E lewe vica vei ira era kaya ni a dua tale na mataqali
bula e basika ena gauna era a mate tu kina ko ira era sa vakaturi cake tale oqo, ka
cava na vuna e rui bibi kina nai sau ni taro oya?`

Ko ira kece na mate qai bula tale era tukuni tiko ena volavola ena gauna oqo sai ira na
tamata era nanumi nira sa mate, ia era sega sara ni mate, ni vakatauvatani vata kei Lasarusa,
o koya a mate ena loma ni va na si ga ka sa vuca sara na yagona (Joni 11:39). Ko lasarusa se
dua tale a vakaturi cake tale mai na mate ena gauna vakaivolatabu e a bau cavuta e dua na ka
me baleta na ka e lako curuma tiko ena gauna e mate tu kina, mai parataisi, mai puregatorio
se mai eli. Nai le oqo e galu, ia e duavata kina vakaoti nai vakavuvuli vakaivolatabu me
baleta na nodra sega ni vakilai ira tu na mate.

Ia e vakacava na mate qai bula tale (near-death experiences) o koya sa tukuni vakalevu
tiko ena gauna oqo? Kevaka eda ciqoma nai vakavuvuli vakaivolatabu me baleta na nodra
sa sega ni vakilai ira tu na mate (Jope 3:11-13, Same 115:17, Same 146:4, Dauvunau 9:10),
eda sa na qai tu ena rua na digidigi bibi: e tatadra beka ga ni vakasama ena vuku ni dua nai
tuvaki ni bula e veilecayaki, se ena rawa ni veivakatotogani nei Setani me veivakacalai kina
(2 Koronica 11:14). Na veivakacalai nei Setani ena rawa ni vakamacala, vakauasivi ni ko
ira na tamata oqo era kaya tiko nira a veivosaki vata kei ira na wekadra era sa mate. Ia ena
rawa ni veisemati ni ka ruarua oqo.

Ena kena sa buroro tiko na veivakacalai oqo, ka sa rawai kina e vuqa, e sa rui ka bibi
meda vakadei tikoga ena ivakavuvuli mai na Vosa ni Kalou, se cava na ka eda lako curuma
me saqati kina na veika e vakatavuvulitaka nai Vola Tabu.

`E rui talei ni salavata tiko mai na mate qai bula tale (NDE) na lecaika vakavuku"
Na cava na ka e vakatavulici keda kina ena sala meda qaqarauni kina kevaka sara
madaga era vakadinadinataka ko ira na vuku"?`