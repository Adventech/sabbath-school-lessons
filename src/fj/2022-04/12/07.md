---
title:  Kuri ni Vakasama
date:   16/12/2022
---

Wilika na Ellen G. White, "Mind Cure," pp. 241-259, in The Ministry of Healing; "True and False Theories Contrasted,” pp. 7–16, in The Sanctified Life.

"Na veivaluvaluti levu e sa vakarau me mai cava. Na veitukutuku kece me baleta na leqa e yaco e wasawasa se dela ni vanua sai vakadinadina ni cavacava ni ka kecega sa tu e matada. Nai valu kei na rorogo ni valu era sa tukuna mai. Ena sega beka ni dua na Lotu Vakarisito ena sega ni tuki totolo na nona uto ni raica tiko na veika lelevu sa dolavi tu e matada? Sa lako tiko mai na Turaga. Eda sa rogoca tiko na yava ni Kalou ni sa lako tiko mai.”—Ellen G. White, Maranatha, p. 220.

"Bulataka tiko na bula ni vakabauta ena veisiga. Kakua ni yaco mo rere ka lomaleqataka na gauna ni rarawa sa tu oqo e matada. Kakua ni vakasamataka tiko, “Au sa rere, au na tudei rawa vakacava ena gauna ni veivakatovolei levu. Mo bula ena siga ga oqo, ni mataka sa na sega ni nomu. Ni kua mo qaqa ena au. Ni kua mo bulataka na bula ni daumasu. Ni kua mo valu kina ena valu vinaka ni vakabauta. Ni kua mo vakabauta kina ni Kalou sa vakalougatataki iko tiko. Kei na nomu sa qaqa ena nomu sa vakamalumalumutaka na butobuto kei na tawa vakabauta, ko na sotava kina na gagadre ni Liuliu, ka ko sa na yaco mo vu ni veivakalougatataki ki vei ira era tiko vakavolivoliti iko.”—Ellen G. White, Signs of the Times, October 20, 1887.

"Sa voleka mai na Turaga, ka meda tu vakarau meda na veitata kei Koya ena yalo vakacegu. Meda guta meda cakava ena noda kaukauwa kece, ena kena wasei na rarama ki vei ira era tiko vakavolivoliti keda. Meda kakua ni rarawa ka yaloqaqa tiko ka meda laivi Jisu me liu tiko veikeda. . . . Sa dodonu meda vakarau ka waraka tiko na Nona rairai mai. O, sa na vakacava na kena lagilagi na noda sa na raici Koya, ka kidavaki nida sa Nona tamata vakabulai. Eda sa awawa tiko mai vakabalavu, ia me kakua ni yaco me gogo na noda vakabauta. Kevaka sa rawa meda raica na Tui ena Nonai ukuuku, eda na vakalougatataki me tawa mudu. Au voleka sara me'u sa kailavaka vakadomoilevu, 'Sa lako ki vale.' Sa voleka na gauna me sa na lako mai kina ko Karisito ena kaukauwa kei nai serau levu, me sa mai kauti ira na Nona vakabulai ki na nodra itikotiko tawa mudu"-Ellen G. White, Heaven, pp. 165, 166.

**Taro ni Veiwase**:

`1. Ena rawa vakacava ni vukei keda meda kila vakavinaka ni tamata—yago, lomada, kei na yaloda e dua na ka e taucoko, sega ni tawase―era iyaloyalo levu ni vakabauta kei nai vakarau ni noda bula?`

`2. Na veivakabulabulataki kei na veivakavoui dina e yavutaki Vua na Kalou ka sega ni yavutaki ena ivakarau ni bula ni tamata. Gaunisala cava e vakatakila kina na yavu oqo na vosa vakatautauvata me baleta na Farisi kei na daukumuna nai vakacavacava (raica na Luke 18:9-14)?`

`3. Sau ni nomu taro ena iotioti ni taro ni Siga Lotulevu me veiwaseitaki ena nomudou kalasi. Ena rawa vakacava ni ko kila kevaka ko sa vakarau, ka rawa ni vakadeitaka ka sega ni vakanananu walega?`