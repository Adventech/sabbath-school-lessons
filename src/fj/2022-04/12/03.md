---
title:  Na Yagoda na Vale ni Kalou
date:   12/12/2022
---

Na vakanananu ni nodrau duavata na vakasama kei na yago ena yago sa mate vata kei na yalo e bula e sa vakavuna e vuqa sara na vakanananu me baleta na yago ni tamata. Dua na kenai vakaraitaki, vei ira na vuku mai Kiriki ena gauna taumada, na yagoda na tamata e vesuki tu kina na yalo, sa qai galala ni sa mate. Ena kena vakalesui tale tiko mai na vakanananu vaka-pekani oqo, sa lewe vuqa na Lotu Vakarisito era na vakabauta tiko ni yagoda e sega ni vale tudei ni yaloda e bula tiko, o koya ena qai veisemati vata tale kei na yago ena gauna ni tucake tale. Na kena duidui, ko ira era sega ni vakabauta na Kalou era bulia na yago ni tamata me dua na kalou; era vakabauta ni Kalou kei na vuravura taucoko e dua ga, ka tautauvata. Vei ira, Na ka kecega e Kalou kei na yago ni tamata e tiki tiko ni ka era duavata oya. Ni vakavolivoliti ena veivakanananu e veisaqasaqa kei na ulutaga oqo, ena dodonu meda tudei ena ka e vakatavuvulitaka nai Vola Tabu me baleta na ituvaki ni bula ni tamata.

`Wilika na 1 Koronica 3:16, 17; 1 Koronica 6:19, 20 kei na 1 Koronica 10:31. Ena tara vakacava nai vakarau ni noda bula na noda kila ni yagoda e vale ni Kalou kei na vale ni Yalo Tabu?`

Erau a buli ko Atama kei Ivi merau ucuia ka itovo vata kei na Kalou (Vakatekivu 1:26, 27), o vakatakilai sega walega ena nodrau itovo ia ena ituvaki talega ni yagodrau. Ena vuku ni kena sa mai vakacacani ka sa mai vunitaki tu ena vuku ni valavala ca, na cakacaka ni veivakabulai me vakasuka lesu tale mai ki na tamata na kenai tuvaki taumada ni bera nai valavala ca, e okati ki na bula vinaka vakayago, ki na tagede e rawa me na kakua kina ni dua e kania na kau ni bula.

Na veivakavoui e ka ni bula taucoko o koya ena qai oti ga ni sa lesu tale mai ko Karisito, na gauna sana tokara kina na yago vuca oqo na tawa vuca rawa kei na yago mate oqo me sega ni mate tale (1 Koronica 15:53, 54).

E a volavola ko Paula ki vua na nonai tokani ko Keo ka kaya â€œKemuni na lomani, sa dua bau na ka kau sa gadreva vakalevu, mo kalougata ka bula vinaka, me vaka sa bula vinaka sara na yalomu" (3 Joni 1: 2).

Kevaka eda kila ni tamata e dua na ka e sega ni tawasei rawa, kei na lotu oya e maroroya na vei tiki ni bula kece ni tamata, sa qai dodonu kina ki veikeda meda okata talega na noda bula vinaka vakayago ni tavi ni lotu. Ena dodonu meda liutaki mai na yavu e ceguvi vakayalo, "se dou kana se gunu se cava naka dou sa kitaka, cakava me vakacaucautaki ga kina na Kalou" (1 Koronica 10:31). Ia mo nanuma ni da se tiko ga e vuravura na vanua era na cakava kina na nodra vinaka taucoko na tamata vinaka, ia era se sotava tikoga na revurevu ni valavala ca ni yago vakatamata kei na draki ni bula ivalavala ca. Sa dodonu meda na vakararavi ga ki Vua na Kalou ka kitaka na noda vinaka, ka meda biuta ga ki Vua na Kalou na kena revurevu.