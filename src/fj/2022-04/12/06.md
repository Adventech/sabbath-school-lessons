---
title:  Vakavakarau ki na Nona Rairai Mai
date:   15/12/2022
---

Eda sa bula tiko ena dua na vuravura vakadomobula ka rui levu na kena gagadre kei veika e dreta na matada. Kevaka eda na sega ni qaqarauni, na veika kece oqo era na vesuka na noda gauna ka vagolei keda tani mai na ka e bibi veikeda. Oqo e sega ni qai dua tale na ka lasu e kauta mai na ko vuravura; Na Lotu Vakarisito ena veitabagauna, mai na dua nai tagede ki na dua tale, me na dau qarauna na sasaga nei Setani me vakamaleletaki ira ki na veika bibi ni bula oqo.

Ko cei, kevaka me na sega ni qaqarauni, ena sega ni vuki tani mai Vua na Kalou ka vakadei ena veika vakavuravura, veika vakayago, ena veika ena yaco mai muri me sega ni solia na vakacegu ki veikeda, ka na laki yaco sara me na vakarusa na noda bula vakayalo?

`Wilika na 2 Pita 3:14 kei na 1 Joni 3:1-3. Na duidui cava ko raica ena noda vakarautaki keda ki na Lesu Vakarua mai kei na vakarau tu ena ka lagilagi oya?`

Sa dauvakavuqa na vakanananu ni vakavakarau ki na Lesu Vakarua mai sa dauyaco me ulubale ni berabera se vakadaroi ni dua na ka. Na vakanananu oqo sa dau yaco me vakagogotaki ena nona vakanananu na tamata ca me kaya â€œSa vakaberaberataka na nona lako mai na noqu turaga" (Maciu 24:48).

`Wilika na Same 95:7, 8; Iperiu 3:7, 8, 15; kei na Iperiu 4:7. Cava na ka era kaya tiko na veitikina oqo veikeda me baleta na vakavakarau ena gauna saraga oqo?`

Mai na rai vakaivolatabu, sa gauna ni bula edaidai sega ni mataka (raica na Same 95:7, 8; Iperiu 3:7, 8, 15; Iperiu 4:7). Ka vuqa era na tomana tikoga na nodra bula ni vakawelewele; vakavo ni sa yaco na veivutuni dina. Na gauna vakataki koya ena sega ni veisautaki ira era sega ni veisau. Vakavo ni sa tubu tiko na loloma savu, ka na toso tiko ki liu ena vakabauta, na vakalairoro ki na ivalavala ca me na yali yani, na yalokaukauwa, na dauvakatitiqa, na nanumi koya vakataki-koya ka vaka-kina na tawa vakabauta.

Mai na rai oqo sa na rawa meda na kaya ena veisiga kece ni noda bula e sa lekaleka walega. Ia, ena loloma savu ni Kalou, sa ddodonu meda na tuvatuva ka me baleta na gauna sa tu oqo e matada ia meda vakavakarau ena veisiga ki na Nona lesu tale mai ko Jisu- vakauasivi ni sa soli na ka ena yaco ena bula oqo, ena rawa ni otioti ni nomu siga ni kua.

`Ena rawa vakacava ki vei iko mo vakarautaka na nomu bula kevaka me na lako mai ni kua ko Jisu? Dou veiwaseitaka vakalasi.`