---
title:  Nai Rai Raraba Vakaivolatabu
date:   10/12/2022
---

### Wilika ena Macawa oqo
Luke 2:52; Maciu 4:23; 1 Koronica 6:19, 20; Same 24:3, 4; Cakacaka 8:4-24; 1 Joni 3:1-3.

> <p>Wiligusu</p>
> "Ia me vakasavasavataki kemudou sara na Kalou ni veivakacegui; ka me sa maroroi taucoko, me kakua sara ni cala, na yalomudou kei na lomamudou kei na yagomudou, ka yacova na siga ena lako tale mai kina na noda Turaga ko Jisu Karisito" (1 Cesolomaika 5:23).

Evosa tiko nai vola ni Vakatakila ena rua na ka ena tarai vuravura taucoko ni bera ni qai lesu mai ko Jisu. Ena Vakatakila 13 e vakamacalataka tiko na kena na roboti vuravura na lasu, na gauna ena malaude kina ko vuravura taucoko ka muria na manumanu mai wasawasa (V/Takila 13:3, 7, 8, 12, 16). Na Vakatakila 14 e vakaraitaka na kena na roboti vuravura taucoko na dina, ena gauna sa vunautaki kina nai tukutuku vinaka ki na veimatanitu, yavusa, duivosavosa kei ira na tamata" (Vakatakila 14:6, 7). Ena loma ni gauna veilecayaki oya (2 Tim. 3:1), “na veicagi kece ni veivakavuvuli era na cagina tani (Efeso 4:14) “a ra na vagolea tani na daligadra mai na ka dina, ka lesu ki nai tukutuku wale" (2 Timoci 4:4). “Mai veirau na lasu lelevu me baleta na bula tiko ni yalo ni tamata ni sa mate kei na vakatabui ni Siga Sade, ko Setani ena vakauti ira na tamata ki na ruku ni nona veivakacalai. Mevaka ni ra na yavutaki na qaravi yaloyalo velavela ena kenai matai, na kenai karua ena vauca nai vau ni veitokoni vei Roma." Ellen G. White, The Great Controversy, p. 588.

Me yacova ni sa vakavotukana na veika oqo enai vakataotioti, ena dodonu meda tudei ena noda vakabauta na veidina kece sara e tu veikeda, okati kina na bula ni tamata kei na mate, ena noda vakasaqara me liutaki keda na Yalo Tabu enai naki ni vakavakarau ki na Nona rairai mai vakaiukuuku ko Karisito.

_*Vulica na lesoni ni macawa oqo me vakarautaki iko ena Siga Tabu, Tiseba 17._