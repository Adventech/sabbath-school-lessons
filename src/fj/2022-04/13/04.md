---
title:  Na Veilewai ni Dua na Udolu na Yabaki
date:   20/12/2022
---

Nai Vola Tabu e kaya ki veikeda ena gauna ni Lesu Vakarua mai (1) ko ira na yalododonu era
bula tiko kei na nodra tucake tale na yalododonu mera na veitata kei na Turaga ena macawa” (1
Ces. 4:16, 17); (2) ko ira kece na yalododonu era na kau cake ki lomalagi ka laki vakaitikotiko
vata mai kea ena vanua sa laki vakarautaka me nodra (Joni 14:1–3); kei na (3) ni sa na oti na
dua na udolu na yabaki sa na lako sobu mai na Jeruisalemi Vou ki na vuravura oqo ka yaco me
sa nodra itikotiko tudei na yalosavasava (Vakatakila 21:1– 3, 9–11). Ena loma ni dua na udolu
na yabaki ni se lala tu ga na vuravura, ko ira na yalosavasava era sa tiko mai lomalagi vata kei
Karisito (Jeremaia 4:23, Vakatakila 20:4).

`Wilika na 1 Koronica 6:2, 3 kei na Vakatakila 20:4–6, 11–13. Na cava na vuna era
vakaitavi tiko kina na yalosavasava ena veilewai ena dua na udolu na yabaki?`

Na veitagede kece ni veilewai oya me 1) me vakatakilai kina na itovo ni Kalou ena vuku ni nona
veibeitaki ko Setani ni Kalou e sega ni vinaka na gaunisala e sotavi ira tiko kina na Nona tamata;
(2) me vakadeitaka na dodonu ni kena soli na kedrai sau na yalododonu; (3) me vakatakila na
dodonu ni vakatulewa ni kedrai totogi na ivalavala ca; (4) me walia na lomatarotaro kece ena
rawa ni vakavuna e dua tale na veisaqasaqa ena univesi. Ena gauna ni veilewai vakatovolei me
baleti ira na yalododonu, ko ira ga lewei lomalagi era na vakaitavi kina (Taniela 7:9, 10). Ia na
veilewai ena loma ni yabaki e dua na udolu me baleti ira na ivalavala ca kei ira na agilosi ca, ko
ira na yalosavasava vakataki ira era na vakaitavi talega kina (1 Koronica 6:3, Juta 6, Vakatakila
20:4-6).

Na veilewai vakatovolei a tekivutaki yabaki 1844, “Enai tikotiko vakaturaga… sa tiko na
mataveilewai, a tevuki nai vola” (Taniela 7:9, 10). Na veilewai ena yabaki e dua na udolu, ena
tekivutaki nira sa kau oti na yalosavasava ki lomalagi ka laki tiko enai tikotiko vakaturaga, sa
qai soli ki vei ira mera lewa. Sa na tevuki na veivola eso mai lomalagi, kei ira na mate era na
lewai mevaka na nodra ivalavala, main a veika sa volai enai vola" (Vakatakila 20:4, 12). Na ka
e yaco oqo me rawa kina ki vei ira na yalosavasava mera dikeva na ivola tukutuku mai lomalagi
ka raica na dodonu ni vakatulewa e a cakava na Kalou ki vua na tamata yadua. E sega walega ni
veisaumitaka na veitamata yadua me vaka na nodra digidigi, ia e vakamacalataka talega ki vei
ira na vuna e cakava kina.

`Na cava e vakatavulici keda kina me baleta nai tovo ni Kalou oya ni se bera nira na
qai tucake tale ko ira na yali era sa moce tu mera sotava nai karua ni mate, ko ira na
vakabulai era na vakaitavi tiko ena cakacaka ni veilewai, ka na sega e na cudruvi me
yacova ni sa eda sa raica kina na vakatulewa dodonu ni Kalou? Kauta mai na nomu
sau ni taro ena Siga Tabu.`