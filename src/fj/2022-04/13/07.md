---
title:  Kuri ni Vakasama
date:   23/12/2022
---

Wilika na Ellen G. White, "Without a Wedding Garment,"
pp. 307-319, in Christ's Object Lessons; "Desolation of the Earth," pp. 653-661; "The
Controversy Ended,” pp. 662–673, in The Great Controversy.

"Enai otioti ni siga ni veicudruvi, era sa na qai kila kina ko ira era na yali na ca ni nodra a
sega ni via ciqoma na dina. Ena vakatakilai mai na kauveilatai kei na kenai balebale dina ki
na veivanananu kecega era sa vakamatabokotaki ena talaidredre. Ena nodra raici Kalivari
tu vata kei Koya e rube toka kina, era sa na qai vakila na tamata ivalavala ca na nodra vu
ni leqa. Na veiulubale lasu kece era kautani. Ena vakavotui mai na nona vuki tani ni tamata
ena valavala e vakadomobula. Sa na qai raica na tamata na vanua e biuti ira kina na nodra
digidigi. Na veivakatataro kece me baleta na dina kei na lasu ena veiraravui balavu oqo sa na
qai vakamatatataki. Ni sa veilewaitaki ko vuravura taucoko, sa na qai vagalalataki na Kalou
mai na veibeitaki ni kena basika kei na tomani tikoga ni valavala ca. e sega na leqa ena Nona
matanitu na Kalou, sa na sega na ka me na vakavuna na leqa. Ena gauna sa na vakatakilai
kina na nanuma ni lomada kecega, ko ira na yalodina kei ira na talaidredre era sa na duavata
ena nodra kaya, 'Sa dodonu ka dina na nomu sala. Ko cei mena sega ni rerevaki Kemuni,
na Turaga, me vakacaucautaki na yacamuni? ...ni sa vakatakilai na Nomuni vakatulewa
dodonu.' Vakatakila 15:3, 4."-Ellen G. White, The Desire of Ages, p. 58.

**Taro ni Veiwase**:

`1. "Kevaka ko tatakube tiko ki na au, ka sega ni via solia na lomamu ki Vua na Kalou,
ko sa digitaka tiko na mate. Ni ko valavala ca, evei ga na vanua e kune kina na Kalou e
buka caucaudre. Kevaka ko digitaka nai valavala ca, ka sega ni via tawase iko mai
kina, nai serau ni Kalou, o koya e vakama nai valavala ca, ena vakamai iko.”—Ellen
G. White, Thoughts From the Mount of Blessing, p. 62. Ena vukei keda vakacava
meda kila nai valavala ni otioti ni veilewai?`

`2. Toka ena vakanananu (otioti ni vuli ena Siga Tusiti) ni na sega ni dua vei ira na yali
ena sotava na iotioti ni veicudruvi me yacova ni ra sa tiki tiko ni kena vakayacori ko
ira na vakabulai. Na cava na ka e vakatavulici keda kina na yalodina kei na savasava
ni Kalou? Ena vuravura veiliutaki kina na loloma, na cava sa rui ka bibi kina na
dodonu kei savasava?`

`3. Ena solia vakacava na vakacegu ki vei ira era vakaitavi tiko ena veilewai ena yabaki
e dua na udolu na nodra yali na wekadra?`