---
title:  Nai Otioti ni Veilewai
date:   18/12/2022
---

Vei ira e lewe vuqa, na vakanananu ni veilewai ni oya na veivakacacani. Dina ga ni oya e tiki tiko ni tuvatuva, meda kakua ni guilecava ni vakanananu ni veilewai e tiko na kena yasana vinaka, ka ni okati tiko kina na nodra vakadinadinataki na yalosavasava. Nai vola nei Taniela e kaya tiko ni veilewai e sa baleti ira tiko “na yalosavasava i Koya sa Cecere sara" (Taniela 7:22). Na veilewai ni Kalou e okati ruarua kina—na yavu e kune tiko ena tikina e tiko ena Veiyalayalati Makawa: “mo ni qai rogoca mai lomalagi, ka cakava, ka lewai ira na nomuni tamata, ni kemuni sa vakacalai koya na caka cala, mo ni tauca ki na uluna na nonai valavala; ka mo ni vakadonui koya sa caka dodonu, mo ni solia vua me vaka na nonai valavala dodonu" (1 Tui 8:32).

`Wilika na Maciu 25:31-46 kei Joni 5:21-29. Gaunisala cava e dusia kina ko Karisito na vakanananu e tiko ruarua ena veivakacacani kei na vakadinadinataki ena iotioti ni veilewai?`

Eso era kaya ni vosa “ena sega ni cudruvi" (Joni 3:18) kei na “ena sega talega ni cudruvi" (Joni 5:24) sa kenai balebale ni ko ira era sa tu vata kei Karisito era na sega ni lewai. Ia na tikina e rua oya e tukuna tiko ni ko ira na tamata vakabauta era na sega ni cudruvi ena veilewai.

Na noda icavacava ena vakatau tiko ena bula oqo. Ko ira era sa tu vata kei Karisito sa tiko na kerai vakadinadina ena gauna ni veilewai ka sa vakadeitaki tu, kei ira era sega ni tu vata kei Karisito era na tikoga ena veicudruvi. Ni vakamacalataki na veilewai (Maciu 25:31-46), cavuta kina ko Karisito na nodra na tiko ko ira na me valavala ca) kei ira na sipi (valavala dodonu). Ka qai vakamatatataka ko Paula ena nona kaya, “Ni da na rairai koi keda kecega e na mata ni tikotiko ni veilewai nei Karisito; me da rawata yadua nai sau ni veika sa caka e na yagona, me vaka na veika sa cakava ko koya, se vinaka se ca" (2 Koronica 5:10).

Nida raica tiko na veilewai, ena dodonu meda biuta tiko ena noda vakanananu ni da vakabulai ena loloma savu (grace) (Aisea 55:1, Efeso 2:8-10), vakadonui ena vakabauta (Vakatekivu 15:6, Roma 5:1), ka lewai ena cakacaka (Dauvunau 12:14, Maciu 25:31-46, Vakatakila 20:11–13). Na yavu ni veilewai sai koya na Nonai vunau na Kalou e tiko enai Vunau e Tini (Dauvunau 12:13, 14; Jemesa 1:25; Jemesa 2:8-17). Na noda cakacaka sai vakadinadina e taudaku ni noda sa vakabulai, ia na yavu se tiki ni bula eda na veilewaitaki kina.

Nanuma, ni na sega ni tovaka e dua na Kalou. Oi keda yadudua eda na dui digitaka na noda icavacava ena gauna eda sa bula tiko kina.

Oti, na veilewai e sega ni gauna me na qai laki digitaka kina na Kalou ko ira mera bula kei ira era na yali, ia na gauna mena qai laki vakadeitaka kina na Kalou na noda dui digidigi, ena noda sa digitaki Koya se sega ni ciqomi Koya—na digidigi ena vakatakilai ena noda cakacaka.