---
title:  Nai Otioti ni Veilewai (Executive Judgment)
date:   21/12/2022
---

Ena veitabagauna e loma e a basika kina e dua na ile kaukauwa me vakaraitaka ni Kalou e rui yalodredre, e dauveivakatotogitaki. Ni kua meda vakamacalataki Koya ni dauloloma, e Tama dauveiciqomi ka sega ni dauvakaitotogitaki ira na luvena. Ian a loloma e sega kina na vakatulewa vakadodonu ena laki yaco kina na tataseresere, kei na basulawa, kei na vakatulewa dodonu e sega kina na loloma ena laki yaco me cudrucudru ka yalokaukauwa. Nai vakarau ni vakatulewa na Kalou e veisola vakavinaka vata kei na vakatulewa dodonu kei na yalololoma, koi rau ruarua oqo e rau yavutaki mai ena Nona loloma e sega ni yalana e dua na tamata.

Nai otioti ni veilewai sai koya nai otioti ni ka ena cakava na Kalou ena tukutuku ni veitabagauna ni kawa tamata. The executive judgment is God's final and irreversible punitive intervention in human history. A sega sara ni ka taucoko na veicudruvi a yaco ena nona a biutani mai lomalagi ko Setani kei vata kaya na nona agilosi (Vakatakila 12:7–12), na nodrau a vakasevi tani main a were ko Iteni ko Atama kei Ivi (Vakatakila 3), na waluvu levu (Vakatekivu 6–8), na vakarusai nei Sotoma kei Komora (Vakatekivu 19, Juta 7), na nodra vakamatei na ulumatua mai Ijipita (L/Yani 11–12), kei na mate nei Ananaiasa kei Safaira (Cakacaka 5:1- 11). O koya gona e sega ni ka me kurabuitaki ni na yaco nai otioti ni veicudruvi ki vei ira na ivalavala ca enai cavacava ni bula ni tamata ena vuravura oqo.

`Wilika na 2 Pita 2:4-6 kei na 2 Pita 3:10-13. Ena vukei keda vakacava na veitikina oqo meda kila kina nai valavala ni otioti ni veicudruvi? Eda na kunea rawa vakacava na vakanananu ni kena sa oti na veicudruvi me vaka ni veisaqasaqa kei na kena vakayacori tikoga me tawa mudu, o koya sa na yaco me vakatulewa e tawa dodonu ka sega ni kenai vakaraitaki dodonu?`

"Na vinaka kei na Nona dauvosota vakadede na Kalou, na Nona yalomalua kei na yalololoma e vakayacora ki vei ira na Nona tamata, ena sega ni tarovi Koya mai na Nona na vakatauca na Nona veicudruvi ki vei ira na tamata ivalavala ca era sega ni via cakava na lomana. E sega ni baleta na tamata―e dua e cala ena vunau tabu ni Kalou, vosoti walega ena soro levu e a vakayacora ena Nona a solia na Luvena me mai mate ena vuku ni valavala ca baleta ni sega ni veisau na Nonai vunau—me tukuni ki Vua na Kalou.”—Ellen G. White, Manuscript Releases, vol. 12, p. 208.

Ena cakava na veika kece e rawa na Kalou me vakabula kina na tamata mai na nona na yali tawa mudu, se na mani vakacava na kenai sau ena tau Vua. Ko ira era na yali era sa vakadeitaka na nodra digidigi o koya era sa laki yacova kina nai tinitini vakaloloma oya. Na vakanananu me baleta na veicudruvi ni Kalou ki vei ira na yali, ni veicalati kei na Nonai tovo na Kalou e sega ni dina. E sa baleta tiko na loloma ni Kalou, ka Nona loloma duaduaga, o koya e gadrevi talega kina na vakatulewa dodonu.

`Na cava e vakatavulici keda kina na kauveilatai me baleta na ka ena rawa ni cakava na Kalou me na rawa ni vakabula kina na tamata kecega ena rawa ni vakabulai?`