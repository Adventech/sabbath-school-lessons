---
title:  Nai Karua ni Mate
date:   22/12/2022
---

Na Kalou sa liutaka tiko na veitabagauna ni kawa tamata me yacova na kenai cavacava enai vakataotioti. Ni sa na oti na yabaki e dua na udolu era sa na vakaturi cake ko ira nai valavala ca era sa mate tu ena nodrai bulubulu mera taura na iotioti ni vakatulewa me na tau ki vei ira (Vakatakila 20:5, 11–15). Oti oya, ena gauna sa na mai cava kina na vakatulewa ka sa sega tale ni dua n aka me na vakaikuritaki kina, era sa na qai vakadinadinataka kina na tamata ivalavala ca na dodonu ni vakatulewa ni Kalou. "Ni sa vakatakila na veika dina kece me baleta na veivaluvaluti levu oqo, era na qai kaya vata kecega ko ira na talaidredre kei ira na yalodina e vuravura taucoko: 'Sa dodonu ka dina na Nomuni sala, Na nodra Tui na yalosavasava."" Kei Setani vakataki koya ena cuva ka vakatusa na dodonu ni vakatulewa sa tau me baleti koya." Ellen G. White, The Great Controversy, pp. 670, 671.

`Wilika na Malakai 4:1; Vakatakila 20:14, 15; kei na Vakatakila 21:8. Ena vakacava sara mada na dina me baleta na drano bukawaqa kei na ikarua ni mate"?`

Nai otioti ni nona sa na vakarusai ko Setani kei ira na nona agilosi ena vakasavasavataka na vuravura taucoko mai nai valavala ca kei na kena revurevu. Ia, na nodra na vakarusai enai vakataotioti na tamata ivalavala ca e cakacaka ni Nona loloma na Kalou, e sega ni baleti ira walega na yalosavasava ia e sa baleti ira sara talega na ivalavala ca. Ena vinaka cake mera mate mai na nodra na bula voli ena mata ni Kalou ni o koya na buka caucaudre ena vuku ni valavala ca (Iperiu 12:29).

"Ko ira na yali era na gadreva mera dro tani mai na vanua tabu oya. Era na ciqoma na veivakarusai, mera vunitaki ira mai na mata i Koya a mai mate me vakabulai ira. Na nodra icavacava na ivalavala ca e sa mai vakadeitaki ena vuku ni nodra digidigi. Na nodra sogolatii mai lomalagi e sa nodra digidigi saraga, kei na dodonu kei na yalololoma e Nona itavi na Kalou.”—Ellen G. White, The Great Controversy, p. 543.

Ena vuku ni ka oya, nai otioti ni nodra na vakarusai na tamata ivalavala ca kei na ivalavala ca e veibasai kei na vakavuvuli tawa vakaivolatabu ni nodra na vakararawataki tikoga mai eli me tawa mudu-e vakatakila na dodonu kei na veicudruvi e veiganiti kei nai valavala ca cava ga era cakava na tamata. E vakadeitaka talega ni a tiko nai tekitekivu ni valavala ca ka tiko talega na kenai cavacava. E sa na vakalesui lesu tale ko vuravura taucoko ki na kenai tuvaki e vinaka vakaoti, ni bera ni qai basika mai vakasauri nai valavala ca kei na talaidredre ka sega na kena veivakadonui.

Me vakavinavinakataki na Kalou, na noda Turaga ni lewa dodonu" (2 Tim. 4:8), ena vakayacora na vakatulewa dodonu ena nona na solia na tawa mate rawa ki vei ira na yalododonu kei na veivakarusai tawa mudu vei ira nai valavala ca.

`Na cava ena cala kina na vakanananu kevaka me na vakabulai na tamata kecega enai vakataotioti?`