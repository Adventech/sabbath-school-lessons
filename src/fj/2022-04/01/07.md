---
title:  Kuri ni Vakasama
date:   30/09/2022
---

Wilika na Ellen G. White, "Why Was Sin Permitted?" pp. 33–43, in Patriarchs and Prophets; "The Origin of Evil," pp. 492-504, in The Great Controversy.

"E sega nai nuinui ni nodra na vakabulai (Setani kei na nona agilosi) oira sa vakadinadinataka ka marautaka tiko na lagilagi kei lomalagi, ka raica na lagilagi ni Kalou, era qai veisaqasaqa vata kei Koya. E sega ni dua na ka vou kei na ka e totoka ena kena vakatakilai na kaukauwa ni Kalou o koya ena rawa ni vakayavalati ira vakaukauwa me vakataki ira era sa lako curuma oti. Kevaka era sa rawa ni vakaduiduile ena iserau e sega ni vakamacalataki rawa, ena sega ni rawa mera biu ena dua na ivakarau ni bula e vinaka cake me vakadinadinataka. E sega na kaukauwa me na veisosomitaki, se tiko e dua na vanua cecere kei na serau e titobu o koya e sega ni yalani rawa me vakagogotaka na nodra vuvu, vakatitiqa kei na vosa minimini ni vakaduiduile. Na nodra cala kei na kedrai totogi ena dodonu me veiraurau ki na nodra itutu lagilagi ena itikotiko vakatuaraga mai lomalagi.”—Ellen G. White, Confrontation, p. 21.

"Mai nai vakatekivu, e rau sa kila tiko kina na Kalou ko Tamada kei Karisito ni na vukitani tiko ko Setani, kei na bale ni tamata ena vuku ni kaukauwa ni vuki tani. Na Kalou e sega ni vakarota me basika nai valavala ca, ia e sa kila oti tu ni na basika, ka sa vakarautaka tu na ka me sotava na leqa rerevaki oya. Ena vuku ni Nona lomani vuravura, e sa yalataka kina me na solia na Luvena e duabauga, mera na kakua ni rusa ko ira yadua na vakabauti Koya, ia mera rawata ga na bula tawa mudu.' Joni 3:16.”—Ellen G. White, The Desire of Ages, p. 22.

**Taro ni Veiwase**:

`1. Dou veiwaseitaka mada vakalasi na taro me baleta se vakavuna na Kalou na basika mai ni valavala ca ki na noda vuravura. Eda na sauma vakacava?`

`2. E sema vakacava na kauveilatai kei na noda kila na veitaro kece me baleta na veika ca? Na cava na vuna ena dodonu kina me uto ni kena kilai nai tekitekivu ni valavala ca na kauveilatai kei na ka a yaco e kea?`

`3. Ni sa oti e vica vata na udolu na yabaki ni valavla ca kei na rarawa ena noda vuravura, e san a dodonu ki vei Setani me sa kila vakavinaka sara na vakaloloma ni revurevu ni nona a vakaduiduile. Ia na cava na vuna e se tomana tikoga kina na nona vorati Koya na Kalou?`

`4. Ena Maciu 5:43-48, e vosa tiko kina ko Karisito me baleta na loloma tawa vakaiyalayala ni Kalou ki vei ira na tamata kecega mei dusidusi ni noda veimaliwai. Ena rawa vakacava ni vakacilava nai dusidusi oqo ena nomu matavuvale kei nai soqosoqo lotu?`

`5. E veivakasalataki ko Pita ki veikeda ni sa veilakoyaki voli na tevoro me vaka na laioni sa tagi, ena nona vakasaqara eso me tiloma” (1 Pita 5:8). Wilika talega na Efeso 6:10-20. Ena rawa vakacava meda na qaqa mai na weli gaga ni tevoro (Efeso 6:11)?`