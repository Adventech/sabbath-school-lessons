---
title:  Na Lomalagi Vou kei na Vuravura Vou
date:   25/12/2022
---

E so vei ira era vakamuria tiko na nodra rai na kai Kiriki, ni vakanananu ni dua na ka e
vakavotukana na ka oya e ca. oya na vuna e sega ni kauwaitaki kina na vakanananu me
baleta na lomalagi dina kei na tamata dina ena gauna mai muri. Ena vakanananu oqo me
tiko na lomalagi ka vinaka, e rairai ni dua nai tuvaki vakayalo e vinaka sara, galala mai na
vakacacani e kune tiko ena vuravura e rairai oqo. Kevaka e dua na ka e rairai, era kaya ni
sega ni rawa me yakayalo. Ia kevaka e dua na ka e vakayalo ena sega ni rawa ni dua na ka
me rairai. Na kena duidui, oya nai Vola Tabu e vosa tiko me baleti lomalagi ena dua na yavu
e kaukauwa ia e sega ni vakaiyalayala ena veika e vakavuna tiko mai nai valavala ca.

`Wilika na Aisea 65:17-25; Aisea 66:22, 23; 2 Pita 3:13; kei na Vakatakila 21:1-5. Na
cava nai tukutuku bibi e tiko ena veitikina oqo?`

Na vola nei Aisea e vakarautaka nai yaloyalo talei se na vaka tu evei na vuravura kevaka
mera a yalodina tikoga na Isireli ena nodra veiyalayalati vata kei na Kalou (Aisea 65:17-
25; Aisea 66:22, 23; Veidutaitaka vata kei na Vakarua 28). Na vanua taucoko vata kei na
veivakaraitaki kece ni bula ena tubu cake tikoga kin a Nonai naki taumada na Kalou, oya,
ni se bera ni basika nai valavala ca.

Ia, nai naki e sega ni qai vakavotukana me vaka e namaki. Sa qai tauyavutaki tale edua
na inakinaki vou, ia ena gauna oqo enai soqosoqo lotu, era okati tiko kina na Jiu, kei na
Veimatanitu ki sau e vuravura taucoko (Maciu 28:18–20, 1 Pita 2:9). Na parofisai nei Aisea
me raici lesu tale tiko mai na rai ni lotu (2 Pita 3:13, Vakatakila 21:1-5).

"Nai votavota e nodra na vakabulai e vakatoka nai Vola Tabu ni dua na vanua’ Iperiu 11:14–
16. Ena tuberi ira na Nona sipi nai Vakatawa mai lomalagi ki nai vurevure ni wai ni bula.
Ena vuataka na vuana na kau ni bula ena veivula kei na drauna na vu ni kau me ka ni
veivuke ni matanitu. E drodro kina na uciwai e makare sese me vaka na karisitala, kei na
yasana ruarua e suwaigelegele kina na veivunikau e vakaruruguya na sa vakarautaki vei ira
sa vakabulai mai Vua na Kalou. Na veibuca rabailevu e laki tubu me veidelana totoka, kei
na veiulunivanua ni Kalou ni oti na nodra vakaceceretaki. Ena veibuca vakanomodi oya,
ena yasa ni uciwai ni bula, ko ira na tamata ni Kalou, sa balavu na nodra lako voli mai, era
sa qai kunea na nodra itikotiko.”—Ellen G. White, The Great Controversy, p. 675.

`Vuqa vei ira na dauvolaivola, e sega tu na nodra inuinui ni bula tawa mudu o koya
e tukuni tiko enai Vola Tabu, era lolositaka tiko na tawa vakaibalebale ni bula ni
tamata. Dina ga nira cala me baleta na gauna sa tu mai liu, na cava sa rui dredre
kina meda veibataka na nodra ile me baleta na tawa vakaibalebale ni bula ni sega
nai nuinui ena veisiga ni mataka? Kauta mai nai sau ni nomu taro ena Siga Tabu?`