---
title:  Kuri ni Vakasama
date:   30/12/2022
---

Wilika na Ellen G. White, "The Controversy Ended," pp. 674-678, in The Great Controversy; "The Earth Made New," pp. 133–145; “Heaven Is a School," pp. 146-158; “It Will Not Be Long," pp. 159-166; "Heaven Can Begin Now," pp. 167-176; "The Music of Heaven,” pp. 177–184; "A Call for Us to Be There," pp. 185–192, in Heaven.

"Na kauveilatai nei Jisu ena yaco me vu ni vuku na nodra sere na vakabulai ena veitabagauna taucoko. Enai serau nei Karisito era na raica kina na Karisito a lauvako ki na kauveilatai. Ena sega tale ni qai guilecavi ni o Koya e a bulia ka tabei ira tu na veivuravura e sega ni wili rawa e loma ni macawa, sai Koya na Nona Daulomani na Kalou, na Tui mai lomalagi, o Koya era vinakata ko ira na jerupi kei na serafina mera vakarokorokotaka ka doka-e a vakamalumalumutaki Koya me tabei ira cake na tamata sa bale; ena Nona colata na veibeitaki kei na veivakamaduataki ni valavala ca, kei na Nona a vunitaka na matana ko Tamana, me yacova ni sa kavoro na utona ena ca ni vuravura sa yali, ka laki vakaotia sara na Nona bula ena kauveilatai mai Kalivari. Me yaco kina ki Vua a bulia na vuravura, na Turaganilewa ni noda dui icavacava, me biuta vakatikitiki na Nona lagilagi ka vakamalumalumutaki Koya ena loloma ki vua na tamata, ena vakavurea me loma tarotaro ka vakarokoroko ko vuravura taucoko." Ellen G. White, The Great Controversy, p. 651.

"Sa mai cava na veivaluvaluti levu. Sa na sega nai valavala ca kei ira na tamata ivalavala ca. Sa na dua ga nai rogo ni duavata kei na marau ena robota yani na vuravura taucoko. Mai vei Koya a bulia na veika kecega, e drodro mai kina na bula kei na rarama kei na marau, ki na vanua e sega ni yalani rawa. Mai na dua na ka somidi lailai sara ki na vuravura vakaitamera, na veika kece, e bula se sega ni bula ni nodra dui totoka kei na reli e taucoko, era kaya ga ni sa loloma na Kalou.”—Ellen G. White, The Great Controversy, p. 678.

**Taro ni Veiwase**:

`1. Vuqa vei ira na tamata tawa lotu era bula tu mevaka e sa na tudei tu na vuravura oqo me tawa mudu (Luke 12:16-21). Ena rawa vakacava ki veikeda meda vakatautauvatataka na noda ituvatuva vakavuravura kei na veika bibi vakalomalagi? Ena rawa vakacava meda maroroya na ka sa vakasalataki keda kina ko Jisu ena Luke 12?`

`2. Kevaka e tekivu eke ko lomalagi, na cava na ka ena dodonu meda cakava meda veisautaka kina na noda itikotiko kei na noda dui bula yadudua me laurai kina vakalailai na yavu vakalomalagi?`

`3. Raica na taro ni sa vakarau oti na lesoni ni Siga Sade. Na cava na ka bibi e tiko me baleta na nodra vakatitiqa eso era sega tiko ni vakabauta na bula tawa mudu? Ena gauna vata ga, eso vei ira na tamata oqo era bula marau tiko ia e sega tu nai nuinui ena gauna mai muri. Na cava ko nanuma nira cakava kina oya? Oya, era na vakavinakataka rawa vakacava na bula, kevaka me sega na vosa ni yalayala ni dua na ka ena daku ni bula oqo?`