---
title:  Ena Mata ni Kalou
date:   27/12/2022
---

Nai Vola Tabu e kaya ni Kalou sa “tiko ena rarama sa sega ni oti rawa” (1 Tim. 6:16), ka “sega ni dua e sa raica na Kalou" (Joni 1:18, 1 Joni 4:12). Sa kenai balebale oya ni ko ira na yalosavasava mai lomalagi era na sega ni raica na Kalou? Sega, nai balebale ni sega ni raica na Kalou e vakaibalebaletaki tiko ena gauna sa bale oti na tamata, baleta ni vuqa sara na tikina enai Vola Tabu ni ko ira na yalosavasava era na raici Koya mai lomalagi.

`Wilika na Maciu 5:8; 1 Joni 3:2, 3; kei na Vakatakila 22:3, 4. Na cava era kaya ki veikeda na veitikina oqo me baleta na kalougata levu ni raici Koya na Kalou?`

Ko Joni nai apositolo vata ga a kaya ni sega e dua e sa bau raica na Kalou” (Joni 1:18, 1 Joni 4:12) e kaya talega nida na raica na matana dina” (1 Joni 3:2, 3) ka “raica na matana” (Vakatakila 22:3, 4). Ena rawa ni veibataki se ra tukuni Koya tiko na Kalou ko Tamada se ko Karisito na veitikina oqo, Ia na vakatitiqa kece e saumi ena rarama ni tukutuku nei Karisito, “Sa kalougata ko ira sa yalosavasava nira na raica na Kalou" (Maciu 5:8). Sa na dua dina na ka kalougata ena nodra ko ira era na vakabulai ena nodra na laki qarava na Kalou ena Nona vale tabu. Ia na kalougata e levu sara oya ena nodra na raica na matana.

"Era na kalougata na tamata ni Kalou nira na veivosaki ena matanavotu vata kei na Tamana kei na Luvena. 'Eda sa raica ena iloilo buwawa.' 1 Koronica 13:12. Eda na raica nai yaloyalo ni Kalou ni basika mai, me vaka ena Iloilo, ena cakacaka ni veika bula kei na Nona sotavi ira tiko na tamata; ia eda na qai raici Koya ena matana votu, ni sa sega na ka me vakatatao ena keda maliwa. Eda na tucake e Nonai serau ka raica na lagilagi n [Nonai rairai.”—Ellen G. White, The Great Controversy, pp. 676, 677.

Ena so na tikina ni kua na veisemati ni savasava vakaoti kei na raica na Kalou. Na yalo e savasava ena raica na Kalou; o koya ena raica na Kalou me vakasavasavataki koya me vaka ni sa savasava ko Koya” (1 Joni 3:3). Na ka era vakatakila na veitikina oqo ni dodonu me na cakava ki veikeda e dua na cakacaka na Kalou ena gauna oqo me vukei keda meda vakarau kina ki lomalagi.

Dina e muri, na noda ivola tara ki lomalagi e sa mai vakadeitaki ena vuku ni mate nei Jisu, eda na lako curuma e dua nai tuvatuva ni veivakasavasavataki eke ena gauna oqo o koya ena vukei keda ka vakarautaki keda ki na noda itikotiko tawa mudu. Ka uto ni tuvatuva ni veivakasavasavataki na talairawarawa ki na Nona vosa.

`Wilika na 1 Pita 1:22. E vakatakila vakacava na tikina oqo ki veikeda nai sema ena kedrau maliwa na talairawarawa kei na veivakasavasavataki? Na cava e tiko ena talairawarawa o koya e vakasavasavataki keda? Na cava e kaya ko Pita me baleta na talairawarawa ni na yaco me vakatakilai?`