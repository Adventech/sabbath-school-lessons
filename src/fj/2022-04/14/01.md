---
title:  Sa na Vou na Ka Kecega
date:   24/12/2022
---

### Wilika ena Macawa oqo
2 Pita 3:13; Vakatakila 21:3, 22; 1 Joni 3:2, 3; 1 Pita
1:22; Aisea 25:8; Rev. 22:3-5.

> <p>Wiligusu</p>
> "Sa qai vosa ko koya sa tiko e nai tikotiko-vakaturaga, Raica, au sa
vakavouya na ka kecega. A sa kaya vei au ko koya, Vola mada: ni sa vosa mana oqo
ka dina" (Vakatakila 21:5).

Nai Vola Tabu e solia ki veikeda nai nuinui oqo: â€œIa koi keda, me vaka na nona vosa
ni yalayala, eda sa waraka na lomalagi vou kei na vuravura vou, sa tiko kina nai
valavala dodonu" (2 Pita 3:13).

Kivei ira eso, nai nuinui ni lomalagi vou kei na vuravura vou" (Vakatakila 21:1) e
vaka e dua nai tukuni e talanoataki tiko mai vei ira era veiliutaki ka ra vakayagataka tiko
nai nuinui ni bula tale mai na mate me maroroi ira vakadodonu na lewe vuqa. Na kena
vakanananu oya: Dina ga ni dredre ena gauna oqo, ena dua na siga ko na taura na kemui sau
mai lomalagi.

Ka dina ga ni so na tamata era vakayagataka tiko nai nuinui ni gauna mai muri o koya
e tiko ena iVola Tabu me vakaoya, na nodra veivakacacani e sega ni veisautaka na dina ni
vosa ni yalayala e tiko veikeda me baleta na lomalagi vou kei na vuravura vou.

Enai vakataotioti ni gauna, ko ira na dauveivakasewasewani era na vakalialia na noda
inuinui bulabula (2 Pita 3:3-7). Ia na nodra veivakasewasewani, me vaka sa tukuni tiko,
ena rawa ni kunei mei vakadinadina levu ni ka e tukuna tiko nai Vola Tabu e ka dina, ka nira
vakalialia sara tikoga n aka e kaya tu nai Vola Tabu ni na yaco.

Ena macawa oqo eda na raica tiko kina na vosa ni lagilagi ni lomalagi vou kei
na vuravura vou, okati kina na vale tabu mai lomalagi, na serau ni Kalou, nai cavacava ni
mate kei na drodro ni wai ni mataka oti, na qaqa ni loloma ni Kalou.

_*Vulica na lesoni ni macawa oqo me vakarautaki iko ena Siga tabu, Tiseba 31._