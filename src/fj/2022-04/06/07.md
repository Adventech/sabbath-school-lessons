---
title:  Kuri ni Vakasama
date:   04/11/2022
---

Wilika na Ellen G. White, "Gethsemane," pp. 685-697;
"Calvary," pp. 741-758, in The Desire of Ages; "Repentance," p. 27, in Steps to Christ.

"A sa raica ni ko lomalagi taucoko e marau ena noda vakabulai; ena dodonu beka meda na
duidui tiko? Ena dodonu beka meda na bula tiko vakaveitalia, ena noda okata me vaka ni
dua ga na ka lailai se da vakabulai se yali? Ena dodonu beka meda vakalolovirataka na isoro
a caka ena vukuda? Eso era sa cakava tiko oya. Era sa qitotaka na isolisoli ni loloma ka sa
tiko vei ira na cudru ni Kalou. Na Yalo Tabu ni Kalou ena sega ni vakararawataki tiko ena
veigauna. Ena vakasuka kevaka e sa vakararawataki vakabalavu. Ni sa vakayacori oti na
veika kece ena rawa ni cakava na Kalou me vakabula kina na tamata, kevaka era vakatakila
tikoga ena nodra bula ni ra vakamamadataka tikoga na loloma e solia tiko ko Jisu, sa nodrai
votavota ga na mate, ka na sau levu sara. Sa na dua na mate vakaloloma ka ni ra na vakila
na vutugu e a lako curuma ko Karisito ena kauveilatai me volia ki vei ira na bula o koya
era sa cata. Era sa na qai kila na ka era sa vakayalia—na bula tawa mudu kei na tutu e tawa
mudu. Na isoro levu a caka me vakabula na tamata sa vakatakila ki veikeda na kena bibi.
Ni sa yali e dua na bula e sa na yali sara vakadua.”—Ellen G. White, Testimonies for the
Church, vol. 1, p. 124.

**Taro ni Veiwase**:

`1. Iperiu 10:4 e kaya, “Ni sa dredre sara me kauta tani nai valavala ca na dra
ni pulumokau kei na me.” Ia, era vakabulai vakacava na tamata ena gauna ni
Veiyalayalati Makawa? Ena rawa vakacava ki na credit card—o vakayagataka tiko
mo sausaumi kina me na yaco e muri mo na sauma na ka e sa na lavaka na credit
card-e vukei au mei kila vakavinaka na ulutaga oqo?`

`2. Wilika na 2 Koronica 5:18-21. Kevaka e a mai mate ko Karisito ena vuku ni
valavala ca ni kai vuravura, na cava na vuna eda na sega ni bula kece kina? Na cava
na vuna e sa rui ka bibi kina na digidigi vakatamata yadua ena kena kilai, se ko cei
ena vakabulai ira na kauveilatai kei ira era na yali dina ga ni a mai caka ki vei ira
nai soro uasivi duadua?`

`3. Na cava eso na ka e vakatavuvulitaka na vuku vakavuravura e ka lialia ki Vua na
Kalou? Vakacava na vakanananu ni bulibuli kei na totoka ni vuravura o koya e sega
ni vakamelei rawa ni oya na veibuli e sega ni nakiti? Se e a basika mai na univesi ena
sega saraga na ka? Na vakaraitaki cava tale ko na rawa ni vakasamataka?`

`4. Vakasamataka mada na taro ena siga Tusiti. Vakacava na kauveilatai, kei na cava
a vakayacori e kea, e yaco kina na vakanananu ni vakabulai ena cakacaka e sega ni
yaga, e cala vakalevu, ka veibasai vata kei na gaunisala ni veivakabulai?`