---
title:  Nai Balebale ni Kauveilatai
date:   03/11/2022
---

`Wilika na 1 Koronica 1:18–24. Na cava e kaya tiko ko Paula me baleta na kauveilatai,
ka veidutaitaka vakacava kei na “kilaka vakavuravura"? Na cava na vuna e sa rui
ka bibi kina nai tukutuku me baleta na kauveilatai ena gauna oqo ni sa yaco na
lomakocokoco (materialism) me vakatulewataka na kilaka vakavuravura?`

Na kauveilatai nei Karisito e uto ni tukutuku ni veivakabulai ena veitabagauna. “Na tawa
mudu ena sega ni vakarautaka rawa na titobu ni loloma e vakaraitaki tiko ena kauveilatai
mai Kalivari. E kea e rau mai veisotari kina na loloma tawa vakaiyalayala nei Karisito kei
na vakaiyalayala ga ni nona nanumi koya vakataki koya ko Setani."-Stephen N. Haskell,
The Cross and Its Shadow (South Lancaster, MA: Bible Training School, 1914), p. v.

Ena gauna e sorovaki Koya tiko ko Karisito me kedrai voli na kawa tamata, ko Setani
e tiloma voli na nona yalorarawa kei na vutugu. Ko Karisito e sega ni mate ena mate eda na
mate kece kina na tamata. E mate enai karua ni mate, me na rawa kina ki vei ira era ciqomi
Koya mera na kakua ni lako curuma vakataki ira. Me baleta nai balebale ni kauveilatai, e
tiko e vica na ka bibi ena dodonu meda nanuma.

Kenai matai, na kauveilatai e ivakaraitaki ni vakatulewa cecere ni Kalou me baleta nai
valavala ca (Roma 3:21-26). Karua, na kauveilatai sai vakaraitaki cecere ni loloma ni Kalou
baleta na tamata ivalavala ca (Roma 5:8). Katolu, na kauveilatai sai koya na ivurevure ni
kaukauwa e tasereka na ivesu ni valavala ca (Roma 6:22, 23; 1 Koronica 1:17-24). Ka va,
Na kauveilatai na noda inuinui duaduaga ni bula tawa mudu (Filipai 3:9-11; Joni 3:14-16;
1 Joni 5:11, 12). Ka lima. Na kauveilatai sai wali duaduaga ni vakaduiduile ena gauna mai
muri (Vakatakila 7:13-17, Vakatakila 22:3).

E sega ni rawa ni kilai ena kilaka vakavuravura na dina bibi me baleta na kauveilatai."
Ena yasana kadua, me vaka ena gauna oqo, na kena vunautaki na kauveilatai e ka lialia ki na
kilaka vakavuravura, o koya e sega ni dau via ciqoma na dina ena kena rui matata vakaoti,
ni bula tiko na Kalou na Dauveibuli (raica na Roma 1:18-20).

Na vosa va-Kiriki ni lialia e veisemati ki na vosa vakavavalagi na “moron”; oya na
vunautaki ni kauveilatai e ka lialia ki vei ira era kilaka vakavuravura." Na vuku vakavuravura
ena sega ni rawa me kilai Jisu se na veivakabulai e solia tiko ki veikeda ena vuku ni Nona
mate me veisosomitaki ena kauveilatai.

`Se na mani vakacava na isau eso na vuku vakavuravura era na rawa ni solia, na cava
na vuna meda kakua kina ni vakatara me vakalatilatia na ka eda sa vakabauta me
baleti Jisu kei nai nuinui e soli ki veikeda ena vuku ni lialia ni tukutuku e vunautaki
tiko" (1 Koronica 1:21)?`