---
title:  E Mate ena Vukuda
date:   02/11/2022
---

`Wilika na Joni 3:14-18 kei na Roma 6:23. Na cava n aka e vakatavulici keda kina na veitikina oqo ni mate nei Karisito e sa mai vakacavari ena vukuda?`

Ena gauna sa yaco yani kina ko Jisu ki na uciwai na Joritani me papitaisotaki, sa kaya sara ko Joni na dauveipapitaisotaki, “Raica na Lami ni Kalou ko koya sa kauta tani na nodrai valavala ca na kai vuravura” (Joni 1:29). Nai tukutuku oqo e vakadeitaka ni ko Karisito na Lami ni Kalou, nai soro dina era dusia kece tiko nai soro ena Veiyalayalati Makawa. Ia, na isoro manumanu era sega ni kauta tani nai valavala ca vakataki ira (Iperiu 10:4). Era vakarautaka walega na veivutuni o koya ena qai vakadeitaki ena soro nei Karisito ena kauveilatai. "Kevaka eda sa vakatusa na nodai valavala ca e sa yalodina ka yalododonu me vosota na noda ivalavala ca ka vakasavasavataki keda mai na ka kecega sa sega ni dodonu" (1 Joni 1:9).

`Wilika na Joni 3:16, 17. Nai nuinui levu cava eda na rawa ni taura mai na veitikina oqo, vakauasivi ni ko siqema vakadodonu ni dodonu mo rusa ena dua na ka ko a cakava?`

Vakasamataka mada se cava nai balebale ni veika kece oqo. Ko Jisu e a bulia na vuravura (Joni 1:1–3), e soli Koya ena vukuda, mei soro ni noda ivalavala ca, meda na kakua ni vakarusai ena ka dodonu eda beitaki kina. Sai koya oqo na vosa ni yalayala levu ni kosipeli. Ko Jisu e kaya "Ni sa lomani vuravura na Kalou e solia kina na Luvena e duabauga, me mai mate ena vukuda (Joni 3:16). Ia meda na kakua ni guilecava ni ko Karisito e soli Koya walega ena vukuda (Iperiu 9:14). Ko Luther e kaya ni kauveilatai sai koya na icabocabo ni soro e a vakamai kina ko Karisito ena vuku ni loloma e caucaudre e Lomana, ena Nona solia na yagona kei na dra mei madrali bula ka savasava ki vei Tamana ena vutugu, ni sa tagi vakararawa, ni sa vakawai na matana (Iperiu 5:7)."-Luther's Works, vol. 13 (St. Louis, MO: Concordia Publishing House, 1956), p. 319. Sa vakacabori vakadua na Karisito ena vukuda kece (Iperiu 10:10) me tawa mudu (Iperiu 10:12), baleta na Nonai soro e veirauti vakavinaka ka sega ni vakayalia na kena kaukauwa.

Ka tiko tale e vuqa: “Kevaka e dua walega na tamata e ciqoma na kosipeli ni Nona loloma savu, ko Karisito ena vakabulai koya na lewe dua oya, e sa digitaka na Nona bula ni vakalialiai kei na Nona mate e vakamadua.”—Ellen G. White, The Ministry of Healing, p. 135.

`Wilika na Joni 3:16, vakaisosomitaka na vosa vuravura kei koya vakayadua ena yacamu. Ko na vulica rawa vakacava ena veigauna, vakauasivi ni ko sa temaki mo valavala ca, mo cakava na vosa ni yalayala totoka oqo me nomu?`