---
title:  E Mate ena Vukuda
date:   29/10/2022
---

### Wilika ena Macawa oqo
Vakatakila 13:8; Maciu 17:22, 23; Marika 9:30–32;
Joni 19:1-30; Roma 6:23; 1 Koronica 1:18-24

> <p>Wiligusu</p>
> "Ia me vaka sa laveta cake na gata ko Mosese mai na veikau, e dodonu
me laveti cake vaka talega kina na Luve ni tamata: me kakua kina ni rusa ko ira
yadua sa vakabauti koya, me ra rawata ga na bula tawa mudu” (Joni 3:14, 15).

dautukuni ni na sega ni rawa meda levea na mate kei na soli vakacavacava. Oya
e sega soti sara ni ka dina. Na tamata ena rawa ni levea na saumi vakacavacava,
ia e sega ni mate. Ena rawa beka nira na levea na mate ena vica tale na yabaki, ia
ena dua na gauna ena qai lako mai ko mate. Kei na vuku ni noda sa kila ni ko ira na mate,
yalododonu se valavala ca erau na tini vata ga ki na dua na vanua. Na noda nuinui ni tucake
tale mai na mate e sa na qai vakaibalebale sara vakalevu ki veikeda. Me vaka ga na ka e
kaya ko Paula, kevaka me sega nai nuinui oqo, “era sa rusa talega ko ira era sa nei Karisito,
ka sa moce tu" (1 Koronica 15:18).

Ena vuku ni ka oya, na tucake tale nei Karisito e rui ka bibi ena noda vakabauta, baleta
ena Nona tucake tale sa tiko kina na nodai vakadei. Ia ni bera na Nona qai vakaturi cake
tale mai na mate, o Koya me na mate. Sai koya oqo na vuna, ena loma ni Nona vutugu
mai Kecisemani, ena Nona namaka tu na Nona mate, e a masu ka kaya: “Sa qai rarawa na
lomaqu; ia ka cava meu kaya? Na Tamaqu, vakabulai au mai na gauna oqo; ia na ka oqo kau
sa lako mai kina ki na gauna oqo" (Joni 12:27). Kei nai naki oya me mate kina.
Ena macawa oqo eda na raica vakatabakidua tiko kina na mate nei Karisito kei na
cava na kenai balebale ena vuku ni vosa ni yalayala ni bula tawa mudu.

_*Vulica na lesoni ni macawa oqo me na vakarautaki iko ena Siga Tabu, Noveba 5._