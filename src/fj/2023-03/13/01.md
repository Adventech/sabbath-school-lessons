---
title:  Cakava na Cakacaka ni Tiko Veisaututaki
date:   16/09/2023
---

### Wilika ena Macawa oqo
Efeso 6:10-20; 1 Pita 4:1; 1 Pita 5:8; Aisea 59:17; Aisea 52:8-10; 1 Cesolonaika 5:16-18.

> <p>Wiligusu</p>
> "Ia me kenai kuri, mo dou kauta na vakabauta mei sasabai dou na bokoca rawa kina na gasau vidi kecega ni tevoro, ka kauta na bula mei vakaruru ni ulu, kei nai seleiwau ni Yalo Tabu, oqori na vosa ni Kalou" (Efeso 6:16, 17).

Ena dua nai vola ni lotu e vola ko John Bunyan na The Pilgrim's Progress, e a volai ni tiko e vale ni veivesu, ena nodra kau tiko na Lotu Vakarisito ki na vale ni yaragi ni nonai tikotiko na tui ka vakaraitaki ki vei ira na iyaragi kece sara e sa vakarautaka tu na nodra Turaga me baleti ira era vulagi lako, me vaka na seleiwau, sasabai, sala, sasabai ni sarisarina, na masu kece, kei na vava e sega ni vuca rawa. E sa veirauti vinaka kei ira na tamata ena cakacaka ni Turaga, me vaka nira na tiko na kalokalo mai lomalagi me veirauti kei ira na lewe vuqa. Ni bera nira qai lako na tamata Lotu Vakarisito, era na kau tale ki na vale ni yaragi, mera laki vakasulumi koya kina mai uluna me yaco ki yavana ena ka e vei- maroroi ke na mani yaco me sotava e dua na veisaqasaqa e na sala.‚Äù

Na volavola nei Bunyan ena 1678 e veivakananumi ki na dua nai vola a volai ena 1,600 mai vei Paula nai apositolo, na Vola ki vei ira mai Efeso, e a volai talega mai vale ni veivesu. Enai vola oya e raitayaloyalotaka kina nai apositolo e dua na mataivalu vakaitamera, nai soqosoqo lotu, e sikova tiko na vale ni yaragi ni Kalou ka daramaka tiko na iyaragi vakalomalagi, (panoplia), na kena vosa va-Kiriki ni taucoko, vakaiyaragi mai uluna ki yavana. Na vale ni yaragi ni Kalou e tu kina nai yaragi e veirauti vakavinaka kei nai wiliwili ni sotia ena loma ni Nona mataivalu me daramaka mai cake ki ra ni ra lako yani me vakaitavi ena cakacaka ni tiko veisaututaki.

_Vulica na lesoni ni macawa oqo me vakarautaki iko ena Siga Tabu, Sepiteba 23._