---
title:  'Nai Soqosoqo Lotu: Na Mataivalu Cokovata'
date:   17/09/2023
---

`Wilika na Efeso 6:10-20. Na cava e kaya tiko ko Paula me baleta na mataqali valu e Vakaitavi tiko kina na soqosoqo lotu? E vakabibitaka tiko beka ko Paula nai valu vakayalo ni tamata vakabauta yadudua kei na ca, se nai soqosoqo lotu taucoko kei na ca?`

Na qaqa enai valu vei ira na kai Kiriki kei ira na kai Roma ena vakatautaki mai na nodra na cakacaka vata na sotia ena loma ni mataivalu vakauasivi na nodra veitokoni vakataki ira ena gauna katakata ni veivaluvaluti. Na lako yadudua ena gauna ni valu ena vakaleqai ira ka na vakadrukai ira.

E tiko na vuna erui ka bibi kina na kena tokoni na vakanananu e vola tiko ko Paula ena vakasama vakamataivalu, e vakatabakidua sara tikoga ki nai soqosoqo lotu ena nodra valuta vata tiko na ca ena Efeso 6:10–20: 1. Na itukutuku e sa yacova na delana cecere ni dua nai vola e baleta tiko na isoqosoqo lotu. Ena rawa ni sega ni namaki ki vei Paula me tinia na nonai vola enai yaloyalo ni dua ga na tamata lotu e valuta duadua tikoga na meca ni butobuto; 2. Enai cavacava ni nonai tukutuku, e vakabibitaka tiko kina ko Paula na duavata vakaveitokani vaka-Lotu Vakarisito ena nona veikacivi ki na nodra masulaki na tamata lotu kecega (Efeso 6:18-20); 3. Vakabibi sara, ena gauna e vosataka tiko kina ko Paula na kaukauwa ni ca, e biuti ira vata kei nai soqosoqo lotu ka sega ni tamata vakabauta yadudua: "Me yaco kina, e na gauna oqo, nai soqosoqo lewe ni lotu, mei vakatakilakila vei ira na sa liu kei ira sa kaukauwa e na veiyasana vakalomalagi” (Efeso 3:10).

Ena vuku ni ka oya, na Efeso 6:10-20 e sega ni vakaraitaka na nona valuta duadua tikoga e dua na sotia na ca. Ia e vosa raraba tiko ko Paula ki nai soqosoqo lotu na mataivalu. E sa sureti keda tiko meda vakaiyaragi me vaka e dua na mataivalu kaukauwa ka duavata tiko enai valu. E digitaka ko Paula me mai tinia enai vakamacala ni soqosoqo lotu me vaka e yagoi Karisito (Efeso 1:22, 23; Efeso 4:1–16), na vale ni Kalou (Efeso 2:19-22) kei na wati Karisito (Efeso 5:21-33), vata kei nai otioti ni vakatakarakara, ni soqosoqo e vaka e dua na mataivalu ni Kalou bula. Me vaka ena noda sa toro volekata tiko yani ki na veisiga ca (Efeso 6:13), nai otioti ni tagede ni veivaluvaluti balavu e lako tiko oqo vata kei na ca, sa sega na gauna ni vakalecalecava na nodai tavi ki Vua na Kalou se na noda yalodina ki veikeda vakatautauvata me vaka na sotia nei Karisito.

`Ena sala cava ena rawa kina ki veikeda vakaikumukumu, meda cakacaka vata ena veivaluvaluti levu oqo, me na rawa ni da veivukei vakaikeda ena noda sasaga me valuta na ca, ena cava ga e yaco mai?`