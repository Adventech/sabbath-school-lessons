---
title:  'Nai Vava: Nai Tavi ni Soqosoqo Lotu ni Veivakameautaki'
date:   19/09/2023
---

Ni vakarau e dua na sotia ni Roma me lako ki nai valu, o koya ena daramaka ka vesuka vakavinaka na nonai vava ni sotia. Na vavaku ni boto ni vava e vukea na sotia me taqomaka tiko na yavana ena vanua e biu kina ka me tudei (Efeso 6:11, 13, 14). Ko Paula e vakamacalataka nai vava ni sotia oqo ena vakamacala mai na Aisea 52:7, ena kena marautaki na itukutuku vinaka e kauta mai e dua na daukauitukutuku ni Kalou e sa vala ena vukudra na Nona tamata ka qaqa (Aisea 52:8-10) ka sa qaqa na veivakameautaki: “Sa lagilagi e na ulu-ni-vanua na yava i koya sa kauta mai nai rogorogo vinaka, sa vakarogoya mai na sautu" (Aisea 52: 7).

`Raica lesu na nona vakabibitaka tiko vakawalu ko Paula na veivinakati ena Efeso. Na cava na vuna e vakayagataka kina na ivakatakarakara ni mataivalu ni vinakata tiko vakalevu na tiko veisaututaki? Efeso 1:2; Efeso 2:14, 15, 17; Efeso 4:3; Efeso 6:15, 23.`

E marautaka ko Paula na cakacaka ni veivinakati baleta ni cakacaka nei Karisito, na noda ivakavakacegu, e dua e a vunautaka na tiko veisaututaki “vei iko ko a yawa sara kei na vakacegu ki vei ira era na voleka" (Efeso 2:14-17), e kauti rau vata mai na Jiu kei ira na kai Matanitu ki Sau me sa duabauga na kawa tamata" (Efeso 2:15). Ena kena vakabulai tiko nai tukutuku vinaka ni veivakabulai nei Karisito kei na Nona cakacaka ni vakaveivinakatitaki ena marautaki ni Nona qaqa sa oti ka vakanamata ki na kaila ni qaqa ena gauna mai muri, ko ira na tamata vakabauta mera daramaka nai vava ni yavadra, ka tu vakarau ki nai valu. Me vakataka na itukutuku e tiko ena Aisea 52: 7, ko ira na tamata vakabauta era dauvakau tukutuku ka na kacivaka tiko na qaqa nei Karisito kei na Nona vakacegu.

E sega ni gadrevi keda ko Paula meda kila ni kacivi keda meda laki valu me vaka na kaci ni kena vakayagataki nai yaragi vakamataivalu ki vei ira na meca. Sai koya oya na vuna e vakamacalataki ira kina na tamata vakabauta ko Paula ni ko ira na daukacivaka na itukutuku- vinaka ni veivinakati" (Efeso 6:15). Se gadrevi ira na vakabauta mera dauveisaqasaqa ena nodra bula vakaveiwekani, me vaka na nona sa dauvakabibitaka tiko na duavata, na tauci ni vosa e veivakatatakicake, kei na yalomalumalumu (raica vakatabakidua Efeso 4: 25-5: 2). Nai soqosoqo lotu me cakava na cakacaka ni tiko veisaututaki ena kena vakayagataki nai yaragi ni tukutuku vinaka ena bula ni tamata Lotu Vakarisito (yalomalua, vosota vakadede, veivosoti etc) ka bulataka (masu, so-kalou). Nai valavala vakakoya e nakiti, e dusia tiko nai nakinaki levu ni Kalou me vakaduavatataka na veika kece ena vukui Karisito (Efeso 1:9, 10).

`Ena vukei keda vakacava na veitikina ka tarava meda kila kina na ibalebale ni vakanananu vakamataivalu nei Paula ki na noda bula na tamata vakabauta? "Sa kacivi keda na Kalou meda tokara nai yaragi. Eda sega ni vinakata nai yaragi nei Saula, ia nai yaragi kecega ni Kalou. Ka meda lako yani me cakacaka vata kei na yalo e vakasinaiti ena yalomalumalumu, dauloloma kei na loloma me vakataki Karisito.”—Ellen G. White, [Australasian] Union Conference Record, July 28, 1899.`