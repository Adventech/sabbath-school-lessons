---
title:  Kuri ni Vakasama
date:   22/09/2023
---

"Ena rawa ni veilecayaki ka malumalumu e dua na mataivalu enai valu vakavo ni ra sa cakacaka vata. Kevaka era na vakayacora ga na sotia na nodra dui vakanananu ga vakataki koya, ka sega ni vakatakila ki vei ira tale eso, era na yaco mera ikumukumu dui caka nona; era na sega ni cakava rawa na cakacaka ni dua nai soqosoqo e cakacaka vata. Ko ira na sotia nei Karisito sa dodonu mera cakacaka vata. Ko ira era dui caka nona yadudua me kakua ni vakabekabei. Kevaka era na dui caka nona na tamata ni Kalou ena vanua e dodonu mera duavata vakaoti kina, dua ga na vakasama, dua ga nai naki, ka ra yalodina ki na dua ga na gagadre, era na raica ni na tawayaga na nodra sasaga. Ena maumau na nodra gauna kei na nodra kila. Na duavata na kaukauwa. Era lewe vica ga na tamata vakabulai era cakacaka vata ki na dua ga na inaki levu, ena dua ga na vakasama, era na rawata na qaqa ena dua ga na sota." Ellen G. White, Spalding and Magan Collection, p. 121.

Na cava nai balebale ni nona vakatokai koya ko Paula “nai talai sa vesu tu" (Efeso 6: 20)? E dua tiko nai tavi bibi oya na nodra itavi na italai ena gauna ni valu, na nona vakamacalataki koya ko Paula e sotava saraga na vakanananu levu ni nona vakatakarakara vakamataivalu. Ko ira na italai era na daurokovi ena veigauna me veiganiti kei na tamata se matanitu cava ga e talai ira. E tiko na duidui levu nei Paula ena nona itutu vakadautalai ni Turaga Cecere kei vuravura kei na sega ni veivakarokorokotaki e vakatakilai ena nona senicodo. Ia me vaka ni ko ira na italai era na rawa ni daramaka na taube senicodo mei vakaraitaki ni nonai tutu, ni cavuta ko Paula na nona senicodo, e raica ni dua nai sausau kei na icocovi.”—David J. Williams, Paul's Metaphors: Their Context and Character (Peabody, MA: Hendrickson, 1999), p. 152.

**Taro ni Veiwasei**:

`1. Ena nomu vuravura e sa tawase tu ka veivaluvaluti tiko, na cava na kenai balebale ki vei iko kei na nomu isoqosoqo lotu me “vakaitavitaki ena tiko veisaututaki”? ena rawa vakacava meda tiki ni veivakameautaki ena dua na vuravura e toso cake tikoga kina na vakacaca kei na veisaqasaqa?`

`2. Na mataqali moto vakarerevaki cava e cokataki mai ki vei iko? Ena rawa vakacava ni ko vakadeitaka ni sasabai ni vakabautae toka ena kenai tutu me bokoci ira?`

`3. Ena so na gauna eda dauveitalanoataki ira na daumasu. Eda na vakayacora rawa vakacava na tabana ni masumasu e yavutaki ena Efeso 6:18-20?`

`4. Meda qaravi ira vakacava ko ira era vuetaki mai ena buca ni valu ni veivaluvaluti levu? Gaunisala cava ena dodonu meda na qaravi ira kina na tamata vakabauta era dro mai ena rere se era sa vakatakila ena matana levu nira sa lako ki yasana kadua ena gauna e katakata tu kina nai valu`