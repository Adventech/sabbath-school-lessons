---
title:  Na Beleti kei na Sasabai ni Lomasereda
date:   18/09/2023
---

`E raitayaloyalotaki ira tiko vakacava na tamata lotu ko Paula ena nodra vakavakarau ki na valuti ni ca? Efeso 6:14; raica talega na 1 Pita 4:1; 1 Pita 5:8; Roma 8:37-39.`

Nai vakasala nei Paula me baleta nai valu kaukauwa (Efeso 6:13) e veivakarautaki ki vei ira era na wilika ki nai otioti ni nona kaci mera tudei (ka va, vakatauvatana kei na Efeso 6:11, 13) kei na kaci ki na vakaiyaragi (Efeso 6:14-17). Ko Paula e vakamacalataka na ka e caka me "vauci na tolona e dua" (vakatauvatana kei Aisea 11: 5). Ena gauna makawa, nai sulu e sega ni veirauti vakavinaka ena gadrevi me vesu vakavinaka e tolona ni bera na cakacaka se ivalu (vakatauvatana Luke 12:35, 37; Luke 17:8). E raitayaloyalotaki ira tiko na tamata vakabauta ko Paula nira sa vakaisulu tu ena nodrai yaragi me vaka e dua na sotia ni Roma, tekivu ena beleti ni sotia vata kei na iukuuku kei na bakala. Ena beleti e lilili tu kina e so tale na beleti era ubi tiko ena peleti kaukaumea, vata kei na kote e darami me toka e serena ka laki vesu toka e tolona mei vakatakilakila ni tutu e sa yacova ka me laurai kina vakavinaka. E cakava nai tavi bibi ni kena vauci vata nai sulu kei nai yaragi ni valu ena kenai tutu dodonu. Na dina e sega ni dua na ka e nona na tamata vakabauta, e isolisoli ni Kalou (vakatauvatana vata kei na veivakabulai ena Efeso 2: 8). Me kakua ni ka ni vakanananu tu ga, e dua na kalougata e sega tu ni vakayavalati me kauta mai na veisau ki na nodra bula. O ira mera tokara na dina ni Kalou, mera vakila ka vakayagataka na isolisoli ni Kalou oqo. Era taukena na dina ni Kalou me vaka ni taukeni ira ka maroroi ira na dina ni Kalou.

Tarava na nona uqeti ira na tamata vakabauta ko Paula mera tokara na sasabai ni yalododonu ni lomaseredraâ€ (vakatauvatana 1 Cesolonaika 5:8). Me vakataka na ivau se beleti ni yalodina e tolona, e tiki tiko ni Nonai yaragi na Kalou ena Nonai tavi vakasotia ni Kalou (Aisea 59:17). Na sasabai ni lomaseredra o koya e maroroya na yagodra e caka mai na veitiki ni kaukaumea era veisole vata. Nai sasabai ni lomaseredra oqo e maroroya na veitiki ni yagodra bibi se taqomaki ira mai na ita kei nai suwa ni meca. Ena salavata ga oya, sa dodonu ki vei ira na tamata vakabauta mera vakila na veitaqomaki vakayalo e vakarautaka na isolisoli ni yalododonu ni veimaroroi ni Kalou. Ena Efeso, e semata vata kina ko Paula na yalododonu kei na yalosavasava, valavala vinaka kei na dina (Efeso 4:24, Efeso 5:9), ni vakasamataki tiko ni oqo nai valavala e dodonu ka vinaka me caka vei ira na tani, vakauasivi ki vei ira na tamata vakabauta.

`Ena sala cava ko sa vakila tiko kina na vakanananu ni valavala vinaka, yalosavasava kei na dina ena rawa ni yaco me veimaroroi?`