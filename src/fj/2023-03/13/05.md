---
title:  Sasabai, Sala, kei na Seleiwau
date:   20/09/2023
---

`Gauna cava kei na gaunisala cava ena dodonu kina ki veikeda na tamata vakabauta eda vakaitavitaki tiko ena veivaluvaluti levu meda na vakayagataka kina na issabai, sala kei nai seleiwau? Efeso 6:16, 17`

Nai sasabai nei Paula e ka levu. E caka mai na kau qai ubi ena wadrega leca, na tutuna e lobi vaka ki loma me tarova e dua e valuta mai na yasana. Ni sa suasua sa na rawa ki na sasabai me "sabaya se tarova na veigasauvidi kecega, e bokoca na dakaititi e vakamai qai vanataki yani. Nai vakamacala ni "sasabai ni vakabauta" nei Paula e vakaraitaka na kena vakayagataki na sasabai ena Veiyalayalati Makawa e ivakatakarakara ni Nona veimaroroi na Kalou ki vei ira na Nona tamata (Vakatekivu 15:1, Same 3:3). Me tauri cake nai sasabai ni vakabauta" (Efeso 6:16) sai koya na lako curumi ni veivaluvaluti levu oqo vata kei na nuidei ki Vua na Kalou, ni vala tiko ena vukudra na tamata vakabauta (Efeso 6:10), e vakarautaka nai yaragi vinaka duadua (Efeso 6:11, 13), ka sa vakadeitaka tu na qaqa.

Ena gauna vata ga, nai sala ni valu ni sotia ni Roma e caka mai na kaukamea se na parasa. Na bilo ni sala e maroroya na ulu e kabi e muri e dua na peleti me taqomaka na domona, tataqomaki ni daliga, nai ubi e toka e liu me taqomaka na mata, ka vaka-kina na peleti e toka talega e liu ni sala me taqomaka na galegalena. Ni sa solia nai sala na veitaqomaki e rawa ni vakarautaka, sai koya oya na vuna e vakatokai kina “nai sala ni bula" (Efeso 6:17) e vakatakarakarataki ira na tamata vakabauta sa vakabulai ena gauna oqo ena nodra sa vakila ena kena cecere ni vakaturi cake vata, kei na vakatikori vata kei Karisito (Efeso 2:6–10). Na daramaki ni “sala ni bula” e kenai balebale na nomu sa cata na kaukauwa vakayalo e sa kabuwacara tu ena gauna koya, ka vakararavi ki na kaukauwa levu nei Karisito (vakatauvatana na Efeso 1:15-23, Efeso 2:1-10). Nai otioti ni yaragi sai koya na iseleiwau ni Yalo Tabu sai koya na Vosa ni Kalou" (Efeso 6:17), e vakaibalebaletaki tiko ki na nonai seleiwau na sotia ni Roma, e lekaleka ka gata na yasana ruarua. Nai walewale ni valu sai koya na kena sa daucokataki e liu e rua na moto (sega tiko ni cavuta ko Paula) ucuni mai nai sele qai cici yani, ka suwaka na meca. Nai seleiwau ni tamata vakabauta sai koya nai selewau ni Yalo Tabu, e solia na Yalo Tabu, sai koya na Vosa ni Kalou. Ko Paula e kalawa ki mada me vaka e dua na turaganivalu qai solia nai vakaro me tauri na yaragi, tukuna na vosa ni yalayala ni nuinui kei na qaqa mai Vua na Turaga ni valu levu (Commander in Chief). Na veivosa ni yalayala e soli tiko ena Efeso 6:10-20, e tiko kina na Vosa ni Kalou me vaka na iyaragi vakamareqeti enai valu vata kei na ca. Na Vosa ni Kalou e sa baleta tiko na rabailevu ni vosa ni yalayala ni kosipeli eda raica ena Vola Tabu.

`Se na mani vakacava na levu ni noda na cata na iyaloyalo ni mataivalu, na cava era na vakavulica ki veikeda na veiyaloyalo oqo me baleta dina ni veivaluvaluti levu, ka meda na taura vakabibi vakacava?`