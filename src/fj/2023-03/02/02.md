---
title:  Digitaki ka Ciqomi ena Vukui Karisito
date:   02/07/2023
---

Nai vola ni vakavinavinaka e dau tiko talega kina nai vakamacala ni loloma soli wale e ciqomi mai vei koya e soli tiko vua. Ena Efeso 1: 3 - 14 e tuvana sobu kina ko Paula e dua nai tuvatuva ka ni loloma balavu, ena nona vakavinavinakataka tiko na Kalou ena vuku ni veivakalougatataki ni kosipeli.

Ko Paula e vakavinavinakataka tiko na Kalou ena vuku ni Nona sa "vakalougatataki keda e na ka ni veivakalougatataki vakayalo kecega (Efeso 1: 3). Na veivakalougatataki oya e vakayalo (Greek, pneumatikos), e lako mai ena vuku ni Yalo Tabu (pneuma), dusia tiko na kena sa vakarau me mai cava na veivakalougatataki nei Paula, ena kena marautaki na cakacaka ni Yalo Tabu ena nodra bula na tamata vakabauta (Efeso 1:13, 14).

E tiko ena Efeso 1: 3 – 6 na vosa e veivakauqeti me baleta na Nona raici keda na Kalou ena vukui Karisito. Ni bera ni bulia na vuravura, na Kalou sa digitaki keda oti tu ena vukui Karisito ka vinakata meda na bula savasava ka tawa cala e matana (Efeso 1: 4; veidutuitaka kei na Efeso 5:27) me vaka na luvena talei mai na gauna ni Veibuli ka vaka-kina ena Veivakabulai ena vukui Karisito (Efeso 1:5). Mai na gauna sa tekivu cila kina na matanisiga, sa dau Nonai naki tu me rawa nida ciqomi meda Nona daulomani" (Efeso 1: 6). Na kenai soqoni, oya, na nona ituvatuva na Kalou ki veikeda meda vakabulai. Eda na vakayalia ga na bula tawa mudu ena vuku ni noda digitaka nai valavala ca.

`Na cava nai balebale ni “veitikina vakalomalagi ena Efeso (na vanua duaduaga e tukuni kina ena Veiyalayalati Vou)? Vulica na kena vakayagataki na vosa oqo. (Raica na Efeso 1:3, 20; Efeso 2:6; Efeso 3:10; Efeso 6:12; veidutuitaka ena kena vakayagataki na “mai vakalomalagi" ena Efeso 3:15, Efeso 4:10, Efeso 6:9.)`

Nai vosavosa, "ena veitikina mai lomalagi” kei na “mai lomalagi” o koya e volai tiko ena Efe- so, e dusi tiko ki lomalagi, na Nonai tikotiko vakaturaga na Kalou (Efeso 1:3, Efeso 6:9), ki na vanua e taka mai kina na kaukauwa vakayalo (Efeso 1:10, 20, 21; Efeso 3:10, 15; Efeso 6:12), kei na vanua e sa laki vakatikori kina ko Karisito ena liga imatau iTamana (Efeso 1:20). Ko ira kece na tamata vakabauta sa rawa nira curu doudou ki na veiyasana vakalomalagi ki na vanua e solia tiko kina na veivakalougatataki vakayalo ena vukui Karisito (Efeso 1:3, Efeso 2:6). Dina ga ni sa yaco tiko na veitikina mai lomalagi me sa vanua era vakalougatataki kina na vakabau- ta, ia e se vanua tikoga ni veisaqasaqa mai na veikaukauwa ni valavala ca, o koya e sasagataka tiko vakaukauwa ko Setani me taura nai tutu va-Kalou nei Karisito (Efeso 3:10, Efeso 6:12).

`Vakadei toka ena Efeso 1:4, o koya e kaya ni da digitaki ena vukuna, Karisito, nib era ni yavutaki ko vuravura.” Na cava na kenai balebale? E vakatakila vakacava ki veikeda na loloma ni Kalou ki veikeda kei na Nona gagadre meda vakabulai?`