---
title:  'Na Yalo Tabu: E Dregata ka iVakadei ni Kenai Sau'
date:   06/07/2023
---

`Ena Efeso 1:13, 14, E tukuna kina vakalekaleka nai talanoa ni nodra veitalanoa oira era dauwilika na nonai vola. Na cava nai kalawa kece e yacovi ena i talanoa oya?`

Ena kena vakasaqarai na bibi ni Yalo Tabu ena nodra bula na tamata vakabauta, e vakayagataka kina ko Paula e rua nai yaloyalo se vakatakarakara me baleta na Yalo Tabu. Nai matai ni yaloyalo e vakaraitaka ni Yalo Tabú e vaka e dua na drega, e vakatakila na cakacaka ni veidregati ni Yalo Tabu o koya e basika ena gauna ni veivutuni. Ena veigauna makawa sa dauvakayagataki na drega ena vuqa sara na ka: me vakadeitaka nai lavelave ni lawa kei na veidinadinati, me vakadeitaka na vinaka kei na levu ni ka e tiko ena ka e sogolatia tiko (e.g., Isikeli 28:12), se vakadinadina ni veivoli (e.g., Jeremaia 32:10-14, 44), vola ni cakacaka (e.g.1 Tui 21: 8), e volai keda, ka susugi keda. E vakatakilakilataki koto enai yaya, na drega e vakatakila ruarua na kenai taukei kei na kena maroroi. Na vakaitikotiko ni Yalo Tabu ena nodra bula e sa vakatakilakilataki ira na tamata vakabauta nira sa Nona na Kalou ka tukuna tiko na vosa ni yalayala ni Kalou ni na taqomaki ira (veidutaitaka vata kei na Efeso 4:30). Era sa dregati vata kei na vosa ni yalayala ni Yalo Tabu" (Efeso 1:13).

"E tukuna vakamatata eke ko Paula, ena gauna ga e solia kina na nona bula e dua ki vei Jisu ka vakabauti Koya, e sa veidregati koya sara na Yalo Tabu (Greek verb: sphragizō) na tamata vakabauta koya vei Karisito ena siga ni veivakabulai. Na dina ni sereki totoka ka veivakayaloqaqataki. Na Yalo ni Kalou e vakatakilakilataki ira na tisaipeli nei Karisito ena drega ni veivakabulai me tekivu sara mai ena gauna era vakabauta kina.”—Jiří Moskala, "Misinterpreted End-Time Issues: Five Myths in Adventism," Journal of the Adventist Theological Society 28, no. 1 (2017), p. 95.

Nai karua ni yaloyalo e vakayagataka ko Paula oya ni Yalo Tabu e ivakadei. Na Yalo Tabu sai vakadei ni nodai votavota, o koya e vakanamata sara tiko ki na gauna sa na qai soli taucoko kina nai votavota (veidutuitaka kei na 2 Cor. 1:22, 2 Cor. 5:5).

E vakadewataki na vosa “ivakadei" (arrabōn) e dua na vosa kerei vaka-Iperiu ka vakayagataki vakarabailevu ena Veiyalayalati Makawa me vakatakila nai matai ni "sausaumi” “nai vakadei” se “matai ni sausaumi" o koya e gadrevi ki vua ena sausaumi me na sauma taumada ke kenai kuri

Rogoca, na tamata vakabauta e sega ni sauma nai matai ni sausaumi oqo ia e ciqoma mai Vua na Kalou. Na talei ni Nona tiko na Yalo Tabu ena nona bula e dua na tamata vakabauta, e kaya ko Paula, ni oya nai matai ni sausaumi ni votavota ni bula tawa mudu kei na veivakabulai o koya ena qai yaco vata mai kei na lesu vakarua mai nei Karisito. Sa nodai tavi ga meda ciqoma ena marau kei na yalo e talairawarawa ki na ka e sa soli ki veikeda ena vuku i Karisito.