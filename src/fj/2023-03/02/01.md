---
title:  Nai Tuvatuva Levu ni Kalou e Yavutaki vei Karisito
date:   01/07/2023
---

### Wilika ena Macawa oqo
Efeso 1:3-14; Efeso 2:6; Efes 3:10; Kolosa 1:13, 14; Vakarua.9:29.

> <p>Wiligusu</p>
> "Me vakarokorokotaki na Kalou, na Tamai koya na noda Turaga ko Jisu Karisito, o koya sa vakalougatataki keda e na ka ni veivakalougatataki vakayalo kecega e na veiyasana vakalomalagi e na vuku i Karisito;" (Efeso 1:3).

Ni oti e ruasagavulu ka lima na yabaki me yaco kina ko Neil Armstrong mei matai ni ta- mata me taubale ena dela ni vula, a qai vola kina o koya e dua nai vola ni vakavinavina- ka ki vei iratou a bulia na kenai sulu, na Extravehicular Mobility Unit (EMU), rawa kina ki vei koya me vakayacora e dua nai sausau oya. Vakatokai me “waqa ni vakalele ki maliwa lala e tabaki vakalevu enai tukutuku ni veitabagauna” qai veiwalitaka ni vunitaki koya saraga vakavinaka na tamata rairai ca e tiko e loma mai na nona laurai, vakavinavinakataki iratou kina nai lawalawa na EMU ko Armstrong ena Johnson Space Center ena dredre ni kenai cakacaka, maucokona vakaoti ka rui malumu vinaka ena kena taqomaki na nona bula, mani vakauta kina ki vei ira na nona vakavinavinaka kei na vakanuinui vinaka"

E tekivutaka ko Paula na nonai vola ki Efeso ena dua na vakavinavinaka cecekia, vakavinavinakataka na Kalou ena vuku ni Nona veivakalougatataki e sovaraka tiko, na veivakalougatataki e rui bibi ki na nodra bula na tamata vakabauta me vaka ga nai sulu ni vuka ki vua e dua e lako ki na vula. Ko Paula e kaya ni Kalou e sa cakacakataka oti tiko mai na veivakalougatataki bibi oqo “ni bera ni qai tauyavutaki ko vuravura" (Efeso 1:4) qai vakavinavinakataka na Kalou ena Nona cakacaka tiko mai ena veitabagauna ena vukudra na tamata vakabauta.

Na nona doladola ko Paula eke sa laki yaco kina nai vola ki vei ira mai Efeso me yaga vakalevu ena kena matanataki na gaunisala e so-kaloutaki kina na Kalou ka vakavinavinataki na Kalou ena vuku ni veivakalougatataki e vuqa sa solía tiko.

_Vulica na lesoni ni macawa oqo me na vakarautaki iko ena Siga Tabu, Jiulai 8_