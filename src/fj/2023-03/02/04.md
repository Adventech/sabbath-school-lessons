---
title:  Nai Tuvatuva Levi ni Kalou e Yavutakai vei Karisito
date:   04/07/2023
---

`Na cava nai naki ni Kalou ni sa yaco mai na gauna, kei na rabailevu ni vanua e tara yani? Efeso 1:9, 10.`

Ko Paula e vakayagataka e tolu nai vakatakilakila ni Nonai tuvatuva na Kalou (1) “na ka vuni ni lomana,"(2) "nonai naki” kei na (3) “dua nai tuvatuva ni sa yaco mai na gauna. Na cava na Nonai tuvatuva levu na Kalou? Me vakaduavatataka na ka kecega ena vukui Karisito.

Na vosa e vakayagataka ko Paula me vakamacalataka na ituvatuva koya na (Greek, anakephalaiōsasthai), me soqona vata na ka kece ena vuku iKarisito. Na wiliwili ena gauna makawa ko na tekivu sosoqoni mai ra ka qai biuta na kenai soqoni e cake. Ko Jisu e ulu ni otioti ni veivakabula ni Kalou. Nai tuvatuva ni ko Karisito e uto ni ka kecega e sa ceuti sara tu mai ni se bera ni tauyavutaki ko vuravura" (Efeso 1:4) sa yaco me rabailevu ka robota na veitabagauna kecega ("sa yaco mai na gauna,”) kei na loma ni macawa (“veika kece mai lomalagi kei na veika e vuravura," Kacivaka kina ko Paula na duavata vei Karisito e sai cavacava, ni vanua cecere ni gagadre ni Kalou ena vuravura.

Ni veitalanoataki na ituvatuva ni Kalou ni sa yaco mai na gauna sa lokuci" (Efeso 1:10), e veivotayaka kina ko Paula na ulutaga o koya ena veisematitaka vata ena ivola. Tekivutaka na Nonai tuvatuva na Kalou ena Nona vakasoqona vata na ka kecega, o koya e yavutaki ena mate, tucake tale, kau cake kei na vakaturagataki nei Jisu (Efeso 1:15–2:10), ena kena tauyavutaki na isoqosoqo lotu kei na nodra vakaduavatataki na duidui kawa tamata, Jiu kei na Matanitu ki Sau era tiko kece kina (Efeso 2:11-3:13).

Ena vuku ni ka oqo, e sa sikinala tiko kina na isoqosoqo lotu ki na veikaukauwa ca, ni Kalou e sa na mai vakacavara na nodra veiliutaki lawakica ena kena gauna sa na vakarautaki oti tu (Efeso 3:10). Me vaka na ka e kaya nai Vola Tabu ena veivanua tale eso: "ni sa lako sobu vei kemudou na tevoro, a sa cudru vakalevu, ni sa kila ko koya ena sega ni dede na nona gauna" (Vakatakila 12:12).

Nai otioti ni veimama ni vola nei Paula e dolavi tiko ena kaci ni loloma ki na duavata (Efeso 4:1-16) ka qai tomana ena dua na veivakayaloqaqataki balavu me levea nai valavala ena vakacacana na duavata ka qai tara cake na yalo ni cakacaka vata kei ira na tamata vakabauta (Efeso 4:17-6:9). Mai tinia tiko ko Paula enai yaloyalo ni soqosoqo lotu me vaka edua na mataivalu e duavata, vakaitavi sara tiko vagumatua ena kena tutaki tiko na veisaututaki ena yacai Karisito (Efeso 6:10-20).

`Ena rawa vakacava ni ko vakadinadinataka ka marautaka ni veivakabulai ko sa vakila tiko ena vuku i Karisito e sa tiki tiko ni dua na ka e rabailevu ka cecere, e tiki bibi tiko ni vulici ni Kalou kei na ituvatuva bibi me vakaduavatataka na veika kece vei Karisito?`