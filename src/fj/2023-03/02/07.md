---
title:  Kuri ni Vakasama
date:   07/07/2023
---

E vakatavuvulitaka beka na Efeso 1:3-14 ni Kalou e sa vakatulewataka oti tu na veigauna nimataka ni kawa tamata, e sa lewa oti tu eso mera na bula tawa mudu kei ira eso mera na rusa tawa mudu? Ka ni rarawa ni ra lewe vuqa na tamata era vakabauta na vakanananu oqo:

Ena tikina oqo, nai tavi nei Karisito me vakatulewa, mai na gauna e sa lesi keda kina meda luvena bau ena vukui Karisito Jisu" (Efeso 1:5) se "ena vukuna" (Efeso 1:4, 11). Na tikina oqo e vakatututaka ni veidigitaki kei na vakatulewa ni Kalou se ko cei me na bula tawa mudu se rusa tawa mudu e yavutaki ena veikisi yadudua era cakava ni se bera ga ni sucu mai e dua na tamata. Na Nona vakatulewa na Kalou sa koya na ka ena cakava ki vei ira era sa bulataka tiko na nodra ena vukui Karisito.

E tiko talega ena Efeso 1:3-14 nai yaloyalo matata e veisemati vinaka me baleta na cakacaka ni veivakabulai ni Kalou. Na Kalou e Tamada, eda sa luvena bau (Efeso 1:3-5), o koya eda ciqoma na Nona veivakalougatataki ena kena levu (Efeso 1:8). Sa dodonu meda kila na vosa me baleta na digidigi ni Kalou kei na kena tauci taumada na vakatulewa ena kena vutuniyau ni rarama ni veisemati ni vosa. E sega ni dauvakayawaki koya na Kalou, daucudrucudru ka daucakava vakabalavu mai na Nona vakatulewa, ia e Tama dauveikauwaitaki vei ira kece na luvena (raica na Efeso 3:15).

Na Kalou e doka na digidigi ni tamata e vakaraitaki tiko ena Efeso 1:3-14 (vakauasivi ena Efeso 1:13, na vanua e okati kina na “rogoca” kei na “vakabauta” ni ka bibi), ena veivanua tale eso enai vola (Efeso 2:8, Efeso 3:17, Efeso 4:1-6:20, ko ira kece oqo era vakabibitaka na caka ni digidigi kei na ka e vakayacora na vakabauta), kei na veitukutuku tale eso ena Veiyalayalati Vou (e.g., 1 Timoci 2:4, Cakacaka 17:22-31). Se me vaka na ka e cauraka ko Ellen G. White: "Enai solisoli e sega ni vakatauvatanitaki rawa ni Luvena, na Kalou e ologi vuravura taucoko ena cagi ni loloma savu me vaka na dina ni cagi ni liwavi vuravura taucoko tiko. Ko ira kece era sa digitaka mera ceguva na cagi e solia na bula ena bula ka tubu cake ki nai tuvaki ni bula ni dua na tagane kei na yalewa vei Karisito Jisu"-Steps to Christ, p. 68.

**Taro ni Veiwasei**:

`1 Nai tukutuku cava ko na rawa ni tomana kina nai tukutuku era sa tukuni oti me tokona na vakanananu ni Kalou e sega ni digitaka rawa ni bera ni bulia e dua me bula se o koya me na rusa?`

`2 Na digidigi nei cei ena qai vakatau kina se ko cei ena vakabulai ena vukui Jisu?`

`3. "o koya eda sa rawata kina na bula sa voli e na nona dra, io, na vakabokoci ni valavala ca, me vaka na nona loloma levu" (Efeso 1:7). E vakatakila vakacava na tikina oqo na dina ni vakabulai ena vuku ni vakabauta duaduaga ka sega ena vuku ni cakacaka ni vunau?`