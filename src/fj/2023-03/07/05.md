---
title:  Nai Solisoli nei Jisu o Koya sa Vakaturagataki
date:   09/08/2023
---

`Ena Same 68:18, e sa qai vakamacalataka tikoga kina ko Paula na Jisu e sa tucake tale, lako cake, qaqa ni soli ka ni loloma tiko ki vei ira na Nona tamata mai lomalagi. Nai solisoli cava e solia ko Jisu ka cava na kenai naki? Efeso 4:11-13.`

Ko Paula e vakatakila tiko e va na ikumukumu tamata era vakaisolisoli ka ra tiki tiko ni yau talei nei Jisu o koya e solia ki na Nona soqosoqo lotu: (1) apositolo; (2) parofita; (3) daukaulotu; (4) vakatawa kei na qasenivuli. Ko Karisito e solia na veisolisoli oqo me vakacavari kina na cakacaka bibi ka yaga: “me ia na cakacaka ni talatala, me vakatataki cake nai vavakoso nei Karisito" (Efeso 4:12) ka "me da yaco sara koi keda kecega me da lomavata e na vakabauta, ka kila sara na Luve ni Kalou, me da tautauvata kei nai vakarau ni tamata dina, era sa sinai sara kei Karisito” (Efeso 4:13).

Nai otioti ni tikina oqo e rui ka bibi sara ki vei ira na Lotu ni Kavitu taumada, oira era vakaserauni ena veisolisoli vakayalo ka soli vei Ellen G. White. E vakadeitaka beka nai Vola Tabu na itavi ni solisoli ni parofisai enai soqosoqo lotu ena nodratou gauna walega nai apositolo? Se ena toso tiko nai solisoli me yacova ni sa lesu mai ko Karisito? Ko ira na Lotu ni Kavitu taumada era kunea nai sau ni nodra taro ena Efeso 4:13 ka qai wasea ena dua nai talanoa me baleta e dua na kavetani ni waqa o koya sa vakarau me vakadadamuria nai vakaro e sa vakarautaki ena soko koya. Ni voleka yani na waqa ki na vanua me na laki kele kina, sa raica sara ko kavetani ni tukuna ki vua nai vakaro ni na lako mai e dua na kavetani ki waqa me mai vukea na kena vakelei na waqa. Me dina tikoga ki nai vakaro taumada ena dodonu ki vua me vakatara me vodo ki waqa ko kavetani ka talairawarawa ki nai vakasala se vo. "Ko cei ena gauna oqo me vakarorogo ki nai vola e solia nai vakasala? Ko ira era cata na pailate, se ko ira era ciqomi koya me vaka e tukuna ki vei ira na vola oya?—Uriah Smith, "Do We Discard the Bible by Endorsing the Visions?” Review and Herald, January 13, 1863, p. 52.

Sa dodonu meda na qaqarauni ena gauna eda kilai koya kina na ivakatawa (se talatala) qasenivuli kei na daukaulotu, nida vakasamataka na veitutu oya ena noda rai kei na gauna vakataki keda. Na balavu ga ni gauna sa rawa nida vakasamataka kina, ena gauna nei Paula ko ira na iliuliu vei ira na lewe ni lotu sai ira oqo era dauveiqaravi tu ena vale ni lotu mai Efeso (vakatauvatana 1 Pita 2:9, Cakacaka 2:46, Cakacaka 12:12).

`Wilika na Aisea 5:4: “A cava tale me caka ki na noqu were-ni-vaini, ka’u a sega ni cakava kina?" Vakasamataka mada na tikina oqo ena rai e solia kina ki veikeda na Kalou ena veiqaravi nei Ellen G. White. E caka vakacava?`