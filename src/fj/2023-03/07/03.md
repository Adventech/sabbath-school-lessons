---
title:  Duabau Me Vaka Vei Koya sa Dua Bau
date:   07/08/2023
---

`Na vitu na duabau cava e tukuna tiko ko Paula ni tokona tiko na ulutaga ni lomavata ena isoqosoqo lotu? Na vakasama cava e vakasaqara tiko me cakava vata kei na ituvatuva oqo? (Efeso 4:4-6).`

Ko Paula e tuvana sobu e vitu na vosa oqo, duabau, me vaka e dua na serekali ka vakavoqataka me vaka e dua na sere ni veivakadeitaki e vakayagataki tiko mai Efeso. Tekivutaki nai tuvatuva ena kena cavuti vata na duabau/duavata: "Sa dua vata na yago" (sa baleta tiko nai soqosoqo lotu mevaka na yagoi Karisito, Efeso 4:12, 16; Efeso 1:23; Efeso 5:23, 29, 30) kei na duabau ga na yalo tabu" (Efeso 4:4). Na kenai katolu oya na dua bauga ni nuinui ko kacivi kina" (Efeso 4:4; vakatauvatana kei na Efeso 4:1).

Nai tuvatuva sa qai vakatututaka tale e tolu na tikina, “duabauga na Turaga' (sa baleti Karisito), "duabauga na vakabuta" (na veika kece e vakabauta na Lotu Vakarisito, Efeso 4:13; Kolosa 1:23; Kolosa 2:7; Kalatia 1:23; 1 Timoci 4:1, 6), kei na duabauga na veipapitaisotaki" (vakatauvatana Efeso 5:26) ni bera ni qai mai tinia nai kuri ni vakamacala me baleti koya na Kalou ni "sa dua bauga na Kalou na Tamada kecega, o koya sa lewa na ka kecega, a sa curuma na ka kecega, ka tiko e na lomamudou kecega (Efeso 4:6).

Na cava na ka e talanoataka tiko vakaserekali eke ko Paula ni vakamacalataka tiko na Kalou ko Tamada? Na vinaka ni Nona yaco me Tamada kecega, ni o koya na Kalou na Dauveibuli. Na vo ni yatuvosa sa qai vakamacalataka ena gaunisala cava, ni sa buli oti na vuravura, sa qai semati koya na Kalou ki na ka kecega, a bulia. Ko Paula e sega ni vakaqitoqitotaka na i vakavuvuli veivakacalai e vakatokai na pantheism (e vakaraitaka ni veika bula e tiko kina na Kalou), se panentheism (era kaya ni ko vuravura e sa okati tiko me tiki ni Kalou, e sega ni kauta tani na ka bula oya). De rairai o koya e tukuna tiko na taucoko ("ko cei e cecere ena ka kecega"), vakatulewa bulabula (“ko cei. . . vakacavara kece") ka veisemati vata (“o koya e tiko ena ka kecega") kei na Kalou.

Nanuma vakavinaka na rua na vakanananu me baleta na duavata ni soqosoqo lotu (Efeso 4:1-6). Matai, na duavata e dua nai valavala vakayalo, e yavutaki tu ena vitu na duabau" e dua na ka dina me marautaki (Efeso 4:4–6). Karua, na duavata oqo e gadreva na noda gugumatua me maroroi ka me tubu (Efeso 4:3). Ena yaco ena vuqa na gauna ena tiko e dua na ka me vakavuna na rarawa ni noda sega ni yacova na duavata oqo. Ia se mani vakacava na noda bale, sa dodonu meda reki ena cakacaka ni Kalou vei Karisito ena nona vakaduavatataka na soqosoqo lotu, rekitaka nai vakavuvuli dina vakalou ni ‘lomavata ni Yalo Tabu (Efeso 4:3). Ni caka oya ena vakaukauwataki keda meda lesu ki na cakacaka vagumatua ena kena tukaki na lomavata oqo, ia ena noda sa cakava oya eda sa vakaotia tiko kina na nona cakacaka na Kalou.

`Wilika tale na Efeso 4:4–6. Na cava ko vakila? Gaunisala cava ena dodonu mo vakila kina, ni ko kila na ka e kaya tiko me baleta na lomavata kei na Kalou ena vukui Karisito?`