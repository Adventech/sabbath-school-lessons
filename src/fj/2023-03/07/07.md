---
title:  Kuri ni Vakasama
date:   11/08/2023
---

Rua na tikina me vakarabailevutaka na noda vuli ena Efeso 4:7-10:

_1. Vakadewataki ni Efeso 4:9._ Eso nai vakavakadewa era vakaraitaka ni lako sobu mai (descent) e yaco ni bera na lako cake tale (ascent). "Ni sa lako sobu e liu" eso tale na ivakadewa ni Vola Tabu era muria vakavoleka sara na vosa va-Kiriki, ena kena biu tu na ka me baleta na gauna ni lako cake kei na lako sobu me tadola tu (e.g., "Na cava na ibalebale ni lako cake vakavo ni o koya e lako sobu talega ki na vanua lolovira kei vuravura? Sa rawa kina ki vei ira era na sarava, o koya e cauraki tiko ena lesoni ni Siga Tusiti, ni tuvatuva ni tukutuku ena Same 68:18 ena dodonu me muri, ena Nona sa lako cake ki lomalagi ko Karisito e yaco taumada, muria na nona lako sobu mai ena Yalo Tabu.

_2. Vakabobulataki ira na bobula._ Ena nona cavuta tiko na Same 68:18 mai na vosa va- Kiriki ena Veiyalayalati Makawa, vakatokai na Septuagin, e vakayagataka kina ko Paula e dua na tikina ena Efeso 4: 8 ka vakoto oqo, “e vakabobulataki ira mera bobula” ia sa kenai balebale raraba oya ni “kauta vakabobula e dua nai kumukumu bobula. Na Lotu ni Kavitu e sa vakabauta tu ni tukutuku oya e sa baleta tiko na Nona na kauta vata kei Koya ki lomalagi, ena nona sa lako cake, ko ira era a tucake vata kei koya ena gauna a tucake kina (Maciu 27:51-53). E okati eke ko ira nai sevu ni vakabulai, ka a laki vakaraitaki ira ki vei Tamana ena Nona sa lesu tale ki nai tikotiko vakaturaga mai lomalagi (raica na SDA Bible Commentary, vol. 6, p. 1022; The Desire of Ages, p. 834, compare The Desire of Ages, pp. 785, 786). Ena yasana kadua, ni veidutaitaki vata kei na Kolosa 2:15, sa na rawa ni tauri nai tukutuku, mei yaloyalo ni Nona qaqa vei ira na Nona meca ko Karisito—Setani kei ira na nona agilosi ca-ko ira na bobula sa vakadrukai.

**Taro ni Veiwasei**:

`1. Vakatauvatana nai tuvatuva ni solisoli ni Yalo Tabu ena Efeso 4:11 vata kei nai tuvatuva ena 1 Koronica 12:4–11, 27–30; Roma 12:4–8; kei 1 Pita 4:10, 11. Na duidui cava kei na tautauvata cava ko raica?`

`2. Dou veitalanoataka vakalasi eso na cagi ni veivakavuvuli e sa cagina tiko ena soqosoqo lotu ena gauna oqo. Vakasamataka na nona tukuna ko Paula meda na kakua ni na veibaleyaki ena veicagi vakaoqo. A cava eso na sala eda na rawa ni veivukei kina ena noda maroroi, kei ira na tani ena soqosoqo lotu, mai na vakacaca ena rawa ni cakava ki veikeda na cagi oqo?`

`3. E vakabibitaka tiko ko Paula ena Efeso na ulutaga ni duavata. Ia eda vakasaqara tiko na duavata ena kena levu? Ena vanua cava ena rawa ni yaco kina na gagadre ni duavata me vakarerevaki? Veiwasei.`