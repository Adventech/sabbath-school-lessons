---
title:  Na Duavata ni Yagoi Karisito
date:   05/08/2023
---

### Wilika ena Macawa oqo
Efeso 4:1–16; Filipai 2:3; Same 68:18; Cakacaka 2; 1 Koronica 12:4-11, 27-30; Aisea 5:4.

> <p>Wiligusu</p>
> "Ia sai koya sa solia eso, me rai apositolo; ka so, me ra parofita; ka so, me ra tamata dauvunau voli; ka so, me rai vakatawa kai vakavuvuli: ¹2 me ra vakavinakataki kina ko ira sa lotu, me ia na cakacaka ni talatala, me vakatataki cake nai vavakoso nei Karisito" (Efeso 4:11, 12).

Edua tiko nai talanoa nei Aesop e vakatokai "The Belly and the Feet." (Na Kete kei Yava) ka vakoto oqo: "Ena dua na gauna e rau sa veibataka tiko ko kete kei yava na kedrau dui yaga, kei na gauna e tukuna tiko kina ko yava ni kaukauwa baleta na nona daucolati kete wavoki voli, sauma sara mai ko kete, 'Ia noqui tau vinaka, kevaka au sega ni biuta ki loma na kakana, ko iko na sega ni colata rawa edua na ka.""—Lloyd W. Daly, Aesop Without Morals (New York: Thomas Yoseloff, 1961), p. 148.

Ko Paula e vakayagataka na yago ni tamata me vakatakila kina e dua na vakasama vakayalo. Vei Paula, na yago ni tamata—kei nai soqosoqo lotu e sa vaka na yagoi Karisito—era umani vata kina na veitiki ni yago duidui vata kei na nodra duitavi, o koya e dodonu mera cakacaka vata me bulabula vinaka kina na yago. Ena Efeso 4:1-16, e veiveisautaka kina ko Paula nai vakatakarakara ni yago o koya e a vakayagataka vakavinaka taumada (Roma 12:3-8, 1 Koronica 12:12-31). Sa yaco ko Karisito ena gauna oqo me sa ulu ni yago, e soli ki na yago na tamata e tu vei ira nai solisoli me vukea na kena vakaduavatataki tiko na yago ena veitikina yadudua-lewe ni lotu yadudua-era veiwaseitaka na nodra dui taledi ki na yago taucoko.

Nai yaloyalo yago e bulabula ka duavata e vakatakila tiko ko Paula e vukei keda meda kila nai naki ni Kalou ki veikeda: meda tiki ni soqosoqo lotu e vuavuai vinaka vei Karisito.

_Vulica na lesoni ni macawa oqo me na vakarautaki iko ena Siga Tabu, Okosita 12._