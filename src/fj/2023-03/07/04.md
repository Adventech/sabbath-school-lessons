---
title:  Na Vakatikori nei Karisito, na Dausoli ka ni Loloma
date:   08/08/2023
---

"Ia ka sa soli vei keda yadua na loloma me vaka nai vakarau ni solisoli nei Karisito. O koya oqo sa kaya kina ko koya, Ni sa lako ki cake ko koya, sa vakabobulataki ira e lewe vuqa me ra bobula, A sa solia nai solisoli eso vei ira na tamata. (Ia na nona lako cake oqo, sa cava beka, a ka ga ni sa lako sobu talega eliu ko koya ki na yasa i vuravura era? O koya ga sa lako sobu mai sai koya talega ka lako cake me yawasivita kece na lomalagi, me vakasinaita kina na ka kecega" (Efeso 4:7-10).

`Na cava na ka e yaco eke, ka cava na ka e via kaya tiko ko Paula ena veitikina oqo?`

Eke e cavuqaqataka kina ko Paula na Same 68:18, ka vakoto oqo: “O ni a lako ki cake, o ni sa vakabobulataki ira na bobula era lewe vuqa; O ni sa rawata nai solisoli me nodra na tamata; Io, me nodra na dautalaidredre, me sa tiko vata kei ira ko Jiova na Kalou"

Na Same 68:18 e vakatakilai Koya na Turaga, Yahweh, me vaka e dua na Turaga ni valu sa vakadrukai ira na kena meca, lako cake ki delana e tara koto kina na Nona koroturaga, vata kei ira na se ni valu e na Nona qiqi ni valu (see Ps. 68:1, 2). Oti sa qai taura na veisolisoli vei ira era sa vakadrukai.

Kevaka eda vakamuria tiko na veitarataravi ni Same 68:18, na lako cake-nei Karisito ki lomalagi (Efeso 1:21-23)-e yaco e liu, tarava na lako sobu mai nei Jisu o Koya sa bula ka sa vakaturagataki me soli ka ni loloma ka vakasinaita na ka kecega. Sai koya oqo na gaunisala e vakamacalataka kina ko Paula na sovaraki ni Yalo Tabu ena Siga ni Penitiko (raica na Cakacaka 2). Na rai oqo e vakadeitaki ena Efeso 4:11, 12, o koya e vakatakilai kina na veisolisoli e vakarautaka ko Jisu e sa vakaturagataki ni solisoli ni Yalo Tabu.

"O Koya na Karisito e sa lako cake, ka soli ka ni loloma ki vua na tamata. Ni oti na Nona lako cake ko Karisito, sa qai lako sobu mai na Yalo Tabú mevaka na ka a yalataka, mevaka na cagi vakacevaruru, na cagi kaukauwa qai vakasinaita na vanua kecega eratou a ki vei iratou na tisaipeli, na cava na ka e qai yaco? Udolu era a veisau ena dua ga na siga”—Ellen G. White, Ye Shall Receive Power, p. 158.

`Vakacava sara mada na titobu ni vica na tikina oqo ena Efeso, eda na vulica rawa vakacava meda na rawata na vakacegu mai na veika era vakaraitaka ni sa mai cakava ko Karisito ena vukuda ka na cakava tale, vakauasivi ena gauna ena "sinai sara vua sa vakasinaita na ka kecega e na ka kecega” (Efeso 1:23)?`