---
title:  Tucake tu Ena Buca ni Valu ni Gauna Makawa
date:   13/09/2023
---

`Wilika na Efeso 6:10–20, vakasamataka ena veigauna kece e vakayagataka kina ko Paula eso na mataqali vosa cakacaka (verb) vorata. Na cava na vuna e sa rui ka bibi kina vei koya na vakanananu oqo?`

Sa dodonu meda kila na vakatakarakara ni mataivalu nei Paula ena vakanananu ni buca ni valu ni gauna makawa. Na cava nai balebale ni vorata" (Efeso 6:11, 13, 14)? E vakatututaka beka na vosa na itutu ni tataqomaki walega? Na veivosa vakaivalu e okati tiko ena volavola nei Thucydides, e dua na dauvolaivola rogolevu me baleta nai valu, e vakaraitaka e tolu na ka bibi me caka kevaka me qaqa kina e dua na yasana: (1) na sotia ena dodonu me toro voleka yani ki vua na meca; (2) oti, ena dodonu mera kaba ka vorata vakatotolo se kakua ni biligi ki muri, valu vakaveivolekati kei na meca; (3) Otioti, ena dodonu mera na vakadrukai ira na meca" (see Thucydides, The Peloponnesian War [New York: E. P. Dutton, 1910], 4.10.1-5).

Na gauna vinaka ni veivaluvaluti ena gauna makawa e yaco enai karua ni tuvatuva ni ka e volai koto e cake me rawati kina na qaqa, oya, ena gauna erau sa sota kina vakaveivolekati na rua na yasana e rau veisaqasaqa oqo ka vakatoka ko Xenophon ni "sota vakadomobula"- Victor Davis Hanson, The Western Way of War (New York: Oxford University Press, 1989), pp. 152, 153. Tudei, taura matua toka na vanua oqori, oqo e dua na bolebole levu ena veivaluvaluti ena gauna makawa. Ena veitaratara vakaveivolekati, na yasana ruarua ena vakasaqara na gauna me na kaba kina."

E veikacivi ko Paula ki na ivalu e veitaratara ena liga ena vanua era kumukumuni vata kina, ka ra veisoli vacu vakaveivolekati kina na sotia."-Victor Davis Hanson, The Western Way of War, p. 152. Na ka oqo e vakadeitaki ena vakamacala nei Paula me baleta na nona valuta na kena meca na soqosoqo lotu mevaka na sotasota ni veibo (wrestling) (Efeso 6:12; raica na vuli ena Lotulevu) kei na nona vakayagataka na veimataqali vosa e cakacakataki me vorata ena tikina 13: “me na rawa ni ko tudei rawa ena veisiga ca"

E sega na tu vakaveitalia! Mo vorata oya mo vakaogai iko vagumatua enai valu, na vakayagataki ni veiyaragi ena veitaratara vakaveivolekati, e dua na tikina e matata mai na vakanananu vakamataivalu ena veivakayaloqaqataki taumada nei Paula me kune ni "dou sa tu dei e na yalovata, ka gumatua sara e na lomavata me tubu na vakabauta ni tukutuku- vinaka" (Filipai 1:27).

`Wilika na Iperiu 12:4. E veivuke vakacava na tikina oqo me umana vata se na cava nai balebale ni tudei ena Turaga? Na cava na ivakarau ni bula cokovata ena ivakadei talega oqo?`