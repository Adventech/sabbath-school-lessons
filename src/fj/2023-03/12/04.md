---
title:  Na Veivaluvaluti Levu enai Vola nei Paula
date:   12/09/2023
---

`Wilika na Roma 13:11-14, 1 Cesolonaika 5:6-8, kei 2 Koronica 10:3-6. E vakatauvatanitaki vakacava na veitikina oqo vata kei na Efeso 6:10-20? Na cava ko nanuma ni vakavuna na nona vakayagataka ko Paula na veitikina oqo?`

Sa dauvakavuqa na nona sa dauvakayagataka ko Paula na vosavosa vakamataivalu kei na kenai yaloyalo, ena nona sureti ira tiko na tamata vakabauta mera vakadamurimuria na ivakaraitaki dina, enai tovo ni sotia. Na Efeso 6:10-20 e vakatakarakarataka na balavu kei na nona vakayagataka vakaukauwa tiko, na vosavosa vakamataivalu me vakatakila e dua na gaunisala bibi ni kena kilai nai talanoa ena kosipeli. Ena kena sa vakagogotaki ko ira sa liu kei ira era sa kaukauwa ena kauveilatai (Kolosa 2:15), e sa cakacakataka tiko ko Karisito ena gauna oqo na vua ni qaqa oya mai na Nonai tutu vakaTuraga cecere mai na veikaukauwa kecega (Filipai 2:9-11). Ena Nona vakasokumuni ira tiko na Nona tamata mera sotia enai valu levu oqo, sa na liutaka kina na mataivalu ni rarama ko Karisito me yacova na siga dina ni qaqa (1 Koronica 15:54-58, 2 Cesolonaika 2:8, Roma 16:20). Nida vakasokumuna vata na nona vakayagataka na ivakatakarakara vakaivalu ko Paula, eda raica ni o koya e kila na veivaluvaluti levu ni vinaka kei na ca ni dua nai valu balavu duadua: na suka kei na itosotoso ni valu ena maliwa ni rua na mataivalu e rau veiwanonovi sobu tu mai ena veitabagauna me yacova ni sa qaqa enai cavacava ni veisaqasaqa.”—Peter W. Macky, St. Paul's Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

Na ulutaga nei Paula ena veigauna me baleta na veivaluvaluti e tiki tale tikoga ni tuvatuva ni Efeso. Na nona veikacivi ki na vakaiyaragi (Efeso 6:10-20), e kauta vata mai e vica na ka e sa vakayagataka oti me baleta na veivaluvaluti ko Paula: Na Nona veivakaukauwataki na Kalou ki vei ira na tamata vakabauta ena Nona kaukauwa levu (Efeso 1:18-20; Efeso 3:16, 20); Na qaqa nei Karisito kei na marautaki ni kaukauwa (Efeso 1:20-23); sa dua na nodra mataivalu e sa vakabulai tale na tamata vakabauta mai na kena a sa mate ena dua na gauna ia ena gauna oqo e sa vakaukauwataki mai na ka era kilai tani kina vata kei na vakacecerei nei Karisito ka sa rawa ni veivala vata kei na nodra liuliu tamada ni butobuto (Efeso 2:1-10); nai tavi ni soqosoqo lotu ena kena vakatakilai kina veikaukauwa na nodra vakarusai e sa lako tiko mai (Efeso 3:10); na kena vakayagataki na Same 68:18 me boroya nai yaloyalo kei Karisito me vaka na Sotia yaloqaqa ni Kalou (Efeso 4:7-11); kei na veisureti ki vei ira na tamata vakabauta mera “tokara nai sulu ni tukutuku vinaka (raica 4:20-24). Ni yaco na veikacivi me tokari na iyaragi kecega ni Kalou, eda sa vakarautaki vakavinaka me kila na uto ni tavi ni veivaluvaluti, sa vakatalega kina oya meda tudei ena veivakadeitaki e noda ena noda vakaivotavota ena iotioti ni qaqa nei Karisito.

`A cava eso na sala ko sa vakila kina na dina e sega walega ni veivaluvaluti e yaco tiko, ia na qaqa ena rawa ni noda ena vukui Jisu? Na cava na vuna meda vakila kina na Nona qaqa ena vukuda me yavu ni nodai nuinui kei na veika eda lako curuma?`