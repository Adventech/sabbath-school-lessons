---
title:  Kunea na Kaukauwa vei Karisito
date:   11/09/2023
---

E mai tinia ko Paula na nonai vola ena dua na veikacivi kaukauwa ki nai valu e koya e vauca vata na ulutaga kei na vakanananu bibi ni vola taucoko. E tekivutaka ena nona kacivaka na ulutaga bibi ni kenai tinitini, e soli tiko ena nona kaci nai liuliu ni mataivalu ki nai valu: "Meu tinia, oi kemudou na wekaqu, mo dou kaukauwa tiko e na Turaga, kei na kena levu ni nona kaukauwa" (Efeso 6:10). Na vo ni tukutuku, ena Efeso 6:11-20, e vakatakila ka tasereka na ulutaga levu oqo.

`Wilika tale na Efeso 6:10-20. Ko raica vakacava na kena dina na veivaluvaluti levu, e okati tiko kina ko ira veikaukauwa tawa kune eso me vaka e uto tiko ni tikina e talaucaka tiko ko Paula? Na cava na vuna e sa rui ka bibi kina na kena maroroi tiko na dina bibi oqo ena noda bula ena veisiga eda lako vata tiko kina kei na Kalou?`

E siqema rawa ko Paula ni ko Karisito nai vurevure ni kaukauwa vei ira na tamata vakabauta ena tikina oqo, "dou kaukauwa tiko e na Turaga, kei na kena levu ni nona kaukauwa” (Efeso 6:10) me vaka na vosa Turaga e sa baleti Karisito, me vaka ni cavuti tiko vakawasoma ena Efeso (Efeso 2: 21; Efeso 4:1, 17; Efeso 5: 8; Efeso 6:1, 21). “Na kaukauwa ni Soqosoqo lotu e tiko ena cecere ni nona Turaga sa tucake tale mai na mate na Kavetani ni nona ivalu.”- -G. G. Findlay, The Epistle to the Ephesians (New York: Ray Long & Richard R. Smith, 1931), p. 398.

Ko Paula e tokaruataka ena Efeso 6: 10, na nona vakayagataka na vosa kaukauwa me veisosomitaki me vakatakila na bibi ni nonai le: na kaukauwa me vakatakila na soqosoqo lotu e sega ni taukeni ga mai vei ira na tamata vakabauta ia e bulataki. E lako mai Vua na Turaga, mai vei Karisito. E umana vata eke ko Paula e dua na ulutaga bibi ni vola. Ka kaukauwa ni Kalou e veiwasetaki vei ira na tamata vakabauta (Efeso 1:19-22; Efeso 2:4-6; Efeso 3:16, 17). Na kaukauwa ni veisaqasaqa ena gauna oqo kei na veigauna mai liu ena kune ena nodra duavata na tamata vakabauta vata kei na tucake tale kei na Karisito e sa kau cake.

Dina ga ni sa kacivaki nai vakaro taumada ni ko Karisito e yalodina tiko ena nona solia tiko na kaukauwa ki vei ira na tamata vakabauta (Efeso 6:10), ko iratou kece na Lewe tolu va-Kalou eratou vakaitavi kece tiko ena nodra vakaukauwataki ena vuku ni valu vakayalo kei na ivalavala ca. Na Kalou ko Tamada e vakarautaka na Nona iyaragi cava ga e rawata me vakatokai na "yaragi ni Kalou” (Efeso 6:11, 13; vakatauvatana kei Aisea 59:17). Ko Paula e vakatakila taumada ni o Koya na Yalo Tabu e vakaukauwataki ira tiko na tamata vakabauta ena masulaka ki Vua na Kalou “me solia vei kemudou ko koya, me vaka na kena levu ni nona vinaka, me vakaukauwataki kemudou e na Yalona mo dou kaukauwa eloma" (Efeso 3:16). Eke sai Koya na Yalo Tabu e solia nai seleiwau, “nai seleiwau ni Yalo Tabu, sai koya na Vosa ni Kalou" (Efeso 6:17). Mera masu tale tikoga “ena veigauna ki Vua na Yalo Tabu" (Efeso 6:18). E gadrevi ira era vakarogoci koya tiko ko Paula mera vakila ni ko iratou na lewe tolu Vakalou eratou Vakaitavi tiko ena nodra vakaiyaragitaki ki na nodra valuti na veikaukauwa ni valavala ca.