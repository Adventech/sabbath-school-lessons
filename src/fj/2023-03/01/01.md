---
title:  Paula kei ira mai Efeso
date:   24/06/2023
---

### Wilika ena Macawa oqo
Cakacaka 18:18-21; Cakacaka 19:13–20:1; Cakacaka 20:17-38; Efeso 1:1, 2; Efeso 6:21-24; Efeso 3:13; Efeso 1:9, 10.

> <p>Wiligusu</p>
> "Ni sa vakatakila vei keda na nona lewa ka vuni tu, me vaka na ka e vinaka vua, ka sa nakita vakai koya ga: 10 me yaco kina na ka sa lewa ko koya ni sa oti kecega na gauna sa lokuci me soqona vata na ka kecega vei Karisito, na veika mai lomalagi, kei na veika e vura- vura" (Efeso 1:9, 10).

Ena gauna eda vola kina e dua na ka, e tiko nai naki eda cakava kina, baleta ni dua na ka e rui bibi. Me vakataki Abraham Lincoln, e vola ena nona vosa tiko mai Gettysburg ena 1863, ni oti na vakacaca levu ni American Civil War mai kea, o koya era mate kina era lewe 7,000 na sotia. Ena nona vakamasuti ira tiko era a tekivutaka (founding fathers), e cauraka kina ko Lincoln na nona vakabauta ni Valu va-kawa tamata (Civil War) e dua na veivakatovolei e vakatovolei kina na matanitu o koya a tauyavutaki ena 1776, ena gumatua se ena rusa e delai vuravura."

Ko Paula e tiko e dua na nonai naki bibi o koya e veivakayavalati kina ena nonai vola. E vakatikina me baleta na nona biu tu e vale ni veivesu (Efeso 3:13, Efeso 6:20), ka vakatikina na veivakararawataki kei na veitemaki e yaco tiko ena veigauna o koya ena rawa ni yaco mera temaki kina na tamata vakabauta mai Efeso mera yalolailai. Sa qai veivakananumi tiko ko Paula ki vei ira ena veika ena yaco ena gauna era sa veivutuni kina ka ciqomi Karisito me sa nodrai Vakabula ka mera mai tiki ni soqosoqo lotu. Era sa yaco mera sa yagoi Karisito (Efeso 1:19–23, Efeso 4:1-16), nai yaya ni vale ena vale tabu (Efeso 2:19-22), na wati Karisito (Efeso 5:21-33), kei na sotia na vakaiyaragi tu vakavinaka (Efeso 6:10-20). Era cakava tiko e dua nai tavi bibi ena kena vakavotukanataki nai tuvatuva levu ni Kalou, me vakaduavatataka na veika kecega ena vukui Karisito (Efeso 1:9, 10). E volavola tiko ko Paula me vakayadrati ira na tamata vakabauta mai Efeso ki na veika era kilai tani kina kei na kalougata nira sa nei Karisito.

_Vulica na lesoni ni macawa oqo me na vakarautaki iko ena Siga Tabu, Jiulai 1._