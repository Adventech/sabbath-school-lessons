---
title:  Kuri ni Vakasama
date:   30/06/2023
---

Nai talanoa ni dauvakatevoro o koya e vakayagataki cala tiko kina na yacai Jisu kei Paula (Cakacaka 19:13-20; raica na vuli ni Siga Sade) e veivuke ena kena vakamacalataki na vuna e dauvakayagataka kina ko Paula e levu na mataqali vosa kei na kaukauwa mai Efeso. Eso vei ira era sa qai vuki vou ga mai ena vuku ni kaukauwa nei Jisu, era vakama kina na nodrai vola sau levu ni cakacaka mana ki na bukawaqa. Vakavinavinakataki tiko na kena kune e rauta ni 250 nai vola ni cakacaka mana kei na so tale na ka e kunei, sa tiko kina veikeda e vuqa sara nai vakaraitaki ni daucakaisausau, vosa ca, vosa minimini, etc., tautauvata ga kei na veika e volai tu enai vola dusidusi ni cakacaka mana. Nai vola oya e vakasalataki ira era vakabauta ena gaunisala mera cakava me rawai ira kina na veikalou, kalou yalewa, kei na kaukauwa ni yalo velavela mera rawata kina na ka era gadreva.

Ko Luke e kaya ni sau ni vola oya e 50,000 na tiki ni siliva, se nai sau ni 50,000 na siga. (Kevaka me $80 dua na siga na kemui sau ena 50,000 na siga e sana yacova yani e 4 na milioni na dola). Nai tukutuku oqo e vakaraitaka na bibi kei na vakamareqeti ni veivola oqo ki na nodra bula ena veisiga. “E taura ga na kaukauwa ni Kalou me rawa nira veivutunitaka na veika kece era dauvakayacora tiko mera rawata kina na kaukauwa vakayalo." Clinton E. Arnold, Ephesians (Grand Rapids, MI: Zondervan, 2010), p. 34.

Sa rawa nida vakila ni vola ki Efeso e volai ki vei ira na lewe ni lotu era gadreva na veivakasalataki me baleta “na gaunisala cava ena rawa nira qaqa kina mai nai ibili ni veika kaukauwa era sotava tiko”—Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), p. 165. Sauma ko Paula ena nonai vola ki Efeso, ena nona dusi Karisito tiko ni o Koya duaduaga e sa vakacerecerei mai na veikaukauwa kecega (Efeso 1:20–23) ka qai vakabibitaka na kaukauwa levu e sa vakarautaka tu na Kalou ki vei ira na Nona tamata vakabauta (Efeso 2:15-19, Efeso 3:14-21, Efeso 6:10-20).

**Taro ni Veiwasei**:

`1. Na kaukauwa se vakatulewa cava e cakacaka tiko ena noda vuravura se ki na nomu bula ena gauna oqo? Era vakatakilai ira vakacava na veikaukauwa oqo, ena nodra temaki ira na tamata vakabauta mera doka ka vakarokoroko vei ira ka sega ni solia vakaoti na nodra dina ki vei Karisito?`

`2. Enai yaloyalo levu ni Nonai tuvatuva na Kalou ni sa yaco mai na gauna me vakaduavata- taka kina na veika kecega ena vukui Karisito, ko Paula e vakabibitaka kina nai nuinui ena gauna mai muri. Rai na nona vakayagataka na vosa “nuinui" ena Efeso 1:18, Efeso 2:12, and Efeso 4:4. Na cava na vuna e vakabauta kina ni tiko nai nuinui ena gauna mai muri?`

`3. Ena veitikina ena Efeso, gaunisala cava e dusi kina ko Paula ki nai nuinui levu ni Nona na lesu tale mai ko Karisito ena gauna mai muri? Efeso 1:13, 14; Efeso 1:21; Efeso 2:7; Efeso 4:30; Efeso 5:5. Na cava e vakaibalebale kina ki veikeda nai nuinui oqo ena gauna saraga oqo?`