---
title:  Efeso ena Nona Gauna
date:   28/06/2023
---

`E tekivutaka ka tinia vakacava ko Paula na nonai vola ki vei ira na lewe ni lotu mai Efeso? Na cava na ka eda vulica rawa mai na gagadre titobu mai vei ira? Raica na Efeso 1:1, 2; Efeso 6:21-24.`

Enai tekivu ni vola, e vakatakilai koya tiko kina ko Paula ni a vola nai vola (Efeso 1:1). Voleka ki loma ni vola taucoko, e vakatakilai koya tale tiko kina ko Paula ena yacana, ka vakatokai koya ni bobula nei Karisito Jisu ki vei ira na Matanitu ki Sau" (Efeso 3:1), e vakatakila kina na cakacaka vakaiapositolo (Efeso 3:1–13). Ni vakarau me oti na nonai vola e tukuna tale kina na nona a vesuki tu (Efeso 6:20) ka qai tinia ena nona vosa vakataki koya (Efeso 6:21, 22). Dina ga ni so vei ira na vuku era sega ni duavata ni ko Paula e a vola nai vola, e ka bibi ga meda kila ni vola e tukuna sara tikoga kina vakamatata ni ko Paula e vola nai vola. Era lewe vuqa na Lotu Vakarisito era sa ciqoma ni ko Paula e a vola dina nai vola.

`Na cava na ka e lomaleqataki ira kina na tamata vakabauta mai Efeso ko Paula ena vuku ni nona vesu tiko? Raica na Efeso 3:13.`

E vaka me vakaivotavota talega ko Efeso ena ivakarau ni kena volai kei na tuvaki ni bula e volai ira kina na vei vola ko Paula mai vale ni veivesu, Kolosa (raica na Kolosa 4:7, 8) kei na Filimoni. E vakatalega kina, na levu ni gauna e vaka me lako siviti ena gauna e veiqaravi tiko kina mai Efeso (Eph. 1:15; Eph. 3:1, 2). E rairai ni vola ko Paula nai vola ki Efeso ena vale ni veivesu mai Roma ena A.D 62.

Mai Efeso e vakatakila kina ko Paula eso na ka me baleta na nodra ivakarau ni bula na nonai lawalawa mai Efeso. Na levu ni nona vakanananu e rabailevu. E cakacaka vata kei na gauna e rui balavu, me tekivutaki vata mai kei na vakatulewa ni Kalou o koya se caka mai “ni se bera ni yavutaki ko vuravura" (Efeso 1:4), ka qai vakaserauna yani na ulutaga levu ni veivakabulai ni Kalou ena vukui Karisito. Ni sa vakayacori oya, sa na yaco nai vola me na vakatakila na cecere, na ivakarau ni kena volai nai vola, salavata kei na balavu ni yatuvosa, na tokaruataki ni ka e cauraki tiko kei na veivakatakarakara e buli. Sa rawa ki vei Paula me vakayagataka na mataqali vukivuki ni volavola vaka-koya ena veivanua tale eso. (e.g., Roma. 8:31-39), ia e vakatabakidua tiko ki Efeso, o koya e gadreva tiko vakalevu na vakavinavinaka, na masu kei na vosa ni vakarokoroko (Efeso 1:3–14, Efeso 1:15–23, Efeso 3:14–21) ka solia na tikina e vosataki sara vakamatau (e.g., Efeso 4:1-16, Efeso 5:21-33, Efeso 6:10–20).