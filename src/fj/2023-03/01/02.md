---
title:  Paula, na Daukaulotu ki vei ira mai Efeso
date:   25/06/2023
---

`Na cava na ka e cakava ko Paula enai matai ni nona veisiko ki Efeso, ni sa vakarau me mai cava nai karua ni nona ilakolako vakaulotu? (Cakacaka 18:18-21).`

Ko Efeso e dua tiko vei ira na korolevu ena loma ni matanitu ko Roma, rauta tiko ni 250,000 na lewena. O koya e dua tiko na yasana vutuniyau ni matanitu, na yasana vaka-Esia, e robota vakalevu na vanua e vakatokai tu ena gauna oqo ni ko Asia Minor. Ena gauna nei Paula, na yasana oqo era marautaka tiko na gauna ni nodra tubu kei na rawaka. E dua na korolevu ka i kelekele ni waqa, ko Efeso talega e tiko ena sala veilatai ni so na vanua rogolevu. Me vaka nira qarava tiko na tamata e vuqa sara na kalou ena loma ni korolevu, ka dua vei ira ko Artemis, ni okoya na kalou yalewa dauveimaroroi ena loma ni korolevu e cecere. Na nona qaravi e vakanamata tu kina na veisoqoni vakamatanitu, qito, kei na soqo vakayabaki. (ko ira mai Roma era vakatokai Artemis ni ko Daiana; raica na Cakacaka 19:24, 35)

E muri sa qai lesu tale ko Paula ki Efeso enai katolu ni nonai lakolako ni kaulotu (Cakacaka 19:1-12), ka tiko voli mai kea me tolu na yabaki (Cakacaka 20:31). E taura e dua na gauna vinaka ko Paula na nona veiqaravi tiko mai Efeso, ena gagadre ni kena vakadeitaki na Lotu Vakarisito mai kea.

`Na ka levu cava e laki vakavuna na rokovi ni Turaga ko Jisu mai Efeso? (Cakacaka 19:13-20).`

Ko Luke e wasea tiko e vitu nai talanoa ka sa toso sara tiko vakatotolo, ka dua vei ira na nodra vakatevoro na Jiu ena loma ni korolevu. Ena nodra cokotavata tiko na yaca i Jisu kei Paula ena nodra veitalanoa, e sa vakadinadinataka na cala ni sasaga e muria na dauvakatevoro oqo. Ena gauna sa robota kina na veisaqata ni korolevu nai tukutuku, “a sa kani ira kecega na rere, a sa vakabekabei na yaca ni Turaga ko Jisu" (Cakacaka 19:17). Na ka e yaco oya e tatara tale vakatitobu ki vei ira era sa yaco mera tamata vakabauta taumada, oira era sa vakama ena matanalevu na nodra ivola sau levu duadua ni cakai sausau, ka rauta ni “limasagavulu na udolu nai lavo siliva" (Cakacaka 19:19). Ena vuku ni kena sa rui rabailevu na vanua era vakaitikotiko kina na lewe ni vanua ena loma ni korolevu, era sa qai tovolea ko ira na tamata vakabauta me na kakua ni vakamalumalumutaka na nodra dina ki vei Jisu ena dua tani tale na ka.

`Na cava e vakatakarakarataka na vakamai ni nodra ivola, ka ni rui sau levu ki vei ira? Na cava e tukuna oya me baleta na bula e sorovaki vakaoti ki Vu ana Turaga?`