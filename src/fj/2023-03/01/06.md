---
title:  'Efeso: Nai Vola e Vakasinaiti tu enai Tukutuku kei Karisito'
date:   29/06/2023
---

`E tukuna vakacava ko Paula na ulutaga ni nonai vola? Eph. 1:9, 10.`

Ena rawa ni vakalekalekataki vakacava na tukutuku ena Efeso? Mai vale ni veivesu, e raica kina ko Paula e dua na raivotu ni uto ni Nonai tuvatuva na Kalou ko Karisito ni sa yaco mai na gauna ka tiko kina nai tavi ni soqosoqo lotu. Na Kalou e cakacaka vei Karisito me tekivutaka na Nonai tuvatuva “me yaco kina na ka sa lewa ko koya ni sa oti kecega na gauna sa lokuci me soqona vata na ka kecega vei Karisito, na veika mai lomalagi, kei na veika e vuravura" (Efeso 1:10), ka cakava oya ena Nona tekivutaka nai soqosoqo lotu me dua nai soqosoqo era umani vata kina na Jiu kei ira na kai Matanitu ki Sau (Efeso 2:14). Era sa sureti kina na lewe ni lotu mera vakaitovotaki ira mera salavata kei na inaki ni Kalou, me vakatakilai ki vei ira na veikaukauwa ena veiyasana tani, ni otioti ni Nonai nakinaki na Kalou e sa roro tiko mai (Efeso 3:10).

Me vaka e kaya na Efeso 1:9, 10, na duavata e sa nakita oti tu na Kalou ena Nona vakanananu o koya e yavutaki tiko vei Karisito. O koya ena sega kina ni da kurabui nida raica ni vola ki Efeso e vola e luvuci tu enai talanoa kei Karisito o koya e vakavinavinakataki mai ena veivanua kecega ena ka e cakava na Kalou ena vuku iKarisito me solevutaki na nodra sa veitaratara rawa na tamata vakabauta ki na veivurevure vakayalo e soli ki vei ira ena vukui Karisito. Ko Paula e vakayagataka tiko na vosa "in Christ" tuvata kei Karisito, e sivia tiko e 30 na gauna, kei na veivanua e vakayagataki kina e laveti Karisito tikoga. Ni ko wilika nai vola, vakaraica na veivosa oqo ka nanamaki ena veivanua coba kina na i tukutuku nei Paula vei Jisu.

E tovolea ko Paula me vakacaudreva tale na nodra sorovaki ira vakaoti na lewe ni lotu mai Efeso ena nona vakananumi ira tiko nira tiki ni soqosoqo lotu, o koya e tiko ena uto ni Nonai tuvatuva na Kalou me vakaduavatataka na ka kecega vei Karisito. Ena nona vakayagataka na vosa soqosoqo lotu (Greek, ekklēsia) enai vola, e tukuna tiko na soqosoqo lotu taucoko sara ena univesi (sega ni dua ga na soqosoqo lotu).

Na yavu ni tuvatuva e vakayagataka, ena nona vosa tiko me baleta nai soqosoqo lotu, sai koya na nona vakayagataka tiko e va nai vakatakarakara:

1. Na soqosoqo lotu ni dua na yago (Efeso 1:22, 23; Efeso 2:16; Efeso 3:6; Efeso 4:1-16, 25; Efeso 5:23, 29, 30). 2. Nai soqosoqo lotu me vaka na vale/vale ni soro (Efeso 2:19-22). 3. Nai soqosoqo lotu me vaka na yalewa vakawati (Efeso 5:22-27). 4. Na soqosoqo lotu me vaka na mataivalu (Efeso 6:10–20).

Na veivakatakarakara yadudua oqo, e vakatakila nai naki ni Kalou kei na Nonai gagadre me baleta na Nona lotu. u.

`Ena lotu ko lewena tiko, na Lotu ni Kavitu ni Lesu Vakarua mai, na Kalou e sa kauti ira vata mai duivosavosa, duikawa tamata, duidui tovo vakavanua (Vakatakila 14:6, 7) e dusia tiko na sala me vakavotukanataki kina na nonai naki me vakaduavatataki na ka kecega ena vukui Jisu (Efeso 1:9, 10). Ena rawa vakacava nida cakacaka vata kei na Kalou ena inakinaki levu oqo?`