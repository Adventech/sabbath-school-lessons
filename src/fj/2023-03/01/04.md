---
title:  Rogoca nai Vola ki vei ira mai Efeso
date:   27/06/2023
---

E volavola tiko ko Paula ki vei ira mai Efeso me na wiliki vakadomoilevu ena veivale ni lotu e Efeso raraba ki vei ira na tamata vakabauta. Ena yabaki e qai biubiu kina ko Paula, e tubu nai wiliwili ni soqosoqo lotu mai Efeso, ka sa toso nai wiliwili ni soqosoqo lotu. Vei ira na lewe ni lotu taumada, e sa dua dina na ka bibi na nodra sota kei Tikiko, e dua erau daucakacaka vata voli kei Paula, ni tiko ka wasea tiko ki vei ira nai vola mai vei koya. Me vaka na ka e tukuna na ivola vakataki-koya, ko ira era tiko ena soqoni era okati taucoko kina na lewe ni dua na matavuvale tama, tina, gone, kei na bobula (Efeso 5:21-6:9). Ena gauna koya na matavuvale era okati talega kina ko ira era vakararavi ki na veitokani ni matavuvale, ka vaka-kina ko ira na dauvolivoli. Sai ira oqo era tiko kina, ka vaka kina ko ira na veimatavuvale tale eso.

`Ni semati vata kei nai tuvatuva ni vola ka koto oqori e ra, wilika nai vola taucoko, taumada vakadomolevu (ena rawa ni taura e 15 miniti). Na ulutaga cava e voqa mai na`

I. Na veikidavaki e doladola (Efeso 1:1, 2) II. Kenai kau na Veivakalougatataki (Efeso 1:3–14) III. Masulaki ira na vakabauta mera ciqoma na vuku e vakatabakidua ki vei Karisito (Efeso 1:15-23) IV. Ni sa Mate Vakayalo; Oqo sa vakacerecerei vata kei Karisito (Efeso 2:1-10) V. Nona tauyavutaka ko Karisito na soqosoqo lotu mai vei ira na Jiu kei Matanitu ki sau. (Efeso 2:11-22) VI. Me vaka ni ko Paula e dua e dau vunautaki Karisito ki na Matanitu ki sau (Efeso 3:1–13) VII. Masulaki ira na lewe ni lotu mera vakila na loloma nei Karisito (Efeso 3:14-21) VIII. Taura matua na Lomavata ni Yalo Tabu kei na duavata ni soqosoqo lotu (Efeso 4:1-16) IX. Bula ena bula vou, na bula e veimaroroi ka veivakaduavatataki (Efeso 4:17–32) X. Lako voli ena loloma, rarama, kei na vuku (Efeso 5:1-20) XI. Vakatovotovotaka na bula va-Karisito ena matavuvale vakalotu (Efeso 5:21-6:9) XII. Tu vata: nai soqosoqo lotu me vaka na sotia ni Kalou (Efeso 6:10-20) XIII. Tinitini ni vola (Eph. 6:21-24)

`Na ulutaga bibi cava e vaka me basika tiko mai enai vola oqo? Na cava e kaya tiko ki vei iko? Na tikina cava e tara na matavuvale?`