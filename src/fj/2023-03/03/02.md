---
title:  Masumasu ka Vakavinavinaka
date:   09/07/2023
---

Na yavalati ni yalona ena vuku ni tukutuku ni nodra sa vutuniyau ena vakabauti Jisu kei na loloma ki vei ira na tani ko ira na tamata vakabauta mai Efeso (rairai wasea beka nai tukutuku oqo ko Tikiko, Efeso 6:21, 22), sa qai tukuna ki vei ira ko Paula ni sa masulaki ira tiko

`Veidutaitaka na rua na masu nei Paula e tukuni tiko ena Efeso-Efeso 1:15-23 kei na Efeso 3:14-21. Na ulutaga cava e wasei tiko ena rua nai tukutuku oqo?`

Ena so na gauna na veicalati ni tautau ni noda masu ena rawa ni sega ni marautaki, na kena rarawataki ni veika e sotavi tiko oqo, se na leqa oya. Nai tukutuku ni masu nei Paula ki vei ira mai Efeso e vakatututaka ni vakavinavinaka sai koya na ivalavala ni masu mai kea. Eda vakasokumuna na veivakalougatataki ni Kalou ka vakavinavinakataki ira vei Koya. Eda na vakasaqara meda raica na cakacaka ni Kalou ena veivanua dredre ka vakavinavinakataki Koya ena veivakavoui ni nona sa tiko ena noda bula. Ena kena marautaki na loloma savu kei na kaukauwa ni vakacerecerei nei Jisu. (Efeso 1:20–23), eda vakavinavinakataki Koya ena vuku ni nona veivakalougatataki. Sai koya oqo na ka vuni ni veivakavoui ni masu nei Paula: na masu nai dola ni vakavinavinaka kei na solika ni vakavinavinaka.

Ko Paula e kaya talega ni sega ni “mudu ena vakavinavinaka ena vukumudou, ni’u sa cavuti kemudou tiko ena noqu masu" (Efeso 1:16: raica talega na Filipai. 1:3, 4; 1 Cesolonaika 1:2; kei na 1 Cesolonaika. 5:16-18).

Na cava nai balebale dina ni “masu tikoga ka kakua ni mudu (1 Cesolonaika 5:17)? Ena sega ni rawa ni kenai balebale oya meda tekiduru ena veigauna kece ni masu ki Vua na Kalou. E sega ni kenai balebale oya, ena noda sa vakalougatataki ena Yalo Tabu ni Kalou, eda na toso voli ena bula ena yalo e tadola ki na kaukauwa ni Kalou, ena kena vakasaqarai nai vakatakilakila ni solika ni vakavinavinaka ki Vua. Na kenai balebale na vakavakarau me veidutuitaka na veika ni bula ena mata ni Kalou, me qara na veivakasalataki ni Kalou ena gauna eda vakila kina na veika e kauta mai na veisau ni bula. Na kenai balebale na bula e sega ni tawase tani mai Vua, e tadola ki na veiliutaki va-Kalou.

Vakavuqa na noda dauraica na masu ni rui matailalai, e kuri ni veivakatisaipelitaki o koya me na vakatovotovotaki ena gauna e rawa. Ko Paula e vakaraitaka ena dua tani tale na rai. Ko Paula e taura sara vakabibi nai tavi ni nodra masulaki na tamata vakabauta mai Efeso, e cakava oya ena nona solika ni vakavinavinaka ki vei ira (Efeso 1:16; veidutuitaka vata kei Efeso 1:3–14) kei na nona vosa tiko ena vukudra (Efeso 1:17-23; veidutuitaka kei Efeso 3:14-21). Vei koya na masu sa dua tiko nai tavi bibi ni nona vakabauta e dua na Lotu Vakarisito. Na veitikina oqo tiko kina e dua na kaci e veivakayavalati ki na masu, na veisureti ki vei keda meda nanuma na noda itavi ni veimasulaki ena rarama ni nona yalodina kina ko Paula.

`Na cava na vuna e sa rui ka bibi kina meda vakavinavinaka kina ki Vua na Kalou ena masu e veigauna?`