---
title:  Ko Jisu, Na ka Kecega, kei na Nonai Soqosoqo Lotu
date:   13/07/2023
---

Ena Same 110: 1 era raica kina ko ira na Lotu taumada e dua na parofisai ni Nona a vakacecerei ko Jisu: "Sa kaya ko Jiova vua na noqu Turaga, Mo tiko e ligaqu i matau, me'u vakamalumalumutaki ira mada na nomu meca mei tutu-ni-yavamu" Era wilika na Same 8 me vaka talega oya, vata kei na veivakadeitaki ni Kalou e sa “biuta na ka kecega ena ruku ni yavana” (Same 8: 6), na yava ni luve ni tamata" (Same 8:4). Ena gauna era sa vakabauta kina ni sa ologi ira tu na kaukauwa ni butobuto mai na veiyasana vakalomalagi ka vakarerei ira me vakagogotaki ira, era taura vakamatua tikoga na dina me rawa ni ra na tikoga ena ruku ni yavai Karisito.

Rogoca vakavinaka ni “sa vakamalumalumutaka na ka kecega me tu e ruku ni yavana, a sa lesi koya me lewa na ka kecega, e na vuku ni soqosoqo lewe ni lotu" (Efeso 1:22; veidutuitaka vata kei na “soli ki Vua me liutaka na veika kece ena soqosoqo lotu”). Dina ga ni veika kece e sa roboti vuravura tu, ia ko Paula e se vakasamataka tikoga na veikaukauwa era cavuti tiko ena Efeso 1:21. Na veika kece na maliwa lala, ka e sega ni vakasamataki rawa, okati kina na veikaukauwa vakayalo-era tu ena ruku ni yavai Karisito ka ra talairawarawa tikoga ki vei Koya

`Na kalougata cava e vakarautaka ki na Nona lotu na vakatikori nei Karisito enai tikotiko vakaturaga ena veiyasana vakalomalagi kei na Nona lewa na ka kecega e lomalagi, kei vuravura? Efeso 1:22, 23.`

Na Kalou e sa cakava me na qaqa ko Karisito mai na veikaukauwa ca kecega. Nai soqosoqo lotu o koya e kilai ni veivolekati sara kei Karisito ka tokoni mai Vua ena ka kecega e gadreva, e sa vakadeitaki tiko na qaqa mai na veika velavela oya. Na kaukauwa ni Kalou o koya a vakatakilai ena tucake tale kei na Nona vakaceceretaki mai na veikaukauwa kece vakalomalagi, e sa vakabulabulataki ena Nona lotu. Na Kalou e sa solia na Karisito qaqa ki na soqosoqo lotu, o koya sa vakatokai me Yagona.

Eda na kila vakacava na tamata vakabauta na Karisito o koya sa vakacerecerei ka vakila na kaukauwa ni Kalou ena noda bula? Ko Paula e sega ni tukuna sara vakadodonu nai yaragi se tuvatuva e yaco kina na ka oqo, Ia, nai tukutuku e tiki tiko ni dua na vakanananu e vakatututaki tiko ena volaitukutuku ni masu. Ko Paula e vakabauta ni Kalou ena sauma na nona masu. E vakadeitaka na yaga ni rekitaki ni kaukauwa ni Kalou, e vakatakilai vei Karisito, ena iserau ni Kalou ka kerea me vakavotukanataki ena nodra bula na tamata vakabauta.

`Na cava ko sa bau vakila ena kaukauwa ni masu? Oya, e sega walega ni kena saumi na masu ia na masu raraba, ka gaunisala cava e kauti keda kina vakavoleka ki Vua na Kalou kei na kaukauwa e soli ki veikeda ena vuku i Jisu?`