---
title:  Ko Karisito e Cecere mai na Veikaukauwa Kecega
date:   12/07/2023
---

E marautaka tiko ko Paula na vakacecerei nei Jisu, o koya sa laki vakadaberi vata tiko kei Tamana enai tikotiko vakaturaga ena veiyasana vakalomalagi. Ni vakamacalataki nai tutu nei Karisito ena Nona veiwekani ki Vua na Tamana (“vakatikori . . . ena ligana i matau ena veiyasana vakalomalagi" Efeso 1:20), sa veisau ko Paula mai na veiwekani nei Jisu ki na kaukauwa nei Jisu. Me vaka ni duavata kei Tamana, ko Jisu e cecere vei ira kece (Efeso 1:21).

`Veidutaitaka na nona cavuta tiko ko Paula na veika ca, kaukauwa vakayalo mai Efeso ena Efeso 1:21, Efeso 2:2, kei na Efeso 6:12. Na cava ko nanuma e taleitaka kina ko Paula na veikaukauwa oqo?`

Na kedratou i talanoa na lewe vitu na luvei Siva ena Cakacaka 19:11-20, e vakatakarakarataki Efeso ni a vanua tu ni cakacaka mana ena gauna nei Paula. “Na kena sa vakatulewa tu na cakacaka mana ena vanua va-Kirisi e sa via vakatakila tiko na revurevu ni vuravura vakayalo e sa tara na veiyasa ni bula kece e vuravura nikua. Na nodra i naki levu na daucakacaka mana oya mera veidutaitaka na veiyalo era dauveivukei mai vei ira era dauveivakaleqai ka vulica na duidui ni veika era cakava kei na kaukauwa e veiganiti kei na kaukauwa ni veiyalo tale eso. Ena kila oqo, na veigagadre eso sa na rawa ni taraicake (ena vosa e vosataki se na kena volai, vakaserekali, etc.) ena vakayagataki ni veiyalo ena gagadre ni tamata yadua. Ena kena cakacakataki vakadodonu sa na rawa ni vakabulai kina e dua e tauvimate ni curumi yalo, se, na qaqa mai na veisisivi" Clinton E. Arnold, Power and Magic: The Concept of Power in Ephesians, p. 18.

Na talei ni nodra vakayacani na veikalou kei na veikaukauwa e vosataki e rairai ni bula vakalotu e Efeso (raica na Cakacaka 19:13), kei na kedra maliwa eso ena gauna sara madaga oqo. Ko Paula e via vakamatatataka na veiwekani ena maliwa nei Karisito kei na veikaukauwa eso: Na laveti cake nei Jisu e uasivi cake sara vei ira kecega sa liu, kei ira era sa lewa, kei ira sa kaukauwa, kei ira era sa turaga" (Efeso 1:21).

Me rawa ga ni matata vei ira era vakarorogo tiko ki vei koya mera kila ni sega tale ni dua na kaukauwa ena taudaku ni vakatulewa nei Jisu, e kuria ena vakatutu ni kena vakasokumuni na veiyaca ni kalou era sa cavuti: ka uasivi mai na veiyaca kecega e cavuti" (Efeso 1:21). Veisau mai na vakarau ni vanua ki na gauna oya, e vakabibitaka tiko kina ko Paula na tawa vakaiyalayala ni volaitukutuku ni lewa ni Nona vakacecerei ko Jisu. Na Nona lewa na veikaukauwa kecega e sega ni baleta tikoga na itabagauna oqo ia e sa baleta tale tikoga na gauna sa bera mai (Efeso 1:21).

`Na cava eso nai vakadinadina ni gauna oqo ni kaukauwa ni veika ca vakatalega oqo, ena rawa vakacava nida vakadeitaka nida na sega ni vesuki mai na dua vei ira?`