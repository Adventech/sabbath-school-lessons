---
title:  Vakila na Ka e Loma mai Vua na Yalo Tabu
date:   10/07/2023
---

> <p></p>
> "Au sa sega ni mudu ni vakavinavinaka e na vukumudou, niu sa cavuti kemudou tiko e na noqu masu; vua na Kalou ni noda Turaga ko Jisu Karisito, a Vu ni ka e vakaiukuukutaki, me solia vei kemudou na yalo ni vuku kei nai vakavuvuli macala, mo dou kilai koya kina" (Efeso 1:16, 17).

Ena nona talaucaka tiko na nona masu, E wasea tiko kina ko Paula e dua na gagadre bibi o koya e a laki biuta koto ena itikotiko vakaturaga ni Kalou. E sa kila oti ni sa lako mai ki na nodra bula na tamata vakabauta na Yalo Tabu ena gauna era sa veivutuni kina (Efeso 1:13, 14). Ena gauna oqo sa masulaka tiko ko Paula na veivakalougatataki vou ni Yalo Tabu me solia na rai vakayalo me vakatabakidua ena veikilai titobu kei Jisu (Efeso 1:17).

`E masulaka ko Paula me na kauta na Yalo Tabu e dua na rai e dua tani vei ira na tamata vakabauta ena tolu na ulutaga cava? Raica na Efeso. 1:17-19.`

Ena gauna e masulaka tiko kina ko Paula na rai titobu me baleta nai "nuinui dou sa kacivi kina" (Efeso 1:18), e masu ni ra na qarauna nai valavala sa oti o koya sa taura oti na Kalou ena vuku ni nodra bula tawa mudu (Efeso 1:3-9, 11-13) kei na lagilagi mai muri o Koya sa nakita oti tu ki vei ira (Eph. 1:10, 14).

Ena gauna e masulaka tiko kina na rai titobu me baleta na “levu ni ukuuku sa taukena ko koya vei ira sa lotu" (Efeso 1:18), e vakananuma lesu tale tiko na vakanananu ena Veiyalayalati Makawa ni ko ira na tamata vakabauta era Nonai votavota na Kalou (Vakarua 9:29, Deut. 32:9, Zech. 2:12, compare Eph. 1:11). E gadreva mera kila nira sega walega ni taukena nai votavota mai Vua na Kalou, ia era Nonai votavota na Kalou, ka gadreva ko Paula mera vakila na bibi ni nodra bula ki Vua na Kalou.

Ena nona masulaka tiko ko Paula na rai vakayalo me baleta "Efeso 1:19), e raitayaloyalotaka tiko na Yalo Tabu ena Nona na kauta mai na veivakavoui ni kena kilai na vakaitamera ni kaukauwa ni Kalou kei na nodra na vakilai na veika era lako curuma.

Ena veimasu kece oqo, e gadreva voli kina ko Paula mera vakila vakataki ira ko ira na tamata oqo na veika sa soli ki vei ira ena vukui Jisu.

`Gaunisala cava ko na rawa ni vakila vakavinaka cake kina na “na kena vakaitamera ni nona kaukauwa vei keda sa vakabauta"? Na cava na kenai balebale ki na noda bula ena veisiga?`