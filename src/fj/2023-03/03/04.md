---
title:  Vakaitavi ena Kaukauwa ni Tucake Tale
date:   11/07/2023
---

Ena vo ni tukutuku ni masu nei Paula, (Efeso 1:20-23), e vakarabailevutaka tiko kina ko Paula na rai ni nona nuitaka tiko na ka ena kauta mai na Yalo Yabu ki vei ira na tamata vakabauta: na vakarau ni kaukauwa ni Kalou, o koya e sa vakatovotovotaka tiko ki veikeda ena vukudra. E tekivutaka ena nona dusi ki na rua nai tukutuku ni veivakabulai a yaco me ivakaraitaki cecere ni kaukauwa ni Kalou: (1) na vakaturi cake tale nei Jisu mai na mate; (2) na Nona vakatikori ena ligai matau ni tikotiko vakaturaga ena veiyasana vakalomalagi (Efeso 1:20).

`E vakatakilai vakacava na kaukauwa ni Kalou ena Nona vakaturicaketaki tale ko Jisu? Efeso 1:20; 1 Koronica 15:20-22; Filipai 3:8-11; Iperiu 13:20, 21; 1 Pita 1:3.`

Na tucake tale nei Jisu, sai koya e dua na vakabauta ni Lotu Vakarisito e sega ni dauveiveisau (1 Koronica 15:14, 17). Ena vuku ni Nona sa tucake tale ko Karisito ko ira na tamata vakabauta yalodina era sa waraka tiko na tucake ki na bula tawa mudu ena gauna e sa na lesu tale mai kina ko Karisito (1 Koronica 15:20-23). Ena vuku ni Nona sa tucake tale ko Karisito sa na rawa nida vakanamata tiko ki Vua ena vuku ni veivakalougatataki kecega ni kosipeli, okati kina na Nona sa vakaitikotiko na Yalo Tabu ena noda bula.

Nai yaloyalo ni Nona sa vakatikori Karisito na Kalou e ligana imatau" (Efeso 1: 20), e kau mai ena Same 110:1, na tikina e sa daucavuti vakawasoma ena Veiyalayalati Vou. Na vakalavelaveti nei Karisito e dua tiko na itukutuku cecere mai vei ira e Efeso. Ko ira na tamata vakabauta era sa vakatikori vata kei Karisito Jisu e na veiyasana vakalomalagi: (Efeso 2:6). Tomana ena nona tukuna tiko ko Paula ni lako cake ko Karisito sai tekitekivu taumada ni Nona dregata na ka kecega ko Karisito ka solia nai solisoli ki na Nona lotu (raica na Efeso 4:8–11).

Ena Efeso 4:8-11, sa vakasalataki keda tiko kina ko Paula meda lako tani mai na noda ciqoma nai yaloyalo ni Karisito e tiko ga vakadua enai tikotiko vakaturaga nei Tamana, mai na iyaloyalo e veivakayavalati ena Veiyalayalati Vou ni Nona sa laveti ko Karisito ka lako voli ena Nona Yalo Tabú ki vuravura taucoko, me vakagogotaka ka qaqa.”—F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133. Ko Paula e vakamacalataka tiko na vakaceceretaki kei na vakatikori nei Karisito e sega wale tikoga ni dua nai vakaraitaki ni kaukauwa vakalou e soli ki vei ira na tamata vakabauta, ia e vurevure ni kaukauwa oya.

`A cava eso na sala ko na gadreva kina na kaukauwa nei Karisito ki na nomu bula, ka na rawa vakacava ki vei keda meda soli keda ki na kaukauwa oya? Na itovo cava ena rawa ni vakataotaka mai na noda rawata na Nona kaukauwa?`