---
title:  Na Kaukauwa nei Jisu o Koya sa Laveti Cake
date:   08/07/2023
---

### Wilika ena Macawa oqo
Efeso 1:15–23; Efeso 3:14-21; 1 Cesolonaika 5:16– 18; Vakarua. 9: 29; 1 Koronica 15: 20-22; Same 110: 1.

> <p>Wiligusu</p>
> "Na kena levu sara ni nona kaukauwa vei keda sa vakabauta, me vaka sa daucaka yaco e na nona kaukauwa vakaidina, 20 sa qisi Karisito kina ko koya, ni sa vakaturi koya cake mai na mate, a sa vakatikora e na ligana i matau e na veiyasana vakalomalagi" (Efeso 1:19, 20).

Erairai e dausasagataka sara vakagumatua na tamata me taukena e levu na kaukauwa ena veigauna. Dua na kenai vakaraitaki oya na daubuliyaya na Devel Motors, ena a bulia e dua na tolili e 16-na kuro ni idini (cylinder), 12.3-liter na waiwai ni idi- ni e solía e 5,000 na osipawa (horsepower). Se kevaka e sega ni se rauta oya, qai nanuma na Pratt & Whitney J34–48 jet engines. E boletaka tiko na 36,000 osipowa, na lori e cicivaka rawa e dua naikava ni maile ena 6.5 na sekodi, ka yacova sara yani e 376 ena dua na maile ni bera ni qai ceburaka na rua na laca (parachutes) me vakamaluataka .

Ni veidutuitaki, ko Paula e masuti ira na tamata vakabauta mai Efeso, mera vakila, ena vuku ni Yalo Tabu, na Kalou e sa vakarautaka tu ki vei ira na kaukauwa vakaitamera ena vukui Karisito, kevaka era sa temaki mera vakanamata ki na veikaukauwa eso kei na veikalou ni nodra ivakarau vakavanua. Na kaukauwa vakalou oqo e sega ni vakarautaki ena kaukauwa ena rawa ni cicivaki koya kina (horsepower), se cakacaka mana, ia e sa kunei ena va na kaukauwa mana: (1) na tucake tale nei Jisu; (2) Nona laveti cake enai tikotiko vakaturaga ni Kalou; (3) sa caka na veika kece mera talairawarawa ki vei Karisito; (4) na kena sa soli na soqosoqo lotu me kenai liuliu ko Karisito (Efeso 1:19-23).

Ni vakananumi tiko na ka e va oqo, sa na vaka mera sa na tekivu na tamata vakabauta ena nodra ciqoma ka vakila na kalougata vakaitamera ni kaukauwa e vakayagataka tiko na Kalou ena vukudra.

_Vulica na lesoni ni macawa oqo me na vakarautaki iko ena Siga Tabu, Jiulai 15._