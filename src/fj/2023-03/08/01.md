---
title:  Na Bula e Bulataki Karisito kei na Vosa e Uqeta Na Yalo Tabú
date:   12/08/2023
---

### Wilika ena Macawa oqo
Efeso 4:17 – 32; Kolosa 3:1-17; Sakaraia 3:3-5; Sakaraia 8:16; Aisea 63:10; Roma 8:16, 26, 27.

> <p>Wiligusu</p>
> "E na vuku ni valavala eliu, mo dou biuta tani kina na tamata makawa, o koya sa ca mai e na vuku ni gagadre ca sa veivakaisini; 23 mo dou vakavoui mai e na yalomudou kei na lomamudou; 24 ka mo dou vakaisulu e na tamata vou, o koya sa caka me vaka na Kalou e na yalododonu kei na yalosavasava ni dina" (Efeso 4:22–24).

Avakaitikotiko voli ko Jose Antonio ena sala ka vakatokai na Palma, mai Spain, me vaka e dua na tamata vakaloloma. Ena uluna qaliqali sikoa kei na kumina levu, na kenai rairai ni sa vaka me sa qase sara ko Jose mai na nona yabaki dina. O koya se qai yabaki 57 walega. Ena dua na siga e a lakovi Jose yani ko Salva Garcia, e dua e vaka- vale ni veikoti ka laki kerei koya me kotivi koya mada.

E loma ni vale ni veikoti era sa qai kotiva kina na ului Jose ko ira na dauveikoti ka toroya na kumina. Tarava sa qai vakaisilu ko Jose ena dua na isulu totoka. Sa qai basika na kenai rairai dina. Ena nona vakaraici koya tiko ena Iloilo, e a turu na wai ni matana, ka kaya "koi au beka oqo? Au sa duidui, ena sega ni dua e kilai au. E muri sa na rawa ni qai tukuna, e sega walega ni veisau nai rairai, e veisautaka sara talega na bula."

Ena Efeso 4:17–32, e kaya kina ko Paula ni ko ira na tamata vakabauta era sa vakila na taucoko ni veisau. Era sa kauta tani na nodra tamata makawa ka vakaisosomitaka ena dua nai rairai vou. Me vakataka na veisau nei Jose, e sega walega ni veisau e tautuba. E okati kina na "vakavoui ni yalomudou kei na lomamudou" (Efeso 4:23), kauta mai ki na bula na "yalododonu kei na yalosavasava ni dina" (Efeso 4:24). Sai koya oqo na veisau e taucoko.

_Vulica na lesoni ni macawa oqo me na vakarautaki iko ena Siga Tabu, Okosita 19._