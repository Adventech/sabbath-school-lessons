---
title:  Tarai cake ni Duavata, Vosa e Vakasinaiti ena Loloma Savu
date:   15/08/2023
---

`Na vosa ni veivakadreti cava nei Paula me baleta na kena vakayagataki na vosa ena kedra maliwa na tamata vakabauta e bibi duadua vei iko ena gauna oqo? Na cava na vuna? (Efeso 4:25-29)`

Ko Paula e vakayagataka vakalevu tiko e dua nai tuvatuva talei ena Efeso 4:25-32, qai laki vakatakilai ena Efeso 4: 25): e dua nai vakaro e veivakaleqai (“biu tani na lasu"); tarava nai vakaro e veivakayaloqaqataki (“me vosa dina na tamata yadua vua na kai nona”); kei na dua na yavu (“ni da sa tikina vata vakai keda” ka vaka me kenai balebale “baleta nida sa tiki ga ni dua na yago, eda sa veiwekani vata me vaka na veitiki ni dua ga na yago"). Na veivakauqeti nei Paula me tukuni na ka dina e sega ni veisureti me vatonaki ira na kena vo ni lewe ni lotu vata kei na gogo ni wiliki ni ka dina. Ko Paula e raica lesu na vola nei Sakaraia 8:16, ni uqeta tiko na vosataki ni ka dina sa dua tiko na gaunisala ni kena susugi na bula ni veivinakati.

Ena Efeso 4:31 e vakaraitaka kina ko Paula na nona rarawa ka tauca kina na nona vosa ni cudru, ia na nona vosa ena Efeso 4:26 e sega ni vakatara kina me vakatovotovotaki na cudru ena kedra maliwa na lewe ni lotu. Ia e ciqoma ko Paula na kena na rawa ni basika na cudru, ena nona vakamamadataka na kena vakanananu ena nona kaya, “Ni dou sa cudru, kakua ni dou cala kina"

E rairai ni vaka me tamusuka koso ko Paula na nona ulutaga ni vosa enai vakaro e sega ni dodonu me baleti ira na daubutako: "Me kakua ni butako tiko ko koya ka daubutako" (Efeso 4:28). Ia na ka dina, na daubutako me na “daucakacaka ga, ka kitaka e na ligana na ka sa yaga" (Efeso 4:28; raica talega na 1 Koronica 4:12, 1 Cesolonaika 4:11) yavutaki ena yavu sa virikotori, “me so kina na nona ka me soli vei koya sa dravudravua" (Efeso 4:28). De rairai e vakayagataka eke ko Paula na vosa me baleta na daubutako baleta na veisemati ena kedrau maliwa na butako kei na vosa e veivakacalai me vaka enai talanoa kei Ananaiasa kei Safaira ena Cakacaka 5:1-11. Na nona vakabauta ko Paula na kaukauwa ni veivakavoui nei Karisito e sa laki raitayaloyalotaki ira kina na daubutako ni ra sa yaco mera veitokoni.

Oti sa qai vakarota ko Paula, "Me kakua ni lako mai na gusumudou e dua na vosa velavela" (Efeso 4:29), o koya e vakamacalataka na vosa e veivakacacani o koya e sega ni tarovi rawa. Vakauasivi, ke vakananuma ko Paula e dua na ka ca e sega walega ni tarovi, ia e vakaisosomitaki ena dua nai tukutuku e vakatakila e tolu na yavu: (1) “e vinaka ena veivakatatakicaketaki," (2) "sotava vinaka na ka e caka” ka (3) solia na loloma savu ki vei ira era rogoca" (Efeso 4:29). Kevaka walega me vakaoqo na noda vuravura.