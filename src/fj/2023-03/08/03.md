---
title:  Na Veisau Veivakurabuitaki e Vakayacori ena i Sulu
date:   14/08/2023
---

`Ena kena talanoataki tale na nodra sa veisau ko ira era vakarorogo tiko ki vua, na tikina bibi cava e tukuna tiko ko Paula ki vei ira? (Efeso 4:20-24).`

Ena nona vakamacalataka tiko na nodrai vakarau ni bula makawa na kai Matanitu ki Sau (Efeso 4:17-19), e sega ni kaya tiko ko Paula, “E sega ni o koya oqori na sala mo vulici Karisito kina" O koya e kaya, “dou a sega ni vuli vei Karisito mo dou vakakina" (Efeso 4:20). Nanuma tiko ni ko ira na vakarorogo era sa rogoci koya tiko" [Karisito], ka vakatavulici vei koya" (Efeso 4:21) se mai vua, kuria ko Paula ena nona tokona na kena bulataki na bula me vakataki Karisito, me vaka na dina sa tu vei Jisu" (Efeso 4:21). Vei Paula, na vakabauta e yavutaki ena veisemati e veivolekati sara vata kei Karisito, e dua na ka e yaga ka dina ka rawa nida kaya na vulici nei Karisito” Eda sa vakadinadinataka ni bula tiko ko Jisu o Koya a sa tucake tale ka kau cake ka sa tiko vata kei keda. Eda sa veisautaki ena Nonai vakavuvuli kei na ivakaraitaki ni bula e mai bulataka kei na bulataki ni dina ki Vua na noda Kalou bula. Meda dolava na noda bula ki na Nona veimaroroi kei na veiliutaki ni Yalo Tabu kei na Vosa.

Ko Paula e kaya ki veikeda ni Bulataki ni bula e sa veisautaka ko Karisito ena gadrevi kina e tolu na cavuikalawa, o koya e vakatakila tiko ena iyaloyalo ni vakaisulu: (1) me "luvati" se lako tani mai na veivakarau ni bula makawa (Efeso 4:22); (2) me vakilai na veivakavoui e loma (Efeso 4:23); kei na (3) tokari na ivakarau ni bula vou nei Karisito (Efeso 4:24). Nai vakaraitaki nei Paula e vakatakila na kena vakayagataki nai sulu ena Veiyalayalati Makawa mei vakaraitaki ni bula ivalavala ca (e.g., Same 73:6; Sakaraia 3:3, 4; Malakai 2:16) kei na veivakabulai (e.g., Aisea 61:10; Isikeli 16:8; Sakaraia 3:4, 5).

Ena gauna taumada, ko ira na tagane era daudaramaka nai sulu e yaco ki na duru ni yava mei sulu e loma kei na kote e tuba me veimaroroi mai na katakata ni matanisiga. Sa vaka kina ko ira na marama era daramaka na sulu i loma kei na kote e tuba. Nai tovo vakavanua e vakatakilai tiko enai Vola Tabu era ka bula. Nai sulu oqo e totoka ka sau levu, ka ra qai maroroi tu ena dua na gauna balavu. E sega ni kena I vakarau me dua na tamata me taukena tu e rua na I wasewase ni sulu. Na vinaka kei na iculacula ni sulu e vakaraitaki koya kei na nonai tutu o koya e cula. Ni veisautaki ni sulu, ena veisau kei na dua tale nai sulu vou, e dua tiko nai vakarau bibi. E raitayaloyalotaka tu ko Paula ni veisau ni bula e dua na ka me laurai me vaka na veisautaki ni sulu ki na dua tale na ka vou ena vaka na ka e dauvakayacori enai matai ni senitiuri.

`Na cava na duidui bibi ena maliwa ni vuli me baleti Karisito kei na vuli me kilai Karisito?`