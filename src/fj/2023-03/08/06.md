---
title:  Yalololoma (Sega ni Lomaca)
date:   17/08/2023
---

Ni tukuni tiko na “siga ni bula” (Eph. 4:30), Ko Paula e sureti ira tiko na tamata vakabauta mera qarauna na vosa era vosataka ena vakanananu ni Nona na lesu tale mai ko Karisito. Ena Efeso 4:31, 32, ena rawa ni kilai ni vosataka tiko na vosa ena vakayagataki ena noda sa vavaca tiko yani nai vakataotioti.

`Ena rarama ni nona na lesu tale mai ko Karisito, nai vakarau ni bula cava, e salavata kei na vosa, ena dodonu me biu tani? Nai valavala kei nai tovo cava e dodonu me bulataki? Efeso 4:31, 32.`

Enai otioti ni nona veivakayaloqaqataki ko Paula ena Efeso 4:17-32, e vakarautaka tale kina e dua nai vakaro e veivakayalolailaitaki, o koya oqo e vakatakila e ono na cala e dodonu me "biutani kece veikemudou" (Efeso 4:31); nai vakaro ni veivakadeitaki ni veilomani, lomavinaka, kakua ni veicudruvi (Efeso 4:32). Na tamata vakabauta mera veivosoti vakaira "me vaka sa sega talega ni cudruvi kemudou na Kalou" (Efeso 4:32). Nai tuvatuva ni ono na cala e tekivutaki ka laki cava ena dua na yavu e kovuta raraba, "yaloca kei na veika ca kecega" e loma e basika kina e va tale na vosa: "na cudrucudru, kei na daunene, kei na veiba, kei na vosavakacaca" (Efeso 4:31).

Na kenai otioti ni vosa e vakadewataki ena vosa va-Kiriki na blasphemia (vosavakacaca), vakavavalagi e vaka e dua na vosa me vakalolovirataka na Kalou. Ia ena vosa va-Kiriki e vakatakila na vosa e vakacacani kina na Kalou se dua tani tale na tamata me vaka ni vosavakacaca se vosa ca. Ena veitarataravi ni vosa, na ivakarau ni bula (yaloca, kei na cudrucudru, kei na daunene) e vaka me laki buebue me vakayacori kina na cudru (veiba kei vosavakacaca). E lomana, ko Paula e vakadravudravuataka na vosavosa ni Lotu Vakarisito. Nai tovo kei nai tautau ni vosa e vakayagataki ka laki vakavuna na vosa vakacudrucudru sa dodonu me kautani mai na qavokavoka ni tamata Lotu Vakarisito. Ena tubu kei na duavata ni lewe ni Lotu Vakarisito ena i soqosoqo lotu me maroroi (vakatauvatana na Efeso 4:1-16) ena vanua walega e biu tani kina na veika oqo.

Na vosa ca, dina ga, ni sega soti sara ni baleta na kena sogolati me vaka e vakaisosomitaki. Na noda veitalanoa kei na veika eda cakava ena kedra maliwa na lewe ni matavuvale ni Kalou, me kakua ni vu mai na cudru ia me caka ena yalololoma, yalomalumalumu kei na vosota vakadede ka me yavutaki enai vakagedegede cecere duadua, na veivosoti o koya sa mai vakatakila ki veikeda na Kalou ena vukui Karisito (Efeso 4:32). Ko Paula e vakaraitaka na veivosoti e lako mai cake (vertical forgiveness) (e cakava na Kalou ki veikeda) mei vakaraitaka ni veivosoti e lako vakababa (horizontal forgiveness) (o koya meda cakava ki vei ira na tani; veidutuitaka na Kolosa 3:13; Maciu 6:12, 14, 15).

`Vakasamataka mada na kaukauwa ni nomu vosa. Ko na rawa ni vakayagataki ira vakacava, veivakatatakicake, veivakayaloqaqataki ka veitaraicake ena vakabauta?`