---
title:  Kuri ni Vakasama
date:   18/08/2023
---

“Ni sa yaco na nomu veivosaki me sai vakarau ni bula ko na sega ni gadreva kina na veivutuni. ‘Ia dou kakua ni vakararawataka na Yalo Tabu ni Kalou, o koya dou sa dregati kina me yaco mada na siga ni bula" Kevaka sa tiko e lomamu na loloma, ko na vakasaqara mo tara cake ka vakatataki ira cake na wekamu ena vakabauta e vakatabui vakaoti. Kevaka e lutu e dua na vosa e veivakacacani ki na nona bula e dua na nomui tokani se tacimu, kakua ni okata na vosa oya ni sega ni dua na ka. Oya e nona cakacaka na meca. Vakananumi koya e vosa tiko ni vosa ni Kalou e vakatabuya na mataqali veivosaki vaka-koya”—Ellen G. White, Advent Review and Sabbath Herald, June 5, 1888.

Era na veisau vakacava ko ira na nomu lewe ni lotu kevaka ko iko kei ira yadudua na lewe ni lotu mo ni cakava, ka bulataka na vosa ni yalayala me vaka na kena e koto oqori e ra?

1\. Au sa vinakata nai vakarau ni noqu bula ena loma ni matavuvale ni Lotu ni Kavitu ka lako yani, me dodonu, veivakatatakicaketaki, me tara cake na vakabauta ka veivakadeitaki (Efeso 4:29).

2\. Vakananuma lesu na veisureti nei Karisito ki na duavata kei na veilomani, Au na vakayagataka vakalevu na kaukauwa me vakadeitaki ira era cakava ka tukuna tiko na veika au vakabauta ni vinaka cake mai na noqu dusimaka na nodra malumalumu ko ira au nanuma nira cala (Joni 13:34, 35; Joni 17:20–23; Efeso 4:1-6; 1 Cesolonaika 5:9-11).

3\. Ni'u sega ni duavata kei na dua, au na vakamatatataka sara vakavinaka ki vua na noqui tokani vakabauta oya na noqui le. Au na doka na nona dina kei na nona sorovaki koya tu ki vei Karisito. Au na qai vakaraitaka vakamalua ki vua na duidui ni noqu nanuma, ka sega ni usoraka (Efeso 4:31, 32).

4\. Au na bula marau tiko, vakasaqara na veigaunisala me'u veivakatatakicaketaki ka vakadeitaki ira na noqui tokani lewe ni lotu, niu waraka tiko na lesu tale mai nei Karisito (Efeso 4:29, 30; Kalatia 6:2; Iperiu 10:24, 25).

**Taro ni Veiwasei**:

`1. Raica lesu na Efeso ena nona vakamacalataka tiko vaka tinikadua ko Paula na lewe tolu vakalou ena nodratou cakacaka vakaveivolekati vata tiko ena vuku ni nodra vakabulai na kawa tamata. Na cava e kaya ki na noda vakasama nai tukutuku e cavuti vakawasoma oqo me baleta na Lewe tolu va-Kalou? Efeso 1:3-14, Efeso 1:15-23, Efeso 2:11-18, Efeso 2:19–22, Efeso 3:1-13, Efeso 3:14-19, Efeso 4:4-6, Efeso 4:17-24, Efeso 4:25-32, Efeso 5:15-20, Efeso 6:10–20 (evei "na Turaga, "Efeso 6:10, e sa baleti Karisito).`

`2. E vakayagataki vakacava na ivakasala nei Paula me baleta na vosavosa ni tamata Lotu Vakarisito (Efeso 4:25-32) ena gauna e vakayagataki kina na veimisini tale eso me gaunisala ni veivosaki se veitaratara, vakauasivi o koya me vakacacani kina e dua?`