---
title:  Na Toro Sobu ni Valavala ca
date:   13/08/2023
---

`Vakatauvatana na Efeso 4:17-32 vata kei na Kolosa 3:1-17. E vakayaloqaqataki ira vakacava na tamata vakabauta ko Paula mera bula enai vakarau ni bula e tokona na duavata enai soqosoqo lotu?`

Ena veiwase sa oti, na ulutaga nei Paula ena Efeso 4:1-16, sai koya na duavata ni soqosoqo lotu. Nida veidutaitaka na Efeso 4:1 kei na Efeso 4:17, eda raica kina na nodrau tautauvata na rua na gagadre me baleta na noda lako se bula vakacava. Na tautauvata oqo e vakaraitaka ni ko Paula e vosa tiko me baleta na ulutaga vata ga ni—lomavata kei nai vakarau ni bula e tokona

Ena Efeso 4:17-24, e veidutaitaka kina ko Paula na nodra ivakarau ni bula na kai Matanitu ki Sau, o koya e okata ni vakacacana na duavata (Efeso 4:17–19), vata kei na ivakarau ni bula dina ni tamata Lotu Vakarisito (Efeso 4:20-24). Ni da wilika na nona vatonaka tiko ko Paula na lolovira, ni nodra ivakarau ni bula na Matanitu ki Sau, ena dodonu meda na vakasamataka lesu na nona rai ni ko ira na kai Matanitu ki Sau era sa vakabulai mai Vua na Kalou ena vukui Karisito ka solia na taucoko ni veitokani vei ira na tamata ni Kalou (Efeso 2:11-22, Efeso 3:1-13). Ena Efeso 4:17-19, e vakamacalataka kina na lolovira kei na ca ni nodrai tuvaki ni bula na veimatanitu tani vakayago” (Efeso 2:11).

E sega wale tikoga ni kauwai ko Paula ena dua ga nai valavala ca se na nodrai tovo na kai Matanitu ki Sau. O koya e kauwaitaka vakalevu na ivalavala ni bula era vakaraitaka tiko, na toro sobu ni bula e muri ena veivesu ni valavala ca. Ena uto ni Efeso 4:17-19 e tiko kina e dua nai yaloyalo ni yalo kaukauwa: “e na lomadra lialia, ni sa vakabutobutotaki na lomadra, a ra sa sega ni veiriti kei na bula sa mai vua na Kalou” (Efeso 4:17, 18). Na yalo kaukauwa oqo e vurevure ni kilaka butobuto o koya e tukuni tiko mai enai tekivu ni tukutuku (“ni sa vakabutobutotaki na lomadra, e na vuku ni lialia sa tu e na yalodra, ka ni sa kaukauwa na lomadra" Efeso 4:18, 19) kei na vakasisila ni bula ni veibutakoci e laki tini koto kina ("ia ni ra sa soli ira ki na cakacaka vakasisila, me ra cakava na ka kecega sa tawa- savasava," Efeso 4:19). Tawasei tani mai Vua na Kalou, era sa sega ni kila se mera na bula vakacava ka tawasei mai na Nona lolona savu, ena nodra sa toro sobu tikoga ena veiloveci ni valavala ca kei na veivakalolomataki.

`Na cava ko bau vakila me baleta na kaukauwa ni ca ena nona dreta sobu tikoga na tamata me valavala ca vakalevu?`