---
title:  Na Yalo Tabu ena Nodra Bula na Vakabauta
date:   16/08/2023
---

`Ni veivosakitaki nai valavala ca ni vosa ena loma ni tikotiko ni Lotu Vakarisito, nai vakasala cava e wasea tiko ko Paula me baleta na vakaitikotiko ni Yalo Tabú vei ira na vakabauta? Efeso 4:30.`

Ena gauna vata oya e solia kina ko Paula e dua na ivakasala rerevaki kei na dua na vosa ni yalayala e veitarai. Na noda ivalavala ki vua e dua ena soqosoqo lotu e sega walega ni dua na cala lailai e vakayacori kei na lailai ni ka sa cakava: na ka e vakararawataka na Yalo Tabu oya na noda vakayagataka cala na isolisoli ni Kalou na vosa me basuraki ira kina na tani (Efeso 4:25-27, 29, 31, 32). E vakavoqataka kina ko Paula na Aisea 63:10 me vakabibitaka nai vakasala bibi: “Ia ko ira, (Isireli) era talaidredre ga, ka vakararawataka na nona Yalo Tabu; ka sa vuki kina ko koya me nodra meca; ka sa veivala kei ira ko koya").

Ena veivakadeitaki ni vosa ni yalayala, e vakadeitaka kina ko Paula ni Yalo Tabu e dregati ira na vakabauta mai na siga era ciqomi Karisito kina (Efeso 1:13, 14) me yacova na siga ni bula" (Efeso 4:30). Na veiwekani ni Yalo Tabu vata kei ira na tamata vakabauta e sega ni kakavorovoro rawarawa ia e kaukauwa. Ena gauna ga e sa guilecava kina na tamata vakabauta na tiko ni Yalo Tabu ena nona bula ena vosa sa vakayagataka nai solisoli ni Kalou oya na vosa me veivakacacani kina, na Yalo Tabú e sega ni kaya ni sa biubiu, ia me rarawa. Sa Nakita na Yalo Tabu me tiko vata kei ira na tamata vakabauta, ka me okati ira mera sa Nona ka taqomaki mai Vua na Kalou, me yacova ni sa lesu tale mai ko Karisito..

Ko Paula e vola nai tutu vakalou ni Yalo Tabu ni Kalou ka vakatakila na ituvaki vakatamata ni Yalo Tabu ena nona vakatakila ni a rarawa na Yalo Tabu. (raica talega na Roma. 8:16, 26, 27; 1 Koronica 2:10, 13; 1 Koronica 12:11; Kalatia 5:17, 18.)

Ena dodonu meda na qarauna sara vaka vinaka na vanua eda butuka nida veitalanoataka na ka vuni me baleta na matavuvale va-Kalou (Godhead). Na Yalo Tabu e duavata ga kei na Tamada kei na Luvena. Na Yalo Tabu e tiko na lomana ka digidigi vakamatau. Ena rawa ni rarawa ka vosa vakacacataki. Na mataqali vakaraitaki oya e sega ni cavuti me baleta ga e dua na kaukauwa ia e tovo ni dua na tamata. E tamata ga me vakataki iko kei au na Yalo Tabu? E sega, e lailai sara na vosa vakatamata me rawa ni vakamacalataka kina na ka vakalou, kei na Yalo Tabu ena sega ni rau na tautauvata rawa kei na tamata.”—Paul Petersen, God in 3 Persons—In the New Testament (Silver Spring, MD: Biblical Research Institute, 2015), p. 20.

`Sai Koya na Yalo Tabu ni Kalou e bula vaka veivolekati kei keda e tukuni ni ka eda cakava e sa laki tatara ki vei Koya. Eda veiwaseitaka na bula vata kei na matavuvale va-Kalou o Koya e yalodina vakaoti tu ki veikeda ena dua na veiwekani e tawa vakaiyalayala o koya e dregati keda me yacova nai vakataotioti ni gauna.`