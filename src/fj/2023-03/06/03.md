---
title:  Na Ka Vuni ni Kosipeli e Vunitaki Vakabalavu tu mai
date:   31/07/2023
---

`Na cava na ka vuni o koya e sa soli ki vei Paula? Efeso 3:1-6.`

Ni ko vulica tiko na Efeso 3:1-6, vakasamataka tiko na veitikina oqo:

Matai, ko Paula e vola na tiki ni vola oqo me vakatabakidua sara tikoga ki vei ira na kai Matanitu ki Sau tamata vakabauta ena vale ni lotu mai Efeso (Efeso 3:1).

Karua, ko Paula e kaya ni o koya nai taukei ni dua na ka e vakatoka ni dauveiqaravi ni loloma savu ni Kalou me baleti ira na kai Matanitu ki Sau vakabauta (Efeso 3:2). Na dauveiqaravi oqo, se na cakacaka ni veiqaravi oqo ena vuku ni loloma savu, sa gaunisala e vakamacalataka kina ko Paula na itavi e sa soli ki vei koya me vunautaka na kosipeli (“loloma savu ni Kalou") ki na vei Matanitu ki Sau (vakatauvatana ki na Efeso 3:7, 8).

Katolu, ko Paula e kaya ni ka vuni e sa vakatakilai ki vei koya, e dua na ulutaga e sa vola oti tiko enai vola (raica na Efeso 1:9, 10; Efeso 2:11-22), “na ka vuni kei Karisito" (Efeso 3:3, 4). E sega ni vinakata ko Paula me kilai ni o koya e bulia na kosipeli, ia e kaya tiko na itavi e solia na Kalou me kacivaka.

Ka va, E sega ni tiko duadua voli ko Paula ena nona ciqoma na itukutuku me baleta na ka vuni oqo, me vaka na Nona sa vakatakila oti talega na Yalo Tabu ki vei ira na i apositolo yalosavasava kei na parofita nei Karisito nai tukutuku ni Nonai tuvatuva na Kalou ki vei ira na kawa tamata sa liu (Efeso 3:5). Na vosa parofita eke e sa baleti ira tiko beka o ira era taukena ka sa vakayagataka tiko na isolisoli ni parofisai ena kedra maliwa na tamata Lotu Vakarisito taumada ena veivale ni lotu ka rairai ni ko ira na parofita ena Veiyalayalati Makawa. Na ka vuni, o koya a vunitaki tu ena dua na gauna, e sa yaco me cereki"

Kenai otioti, ko Paula e kaya: "ni ra sai taukei vata na veimatanitu tani, ka sa mataveiwekani vata, ka sa rawata vata talega na ka sa yalataka ko koya, e na vuku i Karisito, me vaka nai tukutuku-vinaka" (Efeso 3:6).

E rui mateca vakalevu ko Paula na kosipeli ka vakauasivi ena gaunisala e cauraki tiko kina ena soqosoqo lotu, era lewena tiko na Jiu kei ira na kai Matanitu ki Sau. Na kumukumu e rua oqo era sa yaco mera ivakadei ni Nona tikina vou na Kalou, Nona kawa ni tamata vou, nai soqosoqo lotu (raica Efeso 2:14-16). Sa na rawa nida kaya ena gauna oqo nira sa veisau mai na meca merai taukei vata, tiki ni yago vata (okati kina dua ga na yago, na yagoi Karisito), ka taukei vata ni vosa ni yalayala (raica na Efeso 3:6).

`Vakacava, ke dua nai valavala, ena rairai lolovira sara, e taura tiko beka o koya e veisaqasaqa kei na taucoko e vakatavuvulitaka tiko na kosipeli? Gaunisala cava ko na biuti ira tani kina?`