---
title:  'Paula: Apositolo Bobula ki Vei ira na Matanitu ki Sau'
date:   30/07/2023
---

`Wilika na Efeso 3. Ni ko sa cakava oya, Vakasaqara mo kunea e dua se rua na ulutaga lelevu. Na tikina bibi cava e dusimaka tiko eke ko Paula?`

E rui talei na ituvatuva e biuta tiko ko Paula ena Efeso 3. E tekivutaka ko Paula na wase ni vola oqo ena vosa oqo: “E na vuku ni ka oqo koi au ko Paula, sa nei Karisito Jisu, ka sa vesu tu e na vukumudou sa matanitu tani” (Efeso 3:1). Oti sa qai gole vakatabakidua na nona volavola ki na dua na vakayatuyatu balavu ni nona cakacaka vakai apositolo ki na veimatanitu tani (Efeso 3:2–13). Ni oti na nona a riba vakatkitiki, sa qai lesu tale ki na ituvatuva taumada ni vakasama ena nona tokaruataka na vosa, “Ena vuku ni ka oqo" (Efeso 3:14), vata kei na tikina e 14-21 e vakarautaka na itukutuku ni nona masumasu.

Ena Efeso 3:1, e vakatakilai koya kina ko Paula ni o koya “na bobula nei Karisito Jisu" dina ga ni vesuki tiko e vale ni veivesu mai Roma ka tiko ena vakatulewa ni matanitu ko Roma, e sa cakacaka vakatitobu sara tiko nai naki ni Kalou ena nona bula. O koya e sega ni nodra bubola na kai Roma ia, "na bobula nei Karisito Jisu" (vakatauvatana kei na Efeso 4:1).

Ko Paula e cavuta na nona vakararawataki" (Efeso 3:13), e muri sa qai cavuta kina na nona vesuki (Efeso 6:20), sega ena vakanananu ni vakatabui me veilakoyaki ni tiko ena dua na vale (Vakatauvatana kei na Cakacaka Acts 28:16) ia e tiko e vale ni veivesu. Ena nona tiko e vale ni veivesu enai matai ni senitiuri kei na vesuki tu ena loma ni vale ni veivesu mai Roma e rui dredre vakalevu. Na matanitu ko Roma e sega ni qarava vakavinaka sara na vale ni vakavakacegu kei na kana ena veigauna ni kana ena nona vale ni veivesu. Ia, na matanitu e sa sega ni gadreva vakalevu sara tiko na vale ni veivesu me vanua ni veitotogitaki. Era biu walega na tamata ki vale ni veivesu mera laki waraka kina na macala ni nodra veilewaitaki se na nodra vakamatei. Ko ira na kaivesu mera qaravi ira ga vakataki ira se ra vakanuinui tiko vei ira na wekadra se tokani me vakarautaka yani na kedra kakana kei na veika tale eso era gadreva.

Na nuiqawaqawa nei Paula e rairai yavutaki tiko ena veika ena laki tarai ira na tamata vakabauta ena vuku ni nona sa biu ki vale ni veivesu, me vaka ni yaco e dua me kaivesu oya e sa dua dina na ka e veivakamaduataki enai yaloyalo levu ni nodra bula veiwekani. E leqataka de so ena taroga, “E rawa vakacava ki vei Paula me apositolo nei Karisito ka qai laki yaco me dua na kaivesu e cati?" Sa qai lako tani mai vale ni veivesu, vukei ira na tamata vakabauta mera raica ni tiki tiko ni nonai tuvatuva na Kalou. O koya e vakacacani ena vukudra (“vakacacani ena vukumuni,") kei na ka e sa yaco me ivurevure ni madua ena laki yaco me ra lagilagi kina (Efeso 3:13).

`Eda na vulica rawa vakacava meda vakabauta na Kalou kei na Nona veisala kecega ena loma ni veika ena rawa ni veivakatovolei?`