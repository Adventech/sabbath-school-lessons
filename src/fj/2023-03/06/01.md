---
title:  Na Ka Vuni ni Kosipeli
date:   29/07/2023
---

### Wilika ena Macawa oqo
Efeso 3; Jope 11:5-9; Isikeli 43:13-16; Emosi 7:7, 8; Vakatakila 11:1, 2.

> <p>Wiligusu</p>
> "la vei koya, sa rawata me cakava na ka sa uasivi cake vakalevu sara e na ka kecega eda sa kerea se vakasama kina, me vaka na kaukauwa sa cakacaka yaco e na lomada, me ia vei koya na vakarokoroko e nai soqosoqo lewe ni lotu e na vuku i Karisito Jisu, me yacova na veitabatamata kecega ka sega ni mudu. Emeni." (Efeso 3:20, 21).

Edoladola ko Paula ena Efeso 3, ena dua na ulutaga e sa tara oti taumada: â€œni ra sai taukei vata na veimatanitu tani, ka sa mataveiwekani vata, ka sa rawata vata talega na ka sa yalataka ko koya, e na vuku i Karisito, me vaka nai tukutuku-vinaka" (Efeso 3: 6). Ka dina ga ni na sega soti sara ni veivakurabuitaki ki na lotu ena gauna oqo, o koya era lewena vakalevu tiko na kai Matanitu ki Sau, oya e dua na ka e vou ki vei ira na lewevuqa era wilika tiko na nonai vola ena gauna koya.

Sa qai tomana ko Paula na nonai tukutuku, me vaka na nona vakatakila na nona gagadre me vunautaka nai tukutuku vinaka kei Jisu ki vei ira na kai Matanitu ki Sau.

Eda sa vulica talega me baleta nai tuvaki ni bula dredre ena kena vakatetei na cakacaka ni oya, e yaco tiko ena gauna e tiko kina e vale ni veivesu mai Roma.

Eda sa rogoca oti talega na nona yalodina na veika bibi me baleta na kosipeli, na ka vuni oya, ena loma ni lotu, ko ira na kai Matanitu ki Sau era sa tautauvata kei ira na tacidra na Jiu. Eda vakila na nona marautaka na soqosoqo lotu kei nai tavi ki vuravura taucoko. Eda na rogoca ena nona masu, na nona vakacaucautaka tiko na Kalou ena Nona vakatakila tiko na Nona loloma savu ki nai soqosoqo lotu. Vakalekaleka, eda na vakayavalati meda veitokani vata kei Paula ena nona gadreva na kosipeli.

_Vulica na lesoni ni macawa oqo me na vakarautaki iko ena Siga Tabu, Okosita 5_