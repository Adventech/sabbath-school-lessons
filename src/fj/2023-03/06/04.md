---
title:  'Nai Soqosoqo Lotu: E Vakaraitaka na Vuku ni Kalou'
date:   01/08/2023
---

`Na cava e kaya ko Paula me baleta na Kalou kei na ka e cakava ena Efeso 3:7-13?`

Vakadua tale na nona tukuna tiko ko Paula ni o koya “nai talatala me vaka nai solisoli ni loloma savu ni Kalou" (Efeso 3:7 vakatauvatana kei na Efeso 3:1, 2). Nai solisoli oqo me vaka na kosipeli vakataki koya, e sega ni soli ena vuku ni dua na ka vinaka e tiko ki vua e soli kina, ia ena vuku ni loloma savu ni Kalou. Ko Paula e vakabibitaka na tikina oqo ena nona vakamacalataka ni o koya e lailai sara vei ira era sa lotu" (Efeso 3:8).

tiko e dua na tubu cake ni nona kilai koya vakataki koya ko Paula o koya e laurai ena noda lako curuma tiko nai vola nei Paula ena kenai tuvatuva era volai kina. Taumada e kaya ni o koya nai apositolo (Kalatia. 1:1). E muri, e tukuna ni o koya e lailai sobu vei ira nai apositolo ka sa sega ni yaga me vakatokai me dua nai apositolo” (1 Koronica 15: 9). Ena Efeso e raici koya ni vaka me lailai sara vei ira era sa lotu" (Efeso 3: 8). Kenai otioti, e vakatokai koya ni uasivi sara na nonai valavala ca (1 Timoci 1: 15).

De rairai enai tagede ni vakanananu oqo nei Paula sa na rawa ni veivuke kina na ka e tukuna oqo ko Ellen G. White: "Na voleka ga ni nomu toro voleka mai ki vei Karisito na levu ni kena na babasika mai e matamu na nomu bula ivalavala ca, ni sa qai matata mai na nomu rai ka laurai votu na nomu tawa vinaka ni vakatauvatani vata kei na Nona vinaka sara ko Jisu"- Steps to Christ, p. 64.

Tomana ko Paula. Ena Efeso 3: 10, e vola kina vakaoqo: "me yaco kina, e na gauna oqo, nai soqosoqo lotu, mei vakatakilakila vei ira na liu kei ira sa kaukauwa e na veiyasana vakalomalagi, ni sa kilai vinaka sara na vuku ni Kalou” Ko cei era sa turaga ka kaukauwa ena veiyasana vakalomalagi e cavuti tiko eke? E kacivaka vakacava na isoqosoqo lotu na duidui ni Kalou se na taucoko ni Nona vuku ki vei ira? Na Efeso 3:10 e sega ni vakamacalataka na ituvaki ni kaukauwa, ena daumaka mera ciqomi ni ko ira oqo nai valavala ca o koya era vakamacalataki tiko vakamatailalai ena Efeso 6:11, 12. Kevaka kina, ko ira era lewena nai soqosoqo lotu, Jiu kei ira na kai Matanitu ki Sau ena dua na gauna era a duidui kawa tamata tu, yaco me tukutuku e voqa tiko vei ira na liu kei ira era sa kaukauwa vakatevoro ena veiyasana vakalomalagi nai tuvatuva ni Kalou me baleta na veigauna sa tu mai liu, “me soqona vata na ka kecega vei Karisito, na veika mai lomalagi, kei na veika e vuravura" (Efeso 1:10). Era sa biu tu mera kilai ni tuvatuva ni Kalou e sa lako tiko mai kei na kena vakacaca e ka dina. Nai tuvaki ni soqosoqo lotu e duavata ena vakatakila na nodra na vakadrukai vakadua.

`Kevaka era taura vakabibi na nomu lewe ni lotu na ivakamacala ni cakacaka nei Paula ena isoqosoqo lotu ena Efeso 3:10, ena veisautaka rawa vakacava na sala ni nomu veiwekani vata kei ira na lewe ni lotu?`