---
title:  "Mo Yadra, Ko iko na Daumoce"
date:   22/08/2023
---

`Wilika na Efeso 5:11-14. Nai vakasala kaukauwa cava e solia tiko eke ko Paula, ka na vakayagataki vakacava ena noda gauna oqo?`

Me kilai na Efeso 5:11-14, ena veivuke me dikevi na nona tokaruataka tiko ko Paula e rua na ivakasala erau veiveisau: (1) bulataka nai vakarau ni bula e dokai kina na Kalou me vakataki ira na gone ni rarama" (Efeso 5:8; raica talega na Efeso 5:1, 2, 4, 9–10, 11, 13, 14); (2) kakua bulataka na bula ni veidauci, vakarau ni bula e saqata na Kalou, bulataka “na bula e sega ni vua ni butobuto” (Efeso 5:11; raica talega na Efeso 5: 3, 4, 5–8, 12).

Eda na vakelia na duavata ni vakasala ena Efeso 5:8-10 me na rawa ni kilai kina na Efeso Ephesians 5:11. Na tamata vakabauta me bula me vaka na rarama ni Turaga kei na gone ni rarama ena kedra maliwa na tawa vakabauta" (Efeso 5:8). Na vuna me vakayacori kina oya me laurai, me vakamatatataka “ni vua ni rarama nai valavala vinaka kecega kei nai valavala dodonu kei na ka dina” (Efeso 5:9). Mera vakatakila na tawayaga ni cakacaka ni butobuto. Sa qai tokona ko Paula nai walewale ni kena vakatakilai na vinaka ni Kalou. Ko ira na tamata vakabauta ena kena vakaraitaki na iwalewale dodonu me ra raica kecega. Ena gauna oqo sa na rawa nida taura kina na bolebole e tiko ena tikina e 13-14 me vaka na ka e tukuna ko Paula ni ko ira na tamata vakabauta era ivakaraitaki nira "sa vua ni rarama" (Efeso 5: 9), ena rawa nira rawati ira na vakavuravura ena vakabauti Karisito: “Ia na ka kecega oqori ni sa vunauci sa vakavotui e na rarama; ni sa rarama na ka kecega sa vakavotui. (Efeso 5:13, 14). Ena gauna sa vakatakilai kina na bula ivalavala ca ena rarama, sa na rawa nira raica ko ira era vakavuravura na nodra itovo (“ni sa vakavotui”), sa sega nai votavota ena gauna mai muri, ni sa vauci ena cudru ni Kalou (Efeso 5:5, 6), ka ra na vakila na veisau mai na butobuto kina rarama (“ni veika kece sa yaco me vakavotui e sa rarama”), na mataqali veivakavoui saraga era lako curuma na tamata vakabauta mai Efeso (Efeso 5:8). Na cava meda na cakava ena serekali se sere ena Efeso 5:14, o koya e vakayagataka tiko na vosa e duavata kei na tucake tale mai na mate enai vakataotioti ni gauna (veidutuitaka vata kei na Efeso 2:1, 5) me solia na kaci matata ni veivakayadrati mai na moce vakayalo ka me vakila na veivakavoui ni Nona sa tiko ko Karisito? Me vaka ni rairai vakayagataka tiko ko Paula na Aisea 60:1-3, o koya e sa baleti ira tiko na tamata ni Kalou na Isireli, sa na rawa ni da raica na sere/serekali ena Efeso 5:14b ni sa dua na veisureti kaukauwa ki vei ira na tamata vakabauta Lotu Vakarisito mera yadrava na nodrai tavi vaka daukaulotu, vakacilava tiko na rarama nei Karisito ena vuravura butobuto (veidutuitaka na Filipai 2:14-16, Maciu 5:16).

`Ko na bulataka rawa vakacava na ivakarau ni bula e vakavotui kina na cakacaka ni butobuto ena kedrai tuvaki?`