---
title:  Volia se Taura Vakatotolo
date:   23/08/2023
---

E mai tinia ko Paula na Efeso 5:1-20 vata kei na rua na ivakasala, Efeso 5:15–17 kei na Efeso 5:18-20, e rau mai vakacavari vata kina e dua nai wasewase ena gagadre e sega ni oti rawa me baleta na bula savasava (sexual purity). Nai matai ni wasewase e tekivutaki ena ivakasala, "O koya mo dou qai raici kemudou vinaka, mo dou i valavala vakayalomatua, mo dou kakua ni vakataki ira na lialia, mo dou vakataki ira ga na vuku" (Efeso 5: 15), ka tokaruataki me vaka "O koya mo dou qai kakua ni sesewa, mo dou kila ga na loma ni Turaga" (Efeso 5: 17). E loma na veisureti ena kena “vakayagataki vakavinaka na gauna" (Efeso 5:16).

`Nanuma na ivakasala nei Paula me baleta nai vakarau ni bula e daumasu, vuku ena vakatulewa (Efeso 5:15-17). Na cava na duidui e tiko ena kedrau maliwa "mo dou kakua ni vakataki ira na lialia, mo dou vakataki ira ga na vuku? Ka cava talega nai balebale ni "volia na gauna”?`

Ena Efeso, e cavuta tiko kina vakawasoma ko Paula nai vakatakarakara kilai levu ena Veiyalayalati Makawa ni “valavala” ni bula meda bula kina (Efeso 2: 2, 10; Efeso 4:1, 17; Efeso 5:2, 8). O koya e vakayagataka eke na ivakatakarakara me vakayaloqaqataka na veivakatisaipelitaki o koya e gadrevi. Me vaka ga nomu qarauna na nomu cavuikalawa ena gauna ko taubale tiko kina ena dua na vanua caca se gaunisala butobuto, na tamata vakabauta sa dodonu “me raici vinaka na vanua e lako tiko kina” (Efeso 5:15). Baleta na Efeso 5:15 e tautauvata kei na Efeso 5:17, eda na raica e kea se na cava nai balebale ni bula me vakataki ira na tamata vuku. Eda na sega ni raica e loma veikeda. Nida via vuku eda na tatara yani e taudaku mai veikeda, meda “kila ga na loma ni Turaga" (Efeso 5:17).

E vakayaloqaqataki talega ko Paula na bula dina vakatisaipeli enai vakaraitaki e serau. Ena yatu vosa "mo volia na gauna se vakayagataka sara vakavinaka na gauna” (Efeso 5:16), ko Paula e vakayagataka na vosa e cakacaka na exagorazō (vakatauvatana kei na Kolosa 4:5). E kau mai na vanua ni veivoli, ena makete, "me volia” ka kenai balebale "me vakatotolotaka na veivoli" e soli tiko nida waraka tiko na Nona lesu tale mai ko Karisito. "Gauna" eke ena vosa va-Kiriki na kairos, e vakamacalataka e dua na gauna ni kalougata. Na "gauna" me yacova na ivakataotioti ni gauna a yalataki me vakayagataki ena kena levu duadua. E gauna talega ni veibolei baleta “ni sa ca na veisiga" (Efeso 5:16; veidutuitaka vata na Efeso 6:13, Kalatia 1:4) ka baleta na “vanua sa mua tiko kina na vuravura oqo, e sa vakatulewataki tu mai vua na “nodra turaga era sa kaukauwa e na macawa" (Efeso 2: 2).

Me vaka nira vakanamata tiko na tamata vakabauta ki na lesu tale mai nei Karisito, era sa bula tiko ena dua na gauna dredre, me vaka na kena boroya vakaiyaloyalo tiko ko Paula ni vakarerevaki ia e vanua ni veivoli e veivakacegui. Mera qaqarauni ena nodra vakayagataka na gauna e se vo tiko. Dina ga nida sega ni volia rawa na bula tawa mudu, na kenai vakamacala e se yaga tikoga: taura ena kena gauna totolo na ka se soli tiko ki veikeda ena vukui Karisito.