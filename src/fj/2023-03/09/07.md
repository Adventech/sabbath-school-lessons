---
title:  Kuri ni Vakasama
date:   25/08/2023
---

Ni raici lesu taucoko na Efeso 5:1-20, eda saravi Paula kina ena nona cata vakaukauwa nai valavala ca kei na ca, vakauasivi ena veivakarau ni bula ni veidauci kei na vosa velavela. O koya sa sega ni qai via ciqoma nai vakarau ni bula vakasisila ena kedra maliwa na tamata ni Kalou. E sa kacivi ira tiko na tamata vakabauta mai Efeso ko Paula ki na dua nai tagede cecere ni bula ka mera taura deivaki na ka era kilai tani kina ni ra luve ni Kalou ka vaka na yalosavasava nei Koya na Cecere sara, (Efeso 5:1-10). E douvaka me vakabauta ni gauna era sa na cakava kina vakaitikotiko na lewe ni Lotu Vakarisito, era na qai serautaka yani na rarama ki na veivanua butobuto, ka kauti ira tani mai na wekadra mai nai vakarau ni bula druka ki na loloma savu ni Kalou kei na dina (Efeso 5:11-14).

E raitayaloyalotaka tiko ko Paula nai soqosoqo lotu ni sa tarai cake ena kena sa vakavoui na nodra itavi "me vaka nai valavala ni gone rarama" ena nodra waraka tiko na lesu tale mai nei Karisito (Efeso 5:8; raica talega na Efeso 5:15, 16) ka vakalougatataki ena iserau nei Karisito ni sa tiko (Efeso 5:14), mera so-kalou. Me vaka ni ra sa vakauqeti ena nodra itutu vaka luve ni Kalou kei na Nona a mate ko Karisito ena vukudra (Efeso 5:1, 2) ka vakasinaiti ena Yalo Tabu (Efeso 5:18), na nodra iwasewase ni so-kalou e vakatakilakilataki enai gu kei na reki nira sa duavata ena nodra lagata vata na sere ni vakavinavinaka ki Vua na nodra Turaga, ko Jisu Karisito, kei Koya na Kalou ko Tamana. Ena kena kukuvi matua na veika dina vakalomalagi, era marautaka kina na nodra inuinui ni veisiga ni mataka, e yavutaki enai talanoa ni ka sa cakava oti na Kalou, o koya se cakava tiko ena gauna oqo, kei na kena ena vakacavara ena vuku i Jisu Karisito na nodra Turaga. (Efeso 5:18-20).

Ni sa kilai ena sala oqo, sa yaco na itukutuku me dua nai tukutuku e uasivi cake mai nai vakaro cacavukavuka me baleta na bula ni tamata Lotu Vakarisito. Sa yaco me kaci ni raivotu me baleta na ka e kilai tani kina na Lotu Vakarisito, tavi, tikotiko, kei na so-kalou enai vakataotioti ni gauna, na veisureti e vakasinaiti ena rarawa me vakatotolotaka na veivoli e soli ena veisiga me rawa ni lesu tale mai nei Karisito (Efeso 5:16).

**Taro ni Veiwasei**:

`1. Ni sotavi tiko na dredre ena gauna oqo ena vuku ni tovo sa vakacacani o koya sa vunautaka tiko na kenai yavu 24/7/365 ena veitukutuku lasu eso, ena rawa vakacava ki vei ira na tamata vakabauta mera na maroroya na itagede cecere nei Paula?`

`2. Nai wali cava ena vakayagataka na tamata vakabauta ena gauna oqo me "vakatovolea na ka sa vinaka vua na Turaga” (Efeso 5:10) ka me “kila ga na loma ni Turaga" (Efeso 5:17)?`

`3. Ena rawa ni tukuna e dua ni nona cata ko Paula na veivosaki vakasisila ni veidauci ena kedra maliwa na tamata vakabauta (Efeso 5:3, 4) na kenai balebale oya ni dodonu meda na kakua ni tara yani na veika me baleta na ivakarau ni bula ni veidauci kei na veivakacacani. Na cava na vuna e laki tini botoilevu kina?`

`4. Ena sala cava era vakatakila kina ko ira era bula ena gauna oqo nai ivalavala ni qaravi kalou tani me tautauvata e sotava tiko ko Paula ena nona gauna?`