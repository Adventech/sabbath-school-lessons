---
title:  Na So-kalou e Vakasinaiti ena Yalo Tabu
date:   24/08/2023
---

`Ena Efeso 5:18-20, e raitayaloyalotaki ira tiko kina na Lotu Vakarisito ko Paula nira sa soqoni mera so-kalou. Na cava e vakaraitaka ki vei ira nira cakava tiko ena so-kalou?`

Enai otioti ni nona ile ena Efeso 5:1-20, e uqeti ira kina na tamata vakabauta ko Paula mera lako tani mai na kena sa vakanunutaki tu na vakasama ena vakayagataki ni waini ka mera vakila vata na kaukauwa ni Yalo Tabu ni sa vakaitikotiko ena nodra bula. Ko Paula e cata na mateni (de rairai e kauta mai na tikina e kaya na Vakaibalebale 23:31 ena kenai vakadewa va-Kiriki ena Veiyalayalati Makawa), nanumi ni sa tiko ena nona vakanananu na vakatatabu me baleta na kena vakayagataki na waini me vaka e kune ena nonai vola na vuku (Vakaibalebale 20: 1, Vakaibalebale 23:29-35). Na veika vakasisila e basika ni sa yaco na mateni me vaka na dauyalewa, vosa velavela, daudara, daukocokoco, dauqarava na kalou lasu (Efeso 5:3-14). Me veisau na veika oqo ena vakasama e vakasinaiti ena veivakauqeti ni Yalo Tabu ena so-kalou ki Vua na Kalou. Nai vakasala nei Paula meda vakasinaiti ena Yalo Tabu ni sai koya na idola ni dua e sa veisautaki ena veika e tukuna tiko na Efeso 5:19–21 (“vosa”; “sere ka meke vakayalo, vakavinavinaka ka solia na yalomudou vua na Turaga").

Ko Paula eke e vakayagataka na veivakasalataki ni vakasinaiti ena Yalo Tabu (Efeso 5:18) ki na lewe levu se vakaikumukumu, ka qai raitayaloyalotaka mada nira sa soqoni tiko na tamata vakabauta nira sa uqeti ena Yalo Tabu mera so-kalou ki Vua na Kalou o koya e maroroya na duavata (Efeso 4) ka veibasai kei na kocokoco, valavala vakapekani kei na qaravi kalou matakau (Efeso 5:1-18). Enai yaloyalo oqo ni so-kalou vei ira na Lotu Vakarisito taumada, na vakavinavinaka enai vakatagi. E tukuni ni tauyavutaki e dua nai soqosoqo lotu ena lagalaga sere; na tikina oqo vata kei na Kolosa 3:16, e solia nai vakadinadina vinaka duadua ena ka e tukuni oya (veidutuitaka na Cakacaka 16: 25, Jemesa 5:13).

Sai koya oqo nai valavala ni so-kalou e vakatautauvata, ena lagalaga sere, ko ira na lewe ni lotu era sa veivosaki vakataki ira" (Efeso 5:19). Ia, o koya duadua e vakacaucautaki tiko ena ivakatagi sai Koya na Kalou, me vaka e tukuni tiko ena Efeso 5: 20, ko Jisu Karisito" (raica na Kolosa 3:16). Na vakavinavinaka ena Efeso 5: 20, e tautauvata ga kei na vakavinavinaka enai vakatagi ena 5:19, me caka ki Vua na Kalou ko Tamada, ena yaca ni noda Turaga ko Jisu Karisito. Ena vosa "sere vakayalo," (va-Kiriki, pneumatikos) e vakatakila nai tavi ni Yalo Tabu ena so-kalou. Sa qai biuta vakaiyaloyalo ko Paula nai yaloyalo ni nodra so-kalou na Lotu taumada, sa qai tukuni iratou na Lewe Tolu va-Kalou ni ratou vakaitavi tiko kina ena veigauna.

`Ko na vakayagataka rawa vakacava nai vakatagi me vakavinakataka na nomu so- kalou?`