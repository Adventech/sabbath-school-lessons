---
title:  Me Caka ena Vakavinavinaka
date:   20/08/2023
---

`Ena vakanananu cava e vinakati ira kina na tamata vakabauta ko Paula mera "vakadamurimuria kina na Kalou"? raica na Efeso 5:1, 2.`

E uqeti ira na tamata vakabauta mai Efeso ko Paula mera lako voli ena loloma, e dua na veisureti bibi ena iwasewase oqo (raica na Efeso 5: 8, 15). Na lako voli ena loloma oqo" (raica na Efeso 5:2) me vakadamurimuria na loloma nei Karisito ki veikeda (veidutuitaka na Efeso Eph. 4:32), o koya na loloma e mai vakaraitaki ena Nona mai sorovaka na Nona bula: 1. E vakayavalati ena loloma ni Kalou ko Tamada (Efeso 5:1) kei Karisito vakataki Koya (Efeso 5:2); 2. E veivakasosomitaki, na mate nei Karisito ena vukuda. Ko Karisito e sega ni gogo se malumalumu, ia e soli Koya yani ena vukuda; 3. Enai yaloyalo ni cakacaka ni veiqaravi ni vakacaboisoro ena Veiyalayalati Makawa, e dusia na mate nei Karisito nai soro talega, e cakava na Kalou; 4. Nai soro e sa ciqoma na Kalou ni oya nai soro e boi vinaka (Efeso 5:2; veidutuitaka kei na Lako Yani 29:18, V/Soro 2:9, Filipai 4:18).

Sa qai tekivutaka ki veikeda na Efeso 5:3-5 e dua nai wasewase e cauraka tiko na kauwai me baleta na bula vakasisila ena kedra maliwa ni veidauci. Ko ira era se gone ena vakabauta e Efeso era tiko ena dua na vanua vakarerevaki ni kena sa na guilecava na nodra kacivi ka vakalesui tale ki na bula ni veidauci o koya ena rawa ni veisaqasaqa vata kei na nodra vakadinadina me vaka na Lotu Vakarisito (veidutuitaka na 1 Koronica 5:1-11, 1 Koronica 6:12-20, 2 Koronica 12:21).

Ena dua na yasana, na vuravura e vakatokai na Greco-Roman (vanua e duavata kina na ivakarau ni bula va-Kiriki kei Roma) enai matai ni sinitiuri e bulataki kina nai vakarau ni bula lolovira ka vakasisila o koya e vakamacalataki tiko ena veitikina tale eso ena Veiyalayalati Vou (raica na 1 Koronica 6:9, Kalatia 5:19, Efeso 4:17-19, Kolosa 3:5). Me vaka oqo, na nodra kana magiti vakawasoma na vutuniyau e dauvakayacori kina nai tovo e sega ni duavata tiko kina ko Paula ena Efeso 5:3-14: daumateni, veivosaki lialia, valavala velavela kei nai tovo vakasisila. Kenai kuri, na veikoro lelevu e vakarautaka na ka vuni kei na tadola ni vakasama o koya e uqeta na cakacaka ni veidauci. Ena yasana kadua, era lewe vuqa era bula tiko vakaitikotiko era bula vakadodonu ka ra tokona na bula savasava. Ena gauna e vakarautaka kina na Veiyalayalati Vou na ituvatuva ni veika e dodonu kei na veika e sega ni dodonu kei na ivakatakilakila ni matavuvale (e.g., Efeso 5:21-6:9, Kolosa 3:18-4:1), o koya e vola e raica mai ena iyaloyalo rabailevu ni vuravura vaka Greco-Roman. Na vuravura oqo ena dua na gauna a vakacacani tu ka qai vinaka, e sa vukea na kena vakamacalataki nai vakasala nei Paula ni kevaka e levei na veivalavala vakasisila era vakayacora tiko na Matanitu ki Sau ena gauna era gadrevi ira tiko kina na tamata vakabauta mera qaqarauni ena nodra ivalavalaca ka mera rogorogo vinaka ena kedra maliwa e tautuba.

`Ena sala cava e yaga kina na veivosa nei Paula me baleta na itovo ni veidauci ena nomui vakarau ni bula vakavanua, se ena vanua cava ga ko vakaitikotiko kina?`