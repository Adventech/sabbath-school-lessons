---
title:  Dua na Gauna eda a Vakacalai ena Noda Dui Gagadre
date:   17/07/2023
---

> <p></p>
> "Ko ira eda sai valavala vata kaya koi keda kece e na gauna eliu, e na gagadre ca ni yagoda, ni da sa muria tiko na dodomo ni yagoda kei na yaloda; ia na nodai tovo me da cudruvi kina, me vakataki ira na tani” (Efeso 2:3).

Mai na nona takoso na Kalou, na bula ni tamata e sega walega ni vakatulewataki tiko mai na veikaukauwa e taudaku o koya e cavuti tiko ena Efeso 2: 2, ia e loma talega: “na gagadre ca ni yagoda, ni da sa muria tiko na dodomo ni yagoda kei na yaloda" (Efeso 2: 3; vakatauvatana kei na Jemesa 1:14, 15; 1 Pita 1: 14).

`Na cava nai balebale ni nona kaya ko Paula ni ko ira na dauvakarorogo ki vua “na nodra bula era gone ni veicudruvi, me vakataki ira na tani" (Efeso 2:3)? Vakatauvatana na Efeso 2:3 kei na Efeso 5:6.`

Ena gauna oqo na ka dina me baleta na yali ni bula e rui veivakalomaleqataki vakalevu, ia na ka ena cakava enai vakataotioti ni gauna e veivakarerei talega. Na tamata, o koya sa yaco “na nonai tovo me da cudruvi kina, me vakataki ira na tani” (Efeso 2:3) era sa tu ena ruku ni veicudruvi ni veilewai ni Kalou enai vakataotioti ni gauna.

'Na vosa "enai tuvaki ni bula, era gone ni veicudruvi" e dusia tiko e dua tale na ka dina e veivakayalolailaitaki. Ni ra se taukena tikoga nai yaloyalo ni Kalou, sa yaco kina meda vakila ni tiko e dua na leqa titobu veikeda. Na bulataki ni bula ni dua na tamata Lotu Vakarisito, e sega walega ni nomu sa valuta rawa e dua se rua nai tovo ca se na nomu gumatua mai na dua na “caka cala kei nai valavala ca" (Eph. 2:1) o koya e veivakarerei tiko ena gauna oqo. Eda sega walega ni veivorati tiko kei na veivalavala ca, ia vata kei nai valavala ca. Eda sa vakalakala meda saqata na Kalou kei na noda na vakarusai keda vakataki keda. E sa kunei ki vua na tamata nai vakaraitaki ni nona sa vakarusai koya tikoga vakataki koya, tovo ivalavala ca, vakadadamuria na ka e tukuna tiko ko Setani (Efeso 2:2) kei na noda dui gagadre ivalavala ca (Efeso 2:3). Na tamata vakabauta ena dua na gauna na nona bula a gone tu ni veicudruvi."

Sa rui ka bibi meda kila ni ko Paula e vakayagataka tiko na veika sa oti-oikeda, ena dua na gauna sa oti na noda bula eda a gone tu ni veicudruvi" (Efeso 2:3). E sega ni kenai balebale oya ni vakalakala ki na caka cala eda sucu vata mai e sega ni qai yaco me ka dina ki vua e dua na tamata vakabauta. Ko Paula e vakayagataka e dua na vanua levu ena nonai vola, Efeso 4: 17-5: 21, ena nona veivakasalataki ni cakava nai valavala ca, e yavutaki ena dagodago yago ivalavala ca, e se yaco tikoga me veivakarerei ki na tamata Lotu Vakarisito. E sega ni kenai balebale, dina ga, ni "au makawa" e sa sega ni dodonu me vakatulewataka na tamata vakabauta, ia ena vuku ni kaukauwa nei Karisito sa na rawa ni biutani na tamata makawa ka tokara na tamata vou, buli me ucui Koya na Kalou ena yalododonu kei na bula vakatabui" (Efeso 4: 22 – 24).

`Ko cei e sega ni lako curuma na leqa ni noda bula, ni oti madaga na noda soli keda ki vei Jisu? Na cava na ka e dodonu me vakatavulici keda me baleta na bibi ni noda tatakube ki vei Koya ena veigauna ni noda bula?`