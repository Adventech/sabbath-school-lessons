---
title:  Tucake Tale, Lako Cake, Vakatikori Vata kei Karisito
date:   18/07/2023
---

“Ia, na Kalou, sa vutu ni loloma, e na vuku ni nona loloma levu sa lomani keda kina” (Efeso 2: 4). Eke, vata kei na tolu na vosa kaukauwa, “Ia na Kalou" na gole tani mai nei Paula mai nai yaloyalo vakasisila ni nodra bula makawa na dauvakarorogo ki vua (Efeso 2:1-3) ki na bula vou e sa vakasinaiti tu enai nuinui o koya e sa vakatakilakilataki ira nira sa tamata vakabauta (Efeso 2: 4-10).

`Ena vakanananu cava era duavata kina na tamata vakabauta ki na Tucake tale nei Karisito, lako cake, kei na veivakatikori? Gauna cava e yaco kina na itavi oqo? Efeso 2:6, 7.`

Eda sa raica oti ni Efeso e dua nai vola e vakasinaiti tu enai tukutuku kei Karisito, e vakabibitaki kina na nodra duavata na tamata vakabauta vata kei Karisito. Ena Efeso 2: 5, 6, Kuria ko Paula na ulutaga oqo ena nona vakayagataka e tolu na vosa cokovata me sereka na dina totoka oya, ena vuku ni Nona rai yawa na Kalou, era sa vakaivotavota kina na tamata vakabauta ena itukutuku bibi ni veivakabulai ena veitabagauna o koya e yavutaki Vua na Mesaia, ko Jisu.

Ko ira na tamata vakabauta era na: (1) bula vata tale kei Karisito; (2) vakaturicaketaki vata kei Karisito (de rairai vakayagataka ko Paula me vakatakila na nodra na vakaivotavota ko ira era vakabauti Karisito ena Nona na lako cake ki lomalagi); (3) dabe vata kei Karisito ena veiyasana vakalomagi." Sa kenai balebale ni ko ira na vakabauta era na vakaivotavota vata kei Karisito enai dabedabe vakaturaga ena veiyasana vakalomalagi. Era na vakacerecerei vata kei Jisu.

Ni vakilai na kaukauwa ni le nei Paula, ena dodonu meda na railesuva tale na Efeso 1: 19 – 23 ka vakananuma lesu tale na Nona mate, tucake tale, lako ki lomalagi, kei na Nona laki vakatikori sa qaqa kina ko Karisito mai na veivalavala ca kei na veikaukauwa vakayalo, o koya ka a vakatulewataka tu na bula ni tamata vakabauta ena dua na gauna. Ena tucake tale, lako ki lomalagi, kei na vakatikori nei Jisu, na veikaukauwa oqo-dina ga nira cakacaka tiko ka rerevaki ki na bula ni tamata e sa vakagogotaki vakaoti. Na veika vakalomalagi e sa toso. Na ka dina e sa veisau. Ko ira na tamata vakabauta era sa sega ni qai sarava na veika sa yaco tiko ia era sa vakaitavi sara tikoga vei ira. Oya nida sa bula vata kaya, tucake vata kei Jisu sa dolava e dua nai tuvatuva vou ni vosa ni yalayala ki veikeda. Sa tu ki veikeda na dodonu meda veisau mai na bula era vakatulewataka tiko ko ira na tevoro ki na bula e vutuniyau tue na veika vakayalo kei na kaukauwa nei Karisito (2 Timoci 1:7).

`"Ni sa sega ni solia mai vei keda na Kalou na yalo ni rere: a yalo ni kaukauwa ga, kei na yalololoma, kei na yalomatua” (2 Timoci 1: 7). Era na vukei keda vakacava na veitikina eda raica tiko oqo me kila kina na ka e vola tiko eke ko Paula?`