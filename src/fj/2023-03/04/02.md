---
title:  Dua na Gauna eda a Mate ka Vakacalai mai vei Setani
date:   16/07/2023
---

`Wilika na Efeso 2:1-10. Na cava na vakanananu bibi e solia tiko ki veikeda ko Paula eke ena vuku ni ka sa cakava ko Jisu ki veikeda?`

Sa vakamacalataka oti ko Paula na veivakabulai e a soli ki vei ira na Lotu Vakarisito (Efeso 1:3–14, 15–23) ka tukuna, na kedrai talanoa na tamata vakabauta mai Efeso (Efeso 1:13). Ena Efeso 2:1-10, ena talanoataka kina ko Paula na nodra veivutuni ena kena vakamatailailai, vata kei na vanua e vakanamata kina vakalevu na tamata. E veidutaitaka na nodra veigauna makawa, bula ivalavala ca (Efeso 2:1-3) vata kei na kalougata ni veivakabulai ni Kalou, o koya e vakatakilai tiko ena tucake tale, lako ki lomalagi kei na Nona laki vakatikori ko Karisito (Efeso 2:4-7), ka qai vakananuma na yavu ni veivakabulai ena loloma savu kei na cakacaka veivakurabuitaki ni Kalou (Efeso 2:8-10).

E tiko e tolu na iwasewase ni tukutuku e matata tu ena Efeso 2: 5: (1) “eda a mate tu ena caka cala"; (2) [Kalou] "e vakabulai keda vata kei Karisito"; (3) "ena vuku ni loloma savu ko sa vakabulai kina"

Ena Efeso 2:1, 2, e toqa koto kina ko Paula na itukutuku rogorogo ca ni nodra bula veiveisau na nonai lawalawa ena nodra vakila nira sa mate tu vakayalo, ena nodra bulataka na bula ni talaidredre kei nai valavala ca me sai vakarau ni nodra bula ena veigauna (Efeso 2:1) sa vakatulewataki ira ko Setani (Efeso 2: 2). Me vaka ni volavola tiko ko Paula ki vei ira na tamata bula, e a vakatokai ira ena dua na gauna nira a mate ena vakanananu ni dua nai vakatakarakara (vakatauvatana kei na Efeso 5:14). Ia, na nodra tagi e rui ka dina ka vakarerevaki mai na gauna era sa tawasei ira tani kina mai Vua na Kalou, nai Vurevure ni bula (vakatauvatana na Kolosa 2: 13, Roma 5: 17, Roma 6: 23).

Ni sarava lesu tiko na nodra bula makawa nai lawalawa era dauvakarorogo ki vua, e kunea kina ko Paula e rua na kaukauwa e taudaku erau vakatulewataki ira tiko. Na kenai matai sai koya na "ivalavala kei vuravura" (Efeso 2:2)-nai valavala kei nai tovo ni vanua ko Efeso raraba o koya e moica vakatani na bula ni tamata me vorata ka talaidredre ki Vua na Kalou. Ko Setani e vakamacalataki tiko mei karua ni kaukauwa o koya e vakatulewataka tiko na nodra bula taumada. O koya na "nodra turaga sa kaukauwa ena macawa" (Efeso 2: 2) me vaka ni macawa (se "na veiyasana vakalomalagi”) e vakatakilai ni nodrai tikotiko na veikaukauwa eso okati kina ko ira nai valavala ca (vakatauvatana na Efeso 1:3, Efeso 3:10, Efeso 6:12 Vakatalega kina, o koya e yavavala tiko e vuravura me vaka ni o koya "a yalo sa cakacaka tiko e lomadra era sa dautalaidredre" (Efeso 2:2).

`Na cava na ka era vakatavulici keda kina na veitikina oqo me baleta na dina ni veivaluvaluti levu? Ena gauna vata ga, ena rawa vakacava nida rawata na vakacegu kei nai nuinui ena kena kilai ni ko Jisu e sa qaqa oti ka sa na rawa nida vakivotavota ena nona qaqa ena gauna oqo?`