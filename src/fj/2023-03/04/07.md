---
title:  Kuri ni Vakasama
date:   21/07/2023
---

Na bibi ni tukutuku ki vei ira mai Efeso e dua nai talanoa sa dauvulici vakatikina se cavuti tu ga. Na tikina bibi enai talanoa oya:

1\. Na Nona digitaka na tamata na Kalou “bera ni tauyavutaki ko vuravura" (Efeso 1:4, 5, 11).

2\. Nodra bula taumada, yali tu (Efeso 2:1-3, 11, 12; Efeso 4:17-19, 22; Efeso 5:8).

3\. Na takoso ni Kalou mai vei Karisito me vakabulai ira (Efeso 1:7, 8; Efeso 2:4-6, 13–19; Efeso 4:1, 20, 21; Efeso 5:2, 8, 23, 25, 26).

4\. Nodra ciqoma na kosipeli (Efeso 1:12, 13). Sega tu nai nuinui ena dua na gauna (Efeso 2:12), ena gauna oqo era sa taukena nai nuinui e duabau ga ki na vanua era sa toso tiko kina na tamata vakabauta (Efeso 4:4; veidutuitaka vata kei na Efeso 1:18).

5\. Na nodra bula ko ira era vakarorogo tiko sa vakataki iratou na tisaipeli. Dina ga nira bula tiko ena dua na gauna vakarerevaki kei na veisaqa ni veikaukauwa ca, ena rawa nira taura nai vurevure kaukauwa e solia tiko na nodra Kalou o Koya sa vakatikori ena Nonai tikotiko (Efeso 1:15-23, Efeso 2:6, Efeso 3:14-21, Efeso 4:7-16, Efeso 6:10-20).

6\. Ena gauna mai muri, sa Nonai tavi na Yalo Tabu oya me veivakadeitaki (Efeso 1:13, 14), se na "drega" (Efeso 4:30), ni sa yacovi nai vakaotioti. Ena gauna cecere oqo, ko ira era talairawarawa era na saumi ena vuku ni nodra yalodina ena nodra taura mera taukena na ivotavota e sa soli oti tu vei ira ena vukui Karisito (Efeso. 2:7; Efeso 6:8, 9); kei na vuku ni nodra vakabauti Karisito, sa na soli kina ki vei ira e dua na vanua ena vakaliuci tikoga kina ko Karisito ena veitabayabaki sa tu mai mada (Efeso 1: 21; Efeso 2: 7, 19–22; Efeso 4:13, 15; Efeso 5:27).

**Taro ni Veiwasei**:

`1. Nai talanoa bibi e tiko ena ivola ki Efeso e sega walega ni kedrai talanoa na tamata vaka- bauta enai matai ni senitiuri. Nai talanoa e tiko kina e sa baleti keda sara tikoga. Nai tagede cava e tiko enai talanoa e solia ki veikeda nai nuinui levu duadua ena gauna oqo?`

`2. Na cava na vuna e dauvakananuma tale tiko kina ko Paula na nodra bula ivalavala ca na nona tamata dauvakarorogo ena veigauna sa oti ko Paula, ka sureti ira tiko mera bulataka na bula nira sa veivutuni?`

`3. Veidutaitaka na nona vakaleleka ni kosipeli ko Paula ena Efeso 2: 8–10 ki na nona vakalekaleka taumada ena Roma 1: 16, 17. Na ulutaga tautauvata cava e basika? Sala cava erau duidui kina?`

`4. Me vaka ni nodra cakacaka vinaka na tamata vakabauta e sega ni cakava edua na ka ena nodra vakabulai, ena vuku ni ka oya ena sega ni rawa nira solia ki vua na tamata na dodonu ni vakabulai ena mat ani Kalou, na tikina bibi cava era cakava ena ituvatuva ni Kalou me baleti ira na tamata vakabauta? Efs. 2:10.`