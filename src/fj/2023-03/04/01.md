---
title:  Na Gaunisala e Vakabulai Keda Kina na Kalou
date:   15/07/2023
---

### Wilika ena Macawa oqo
Efeso 2:1-10; Efeso 5:14; Roma 5:17; Efeso 5:6; 2 Timoci 1: 7.

> <p>Wiligusu</p>
> "ia, na Kalou, sa vutu ni loloma, e na vuku ni nona loloma levu sa lomani keda kina, 5 io ni da a mate tu e na caka cala, sa vakabulai keda vata kei Karisito, (a loloma walega dou sa vakabulai tu kina" (Efeso 2:4, 5).

Ena Okotova 14, 1987, a lutu kina ko Jessica McClure ena loma ni dua na toevu lala rauta ni 22 na fiti na kena titobu ni se qai vula tinikawalu ena nona a qito voli ena taudaku ni vale ni nona nei. Na nona kaci ni veivuke e malele mai kina na veitabana ni tukutuku ena veiyasai vuravura ki na Midland, Texas. Ko vuravura taucoko era saravi Jessica ni moce, tagi, kei na nona kacivi tinana tiko. Era raici koya na tamata cakacaka ena tabana ni leqa tubu koso ni sa vakadrodroya tiko na cagi ena dua na paipo ki loma ni toevu.

E sarava tu ko vuravura na nona sa vagalalataki mai ko Jessica ni oti e limasagavulu ka walu na auwa na nona vesuki tu ena toevu oya ena loma ni rua na siga. A vakamacalataka na veivakabulai oya ko Scott Shaw's Pulitzer, e dua na dauveitaba ka kaya: na dali ni veivakabulai e tawasea na nuiqawaqawa ena matadra era veivakabulai vei Jessica ni ra raica sobu na vakacegu ni yalo i Baby Jessica.

E sega ni dua na ka e veitarai vakalevu me vaka e dua nai talanoa talei ni veivakabulai, kei Paula, ena Efeso 2:1-10, e solia ki veikeda e dua nai talanoa duatani duadua ni veivueti ni veitabagauna kece sara-na sasaga ni Kalou me vakabula na kawa tamata. E talei nai talanoa nida kila ni sega walega nida sarava tiko na nona veivakabulai e dua ia ena noda vakadinadinataka na noda sa vakabulai.

_Vulica na lesoni ni macawa oqo me na vakarautaki iko ena Siga Tabu, Jiulai 22._