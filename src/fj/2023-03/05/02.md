---
title:  Vakaveivolekatitaki ena Vukui Karisito
date:   23/07/2023
---

`Veidutaitaki Efeso 2:1-3, nai vakamacala taumada nei Paula me baleta na kedrai tukutuku taumada na Matanitu ki Sau, vata kei na Efeso 2:11, 12. Na cava e vakabibitaka ena nonai vakamacala vou me baleta nodra bula makawa?`

Ko ira na kai Matanitu ki Sau era sa yaco ena gauna oqo mera vakabauti Karisito ka ra sa yaco mera sa tiki ni yagona, nai soqosoqo lotu, oira era a yaco ena dua na gauna mera a tawasei tu mai Isireli kei na bula tawa mudu e a solia tu na Kalou. E raica ko Paula ni rui ka bibi mera na dauvakananuma" (Efeso 2:11) na gauna sa oti oqo. A sega tu ni nodra ko Karisito," o Koya sa Lumuti, na Mesaia ni Isireli. Era sa sega ni matanitu vata kei Isireli. Ka sa sega ni nodra na ka sa yalataki e na veiyalayalati, sega ni kauwaitaka na vosa ni yalayala ni bula tawa mudu o koya e solia tiko na Kalou ena veitabagauna, sa kenai balebale oya ni sa sega nai nuinui; ka sa sega na Kalou, e vuravura" (Efeso 2: 12).

Sa vakatalega kina, ena nodra bula makawa, era sa mai vesuki tu na kai Matanitu ki Sau ena dua na veileti levu ena vuku ni dua na duidui ena kedra maliwa kei ira na Jiu. Sa qai solia ko Paula e dua na vakanananu ena vuku ni veileqaleqati oqo ena nona tukuna e dua na kena vakaraitaki ni ko ira na Jiu era vakalialiai ira tiko na kai Matanitu ki Sau ni ra tawa cili, ka vakatalega kina ko ira na kai Matanitu ki Sau ena nodra vakatokai ira na Jiu ena vosa na cili" (Efeso 2: 11).

Ia na Efeso 2: 13, e dusia tiko e dua na ka e duatani vakadua ena gauna oqo. Ko Paula e vola vakaoqo: "ia e na gauna oqo ni dou sa tu vata kei Karisito, oi kemudou ka yawa eliu dou sa qai voleka mai e na vuku ni dra i Karisito"

Ena gauna e vakamacalataka tiko kina ki vei ira na kai Matanitu ki Sau ko Paula ni dua na gauna era sa yawa tu, o koya e kerea na vosa oya mai vei Aisea 57: 19: "Na veivinakati tale, na veivinakati tale kei koya sa yawa, kei koya talega sa voleka, sa kaya ko Jiova; ia ka'u sa vakabulai koya ga" (vakatauvatana kei na Efeso 2:17, 18). Ena vukui Karisito kei na Nona kauveilatai, ko ira na kai Matanitu ki Sau vakabauta, era sa vakaveivolekatitaki mai, mai na veika kece era a tawasei tani tu mai kinaâ€”Kalou, nuinui, kei ira na Jiu. Oqo nai tukutuku vinaka kaukauwa duadua e sega ni cavuti enai vakamacala nei Paula: ni kauveilatai nei Karisito ena rawa ni veivakabulai vakarabailevu ena kedrau maliwa na Jiu kei ira na kai Matanitu ki Sau, sa kenai balebale ni noda veiduidui kece sa na rawa ni wali. Nai tukutuku vinaka oqo e sa sureti keda meda na dauqarauna na veitatawasewase e tiko ena noda dui bula kei nai soqosoqo lotu ka dauvakananuma na kaukauwa ni kauveilatai me gumatua vei ira.

`Ena tuvaki ni bula cava ena rawa ni vakabulai keda kina ko Jisu? Na cava na vuna e sa rui ka bibi kina mo na dau vakananuma kina na vanua ko a tu kina ena gauna e kunei iko kina ko Jisu kei na vanua ko na tu kina ena gauna oqo kevaka me a sega ni kunei iko?`