---
title:  Ko Jisu e Dauvunautaka na Veivinakati
date:   26/07/2023
---

`E biuta umauma vakaevei ko Paula na cakacaka ni veiqaravi nei Jisu ena Efeso 2:17,18?`

Na vakanananu ni veivakameautaki e rui ka bibi ena vola vei ira na kai Efeso, e dua nai vola e tekivutaki ka tini ena veivakalougatataki ni veivakacegui mai Vua na Kalou ko Tamada kei na Turaga ko Jisu Karisito" (Efeso 1:2; vata kei na Efeso 6:23). Taumada ena Efeso 2:11–22, Ko Paula e kaya ni ko Karisito e bulataka na veivinakati, “Ni sai koya na vu ni noda veivinakati tale, e na vuku ni kauveilatai, ni sa vakaotia kina na veicati (Efeso 2:14-16). E sega walega ni vakarusa- -na veicacati ena kedra maliwa na Jiu kei na Matanitu ki Sau ko Karisito (Efeso 2:14, 15) o Koya e bulia vou na kawa tamata, vakatakilakilataka ena sema ni veivinakati kei na vakacegu (Efeso 2:15-17). Na mataqali veivinakati e sega walega ni kena sa yali na veicati ia e voqa vata kei na vakanananu ni shalom, vakacegu ena vosa vaka-Iperiu, oya na kena vakilai na taucoko kei na marautaki ni noda veiwekani vata kei na Kalou (Roma. 5:1) vata kei ira na tani.

`Gaunisala cava e raitayaloyalotaki ira tiko kina na tamata vakabauta ko Paula ena nodra Vakaitavi tiko ena kena veiwasetaki tiko nai tukutuku ni veivinakati nei Jisu? Efeso 4:3; Efeso 6:14, 15; vakatauvatana na Roma 10:14, 15 vata na Efeso 2:17-19, Aisea 52:7, Aisea 57:19`

Na kosipeli e tu kina nai vakaraitaki nei Jisu ena Nona dauvunautaka na vakacegu. Ena Nonai tukutuku ni veitataunaki ki vei iratou na Nona tisaipeli, e a yalataka ki vei iratou-kei keda Au sa laiva vei kemudou na vakacegu, au sa solia vei kemudou na noqu vakacegu" (Joni 14:27). Ka qai tinia ena Nona kaya “A veika oqo kau sa tukuna vei kemudou, mo dou rawata na vakacegu e na vukuqu. Dou na kunea e vuravura na rarawa; ia mo dou vakacegu; au sa vakamalumalumutaki vuravura” (Joni 16:33). Ni oti na Nona sa tucake tale, ena gauna e a rairai kina ki vei iratou na tisaipeli, e a tokaruataka tale ki vei iratou ena Nona kaya, "me nomudou na vakacegu" (Joni 20:19, 21, 26).

Ena Efeso 2:17, 18, e yalodei kina ko Paula me kaya ni vunau nei Karisito me baleta na vakacegu e tekivu sara mai ni se bera ni tekivu na Nona cakacaka ni veiqaravi. E vunautaka na vakacegu vei rau ruarua “vakayawa sara mai" (kai Matanitu ki Sau vakabauta ni bera nira veivutuni) kei na gauna oqo (Jiu vakabauta; vakatauvatana kei na Efeso 2:11-13). Ni sa ciqomi na itukutuku oqo, ko ira kece na tamata vakabauta era na vakila na veivakalougatataki titobu.

`Eda na vulica vakacava meda dauvunautaka na vakacegu me vaka e saqata na veika e kauta mai na veisaqasaqa? Enai tuvaki ni bula cava, ena gauna saraga oqo, ko na rawa ni veivuke kina me kauta mai na mavo ni yalo?`