---
title:  'Na Veibuluti e Vakatautauvata: Na Kauveilatai Kei nai Soqosoqo Lotu'
date:   22/07/2023
---

### Wilika ena Macawa oqo
Efeso 2:11-22; Roma 3:31; Roma 7:12; Aisea 52:7; Aisea 57:19; Joni 14: 27; 1 Koronica 3: 9 – 17.

> <p>Wiligusu</p>
> "la e na gauna oqo ni dou sa tu vata kei Karisito, oi kemudou ka yawa eliu dou sa qai voleka mai e na vuku ni dra i Karisito. ¹4 Ni sai koya na vu ni noda veivinakati tale, o koya sa qisia na rua me dua bau, a sa basuka na bai sa ia kina na tawasei" (Efeso 2:13, 14).

Ko iko na kai Matanitu ki Sau, e dua na kai Kiriki, e dua a vulica me maroroya na nodra Kalou na Jiu. Ko sa biuta na nomu dauqaravi ira tu na veikalou ka sa taura na Kalou dina duaduaga. Ni ko taubaletaka voli na itikotiko totoka kei na lalaga ceuti vakamatau ni vale ni soro e Jeruisalemi, na voqa ni so-kalou e gadreva na nomu vakavinavinaka. E dina ga ni ko sa sogolati ena bai vatu e va na fiti na kena cecere. Ceuti kina na itukutuku oqo ena vosa vaka-Alatini kei na vosa va-Kiriki: “E tabu ki vua e dua na vulagi me curuma na lalaga oqo ka vakavolekati koya ki na vale ni soro. Kevaka e dua ena tobo ni cakava oya sa na beitaki ga o koya ena vuku ni nona mate” Ena gauna oya na yavamu me sa sogolati, vakuwai, ka tawasei mai kina.

Ena Efeso 2:11–22, e raica kina ko Paula na kauveilatai nei Karisito ni duidui vakadua, sa basuraka na veilati kei na bai. Vakadodonu cake, na kauveilatai sa vakawaicalataka na veimecaki, vakaveivinakatitaka na tamata kei na Kalou. Vakababa, e vakaveivinakatitaka na tamata kei ira na tani. Na Kauveilatai e kauta tani na veicati ka kauta mai na vakacegu ena kedra maliwa na Jiu kei na Veimatanitu ki sau, yaco kina mera tamata vou” (Efeso 2:15). O koya dou sa vakatataki vata talega kina me vale ni Kalou ni sa tiko kina na Yalo Tabu" (Efeso 2:22).

Na cava nai balebale ni dina oqo ki vei iko ena gauna oqo?

_Vulica na lesoni oqo me na vakarautaki iko ena Siga Tabu, Jiulai 29._