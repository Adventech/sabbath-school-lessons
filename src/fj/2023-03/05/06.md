---
title:  Nai Soqosoqo Lotu, Na Vale Tabu
date:   27/07/2023
---

`Nai tinitini ni veiyaloyalo cava e vakayagataka tiko ko Paula ena Efeso 2:11-22 me vakatakila na duavata ena kedra maliwa na Jiu kei Matanitu ki Sau enai soqosoqo lotu?`

Ni raici lesu tiko na Efeso 2, na tikina e 1-10 e vakatavulica na noda duavata kei Jisu, kei na tikina 11-22 e vakatavuvulitaka na noda duavata kei ira na tani era tiki tiko ni soqosoqo lotu. Na mate nei Jisu e yaga ruarua, ki cake ena kena yavutaki na noda veiwekani vata kei na Kalou (Efeso 2:1-10) kei na vakababa ena kena vakadeitaki na noda veiwekani kei ira na tani (Efeso 2:11-22). Ena kauveilatai, sa mai vakawabokotaka kina ko Jisu na veika kece sara e tawasei ira tiko na kai Matanitu ki Sau vakabauta mai vei ira na Jiu, okati kina na kena vakayagataki cala nai vunau me rawa ni vakarabailevutaka na ivakata ni duidui (Efeso 2:11-18). Ko Jisu e tara cake talega e dua na ka-e dua na vale ni soro vou era lewena na vakabauta. Ena dua na gauna era a sega ni vakatarai na Matanitu ki Sau mera so-kalou ena tikina tabú e vale ni soro. Eda sa tiki taucoko ni soqosoqo lotu ni Kalou, na vale ni Kalou" (Efeso 2:19-22) ka kalougata nida sa duavata tiko kei Jisu kei na tacida ena vukui Karisito.

`E vakayagataka vakacava ko Paula nai soqosoqo lotu ni vakatakarakara ni vale ni Kalou ena Efeso 2:19-22 veidutaitaka vata kei na kena vakayagataki ena veitikina oqo? 1 Koronica 3:9-17; 2 Koronica 6:14-7:1; 1 Pita 2:4-8.`

Ko Paula e vakayagataka nai vakatakarakara ni vale tabu me vakaraitaka nai yaloyalo taucoko ni nona sa okati ko ira na kai Matanitu ki Sau ki nai soqosoqo lotu. Ena dua na gauna era a vakatabui tu ni so-kalou ena nodra rara ni vale ni soro na Isireli, ena gauna oqo era sega walega ni vakatarai mera curu kina (Efeso 2:18) ia era sa gacagaca saraga ni vale tabu vou "o koya dou sa vakatataki vata talega kina me vale ni Kalou ni sa tiko kina na Yalo Tabu" (Efeso 2:22).

Ko ira na dauvolaivola ena Veiyalayalati Vou era vakayagataka nai vakatakarakara ni vale tabu me vakaraitaka na vakatabui ni soqosoqo lotu, nai tavi ni Kalou me tauyavutaka ka vakatubura nai soqosoqo lotu kei na vakaduavatataki ni tamata vakabauta ena loma ni soqosoqo lotu. Nai vakatakarakara e vakayagataki me veisotari vata kei na vosa e dauvakayagataki ki na bula ni tamata (raica Efeso 2:21, na vanua e “tubu"), kei na veitagede ni tara vale e dauvakabibitaki vakavuqa (raica na Efeso 2:22, "o koya dou sa vakatataki vata talega kina”). Ka sega ni dua na ka e tu vakadua, nai soqosoqo lotu e sa rawa ni kila vakavinaka na ka e kilai tani kina ni o koya na “vale tabú ni Kalou bula” (2 Koronica 6:16).