---
title:  Vorolaka Sobu na Bai e Vakalatilati
date:   25/07/2023
---

`Na i tuvatuva cava e kaya ko Paula ni taura ko Jisu me baleta "na vunau sa vakarota nai valavala ni lotu"? Na cava na vuna e cakava kina ko Koya na ivakarau oqo? (raica Efeso 2:14, 15.)`

De rairai tukuna tiko eke ko Paula na bai o koya e vakavolivolita tiko na rara ni vale ni soro nei Eroti mai Isireli, vata kei na veivakarerei ni mate. E raitayaloyalotaka tiko ko Paula na bai oqo ni sa vorolaki sobu ka sa vakatarai ki vei ira na kai Matanitu ki Sau mera so-kalou ki Vua na Kalou (Efeso 2:18). Na mataqali bai vaka-koya, e kaya ko Paula, ni sa basuraka na kauveilatai. Yaco kina vei rau nai kumukumu tamata oqo, Jiu kei na Matanitu ki Sau, me rau sa duabau ga.

Eso era vakabauta ni Efeso 2:14, 15 e vakatavuvulitaka ni vunau e tini, okati kina na vunau ni Siga ni Vakacecegu, e sa bokoci se biutani vakatikitiki ena kauveilatai. Ia ena Efeso, e vakaraitaka kina ko Paula na nona doka vakalevu na Vunau e Tini sai ivurevure ni kena bucini cake e dua na tisaipeli Lotu Vakarisito. E cavuta nai kalima ni vunau (Efeso 6:2, 3) kei na kena vo (e.g., nai kavitu, Efeso 5:3-14, 21-33; ka walu, Efeso 4:28; ka ciwa Efeso 4:25; ka tini Efeso 5:5). Na ka oqo e salavata kei na i tukutuku e sa tukuna oti taumada ko Paula me baleta nai vunau (Roma 3:31, Roma 7:12). E tukuna tiko na kena vakayagataki cala nai vunau, ia o koya e doka nai vunau vakataki koya ka ciqoma na kena tudei. Ia, na vakayagataki na veitikina oqo me oya me kauta tani na Vunau e Tini, vakauasivi ena rarama ni veitikina tale eso inai Vola Tabu me baleta na tudei kei na tawa mudu ni vunau, e vakamatatataka na kena sega ni vakadewatki vakadodonu ni ka e tukuna tiko ko Paula eke.

Ke vakayagataki nai vunau me kauta mai na duidui ena kedra maliwa na Jiu kei ira na Matanitu ki Sau vakauasivi ena nodra tarovi mai na nodra veitokani vakaoti kei na tamata ni Kalou kei na galala ni so-kalou, ena veivatonaki ki vei Paula kei na vakayagataki cala ni naki vakalou ni vunau. Nai vunau ena Efeso 2:14, 15 e tiki ni vunau ni vakacaboisoro o koya e tawasei ira tani na Jiu mai vei ira na kai Matanitu ki Sau, me vaka e tukuna tiko ko Paula "o koya na vunau sa vakarota nai valavala ni lotu,â€ se na ivunau taucoko ena Veiyalayalati Makawa o koya me vakadewataki, vakarabailevutaki, kei na kena vakadewataki cala kauta mai na duidui mera veiyawaki kina na Jiu kei na Matanitu ki Sau.

`Na lomaleqa cava e tiko ena kedra malia na Lotu ni Kavitu se ena kedra maliwa na Lotu Vakarisito raraba ena gadrevi me wali ka vakarusai? Na cava na vuna e dodonu kina na noda lomani Karisito ena rawa ni gumatua ena veisaqasaqa vaka oqo?`