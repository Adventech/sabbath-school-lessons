---
title:  'Vakaveivinakatitaki: Solisoli ni Kalou mai na Kauveilatai'
date:   24/07/2023
---

"Ni sai koya na vu ni noda veivinakati tale, o koya sa qisia na rua me dua bau, a sa basuka na bai sa ia kina na tawasei;....me ia kina....me vakaveivinakatitaki rau talega kei na Kalou me vaka ni sa dua bau na tamata e na vuku ni kauveilatai, ni sa vakaotia kina na veicati' (Efeso 2:14-16).

`E vakamacalataka vakacava ko Paula na kauveilatai kei na tatara ni cakacaka nei Jisu ena veitukutuku ena Efeso? Ko na vakalekalekataka vakacava na ka e kaya tiko ko Paula me baleta na kauveilatai kei na gaunisala e vakavouia? (raica na Efeso 1:7, 8; Efeso 4:32; Efeso 2:13, 14; Efeso 2:16; Efeso 5:2, 25.)`

Enai yaloyalo levu ni noda tikina ena macawa oqo, Efeso 2:11-22, na kauveilatai e vakayacora e tolu na kalougata lelevu ki na tamata vakabauta: (1) Ko ira na kai Matanitu ki Sau era a yawa tu mai Vua na Kalou kei ira na Nona tamata era sa kau vakavoleka mai" (Efeso 2:13) veirau ruarua, sa yaco me ra luve ni Kalou ka veiwekani vata kei ira Jiu vakabauta (Efeso 2:19); (2) na "yalokaukauwa (hostility)" (Greek, echthran, â€œveicati," e sema ki na echthros, "meca" ena kedra maliwa na Jiu kei ira na Matanitu ki Sau vakabauta, e sa vakamatei" (Efeso 2:16). Na kauveilatai nei Karisito e kauta tani na yalokaukauwa e sa vaka me dei kei nai valu erau sa veivakadeitaki kina ko ira na Jiu kei ira na Matanitu ki Sau ni rau veimecaki (Efeso 2:17); (3) ena ituvaki ni bula ni veicati basika na veivakameautaki. Na inaki nei Karisito me vakameautaki rau ki Vua na Kalou ena dua na yago ena vuku ni kauveilatai" (Efeso 2:16; veidutaitaka vata kei na Kolosa 1:19-22).

Ena vakaevei tu beka na irairai ni veivakameautaki? Vakacava sara mada nai tuvaki ni bula e sa veivinakati? Raitayaloyalotaka mada na kaukauwa ni veicati ena kedrau maliwa e dua na tina kei na luvena goneyalewa, edua e sa vakameautaki ena loma ni dua na yabaki. Raitayaloyalotaka na kena sa wali na ka vakasisila oqo ena biau ni loloma savu kei na veivosoti kei na duavata ena kedrau maliwa na lewe rua oya. Sai koya oya na veivakaduavatataki se vakaveivinakatitaki. Na vakaveivinakatitaki e vakilai ena tiki ni gauna e sa biuta vakatikitiki kina e dua na lewe ni lotu na ka e tawasei koya tiko mai vua e dua tale, ka okati ira na vo ni lewe ni lotu nira wekana, era sa ciqoma na ka sa soli. Na veivakavinakatitaki e sega ni dua na kaukauwa se vosavosa vakalawa ia e ka ni bula veimaliwai ena kena marautaki na semati ni dua na veiwekani kavoro. E yaloqaqa ko Paula ni raitayaloyalotaka na kaukauwa ni cakacaka nei Karisito ena kauveilatai ni vaqaqacotaka tiko na veiwekani, sega walega ni tamata yadudua, ia vakaikumukumu tamata talega. E raitayaloyalotaka ni tara saraga na noda bula ka vakarusa na noda duidui, walia na veileti, ka vakavouia na noda bula ni veimaliwai vata kei na noda veivakabauti vata kei ira na tani.

`Ena gaunisala cava ko na gadreva mo na vakayagataka kina eke na yavu ni veivakameautaki ki vua e dua tale? Gaunisala cava ko na cakava kina?`