---
title:  Kuri ni Vakasama
date:   28/07/2023
---

Vulica vakavinaka na veitukutuku ena taro ni veiwase e volai koto e ra.

Na cava sara mada nai tukutuku bibi e vola kina ko Paula na Efeso 2:11-22 me vaka na nona vakamacalataka tiko na ka e cakava na kauveilatai ki na nona bula ni veiwekani na tamata? O koya e tukuna tiko na veiwekani ena kedra maliwa na Jiu kei ira na kai Matanitu ki Sau vakabauta era sa lewe ni soqosoqo lotu vata tiko. O koya e vakabibitaka tiko e dua na kauwai o koya era kila ka bulataka tiko na nodra iwasewase, enai tuvaki nira veivinakati me vakataki ira na lewe ni matavuvale ni Kalou (Efeso 2:19). Ia enai yaloyalo rabailevu ni vola taucoko ko Paula e vakaraitaka tiko kina na rabailevu ni kenai naki. Na nonai ulutaga sai koya na Nai naki cecere levu duadua ni Kalou me vakaduavatataka na veika kece ki vei Karisito (Efeso 1:9, 10) kei na nona yalayala na veimatavuvale kece sara e lomalagi kei na kena e vuravura" (Efeso 3:15).

Vakauasivi na nodra duavata na lewe ni lotu na ulutaga duaduaga e talaucaka tiko ena Efeso 2:11-22â€”vakataki koya e rabailevu tiko na kenai naki me vaka e vakaraitaka tiko ko Paula ena Efeso 3:10: "me yaco kina, e na gauna oqo, nai soqosoqo lewe ni lotu, mei vakatakilakila vei ira sa liu kei ira sa kaukauwa e na veiyasana vakalomalagi, na vuku ni Kalou." Ena kena vakatakilai na duavata vei Karisito o koya e rawati ena kauveilatai, sa dodonu ki vei ira na tamata vakabauta mera vakatakila ni naki levu ni Kalou oya me vakaduavatataka na veika kece vei Karisito e sa yaco tiko. Na nodra bula ni veivinakati e sa vakatakila tiko na inaki ni Kalou me baleta na univesi e sa duavata vei Karisito. Ena rui ka vinaka kina me laurai na Efeso 2:11-22, na yavu vakaivolatabu me baleta na ulutaga bibi oqo ena gauna oqo, na veiwekani ena kedra maliwa na tamata vakaikumukumu se kawa tamata.

**Taro ni Veiwasei**:

`1. Na yavu vakaivolatabu cava me baleta na veiwekani vakawa tamata e tiko ena Efeso 2:11-22? E vakatakika vakacava na wase ni vola na duidui, ni raici na ulutaga e vakabibitaki ga kina ko Karisito ni gaunisala e na dodonu me rau vakaveiwekanitaki kina e rua nai kumukumu duidui?`

`2. Na soli ni naki ni Kalou e sa baleta tiko na kawa tamata ena gauna mai muri (Efeso 1:9, 10; Efeso 2:11-22), na cava e sa rui ka bibi kina ki na soqosoqo lotu me walia na veika ga e loma kei na veileqaleqati ni duidui kawa tamata?`

`3. . Na duidui cava ena kedrau maliwa e rua na kawa tamata o koya e dau vunitaki ka sega ni kauwaitaki vakavuqa, e sa basika ena noda bula vakaitikotiko? Na cava ena rawa ni cakava na nomui soqosoqo lotu ena kena kilai na cakacaka ni veivakaduavatataki nei Karisito e sa mai vakacavara oti ena kauveilatai? Gaunisala cava ko na rawa ni Vakaitavi kina ena cakacaka oya?`