---
title:  'Nai Soqosoqo Lotu na Wati Karisito: Part 2'
date:   29/08/2023
---

`E vakayagataka vakacava na veika e dauvakayagataki ena vakawati ena gauna makawa ena nona vosa tiko ki vei ira mai Koronica? E vakacabori ena gauna cava? (2 Koronica 11:1-4).`

Na kena vakayacori nai otioti ni veiqaravi ni vakawati ena gauna makawa, ena Efeso 5:25- 27 e vakaraitaka kina ko Paula ni ko Karisito e: (6) soli koya na yalewa vakawati (ki vei Koya). Ena gauna makawa ko tamai yalewa vakawati ena soli koya na yalewa. Sega ni o koya na tagane, me vaka e raitayaloyalotaka tiko ko Paula ni ko Jisu e solia na soqosoqo lotu me vaka na yalewa vakawati Vua.

Ko Paula e vakayagataka na ivalavala kei nai tutu ni vakawati me vakatakila na veiwekani nei Karisito ki nai soqosoqo lotu ena kenai tuvatuva e laurai: 1. Veimusumusuki. E soli Koya ko Karisito ki nai soqosoqo lotu (mei sau ni yalewa vakawati) ka sa musuki ki vua (Efeso 5:25). 2. Vakavakarau ki na vakawati. Na vakanananu ni tagane vakawati e sa vakatabakidua tikoga na nona sasaga ena gauna oqo me vakatabuya ka vakasavasavataka na yalewa vakawati (Efeso 5:26). 3. Na soqoni ni vakawati vakataki koya. Sa vakanamata tiko ko Karisito ki na soli ni watina yalewa ena gauna ni vakawati (Efeso 5:27). Nai otioti ni wasewase ni soqo ni vakawati oqo e sa vakanamata sara tiko ki na soqoni ni vakawati levu ena gauna sa na lesu tale mai kina ko Karisito na tagane sa qai vakawati me mai kauta nai soqosoqo lotu me vaka na watina ka solia ki vei Koya (Efeso 5:27; vakatauvatana kei 2 Koronica 11:1, 2; Kolosa 1:21-23, 28).

Na vakawati ena gauna e liu e dauvakayacori ena bogi (raica Maciu 25:1-13). Na tagane kei ira na nonai tokani era na vakasoqoni vata ena nona vale na tagane vakawatiâ€•ena nodrau vale vou ka qai tekivu na soqoni levu oqo ena nodra sa na lako vata yani. Ena waqa na kena cina era sa na qai muria yani ena lagalaga sere kei na ivakatagi ni marau ena nodra sa na toso tiko yani nai kumukumu levu oqo kina na nona vale na tamai yalewa vakawati. Sa qai vakasokumuni ira na wekai yalewa vakawati mera veitata e tolo ni sala, sa na qai toso sara nai lakolako ki na nodrau vale vou na veiwatini, na vanua era na tiko kina na vulagi mera solevu ni kana magiti me dua na macawa, enai cavacava ni solevu ni vakawati me sa na qai soli kina na yalewa vakawati ki vua na tagane vakawati.

Ena nona boroya tiko ko Paula nai yaloyalo ni Nona taura nai soqosoqo lotu ki vei Koya, e vosa tiko me baleta na soqoni levu kei na gauna ni veisolisoli levu ena gauna mai muri. Ena vuku ni ka oya, e solia e dua na iyaloyalo vakaciriloloma ni Nona na lesu tale mai ko Karisito ena gauna mai muri me solevu ni vakawati, ena veimusumusuki balavu ena kedrau maliwa ko Karisito kei na Nona isoqosoqo lotu ni sa mai cava kei na marautaki ni vakawati.

`Nai tukutuku cava ena dodonu meda na taura me noda mai na iyaloyalo dina, marautaki kei nai nuinui oqo?`