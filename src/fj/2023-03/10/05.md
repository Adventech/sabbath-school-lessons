---
title:  Lomana na Watimu Me Vakataki Iko
date:   30/08/2023
---

`Nai le vou cava e vakayagataka ko Paula me vakayaloqaqataki ira kina na tagane vakawati mera bulataka na loloma ki vei ira na watidra? Efeso 5:28-30.`

Nai vakasala nei Paula ki na matavuvale Lotu Vakarisito (Efeso 5:21-6:9) e vakaraitaka e dua na bolebole ena vakanananu ni bula veimaliwai. Ena Efeso 5:28-30, e vosa tiko kina ko Paula ki vei ira na tagane vakawati ena dua nai vakarau ni bula e dau bulataki vakawasoma, ni sa sega edua me cata na yagona" (raica na Efeso 5:28, 29), vakacacana ka vakararawataka na watina. Ena gauna nei Paula, na kaukauwa vakalawa ni tama ena matavuvale‚Äù (Vaka- Alatini, pater familias) e rui rabailevu. O koya ena rawa ni vakaitotogitaka sara vakaukauwa, se mani vakamatea sara na watina, luvena, kei ira na nona bobula era sa tiko ena nona dodonu vakalawa (dina ga ni kena vakayagataki na mataqali kaukauwa vakaoya ena veisala rerevaki eso e sa na dauqarauni vakalevu mai na veivakanananu raraba).

Ena Efeso 5:25-27, e vakamatailalaitaka kina ko Paula na ivakaraitaki cecere ni loloma, na Nona lomana nai soqosoqo lotu ko Karisito, e solia kina ko Paula na veivakaraitaki duidui ni tagane vakawati mai na kena e dauvakayacori. Ena gauna oqo, ni bera ni qai biu yani e dua nai le vou, e dusi tale kina ivakaraitaki levu, ena nona kerei ira tiko na tagane vakawati mera cakava ena sala vata ga oya" (Efeso 5:28, ESV) me vaka na Nona a soli koya vakataki Koya ko Jisu ki vua na watina nai soqosoqo lotu ka sotava na nodra dui gagadre (Efeso 5:25-27). E bolei ira tiko na tagane vakawati Lotu Vakarisito ko Paula mera lako tani mai nai valavala ni bula vaka-koya ka vakasaqara mo tautauvata kei na loloma nei Karisito. Ena Efeso 5:28-30, e tomana kina ko Paula ena dua na yavu vou me tokona na nodra loloma na tagane vakawati ki vei ira na dui watidra. Na lomani ira vakataki ira, e tukuna kina ko Paula e dua nai vosavosa ka vakaoqo: "e sega ni dua e cata na yagona. Ko ira na tagane era sega ni vakacacani ira se mokulaka na yagodra. Ia era na vakania ka maroroya (Efeso 5: 29). Ena sasaga me vakawabokotaki na yalokaukauwa kei na veivakararawataki vei ira na yalewa vakawati Lotu Vakarisito, e sureti ira kina na tagane vakawati Lotu Vakarisito mera kauwaitaki ira na dui watidra. Ko iko sa lewe duabauga vata kei na watimu. Ko Paula e kaya, na nomu vakacacani koya e vaka ga na nomu vakacacani iko tiko, ka vuqa na tamata ena makare ni nodra vakasama era sega ni cakava kina oya.

Lesu tale ki na vakaraitaki nei Jisu, e kaya kina ko Paula ni ko Karisito vakataki Koya e bulataka tiko ena Nona maroroi koya ena Nona kauwaitaki ira tiko na tamata vakabauta o ira na yagona" (Efeso 5:29, 30). Matanataka na nomui tovo vinaka vei ira na watimuni, kaya kina ko Paula ena sala ga ko maroroi iko kina ka vakauasivi ena sala e maroroi iko kina ko Karisito.

`Ko Paula e tukuna nai vakaraitaki nei Jisu ki vei rau ruarua tagane vakawati kei na yalewa vakawati. Na cava ko na rawa ni vulica mai vei Jisu me baleta na lomani ira na lewe ni nomu matavuvale?`