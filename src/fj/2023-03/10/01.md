---
title:  'Tagane kei na Yalewa Vakawati: Duabau ena Kauveilatai'
date:   26/08/2023
---

### Wilika ena Macawa oqo
Efeso 5:21-33; Filipai 2:3, 4; Isikeli 16:1-14; 2 Koronica 11:1-4; Vakatekivu 2:15–25.

> <p>Wiligusu</p>
> "Oi kemudou na tagane vakawati, lomani ira na watimudou, me vaka sa lomana nai soqosoqo lewe ni lotu na Karisito, a sa soli koya e na vukuna; me vakasavasavataka ka derea ni sa vuya e na wai kei na vosa, me vakarairaitaka kina vei koya mei soqosoqo lewe ni lotu e serau sara, me kakua ni tauvi-duka, se sasalukiluki, se dua na ka e vakakina; me savasava ka sega na tikina e ca." (Efeso 5: 25-27).

Ena Efeso 5:21-33, e tara cake kina ko Paula na vakanananu ni nodra sorovaki ira vakai- ra na tamata vakabauta (Eph. 5:21); oti sa qai solia nai vakasala ki vei ira na yalewa Lotu Vakarisito vakawati (Efeso 5:22–24) kei na tagane vakawati (Efeso 5:25–32); ka qai mai tinia ena ivakasala ni tiko savasava ena kedrau maliwa (Efeso 5:33). Enai vakasala oqo, era sa na rogoca beka ko ira na gonevuli ni Vola Tabu ena gauna oqo na nona vosa tiko me baleta na noda veiwekani vata kei Koya na Karisito sa tucake tale. Eda sa biu tu meda cakava oya ena gauna eda sa kila kina na Efeso 5:21-6: 9 me vaka na sala ni nona rawata vakavinaka ko Paula na ulutaga levu ni vola, oya na duavata, ia ena gauna oqo ki veikeda na matavuvale Lotu Vakarisito. Ena nona solia tiko e dua nai vakasala kaukauwa me baleta na ituvatuva ni bula veimaliwai gogo ni tamata makawa (raica na Efeso 4:22), e marautaka tale tikoga na bulivou ni dua na tamata vou (raica na Efeso 2:15) o koya sa teivaki tu ena nona bula taucoko vata kei na leqa ni nodra bula veimaliwai. Ena loma ni soqosoqo oqo, era vakat- akila kina na tamata vakabauta ni dua na kaukauwa vou, na Yalo Tabu (Efeso 2: 22; Efeso 3: 16; Efeso 5:18-21; Efeso 6:17, 18) kei na dua na yavu vou e vakadamurimuri i Karisito (Efeso 4:13, 15, 20-24, 32; Efeso 5: 2, 10, 17, 21-33) e sa sereki, e dusia tiko na kena sa na vakavotukanataki na ituvatuva ni Kalou me baleti ira na Nona tamata ena vuravura oqo.

_Vulica na lesoni ni macawa oqo me na vakarautaki iko ena Siga Tabu, Sepiteba 2._