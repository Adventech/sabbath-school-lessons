---
title:  Kuri ni Vakasama
date:   01/09/2023
---

Ellen G. White, "Responsibilities of Married Life," Testimonies for the Church, vol. 7, pp. 45–50, and “Mutual Obligations," The Adventist Home, pp. 114-120.

Sa dauvakawasoma na nona veivakauqeta tiko ko Ellen G. White na bula vakaveiwatini mera vuki tani mai na sasaga ni nodra vakatulewataki mai vei ira na tani. “Kakua ni tovolea mo vakasaurarataka e dua me cakava na ka ko gadreva. Ena sega ni rawa mo na cakava na ka oqo ka mo maroroya kina na nodra loloma na tani. Mo yalololoma, yalomalua, vosota vakadede ka itovo vinaka." The Adventist Home, p. 118.

E vosataka vakadodonu na ivakavakadewa kei na kena bulataki na Kolosa 3: 18 (kei Efeso 5:22-24): "Na taro sa dautarogi vakawasoma, ‘E sega beka na nona vakatulewa vakataki koya na yalewa vakawati?' Nai Vola Tabu e vakamatatataka ni tagane vakawati e ulu ni matavuvale. Yalewa vakamalumalumutaki iko ki vua na watimu.' Kevaka me na yaco ga eke nai vakaro oqo, sa na rawa nida kaya ni nonai tutu na yalewa vakawati e sega ni dua na kena kalougata. Vuqa na tagane vakawati era mai tao ena vosa, 'Yalewa, vakamalumalumutaki iko, ia meda wilika na kenai tinitini ni kaya, “me vaka sa vinaka ki vua na Turaga' [Kolosa 3:18]. E gadreva na Kalou mera maroroya na yalewa vakawati na talairawarawa kei na lagilagi ni Kalou ena veigauna. Nai nakinaki taucoko me vakatakilai duaduaga ki Vua na Turaga ko Jisu Karisito, o koya sa voli koya me luvena e duabauga ena Nona bula. . . . E dua ga e cecere mai vua na tagane ki vua na watina; sai koya na nonai Vakabula, kei na nona vakamalumalumutaki koya ki vua na tagane me tauri ni vakatulewa kina na Kalou—‘me vaka e sa vinaka sara ki Vua na Turaga."" The Adventist Home, pp. 115, 116.

**Taro ni Veiwasei**:

`1. Raitayaloyalotaka mada e dua e kaya ni Efeso 5:21-33 ni dua nai tukutuku makawa e sa sega ni qai tukuna tiko na veiwekani ena Lotu Vakarisito me vaka ni sa vakaukauwataka na ivakatakarakara ni vakawati e sa vakanamata ena kaukauwa kei na vakatulewa ni tagane. Na cava ko na cakava kina? Na tikina cava mai na itukutuku vakataki koya ena vakatulewataka na nomu isau ni taro?`

`2. Na cava ena rawa ni solia na ivakaro nei Paula ena Efeso 5:21–33 ki vei ira era sotava tiko na bolebole kei na dredre ni bula vakawati?`

`3. Eso na tamata Lotu Vakarisito era kaya ni talanoa ni veibuli ena Vakatekivu 1 kei 2 e ivakatakarakara walega ka sega ni veivolekati sara me tukuna na ka dina e a yaco, ni sa bilioni na yabaki ni vakavuvuli ni veibuli. Na cava e vakayagataka ko Paula enai talanoa e vakatavulici keda me baleta na ka dina?`

`4. Vakasamataka toka na ulutaga ni duabauga na yago.” E vukei keda vakacava meda kila kina vakavinaka na vakatabui ni bula vakawati kei na cava na vuna ena dodonu kina ki vei ira na veiwatini mera na cakava na veika kece sara era rawata mera maroroya kina na kena tabu?`