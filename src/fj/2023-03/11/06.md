---
title:  Turaga Era Bobula
date:   07/09/2023
---

Enai otioti ni vosa nei Paula ki vei ira na bobula, “se bobula sei taukei” (Efeso 6: 8), na vosa "galala" e sa baleti ira tiko na nodra turaga na bobula, e sa vakatarai Paula me veisautaka na nonai vakasala ki vei ira ena nona vakasamataki ira tiko na bobula kei ira na nodra turaga era sa mai tucake tu ena dua nai tutu erau tautauvata kina vei Karisito ena veilewai (vakatauvatana na 2 Koronica 5:10; Kolosa 3:24, 25).

`Raitayaloyalotaka mada ni ko iko e dua na turaga ni bobula Lotu Vakarisito ko vakarogoca tiko na ivola vei ira mai Efeso ni wiliki tiko ena nomu isoqosoqo lotu, na cava ko na cakava ena vuku ni vakasala oqo, e soli sara tikoga e matadra na nomu bobula? Efeso 6: 9.`

Ko Paula e vosa tiko ki vei ira na turaga, na nodra turaga na bobula, ena dua nai vakasala e tonotonomata, e laki veisautaka na duidui levu e tiko ena kedrau maliwa “na turaga" (Greek, hoi kurioi, vakadewataki me “turaga - masters”), e nonai tovo me dau vakarerei ira na nona bobula, kei na “Turaga” (ho kurios), ko Karisito e sega vua na veivakaduiduitaki.

E kerei ira kina na turaga ni bobula ko Paula mera cakava vakatalega kina. Sa dodonu mera cakava talega ko ira na turaga ki vei ira na nodra bobula ena cakacaka vinaka e vakatulewataki ena nodra yalodina ki vei Karisito, e salavata kei na ka e kerea ko Paula ki vei ira na bobula (Efeso 6:5-8). E tukuna ki vei ira mera tarova na nodra vakarerei ira tiko na nodra bobula, e dua nai valavala sa matau ena gauna oya, ena nona vakatulewataka tiko o koya na nodrai taukei na bobula na veivakatotogitaki eso, okati kina na nodra mokulaki (1 Pita 2:20), veivakasaurarataki ni veidauci, volitaki (ka tawasei tani mai vei ira na wekadra), vakacakacakataki vakaukauwa, via kana,vesuki ena senicodo, tavu ena kaukamea katakata, ka vakamatei sara.

E tokona na nonai vakaro ko Paula ena rua na veivakauqeti e sureti ira kina na itaukei ni bobula mera raiulabaleta nai tuvatuva ni bula ni veimaliwai ena vuravura e ologi ena vanua va-Kiriki kei Roma: 1. Ko ira kei ira na nodra bobula era bobula ni dua ga na Turaga (“ni dou sa kila sa dua talega na nomudou Turaga mai lomalagi: vakatauvatana kei Kolosa 4:1); 2. Na Turaga mai lomalagi e sega ni veivakaduiduitaki na Nona vakatulewa. Me vaka ni raici ira vakatautauvata o ira era okati mera bobula na Turaga, sa dodonu mera na cakava vakatalega kina (vakatauvatana kei na Filimoni 15, 16).

E vuqa na vosavosa e vakayagataka ko Paula ena Efeso ena rawa ni veivakayaloqaqataki ki vei ira na bobula Lotu Vakarisito me vaka: me da vakabau me da luvena (Efeso 1: 5); vakabulai (Efeso 1:7); vakaivotavota (Efeso 1: 11, 14; Efeso 3: 6); vakatikori vata kei Jisu (Efeso 2: 6); yaco me lewe ni matanitu ka okati ki na matavuvale ni Kalou" (Efeso 2: 19; vakatauvatana kei na 3:14, 15), ka tiki ni yagoi Karisito o koya e bibi duadua (raica Efeso 3: 6, Efeso 4:1-16). Na Efeso 6:5-9 e vakabula na veivakavuvuli kece enai vola me cakacaka ena veiwekani ena kedrau maliwa na turaga ni bobula kei ira na bobula, okati kina nai vakasala me baleta na itautau ni vosa (Efeso 4:25–32) kei na yavu ni veidauci (Efeso 5:1-14).