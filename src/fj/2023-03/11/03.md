---
title:  Vakasala ki vei ira nai Tubutubu
date:   04/09/2023
---

`Veidutaitaka na Efeso 6:4 kei na Kolosa 3:21. Na veivakauqeti cava e vakarautaka na Kolosa 3: 21 me levea na nodra vakasosataki na gone?`

Na ivola ka vakatokai na Sirach, e dua tiko na nodrai vola na Jiu (a ivola ni vuku me vaka na Dauvunau kei na Vakaibalebale) a tiko ena gauna nei Paula, e vakasalataki ira na tama ena veigaunisala eso mera vakatavulici ira kina na luvedra: "O koya sa lomana na luvena ena vakanakuitataka vakamenemenea na gone ena qai viavialevu vei iko: qito vata kei koya, ena vakatagici iko. Vakatavulica na luvemu ka vakabibitaka na nonai colacola, ko na qai sega kina ni rarawataka na nona veivakamaduataki" (Sirach 30:1, 9, 13).

Nai vakasala nei Paula ena vakatakilai ena duidui ni rorogo ni domo. E vosataka taumada na ivakaro cala ki vua na tama: “Dou kakua ni vakacudrui ira na nomudou gone" tarava mai na kena e dodonu “Ia dou vakavulici ira e na vunau kei nai vakavuvuli ni Turaga” (Efeso 6:4). Ena gauna nei Paula, e tu sara tu ga vei ira na tama na kaukauwa vakalawa vei ira na luvedra, oira era okati mera nonai yau. Sa tu vua na tama na dodonu me kitaka na veivakatotogitaki kaukauwa sara ki vei ira na luvedra, se mani yacova sara na mate. Ia ena so na ka a yaco na kaukauwa ni tama vei ira na luvedra e sa laki ulabaleta tale na kaukauwa ni liuliu vei ira na nona tamata bobula. E sega ni tokona ko Paula na mataqali kaukauwa vaka-koya ia e vakamacalataka vakamatata me vakavouia na veiwekani vakamatavuvale. Ena vakanananu levu ni yalodina vakaoti ki vei Karisito, sa veisureti tiko kina ko Paula ki vei ira na tama Lotu Vakarisito mera vakasamataka tale mada vakadua na nodra vakayagataka tiko na nodra kaukauwa me vaka ni ko ira na luveda era sa vakacudrui era na sega ni tu vakarau mera na ciqoma na "ivunau kei nai vakavuvuli ni Turaga" (Eph. 6:4, ESV).

"Tama kei tina ena matavuvale mo drau i vakaraitaki ni Nonai tovo na Kalou. Drau na gadreva na talairawarawa, sega ni ko veisa vosa kaukauwa, ia ena loloma kei na veilomani.. "Mo taleitaki ena matavuvale. Kakua ni cavuta na vosa ena rawa ni vakatubura na veivosaki kaukauwa e sega ni vakalou. ‘Tama kakua ni vakacudrui ira na gone, oqori nai valasala vakalou. . . .

"E sega ni dua na ivola tara e solia nai Vola Tabu ki veikemuni nai tubutubu mo ni na dauvakacudrucudru, se dauveivakasaurarataki, se me talaidredre vakamatavuvale. Nai vunau ni Kalou e drodro mai na yalo e loloma vakaoti ki na bula vakamatavuvale, kei na matanitu.”- Ellen G. White, Child Guidance, p. 259.

`Ena vakanananu rabailevu ni lesoni e vosa tiko ki vei ira na tubutubu kei ira na gone, na yavu cava ena rawa ni tauri mai na veitikina oqo ena dodonu me na vakaqaqacotaka na gaunisala meda na veiwasei kina vei ira na veitamata tale eso?`