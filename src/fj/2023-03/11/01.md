---
title:  Bulataka na Bula ni Yalodina Vakaoti Ki vei Karisito
date:   02/09/2023
---

### Wilika ena Macawa oqo
Efeso 6:1-9; Marika 10:13–16; Kolosa 3:21; 1 Pita 2:18-25; 2 Koronica 5:10; Kolosa 3:24, 25.

> <p>Wiligusu</p>
> "Oi kemudou talega, na turaga, dou kitaka vakakina vei ira, ka kakua ni vosa vakacudrucudruya: ni dou sa kila sa tiko mai lomalagi na nomudou Turaga, o koya sa nodra talega; a sa sega ni vinakata e dua vakailoa ko koya" (Efeso 6:9, NIV).

Ena yabaki 2018, e dua na i yau talei ena Vale ni yaya makawa ni Vola Tabu mai Wash- ington, D.C., e dreta sara vakalevu na rai. Oya e dua na ivakalekalekataki ni Vola Tabú e caka me vakatavulica na bibi ni vakabauta ka kauta tani na veitikina ena vaka- vuna na nodra vakacaca na tamata bobula. E a tabaki ena 1808, na ivakalekaleka ni Vola Tabu oya e sega walega ni vakalutuma e vuqa sara na i vola ena i Vola Tabu. E ciwasagavulu na pasede ni Veiyalayalati Makawa e sa yali, e vakatalega kina e limasagavulu na pasede ni Veiyalayalati Vou. Mai na 1,189 na wase ena Vola Tabu, e 232 sa vo.

Na veiwase oya e rairai nira vakaukauwataka na yavu ni bobula, vakauasivi ena nodra sa yali e vuqa nai talanoa me baleta nai tukutuku vinaka enai Vola Tabu, okati kina na kena vakayagataki cala eso na tikina me vaka “Oi kemudou na tamata, dou talairawarawa vei ira na nomudou turaga vakayago, e na rere kei na sautaninini, ni sa dina na yalomudou, me vaka vei Karisito" (Efeso 6:5).

Ena gauna oqo kei nai valavala ni bula e bulataki kina, eda sa bolei vakabibi meda wilika na Efeso 6:1-9 enai yaloyalo rabailevi ni talanoa taucoko ni veivakabulai, me vaka e vakatakilai vakaoti ena Vola Tabu. Na cava eda na rawa ni vulica ena noda raici Paula ni vakayagataka na yaga ni kosipeli ena ivakarau ni bula sa vakacacani tu ena nona gauna?

_Vulica na lesoni ni macawa oqo me na vakarautaki iko ena Siga Tabu, Sepiteba 9._