---
title:  Bobula nei Karisito
date:   06/09/2023
---

`E gadrevi ira beka na bobula Lotu Vakarisito ko Paula ena nonai vakasala ki vei ira? Efeso 6:5-8.`

E kerei ira tiko na bobula lewe ni lotu ko Paula mera talairawarawa ki vei ira na nodra turaga ena rere kei na sautanini kei na veiqaravi vinaka. Na cava na ka e duatani ena nona tokaruataka tiko nai tukutuku ni veisau levu o koya e kerea tiko ki vei ira mera vakayacora. Mera kakua ni biuti koya na nodra turaga me sosomitaki Karisito, ena nodra solia ki vei ira na nodra dina o koya e nei Karisito duaduaga. Ia, enai tavi kei na dina o koya e vakayavalata na yalodra mera veiqaravi vakavinaka ka mera sa vakaisosomitaki Karisito, na Turaga vei ira na nodra turaga na bobula. Na veivakayaloqaqataki ena vuku ni bibi ni veivakaisosomitaki, e solia tiko kina ko Paula e dua na veisau ni kilaka ki na Lotu Vakarisito me baleta na veiwekani ni turaga kei na bobula.

Raica e vica na gaunisala e usoraka tiko kina ko Paula na veivakaisosomitaki oqo ki vei ira:

* Ko Paula e vakalolovirataki ira na nodra turaga na bobula me vaka nira turaga ga ni vuravura, e dusia tiko na Turaga dina mai lomalagi (Efeso 6: 5). Mera talairawarawa ki vei ira ena rere kei na sautanini ena yalodina, me vaka vei Karisito" (Efeso 6: 5). * Ko Paula e vola sara tu ga vakamatata nai tukutuku ni ko ira na lewe ni Lotu Vakarisito bobula mera talairawarawa vakaoti ki vei ira na nodra turaga me vaka vei Karisito" (Efeso 6:6). * Ena nodra cakava na nodrai tavi, “mera cakava na loma ni Kalou mai na vu ni yalomudou," (Efeso 6: 6). * Na matata ni veisureti nei Paula e vakauqeta na veiqaravi e caka “me vaka vei koya na Turaga, ka segai vei ira na tamata” (Efeso 6: 7).

Ena nodra qarava nai tavi mai vu ni yalodra, sa na rawa ni ra na namaka ko ira na bobula Lotu Vakarisito na kedrai sau mai vei Karisito ena gauna sa na lesu tale mai kina. Era sa cakava na nodra cakacaka ena vukuna, ka mera na namaka na kenai sau mai vei Koya, e dua na vakanananu uasivi vei ira na bobula era sega ni saumi. Era na sega beka ni marautaki na bobula mai vei ira na nodra turaga vakavuravura (vakatauvatana 1 Pita 2:19, 20). Na bobula vakabauta, e liutaki mai vua e dua na Turaga e veikauwaitaki, e raica tiko na veika vinaka kece era cakava yadua" (Efeso 6: 8), ka solia ki vua na kenai sau.

`Eda na gadreva vakalevu nai Vola Tabu me dusimaka vakadodonu na vei valavala vakaloloma oqo, ia e sega, na yavu cava eda na rawa ni dreta mai na vosa nei Paula ena vakanananu oqo me baleta na gaunisala cava eda veisemati kina kei ira na tamata eda cakacaka vata kei ira ena noda vakanananu ga vakataki keda?`