---
title:  Kuri ni Vakasama
date:   08/09/2023
---

Na nona rokovi ira na gone ko Paula me vaka ni ra sa okati mera tamata vakabauta (Efeso 6:1-3) e vakalevutaka na noda kauwaitaka na veigaunisala eso era vakatavulici kina na gone ena noda vuravura ena gauna oqo. Na nona vosa ki vei ira na tama (Efeso 6: 4) e sa sureti keda meda vakasamataka nai tavi vakaitubutubu. Ni vakayagataki nai vakasala nei Paula ki vei ira na bobula (Efeso 6:5–8), ka vakauasivi, na nonai vakasala ki vei ira na itaukei ni bobula (Efeso 6: 9), e rui veibolei vakalevu, me vaka ni tuvatuva ni bula veimaliwai ni vuqa veikeda e duidui kei na noda kila ni bobula, ena mataqali cava ga, e dua tiko na ivalavala ca vakaitamera ni bula. Me vaka ni veivosa oqo era ceguvi ka tiki ni Vosa ni Kalou, ena dodonu meda na vakasamataka na veigaunisala eso meda na vakayagataki ira kina ena gauna oqo. Vata kei ira na tamata vakabauta mai Efeso enai matai ni senitiuri, sa noda na kalougata kei nai tavi ni kena na matanataki na yavu ni tukutuku vinaka ki na noda veiwekani. Na veitaro ni veiwase e ra e sa buli me vakayaloqaqataka na cakacaka bibi oya.

**Taro ni Veiwasei**:

`1. Na cava na kenai balebale ki na Lotu ni Kavitu ni nodra lomani na gone e sa vakatakila ni vakadinadina “ni tamata sa vakarautaki Vua na Turaga? Luke 1:17 (kau mai na Malakai 4: 6).`

`2. Na matata ni nona rokovi ira na gone ko Paula e vakavurea e dua na vakatataro: Na cava na noda itavi me vakuri kina na kauwai nei Karisito ki vei ira na gone era sa lako curuma na veivalavala kaukauwa, vakasaurarataki me veidauci, ka vakamaduataki ena nodra bula taudonu?, na cava na nodai tavi ena vukudra?`

`3. Mei kuri ni kauwai nei Paula ki vei ira na gone kei na kauwai nei Jisu ena vukudra, nai tavi cava ena dodonu ki na lotu me na qarauna ka veimaroroi kina vei ira? Nai vakarau kei nai tuvatuva cava ena dodonu me sa tu ena gauna oqo me sotava na gagadre oqo?`

`4. Na nonai vakasala ko Paula ki vei ira na bobula kei ira na turaga ni bobula, ena Efeso 6:5-9, sa dauvakavuqa e vakayagataki ki na nodra veimaliwai na itaukei ni cakacaka kei ira na tamata cakacaka. Ena gaunisala cava ena veisotari kina na ka oqo? Na ka rerevaki cava ena basika ni vakayacori na ka oqo?`

`5. Na veivakabobulataki e sa dua dina na ka mosimosi ena noda vuravura, vata kei na sivita tiko e 40 milioni na tamata era vakabobulataki tiko (me vaka e vakarautaka na "The Global Slavery Index,” Me vaka e dua na tamata galala era lotu na nodra qase ka ra Vakaitavi vakabibi tiko ena kena vakawabokotaki na veivakabobulataki, na cava na noda itavi ki vei ira era bobula ni Kalou nida seretaki Karisito, “ena cavuka na senicodo, ka ni ko ira na vesuki tu era sa tacida, ka sa na takali yani na nodra rarawa kecega” (lyrics to "O Holy Night,” public domain)?`