---
title:  Dua Tale na Gauna
date:   01/07/2024
---

`Na cava na vuna e sega ni vinakata kina ko Paula me ratou lako vata kei Joni Marika? Na cava na vuna e solia tale kina vei Joni Marika ko Panapasa e dua tale na gauna? Wilika na Cakacaka 15:36–39 me na sauma.`

Na Cakacaka 15:38 e tukuna ki veikeda na vuna e sega ni vinakati Joni Marika kina ko Paula. Baleta ni a biuti rau vata kei Panapasa. Ena vuku talega ni a sa sega tu ni cakacakka ki Vua na Kalou ko Joni Marika. Io, sa na rawa nida kila na vuna e rarawa kina ko Paula. Na vunau kei na veivakatavulici ena gauna vakaivolatabu e rui cakacaka dredre (wilika na 2 Koronica 11:23–28). Ko Paula e vakararavi tiko ki vei ira na nonai tokani mera na vukei koya. Mera duavata ena kena valuti na ca.

Ko Panapasa e sega ni duavata kina. Ko Panapasa e vinakati Joni Marika ka sega ni vinakata me biu tu ga mai. Yaco me rau veicudruvi kina ko Paula kei Panapasa ena vukui Joni Marika. E muri e rau mani veitawasei kina ko Paula kei Panapasa ena vukui Joni Marika. Sa mani digitaki Sailasa ko Paula me lako vata kei koya. Ko Panapasa e kauti Marika.

Nai Vola ni Cakacaka e sega ni vakamacalatala na vuna e digitaki Marika kina ko Panapasa me kauta. Na cakacaka 15 sai koya na iotioti ni wase ena Vola ni Cakacaka e vosa tiko me baleti Panapasa kei Marika. Ia na wase oqo e sega ni otioti ni vanua eda wiliki Marika kina enai Vola Tabu.

`Wilika na Kolosa 4:10; 2 Timoci 4:11; Filimoni 24; kei na 1 Pita 5:13. Na cava na ka era tukuna na veitikina oqo me baleti Marika?`

Sa veisau ko Marika. Ena veitikina oqo, e tukuna kina ki veikeda ko Paula ni sa yaco ko Marika me sa veivakalougatataki tiko ki vei koya kei na nona cakacaka ki Vua na Kalou. Ko Paula e sa okati Marika tiko ni sa nona tamata me rau na daucakacaka vata. E vinakata ko Paula ki vei Timoci me na kauti Marika vata kei koya. Na 1 Pita e tukuna ki veikeda ni ko Pita e rau veitokani veivolekati vata talega kei Marika . Ko Paula kei Pita e rau vola na nodrau dui vola ena AD 60. Erau volavola tiko ni oti e 15-20 na yabaki na nona a seg ani vinakati Marika tiko kina ko Paula. Ena Cakacaka 15. E a yalolailai ko Marika ka biuta na cakacaka. Ia e qai lesu tale mai baleta ni a vakabauti koya ko Panapasa.

`Vakasamataka mada e dua na gauna ko a yalolailai kina se dua na nomu itokani. E a soli tale vei iko se nomui tokani e dua tale na gauna? Gaunisala cava e veisautaki iko kina na ka ko lako curuma oya? E vakavinakataka cake vakacava na nomu cakacaka ki Vua na Kalou n aka ko lako curuma?`