---
title:  Na Papitaiso nei Jisu
date:   03/07/2024
---

`Ko cei era a tiko ena papitaiso nei Jisu? Na cava na ka e a yaco ena gauna sa papitaisotaki kina ko Jisu? Wilika na Marika 1: 9–13 me na sauma.`

Ko Joni a papitaisotaki Jisu ena uciwai na Joritani. Ena gauna e sa lako cake kina mai wai, e a raica ni sa tadola ko lomalagi. Sa lako sobu mai ki vei Jisu na Yalo Tabu mevaka na rove. A sa vosa mai na Kalou mai lomalagi ki vei Jisu ka kaya, “O iko na noqu Gone ni toko, au sa dauvinakati iko vakalevu” (Marika 1:11).

Na veika kece oqo e sa vukei keda meda kila ni papitaiso nei Jisu e duatani duadua (special). Na veika oqo e sa kacivaka nai tekitekivu ni cakacaka nei Jisu e vuravura. E vuqa na ka vata ga e caka tale ena Marikka 15, e yaco tiko enai talanoa oqo ena gauna sa rube koto kina ko Jisu ena kasuveilatai.

Tarava, na Nona vakatalai Jisu ki na vanua dravuisiga na Yalo Yabu. Na vosa “vakatalai” e lako mai na vosa va-Kiriki “ekballô” (Marika 1:12). Ko Marika e vakayagatakaa tale ga na vosa “ekballô” ena gauna e a vakaroti ira tiko kina na tevoro ko Jisu mera lako tani mai vei ira na tamata (Marika 1:34, 39). Na vosa oqo e tukuna tiko ki vei keda ni “talai” sai koya nai bili e kaukauwa. Nai talanoa e tiko ena Marika 1: 9–13 e vakaraitaka ki vei keda na kaukauwa ni Yalo Tabu ena bula nei Jisu.

Ko Marika e vakaraitaka ki vei keda ni ko Jisu e Kalou ka tamata talega. Ko Jisu na Karisito, o Koya na digitaki, ka i Vakabula (Marika 1:1). Mevaka ni o Koya na Kalou, ko Joni na Dauveipapitaisotaki na dautukutuku e a kacivaka na Nona na tadu mai ko Jisu (Marika 1: 2, 3). Ko Jisu e kaukauwa cake sara vakalevu mai vei Joni (Marika 1: 7). Ko Jisu na Luve ni Kalou e sa daulomana. Mevaka nida sa raica oti, ni a lako sobu mai lomalagi na Yalo Tabu ka vakasinaiti Jisu (Marika 1:10, 11). Me vaka ni tamata, ko Jisu e a papitaisotaki mai vei Joni. Ko Jisu e sega ni papitaisotaki Joni (Marika 1: 9). Oti, sa qai vakatalai Jisu na Yaloo Tabu ki vanua dravuisiga (Marika 1: 12). Ka tiko voli kina me 40 na siga. Na veika rerevaki era tiko vakavoliivoliti Jisu kei na nona tovolea tiko ko Setanii me rawai Jisu ena nona veitemaki (Marika 1: 13). Era sa qai lako mai na agilosi me vukei Jisu (Marika 1:13).

Na cava na vuna e vakaraitaka kina ko Marika ni ko Jisu e Kalou ka Tamata talega? E vinakata ko Marika meda kila ni ko Jisu e noda Turaga ka nodai Vakabula. O Koya e Kalou. Ena gauna vata ga oya, ko Jisu e tamata tale tikoga. O Koya e Tuakada ka ivakaraitaki talega ki veikeda. Ena rawa vakacava ki veikeda meda kila na dina e veivakurabuitaki oqo. Na dina vakaivolatabuu oqo e vakatakila ki veikeda na loloma ni Kalou me baleta na kawa tamata. .

`Ko Jisu e Kalou. Ena gauna vata ga oya, e sa yaco me tamata me vakabulai keda. Na cava e vakatavulici keda kina na dina vakaivolatabu totoka oqo me baleta na loloma e veivakurabuitaki ni Kalou ena vukuda?`