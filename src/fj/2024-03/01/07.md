---
title:  Kuri ni Vakasama
date:   05/07/2024
---

Wilika na Ellen G. White, “The Voice in the Wilderness,” pages 97–108, in _The Desire of Ages_; and “Heralds of the Gospel,” pages 166-176, in _The Acts of the Apostles_.

Ko sa bau kila ni matai ni agilosi ena Vakatakila 14: 7 e tukuna tiko e vuqa na ka vata ga e kaya tiko ko Jisu ena Marika 1:15? Nai matai ni agilosi e kacivaka tiko nai tukutukuu viinaka ki na tamata kece e vuravura enai vakataotioti ni gauna. Nai matai ni agilosi e tiko talega kina na tolu nai wasewase e tiko enai tukutuku nei Jisu. Nai yaloyalo e ra e veidutaitaki kina nai tuukutuku nei Jisu vata kei na itukutuku ni matai ni agilosi. Erau kacivaka ruarua na itukutuku ni gauna, na vosa ni yalayala, kei na veisureti:

| Marika 1 (ulutaga) | Veidutaitaka vata | Vakatakila 14 |
| --- | --- | --- |
| Na gauna (Taniela 9) Sa oti. | kei na itukutuku ni gauna | Na Kalou na noda Turaganilewa |
| Sa voleka na Matanitu ni Kalou. | Vosa ni yalayala ni Kalou | Na Tukutuku vinaka. |
| Muri Jisu. | Veisureti | Vakarokoroko ki Vua na Kalou. |

Nai tukutuku ni agilosi e tolu e kacivaka nai tekitekivu ni cakacaka vakaturaganilewa ni Kalou. Nai tukutuku ni gauna me baleta na 2,300 na siga e vakaraitaka ki veikeda ni cakacaka oqo e na qai tekivutaki ena 1844 (Taniella 8:14). Na cakacaka vakaturaganilewa ni Kalou e solia na matanitu ni Kalou ki vei ira na Nona tamata (Taniela 7:22). Ena gauna ni vakataotioti, na imatai ni agilosi e kacivi ira tiko na tamata e vuravura mera vakarokoroko ki Vua na Kalou ka talairawarawa ki Vua. Ena Vakatakila 13, na kaukauwa ni manumanu ca ena cakava e dua na kalou lasu me vakarokorokotaka, doka ka vakacaucautaka ko vuravura taucoko.

Nai tukutuku nei Jisu ena Marika 1 e veisemati vata kei na itukutuku ni gauna ena Taniela. Nai tukutuku ni matai ni agiloosi e veisemati vata talega kei na itukutuku ni gauna ena Taniela me baleta nai vakataotioti ni gauna.

**Taro ni Veiwasei**:

`Na cava nai balebale ni papitaiso? Wiilika na Roma 6:1–4 kei na Joni 3:1–8. Veidutaitaka na veitikina oqo vata kei na papitaiso nei Jisu ena Marika 1:9–13. Gaunisala cava e vukei iko kina mo kila vakavinaka nai balebale ni papitaiso?`

`Veidutaitaka na itukutuku vinaka mai vei Jisu ena Marika 1: 14, 15 vata nai tukutuku ni matai ni agilosi ena Vakatakila 14:6, 7. Ena vukei iko vakacava na veitukutuku oqo mo kila kina vakavinaka na nomu cakacaka me vaka e dua na Lotu ni Kavitu ni Lesu Vakarua mai ena gauna oqo?`