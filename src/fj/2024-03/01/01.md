---
title:  Ko cei ko Marika
date:   29/06/2024
---

### Wilika ena Macawa Oqo
Cakacaka 12:12; Cakacaka 15:36–39; Marika 1:1–8; Marika 1:9–13; Marika 1:14, 15.

> <p>Wiligusu</p>
> “Ia ni sa biu ki na vale ni veivesu ko Joni, sa lako mai ki Kalili ko Jisu, a sa dauvunautaka nai tukutuku vinaka ni matanitu ni Kalou, 15 ka kaya, Sa qai yaco na gauna, a sa voleka na matanitu ni Kalou; dou veivutuni, ka vakabauta nai tukutuku-vinaka” (Marika 1:14, 15).

Ko cei e vola nai Vola nei Marika? Na cava na vuna e volai kina nai vola oqo? Nai matai ni va nai vola ena Veiyalayalati Vou eratou tukuna tiko na bula nei Jisu. Ko iratou nai vola oqo era sega ni tukuna se ko cei e volai ira.

Ena gauna taumada, ko ira na tamata era semata vata nai matai ni va nai vola ena Veiyalayalati Vou vata kei na dua nai liuliu ni lotu se dua na nonai tokani. Mevaka na ivola nei Luke kei Paula (Kolosa 4:14; 2 Timoci 4:11; Filimoni 1:24). Nai vola nei Marika kei Pita (wilika na 1 Pita 5:13). Nai tukutukuu oqo ena vukei keda meda kila se ko cei e vola nai vola nei Marika.

Vakadua tale, o koya e vola nai vola nei Marika e sega ni tukuna ki vei keda na yacana. Ia ko ira nai liuliu ni lotu taumada era kaya ki veikeda ni ko Jone Marika e a vola nai vola nei Marika. Ena so na gauna e daulako vata kei Paula kei Panapasa ko Jone Marika (Cakacaka 13:2, 5). E muri e rau sa qai cakacaka vata ko Jone Marika kei Pita (1 Pita 5:13), sai koya oya na vuna era semata vata tiko kina ko ira na tamata nai Vola nei Marika vata kei Pita.

Nai matai ni ka eda na cakava ena macawa oqo oya meda na vulici Marika. Ko cei ko koya? Na cava e kaya ki veikeda nai Vola Tabu? E a leqa enai tekivu ni gauna ko Marika. E muri sa qai veisau ka vola e dua nai vola ena Vola Tabu. Eda na vulica na vuna e a leqa kina ko Marika. Oti eda na qai vulica na gaunisala e a veisau kina, e muri sa qai laki vola e dua nai vola me baleti Jisu.