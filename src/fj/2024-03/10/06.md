---
title:  Na Luve ni Tamata ena Lesu Tale Mai
date:   05/09/2024
---

`Wilika na Marika 13:24–32. Na ka bibi cava ena yaco ena gauna mai muri era vosa tiko kina na veitikina oqo?`

Ena Marika 13:24–32 e talanoataki tiko kina na Lesu Vakarua mai nei Jisu. Ni bera ni qai lesu tale mai ko Jisu, ena tiko na kenai vakatakilakila ena matanisiga, vula kei na kalokalo mera vakatakila ni sa voleka mai ko Jisu. E vakasinaiti tu na Veiyalayalati Vou ena itukutuku me baleta na gauna vinaka oqo. Ena 1 Koronica 15, e vosa tiko kina ko Paula me baleta na tucake tale mai na mate. Na tucake tale sai koya na gauna ena vakayadrati ira tale kina na tamata na Kalou mai na mate enai Karua ni Nona na Lesu Tale mai ena 1 Cesolonaika 4:13–18. Ena veitikina oqo, e vosa tale tikoga kina ko Paula me baleti ira na Lotu Vakarisito era na yadra mai na mate ena gauna sa na lesu tale mai kina ko Jisu.

Ko Pita e vosa tiko me baleta na Lesu Vakarua mai ena 2 Pita 3:3–13. E vakamacalataka tiko kina ko Pita ni na sega ni berabera na Kalou me vakayacora na Nona vosa ni yalayala ni na Lesu tale mai. Ia na Kalou e wawa tiko baleta ni vinakata na tamata taucoko me veivutunitaka na nodra ivalavala ca ka ciqoma na Nona veivosoti. E vosa tale tikoga na Vakatakila me baleta na lesu tale mai nei Jisu (Vakatakila 1:7; Vakatakila 6:12–17; Vakatakila 14:14–20; kei na Vakatakila 19:11–21). Na Veiyalayalati Vou e vakatavuvulitaka ki veikeda ni ka dina na Lesu Vakarua mai. Ko Jisu ena lako mai vakatamata. Ena raica na mata kecega ka rogoci Koya ena gauna e sa lako tiko mai kina.

Na cava nai balebale ni Nona a kaya ko Jisu “Ena sega ni takali nai tabatamata oqo, ena yaco mada eliu na ka kecega oqo” (Marika 13:30)? Na cava nai balebale talega ni Nona a kaya ko Jisu, “Na siga ko ya kei na tiki-ni-siga ko ya sa sega e dua e kila” (Marika 13:32). Na veivosa oqo e vakaveilecayakitaka e vuqa na tamata ena gauna oqo baleta ni cavuta tiko ko Jisu na veivosa oqo ki vei ira na tamata era sa mate makawa sara.

Gaunisala cava eda na vakamacalataka kina na tikina e rua oqo? Me saumi na taro oqo, meda raica mada e tolu na vosa duidui e vakayagataka ko Jisu ena veitikina oqo. Ena Marika 13:30, e vakayagataka kina ko Jisu na vosa “eso,” mevaka “eso na tamata ena gauna oqo” Ko Jisu e vakayagataka na vosa “oya” ena Nona a kaya, “na siga kei na gauna oya” Ena Marika 13, ko Marika e vakayagataka kina na vosa “oqo” ena tikina e 1–13. (Na veitikina oqo e vosa tiko me baleta na ka ena yaco e Jeruisalemi ni bera ni qai vakarusai. Na cava e kaya ki veikeda na vosa e tolu oqo?

Na veivosa oqo e tukuna ki veikeda, eso na tamata ena gauna oqo ena rawa ni kenai balebale ni ko ira na tamata era bula tiko ena gauna nei Jisu, era na raica na nodra a vakarusai Jeruisalemi na kai Roma. Na Marika 13:32 e vosa tiko me baleta na Lesu Vakarua mai, o koya se tiko mai liu ka veiyawaki sara mai na gauna nei Jisu. Ena vuku ni ka oya, na Marika, ena tikina e 2 e vakayagataka na vosa oya me tukuna na veika ena yaco ena gauna sa bera mai.