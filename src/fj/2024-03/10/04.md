---
title:  Na Kalou e Cakava na Tamata o Koya sa Tu ena Vale ni Kalou
date:   03/09/2024
---

Wilika na Marika 13:14–18. Nai vakarawarawa cava e a solia ki veikeda ko Jisu me vukei keda meda kila “na ka vakasisila sa dauveivakarusai [Marika 13:14? Dua tale na yaca e cavuti kina na ka vakasisila oya na “tamata ivalavala ca sa yaco me kalou e tiko ena vale ni Kalou na vanua e sega ni tu kina vua e dua na dodonu (kaukauwa) me tucake”.

Ena Marika 13:14, Sa yacova mai oqo ko Jisu na tikina bibi ni Nona itukutuku. Ena Nona vosataka tiko na kena na vakarusai ko Jeruisalemi. E vosa tale tikoga ko Jisu me baleta “na ka vakasisila e veivakarusai” [Marika 13:14]. Na veivosa oqo era kau mai na Vola nei Taniela (wilika na Taniela 9:27; Taniela 11:31; Taniela 12:11; kei na Taniela 8:13). E kaya na Turaga ni sa dodonu ki vei ira era na wilika mera na kila na cava nai balebale ni veivosa oqo. Ena veivosa oqo e sa vukei ira kina na Nonai tokani ko Jisu mera kila ni gadrevi mera wilika na Vola ni Taniela mera kila na ka e tukuna.

`Wilika na Taniela 9:26, 27. Ko cei “na digitaki” (Taniela 9:26)? Kei cei na “tamata turaga mai muri” (tikina 26)?`

Na yaca “na digitaki” ena Taniela 9:26 (ERV) e lako mai na vosa “masiah” Ena vosa vakavavalagi, na vosa oqo e volai me ‘Mesaia” se “o Koya sa Digitaki” Ni vulici vakavinaka na Taniela 9:24–27 ena vakatakila ki veikeda ni o Koya na Digitaki sai Jisu.

Ia ko cei na “tamata turaga mai muri” ena vakarusai Jeruisalemi? Ko Taito, e dua na turaganivalu ni Roma, e a vakarusa na korolevu. Ena vuku ni ka oya, o koya ena dodonu me na “tamata turaga mai muri” oya eda wilika tiko ena Taniela 9:26, 27. Na “tamata turaga mai muri” kei “Koya na Digitaki” e rau veisemati. Na cava na vuna? Baleta ena gauna era a vakamatei Jisu kina na Jiu. na Kalou a vakatulewa ena vukudra. Ena nona vakatarai ira na kai Roma mera vakarusa na korolevu me itotogi ni nodra vakamatea na Luvena.

Na cava na “ka vakasisila e dauveivakarusai” [Marika 13:14? Mevaka eda sa tukuna oti, ni dua tale na yaca me baleta na “ka vakasisila” sai koya na “tamata ivalavala ca e sa bulia na tamata me kalou ena vale ni Kalou na vanua e sega ni kina vua na dodonu me tucake” Era lewe vuqa na vuku vakaivolatabu era nanuma ni “veika vakasisila” oya ko Antiochus Epiphanes. Ko Anotiokasi a vakadukadukalitaka na vale ni soro ena 167 B.C. Ia e sega ni cakacaka na vakanananu koya. Ko Jisu e kaya ni ka vakasisila e a yaco ni oti na Nona gauna eke. Ena vuku ni ka oya, ena sega ni rawa ni kenai balebale e dua na ka e a yaco ena rua na drau na yabaki ni bera na Nona cakacaka e vuravura.. “Na ka vakasisila” ena dodonu me mataivalu ni Roma ena nodra a curuma yani na vanua vaka-Isireli ena A.D 60. Na mataivalu e sa ivakasala ki vei ira na Lotu Vakarisito mera sa biuta na loma ni korolevu, o koya era a cakava.