---
title:  Na Vesu kei na Veilewai nei Jisu
date:   07/09/2024
---

### Wilika ena Macawa Oqo
Marika 14:1–11; Marika 14:22–31; Lako Yani 24:8; Marika 14:32–42; Marika 14:43–52; Marika 14:60–72.

> <p>Wiligusu</p>
> “A sa kaya; Apa, Tamaqu, sa rawarawa vei kemuni na ka kecega; ni kauta tani vei au na bilo oqo; ia me kakua ga ni vaka na lomaqu, me vaka ga na lomamuni” (Marika 14:36).

Marika 14–16 e vosa tiko me baleta na veika rarawa e a sota-kaya ko Jisu, mate, kei na tucake tale. Na tucake tale sai koya na gauna ena yadra tale kina mai na mate ko Jisu. Mevaka eda sa vulica oti ena lesoni 9, nai otioti ni ono na wase ena Marika e vosa tikoga me baleta na veika e a ena loma ni dua na macawa. E vuqa sara na ka ena Marika 14–16 e a yaco tiko ena Siga Lotulevu kei na Vakaraubuka ni otioti ni macawa ni bera ni qai mate ko Jisu ena kauveilatai. Ko Jisu e a mate ena siga Vakaraubuka. E a yadra tale mai na mate ena Siga Sade, nai matai ni siga ni wiki.

Ena macawa oqo, eda na vulica tiko kina na Marika 14. Eda na raica tiko e rua na ka duidui e a cakava ko Jisu. Oti eda na qai raica yani na Vakayakavi ni Turaga kei na rarawa levu a sotava ko Jisu ena Were ko Kecisemani. Oqo na vanua a vesu kina ko Jisu. Oti era sa qai kauti Jisu na sotia ki vei ira na Farisi me veilewaitaki. Ena gauna oqo, e a kaya kina ko Pita ni sega ni kilai Jisu.

Nida wilika tiko na italanoa ena Marika 14, eda na raica kina ni dua tale nai talanoa e yaco tale tikoga ena gauna vata ga oya. E vakaraitaka ki veikeda ko Marika enai talanoa ruarua oqo na nodra sega ni duavata tiko na tamata kei na nodra inakinaki. Oya na vuna era sa veivala kina na tamata vakataki ira. E vakaraitaka talega ko Marika ki veikeda, oya, enai vakataotioti, ena qaqa ko Jisu ena Nona veivaluti vata tiko kei ira na Nona meca.