---
title:  Ko Cei ko Iko?
date:   12/09/2024
---

`Wilika na Marika 14:60â€“72. Veidutaitaka na ka e a cakava ko Jisu vata kei na ka e a cakava ko Pita. Erau duidui vakacava na ka erau dui cakava? Na cava na ka eda na rawa ni vulica mai na nodrau dui digidigi kei nai tovo?`

Ko Marika e vosa tiko me baleta na gaunisala e kau mai kina ko Jisu ki na nodra Matabose cecere na Jiu me veilewaitaki. Oqo na vanua e veilewaitaki kina na veika vakalotu nodra na Jiu ena gauna nei Jisu. Ena veigauna era a tovolea tiko kina nai liuliu mera beitaki Jisu ka sega ni ra rawata. Ko Marika e tukuna ki veikeda na nodra sega ni duavata ko ira nai vakadinadina ena nodrai talanoa era via beitaki Jisu tiko ni lasu kece.

E muri, sa qai tucake na bete levu ka vosa ki vei Jisu. Taumada e a sega ni sauma ko Jisu. Ia era sa qai solia ki vei Jisu ko ira na bete levu e dua na vosa yalayala ki Vua na Kalou (wilika na Maciu 26:63). E a tarogi Jisu na bete levu se o koya na Mesaia se o Koya na Digitaki. E kaya ko Jisu ni o Koya dina ka tukuna na tikina ena Taniela 7:13, 14. Na veitikina oqo e vosa tiko me baleta na Luve ni Tamata e dabe tiko ena ligai matau ni Kalou ka na lako mai ki vuravura vata kei na veio mai lomalagi. Era sega ni via ciqoma na vosa nei JJisu ko ira na bete levu me baleti Koya. Era a basuraka na nonai sulu ka kaya ni lasu ko Jisu. Na mataveilewai e duavata kina. Era sa qai kasiviti Jisu ko ira na Farisi. Oti era sa qai ubia na matana, mokulaki Koya ka tarogi se ko cei e sabaki Koya.

Ena gauna vata ga oya e tiko kina e tautuba ko Pita ena nona cakitaki Jisu tiko. (Sai koya oqo na ikaono ni talanoa e veilatai. Wilika nai katolu ni lesoni me baleta na italanoa veilatai.) Ko Jisu e tukuna tiko na ka dina. Ko Pita e tukuna tiko nai tukutuku lasu. Vakatolu era tarogi Pita na tamata kevaka e kilai Jisu. Ena veigauna kece e lasu ko Pita ka tukuna ni sega ni kilai Koya, sa tekivu me sa vosa ca ko Pita ka vakayagataka na veivosa ca me ra nanuma kina na tamata ni o koya e sega ni tokani nei Jisu.

Ena gauna vata ga oya, sa tagi vakarua kina na toa. Sa qai nanuma mai ko Pita na ka e a tukuna ki vua ko Jisu ni na cakitaki Jisu vakatolu ena bogi oya. Sa tekivu me tagi ko Pita. Ni sa vakarau me cava na Nona veilewaitaki, sa qai daramaka ko Jisu e dua na matavulo. Eda sa qai raica oti ga nira sabaki Jisu na tamata qai tarogi ki Vua se ko cei e sabaki Koya. Ko ira na tamata era sa qai vakalialiai Jisu, baleta nira nanuma ni sega ni rawa ki Vua me raibasikata nai sulu. Ena gauna vata ga oqo e cakitaki Jisu kina vakatolu ko Pita. Ena gauna e biligi Jisu tani tiko kina vakatolu ko Pita e sa vakaraitaka tiko ni ko Jisu na Kalou dina. Baleta ni sa cakava sara tikoga ko Pita na ka saraga e tukuna ko Jisu ni na cakava.

`Na vosa ni nuinui cava ena rawa ni ko solia ki vua e dua e vinakata me muri Jisu, ia e bale ena so na gauna e cakava kina?`