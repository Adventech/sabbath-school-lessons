---
title:  Kuri ni Vakasama
date:   13/09/2024
---

Wilika na Ellen G. White, “Before Annas and the Court of Caiaphas,” and “Judas,” in _The Desire of Ages_, pages 698–722.

“Ena gauna ga e oti kina na nona tukuna ko Pita ni sega ni kilai Jisu, sa tagi na toa. Ena tiki ni gauna oya e a vuki tani kina ko Jisu mai na mata cudrucudru nei turaganilewa. Ka rai yani ki vei Pita. Ena gauna vata talega oya a sota kina na matadrau kei na nona Turaga. E raica kina ko Pita na titobu ni yalololoma kei na mosi ena mata i Koya na iVakabula. Ia e sega ni laurai ki Vua na cudru.

“E raica ko Pita na vutugu ena mata i Jisu. Sa vulaci mai na matana na iVakabula, ka sautanini na tebe ni gusuna. Na vutugu nei Jisu kei na Nona rai ni yalololoma kei na veivosoti e coka saraga na uto i Pita mevaka e dua na gasau ni dakaititi. Sa nanuma sara ko Pita na vosa ni yalayala a cakava ki vei Jisu ena vica ga na auwa sa oti. E a yalataka ko Pita ni na lako vata tiko kei na nona Turaga ki vale ni veivesu ka vaka-kina ki na mate. Sa qai nanuma ko Pita na gauna a tukuna kina ki vua na i Vakabula ena tabanivale e cake ni na cakitaka vakatolu na nona Turaga ena bogi vataga oya. Oqo sa oti na nona tukuna tiko ko Pita ni sega ni kilai Jisu. Sa tauvi Pita e dua na rarawa vakaitamera, ni sa qai kila ni nona Turaga e kilai koya vakavinaka sara mai na nona kilai koya vakataki koya. E wilika sara tu ga ko Jisu na vakasama nei Pita, ka raica kina na malumalumu e tiko e lomai Pita e sega tiko ni kila.”—Ellen G. White, _The Desire of Ages_, pages 712, 713.

**Taro ni Veiwasei**:

`Wilika tale na vosa nei Jisu me baleta na yalewa a sova na Waiwai boi vinaka e Uluna. Ena gauna eda wilika kina na kenai talanoa, eda tiki vakacava ni vosa ni yalayala a cakava ko Jisu me baleti koya?`

`Veidutaitaki Jutasa kei Pita. Na cava na ka e rau cakava ki vei Jisu ena macawa ni bera ni qai mate ena kauveilatai? Gaunisala cava e rau tautauvata kina na turaga e rua oqo? Na cava na kedrau duidui?`

`Veiwaseitaka ena kalasi me baleta nai balebale ni Vakayakavi ni Turaga. Eda na vukei ira rawa vakacava na lewe ni lotu mera kila vakavinaka nai balebale ni Vakayakavi ni Turaga? Ena rawa vakacava ni da kauti ira mai vakalevu na lewe ni lotu mera mai marautaka talega?`

`Na Kalou e kaya “Sega” ki na masu nei Jisu e Kecisemani. Na cava na kenai balebale ni kaya ki veikeda na Kalou, “Sega”?`

`E bale ko Pita, ia e sega ni biuti koya ko Jisu. Nai nuinui cava e solia ki vei iko na dina ni Vola Tabu oqo?`