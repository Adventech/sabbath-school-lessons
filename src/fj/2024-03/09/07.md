---
title:  Kuri ni Vakasama
date:   30/08/2024
---

Wilika na Ellen G. White, “A Doomed People,” “The Temple Cleansed Again,” and “Controversy,” in _The Desire of Ages_, pages 580–609.

“E Kaya ko Jisu ni na mate na vunikau oya. Na kaukauwa nei Jisu e a bulia kina na vunikau oya. Na vosa oya e sa ivakasala ki na veisoqosoqo lotu taucoko kei na Lotu Vakarisito. Ena sega ni rawa ki vua e dua me na bulataka na ivunau ni Kalou kevaka ena sega ni qaravi ira na tani. Ia era lewe vuqa na tamata era lomakocokoco. Era sega ni bau vakaraitaka tu na yalo ni loloma. Eso na tamata era sa nanuma tu nira sa tamata Lotu Vakarisito uasivi duadua. Ia era sega tiko ni kila nai balebale dina ni qaravi Kalou. Era nakinaki ka vuli me vakamarautaki ira ga. Era cakava na ka mera vakamarautaki ira. Era vakayagataka na nodra gauna mera rawata na ka ena vukudra ga. Na veika kece era cakava ena bula oqo e sa baleti ira ga. Era sega ni vukea e dua tani tale. Na Kalou e buli ira mera vukei ira ka vakalougatataki ira na tamata tani eso ena veigaunisala eso era rawata. Ia e sa rui levu na AU sa dredre mera raica edua tani tale na ka. Era sega ni kauwaitaki ira na tamata tale eso. Ko ira oqo era sa tautauvata kei na vuni lolo e sega na vuadra. Era Tamata Lotu Vakarisito lasulasu. Era lako ki lotu, ia era sega ni vakatusa na nodra ivalavala ca se vakabauta dina na Kalou. Era sega ni talairawarawa ki vei Koya. Era kaya nira tamata Lotu Vakarisito, ia era sega ni qaravi Koya. Ena gauna sa vatonaka kina na vu ni lolo ko Jisu, sa vakaraitaka na Nona cata na lotu vakarairai. Ko Jisu e kaya ni tamata ivalavala ca levu duadua e cala vakalailai, ia e levu sara e dua na tamata Lotu Vakarisito e tukuna tiko ni qarava na Kalou ia e sega ni talairawarawa ki vei Koya se dokai Koya”—Ellen G. White, _The Desire of Ages_, page 584, adapted

**Taro ni Veiwasei**:

`Vakasamataka mada na Nona vakasavasavataka na vale ni soro ko Jisu kei na ibalebale ni ka e cakava. Na cava nai balebale ni veivakasavasavataki oqo ki nai soqosoqo lotu? Ena vakasavasavataka vakacava ko Jisu na Nona lotu ena gauna oqo?`

`Sa dautukuna vakawasoma ko Jisu ni na maroroya na Kalou na Nona vosa ni yalayala ena Vola Tabu. Na cava sa rui bibi kina na iVola Tabu ena noda vakabauta? Na cava na vuna e dodonu kina meda cata e dua se dua e vakatavuvulitaka ni Vola Tabu e sega ni rui bibi ena noda vakabauta, na noda vakabauta se ko cei na Kalou, kei na ka e cakava?`

`Me vaka nida Lotu Vakarisito, Na cava na ka eda dinautaka tiko vei ira na nodai liuliu kei na noda matanitu? Na cava na ka eda dinautaka tiko ki Vua na Kalou? Ena sauma vakacava ki veikeda na vakatavuvuli nei Jisu ena Marika 12:13–17 na vakatataro oqo?`

`Vulica na tikina ena Vola Tabu me baleta na tucake tale se yadra tale mai na mate. Na cava sa rui ka bibi kina na ivakavuvuli oqo ki na noda vakabauta mevaka nida Lotu Vakarisito?`