---
title:  Na Vosa Vakatautauvata ni Dauteitei
date:   21/07/2024
---

`Wilika na Vosa Vakatautauvata ni dauteitei ena Marika 4:1–9. E vosa tiko ko Marika ena vuku ni va na mataqali qele. Vakayacani iratou na mataqali qele duidui ka vakamacalataka na kedratou duidui. Na cava na ka e yaco ki na sore ni tei era lutu kina?`

Ena gauna era wilika kina na tamata na italanoa vakaiyaloyalo se vosa vakatautauvata, sa dauvakavuqa na nodra sa dauwilika vakatotolo me yacova ni sa oti. Era sa qai dau via kila na lesoni e gadreva tiko ko Jisu me vakatavulica. Ia sa dauvakavuqa na Nona sega ni dau solia ki veikeda ko Jisu nai vakamacala balavu ena itinitini ni Nona vosa vakatautauvata.

Meda wilika vakamalua ena gauna eda wilika tiko kina na veitalanoa yadua ka tovolea mo kila na kenai balebale. Eda na qai kila vakavinaka e vuqa sara na vakanananu kei na lesoni e gadrevi enai talanoa meda vakatavulici kina. Ena vosa vakatautauvata ni dauteitei, e tautauvata ga mataqali sore ni tei era a lutu ki na va na mataqali qele duidui. Na mataqali qele e veisautaka na ka e a yaco ki na sore ni tei. Nai vosa vakatautauvataa me baleta na daukakaburaki, e tiko kina e va nai talanoa eda loma ni dua ga nai talanoa e talanoataki tiko.

Na cava na ka e a yaco ki na sore ni tei? Ena gauna e lutu kina na sore ni tei ena tutu ni sala, ko ira na manumanu vuka era kania. “ni sa kabukaburaki lako, sa lutu eso e na tutu ni sala, a sa lako mai na manumanu vuka ka kania” (Marika 4:4).

Na cava na ka e yaco ki na sore ni tei e lutu ena vanua veivatu? A vakamai ira na matanisiga ni oti ga e vica na siga era sa mate.

Eso na sore ni kau e lutu ki na vanua veiwavakavotona. Na co kei na veiwavakavotona era tarova na tubu ni sore ni kau, ka mate talega. .

Eso na sore ni tei era lutu ni vanua vinaka. a sa vuavuai vinaka ka tubu cake me levu; a sa vua i tolusagavulu eso, ka onosagavulu eso, ka drau eso.

Nai matai ni tolu nai talanoa ni sore ni tei e sa baleta tiko na leqa kei na rarawa. Nai otioti ga ni talanoa e sa baleta na rawaka. Nai talanoa vakaiyaloyalo oqo e vakatavulici keda meda kila se na cava nai balebale ni muri Jisu. Io, e tiko kina na leqa. Ia na Kalou ena saumi keda ena dua na ka levu nida muri Koya tiko na Luvena.

`Na cava eso na ivakavuvuli vakayalo era vakatavulici keda kina na veika bula?`