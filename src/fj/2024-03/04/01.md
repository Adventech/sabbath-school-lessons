---
title:  Talanoa Vakaiyaloyalo
date:   20/07/2024
---

### Wilika ena Macawa Oqo
Marika 4:1–9; Marika 4:13–20; Marika 4:10–12; Marika 4:21–23; Marika 4:26–29.

> <p>Wiligusu</p>
> “Sa kaya talega vei ira, Dou qarauni kemudou e na ka dou rogoca; ai vakarau dou na vakarautaka, ena vakarautaki tale vei kemudou: ena soli vakalevu talega vei kemudou. 25 Ni sa tu vua na tamata e dua na ka, ena qai soli vua; ia ke sa sega ni tu vua na tamata e dua na ka, ena qai kau tani mai vua na ka sa tu vua” (Marika 4:24, 25).

Na lesoni ena macawa oqo e sa baleta tiko nai talanoa vakaiyaloyalo ena Marika 4.

Ko ira na vuku enai Vola Tabu era veibataka tiko nai balebale ni talanoa vakaiyaloyalo nei Jisu . Eda na vakamacalataka rawa vakacava na kenai balebale? Na cava nai balebale ni Nona vosa vakatautauvata? Na cava na vuna e vakayagataka kina ko Jisu na vosa vakatautauvata? Na lesoni cava era vakatavulici keda kina? Ena dodonu meda na kilai ira ni ivakatakarakara walega se vosa vakatautauvatao? Se ko ira nai talanoa vakaiyaloyalo oqo era talanoa dina?

Eda na sega ni sauma kece na veitaro oqo ena macawa oqo. Eda na wilika nai talanoa vakaiyaloyalo ka tovolea meda na kila na vakanananu bibi e via vakatavulica tiko ko Jisu.

Ena Marika 4 e tukuni tiko kina e lima nai talanoa vakaiyaloyalo se na vosa vakatautauvata: na (1) dauteitei, (2) na cina, (3) na sova ni vakarau, (4) tubu ni sore ni tei kei na (5) sore ni mosita. Vuqa nai talanoa ena Marika 4 e sa baleta tiko na dauteitei. E talanotaka taumada ko Marika na vosa vakatautauvata, tarava, sa qai solia ki veikeda ko Marika na vu ni Nona talanoataka ko Jisu na vosa vakatautauvata ko ya. Oti sa qai tukuna ki veikeda ko Marika nai balebale ni talanoa. Eda na vilica ena kenai wasewase ena Siga Sade, Moniti, kei na Tusiti. Eda na qai vulica nai talanoa ka tarava ena Siga Vukelulu kei na Lotulevu.