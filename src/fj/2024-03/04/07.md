---
title:  Kuri ni Vakasama
date:   26/07/2024
---

Wilika na Ellen G. White, “ ‘The Sower Went Forth to Sow,’ ” pages 33–61, in _Christ’s Object Lessons_.

“Ko na yaco vakacava mo bula vakatabui? Solia na nomu bula taucoko ki Vua na Kalou ka qaravi Koya. Ko Jisu e kerea na lomada taucoko. E gadreva meda solia ki Vua na noda vakasama, na yaloda kei na noda kaukauwa talega. Me kakua nida nanumi keda ga vakataki keda. Kevaka eda bula ga ki veikeda, eda sa sega ni Lotu Vakarisito.

“Na loloma sa dodonu me vu ni veika kece eda cakava. Na loloma e yavu ni matanitu ni Kalou e vuravura kei lomalagi. Na noda vosa, vakasama, kei na noda bula e dodonu me vakaraitaka na loloma. Na loloma duaduaga ena yaco kina meda dina ka na vakayalodinataki keda tiko ki Vua na Kalou. Na loloma ena vukei keda meda kaukauwa tiko ena gauna e na tovolea kina ko Setani meda cakava nai valavala ca.

“Eda vakatakila na noda loloma ena veika eda sa solia ki vei Jisu. Na Nonai naki na Kalou me vakabulai keda e okati kina na isolisoli e solia me vakabulai keda. Ko Jisu e luvata tani na veika kece me vakabulai keda. Ena gauna eda ciqomi Jisu kina eda sa tu vakarau meda biuta tani na veika kece ena vukui Jisu. Eda na solia taumada ki Vua na noda bula. Eda na kauwaitaka vakalevu na Nona dokai kei na Nona savasava.”—Ellen G. White, _Christ’s Object Lessons_, pages 48, 49,

**Taro Ni Veiwasei**:

`““Na loloma sa dodonu me vu ni veika kece eda cakava. Na loloma e yavu ni matanitu ni Kalou mai lomalagi kei vuravura.” E vakaraitaka vakacava ki veikeda na kauveilatai na veivakurabuitaki ni dina vakaivolatabu oqo? Ena rawa vakacava ki veikeda meda na vakaraitaka na loloma vata ga oqo ena noda dui bula? Na cava na vuna e dodonu meda na cakava kina?`

`Vakacava kevaka ena tukuna e dua ni ko Jisu e tukuna na italanoa vakaiyaloyalo me maroroya na Nonai vakavuvuli me ka vuni ki vei ira eso na tamata? Ena cakava dina ko Jisu na ka oya ena vuku ni Nona a mate ena vukudra na tamata taucoko e vuravura (wilika na 1 John 2:2)? Vakamacalataka nai sau ni nomu taro.`

`Eda biuta nai cina ena itutu ni cina ka sega ena ruku ni vakarau ni sila (Marika 4:21)! Ena vukei iko vakacava nai vakaro bibi oqo mo rarama mevaka nai cina ena nomu itikotiko? Na cava ko na cakava me serau kina vakalevu na rarama ni nomu cina?`

`Vakasamataka vakabibi na Vosa vakatautauvata ena Marika 4:26–29. Gaunisala cava eda na rawa ni veivuke kina ena kena teivaki nai Tukutuku Vinaka e lomadra na tamata? Vakatalega kina, eda na vukea vakacava nai Tukutuku Vinaka me tubu? Na cava na Nonai tavi na Kalou ena cakacaka oqo? Na cava na vuna e dodonu meda na vakararavi tikoga kina ki Vua na Kalou kevaka eda na gadreva meda tubu?`