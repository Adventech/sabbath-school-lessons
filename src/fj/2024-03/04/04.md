---
title:  Na vuna e Vosa Vakatautauvata kina ko Jisu
date:   23/07/2024
---

`Na cava na vuna e vakayagataka kina ko Jisu nai talanoa vakaiyaloyalo me vakatavulica kina e dua na lesoni? Wilika na Marika 4:10–12 me sauma na taro.`

Sa dodonu meda na vakarogoca sara vakavinaka na vosa nei Jisu ena Marika 4:10–12 me kilai kina na ka e tukuna tiko. Na veitikina oqo e kau mai na Aisea 6:9, 10. Kevaka ko na sega ni wilika vakavinaka na veitikina oqo, ena rawa ni vakacalai na nomu vakanananu. Ena rairai ko na nanuma beka ni Nona vakayagataka ko Jisu nai talanoa vakaiyaloyalo me vunia na ka dina e via tukuna tiko ki na tamata. E sega ni dina na vakanananu oya. Ko Jisu e via vukea na tamata mera kila ka ciqoma na Nona itukutuku. .

Ena Marika 3:5, 6, na nodra yalokaukauwa na iliuliu ni lotu e vakavuna na rarawa nei Jisu. Ena Marika 3:22–30, e taura na gauna ko Jisu me vakamacalataka kina na vuna e cala kina na nodra vakanananu. Ena Marika 12:1–12, era sa qai kila kina nai liuliu ni lotu ni vosa vakatautauvata oqo e sa baleti ira tiko. E tukuna na italanoa vakaiyaloyalo oqo ko Jisu me vakasalataki ira nai liuliu ni lotu ena vuku ni ka ena yaco kevaka era na vakamatei Koya. Ko Jisu e kauwaitaki ira nai liuliu ni lotu sai koya oya na vuna e vakasalataki ira kina.

`Wilika na Aisea 6:1–13. Na cava e yaco ki vei Aisea? Nai tukutuku cava e solia na Kalou ki vei Aisea me solia ki vei Isireli?`

A raica ko Aisea nai serau ni Kalou e vale ni soro ena nona raivotu. Sa qai vakila ko Aisea na nona dukadukali ena gauna e raica kina na raivotu oqo. Sa qai vakasavasavataki koya na Kalou, ka tukuna ki vei Aisea me solia ki vei ira na Isireli e dua nai tukutuku mera kidroa kina. Nai balebale ni tukutuku oya mera valasalataki na tamata mera sa kakua ki cakava tiko nai valavala ca.

Ena Marika 4:10–12, eda raica kina na itukutuku vata ga oya. Na veitikina oqo e vukei keda meda kila na vuna e vakayagataka kina ko Jisu na vosa vakatautauvata me veivakatavulici. Kevaka eda na gadreva meda na kila na vosa nei Jisu kei na Nonai vakavuvuli, sa na dodonu meda na talairawarawa ki Vua na Kalou. Ena gauna eda talairawarawa kina ki Vua na Kalou eda sa na yaco meda tiki ni Nona matavuvale (Marika 3:35). Vua.

Ko Jisu e vakayagataka na Aisea 6 me vakaraitaka ki veikeda na bibi ni dina vakaivolatabu: Na Kalou e sega ni na vakuai ira na tamata mai lomalagi baleta ni sega ni loloma. Na nodra duivakanananu kei na kaukauwa ni lomadra ena tarovi ira ena nodra ciqoma na dina e veivakabulai.

Oikeda yadudua eda na duidigitaka na mataqali qele cava e tiko veikeda. Na tamata yadudua ena digitaka me solia na noda bula ki vei Jisu se sega. E muri, eda na cakava na digidigi.