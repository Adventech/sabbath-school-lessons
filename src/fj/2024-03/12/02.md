---
title:  Ko sa Nodra Tui na Kai Jutia se Segai?
date:   15/09/2024
---

`Wilika nai talanoa ena Marika 15:1–15. Na veivakadiloi cava ko raica enai talanoa oqo? Me vaka eda sa raica oti ena nona, na veivakadiloi sai koya na veika e lako curumi e duidui sara mai na ka eda namaka tiko beka.`

Era sa digitaka na Jiu me sa vakamatei ko Jisu enna vuku ni Nona kaya ni o Koya na Kalou. Na lawa vaka-Roma e sega ni vakatara e dua na Jiu me vakamatea e dua. Sai koya oya na vuna era kauti Jisu mai kina ki vei Pailato. Ko Pailato na kovana ni Roma e Jutia ena yabaki A.D 26–36. O koya e sega ni liuliu vinaka. E vakayacora e vuqa na ka me vakararawataki ira kina na Jiu (veidutaitaka vata kei na Luke 13:1).

Na taro nei Pailato e solia ki veikeda na idusidusi ni cala era beitaki Jisu tiko kina na Jiu ni a cakava. E a tarogi Jisu ko Pailato “Ko sa nodra tui na Jiu se segai?” (Marika 15:2). Ena gauna ni Veiyalayalati Makawa, ko ira na Farisi era sa dausova na waiwai ki vei ira na tui e Isireli me vakaraitaka ni sa digitaki ira na Kalou. Na vosa me baleta na ivakabula ena vosa vaka-Iperiu sai koya na “Mesaia” e kenai balebale “o Koya sa digitaka na Kalou ka sa liviraka na Nona Yalo Tabu ki Vua, me tautauvata ga kei na Waiwai. Ki vei ira na Jiu na vakanananu ni Mesaia e sa veisemati vata ni sa tui talega. Mevaka ni tui, na Mesaia sa na rawa ni vorati koya na tui e Roma. Ena Nona tukuna ko Jisu ni o Koya na Kalou, sa na rawa nida kila na vuna era beitaki Jisu tiko kina na Jiu, ni sa veivala vata tiko kei Roma. Sa dauvakavuqa na nona dauvakamatei ira tiko na tamata ko Roma ena cala oqo.

Ko sa raica na veivakadiloi enai talanoa oqo? Ko ira na Jiu era via vakamatei Jisu ena vuku ni Nona a kaya ni o Koya na Kalou ka nodra Tui na kai Jutia. Na veivakadiloi oya na nodra sega ni raica rawa na Jiu ni ko Jisu e taura ruarua. Ko ira na Farisi era sega ni vakabauti Jisu ena Nona tukuni Koya se ko cei ko Koya. Sai koya oya na vuna era sa vinakata kina mera vakatotogitaki Koya ena vuku ni Nona cala. Ia e dodonu mera dokai Koya ka vakarokoroko ki Vua. Sauma ko Jisu na taro nei Paipalto, “Ko sa kaya dina mai” (Marika 15: 2). Vakasamataka nai sau ni taro nei Jisu. E sega ni tukuna ko Jisu ni o Koya na Tui se sega ni Tui, ia e sega ni mataqali tui e namaka tiko ko Pailato.

Ena Marika 15: 9, 10, sa qai kila ko Pailato na vu ni nodra kauti Jisu mai kina na Jiu ki vua baleta nira vuvutaki Koya. Ia e sega ni raica ni o koya sa cakava sara tikoga na ka era vinakata na Farisi ena gauna e tarogi ira kina na lewe vuqa se ko cei era vinakata me vakagalalataki: Jisu se ko Parapa? Era sa qai vakasokumuni ira na lewe vuqa ko ira na Farisi mera kacivaka ki vei Pailato me vakoti Jisu ki na kauveilatai. E kurabui ko Pailato. Na mate ena kauveilatai e rui sala lolovira sara me mate kina e dua. E kila tu ko Pailato ni sega cala ko Jisu. Eda sa raica na levu ni veivakadiloi enai talanoa, se dua tale na ka eda sega tiko ni namaka: na kovana mai Roma e gadreva me vakabulai Jisu, ia ko ira ga na Nona tamata era vinakata me vakoti ki na kauveilatai.