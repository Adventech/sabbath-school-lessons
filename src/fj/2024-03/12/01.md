---
title:  Vakoti kina Kauveilatai
date:   14/09/2024
---

### Wilika ena Macawa Oqo
Marika 15:1–15; Marika 15:15–20; Marika 15:21–38; Marika 15:33–41; Marika 15:42–47.

> <p>Wiligusu</p>
> “Ia e nai kaciwa ni aua sa kaci ko Jisu e na domo levu, ka kaya, Ilai, Ilai, lama sapakicani? a kenai balebale, Noqu Kalou, noqu Kalou, ko sa biuti au e na vuku ni cava?” (Marika 15:34).

Na Marika 15 e tukuna nai talanoa ni Nona veilewaitaki ko Jisu kei kena sa vakatauci nai totogi mate. Ena Marika 15 talega eda na wilika kina nai tukutuku ni sotia e a vakalialiai Jisu. Oti sa qai vakoti ko Jisu ki na kauveilatai. E a mate ka laki bulu.

Ena Marika 15, e a yaco na veika e duidui na kena ko namaka tiko. O koya e volavola e solia na veiyaca duidui ni ka e lako curumi: veivakadiloi/veivakalialiai. Ena vuku ni veivakadiloi e tiki bibi tiko ni Marika 15, ena gadrevi meda na kila vakavinaka.

Na veivakadiloi e tolu tiko na kenai wasewase: (1) Ena gauna e sa rua kina nai balebale duidui ni ka e lako curumi se vosa enai talanoa, eda sa kaya ni veika e lako curumi se vosa e sa vakasinaiti tu ena veivakadiloi. (2) E rua nai balebale duidui e rau sega ni duavata. Kei na (3) dua nai talanoa e sega ni raica tiko na veivakadiloi se duidui ni kena ibalebale. Na tamata oqo e sega tiko ni kila na cava e yaco vakavolivoliti koya tiko. E sega tiko ni kila ni na sotava na dredre.

Ena macawa oqo, ko Marika e volavola tiko me baleta e vuqa sara veika mosimosi e lako curuma era vakasinaiti tu ena veivakadiloi: Na taro nei Pailato ki vei Jisu, na nodra dredre na sotia, na ivakatakilakila ena ulu ni kauuveilatai, na veika vakaloloma kei na veivakalolovitaki era cakava na Farisi ena nodra vakalialiai Jisu tiko ena gauna ni Nona malumalumu. Na veika mosimosi e lako curuma oqo e sa vakaraitaka ki veikeda na kaukauwa ni dina ni Vola Tabu me baleti Jisu kei na ibalebale ni Nona mate ena vukuda.