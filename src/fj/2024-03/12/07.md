---
title:  Kuri ni Vakasama
date:   20/09/2024
---

Wilika na Ellen G. White, “In Pilate’s Judgment Hall,” “Calvary,” and “ ‘It Is Finished,’ ” in _The Desire of Ages_, pages 723–764.

“E a gadreva vakalevu ko Pailato me vakabulai Jisu. Ia e raica ni sega ni rawa ki vua me na vakayalia na nona cakacaka kei na nona dokai. E sega ni vinakata ko Pailato me vakayalia na nona kaukauwa vakakovana. Sai koya oya na vuna e digitaka kina me mate na tamata tawa cala. E lewe vica na tamata era cakava e dua na cala mera levea kina na veivakacacani se leqa me vakataki Pailato? Na Yalo Tabu sa tukuna ki veikeda meda cakava na ka dodonu. Ia na noda yalokocokoco e sa vinakata ga meda cakava na ka e cala. Na tamata e soli koya me cakava na ka e cala ena veilewaitaki ni cala.”—Ellen G. White, _The Desire of Ages_, page 738.

“Ko Jisu e vakila na ca ni noda ivalavala ca kece sara na tamata. O Koya na keda isosomi. Sai Koya a yalataka ki veikeda na Kalou ni na mai vosoti keda ka vakabulai keda. Ko Jisu a vakararawataki mevaka e dua na tamata ivalavala ca me na rawa kina ni vakabulai keda mai na totogi ni kena voroki na iVunau ni Kalou. E sa vakila ko Jisu na ca ni noda ivalavala ca kece sara ni sa bika na lomana. Sa raica ko Jisu na levu ni Nona cata vakalevu nai valavala ca na Kalou. Na vakanananu oqo e vakasinaita tu na loma i Jisu ena nuiqawaqawa kei na taqaya. Na Nona bula taucoko e vunautaka tiko kina ko Jisu nai Tukutuku Vinaka me baleta na yalololoma nei Tamana kei na loloma e veivosoti. Nai tukutuku nei Jisu e sa baleta tiko na Nona gadreva na Kalou me vakabula na tamata ivalavala ca e lolovira sara. Ia ena gauna oqo, sa vakila ko Jisu na bibi ni noda ivalavala ca e lomana. Na bibi ni valavala ca sa sega ni qai raica rawa kina ko Jisu na mata loloma nei Tamana. Sa vakagolea tani na matana ko Tamana mai Vua na iVakabula ena gauna e vakila tu kina ko Jisu na kaukauwa ni mosi. Sa vakasinaiti na lomai Jisu ena lomabibi, e se sega ni dua na tamata e sa bau vakila, na lomabibi e vakila ko Jisu ena gauna oya. Na loma bibi nei Jisu e rui mosi vakalevu e sa laki sega kina ni vakila na momosi e sa tara tu e yagona.”—Ellen G. White, _The Desire of Ages_, page 753, adapted.

**Taro ni Veiwasei**:

`Ko Jisu na keda isosomi. E a mate ena vukuda ka sa sauma nai totogi ni nodai valavala ca. Na cava s arui bibi kina na vakanananu ni nosa vakabulai? Na cava na vuna e cala kina e dua nai vakavuvuli e biuta tani na ivakavuvuli vakaivolatabu oqo?`

`Ko cei se na cava na Parapa ena gauna oqo? Ko cei se na cava e kerea vakalevu na tamata ena vuravura oqo ka sega ni ko Jisu?`

`Raica lesu na Taniela 9:24–27. Na cava na vuna e sa rui ka bibi kina na wase oqo? Ko sa tu vakarau mo soli vuli Vola Tabu ena veitikina oqo ki vua e dua e kerea?`