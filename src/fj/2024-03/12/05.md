---
title:  Noqu Kalou, Noqu Kalou, Ko ni sa Biuti Au ena Vuku ni Cava?
date:   18/09/2024
---

`Wilika na Marika 15: 33–41. Na vosa cava e kaya ko Jisu ena kauveilatai ena iVola nei Marika? Na cava nai balebale ni mate nei Jisu ki veikeda kece?`

Na Vola nei Marika e vakaraitaka ni kauveilatai ni dua na vanua e butobuto sara vakalevu. Ko Marika e tukuna ki veikeda, ni rauta na sigalevu tutu [12:00 noon] sa butobuto na veivanua kecega me tolu na auwa” (Marika 15: 33). Ena kauveilatai, e a masu kina ko Jisu. E a kaci ki Vua na Kalou ko Tamana ka taroga na cava na vuna e sa biuti Koya taudua tu kina. Na vosa i Jisu e kau mai na Same 22: 1. Ena Marika 15:24, 29, eda raica kina eso tale na vosa e kau main a Same oqo se sere. Na veitikina oqo era vakaraitaka ki veikeda ni Kalou e maroroya tiko na Nona vosa ni yalayala kece sara e cakava me baleti Jisu ena Veiyalayalati Makawa. Nai naki ni Kalou me baleti Jisu e sa yaco tiko, me yacova sara madaga na nodra vakoti Jisu ki na kauveilatai na tamata ca.

Ko Marika e tukuna ki veikeda na ka e a cavuta ko Jisu ena kauveilatai ena vosa vaka-Ara maiki. Oti sa qai solia ki veikeda ko Marika na kenai vakadewa. Na vosa e volai mevaka, “Noqu Kalou, Noqu Kalou” e “Ilai, Ilai.” “Ilai e kau mai na vosa “’e lahi” ena vosa vaka-Aramaiki. Eso na tamata era sa rogoci Jisu era sega ni kila na ka e tukuna tiko. Ko ira na tamata oqo era nanuma ni kacivi Ilaija tiko ko Jisu, nai balebale ni yacana “Noqu Kalou ko YHWH.” Ilaija ena vosa vakaAramaiki na “eliyyah.”

Na mate nei Karisito ena kauveilatai e sa vukei keda meda nanuma na Nona papitaiso, ena Marika 1:9–11. Na papitaiso nei Jisu ena Marika 1 sai tekitekivu ni Nona cakacaka ena vuravura oqo. Ko Taniela e vosa tiko me baleta na gauna oqo ena Taniela 9:24–27. Ena gauna e mate kina ko Jisu ena vuku ni noda ivalavala ca (Marika 10:45), e sa vakaotia kina na ka e a mai cakava. Na mate nei Jisu ena kauveilatai e sa vakatakila talega ki veikeda e dua tale na tiki ni tukutuku nei Taniela ena Taniela 9:24–27. Sa kadresu nai lati ni vale ni soro (Marika 15: 38). Na kadresu ni lati oqo e sa vakaraitaka ki veikeda e sa vakaraitaka ni sorovaki ni manumanu ena vuku ni noda ivalavala ca sa sega ni qai gadrevi baleta ko Jisu na Lami ni Kalou e sa mai mate vuku ni noda ivalavala ca. E dua na gauna vou ena volaitukutuku me baleta nai nakinaki ni Kalou me vakabula na tamata e sa mai tekivu oqo.

`Ko ira na tamata ca era tovolea mera vakamatei Jisu. Ia era sega ni tarova rawa nai nakinaki ni Kalou me vakabulai keda. Nai Nnaki ni Kalou me vakabulai keda. E vakatavulici keda vakacava na itukutuku oqo meda vakabauta tikoga na Kalou kei na Nona Inaki, ena gauna sara madaga e yaco tiko kina nai valavala ca vakavolivoliti keda?`