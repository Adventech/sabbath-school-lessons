---
title:  Kidavaki na Nodra Tui na Kai Jutia
date:   16/09/2024
---

`Wilika na Marika 15:15–20. Na cava na ka era cakava na sotia ki vei Jisu? Na cava nai balebale ni ka era sa cakava?`

Ko ira na kai Roma era dau mokulaki ira na kaivesu me vakarautaki ira ki na mate. Matai, era sa dauluvata tani nai sulu kece mai vei ira era sa vesuki. Tarava, era sa qai dauvesuki ira ki na dua na duru. Oti era sa qai mokulaki ena javuka e vesu tu e mua ni dali ni javuka na sui momoto, qa ni tavaya, vatu kei na vako.

Ni sa motu oti ko Jisu, era tomana tikoga na sotia na nodra vakamaduataki Koya. Era tokara ki Vua nai sulu lokaloka kei nai sala wavakavotona e uluna. Era vakalialiai Koya na soti ni sa nodra tui na kai Jutia. Nai kumukumu sotia era vakararawataki Jisu tiko, e rauta tiko nira lewe 200 ki na 600 na sotia.

Sa na rawa nida raica na veivakalolomataki levu enai talanoa oqo. Nanuma ni veivakadiloi sai koya na ibalebale duidui e rua e tiko ena ka e lako curumi se vosa000. Sa vakatalega kina na nona sega ni raica rawa e dua na tamata enai talanoa na veivakadiloi se na duidui ni kena ibalebale. Eda sa raica na veivakadiloi e caka tiko enai talanoa oqo baleta nida kila tiko na ka era sega tiko ni kila na sotia. Ko Jisu na Tui dina. Ko ira na sotia era vakalialiai Jisu ena Nona kaya ni o Koya na Tui. Ia era kacivaka tiko na ka dina. Era vakamaduataki Jisu ena vosa era dau kidavaka kina na Tui mai Roma: “Sa loloma na nodra Tui na kai Jutia” (Marika 15:18).

Era vakalialiai Jisu ena veigaunisala tale eso ko ira na sotia. 1. Era mokuta na Nona qavokavoka ena dua na kau. 2. Era kasiviti Koya. 3. Era tekiduru sobu mevaka ga nira vakarokorokotaki Koya tiko. Na vosa va-Kiriki e vakayagataka ko Marika e vakaraitaka ki veikeda ni ko ira na sotia era cakava tiko na ka tolutolu oya ena veigauna. Era mokulaki Koya tikoga, era kasiviti Koya tikoga. Era tekiduru e matana ka vakalialiai Koya tikoga. Ko Jisu e vakagagalu voli ga. E sega ni tukuna e dua na ka se vakaraitaka ki vei ira na lomana.

Ko ira na kai Roma era dauluvata tani na nodra isulu na kaivesu ka mera colata na nodra kauveilatai. Na cava na vuna era cakava kina na kai Roma na ka oqo? Era vinakata mera vakamaduataka na tamata oya e matanalevu. Na Marika 15:20 e kaya ni ko ira na sotia era luvata tani na isulu lokaloka mai vei Jisu. Ia ko ira na Jiu era sega ni duavata ena kena sega ni daramaki ni sulu e matanalevu. Sai koya oya na vuna era vakatokara tale kina ki vei Jisu na Nonai sulu ko ira na sotia.

Ko ni sa raica na veika lolovira ka veivakalolomatakitaki e sega ni namaki enai talanoa oqo? Ko ira na sotia era tekilolou ena vakarokoroko ki vei Jisu ni o Koya na Tui. Ia era cakava oya mera vakamaduataki Koya kina. E ka dina se vei vakadiloi, ko Jisu e sega walega ni nodra na Jiu, e nodra talega.