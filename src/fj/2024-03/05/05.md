---
title:  Cati qai Ciqomi
date:   31/07/2024
---

`Wilika na Marika 6:1–6. Na cava na vuna era cati Jisu kina ko ira na tamata ena Nona koro?`

Vuqa na gauna ko ira na tamata ena veikoro lalai ni ra sa kilai se rogo, ko ira na tamata enai tikotiko era sa daumarau. Sega ni ko ira na tamata e Nasareci. Ko ira na tamata e Nasareci era kurabui ka rarawataka na ka sa cakava ko Jisu. E rui dredre na nodra ciqoma na Nona veisau mai na dua ga na matai ki na dua na ivakavuvuli kei na dauveivakabulai. E vuqa sara na Nona cakacaka mana ko Jisu e cakava mai Kapenaumi, ka sega mai Nasareci (wilika Luke 4:23). Sai koya beka oya na vuna era na cudru kina eso na tamata mai Nasareci ena nodra vuvu. Vakauasivi, ni sa tiko oti na duidui nei Jisu vata kei iratou na lewe ni Nona matavuvale (Marika 3:31–35), me vaka eda sa raica oti ena lesoni 3.

`Veidutaitaka na cakacaka ni lewe tinikarua na tisaipeli vata kei na mate nei Joni na Dauveipapitaisotaki (Mark 6:7–30). Veivosakitaka ena kalasi na duidui ni rua na ka oqo.`

Ena Marika 6:7–30, eda wilika kina nai katolu ni talanoa ena loma ni dua tale nai talanoa (raica na lesoni ena noa kei na lesoni 3 me vakalevutaka na kenai tukutuku). Ko iratou na lewe tinikarua eratou kauta nai tukutuku kei Jisu ki na veivanua kece sara ena gauna e tiko vakavesu kina ko Joni ka sega ni vakatarai me vunau. E tukuna ko Jisu ki vei ira na Nona tokani mera kakua ni kauta vakalevu na nodra iyaya vata kei ira ena nodra ilakolako. E tukuna ko Jisu ki vei ira mera ciqoma ga na veivuke mai vei ira na tamata. Nai vakasala e sa yaco kina ki vei ira na itokani nei Jisu mera na dauvakararavi ki vei ira na tamata era qarava. Ena vuku ni ka oya era na yaco kina ko ira nai tokani nei Jisu mera veitokani kina kei ira na tamata era gadreva mera rogoca na nodra itukutuku.

Ko Joni e sega ni tokani nei Eroti na Tui se na nona matavuvale. Ko Marika e tukuna ki veikeda na mate vakaloloma nei Joni. E a meke na luvei Eroti goneyalewa e matai tamana qai kerea ki vua na ulu i Joni me tabei mai ki vua. Mate ko Joni ena gauna vataga eratou kacivaka tiko kina na lewe tinikarua na tisaipeli nei Jisu naTukutuku Vinaka. Na mate nei Joni e vakaraitaka ki veikeda na mate nei Jisu ena dua na gauna mai muri (Marika 15 kei 16). Ni oti na nona vakamatei ko Joni ka bulu, era tukuna na tamata ni sa yadra tale mai na mate ko Joni (Marika 6: 29, 14-16).

`E dua beka e a cati iko me vaka na Nona a cati ko Jisu? Ko a sotava beka e dua na ka e dredre mo vakasamataka rawa? Na cava ko vulica mai na ka oqo ena rawa ni vukei ira ena gauna mai muri ena gauna ena yaco tale kina e dua na ka vakaloloma vakaoqo?`