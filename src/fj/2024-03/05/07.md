---
title:  Kuri ni Vakasama
date:   02/08/2024
---

Wilika na Ellen G. White, “Peace, Be Still,” and “The Touch of Faith,” pages 333–348, in _The Desire of Ages_.

“Na Kalou e sa vakatavulici ira tiko na Nona tamata. Na nodra bula e sa na vakaraitaka na nodra sa muri Koya tiko ena veisiga. Ko ira na tamata era muria tiko na Kalou, e dodonu mera vakila ena nodra bula na veika era sa vulica me baleti Koya na Kalou kei na Nona inaki. Ena dodonu meda na rogoci Koya na Kalou ni vosa tiko ki lomada. Sa dodonu meda na waraki Koya na Kalou ni veivosaki vata tiko kei keda. Ena gauna eda vakanomodi kina, eda na qai rogoca na domona ni vosa tiko ki veikeda. Na Kalou e kaya tiko ki veikeda, “Dou tiko lo, mo dou kila ni’u sa Kalou” Same 46:10]. Ena gauna eda kilai Koya kina na Kalou, eda na kunea na vakacegu. Na kilaka oqo ena vakarautaki keda meda cakava na cakacaka ni Kalou. Ko ira kece na tamata era tiko vakavolivoliti keda, era na osooso ka ra toso vakatotolo. Era lomaocaocataka tu na veika mera na cakava. Ia nida kunea na vakacegu mai Vua na Kalou eda na vakila e dua na kaukauwa vou. Ena vakasinaiti na lomada ena rarama kei na vakacegu mai lomalagi. Na noda bula ena vakaraitaka ki vei ira na tamata ni Kalou e sa vakatulewataki keda tiko. Na rarama kei na vakacegu oqo ena tara na lomadra na tamata”—Ellen G. White, _The Desire of Ages_, page 363.

“Eso na tamata era veinanuyaka se cava na vuna e sega ni solia kina ko Jisu na bula vinaka, kaukauwa, kei na vutuniyau ki vei ira kece na Nona tamata. Era sa raica na cakacaka mana kei na totoka ni cakacaka e sa cakava. Ia na cava na vuna e sega ni vakagalalataki ira kina na Nona tamata ko Jisu mai vei ira na kedra meca ka solia ki vei ira na dokai kei na kaukauwa? E sega beka ni a kaya ko Jisu ni talai Koya mai na Kalou ki vuravura oqo? Ia na cava na vuna e sega ni vakatara kina mera buli Koya me nodra tui na Isireli? Era sega ni kilai Jisu rawa na tamata. Ena gauna e sega ni vinakata kina me tui, e veicalati na nodra raici Koya na tamata. E vuqa na tamta era nanuma ni vu ni Nona sega ni via tui baleta ni vakatitiqataka na ka e a talai mai kina ka ko cei ko Koya. Oya na vuna era vakatitiqa kina na tamata e lomadra. Ko Setani e vakavuna mera sega ni kilai Jisu na tamata ka cati Koya”—Ellen G. White, _The Desire of Ages_, page 385, adapted.

**Taro Ni Veiwasei**:

`Vakacava kevaka me dua e tarogi iko, “Na cava na ka e vakagalalataki iko mai kina ko Jisu?” Ko na sauma vakacava?`

`Na cava na vuna e dauvakatara kina na Kalou ena so na gauna mera biu kina ki vale ni veivesu na tamata vinaka ka mate kina, me vakataki Joni na Dauvei[aitaisotaki? Nai nuinui cava e solia ki veikeda na Kalou ena gauna sa dredre kina na veika meda kila?`