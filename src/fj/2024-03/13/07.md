---
title:  Kuri ni Vakasama
date:   27/09/2024
---

Wilika na Ellen G. White, “ ‘The Lord Is Risen,’ ” and “ ‘Go Teach All Nations,’ ” in _The Desire of Ages_, pages 779–787 and pages 818–828.

“Ko Jisu na noda inuinui ni tucake tale mai na mate kei na bula tawa mudu. Ko Jisu ena rawa ni vakabula e dua sa mate. E tiko talega vei Jisu na kaukauwa me na solia ki veikeda na bula tawa mudu. ‘Au sa lako mai me rawa na bula ia me rawa vakalevu sara’ [Joni 10:10]. ‘Ia ko koya sa gunuva na wai kau na solia vua, ena sega sara ni via gunu ka tawa mudu: ia na wai kau na solia vua, ena tu e na lomana me mata-ni-wai sa tovure ki na bula tawa mudu’ [Joni 4:14]. O koya sa kania na lewequ, ka gunuva na noqu dra, sa rawata na bula tawa mudu; ia kau na vakaturi koya cake e na siga maimuri’ [Jon i6:54].

“Na mate e dua na ka e sega ni dodonu mera rerevaka se mera lomaleqataka na tamata Lotu Vakarisito. Ko Jisu e kaya, ‘Kevaka e dua sa vakabauta tikoga na noqu vosa, ena sega sara ni mate. [wilika na Joni 8:51, 52]. Ki vei ira na tamata Lotu Vakarisito, na mate e vaka ga na moce ena loma ga ni dua ga na sekodi. Ena gauna ko mate kina, ko sa na vunitaki vata kei Jisu mai Vua na Kalou. Oti, ena gauna sa na lesu tale mai kina ko Jisu, ko iko sa na vakaivotavota talega ena Nona ukuuku [na veivakacaucautaki kei na vakarokoroko ena caka vei Jisu].’ [Kolosa 3: 4].”—Ellen G. White, _The Desire of Ages_, pages 786, 787.

Vuqa vei ira na dauvolaivola era sega ni vakabauta na Kalou se tucake tale mai na mate. Ia era ciqoma ni ra lewe vuqa na tamata era a raici Jisu ni sa bula tale mai na mate. Eso na tamata era tovolea mera kaya ni ko iratou nai tokani nei Jisu eratou a sega dina ni a raici Jisu ni sa bula tale mai na mate. Era raica walega na Nonai sa ni drua. Se era vakasamataka tu ga ena nodra vakanananu nira raici Jisu. Eso na tamata era tukuna ni ko Jisu e cibati Koya ga ena kauveilatai ia e sega ni mate dina. E dua tale na tamata e kaya ni ko ira na ka bula mai na vuravura tani era lako sobu mai ka mai butakoca na yagoi Jisu. (Read Clifford Goldstein’s _Risen: Finding Hope in the Empty Tomb_ [Pacific Press, 2021].

**Taro Ni Veiwasei**:

`Na cava na vuna era kaya kina na tamata ni ko iratou nai tokani nei Jisu eratou lasutaka ni sa yadra tale mai ko Jisu mai na mate?`

`Nai vakadinadina cava ni Nona sa tucake tale ko Jisu e rawai iko vakalevu ni sa bula tale mai na mate? Wasea na nomu sau ni taro ena kalasi.`

`Na cava e sa rui ka bibi kina ki vei Paula na tucake tale mai na mate? Wilika na 1 Koronica 15 me sauma`