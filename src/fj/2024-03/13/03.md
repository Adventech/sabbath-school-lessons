---
title:  Sa Vakaqiqici Tani na Vatu
date:   23/09/2024
---

`Veidutaitaka na Marika 16:1–8 vata na 1 Koronica 15:1–8. Era tautauvata vakacava na veitikina oqo?`

Ko Maciu, Marika, Luke, kei Joni eratou vola kece nai tukutuku ni tucake tale mai na mate. Mevaka eda sa raica oti na tucake tale sai koya na gauna e yadra kina mai na mate ko Jisu. Ko iratou taucoko na dauvolavola oqo eratou talanoataka nai talanoa ni tucake tale ena gaunisala duidui. Nai talanoa yadudua e tautauvata ga na kena vakanananu o koya eda raica tiko ena 1 Koronica 15:1–8.

Ena loma ni va taucoko nai talanoa me baleta na tucake tale nei Jisu, eda raica kina na va na vakanananu oqo: (1) Ko Jisu e mate. (2) E a bulu. (3) E a tucake tale. (4) Ko ira na tamata era a raici Koya. Ena iVola nei Marika, wase 15, e mate ko Jisu ka sa buluti. Ena wase 16, sa yadra mai na mate ko Jisu, ka ra raici Koya na tamata. Na Marika 16:7 e vosa tiko me baleta na sota mai Kaleli na vanua era lako yani kina na tamata ka veitalanoa vata kei Jisu (wilika na Joni 21 e tukuni kina e levu na ka me baleta na italanoa oqo).

Eso na tamata era nanuma ni ra sa lialia na Lotu Vakarisito ena nodra vakabauta ni sa yadra tale mai na mate ko Jisu. Ia nai Vola Tabu sa solia ki veikeda na vuna kei nai vakadinadina meda vakabauta kina.

Matai, ena gauna eda sa vakabauta kina ni a buli keda na Kalou (wilika na Vakatekivu 1 kei 2), sa na qai rawarawa na noda vakabauta na tucake tale mai na mate. O Koya na Kalou a bulia na veika kece e vuravura kei na loma ni macawa, sa na rawa talega ni vakayadrati Jisu mai na mate kevaka e digitaka.

Tarava, sa lala nai bulubulu nei Jisu. Kevaka e se tiko na yagoi Jisu ena ibulubulu, na yagona ena vakaraitaka ni sega ni yadra tale mai na mate. Era kaya talega na Jiu ni vu ni kena sa lala nai bulubulu baleta ni ko iratou na itokani nei Jisu eratou butakoca na yagona. Nai vakamacala oqo e sega ni cakacaka. Ko iratou na tisaipeli ena sega ni rawa meratou lako siviti ira na sotia era yadrava tu nai bulubulu. Vakasamataka mada ena nomu vakanananu ni ratou sa lako siviti ira na sotia na tisaipeli ka butakoca na yagoi Jisu, ia na cava na vuna eratou sega ni vesu kina ena vuku ni nodratou butako? Na kenai sau oya baleta ko ira na Farisi era kila ni ratou sega ni butakoca na yagoi Jisu.

Era lewe vuqa talega na tamata era kaya nira raici Jisu ni oti na Nona sa tucake tale. Vuqa na tamata eratou okati kina na tisaipeli, era a sega ni vakabauta taumada nai talanoa oqo.

Oti, ko ira na tamata era a tauyavutaka na Lotu Vakarisito era sa qai kaya nira a raici Jisu ni sa tucake oti mai na mate. Na cava na vuna era sa bole mate kina ko ira na tamata oqo ena vuku ni nodra vakabauta kevaka na tucake tale mai na mate e ka lasu? Na nodra italanoa me baleti Jisu ni oti na Nona mate (Cakacaka 3:15) kei na dua na yabaki ki muri (1 Pita 1:3), e sai vakadinadina kaukauwa ni sa yadra tale mai na mate ko Jisu.