---
title:  Marau ni sa Bula Tale ko Jisu
date:   22/09/2024
---

`Na cava na ka e Yaco ena Marika 15:42–16:6? Na cava s arui bibi kina ki vei Jisu na tucake tale? Nanuma, ni tucake tale main a mate sai koya na gauna e yadra kina main a mate ko Jisu.`

Eratou duavata taucoko ko Maciu, Marika, Luke, kei Joni ni a mate ko Jisu ena Siga Vakaraubuka. E dua tale na yaca e vakatokai na Siga Vakaraubuka sai koya na Siga Vakarau (Maciu 27:62; Marika 15:42; Luke 23:54; Joni 19:14, 31, 42). Ena siga oqo, mai na dromu ni siga ni Siga Lotulevu ki na Siga Vakaraubuka na tamata me sa vakavakarau ki na Siga ni Vakacecegu. Ko Jisu e a mate ena yakavi ni Siga Vakaraubuka ka buluti vakatotolo ni bera na dromu ni siga.

Ena loma ni Siga ni Vakacecegu, na Turaga e vakacegu tale koto ga enai bulubulu. “Eratou sa vakacegu ena Siga ni Vakacecegu mevaka nai vakaro nei Mosese” (Luke 23: 56). Na nodratou vakacegu ena Siga ni Vakacecegu ena rui matalia kevaka sa tukuna oti ki vei iratou ko Jisu ni sa sega ni qai bibi na Siga ni Vakacecegu?

Ena bogi ni Siga Vakarauwai, eratou sa vakarautaka eso na Waiwai boi vinaka ko iratou na yalewa meratou na walia kina na yagoi Jisu. Ena mataka caca ni Siga Sade, eratou sa kauta na ka boi vinaka ka lako ki na ibulubulu nei Jisu. Io sa sega e kea ko Jisu.

Ena loma ni 100 na yabaki ni oti na Nona sa yadra tale mai na mate ko Jisu, era sa qai kila na tamata ni Nona tucake tale mai na mate ko Jisu ena Siga Sade e rui ka bibi. Na dina vakaivolatabu oqo sa yaco me nodra vakatavuvuli na tamata ni Kalou ni sa veisautaka na Siga ni Vakacecegu ki na Siga Sade. Ia e vakatavuvulitaka beka na Veiyalayalati Vou na vakanananu oqo?

`Na cava na ka e kaya na Kolosa 2:10–12 ni vakatakilakila ena Veiyalayalati Vou me vukei keda meda vakananuma kina na tucake tale mai na mate nei Jisu?`

Ko na sega ni kunea e dua na tikina ena Vola Tabu me tukuna ni tucake tale mai na mate nei Jisu sa vakavuna na noda sa vakatabuya na Siga Sade. Nai vakatakilakila me vakananumi kina na tucake tale nei Jisu sai koya na papitaiso. Ena gauna eda sa papitaiso kina ka lako cake mai wai, eda sa vakananuma tiko kina na Nona sa yadra tale ko Jisu mai na mate ka lako tani mai na ibulubulu. Ko Paula e vola ni vakanananu oqo ena nona kaya: “O koya eda sa bulu vata kaya kina, ni da sa papitaisotaki ki na nona mate: me vaka sa vakaturi cake tale mai na mate na Karisito e na kaukauwa nei Tamana, me da sai valavala vaka talega kina e na bula vou” (Roma 6: 4).

Oikeda na Lotu ni Kavitu, sa dodonu meda marautaka na dina ni Vola Tabu ni ko Jisu e a yadra tale mai na mate ena mataka ni Siga Sade. Na mate kei na tucake tale nei Jisu e sai vakadinadina ni Nona sa qaqa mai na kena valuti na ivalavala ca kei na mate. Na Nona tucake tale sai koya na vosa ni yalayala. Ni na vakayadrati ira tale na Nona tamata mai na mate ka solia ki vei ira na bula tawa mudu.