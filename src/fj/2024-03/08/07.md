---
title:  Kuri ni Vakasama
date:   23/08/2024
---

Wilika na Ellen G. White, “Blessing the Children,” and “ ‘One Thing Thou Lackest,’ ” in _The Desire of Ages_, pages 511–523.

“Ko Jisu e lomani ira na gonelalai. E ciqoma na nodra loloma ki Vua. Na vosa ni veivakacaucautaki e tautauvata kei na ivakatagi ki vei Jisu. Ena veigauna taucoko e sotavi ira kina na tamata era sega ni dina ka lasulasu, na nodra vosa na gone e sa dauvakavuna na marau ni yalona. Ena veivanua kece e lako kina, na matana dauloloma kei na Nona vosa e sa dauvakavuna mera lomani Koya ka vakabauti Koya ko ira na gone”—Ellen G. White, _The Desire of Ages_, page 511.

“Era lewe vuqa na tamata vutuniyau ka kaukauwa era nanuma ni sa rui levu na ka e kerea ki vei ira na Kalou. Ko ira oqo era tautauvata kei na cauravou vutuniyau. Era sega ni via solia tani e dua na ka era taukena ka muri Jisu. Ia ko ira kece era gadreva mera muri Jisu ena dodonu mera muria na ivakaro oqo. E dodonu meda talairawarawa ki vei Jisu. O Koya ena sega ni ciqoma e dua na ka mai veikeda. Sa vakatavulici keda ko Jisu meda solia vakaoti na noda bula ki vei Koya. Sa dauvakavuqa na Nona sa dauvakayagataka ko Jisu eso na vosa kaukauwa me vakamacalataka kina na Nonai vakavuvuli. Na cava na vuna e dauvakayagataka kina ko Jisu na vosa kaukauwa ena Nona vakavuvuli? Baleta ni oya na gaunisala duaduaga ena rawa ni vakabulai keda kina. Oya na vuna e sa vakaroti keda kina meda biuta tani na veika era na rawa ni vakaleqai keda kevaka eda na tatakube tikoga ki vei ira”—Ellen G. White, _The Desire of Ages_, page 523, adapted.

**Taro ni Veiwasei**:

`Na cava eso na sala ena rawa ni ko vukei ira kina na gonelalai kei ira na tabagone mera tudei tiko ki vei Jisu kei na lotu? Na cava na vuna e sa rui ka bibi kina na noda cakava na ka oqo?`

`E so na tamata era kaya ni ra sega ni kauwaitaka na ilavo. Oya e sega ni ka dina. Na tamata kece e kauwaitaka nai lavo. E sega ni dua na ka e cala e kea. Ia na cava na leqa enai lavo? Na cava na vuna e dodonu kina ki na tamata Lotu Vakarisito me qarauna na gaunisala era vakatulewataka kina na nodrai lavo?`

`Vakaevei kevaka me na taroga ki vei iko ko Jisu, “Na cava ko vinakata me’u na cakava ki vei iko?” na cava ko na sauma kina?`

`Vakasamataka tale mada eso na ka me baleta na vosa nei Jisu ena Marika 10:43–45. Eda na muria vakacava na ivakaraitaki nei Jisu? Eda na vulica rawa vakacava meda na qaravi ira na tamata tale eso ena sala oqo?`