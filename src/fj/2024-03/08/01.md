---
title:  'Ko Jisu e Vakatavulici ira na Nona Tisaipeli: Wase II'
date:   17/08/2024
---

### Wilika ena Macawa Oqo
Marika 10:1–12; Marika 10:13–16; Marika 10:17–31; Marika 10:32–45; Marika 10:46–52.

> <p>Wiligusu</p>
> “Ni sa sega ni lako mai na Luve ni tamata me qaravi, me dauveiqaravi ga, ka me solia na nona bula me kedrai voli e lewe vuqa” (Marika 10: 45).

Ena macawa oqo eda na vulica tiko kina na Marika 10. Ena wase ni vola oqo, e sa oti kina na Nona vakatavulici ira tiko na Nonai tokani ko Jisu me baleta na Nona na mate ena kauveilatai. Na veimama ni wase e sa baleti ira tiko na Nonai tokani. E nai karua ni veimama e tiko kina na veilesoni bibi me baleti ira na itokani nei Jisu. Eda na vulica na lesoni oqo mai vei Jisu ena Nona sotavi ira tiko na tamata. Ko ira na Farisi, e dua nai kumukumu liuliu ni lotu vei ira na Jiu, era mai veisaqasaqa vata kei Koya me baleta na ulutaga ni veisere. Ko ira nai tubutubu era kauti ira mai na luvedra ki vei Jisu me vakalougatataki ira. A kerei Koya sara e dua na tamata mataboko me vakabulai koya.

Na Marika 10 e tiko na veilesoni bibi me baleta na muri Jisu kei na gaunisala meda na cakava tiko kina ena bula ena veisiga. Ko Marika e vosa tiko me baleta na vakawati, ira na gone, lavo, kei na vanua e kauti keda tiko kina na noda Jisu. Ena Nona a vakabula tale e dua na mataboko (Marika 10:46–52; veidutaitaka vata kei na Marika 8:22–26). Ko Marika e solia talega ki veikeda e dua nai vakaraitaki totoka ni sau ni muri Jisu kei na vanua e kauti keda kina na noda muri Jisu (Marika 10:17-45).

Na veilesoni oqo e vukei ira era muri Jisu mera yaco mera itokani vinaka. Na lesoni oqo e sega walega ni baleti ira era muri Koya tiko ena 2,000 na yabaki sa oti. Na lesoni oqo e sa baleti keda talega ena gauna oqo.