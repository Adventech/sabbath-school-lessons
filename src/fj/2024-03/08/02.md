---
title:  Nai Naki ni Kalou me Baleta na Vakawati
date:   18/08/2024
---

`Na taro cava era vakayagataka na Farisi mera coriti Jisu kina? E dro tani rawa mai vakacava ko Jisu ena tudai oya? Na cava e vakatavulici keda kina na Nona isau ni taro? Wilika na Marika 10:1–12; Vakatekivu 1:27; kei na Vakatekivu 2:24 me sauma.`

Ena Marika 10:1–12, era a tarogi Jisu na Farisi se tara ki vua na e dua na tagane me biuta na watina. Ko ira na Farisi era vakavuvulitaka ni veibiu e tara vakalawa. Ia era sega ni duavata me baleta nai balebale ni kena vakayacori na veisere. Dua nai lawalawa vei ira na Farisi era tiko ena Koronivuli ni Vakasama (School of Shammai). Nai kumukumu oqo era taura sara vakabibi na lawa ni veisere. Na Koronivuli ni Vakasama oqo (School of Shammai) e vakatavulica ni rawa ga ki vua na tagane me biuta na watina ena vuku ni so na ka e yaco: (1) Na yalewa e sega ni vakaluveni rawa. (2) E sega ni qarauna na nona gagadre. (3) E sega ni domona na yalewa. Se (4) e lawakitaki koya. Na koronivuli ni vakasama e vakatokai na (School of Hillel) e vakatara na veisere ena dua ga na ka e vakavuna.

Eda na vakasamataka beka ni rui ka lialia vei ira na Farisi mera taroga tu vei Jisu na taro oqo me baleta na veisere kevaka era sa vakatavuvulitaka oti ni veisere e tara vakalawa. Ia ko ira na Farisi era rui lawaki ca. Na nodra taro e dua tiko na dai me coriti Jisu. Kevaka me qai cala nai sau ni taro nei Jisu, e sa na rawa ni leqa kina vei Eroti Anitipasa. Ko Eroti Anitipasa e vakatulewataka tu na Tokalau ni Uciwai na Joritani, na vanua e tiko kina ko Jisu. E a biuta na watina ko Anitipasa ka vakawatitaki Erotiasa, na wati tacina. E a musuka tani talega na ului Joni na Dauveipaitaisotaki baleta ni a tukuna ko Joni ki vei Eroti na nonai valavala ca ni nona vakawatitaki wati tacina (wilika na Maciu 14:1–12).

Sa qai sauma ko Jisu na taro ena dua na taro. E a tarogi ira na Farisi ena ka e a tukuna ko Mosese me baleta na veisere. Ko ira na Farisi era talanoataka tiko na ka e tukuna ko Mosese ena Vakarua 24:1–4. Na veitikina oqo e vosa tiko me baleta na vakawati ni oti na veisere. Oya baleti ira na Isireli ena gauna nei Mosese era sa veisere oti vei ira na dui watidra. Na lawa ena Vakarua 24 e veivuke ena nodra maroroi na yalewa. Ia ena gauna nei Jisu ko ira na lewe ni School of Hillel era vakayagataka na lawa me vakarawarawataka na kena vakayacori na veisere ena vuku ni cava ga e yaco. Era vakayagataka na lawa me taqomaki ira na yalewa vakawati ena gaunisala rawarawa me biu kina.

E sega ni tovolea ko Jisu me veibataka na Vakarua 24 vata kei ira na Farisi. Ko Jisu e veitalanoataka na ka me baleta na inakinaki taumada ni Kalou me baleta na vakawati ni bera nai valavala ca (Vakatekivu 1 kei na 2). Ko Jisu e tukuna enai vakatekivu, na Kalou e a bulia na tagane kei na yalewa (Vakatekivu 1:27). Oti sa qai tukuna ko Jisu na dina vakaivolatabu ena Vakatekivu 2:24. Na tagane ena biuta na tamata kei tinana ka veitokani vata kei na watina. Erau sa na duabau, vakayago, yalo, kei na vakasama. Ko Jisu e vakatavuvulitaka ni veika kece e sa vauca vata na Kalou, me kakua ni tawasea na tamata.