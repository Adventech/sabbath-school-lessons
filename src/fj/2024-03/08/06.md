---
title:  Na Cava ko Vinakata Me’u Cakava ki vei Iko?
date:   22/08/2024
---

`Wilika na Marika 10:46–52. Na cava e cakava ko Patimeo na mataboko ni sa volekati koya mai ko Jisu?`

Me yacova mai oqo enai Vola nei Marika, e tukuna tiko kina ko Jisu ki vei ira kecega na tamata e vukei ira mera kakua ni tukuna ki vua e dua na tamata e dua na ka me baleta na Nona cakacaka mana kei o cei ko Koya. Enai talanoa ena Marika 10:46–52, ena nona sa vakarau biuti Jeriko kina ko Jisu e a rogoca kina na domo i Patimeo ni kacivi Koya tiko. Ko Patimeo e dua na tamata dravudravu e daukerekere tu ga ena bati ni sala. “Ni sa rogoca ni ko Jisu na kai Nasareci e lako tiko mai, e sa tekivu me kaci vakadomolevu, Jisu na Luvei Tevita ni vukei au” (Marika 10:47).

“Era lewe vuqa na tamata era cudruvi koya na tamata mataboko oqo ka tukuna ki vua me tikolo. Ia sa qai toso cake ga na domona ena nona kaci, ‘Luvei Tevita ni vukei au” (Marika 10:48B). Na nona vosa e sa vakaraitaka talega na nona vakabauta ni ko Jisu ena rawa ni vakabulai koya. Ena gauna nei Jisu na yaca ‘Luvei Tevita’ e rua na kenai balebale ki vei ira na Jiu:. (1) Era vakabauta ni o koya na Luvei Tevita ena dabe enai dabedabe vakatui nei Tevita ka na tui e Isireli raraba (veidutaitaka kei na Aisea 11; Jeremaia 23:5, 6; Jeremaia 33:15; Isikeli 34:23, 24; Isikeli 37:24; Maika 5:2–4; Sakaraia 3:8; Sakaraia 6:12). (2) Era vakabauta talega ni Luvei Tevita ena veivakabulai ka na daucemuri ira tani na tevoro mai vei ira na tamata.

E a tu vakadua ko Jisu ka tukuna ki vei ira na tamata mera kauti Patimeo mai ki vei Koya. Ni sa lako tiko ko Paptimeo ki vei Jisu, e a viritaka tani na nona kote. Nai valavala oqo e sa vakatavulici keda ena dua na ka e rui bibi sara vakalevu me baleti Patimeo. Matai, sa dodonu ki veikeda meda kila ni ko ira na tamata ena gauna nei Jisu era nanumi ira na tamata mataboko. Oti sa na qai rawa kina ki veikeda meda na kilai ira vakavinaka na mataboko. Sa na qai rawa kina ki veikeda meda kila na lesoni me baleta na kote nei Patimeo. Ena gauna nei Jisu era nanuma na tamata ni ko ira na yada, luveniyali, kei na tamata mataboko era sega soti ni tamata vinaka. Ko ira na kumukumu tamata vakaoqo sa dauvakavuqa nira dravudravua ka vakaloloma. E sa dauvakavuqa na nodra dauviakana ka dau kere kakana. E sega vei ira nai lavo me voli kina nai sulu katakata. Sai koya oya na vuna e sa rui bibi kina oqo. Ia ena gauna sa kauta tani kina ko Patimeo na kote ka biuta tu mai e sa vakaraitaka na nona vakabauta ni ko Jisu ena vakabulai koya.

Ko Jisu e sega ni vakararawataki Patimeo. Ko ira na tamata era lako mai ki vei Jisu ena iVola nei Marika era sotava na veivuke era gadreva. Ko Jisu e tarogi Patimeo na cava e vinakata. E a kerei Koya na mataboko me rai mada. Ena gauna vata ga oya e sa vakabulai koya kina ko Jisu. Ka sa yaco me muri Jisu ena sala na mataboko oya. Nai talanoa e vakaraitaka ki veikeda ni muri Jisu e sa baleta tiko na kena raici na bula ena mata vou. Eda sa na qai muri Jisu ena sala e liutaki keda kina.