---
title:  Kuri ni Vakasama
date:   19/07/2024
---

Wilika na Ellen G. White, “Levi-Matthew,” pages 272–280; and “The Sabbath,” pages 281–289, in _The Desire of Ages_.

“E a tarogi ki vei Jisu na taro, Sa tara beka me ia na veivakabulai e na siga ni vakacecegu, se segai? [Maciu 12:10]. Sauma ko Jisu, ‘O cei vei kemudou, kevaka e dua na nona sipi sa lutu ki na davuke e na siga ni vakacecegu, ena sega ni laki taura, ka tubera cake mai? Ka vakaevei na kena uasivi cake na tamata e na sipi! O koya gona oqo sa tara kina me caka na ka vinaka e na siga ni vakacecegu” [Maciu 12:11, 12]

Ko ira na yamata vuni mai vei ira na Farisi era sega ni via sauma ki vei Jisu na taro oya e matadra na lewe vuqa baleta nira rerevaka de ra na qai duavata kei Jisu ko ira na tamata. Era kila tu na yamata vuni ni tukuna tiko ko Jisu na dina mai nai Vola Tabu. Ko ira nai liuliu sa rawa nira na laiva tu na tamata me rarawa baleta nira sega ni vinakata mera voroka e dua na lawa me baleta na Siga ni Vakacecegu. Ia ko ira oqo era kauwaitaka vakalevu na manumanu mai na ka era cakava ki na tamata e a bulia na Kalou. Na veimatalotu lasu kece era cakacaka vakaoqo. Era lako mai na gagadre ni tamata me lavelaveti koya me cecere mai Vua na Kalou. Ia na lotu lasu oqo e sa vakavuna na lolovira ni tamata mevaka na manumanu. Na veimatalotu kece era valuta tiko na vakatulewa ni Kalou era lawakitaki ira tiko na tamata mai na dokai e solia na Kalou ki na tamata ena gauna e a buli ira kina. Ena solia lesu tale ki veikeda na Kalou na Nona lagilagi ena vukui Jisu. Na veimatalotu lasu kece era sa vakatavulici ira tiko na lewena mera kakua ni kauwaitaka na gagadre ni tamta se na nodra lomaleqa. Nai tukutuku vinaka me baleti Jisu e vakatavulici keda ni bibi na tamata baleta ni voli keda ko Jisu ena Nona dra. Nai tukutuku vinaka me baleti Jisu e sa vakatavulici keda meda kauwaitaka na gagadre ni tamata kei na nodra rarawa na tamata tale eso. Na Turaga e kaya, ‘Ka’u na cakava me dredre na tamata ka rawarawa na koula dina; io me dredre e dua bauga na tamata ka rawarawa na koula ni Ofa’ [Aisea 13:12].”—Ellen G. White, _The Desire of Ages_, pages 286, 287, adapted.

**Taro ni Veiwasei**:

`Gaunisala cava ena rawa kina vei iko kei na nomu isoqosoqo lotu mera vukei kina na tamata era sotava tu na rarawa?`

`Ko ira nai liuliu ni lotu era cati Jisu vakalevu. Na nodra cati Jisu e sa laki vakamatabokotaki ira se ko cei ko Jisu. Na Nona cakacaka mana e sa sega ni qai tarai kina na lomadra. Sa koya oya na vuna era cati Koya kina. Se na cava na ka eda na rawa ni kitaka me na kakua ni yacovi keda na leqa vata oya?`

`Ena rawa vakacava ni yaco na nomu isoqosoqo lotu me matavuvale ki vei ira na tamata era sa cati mai vei ira na wekadra ena vuku ni nodra vakabauta`