---
title:  Na Duidui
date:   13/07/2024
---

### Wilika ena Macawa Oqo
Marika 2:1–12; Marika 2:13–22; Mark 2:23–28; Marika 3:20–35.

> <p>Wiligusu</p>
> “Sa kaya talega vei ira, Sa caka na siga ni vakacecegu e na vukudra na tamata, e sega ni caka na tamata e na vuku ni siga ni vakacecegu: 28 ia sa Turaga talega ni siga ni vakacecegu na Luve ni tamata” (Marika 2:27, 28).

Na Marika 2:1–3:6 e tiko kina e lima nai talanoa. Na veitalanoa oqo e veidutaitaki vata tiko kina nai vakavuvuli nei Jisu kei na nodra ivakavuvuli nai liuliu ni lotu. Ena veitalanoa kece ena Marika 2:1–3: 6 e semati ki na ulutaga e lako mai liu ni bera nai talanoa. Nai otioti ni talanoa e semati ki nai matai ni talanoa.

Na veitalanoa yadudua ena Marika 2:1–3: 6 ena vakatavulici keda ena dua na ka bibi me baleti Jisu (wilika na Marika 2:10, 17, 20, 28). Ena Nona tukuna ko Jisu e vuqa na veika vakavuku ena veitalanoa oqo. Ena Siga Sade, Moniti, kei na Tusiti, Eda na qai vulica kina e vuqa sara na me baleta na veitalanoa oqo kei nai balebale ni Nona vosa vakavuku nei Jisu .

Ena Siga Vukelulu kei na Lotulevu eda na vulica tiko kina na Marika 3:20–35.

Na nona vakayagataka tiko ko Marika e dua nai walewale ni talanoa. Nai walewale ni talanoa vakaoqo e vakatokai na “Sandwich Story.” E rua nai talanoa ena dua ga nai talanoa. (Ena rawa ni ko na vulica e vuqa na ka me baleta na Sandwich Stories ena Siga Vukelulu.) Ko Marika e vakayagataka vakaono nai walewale ni talanoa oqo ena nonai vola. Ena veitanoa kece e vakatokai na Sandwich Story, e tukuna tiko kina ko Marika eso na veika bibi me baleti Jisu kei na Nona cakacaka ena vukuda mevaka ni o Koya nai Vakabula.

Ena macawa oqo eda na wilika tiko kina eso nai talanoa nei Marika me baleti Jisu meda raica kina na cava eda na vulica mai kina me baleti Koya.