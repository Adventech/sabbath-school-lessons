### Nai Vola nei Marika

Na vola nei Marika e tukuna tiko nai talanoa ni bula nei Jisu kei na Nona cakacaka e vuravura. Mai nai vakatekivu ni vola nei Marika, ko ira era wilika na ivola nei Marika era sa kila se ko cei ko Jisu. Ko Jisu sai koya na iVakabula ka a yalataki, na Luve ni Kalou (Marika 1:1). Ia ko ira na tamata enai talanoa e dredre na nodra kila ko cei ko Jisu kei na cava e mai cakava ena vuravura oqo. Ko ira na tevoro era rerevaki Jisu kei na Nona vosa kaukauwa. Ko ira na tevoro era kila Jisu se ko cei ko Jisu!

E a vakaroti ira na tevoro ko Jisu mera maroroya nai tukutuku oqo. Na cava na vuna e tukuna kina ko Jisu ki vei ira na tevoeo mera kakua ni tukuna ki vua e dua se ko cei o Koya? Era veinanuyaka tiko ko ira na vulica nai Vola Tabu nai sau ni taro oqo ena vica vata na yabaki. Na ulutaga oqo e tiko vakatabakidua na yacana: na Nona ka vuni nai Vakabula. Na cava na vuna e vinakata kina ko Marika meda galuvaka n aka me baleti Jisu?

Sa na vakarau meda na vulica na kenai sau. Nida vulica na iVola nei Marika, eda na qai raica kina ni so na ka e vunitaki ka so na ka e vakatakilai. Enai tinitini ni Vola nei Marika, na veika vuni kece me baleti Jisu ena mai cava ena dua na sala e veivakurabuitaki. Na ka vuni e sa mai vakaisosomitaki ena dua nai tukutuku kaukauwa me baleti Jisu ka o cei o Koya. .

Sa rawa ki veikeda meda na wasea me rua nai wasewase nai Vola nei Marika. Wase 1 me yacova ni sa voleka ni oti na wase 8 e sa baleta tiko na isau ni taro bibi, Ko cei ko Jisu? Nai sau ni taro e kune tiko ena Nonai vakavuvuli kei na cakacaka mana. Ena veigauna e qaqa tiko kina ko Jisu enai valu vata kei na ca. E solia nai nuinui ki vei ira na tamata era rarawa ka kavoro na utodra. Ko Jisu e vakatavuvulitaka na veivakavuvuli bibi enai Vola Tabu. Na veika kece oqo era tukuna tiko ki vei ira era wilika Ko Jisu na i Vakabula, o Koya a yalataki mai Vua na Kalou. Ko Jisu nai Vakabula era a waraka tiko mai vakabalavu na Iperiu.

Sa dodonu meda na waraka me yacova na loma donu ni Vola nei Marika eda na qai wilika kina e dua e sega ni curumi tevoro me qai kaya se ko cei ko Jisu. Na kacikacivaki oqo e e sauma na taro enai matai ni veimama ni vola me baleti Jisu. Ko Pita sai koya a kacivaka, “Sai Kemuni na Karisito (o Koya sa digitaki, nai Vakabula)” (Marika 8:29).

Nai karua ni veimama ni Vola nei Marika e tekivu Marika 8: 31 me yacova sara na kena sa tini nai vola. Nai karua ni veimama ni Vola nei Marika e sauma na taro, “E lako tiko ki vei ko Jisu? Nai sau ni taro e rui veivakurabuitaki. Ko Jisu e lako tiko kin a kauveilatai. Na kauveilatai sai vakatakarakara ni madua ena gauna vakaivolatabu. Na kauveilatai sai koya na gaunisala vakarerevaki duadua me na rawa ni mate kina e dua ena matanitu ko Roma. E sega ni dua me na namaka me na laki tini koto e kea na iVakabula kei vuravura. Era a namaka na Nona tamata me na vakamalumalumutaki Roma ka vakayacori Isireli me dua na matanitu kaukauwa.

Era sega tiko ni kila rawa ko ira era vakamuri Jisu voli na cava e kaya tiko ena gauna e tyukuna kina ni sa dodonu me mate. Ni toso tiko nai Vola nei Marika sa lailai sobu tikoga main a nodra vakataroga na ulutaga mosimosi oqo. Era sa sega ni via rogoca kina e dua na ka baleta nira vinakati Jisu me cemuri ira tani na kai Roma mai Isireli ka tekivutaka na Nona matanitu ena vuravura oqo.

Ni bera ni qai mate ko Jisu, e a sotavi ira na nodra iliuliu vakayalo na Jiu era a bucina mera vakamatei Koya. Ena gauna oqoera nuitaka tiko ga kina ko ira era daumuri Jisu me na tekivutaka na Nona matanitu ena vuravura oqo. Era kurabui ena gauna sa vesu kina, ka vakasurarataki me veilewaitaki ka oti era sa qai vakoti Koya kin a kauveilatai. Na veika rerevaki e a yaco oqo e vakacacana vakadua na nodra inuinui na Nona tamata.

Ni sa vesu oti ko Jisu, e a vakamalumalumutaki Koya. Taumada, ena were ko Kecisemani, e a valuta kina ko Jisu e dua nai valu kaukauwa e lomana ena vuku ni Nona digitaka me mate ena vuku ni noda ivalavala ca (Marika 14:32–42). E muri, ena kauveilatai, e vakila ko Jisu na sega ni nuinui. E a kaci yani ena loma e bibivoro: “Noqu Kalou, Noqu Kalou, na cava ko ni sa biuti Au kina?” (Marika 15:34). Nai Vola nei Marika e vakaraitaka ki veikeda na yasa butobuto e lako curuma ena kauveilatai. Na kauveilatai e vakaraitaka ki veikeda nai sau e sauma na Kalou me vakabulai keda, sai koya na bula ni Luvena. Ia e sega ni mai cava ga ena kauveilataki na cakacaka nei Jisu ena vuravura oqo. Ni oti na Nona sa yadra mai na mate. E sotavi ira tale na Nona tisaipeli mai Kaleli. Me vaka eda sa kila oti na sota oqo sai tekitekivu ni Lotu Vakarisito

Nai Vola nei Marika e sa dua dina nai talanoa e veivakurabuitaki me baleta na bula nei Jisu. Ko Marika e talanoataka nai talanoa ena dua nai walewale e toso totolo. E sega ni solia ki veikeda e so tale nai kuri ni vosa se ivakamacala ena ka sa yaco. Ko Marika e talanoa ga. Sa qai laiva ga ki na vosa, ka e caka kei na cakacaka mana me tukuna na bula kei na mate nei Jisu na kai Nasareci.

_Thomas R. Shepherd, PhD, DrPH, is a research professor of New Testament studies at Andrews University. Tom and his wife, Sherry, have two grown children and six grandchildren._