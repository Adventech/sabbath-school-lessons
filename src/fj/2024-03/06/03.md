---
title:  Liga Savasava se Yalo Savasava?
date:   05/08/2024
---

`Wilika na Marika 7:14–19. Na cava e vakaibalebaletaka ko Jisu ena gauna e kaya kina na italanoa vakaibalebale ena Marika 7:15?`

E vuqa sara na tamata era sega ni vakila tiko na vosa nei Jisu ena ena Marika 7:14–19. E tukuna tiko beka ko Jisu ni sa sega ni dodonu ki vei ira na tamata mera lomaleqataka na kena maroroi na lawa ni kakana ena Vunau ni Soro 11? E cala beka ki na Lotu ni Kavitu me vakatavuvulitaka ki vei ira na lewena era kana lewe ni manumanu tiko mera kania ga na manumanu savasava e volai tiko ena Vunau ni Soro 11?

Matai, sa dodonu meda vakasamataka ni ko Jisu e sa qai solia oti ga na vuna e dodonu kina ki veikeda meda talairawarawa ki nai vunau nei Mosese (Marika 7:6–13). Ni oti ga oya ko nanuma ni na tukuna meda sa kakua ni muria na lawa ni kakana e a solia na Kalou ki vei Mosese? (wilika na Marika 7:14–19). E sega. Karua, na veilawa ni kakana era vakatavuvulitaka tiko na iliuliu ni lotu era sega ni yavutaki mai na Veiyalayalati Makawa. Na lawa ni kakana nei Mosese e lako mai kina. Katolu, na ka dina ga e kaya tiko na Marika 7:19 ni lawa ni kakana era cakava nai liuliu ni lotu e cala. E dua vei ira na lawa oya e kaya tiko ni kevaka e dua na Jiu e tara na kakana e sa tara oti mai e dua e sega ni Jiu, na kakana oya ena vakadukadukalitaka na lomana na Jiu oya.

`Na cava na ka e vakadukadukalitaka na loma ni dua na tamata? Wilika na Marika 7:20–23 me sauma ko Jisu.`

Ena Marika 7:19, E tukuna kina ko Jisu ni kakana e sega ki lako ki na loma ni tamata (vakasama). Na kakana e lako ki na kete ka qai curuma sobu na yago. Ia ena Marika 7:21–23, e tukuna kina ko Jisu ni ca e lako mai na vakanananu ni tamata. Sa qai solia ko Jisu na veitovo ca kei nai valavala ca e tekivutaki mai na vakanananu ca sa qai lako tini ena veitovo ca.

Ena Marika 7:10, e sa qai laki kuria kina ko Jisu na Nonai tuvatuva ni veitovo ca kei nai valavala ca oya ni sa voroki nai kalima ni vunau. Vakarokorokotaki rau na nomui tubutubu nai kalima ni vunau. Na veivunau kece enai karua ni wasewase ni Vunau e Tini era okati tiko enai tuvatuva nei Jisu. Ena Marika 7: 7, e vosataka tale tikoga ko Jisu na tawayaga ni nodra masuti Koya. Ena gauna eda sa voroka kina nai matai ni va nai vunau sa na tawayaga na noda sokalou. Nai talanoa ena Marika 7 e vakaraitaka ki veikeda ni ko Jisu e tokona na lawa ni Kalou.

`De ko sa kila kece tiko na veivakavuvuli dodonu kei na vakabauta. Ia ko cei e taukena na lomamu? Kalou? Se au kei Setani?`