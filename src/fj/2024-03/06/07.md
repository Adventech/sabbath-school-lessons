---
title:  Kuri ni Vakasama
date:   09/08/2024
---

Wilika na Ellen G. White, “Tradition,” “Barriers Broken Down,” and “The True Sign,” in _The Desire of Ages_, pages 395-409.

“Era lewe vuqa na tamata Lotu Vakarisito ena gauna oqo era vunitaka tu e lomadra na veigagadre vuni eso. Era vinakati ira na tamata mera vakacaucautaki ira. Nai valavala ca oqo e sa vakasinaita tu na lomadra era lewe vuqa nai tokani ni Turaga ena gauna oqo, mevaka e a caka tu ena gauna vakaivolatabu. Na gagadre vuni oqo ena vakacacana na noda cakacaka ena vukui Jisu ka vakamosia na noda veiwekani vata kei ira na tamata tani. Sai koya oya na vuna era lewe levu kina na tamata ni Kalou era vinakati ira na tamata mera dokai ira ka vakacaucautaki ira. Ena gauna ga eda sa lomani keda ga kina ka vinakata na gaunisala rawarawa ni veivakabulai, eda sa na vakaisosomitaka kina na iVunau ni Kalou ena lawa e cakava ga na tamata. Na vosa ni veivakasalataki nei Jisu ki vei ira na Nonai tokani e sa ivakaro talega me baleti keda. ‘A sa vakarota vei ira ko koya, ka kaya, Dou raica, dou qarauni kemudou mai na nodra leveni na Farisi, kei na leveni nei Eroti [Marika 8:15].

“Na lotu nei Jisu e savasava ka dina. Ena gauna sa vakaitikotiko kina na Yalo Tabu e lomada, eda na vinakata meda na solia kece na vakarokoroko kei na veivakacaucautaki ki Vua na Kalou. Na Kalou duaduaga tu Vua na kaukauwa me vakagalalataka na lomada mai na qaciqacia ka veisautaki keda. Ena gauna sa yaco kina na veisau oqo ena noda bula, eda san a qai kila ni sa cakacaka tiko na Kalou. Na vakabauta e sa dodonu me vakawabokotaka na yalo ni nanumi koya vakataki koya e lomada. Na vakabauta sa dodonu vakavuna na noda vakasaqara meda dokai Koya na Kalou ka sega ni koi keda. Ena gauna sa yaco kina na veika oqo ena noda bula, eda sa kila nida sa muri Koya tiko na Kalou. Ko Jisu e kaya, ‘Na Tamaqu, me vakarokorokotaka na yacamuni’ [Joni 12:28]. E vakamuria tu ko Jisu na lawa oqo ena Nona bula taucoko. Kevaka eda muri Jisu tiko, eda na vakamuria talega nai vakaro bibi oqo. Sa vakaroti keda ko Jisu meda bula me vakataki Koya’ 1 Joni 2:6. Ia na ka oqo eda sa kila kina ni da sa kilai koya, kevaka eda sa muria na nona vunau ’ 1 Joni 2:3”—Ellen G. White, _The Desire of Ages_, page 409, adapted.

**Taro ni Veiwasei**:

`Me vaka nida Lotu Vakarisito, na cava ko sa cakava me maroroi tiko kina na lomamu me savasava?`

`Ko cei era tamata duka ena vanua ko vakaitikotiko kina? Na cava na ka ko na rawa ni cakava mo wasea kina na itukutuku vinaka me baleti Jisu ki vei ira?`

`Na cava ko na rawa ni cakava kei ira na lewe ni nomu kalasi me wase kina nai tukutuku vinaka me baleti Jisu ki vei ira na tiko tikivi iko ena gaunisala lalai?`