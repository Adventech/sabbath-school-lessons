---
title:  Ko cei na Tamata Uasivi Duadua?
date:   14/08/2024
---

`Wilika na veitalanoa e a cakava ko Jisu kei ira na Nonai tokani ena Marika 9:30â€“41. Na cava na duidui me baleta nai karua ni vunau nei Jisu ena vuku ni Nona mate kei na tucake tale se yadra mai na moce? (vakatauvatana kei na Marika 8:31.) Vakatalega kina, na cava era veibataka na i tokani? Na lesoni cava e vakatavulica ki vei ira ko Jisu?`

Enai matai ni vunau nei Jisu me baleta na Nona mate, e vosa tiko me baleti ira na tamata era na cati Koya ka vakamatei Koya. Enai karua ni vunau, e tukuna tiko kina ko Jisu ki vei ira na Nonai tokani ni dua ena volitaki Koya yani ki vei ira na kena meca. E sega ni tukuna se ko cei ena volitaki Koya yani. Ia ko ira era rogoca era sa kila ni na cakava oya ko Jutasa baleta ni a sa tukuna taumada ko Marika ena nonai vola (wilika na Marika 3:19). ). Vakadua tale na Nona tukuna tiko na Turaga ni na vakamatei oti ena qai yadra tale main a mate ni oti e tolu na siga. Ia ko ira na Nonai tokani era sa sega ni qai vinakata tale mera rogoca nai tukutuku oya ena dua tale na gauna ia era via rogoca nai matai ni vunau.

Ena Marika 8:27, e tiko ko Jisu ena Vualiku ni Wasawasa ko Kaleli volekati Sisaria Filipai. Ena Marika 9:30, sa lako curumi Kaleli ko Jisu. Ena Marika 9:33, e sa curumi Kapenaumi duadua ko Jisu. Ko iratou na Nona tisaipeli eratou na yawa sara ki muri. Ena gauna era sa yaco mai kina na Nonai tokani kin a vale e sa tiko kina, sa tarogi ira sara ko Jisu meratou tukuna ki Vua na cava na ka eratou a veitalanoataka tiko mai ena nodratou lako tiko mai e gaunisala. Taumada, e sega ni dua e tukuna e dua na ka. Na nodratou veitalanoa e sa baleta tiko se ko cei na tamata uasivi duadua ena kedra maliwa.

Sa qai vakatavulica ki vei iratou na Nona ilawalawa ko Jisu e dua na lesoni bibi me baleta na matanitu ni Kalou. Matai, kevaka ko sa via uasivi duadua ena Matanitu ni Kalou, ia mo vakataka e dua na dauveiqaravi. Sa qai vakaraitaka ko Jisu nai balebale ni ka e a tukuna ena ka e cakava ena Nona biuta e dua na gone lailai ena kedra maliwa. Era lewe vuqa na gone era na rere nira tiko ena kedra maliwa na tamata era sega ni kila se tamata lelevu. Ia ko Jisu e sa qai tauri koya cake na gone e ligana. E vakacegu na yalona na gone oya. Sa qai vakatavulici ira na Nonai tokani ko Jisu ena dua na lesoni, kevaka dou na ciqoma na gone lailai oqo, dou sa ciqomi Jisu. Kevaka dou sa ciqomi Jisu, dou san a qai ciqomi Tamana. Na gone era nanuma na tamata ni sega ni rui bibi e veisemati ki Vua na Kalou.

E a tarogi Jisu ko Joni ena dua na taro me baleti ira na tamata tani se ko ira na tamata era sega ni okati mera Jiu. Sa qai vakatavulica ko Jisu e dua na lesoni bibi ni ko ira kece era sega ni saqata na veika eratou cakava tiko era to vata kei iratou. E kaya na Turaga ni Kalou o Koya e tiko mai Lomalagi e sa dauraica ena veigauna na gauna eda vukei ira kina na tamata, se mani dua sara na ka lailai.

`Na cava na ka e vakatavulici keda kina nai Vola Tabu me baleta se ko cei e uasivi duadua? Gaunisala cava ko na tovolea kina mo na bulataka kina na dina vakaivolatabu oqo?`