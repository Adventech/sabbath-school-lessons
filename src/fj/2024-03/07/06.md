---
title:  Na Tamata Bulabula mai Eli
date:   15/08/2024
---

`Wilika na Marika 9:42–50. Na cava na ivakavuvuli nei Jisu e tiko ena veitikina oqo? Na vosa cava e semata vata na veivakavuvuli oqo?`

Matai, eda na nanuma beka ni veitikina oqo sai ira na vakasokumuni ni veivakatavuvuli eso nei Jisu era sega ni veisemati vata. Nisa raica sara vakavoleka, eda na raica kina ni veivakavuvuli yadudua e tiko kina e dua na vosa e semata vata kei na veivakavuvuli sa oti. Na Marika 9:42–50 e vakayagataka e tolu na vakasama bibi me vukei keda meda kila kina nai vakavuvuli nei Jisu: (1) “Na ka e vakavuna nai valavala ca” (2) “bukawaqa” kei na (3) “masima.”

Nai matai ni vakavuvuli e sa baleti ira tiko na gone. Ko ira na gone e vosa vakatautauvata me baleti ira na tamata Lotu Vakarisito vou. Na Kalou e sa kerei ira tiko na qasenivuli kei ira nai liuliu ena Nona matanitu mera qarauni ira na tamata Lotu Vakarisito vou. Ko ira na qasenivuli kei ira nai liuliu e sa dodonu mera ivakaraitaka na nodra kauwaitaki ira na tamata era tiko vakaveivolekati. Ko ira era gadreva vakalevu na noda veivuke mevakataki ira na yada, luveniyali kei ira na vulagi. Ko Jisu e kaya ni na vinaka cake ki vua e dua me luvu e waitui mai na nona na vakavuna me valavala ca e dua vei ira Lotu Vakarisito vou oqo.

Ena Marika 9:42–50, e vakatavulici ira dina tiko ko Jisu me musuka tani na ligana se yavana? Se me leuta tani na yaloka ni matadra? E vakatavulica tale tikoga ko Jisu ni ko Eli na vanua era na kama tiko kina na tamata me tawa mudu? Nai sau ni matai ni taro, e sega. E sega ni vakatavulici keda ko Jisu meda vakacacana na yagoda. Ko ira na Jiu era saqata nai tovo vakaoqo (veidutaitaka vata kei na Vakarua 14:1; 1 Tui 18:27, 28). Na Turaga e vakayagataka tiko na vosa vakatautauvata me vakatavulica kina e dua na lesoni bibi: eda na nanuma beka ni rui vakadomobula ni vakayali e dua na liga, yavada, se matada, ia nai valavala ca e rui ca vakalevu sara.

Nai karua ni sau ni taro e sega talega. Ko Jisu e sega ni vakatavuvulitaka ni na kama tikoga mai Eli na tamata me tawa mudu. Eda na kila vakacava? Vakananumi ira mada na tamata era sa lako ki lomalagi ni dua tu ga na matadra, yavadra, kei na ligadra. Vakasamataki ita na tamata era na laki Eli. Era lako ki Eli ni tiko taucoko tu na tiki ni yagodra. Ena tiko mai Eli ko ira na tamata bulabula? Se dodonu me veisau? Na tamata bulabula ena lako ki lomalagi. Ko Jisu e vakayagataka na vosa ni veiwali me vukei keda meda kila kina na ulutaga. E vinakati keda meda kila ni valavala ca e rui ca sara. E dodonu ki veikeda meda gadreva me vakayali na e dua na ligada, yavada se matada ni bera nida qai vakayakia na bula tawa mudu.

Na bukawaqa mai Eli e sega ni tawa mudu. Ia na ka e vakama na yameyame ni bukawaqa ena mate vakadua me tawa mudu.