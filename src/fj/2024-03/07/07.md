---
title:  Kuri ni Vakasama
date:   16/08/2024
---

Wilika Ellen G. White, “Ministry,” and “Who Is the Greatest?” in _The Desire of Ages_, pages 426–442.

“Ko gadreva tu beka mo dokai? Vakalala mada na lomamu ena dokadoka kecega. Ena gauna e digitaki ira kina na tamata na Kalou kin a dua na cakacaka bibi e vuravura, o Koya ena digitaki ira na tamata cakacaka e vakataki Joni na Dauveipapitaisotaki na lomadra. Ko Joni na Dauveipapitaisotaki e sega vakasinaiti tu na lumana ena dokadoka. Ni sa tautauvata oya na lomada, eda san a tautauvata kei na dua na gone. Ko ira na tamata cakacaka era vakataki ira na gone era na daucakava vakavinaka na nodra cakacaka ki Vua na Kalou. Sa rawa ki vei ira na agilosi mera cakacaka vata kei ira na itokani ni Kalou era tovolea tiko mera vakabulai ira na tamata. ko ira nai tokani oqo era sega ni vakasinaiti tu ena dokadoka. Era sega ni bula mera vakalavelaveti ira”—Ellen G. White, _The Desire of Ages_, page 436, adapted.

“Nai solisoli cava e solia ki vei iko na Kalou e sega ni solia ki vua tale e dua? De rairai sa vakalougatataki iko na Kalou ena vuli, vuli tara kei na veika vakalotu e sega ni tiko ki vei ira era lewe vuqa na tamata. E sega ni solia na Kalou ki vei ira eso na tamata me na rawa ni ko vakayagataka nai solisoli oqo mera vakalougataki kina. Ko kaukauwa tiko? Ia vukei ira era malumalumu. Ko ira na agilosi era taleitaka mera vukei ira na luve ni Kalou. Ko ira na agilosi oqo era cila seserau enai serau ni Kalou, ka era raica tiko na mata ni Tamada mai lomalagi. Sa vakaroti ira na agilosi na Kalou mera vakaraici ira tiko na tamata e dredre ki veikeda meda lomani ira. Ko ira na agilosi era lakova ga vanua era gadrevi kina vakalevu. Ko ira era gadreva vakalevu sara na nodra veivuke sai ira e dredre tiko na nodra valuta na lomadra. Ko ira na tamata oqo era bula tiko ena vanua e sega ni solia tiko ki vei ira nai nuinui levu. Ko ira na tamata yalodina ni Kalou era na cakacaka vata tiko kei ira na Nona agilosi ena nodra vukei ko ira era vakaloloma oqo ka sotava tu na dredre”—Ellen G. White, _The Desire of Ages_, page 440, adapted.

**Taro ni Veiwasei**:

`Wilika tale na Marika 8:27–29. Sa vakacava na levu ni nomu dauvakatutusa ki vei ira na tamata tani ena nomu vakabauti Jisu Karisito ni nomu Vakabula?`

`Veidutaitaka na rai ni Kalou me baleta na rawaka vata kei na rai ni tamata ni rawaka. Na cava na ka erau duidui kina? Na mataqali tagane kei na yalewa mata vakacava era nanuma era lewe vuqa na tamata nira rui yaga vakalevu? Ko cei e nanuma na Kalou ni rawaka era sega tu ni kauwaitaka na tamata e vuravura se sega sara madaga ni vinakati koya? Na cava e tukuna ki veikeda nai sau ni nomu taro me baleta na cala ni vakanananu ni tamata ivalavala ca me baleta na rawaka?`