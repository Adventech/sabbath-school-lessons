---
title:  'Ko Jisu e Vakatavulici ira na Nona Tisaipela: Wase I'
date:   10/08/2024
---

### Wilika ena Macawa Oqo
Marika 8:22–30; Marika 8:31–38; Marika 9:1–13; Marika 9:30–41; Marika 9:42–50.

> <p>Wiligusu</p>
> “Ia ni sa qai kacivi ira mai na lewe vuqa kei ira talega na nona tisaipeli, sa kaya vei ira, O koya yadua sa via muri au, me kakua ni muria na lomana, me colata ga na nona kauveilatai, ka muri au” (Marika 8:34).

Nai matai ni veimama ni vola nei Marika e vakaraitaka ki veikeda se ko cei ko Jisu. Na kaukauwa ni Nona ivakavuvuli kei na cakacaka mana ena vukei keda meda kila ni o Koya na i Vakabula.

Ena tekivu ni karua ni veimama ni Vola nei Marika, e tarogi ira kina na Nonai tokani ko Jisu se ko cei ko Koya. Ni oti na nona sauma ko Pita na taro, sa tekivu sara me vakamacalataka ko Jisu na ka ena yaco ki Vua me vaka ni o Koya na iVakabula.

Ena icavacava ni Marika 8 ki na icavacava ni Marika 10, e vakatavulici ira kina na Nonai tokani ko Jisu me baleta na ka ena yaco ki Vua. E vosataka tiko na kauveilatai. Oti sa qai vakatavulici ira na Nonai tokani ena dua na lesoni bibi. Na lesoni oqo e rui bibi ki veikeda ena gauna oqo.

E vakabulai rau talega e rua na mataboko. E vakabula e dua vei rau ena loma ni Marika 8 kei na kenai karua ena kena sa vakarau me mai cava na Marika 18. Na cakacaka mana oqo e vakatavulici keda ena gauna eda muri Jisu tiko kina. Ena gauna eda muri Jisu tiko kina, na Kalou ena solia ki veikeda e vuqa sara na vuku vakayalo me baleti Jisu ka o cei ko Koya. Na vakatavuvuli nei Jisu e vukei ira na Nonai tokani mera tamata vinaka ka yaga, e sa vukei keda tale tikoga ena gauna oqo. Era vakatakila ki veikeda na veika ena gadrevi meda na cakava meda muri Jisu kina kei na veivakalougatataki ena solia ki veikeda na Kalou ni da sa cakava oya.