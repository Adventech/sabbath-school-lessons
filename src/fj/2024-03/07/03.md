---
title:  Na Cava na ka Meda Cakava me Muri Jisu Kina?
date:   12/08/2024
---

`Wilika na italanoa e tiko ena Marika 8:31–38. Na cava na ka e vakatavulici keda kina ko Jisu me baleta na veika ena dodonu meda na cakava meda muri Koya kina`

Era sa qai kila ko ira na Nonai tokani ni ko Jisu nai Vakabula. Na kilaka oqo e veisautaka na nodra veiwelani kei Jisu. Eda sa kila oti nai tukutuku oqo ai na ivakatekivu ni Vola nei Marika (Marika 1:1). Ena vuku ni ka oya, eda sa kila na veika ena sala era sega tu ni kila nai matai ni lawalawa nei Jisu.

Enai matai ni gauna e sureki ira kina na tamata ko Jisu mera muri Koya, e a yalataka me na vakatavulici ira mera gonedau ni tamata ka sega ni ika (Marika 1:17). E sega ni talanoataka ko Jisu na leqa kei na veigauna dredre sa tu mai liu, o koya ena rawa ni yaco ena gauna era sa na muri Koya kina na tamata. Ia ena gauna oqo era sa kila na itokani se ko cei dina ko Jisu. Oya na vuna e tukuna kina ko Jisu na vu ni Nona talai Koya mai na Kalou ki vuravura. Ko Jisu me na sotava e vuqa na veika dredre. Ena cati ka vakamatei. Otis a na qai yadra tale mai na mate ni oti e tolu ni siga.

Nai tukutuku oqo e rui veivakurabuitaki. Ni qai oti ga na nona vakatusa ko Pita ni ko Jisu nai Vakabula. Sa qai kauti Jisu ki tautuba ko Pita ka vunauci Koya ena Nona a kaya ni na vakararawataki ka mate. Sa qai tukuna ko Jisu ki vei Pita e so na vosa kaukauwa e rairai ni vakamosia na yalaoi Pita. Ko Jisu e vakatokai Pita ni ko Setani, ka tukuna ki vua me lako tani main a Nona sala. Na cava na vuna e vosa kina vaka-oya ko Jisu ki vei Pita? Baleta na vosa kei na vakanananu nei Pita e sega ni duavata kei nai nakinaki ni Kalou ena vuku ni bula nei Jisu.

“Na vosa nei Jisu e sega ni solia ki vei Jisu na veivuke se nuinui e gadreva ena veika dredre ena sotava sa tu e liu vei Koya. Na vosa nei Pita e sega ni duavata kei na ituvatuva ni loloma na Kalou ena vukudra na tamata ivalavala ca era sa yali. Na vosa nei Pita e sega ni duavata talega kei na veilesoni e lako mai kina ko Jisu me mai vakatavulici ira kina na Nonai tokani oya mera biuta na veika ka muri Koya. Na bula nei Jisu e ivakaraitaki ni Nona ivakavuvuli”—Ellen G. White, The Desire of Desire, page 415.

Ko Jisu e vinakati ira na Nonai tokani mera cola kauveilatai ka muri Koya. Na kauveilatai sai koya na mate lolovira duadua era vakasaurarataki kina na tamata ko ira na kai Roma mera vakararawataki kina. Na tamata kece era vinakata mera levea na kauveilatai. Ia na cava na vuna era vakayagataka kina eso na tamata na kauveilatai mei vakatakarakara ni nodra lomani Jsu?

Ena vakabauta ni Lotu Vakarisito, eda biuta na veika kece ena vukui Jisu. O Koya e solia ki veikea nai solisoli ni bula tawamudu. Kevaka eda rawata na veika kece eda vinakata ena bula oqo ka qai vakayalia na bula tawa mudu, eda sa ka walega.

`E vakaraitaka vakacava na nomu bula na dina vakaivolatabu ena Joni 12:25?`