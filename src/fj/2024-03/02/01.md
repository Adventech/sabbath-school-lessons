---
title:  Dua na Siga ena Bula nei Jisu
date:   06/07/2024
---

### Wilika ena Macawa Oqo
Marika 1:16–20; Marika 1:21–28; Marika 1:29–34; Marika 1:35–39; Marika 1:40–45.

> <p>Wiligusu</p>
> “A sa kaya vei rau ko Jisu, Drau muri au mai, kau na qisi kemudrau mo drau yaco me gonedau ni tamata” (Marika 1:17).

Ko Maciu, Marika, Luke kei Joni eratou volaitukutukutaka na bula nei Jisu. Eratou dui tukuna yadudua na gaunisala e tekivutaka kina ko Jisu na Nona cakacaka ki Vua na Kalou. Ia e duidui na nodratou dui tekivutaka na nodratou talanoa:

* Ko Maciu e tukuna ki veikeda na gaunisala e digitaki iratou kina na Nona tisaipeli kei na Nona vunau ena ulunivanua.
* Ko Luke e vola na Nona vunautaka ko Jisu nai matai ni Nonai vunau ena nodra vale ni lotu na Jiu mai Nasareci ena Siga Tabu.
* Ko Joni e tukuna na gaunisala e sureti iratou kina nai matai ni Nona tisaipeli mera muri Koya. Oti sa qai lako kina dua na vakamau.
* Ko Marika e tukuna nai talanoa ni Nona kacivi iratou e lewe va na tagane ko Jisu meratou muri Koya. Oti sa qai tukuna ki veikeda ko Marika na veika e a cakava ko Jisu mai Kapenaumi ena Siga ni Vakacecegu kei na cava ka e a yaco ka tarava.

Nai talanoa nei Marika me baleta na Siga ni Vakacecegu e vukei ira era na wilika na nona ivola mera kilai Jisu vakavinaka. Ena Marika 1, e vakayatuyatutaka kina ko Marika na cakacaka nei Jisu ni oti na Nona papitaiso. Ko Marika e vola talega eso na vosa a talaucaka ko Jisu. Na Nona sureti ira eso na tamata ko Jisu mera muri Koya. Na Nona vakarota na tevoro me lako tani. Na Nona tukuna tiko ko Jisu na Nona na lako. Na Nona a vakabula ko Jisu e dua na tamata e tauvi mate ni kuli ka tukuna ki vua me lako ka vakaraitaki koya ki vua na bete se liuliu ni lotu. Ko Marika e taleitaka me tukuna na veika e cakava ko Jisu, sega ni ka e tukuna. Ko Marika e tukuna ki veikeda ni ko Jisu e vakabulai ira e lewe levu na tamata. E vinakata talega ko Marika me vakayagataka tiko na vosa “vakasauri” (Marika 1:12, 18, 20, 28, 30, 31, 42) me vukei keda meda kila na totolo ni cakacka nei Jisu.