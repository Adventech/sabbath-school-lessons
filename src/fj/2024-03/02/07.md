---
title:  Kuri ni Vakasama
date:   12/07/2024
---

Read Ellen G. White, “At Capernaum” and “Thou Canst Make Me Clean,” pages 252–266, in _The Desire of Ages_.

Nai yaloyalo cava kei Jisu e vakaraitaka tiko ki veikeda ko Marika 1? Eda raica ni tu vei Jisu na kaukauwa me sureti ira na tamata mera muri Koya. Era ciqoma na veisureti nei Jisu. Ko Jisu e yalosavasava vakaoti. O Koya e sega ni ca me vakataki ira na agilosi era qaravi Setani tiko. Na veivaluvaluti levu e vakayacori tiko oqo e vuravura ena kedrau maliwa na vinaka kei na ca. Ko Jisu e vukei ira. E tarai ira ni sega tale ni dua ena tarai ira.

“E a veivakatavulici tiko ko Jisu ena nodra vale ni lotu na Jiu. Ena Nona tukuna tiko na matanitu e mai tauyavutaka. E kaya tiko ko Jisu ni Nona cakacaka oya me mai vakagalalataki ira na tamata era vesuki tu vei Setani. Vakasauri sa rorogo cake mai e dua na qolou ni taqaya ena gauna e vunau tiko kina ko Jisu ka sa cici mai ki loma e dua na tamata sa lialia ki Vua, qai kailavaka mai, ‘Na cava ko vinaka veikeimami, Jisu na kai Nasareci? Ko ni sa lako mai mo ni mai vakarusai keimami? Au sa kila ko cei ko iko. Ko iko na yalosavasava ni Kalou” (Marika 1:24).

“Ko ira na tamata e loma ni vale ni lotu era kidroa ka rere. Era sa sega ni qai vakarorogo ki vei Jisu kei na Nona vunau. E sega ni vinakati ira na tamata ko Setani mera vakarorogo ki vei Jisu. Sai koya oya na vuna e vakayagataki koya kina na tamata lialia oqo ko Setani me vakavuleqa e vale ni lotu. Ia e sa qai vakaroti koya na tevoro ko Jisu me kakua ni vosa. ‘A sa vunauci koya ko Jisu, ka kaya, Mo galu ga, ka lako tani mai vua. Ia ni sa bitalaki koya na yalo velavela, ka qoqolou e na domo levu, sa qai lako tani mai vua’ [Marika 1:25, 26). . . . E a qaqa ko Jisu ena ivalu vata kei Setani ena vanua dravuisiga. Oqo e rau veisotari vata tale kei na kena meca ena matanavotu. E a vakayagataka na nona kaukauwa taucoko sara me vakatulewataki koya tikoga na tamata lialia, e a qaqa ko Jisu. . . Ia o Koya nai Vakabula e vosa ena kaukauwa. E sa qai vakagalalataki koya na tevoro mai vua na tamata oya”—Ellen G. White, _The Desire of Ages_, pages 255, 256, adapted.

E vakaraitaka talega ki veikeda ko Marika ni dauosooso sara vakalevu ko Jisu. E daulako mai na dua na vanua ki na dua tale na vanua, ka sotavi ira e lewe vuqa sara na tamata. E rawa vakacava ki vei Jisu me cakava e levu sara na ka? Na cava e maravu tu ga kina na Nona bula? Io, Na Nona bula ni masu ena veisiga sai koya na ka vuni ni Nona qaqa.

**Taro ni Veiwasei**:

`Na cava e rui ka bibi kina na masu ena bula ni tamata Lotu Vakarisito?`

`Ko cei ko ira na vukavuka ena gauna oqo? Ena gauna nei Jisu, ko ira na vukavuka e tauvi ira tu na mate ni kuli vakarerevaki sara. Ko ira na tamata era levei koya. Gaunisala cava ena rawa ni vakayagataka kina nai Tukutuku Vinaka na nomui soqosoqo lotu me tara na lomadra kei na nodra bula era tauvi vukavuka tu ena gauna oqo?`