---
title:  Na Mate ena Veiyalayalati Vou
date:   04/06/2024
---

`Wilika na Joni 11:11-14, 21-25; 2 Timoci 1:10; 1 Koronica 15:51–54; kei na 1 Cesolonaika 4:15-17. Era vakamacalataka vakacava na dauvolivola ena Veiyalayalati Vou na mate ni vakatauvatani kei na kena e tiko ena Veiyalayalati Makawa?`

Koi rau ruarua na Veiyalayalati Makawa kei na Vou erau vakayagataka nai vakatakarakara ni mate me vaka e moce. Rauta tiko ni limasagavulu katolu na gauna e vakayagataki tiko kina na vosa moce me vakatauvatani kei na mate. Era kaya na dauvolaivola ena Vola Tabu ni sega tale ni dua na yalo e na bula tiko ni sa basika ko mate.

Na Veiyalayalati Vou e tomana ena dua tale na kena vakanananu mai na kena e sa vakamacalataki oti ena Veiyalayalati Makawa: oya na tucake tale vakaiukuuku ni sa lesu tale mai ko Karisito.

Na Kosipeli e vakabibitaka ni bula tawa mudu e tiko duaduaga vei Karisito. Na tevoro kece mai eli era na sega ni butakoca rawa mai vei ira na tamata vakabauta na nodra ivakadei ni bula tawa mudu. Sa mai vakarusa oti ko Karisito ena Nona mate ena kauveilataki. Na bulubulu sa na sega ni vesuki ira rawa tiko era davo tu kina. Na tucake tale nei Karisito e sai vakadei ni dua na siga era na tucake tale kina mai na ibulubulu ko ira na tamata vakabauta ena gauna sa na lesu tale mai kina.

Raica mada na ka e tukuna eke ko Paula: “Io, kevaka sa sega ni tu cake tale ko ira na mate, sa qai sega ni vakaturi cake tale na Karisito: ia kevaka sa sega ni vakaturi cake tale na Karisito, sa sega ni yaga na nomudou vakabauta; sa tu vei kemudou edaidai na nomudou i valavala ca: era sa rusa talega ko ira era sa nei Karisito, ka sa moce tu” (1 Koronica 15:16-18). Ena rawa vakacava ki vua e dua me na kaya ena gauna sa mate kina o koya sa tiko sara mai lomalagi? Na cava na ka e vakabalebaletaka ko Paula ena nona kaya, “era na rusa, kevaka e dina, era sa tiko oti mai lomalagi?

Na ka e via kaya tiko ko Paula oya ni tucake tale nei Karisito mai na mate e sa yavu ni noda na tucake tale mai na mate, ia kevaka sa sega na tucake tale mai na mate, sa qai sega ni yaga na nomu vakabauta; ko se tikoga ena ivalavala ca, ko ira na mate era se tikoga enai bulubulu, ka rusa koto

Na veitikina oqo e veisemati vakavinaka sara kei na veitiki ni Vola Tabu me baleta na inuinui e tiko veikeda e tucake tale e noda ni sa lesu tale mai ko Jisu, ena gauna eda na tokara kina na tawa vuca rawa kei na tawa rusa ka ena sega ni madra rawa, e sa vakarautaki tu mai lomalagi me nomu" (1 Pita 1: 4). Kevaka, era sa tiko rawa mai lomalagi ko ira na mate, na cava na vuna e kaya tiko kina ko Pita ni votavota “sa maroroi mai lomalagi” me noda? E matata ni ko ira na tamata vakabauta ena Veiyalayalati Vou era nanamaki sara tiko ki na lesu mai nei Karisito kei na tucake tale mai na mate, kei nai nuinui oqo e uqeti ira mera yalodina era vakatovolei ni bula.

`Na cava na vuna e laki yaco kina na tucake tale mai na mate me dua nai nuinui kaukauwa ki na vakabauta ni Lotu Vakarisito? Vakacava kevaka e noda na kauveilatai ia e sega na tucake tale mai na mate? Nai nuinui cava ena rawa ni noda? Na cava na vuna e sa rui ka bibi kina me tiki ni noda vakabauta na tucake tale main a mate?`