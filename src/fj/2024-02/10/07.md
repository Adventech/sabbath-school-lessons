---
title:  Kuri ni Vakasama
date:   07/06/2024
---

E dua nai vola e vola ko Lee Strobel, e vakatokai The Case for Heaven, e tekivutaki ena vakanananu ni mate na tamata ena laki bula tiko ena so na ka bula, ka vakayagataka na vakanananu o koya e vakatokai na "near death experience" oya na kena vakabauti ni sa mate e dua na tamata qai bula tale mai kei na italanoa ni veika e sotakaya, mei vakadinadina. Dua na kena vakaraitaki: “E dua na goneyalewa e a lako curuma talega na vakanananu ni lako ma yalona ena gauna e vakayacori tiko ki vua na veisele, ka kaya ni sotavi ganena ena bula sa bera mai―e dua na ka e kurabuitaka baleta ni sega na ganena. Ena gauna sa bula mai kina e a tukuna sara ki vei tamana, sa qai vakaraitaka ki vua ko tamana enai matai ni gauna ni a dua dina na ganena, ia e a mate ni se bera ni sucu" ―Lee Strobel, The Case for Heaven (Grand Rapids, MI: Zondervan Books, 2021), p. 69. E a sasaga vakagumatua ko Strobel me veidutaitaka na vakanananu ni tiko na bula ni oti na bula oqo vata kei na ivakavuvuli matata vakaivolatabu ni gauna era na qai taura kina na kedrai sau na tamata Lotu Vakarisito oya ena Nona lesu tale mai ko Karisito.

Eda sa vakasalataki ni: “Lewe vuqa era na sotavi ira na yalo ni tevoro ena nodra vakaveitaliataki ira mera vakataki ira na wekada se itokani ka tukuna na tukutuku vakarerevaki ni veivakacalai. Ko ira era lako mai oqo era na uqeta na yalo dauloloma ka na cakava na cakacaka mana me tokona na nodra vakalecalecavi ira. Sa na dodonu kina ki veikeda meda sa tu vakarau meda vorati ira ena dina mai nai Vola Tabu o koya era sega ni kila kina e dua na ka ko ira na mate kei ira na yalo ni tevoro ena lako mai oya "Ni ko sa vakabauta na noqu vosa mo vosota ga, ka’u na maroroi iko talega e na gauna ni dauveivakatovolei, ko ya ena lako mai ki vuravura taucoko, me vakatovolei ira sa tiko e vuravura.' (Vakatakila 3:10). Na nodra vakabauta kece era sa bera ni yavutaka ena Vosa ni Kalou era na vakacalai ka rawai. E sa cakacaka tiko vakaukauwa ko Setani ena nona vakayagataka na veika e sega ni dodonu me veivakacalai kina me rawa ni vakatulewataki ira kina na tamata, ka ena toso cake tikoga na nona veivakacalai. Ia ena rawata ga na ka e vinakata kevaka e sa rawai na tamata ki na nona veitemaki. Ko ira era vakasaqara tiko vakaidina na dina ka guta mera vakasavasavataka na nodra bula ena talairawarawa, ka cakava na ka era rawata mera vakarautaki ira kina ena ivalu, era na kunea Vua na Kalou ni Dina na veimaroroi. ‘Ni ko sa vakabauta na noqu vosa mo vosota ga, ka’u na maroroi iko (tikina e 10), na Nona vosa ni yalayala nai Vakabula. Ena vakatalai ira mai na agilosi mai lomalagi mera mai taqomaki ira na Nona tamata mai na nona laiva e dua na yalo e vakabauti Koya me rawai mai vei Setani"-Ellen G. White, The Great Controversy, p. 560.

**Taro ni Veiwasei**:

`Na veivakacalai vuku cava ena raw ani cakava ko Setani me coriti kina na vakasama? Na itavi cava e cakava na veigacagaca kece ni vakauitukutuku?`

`Ko wasea vakacava na nomu vakabauta ki vua na nomui tokani e qai yali ga e dua na wekana ka vakabauta tiko ni sa tiko mai lomalagi? Na cava e veiganiti me tukuni kei na cava e seg ani veiganiti?`