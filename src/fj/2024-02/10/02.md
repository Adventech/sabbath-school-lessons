---
title:  Na Revurevu ni Veivakacalai e Veivakamatei
date:   02/06/2024
---

E kainaki ni mate e katuba walega ki na dua nai tagede vou ni bula ena vakanananu ni sega ni mate rawa na yalo. Na vakanananu vakapekani oqo e lako curuma na lotu taumada, ena vuku ni sa lako tani mai na kena yavu vakaivolataabu ena sasaga ni kena tovolei me vakarawarawataki na kena vakabauta ena nodra vuravura na kai Roma: “Na vakanananu me baleta na bula tikoga ni yalo e dua tiko nai vakavuvuli lasu e kauta mai ko Roma vei ira na pekani, ka sa mai curumaki sara na Lotu Vakarisito”—Ellen G. White, The Great Controversy, p. 549.

> <p></p>
> "Ia kakua ni rerevaki ira era sa vakamatea na yago, a ra sega ni rawata me ra vakamatea na yalo; ia dou rerevaki koya ga sa rawata me vakarusa na yalo kei na yago talega mai eli" (Maciu 10: 28).

`Na cava e dodonu me tukuna ki veikeda na tikina oqome baleta na bula tikoga ni yalo?`

E cata na Kalou mera vakaitavi na Nona tamata ena daucakaisausau ena kena mataqali cava ga. Me kakua ni vakatarai ena kedra maliwa na “daulawaki, se dua sa taroga na daucurumi, se dua na dauveinita, se dua sa taroga na tamata sa mate" (Vakarua 18:11). Na mataqali tamata vaka-koya mera virilaki ena vatu mera mate (V/Soro 20:27). Na kenai totogi ena vaka me rui voravora, ia e caka me maroroi ira na Isireli mai na nodra qarava na veikalou lasu.

Na cakaisausau e ka vakatevoro. E temaka na tamata ki na qaravi kalou lasu ka matanataka wale tu ga vakailasu na veiwekani e taucoko vata kei na Kalou, ia ena sega ni vakaceguya rawa na gagadre titobu ni yalo. Na bula tiko ni yalo e uto sara tikoga ni nakinaki nei Setani me taura vakabobula na vuravura. Ia, ko Jisu, ena vuku ni Nona loloma savu kei na kaukauwa, e vakagalalataki ira kina na bobula mai na senicodo ni valavala ca o koya e vesuki ira tu.

`Wilika na Dauvunau 9: 5; Jope 7: 7-9; kei Aisea 8:19, 20. Na cava na ka era vakatavulici keda kina na veitiki ni Vola Tabu oqo me baleta na mate kei na veivosaki vata kei ira na mate?`

Na vakavuvuli ni ra sa lako sara na mate ki lomalagi ena gauna ni mate, e dina ga ni sega ni vakaivolatabu, me vakataka maroroi ni Siga Sade, e sa tiko vata voli kei keda ena dua na gauna balavu, ka sa laki vakawakana sara vakatitobu, o koya e sa dredre kina ki na tamata me lako tani mai kina. Sa vakayagataka tiko na tamata eso na tikina, ka sega ni vaka na kenai tukutuku dina (out of context), me tovolea me donu kina na nona vakabauta. Ia nai vakavuvuli lasu oqo e biuti ira kina ena dua na vanua e sega kina na nodrai sasabai mai na veivakacalai nei Setani, vakauasivi enai vakataotioti ni veiraravui.

`Na cava na ka ko vakila ena nomu tovolea tiko mo vakamacalataka na ka ena yaco ni sa mate na tamata ki vei ira na Lotu Vakarisito tale eso? Na cava ko raica ni mana?`