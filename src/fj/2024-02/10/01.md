---
title:  Na Vakatakilai ni Veivakacalai
date:   01/06/2024
---

### Wilika ena Macawa Oqo
Maciu 10:28; Dauvunau 9:5; Aisea 8:19, 20; Joni 11:1114, 21–25; 1 Cesolonaika 4:16, 17; Vakatakila 16:13, 14; Maciu 24:23–27; 2 Cesolonaika 2:9–12.

> <p>Wiligusu</p>
> "Ni na lako sobu mai lomalagi ko koya na Turaga e na kaila, kei na domo ni agilose turaga, kei na davui ni Kalou: ena qai tu cake taumada ko ira na mate era sa tu vata kei Karisito: emuri koi keda, eda sa bula tikoga, eda na kau cake vata kei ira e na o, me da veitata kei na Turaga e na macawa: ia ena vakakina eda na qai tiko vata kaya na Turaga ka sega ni mudu" (1 Cesolonaika 4: 16, 17).

Ena loma ni tini vakacaca na yabaki sa oti, e a basika cake mai kina na talanoa me baleta ira na tamata era sa mate era qai bula tale, era qai mai solia kina eso na tukutuku vakasakiti ena veika era raica ka rogoca ena gauna era sa mate tu kina. Vuqa sara vei ira nai talanoa oqo era sa volai vakaitukutuku ka vulici. E vuravura taucoko, okati kina na vuravura ni Lotu Vakarisito, era milioni vakamilioni na tamata era sa vakabauta na veitukutuku oqo era sa ivakadindinataka ni ko ira sa mate era sega dina ni mate. Na yavu ni vakabauta me baleta na bula tiko ni yalo e dua tiko nai yaragi ni veivakacalai nei Setani e sa tete sara tiko vakarabailevu.

Na veivakacalai oqo e a tekivutaki sara mai Iteni ena lasu ni gata ki vei Atama kei Ivi, "Drau na sega dina ni mate” (Vakatekivu 3: 4). Ena veitabagauna sa oti, sa levu na kena ivakamacala duidui ia era laki tini ga ena yavu ni bula tikoga na yalo ni sa mate na tamata. Na vakanananu talega oqo e wakatu ni dua nai soqosoqo lotu enai ka 19 ni senitiuri vata kei na Fox Sister, e muri sa qai vakadindinataka ni ka lasu, oya ni sa rawa nira ciqoma nai sau ni nodra vakatataro mai vua na yalo ni tamata sa mate.

Nai otioti ni veisaqasaqa e vuravura, ena temaki ira kina era milioni vakamilioni na tamata ko Setani ena vakasama ni bula tiko na yalo ni tamata. Na vola ni Vakatakila e vakaraitaka ni oqo e dua na sala ena tovolea na tevoro me na rawa ni kauta mai na vuravura ki na nona vakatulewa.

Nai naki ni lesoni oqo me vakatakila ni nodai sasabai duaduaga ena veivakacalai nei Setani enai vakataotioti ni gauna oqo sai koya na veiwekani vakaveivolekati sara vata kei Karisito o koya e yavutaki vakaukauwa enai vakavuvuli vakaivolatabu. E okati kina na ivakavuvuli me baleta na mate, veitalia ga se cava na ka e tukuna ki veikeda na matada kei na daligada kei na lomada.

_*Vulica na lesoni ni macawa oqo, o koya e yavutaki tiko mai ena wase 31-34 ni Great Controversy, me vakaraitaki iko ena Siga Tabu, June 8._