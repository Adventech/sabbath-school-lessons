---
title:  Na Kaci Vakadomolevu
date:   20/06/2024
---

`Wilika na Vakatakila 18:1-4, Apakuki 2:14, kei Maciu 24:14. Na cava era kaya na veitikina oqo me baleta na kena vakacavari na cakacaka ni Kalou e vuravura?`

Sa kacivaka na agilosi na bale nei Papiloni, e tiko kina e dua na kaukauwa levu. Me vakataka na agilosi ena Vakatakila 14, a agilosi oqo e vakatakarakarataka na tamata daukauitukutuku. Na agilosi oqo e vakatakila na serau ni Kalou o koya e vakararamataka na vuravura taucoko Na vosa va-Kiriki ni lewa se kaukauwa ena Veiyalayalati Vou na exousia. Sa dauvakavuqa e sa baleta tiko na qaqa nei Karisito mai vei ira na yalo velaveka kei na kaukauwa mai eli. Ko Jisu e vakayagataka na vosa oqo ena kosipeli nei Maciu me salavata kei na nodratou a vakatalai yani na Nona tisaipeli. Ena Maciu 10:1 e solia kina ko Jisu ki vei iratou na Nona tisaipeli na kaukauwa me ratou lewai ira na yalo velavela kei na kaukauwa mai eli. E a vakatalai iratou yani ena kaukauwa va-Kalou meratou qaqa enai valu ni vinaka kei na ca. Ena Maciu 28, e a vakatalai iratou tale yani vata kei na “lewa kecega mai lomalagi kei vuravura. mo dou qai lako, ka vakalotutaki ira na lewe ni veivanua kecega" (Maciu 28:18, 19). Ni sa vakasinaiti ena Yalo Tabu, e sa na lako yani ena lewa ni Karisito sa bula, o koya na Nona bula kei na mate e sa qaqa oti mai vei ira era sa liu (yalo velavela) kei na kaukauwa mai eli, na lotu ena Veiyalayalati Vou e sa vakararamataki vuravura ena iserau kei na lagilagi ni Kalou. Ena loma ga ni vica na yabaki eratou sa kacivaka kina na kosipeli ko iratou na tisaipeli ki vuravura taucoko (Kolosa 1:23).

E muri, ena sovaraki kina na Yalo Tabu ena kaukauwa levu, ena qai tete yani na kosipeli ki nai yalayala kei vuravura. Era udolu vakaudolu era na veisau ena dua na siga kei na loloma savu ni Kalou, kei na dina ena tara na vuravura taucoko, Ena gaunisala oqo, e sa na qai vakasalataki ko vuravura ena kosipeli, kei na inuinui, o koya ena tetevi vuravura taucoko.

"Na cakacaka levu ni kosipeli me na kakua ni cava ni lailai na vakavotukanataki ni kaukauwa ni Kalou e koya e vakatakilakilataka na kenai vakatekivu. Na veiparofisai era a vakavotukanataki ena kena a sovaraki na uca taumada ni dolavi na kosipeli ena vakavotukanataki tale ena uca taumuri ena kena sogoti. . . . "Ko ira na talai ni Kalou, ena vakaserauni na matadra ena iserau ni bula vakatabui era na vakusakusa mai na dua na vanua ki na dua tale na vanua ena kena kacivaki nai tukutuku mai lomalagi. Ni sa voqa e udolu vakaudolu na domo, e vuravura taucoko, na ivakasala sa na soli. Na cakacaka mana e sa na cakacaka, era na vakabulai na tauvimate, ka sa na muri ira tiko na tamata vakabauta na veivakatakilakila kei na cakacaka e veivakurabuitaki”—Ellen G. White, The Great Controversy, pp. 611, 612.

`Na cava e tarova tiko na kaukauwa ni kena sovaraki na Yalo Tabu, na uca taumuri kei na kaci vakadomoilevu? Se mani vakacava na lailai ni noda itavi, nai tavi cava eda na rawa ni vakatawana nida dolava ka ciqoma ena kena na sovaraki ni Yalo Tabu?`