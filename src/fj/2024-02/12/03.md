---
title:  Dregati me nei Lomalagi
date:   17/06/2024
---

Ena gauna ni rarawa me baleta na so-kalou, ko ira na tamata ni Kalou era na sega ni rawai enai bili nei vuravura (Vakatakila 14:12). Era sa na dregati ena Yalo Tabu (Efeso 4:30) ka era na sega vakadua ni vakayavati rawa. Ena veigauna makawa na drega e vakaraitaka na bibi ni tukutuku se ka e ologi koto vakamatau oya. Me vaka ni uto tiko ni veiraravui oqo na vakarokoroko kei na vakatulewa ni Kalou e vakatakilai tiko ena Nona ivunau, meda namaka ni Nona drega na Kalou me na teivaki koto ena Nona ivunau (veidutaitaka vata kei na Aisea 8:16).

`Wilika na Lako Yani 20:8–11. Na ka bibi cava me baleta na drega e tiko ena loma ni vunau ni Siga ni Vakacecegu?`

Oqo e tolu na ka bibi e tiko ena dua na drega: (1) Na yaca nei koya e nona drega, "Ko Jiova na Kalou" (2) Na Nonai tutu, o Koya e bulia―na Dauveibuli. (3) Na vanua e vakatulewa kina, lomalagi kei vuravura, na waitui, kei na ka kecega e sa tu kina” Na drega sai koya e dua na ka e vakatokai ni vakatakilakila enai Vola Tabu (Roma 4:11). E rua na vosa e rawa ni rau veiveisau. Me vaka ni vakatakilakila se drega ni Kalou e uto ni vunau na Kalou, na Siga Tabu sai koya na ka e sa vakanamata tiko kina nai otioti ni veivaluvaluti enai vakataotioti oya me baleta na vakarokoroko (Isikeli 20:12, 20; Vakatakila 12:17).

`Veidutaitaka na na Vakatakila 7:1, 2 kei na Vakatakila 14:1 vata kei na Vakatakila 13:16, 17. E vein a vanua e ciqomi kina na na dreg ani Kalou kei na vakatakilakila ni manumanu? Na cava na vuna ko nanuma kina ni tiko na duidui?`

Na drega ni Kalou ena biu ena yadre ni tamata. Na yadre e vakatakarakarataka na vakasama na vanua e yavutaki tiko kina na vakatulewa ni digidigi.

Na ivakatakilakila ni manumanu ena ciqomi ena yadre se na liga me vakaraitaka ni ra sa ciqoma se rawai na nodra vakatulewa ena nodra dui digidigi ena nodra sa ciqoma na lasu nei Setani, se, ena dua na yasana, era sa muria na so-kalou lasu me ra levea kina na veivakamatei.

Na tevoro e cati ira era talairawarawa ki Vua na Kalou. Na veivaluvaluti e sa laki yacova na kena vutuka ena gauna e sa na vakacibivalu kina na gatalevu (Setani) vei ira na kena vo era vakabauta tiko nai vunau ni Kalou ka taura tikoga nai tukutuku kei Jisu” (Vakatakila 14:12). Era yalodina vakaoti tikoga ki vei Jisu.

`Na cava na vuna e idola kina ni vakavakarau ki nai vakataotioti ki kena yaco mai na gauna ni rarawa na yalodina ena veisiga ki Vua na Kalou?`