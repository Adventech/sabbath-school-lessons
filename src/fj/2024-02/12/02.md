---
title:  Yalodina ki Vua na Kalou kei na Nona Vosa
date:   16/06/2024
---

`Wilika na Vakaibalebale 23:23, Joni 8:32, kei na Joni 17:17. Na cava na ka bibi e lako curuma tiko na veitikina oqo?`

Ena veitabagauna, na veivaluvaluti levu e sa baleta tiko na dina kei na lasu. Ko Setani na daulasulasu, ka tamadra na daulasu (Joni 8:44). Ko Jisu na ivurevure ni dina kecega. E kaya "Koi Au na sala, na dina, kei na bula" (Joni 14:6). Na dina e vakagalalataki keda mai na lawaki nei Setani o koya e kune tiko ena Vosa ni Kalou. Nai Vola Tabu e cereka na vunivuni nei Setani ka vakatakila nai nakinaki ni Kalou. Na Vosa ni Kalou na cina ki yavada (Same 119:105). E kaya na daunisame, “Ni sa vakamacalataki na nomuni vosa sa qai rarama mai; Sa vakavukui kina ko ira era sega ni vuku" (Same 119:130). E tomana ka kaya, “Sa ka dina mai liu sara na nomuni vosa” (Same 119:160).

`Wilika na 2 Pita 1:16–21. Nai vakadei cava e solia tiko nai Apositolo me baleta na Parofisai? Nai vakaraitaki cava e vakayagataka me vakaraitaka kina na bibi ni vosa ni parofisai ni Kalou?`

Keitou sa sega ni muria “Ni keitou a sega ni muria nai tukuni sa caka vakavuku” Na parofisai mai na Vosa ni Kalou e vakararamataka na sala sa tu mai liu. Era sa vukei keda meda veidutaitaka na dina mai na lasu. Ni sega nai Vola Tabu eda sa na biu tu ki na veitalia ni vakasama vakatamata ka rawai vakarawarawa kina. “Ko ira na tamata ni Kalou era liutaki mai na Vosa ni Kalou, ni nodra isasabai mai na veivakavuvuli vakailasu kei na veivakacalai ni kaukauwa ni yalo ni butobuto. Ko Setani e vakayagataka na veika kece sara e rawata me tarova na tamata mai na nona kila na iVola Tabu; ni vakatakilai vakamatata tu kina na nona veivakacalai. . . . Nai otioti ni veivakacalai e sa voleka ni dolavi ki veikeda. E na cakava na Karisito vakailasu na cakacaka e veivakurabuitaki e matada. E na cakava na I vakavuvuli vakailasu koya na dredre me kilai vakavo ni veidutaitaki kei na Vosa Tabu ni Kalou. . . . Ko ira ga era vakadeitaka na nodra vakanananu e na vosa ni Kalou sai ira oqo era na tudei ena I otioti ni veivaluvaluti levu enai vakataotioti ni gauna oqo. Na veiyalo kecega ena yaco vei ira na veivakatovolei me ra na liaci ira kina: Meu talairawarawa beka ki vua na Kalou ka sega ki vua na tamata? Sa tu oqo e matada na gauna meda vakatulewataka kina na noda bula. Sa teivaki tiko beka na yavada ena dela ni vatu ni vosa ni Kalou e sega vakayavalati rawa? Eda sa tu vakarau meda na taqomaka na vunau ni Kalou kei na vakabauta i Jisu?”– Ellen G. White, The Great Controversy, pp. 593, 594.

`Vakananuma na veitaro e koto oqori e cake. Na cava na ka ena rawa ni vakadeitaki keda ena otioti ni gauna ni rarawa? Na cava na ka ena vakaososoti keda main a vulici niVosa ni Kalou? Gaunisala cava eda na rawa ni volitaka kina na dina ena noda marau?`