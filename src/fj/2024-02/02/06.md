---
title:  Nai Solisoli ni Loloma
date:   11/04/2024
---

`Wilika na Joni 13: 35 kei na 1 Joni 4: 21. Na cava na ka e vakatakila na veitikina oqo ena rarama ni nona saqata tiko ko Setani na matanitu ni Kalou ena veiraravui levu? Na cava era tukuna ki veikeda me baleta nai balebale dina ni Lotu Vakarisito?`

Na loloma sai vakarau ni nodra bula na tamata Lotu Vakarisito ena imatai ni vica na senitiuri. Ko Tertullian e kaya: “Raica, era kaya, gaunisala cava mera lomani ira kina na tani." (See Terullian's Apology 39 mevaka e vakadewataka ko S. Thelwall. E dua nai tukutuku levu me baleta na loloma ni Kalou e vakaraitaki ena gauna e rau veitauvi kina e rua na mate lelevu ena A.D. 160 kei na A.D. 265. Era lako mai kina na Lotu Vakarisito ka veiqaravi ki vei ira era tauvimate kei ira era sa kolaiciba. Na mate oqo e vakamatei ira era lewe tini vakacaca na udolu ka vakalala na veikoro, kei na tauni. Era sega ni nanumi ira vakai ira, era soli bula, veikauwaitaki, Lotu Vakarisito dauveiqaravi loloma era na cakava na veika lelevu ki vei ira na lewe ni vanua. Ni toso na gauna era udolu vakaudolu ka milioni sara era yaco mera vakabauti Jisu ena matanitu ko Roma ena gauna e veitauvi kina e rua na mate lelevu oya. Na loloma, na kauwai ena veika e yaco, kei na vakaivakarau ni nodra kauwaitaki na tauvimate kei ira na mate e sa vakavuna meda qoroi ira kina na tamata vakabauta oqo kei Karisito o koya era matataki Koya tiko.

Na Rodney Stark's The Rise of Christianity e dua na dauvolaitukutuku ena gauna oqo e vakaraitaka na veika makawa a yaco ena dua na rarama vou ka sa vakadinadinataki. E vakamacalataka na gaunisala era yaco kina na lewe ni Lotu Vakarisito mera yaco me dua na mataivalu nasi yaga, ena nodra vakarautaka na veika e gadrevi vei ira na veitikotiko era sotava tiko na rarawa mera bula ena gauna ni mate e veiveitauvi (A.D. 260) ka vuqa ki vei ira era Jiu Lotu Vakarisito. “Ena gauna e tu kina e cake na ikarua ni mate e veiveitauvi, rauta tiko na A.D. 260, e vola kina ko Dionysius e dua nai vola ni veivakacaucautakai balavu me baleta na nodra yaloqaqa ena cakacaka ni veiqaravi na veisoqosoqo lotu ka vuqa vei ira era vakayalia na nodra bula ena veiqaravi ki vei ira na tani.

"Era lewe vuqa na tacida Lotu Vakarisito era vakaraitaka na nodra loloma e sega ni yalani kei na yalodina, era guilecavi ira ka nanumi ira walega na tani. Era sega ni kauwaitaka na veika rerevaki, ena nodra qaravi na tauvimate, sotava na nodra veigagadre ka qaravi ira ena vukui Karisito, ka biubiu vata kei ira na bula oqo ena marau; ena vuku ni sa tauvi ira na mate, era taura vei ira na nodra tauvimate ka ciqoma ena marau na nodra mosi."-Rodney Stark, The Rise of Christianity (Princeton, New Jersey: Princeton University Press, 1996), p. 82.

`Na itukutuku matata cava me baleti keda e tiko eke? Eda na vulica vakacava meda mate veikeda me na rawa kina nida vakadinadinataka na yalo vata ga e guilecavi koya? E sega ni rawarawa, se vakacava?`