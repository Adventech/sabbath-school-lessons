---
title:  Yalodina ena Loma ni Veivakararawataki
date:   09/04/2024
---

Ena veitabagauna sa oti e a tubu sara vakatotolo na Lotu Vakarisito dina ga nira biu tiko ki vale ni veivesu, mokulaki, ka vakararawataki. Ko ira na tamata vakabauta yalodina ki vei Karisito ka ra vakasinaiti ena Yalo Tabu, era kacivaka na Nona Vosa ena kaukauwa, era sa veisau na bula, ka ra tini vakacaca na udolu na tamata era sa veisau.

`Wilika na Cakacaka 2:41; Cakacaka 4:4, 31; Cakacaka 5:42; kei na Cakacaka 8:1–8. Na cava e vakatavulici keda kina na veitikina oqo me baleta na veika era sota kaya tiko na Lotu ena Veiyalayalati Vou kei na nodra sa tubu vakayauyau?`

Eratou a sotava na tisaipeli na veivakarerei (Cakacaka 4:17), biu ki vale ni veivesu (Cakacaka 5:17, 18), vakararawataki (Cakacaka 8:1), kei na mate (Cakacaka 7:59, Cakacaka 12:2), ia ena kaukauwa ni Yalo Tabu eratou kacivaka kina na tucake tale nei Karisito ena yaloqaqa, ka ra sa tubu vakalevu nai soqosoqo lotu e Jutia, Kaleli kei Samaria (Cakacaka 9:31). E vakayavalati na bai kei eli. Sa ramusu na veivesuki nei Setani. Na nodra veivakacalai ni sotavi tiko na veika dredre. Eratou sa sega ni qai rere tiko na tisaipeli ena taba vale e cake.

Sa vakasinaiti na yalodratou na tisaipeli ena vakabauta. Dua ga nai vakaraitaki lailai ni Turaga o koya sa tucake tale mai na mate e veisautaka saraga na nodratou bula. Sa solia ki vei iratou ko Jisu nai balebale vou ni bula. E sega walega ni solia tiko ki vei iratou na Turaga nai vakaro ni Veitalaki Levu (Great Commission) (Marika 16:15), ia e solia talega ki vei iratou na vosa ni yalayala levu, “Ia dou na rawata na kaukauwa, ni sa lako mai vei kemudou na Yalo Tabu; dou na qai dautukuni au mai Jerusalemi, kei Jutia taucoko, kei Samaria, ka yacova nai yalayala kei vuravura" (Cakacaka 1: 8).

Na kosipeli e sa teteva yani na veiyasa ivuravura (Kolosa 1:23). Dina ga ni o koya nai otioti ni tisaipeli, ko Joni, e a mate enai cavacava ni matai ni senitiuri. Eso tale era taura na cina ni dina ka vunautaka na Karisito bula. Ko Pliny, na kovana mai Roma ena yavusa ko Becania ena Vualiku kei Turkey ena gauna oqo, e a volavola ki vei Emperor Trajan ena A.D. 110. E rui bibi nai tukutuku nei Pliny baleta ni voleka ni walusagavulu na yabaki mai na gauna a lauvako kina ko Jisu. E vakamacalataka tiko ko Pliny na veilewai a cakava me kunea kina e dua na cala me beitaki ira kina na Lotu Vakarisito. E kaya, “Ena vukudra na tamata ena veitabagauna kei nai tagede ni bula era bula kina, era a vakararawataki ena vuku ni veibeitaki, ka sa na toso tikoga na ka oqo. Na veitauvi ni veivakacalai oqo e sa tete yani sega walega ki na veikoro lelevu ia ki na veikoro kei na veitikotiko e taudaku ni veikoro lelevu talega"-Henry Bettenson, Documents of the Christian Church (New York: Oxford University Press, 2011), p. 4.

Veitalia ga na ravuravu e cakava na tevoro, na veivale ni lotu ni Lotu Vakarisito e tubu cake tikoga ena kena levu.

`Na cava na ka eda na rawa ni vulica mai na lotu taumada me na rawa ni vukei keda, na lotu enai vakataotioti ni gauna?`