---
title:  Kuri ni Vakasama
date:   12/04/2024
---

“E tawayaga na sasaga nei Setani me vakarusa na lotu nei Karisito ena veivakacacani. Na veivaluvaluti levu o koya eratou solia kina na nodratou bula na tisaipeli nei Jisu e sega ni oti ena gauna era sa bale mate kina ko ira era tutaka tiko nai vakatagedegede ena yalodina. Ena nodra druka era qaqa kina. Era vakamatei na tamata ni Kalou ia na Nona cakacaka e toso tikoga ki liu. E sa tete na vunautaki ni kosipeli ka sa yaco me tubu na lewena. E curuma yani na veiyasana e sega ni yacova rawa na ikeli e Roma. E kaya e dua na tamata Lotu Vakarisito, nira sega ni duavata kei ira nai liuliu iceni o koya era vakauqeta tiko na veivakararawataki: Sa rawa ni ko ni vakamatei keimami, vakararawataki keimami, vakacacani keimami. . . Na nomuni veivakaduiduitaki e sai vakadinadina ni neimami sega ni cala. . . . Se na nomuni veivakalolomataki. . . . e yaga vei iko.' Sa dua dina na veisureti kaukauwa me kauti ira mai na kena vo ki na nona veirawai. 'Na levu ga ni neimami tamusuki sobu na levu ni neimami tubu: na nodra dra na Lotu Vakarisito e sa vaka na sorenikau Tertullian, Apology, paragraph 50."-Ellen G. White, The Great Controversy, pp. 41, 42.

"Na veika vuni o koya e vakatara mera sotava kina na veivakararawataki ena ligadra na tamata ca sa vakavuna na veilecayaki levu vei ira e sa malumalumu na nodra vakabauta. Eso sara madaga era sa tu vakarau mera sa biuta tani na nodra yalodei ki Vua na Kalou baleta na cala ni yavu era yavutaki ira kina na tamata mera rawaka, ia ko ira era vinaka ka savasava vakaoti era vakacacani ka vakararawataki ena nodra kaukauwa e veivakalolomataki. Gaunisala cava, e dautarogi, ena rawa kina ki Vua e dodonu ka yalololoma kei koya talega e tawayalani na Nona kaukauwa, vosota na veika tawadodonu kei na veivakasaurarataki? Sai koya oqo e dua na taro e sega na ka eda na rawa ni na cakava kina e dua na ka. Sa solia ki veikeda na Kalou nai vakadinadina ni Nona loloma, ka meda na kakua ni vakatitiqataka na Nona vinaka baleta nida sega ni kila na cakacaka ni Nona veivakarautaki.”—Ellen G. White, The Great Controversy, p. 47. **Taro ni Veiwasei**:

`Na ka yaga cava e cakava na veivakararawataki? Na cava na vuna e vakatara kina na Kalou mera sotava na veika dredre na tamata ni Kalou ena so na gauna?`

`Kevaka e tarogi iko e dua na nomui tokani ena taro oqo, na cava ko na sauma kina: “E tu evei na Kalou ena gauna ni noqu rarawa? Kevaka e lomani au, ia na cava na vuna au lako curuma tiko kina na veigauna dredre vakaoqo?”`

`Gaunisala cava ena rawa kina ni yaco na nomui soqosoqo lotu me yaco me daukauwaitaki ira na lewe ni tikotiko ka me vakayavalati vuravura? Dou veiwaseitaka na veigaunisala eso dou na rawa ni matanataka kina na veika dou sa vulica ena macawa oqo.`