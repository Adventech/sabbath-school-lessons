---
title:  Na Gauna Dredre sa Roro Tiko mai
date:   10/06/2024
---

Na parofisai me baleta na vakatakilakila ni manumanu ena Vakatakila 13 e kaya ki veikeda na vakadomobula kei na lolovira ni nona valuti Koya tiko na Kalou ko Setani. Me tekivu mai na gauna a mate kina o Jisu ena kauveilatai, sa kilai vakamatata tu ni na vakadrukai na meca, ia e sasagataka sara tiko vakagumatua me na kauta na kena levu ga e rawata vata kei koya. Nai matai ni nona inakinaki ena nona sasaga oya na veivakacalai. Ni sa sega ni cakacaka na veivakacalai, e sa vakayagataka na veivakasaurarataki. O koya e tokona vakalevu na lawa me baleta na nodra vakamatei ko ira era na sega ni via vakarokoroko ki vua na manumanu kei na nona matakau. Na vakararawataki ni Lotu e sega ni ka vou, E sa yaco tiko mai ena gauna sara a vakamatei Epeli kina ko Keni, ena nona talairawarawa ki na ka e vakarota na Kalou. Ko Jisu e kaya ni na yaco sara tiko madaga vei ira tamata vakabauta.

`Wilika na Joni 16:2, Maciu 10:22, 2 Timoci 3:12, kei na 1 Pita 4:12. Na cava na ka era lako curuma nai soqosoqo lotu ena Veiyalayalati Vou, ka gaunisala cava ena vakayagataki kina ki nai otioti ni soqosoqo lotu nei Karisito enai vakataotioti ni gauna?`

Enai tukutuku makawa ni Lotu Vakarisito, e sa ka ni veigauna na veivakararawataki. E a vakayacori mai Roma ena gauna makawa ia e a vakadinadinataki ena nodra vakararawataki sara vakaca ko ira na Lotu Vakarisito era vakabauta na Vola Tabu ena lotu taumada. Na ivakatakilakila ni manumanu sai koya nai otioti ni sema ena senicodo ni gauna ni veivakararawataki. Me vakataka na veivakararawataki e a vakayacori taumada. E caka me vakasaurarataki ira na tamata kece era muria na ivakavuvuli kei nai vakarau ni so-kalou e sa vakadonui.

Na Parofisai e vakaraitaka ni na tekivutaki na veivakararawataki ena kena na vakatabui na veivoli: sa na sega ni vakatarai ki vua e dua me volivoli se volitaka e dua na ka vakavo ni sa tiko vua na ivakatakilakila. Ni dua e sega ni vinakata me vakatakilakilataki e sa na tau vua na ivakaro me sa vakamatei (Vakatakila 13:15, 17). Na tevoro e sa vakarautaki ira oti tu era kaya nira Lotu Vakarisito mera na taukena na ivakatakilakila ni manumanu ena gauna e sa na yaco mai kina nai otioti ni veivakatovolei ena nona vakayaloqaqataki ira mera cakava e dua na veidinadinati ena nodra bula. Ena gauna e sa na kurabui kina ko vuravura taucoko ni sa talairawarawa tiko ki na manumanu (Vakatakila 13:3), vakasauri ga sa veisau na iyaloyalo, ni sa vakanamata ki vei ira na tamata ni Kalou,

Na Vakatakila 14:12 e solia ki veikeda nai yaloyalo oqo. â€œOqo gona na nodra vosota na tamata yalosavasava: sa tu eke ko ira era sa vakabauta na vosa ni Kalou, ka taura tikoga na vakabauti Jisu". Ko ira na tamata ni Kalou era sa na bula ena bula vakatabui e talairawarawa. Ena Nona loloma savu, era tudei ni sa kureitaki na veika era tiko vakavolivoliti ira. Ni yaco ko vuravura me muria na manumanu, era muria na Lami ena veivanua kecega e lako kinaâ€ (Vakatakila 14:4). Ena kaukauwa nei Karisito era sa qaqa kina mai na kaukauwa kei eli era tu vakavolivoliti ira. Mevaka eda sa raica oti ena Lesoni 9, ni uto tiko ni veivaluvaluti ni vinaka kei na ca e sa baleta tiko na vakarokoroko. Na manumanu ena vakayagataka na veivakacalai, ia ni sa leqa na nonai naki e sa na veivakasaurarataki.

`Ena vakacava na kena totolo ena gauna oqo, kevaka sa na mani yaco, na nomu na vakatulewataka na veivoli ki na nomu na maroroya na Siga Tabu?`