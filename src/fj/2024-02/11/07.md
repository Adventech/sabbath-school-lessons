---
title:  Kuri ni Vakasama
date:   14/06/2024
---

Na vakarokoroko ki na manumanu kei na nona matakau e vakatakila tiko na Taniela 3, ena nodratou a vakaroti ko Setareki, Mesake kei Apetiniko mai vua na tui kei Papiloni meratou cuva sobu ki na matakau koula se viritaki ki na lovo bukawaqa. Ko Papiloni makawa, kei Papiloni ena gauna oqo―na ka e tiko kina sai koya na sokalou. Na so-kalou dina e vu mai na vakasama e sa vakatavulici mai na Vosa ni Kalou, na yalo ni tamata e sa veisautaka na Nona loloma, kei na loma e sa vakasinaiti ena Yalo Tabu. Eda sa na sega ni vakadadamuri vuravura, ia e sa na vaka na loma ni Kalou, e kune ena Nona Vosa. Sai koya oya na noda isasabai.

"Na Kalou e sega ni na vakasaurarataka na ka e gadreva, na lomada se na vakatulewa; ia e nona cakacaka ko Setani ena veigauna―me lewai ira e sega ni temaki ira rawa—ena veivakasaurarataki e sega ni loloma. Ena rere kei na veivakasaurarataki e tovolea kina me lewa na vakatulewa e loma ka vakadeitaka me sa nonai tikotiko. Me na vakacavara oqo, ena cakacaka ena lotu kei na kaukauwa vakavuravura, ena kena vakasaurarataki na lawa ni tamata mei sosomi ni Nonai vunau na Kalou.”—Ellen G. White, The Great Controversy, p. 591.

"Me rawa ni ra qaqa mai na veivakatovolei e sa tu e matadra, sa na dodonu mera na kila na loma ni Kalou o koya e vakatakilai tiko ena Nona vosa; sa na rawa nira dokai Koya duaduaga ni tu donu tu na nodra vakanananu me baleta na Nonai tovo, matanitu kei nai naki, ka cakacakataka me duavata kei ira. Ko ira ga era sa vakadeitaka ena nodra vakasama ki na dina ni Vola tabu ena tudei enai tinitini ni veivaluvaluti levu.”—Ellen G. White, The Great Controversy, p. 593.

“Ia era na tiko na tamata ni Kalou ena vuravura oqo mera vakadeitaka tiko na iVola Tabu, kei nai Vola Tabu ga, me ivakatagedegede ni vakavuvuli kecega ka yavu ni veisau kece sara. Na nanuma ni tamata vuku, na macala ni vakadidike, na vakabauta se vakatulewa ni matabose ni lotu, mevaka ni ra lewe levu kei na nodra sega ni duavata vakaisoqosoqo lotu e matataki ira tiko―e sega ni dua ena dodonu me okati me ivakadinadina ni saqata e dua na tikina me baleta na vakabauta ni lotu. Ni bera ni qai ciqomi e dua na ivakavuvuli se tukutuku, ena dodonu ki veikeda meda na kerea na kena vakamatatataki “Ni sa kaya na Turaga" me na tokona"-Ellen G. White, The Great Controversy, p. 595.

**Taro ni Veiwasei**:

`Gaunisala cava eda na rawa ni bula nanamaki tiko kina ena lako mai nei Karisito ka wasea nai nuinui oya ka sega ni daurere?`

`Dou dabe dei toka ena vosa so-kalou se vakarokoroko. Na cava e tukuna ki veikeda ena noda bula ena veisiga me baleti cei se na cava eda vakarokorokotaka tiko?`

`Ena rawa ni vukei keda vakacava ka sotava na veigauna sa tu e matada ena yalodei ka sega ni taqaya?`

`Na duidui cava ena cakava ki na noda bula ena gauna oqo na noda kila na veika ena yaco enai vakataotioti ni gauna?`