---
title:  Na Veiraravui levu sa Roro Tiko mai
date:   08/06/2024
---

### Wilika ena Macawa Oqo
Rev. 14:7, 9, 12; Rev. 4:11; Rev. 13:1, 2; Rev. 12:3â€“5, 17; Rev. 13:11-18.

> <p>Wiligusu</p>
> "Vakatabui ira ena Nomuni dina, ni sa ka din ana Nomuni vosa" (Joni 17:17).

Etiko e dua nai yaya vou ni veiqaravi vakavuniwai e vakatokai na Biochip se na Veri chip, e vaka ga e dua na mata ni raisi na kena levu, ka na rawa ni teivaki ki vua e dua na tamata. Na Biochip e tiko kina nai tukutuku vakavuniwai ni dua na tamata, o koya ena rawa ni tauri ni sa ilovi se dikevi kina na vanua e vakacurumi tiko kina na Biochip ena misini ka vakatokai na scanner. Eso na Lotu Vakarisito era raica na ka oqo ni tiki tiko ni dua nai naki ca me/ vakasaurarataki kina na vakatakilakila ni manumanuna. Ki vei ira tale eso, na ivakatakilakila ni manumanu sai koya na veinaba eso era kabi tu ena veiyaya era volitaki tu ena sitoa: se na naba era tiko ena ilavo, ni soqoni vata na kenai wiliwili e 666. Vei ira eso, e sa baleta tiko na ituvatuva ni soqosoqo e vakatokai na Masonic, na Illuminati (soqosoqo vuni eso), black UN helicopters, kei na soqosoqo cokovata kei vuravura (United Nations).

Nai naki ni lesoni ni macawa oqo oya me vakaraitaka na kena sa roro tiko mai na veisaqasaqa ni qaravi Kalou. Ko Setani ena saqata na vakatulewa ni Kalou ena nona buturaka sobu na ivunau ni Kalou. Vakauasivi na Siga Tabu e sa na yaco tiko me uto ni veisaqasaqa ena vuku ni sokalou. Ko Setani e cata na Siga Tabu baleta ni cati Koya na Dauveibuli. Ena vakayagataka na veivakasaurarataki, cikecike, kei na kaukauwa me voroka kina na noda dina ki vei Karisito. Ena yaco na veisaqasaqa ni veivakavuvuli me baleta na siga dina se lasu ni sokalou. Nai otioti ni veisureti ni Kalou sai koya na veisureti ki na yalodina ki vei Karisito kevaka ena mani sotavi kina na veivakararawataki, vakatabui ni veivoli, vesu, kei na soli ni vakaro ni veivakamatei. Na vuli ena macawa oqo e vakabibitaka na kaukauwa e tiko vei Jisu me na kauti keda yani ena loma ni otioti ni veivaluvaluti e vuravura.

_*Yavutaka na vuli ena macawa oqo ena wase 35 kei na 36 ni The Great Controversy, me vakarautaki iko ki na Siga Tabu, June 15._