---
title:  Na Manumanu Basika mai Vanua Mamaca
date:   13/06/2024
---

`Wilika na Vakatakila 13:11–18. Na cava e duidui kina na ikarua ni manumanu mei nai matai ni manumanu ena Vakatakila 13?`

Nai matai ni manumanu e lako mai wasawasa; nai karua ni manumanu e “lako cake mai vuravura" (Vakatakila 13:11). Na wasawasa e vakatakarakarataka na tamata, lewe levu, matanitu kei na duivosavosa" (Vakatakila 17:15). Na vuravura e vakatakarakarataka vanua lala, sega ni tawani. Nai karua ni manumanu e basika cake mai, volekata tiko na gauna e sa na mai sogo kina na gauna vakaparofisai ena nona sa na vakatovotovotaka kina nai matai ni manumanu na nona kaukauwa (Vakatakila 13:5). Oya, ena tubu cake me vakarogorogoi koya ena A.D 1798.

Ko Amerika e veisotari vakavinaka kei nai vakamacala oqo. E a tuvakataki koya ena A.D. 1776, rawata na nona lawatu ni matanitu ena A.D. 1789, ka sa okati me dua na matanitu kaukauwa e vuravura ena 19 ni senitiuri.

Tomana ko Joni ena nona kaya ni, “Rua na nonai leu me vaka na lami ka sa vosa mevaka na gata" (Vakatakila 13:11). Nai leu enai Vola Tabu e vakatakarakarataka na kaukauwa. E sega ni vakataka nai matai ni manumanu, na manumanu oqo e sega ni toka ena nona leu nai sala vakaturaga, sa ivakaraitaki ni sega na kena tui. Na ileu e rua e vakatakarakarataka e rua na yavu bibi ni veiliutaki o koya e vurevure tiko ni kaukauwa kei na rawaka nei Amerika na matanitu kei na galala ni lotu.

`Wilika na Vakatakila 13:11, 12. Na veisau cava ko raica ena manumanu oqo, ka vosa vakacava`

Na yalomalua, na matanitu e vaka na lami oqo, e muri sa vosa me vaka na gata. Sa tu vua na kaukauwa kecega ni matai ni manumanu” (Vakatakila 13:12) ka sa biuta na yavu ni nona galala vakalotu, “ka vakasaurarataki vuravura kina kei ira sa tiko kina me ra vakarokoroko vua na manumanu sa liut” (Vakatakila 13:12). Na matanitu ko Amerika ena vakasaurarataki ira na tamata taucoko e vuravura mera vakarokorokotaka nai matai ni manumanu mera kila na kaukauwa vakavuravura kei na kaukauwa vakayalo e tiko vua nai liuliu ni lotu vakaroma. Mevaka e kaya na parofisai oqo na matanitu ko Amerika ena vakaduria na matakau ni manumanu—na duavata ni lotu kei na matanitu—ka na gadrevi kina na tamata taucoko mera vakarokoroko ki vua na matakau

Na ka e veivakurabuitaki oya ena gauna e sa na kilai kina enai matai ni gauna na kaukauwa ni manumanu oqo, sa yaco ko Amerika me yawa sara mai na kaukauwa vakamataivalu kei na kaukauwa vakailavo me yacova mai ni kua."

`Vakasamataka mada na tiko yavavala ni bula vakapolitiki mai Amerika ena gauna oqo. Ena rawa vakacava me na vakavotukanataki ena loma walega ni dua siga na parofisai oqo?`