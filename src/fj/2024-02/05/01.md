---
title:  Na Vakabauta ena veika kece e veisaqasaqa
date:   27/04/2024
---

### Wilika ena Macawa Oqo
Same 119:162; Joni 16:13-15; 2 Pita 1:20, 21; Efeso 2:8, 9; Roma 3:23, 24; Roma 6:15-18.

> <p>Wiligusu</p>
> "Au sa tugana oti na nomuni vosa ki lomaqu, Me’u kakua kina ni cala vei kemuni" (Same 119:11).

Ko ira era Vuku tani mai na lasu ki na dina (Protestant Reformers) e tiko vei ira e dua na ka e gadrevi vakalevu enai ka 21 ni senitiuri―me dua nai naki ni nodra bula. Ena ivola ka vakatokai na The Empty Self, e vola kina ko Philip Cushman e dua na vuku kilai levu mai Amerika nai tukutuku me baleti ira na tamata e tawayaga na nodra bula. Na nodra vakabauta e rui vovodea. Era sega ni kauwaitaka na veika bibi se na veika e yaga ki vei ira, ka ni sega ni dua na ka e yaga mera soli bula kina, oya na vuna e sa lailai sara na kedra yaga o koya e dodonu mera bula tiko kina.

Ia ko ira na tagane, yalewa kei ira na gone ena Lotu Vukitani mai na lasu ki na dina, era duidui sara vakalevu. E vauci ira e dua nai nakinaki e yaga mera bula tiko kina. Na ka era vakabauta e rui bibi, ka era sa sega ni loma rawarawa mera volitaka na nodra dina. Na uto ni nodra vakabauta e dredre me tawasei tani mai vei ira. Ni cakitaki na veivakabauta oqo e sa cakitaki tiko na ka era kilai tani kina. Ni sa tu na mate, e vakacegu tiko na lomadra.

Na vuli ena macawa oqo, vata kei na ivakaraitaki mai vei ira na Vuki tani, eda na raica tiko kina na gaunisala e vakarautaka na ivakavuvuli vakaivolatabu o koya e veisautaka na bula na yavu ni naki dina kei na ibalebale dina ni bula. Na kena kilai na veidina oqo ena vakarautaki keda ki na iotioti ni gauna ni dredre ni veiraravui levu ni vinaka kei na ca. Na ivalu era valuta tiko na Vuki tani e sa bera ni oti, ka eda sa kacivi meda sa tekivu mai na vanua era sa biuta mai. Oikeda, talega, sa rawa ni raica e dua na Kalou levu e veirauti vinaka kei na veibolebole kece eda sotava, na Kalou e solia ki veikeda nai balebale kei nai naki ni bula e sega ni solia rawa ko vuravura.

_*Vilica na lesoni ni macawa oqo, me vakarautaki iko ena Siga Tabu, Me 4, e yavutaki tiko ena Great Controversy, chapter 7 -11._