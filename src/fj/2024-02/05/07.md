---
title:  Kuri ni Vakasama
date:   03/05/2024
---

"Ko ira na tamata yalodina ni Kalou era sega ni daulako taudua voli. Ena gauna vata ga era duavata kina ko ira era sa liu, kei na kaukauwa, kei na veiyalo ca ena veivanua cecere, na Kalou e sega ni biuti ira na Nona tamata. Kevaka walega me tadola ga na matadra, sa na rawa nira raica na veivakatakilakila mei vakadinadina ni a tiko vata kei ira na Kalou, kei na veivuke a soli ki vua e dua na parofita ena veigauna taumada. Ena gauna e vakaraitaka kina ki vei Ilaisa na nona dauveiqaravi na nodra mataivalu na meca, ni ra sa vakavolivoliti rau ka sogolatia na veivanua era nanuma ni rawa ni rau na dro kina, sa masu na parofita ka kaya: ‘Kemuni Jiova, mo ni vakayadrata mada na matana, me rai rawa ko koya (2 Kings 6:17). Ka raica, ni sa sinai na ulunivanua ena kareti kei na ose bukawaqa, na mataivalu mai lomalagi, era sa tu mera taqomaka na tamata ni Kalou. Ena vuku ni ka oya, ko ira na agilosi era na taqomaki ira era cakacaka ena inakinaki ni Veivakavoui"-Ellen G. White, The Great Controversy, p. 208.

“Ena gauna era sa duavata kina ko ira na meca kaukauwa mera vakamalumalumutaki ira era sa Veisautaka na nodra vakabauta ki na dina, kei na nodra sa tu vakarau na meca era oba vakaoba mera valuti ira, ko Luther e vola vakaoqo: ‘Ko Setani e solia vakaoti na nona cudru; ko ira na bete era nakita vata na veika ca; ka vakarerei keda enai valu. Na ka oqo e sa vakayaloqaqataki ira na tamata mera gumatua sara ena ni itikotiko vakaturaga ni Kalou, ena vakabauta kei na masu, me vakadrukai kina na meca mai Vua na Yalo ni Kalou. Na noda gagadre levu duadua, na noda itavi bibi duadua, na masu; ni sa kila na tamata nira sa takete ni nona curdru waqawaqa ko Setani, mera masu”—D'Aubigné, book 10, chapter 14, quoted in Ellen G. White, The Great Controversy, p. 209.

Na vakadonui ena vuku ni vakabauta, sai koya na dina levu e a raica vou tale ko Luther, e sa yavu ni kosipeli, na dina e yavutaki kina na noda inuinui ni vakabulai. Na nona sere, “Na bainivalu kaukauwa (Mighty Fortress)," e tukuna tiko na kaukauwa ni kosipeli: “Eda sa na vakatakila beka ena noda kaukauwa, Na noda sasaga ena seavu yani, Era sega ni tamata dodoonu era tiko ena yasada, sa nona digidigi vakatabakidua na tamata ni Kalou. Ena rawa beka ni’u kila o cei keirai veitalanoa tiko? Ko Karisito Jisu, na Turaga ni lewe vuqa na yacana, Mai na dua na tabagauna ki na dua tale na tabagauna e dua tu ga, ka na dodonu ki Vua me na qaqa enai valu."-Seventh-day Adventist Hymnal (Hagerstown, MD: Review and Herald Publishing Association, 1985), No. 506.

**Taro ni Veiwasei**:

`Ena rawa vakacava meda na vakamacalataka na tautauvata e tiko ena loloma savu kei na ivunau, ena kedrau maliwa na vakabauta kei na cakacaka vinaka?`

`Na cava na vuna ko nanuma kina ni rui rawarawa ki na noda vakasama me bale kina kena muri vakamatailalai na vunau (legalism)? Na cava na vuna e rui veivakaleqai kina vakalevu na vakabauta ni Lotu Vakarisito?`

`E tiko beka na rerevaki ni kena seg ani kilai vakavinaka na vakanananu ni vakabulai ena loloma savu? Evei na vanua ena rawa ni veivakauti kina na sega ni kila oqo?`

`Na cava nai balebale ni nodra dautukuna eso "cheap grace" Loloma savu sau rawarawa? E sau rawarawa beka na loloma savu?`