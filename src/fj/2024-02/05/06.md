---
title:  'Talairawarawa: Na Vua ni Vakabauta'
date:   02/05/2024
---

`Wilika na Roma 3: 27-31; Roma 6: 15–18; kei na Roma 8:1, 2. Na cava na ka e vakatavulici keda kina na veitikina oqo me baleta na veivakabulai ena vuku ni yalododonu nei Karisito duaduaga?`

E dua na cagi vou e sa liwava na loma ni Lotu Vakarisito ena gauna nei Luther. Era tini vakacaca na udolu na tamata era sa vakatavulici mera lako tani mai na nodra bula ivalavala ca, ka rai ki vei Jisu. E sega ni vakatitiqataki ni ko ira na tamata oqo, era vakaraici ira tikoga kei na kedrai tuvaki dina. Era raica walega na veika me vakayalolailaitaki ira. Na cava na ka e sega ni tautauvata kina na veika era lako curuma na tamata vakabauta ena gauna oqo? Sai koya oya na vuna ena gadrevi meda na rai tikoga ki vei Jisu.

Na loloma savu ni Kalou e veisautaki keda. Ena dua na siga, e a laki tiko ko Joni Wesele ena dua na bose ni Moravian e Lodoni. E kurabui ko Wesele ni rogoca nai tekitekivu ni vakamacala nei Luther ki vei ira na kai Roma. Sa qai matai ni gauna ena nona bula, me tekivu kila kina na kosipeli. E dua na ka e sa vakayavalata na lomana, ka sa vakila ni sa malele ki Vua na Karisito oqo, o Koya e solia na Nona bula ena vukuna. E kaya, “Au vakila niu sa vakadinati Karisito, ko Karisito duaduaga ena vuku ni veivakabulai: kei nai vakadei sa soli ki vei au, ka sa kauta tani na noqui valavala ca, ka vakabulai au mai nai vunau ni valavala ca kei na mate.”—John Whitehead, The Life of the Rev. John Wesley, M.A. (London: Stephen Couchman, 1793), p. 331.

`Wilika na 1 Pita 2:2, 2 Pita 3:18, Kolosa 1:10, kei Efeso 4:18–24. Na cava na dina bibi era vakaraitaka tiko na na veitikina oqo me baleta na bula ni tamata Lotu Vakarisito?`

Era vulica vakaimatailalai ko ira era sa Veisau ki na dina, mera kunea e vuqa tale na dina. E sega ni vakacegu enai tuvaki ni bula vakalotu e lailai se sega kina na tubu, era gadreva mera kilai Karisito vakavinaka cake. Era lewe vuqa na tamata era vakabauta nai Vola Tabu ena veitabaguna e loma, era sotava sara tikoga na veika dredre ena vuku ni nodra yalodina. Era vakararawataki, biu ki vale ni veivesu, kau vakavesu ka vakamatei. E vesu na nodrai yau, vakamai na nodra veivale, tauri vakaukauwa na nodra qele ka ra vakararawataki na nodra dui lewe ni matavuvale. Ena gauna era sa vakasavi tani kina mai na nodra dui veivale, era sa vakasaqara e dua na koro e tauyavutaka ka tara na Kalou ka cakava (Iperiu 11:10). Ena gauna era vakararawataki tiko kina era sa qai vosa vakalougatataki ira era veivakararawataki tiko, kei na gauna era sa malumalumu tiko kina ena qara butobuto ka suasua era vesuki tu kina, era tagica na vosa ni yalayala ni Kalou me baleta na veisiga vinaka ni mataka. E dina ga ni vesuki tu na yagodra, ia era sa galala tu ena vuku Karisito, galala ena din ani Nona Vosa, galala ena inuinui ni Nona na lesu totolo mai.

`Ena gauna ko raici iko kina, nai nuinui ni bula cava e tiko vei iko?`