---
title:  Na Valu ena Taudaku ni valu kecega
date:   30/03/2024
---

### Wilika ena Macawa Oqo
Vakatakila 12:7-9, Isikeli 28:12–15, Aisea 14:12–14, Vakatekivu 3:15, Joni 17:24–26.

> <p>Wiligusu</p>
> "A sa tubu nai valu mai lomalagi; o Maikeli kei ira na nona agilose era sa veivala kei na gata levu; a sa ia vata nai valu na gata levu kei ira na nona agilose, 8 a ra sa sega ni gumatua: a sa sega tale ni kune e dua na nodra tikina mai lomalagi” (Vakatakila 12: 7, 8).

Kevaka e vinaka na Kalou, na cava ga na vuna e rui ca kina ko vuravura? Ena rawa vakacava ki Vua na Kalou dauloloma me vakatara mera basika nai valavala ca? Na cava na vuna e yaco tiko kina ki vei ira na tamata vinaka na veika ca?

Ena lesoni ni macawa oqo, eda na vakadikeva kina na veivaluvaluti balavu duadua ni veitabagauna ena kedrau maliwa na vinaka kei na ca. Me tekivu mai ena nona vakaduiduile koi Lusefa mai lomalagi, eda na qai dikeva nai tekitekivu ni valavala ca kei na vosota tiko mai vakadede na Kalou ena Nona walia tiko na leqa ni valavala ca,

Na Kalou e dua e vakasakiti na Nona loloma. Na Nona bula na loloma (1 Joni 4: 7, 8). Na veika kece e cakava ena loloma (Jer. 31:3). Na loloma ena sega ni rawa meda vakasaurarataka, usoraka, se vakalawataka. Ko Ellen G. White e vakamatatataka ena gauna e vola kina, “E vakayadrati walega na loloma ena loloma."-The Desire of Ages, p. 22. Ni kautani na galala ni digidigi e sa na laki vakacacani na kena vakayacori na loloma, ka sa na laki vakawabokotaki kina na rawati ni marau dina. E rawata na Kalou na noda yalodina ena Nona loloma. O Koya e valuta tiko na veivaluvaluti levu ni vinaka kei na ca ena dua na sala ena sega ni na lamata tale mai kina na ivalavala ca e vuravura taucoko ena dua na gauna. Na Nonai naki na Kalou sa dodonu me vakatakilai e vuravura taucoko ni o Koya sa daucakava na veika vinaka me baleta na nodra vinaka na Nona veika buli. Nida raici vuravura ena Nona rai ni loloma na Kalou, na rarama ni veivaluvaluti levu ni vinaka kei ca, e sa na vakadeitaki ki veikeda yadudua ni na qaqa na dina vua na lasu ka na vakatiko oya me tawa mudu.

_*Vulica na lesoni ni macawa oqo, yavutaki ena Great Controversy, chapters 29-30, me vakarautaki iko ena Siga Tabu_