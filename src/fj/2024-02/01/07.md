---
title:  Kuri ni Vakasama
date:   05/04/2024
---

“Ena nona sa vakatalai tani mai lomalagi ko Setani, sa qai vakaraitaka kina na Kalou na Nona dodonu ka vakadeitaka na dokai ni Nona itikotiko vakaturaga, ia ena gauna sa valavala ca kina na tamata ena nona sa rawai ena veivakacalai ni yalo e sa vuki tani, sa qai solia na Kalou nai vakadinadina ni Nona loloma ena Nona soli Luvena e Duabauga me mate ena vuku ni kawa tamata bale. Ena veibuluti sa vakatakilai kina na Nonai tovo na Kalou. Na ile kaukauwa ni kauveilatai e vakaraitaka ki vuravura taucoko ni sala ni valavala ca o koya a digitaka ko Lusefa ena sega ni na veisautaka na matanitu ni Kalou.”—Ellen G. White, The Great Controversy, pp. 500, 501.

"Na kauveilatai mai Kalivari, e tukuna tiko ki vuravura ni sau ni valavala ca na mate. Na vosa a cavuta nai Vakabula, ‘Sa oti,' e sa taqiri kina na lali ni mate nei Setani. Na veivaluvaluti levu sa balavu na gauna e caka tiko mai kina sa mai vakatulewataki, kei na vakawabokotaki ni ca e sa mai vakadeitaki. E sa na lako sivita na katuba ni bulubulu na Luve ni Kalou, oya 'me vakamalumalumutaki koya kina sa lewa na mate, o koya na tevoro, e na vuku ni mate' (Iperiu 2:14." Ellen G. White, The Great Controversy, p. 503.

**Taro ni Veiwasei**:

`Kevaka e sa kila tu na Kalou ni na vakaduiduile ko Lusefa, na cava na vuna e solia kina ki vua na galala ni digidgi enai matai ni gauna? Se ena gauna sa vuki tani kina ko Lusefa, na cava na vuna e a sega ni vakarusai koya kina ena gauna vataga oya? Na cava na ka era na kaya na vuravura tale eso e sega na nodra cala me baleti Koya na Kalou kevaka me a vakawabokotaki Lusefa ena gauna vata ga? Na cava na vuna e sa rui ka bibi kina na vakanananu ni gagadre nei vuravura ena vuku ni sala ni veivakabulai me kilai kina na veivaluvaluti levu? (1 Pita 1:12, Vakatakila 5:13, Vakatakila 16:7)`

`Na cava ko nanuma ni vu ni mate nei Karisito ena Kauveilatai? Me vakatakila walega na itovo ni Kalou? Me sauma nai sau ni valavala ca? Kevaka e vaka-kina, ki vei cei e saumi kina nai sau? Wasea na nomu vakasama ka solia na vuna vakaivolatabu.`

`Nida vakayagataka na vosa “na veivaluvaluti levu,” na cava na kenai balenale ki veikeda? Veiwaseitaka na veiyasa ni veivaluvaluti levu kei na gaunisala ko vakayagataka kina na lesoni ni macawa oqo ki na nomu bula.`

`Na tiki ni Vola Tabu cava e talanoataka tiko na din ani veivaluvaluti levu? (raica na Jope 1, 2; Efeso 6:12.)`

`Na gaunisala cava e duatani kina na nona kila na Lotu ni Kavitu mai vei ira na veimatalotu tale eso? Na cava e tiko ena ulutaga ni veivaluvaluti levu e biuti ira kina vakatikitiki na Lotu ni Kavitu ni Lesu Vakarua mai?`