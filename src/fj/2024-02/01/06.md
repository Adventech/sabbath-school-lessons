---
title:  Na Noda Bete Levu
date:   04/04/2024
---

Na cava na ka e a cakava ko Jisu ena kauveilatai ena vukuda me rawa kina ki vei Koya me veisorovaki ena vukuda mai lomalagi. Na noda Turaga o Koya sa bula tale mai na mate e sa noda Bete Levu, e sa vakarautaka na veika kece eda gadreva meda na bula kina ka vakaitikotiko ena matanitu ni Kalou me tawa mudu.

`Wilika na Iperiu 4:15, 16 kei na Iperiu 7:25. Era solia vakacava ki veikeda na veitikina oqo nai nuinui ena vuravura ni veitemaki, rarawa, tauvimate kei na mate?`

Na tikina oqo e kaya ni “sa dauveretaki vakatautauvata e na ka kecega ko koya, ia ka sega na nona cala" (Iperiu 4: 15). Ka tomana, “E na vuku ni ka oqori tou toro doudou kina ki nai tikotiko-vakaturaga loloma, me da vinakati kina, me da lomani talega ka vukei e na gauna e yaga kina" (Iperiu 4: 16).

Dua na kena itukuni vakarawarawa, ko Jisu e vakatakilai keda ki vuravura taucoko nida vakaisulu tu ena Nona yalododonu, vakabulai ena Nona mate, ka voli ena vuku ni Nona dra. Na ka kece e dodonu me keda ituvaki, ko Jisu. Nida tu vata kei Karisiton eda sa na sega ni beitaki ena vuku ni noda ivalavala ca sa oti. Nida tu vata kei Karisito sa na yali na noda cala, kei na Nona veisorovaki levu, na tatakube ni valavala ca ena noda bula sa na mai cavuka. Na senicodo o koya e vesuki keda sa na luluqa, ka eda sa galala.

`Wilika na Joni 17:24–26. Na cava na gagadre levu duadua nei Karisito ena veivaluvaluti ni vinaka kei na ca?`

"Ena gauna sa na mai cava kina na veisorovaki levu nei Jisu, e sa na qai lako cake ko Karisito, ka cata mera vakarokoroko na agilosi me yacova ni sa vakatakila oti na Nona gagadre: 'Mera tiko talega kei Au ena vanua ka’u sa tiko kina ko ira ko ni solia mai ki vei Au (Joni 17:24). Oti sa qai lako mai nai sau ni Nona gagadre ena loloma e sega ni vakamacalataki rawa mai na itikotiko vakaturaga nei Tamana: 'Me cuva vei koya ko ira kecega na agilose ni Kalou" (Iperiu 1: 6). E sega ni dua na duka somidi e tauvi Jisu. Sa mai cava na Nona vakasewasewani, sa taucoko na Nonai soro, sa mai soli ki Vua e diua na yaca e uasivita na veiyaca kecega”-Ellen G. White, The Great Controversy, pp. 501, 502. Ko Jisu e vinakata walega meda na tiko vata kei Koya mai lomalagi. Na gagadre ni lomana, na vu ni Nona mate kei na veisorovaki me vakabulai keda. E tiko beka e dua na gagadre levu ena nomu bula? Tukuna ki vei Jisu. Na vanua e tiko kina na rarawa, e kauta mai na veivakacegui. Na vanua e tiko kina na taqara, e kauta mai na vakacegu. Na vanua e tiko kina na ca, e kauta mai na veivosoti. Na vanua e tiko kina na malumalumu e kauta mai na kaukauwa.

`Na cava ko nanuma ni vu ni Nona sorovaki Koya ko Karisito ena vukuda? Na cava eda sa rui ka talei kina ki vei Koya?`