---
title:  Na Tudei ni Nonai Vunau na Kalou
date:   27/05/2024
---

`Wilika na Maciu 5: 17, 18; Same 111:7, 8; Dauvunau 12:13, 14; 1 Joni 5:3; kei na V/Balebale 28:9. Na cava na ka era vakatavuvulitaka na veitiki ni Vola Tabu oqo me baleta na isema ni tamata Lotu Vakarisito ki na vunau?`

Na Lotu ni Kavitu ni Lesu Vakarua mai era vakadadamuria na nodra ilakolako na Protestant Reformers, ko ira era tutaka na dina vakaivolatabu, ena nodra laveta na savasava ni vunau ni Kalou. Raica mada na veivakadeitaki kaukauwa nei Jone Wesele: "Nai valavala se na vunau ni vakacaboisoro e a solia ko Mosese ki vei ira na Isireli, e tu kece kina na ivakaro kei na soqoni e semati tiko ki na vakacaboisoro makawa ena vale tabu, e sa mai vakarusa ka vakawabokotaka vakadua. Ia nai vunau ni loloma, o koya e tiko ena vunau e tini, ka qai vakaukauwataki mai vei ira na parofita, e sega ni kauta tani. E sega ni naki ni Nona lako mai me mai bokoca e dua na tikina. Sai koya oqo nai vunau o koya ena sega ni bokoci rawa, e tudei mevaka na dauvakadinadina mai lomalagi'. Na veitiki ni vunau oqo ena dodonu me vakaukauwataki tikoga ki na tamata kecega, kei na veitabagauna kecega: me vaka ni sega ni vakatau ena gauna se vanua, se dua nai tuvaki ni bula, ia ena ituvaki ni bula ni Kalou kei na ituvaki ni bula ni tamata, kei na sega ni veiveisau ni nodrau veiwekani”Upon Our Lord's Sermon on the Mount, Discourse V, John Wesley's Sermons: An Anthology (Nashville, TN: Abington Press, 1991), pp. 208, 209.

`Veidutaitaki rau vat ana L/Yani 34:5–7 vata kei na Roma 7:11, 12; Same 19:7– 11; Same 89:14; kei na Same 119:142, 172. Na cava na ka era kaya ki veikeda na veitikina oqo me baleta na veiwekani e tiko ena kedrau maliwa nai vunau ni Kaou kei nai tovo ni Kalou?`

Me vaka ni lavelave ni Nonai tovo na Kalou na ivunau, e yavu ni Nona itikotiko vakaturaga, kei na yavu ni bula savasava ni kawa tamata, oqo na ka e cata ko Setani. “Ena sega ni dua me na sega ni raica rawa ni kevaka e ivakatakarakara nei koya e tiko mai lomalagi na vale tabu e vuravura, nai vunau o koya e vakacurumi tiko ena kato e vuravura e lavelave dodonu ni vunau o koya e tiko ena kato mai lomalagi, kei na kena ciqomi na dina me baleta na vale tabu mai lomalagi e okati kina na kena vakadinadinataki ni ka e kaya na vunau ni Kalou kei na itavi ni Siga ni Vakacecegu ni ka va ni vunau. Oqo na ka vuni ni cudru kei na sasaga vakagumatua ni kena saqati na duavata ni veika e kaya nai Vola Tabu ena kena vakatakilai na cakacaka ni veiqaravi nei Karisito ena vale tabu mai lomalagi"-Ellen G. White, The Great Controversy, p. 435.

`Na cava na vuna era dautukuna kina na tamata ni sa sega ni nodai tavi meda maroroya na Vunau e Tini? Na cava ko nanuma ni tiko mai dakuna?`