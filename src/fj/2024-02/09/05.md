---
title:  Nai Vakatakilakila ni Manumanu
date:   29/05/2024
---

`Wilika na Vakatakila 12:12, 17 kei na Vakatakila 13:7. Era vakatakila vakacava na cudru nei Setani na veitikina oqo? Na cava na vuna e sa rui cudruvi ira sara kina vakalevu na tamata ni Kalou enai vakataotioti ni gauna na tevoro?`

Na Vakatakila 12 e volaitukutukutaki tiko kina na veisaqasaqa nei Karisito kei Setani ena veitabagauna. Sa laki yacova sara tiko yani na vanua e sa laki valuti ira tiko kina na tamata ni Kalou ko Setani. Na Vakatakila 13 e tukuni rau tiko na ito ni gata, na manumanu e lako cake mai wasawasa kei na manumanu e lako cake mai vanua mamaca. Ko irau na kaukauwa oqo erau mai tomani koya ena nodra valuti na tamata ni Kalou.

`Wilika na Vakatakila 13:4, 8, 12, 15 kei na Vakatakila 14:7, 9-11. (raica talega na Vakatakila 15:4, Vakatakila 16:2, Vakatakila 19:20, Vakatakila 20:4, Vakatakila 22:9.) Na cava e dua na ulutaga bibi e kune ena veitikina kece oqo?`

Raica na duidui. Ko ira na tamata era vakarokorokotaka na Dauveibuli kei ira era vakarokorokotaka tiko e dua tani tale na ka. Sa dodonu me vakarokorokotaki na Dauveibuli (Vakatakila 5:9). Na veivaluvaluti ena kedrau maliwa ko Karisito kei Setani e a tekivutaki mai lomalagi ena vuku ni vakarokoroko: “Ka’u na cabe ki na yasana ki cake me no ki ra na o; ka’u na tautauvata kaya sa Cecere sara" (Aisea 14:14). Ko Setani e gadreva na vakarokoroko e Nona duaduaga na Dauveibuli. Me vaka na ka e kaya na Vakatakila 13, ni na rawata ena vuku ni ka e na cakava na manumanu mai vanua (Vakatakila 13:4).

Na kena vakatautauvatataki kei na Taniela 7 e vakaraitaka ni manumanu o koya e lako mai wai oqo e tautauvata kei na ileu lailai a “nanuma me veisautaka na gauna eso kei na lawa eso” ka qai vakatovotovotaka na nona kaukauwa ena loma ni 1,260 na siga vakaparofisai, oya e 1,260 na yabaki (vakatauvatana na Taniela. 7:25; vata kei na Vakatakila 13:5; raica na lesoni 6). Na tiki ni Nonai vunau duaduaga na Kalou ena Vunau e Tini e tukuna tiko na gauna sai koya nai ka va ni vunau. Na lotu oqo e a tovolea me veisautaka na siga ni so-kalou mai na Siga Vakarauwai, nai kavitu ni siga ki na Siga Sade, nai matai ni siga ni wiki. Nai kavitu ni siga na Siga ni Vakacecegu, e a solia na Kalou vakataki-Koya me ivakatakilakila ni Nona kaukauwa (Lako Yani 31:13; Isikeli 20:12, 20). Ka na tovolea sara tiko vakaukauwa ko Setani me vuaviritaka. Oqo na vanua e vakanamata tiko yani kina na itinitini ni veiraravui, oya me baleta tiko na sokalou dina kei na sokalou lasu. Ena vuku ni ka oqo, na ivola ni Vakatakila e vakatakilai ira na tamata era yalodina vakaoti tiko ki Vua na Kalou ena nodra “maroroya tiko na vunau ni Kalou" (Vakatakila 12:17, Vakatakila 14:12). E okati eke na ikavitu ni siga na Siga ni Vakacecegu, sega ni Siga Sade. Ko ira kece era sega ni via talairawarawa ki na iotioti ni nodratou kaci na agilosi e tolu me vakarokorokotaki na Kalou ena Nona Siga Tabu (Aisea 58:13) ia era qai vakarokorokotaka na manumanu ena nona siga tabu lasu, Siga Sade, ena ciqoma na ivakatakilakila ni manumanu (raica na Lesoni 11).