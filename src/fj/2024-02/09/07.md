---
title:  Kuri ni Vakasama
date:   31/05/2024
---

“Ni yali tiko na itukutuku enai Vola Tabu me baleti ira, era lewe vuqa era na sega ni guce, era na uqeti—era na guilecava na vakasama vata ga a caka me baleti Karisito kei iratou na Nona tisaipeli: 'Na cava na vuna era sega kina ni kila ko ira na noda turaga na vakatataro me baleta na Siga ni Vakacecegu? Ia era lewe vica ga era vakabauta tiko me vakataki iko. Ena sega ni rawa ni ko dina tiko ka ra cala kece ko ira na tamata vuli e vuravura.

“Me vakacalai na mataqali ile vaka-koya ena gadrevi walega me cavuqaqataki nai vakavuvuli mai na Vosa ni Kalou kei na itukutuku ena veigauna sa oti ni Nona veitaratara tiko na Turaga ki vei ira na Nona tamata ena veitabagauna kece.

"Ko ira na Lotu Vakarisito ena veitabatamata sa oti era vakatabuya na Siga Sade, vakasamataka mada nira cakava tiko oya ena nodra maroroya tiko na Siga ni Vakacecegu vakaivolatabu; ka era sa na tiko ena veisoqosoqo lotu ena gauna oqo ko ira era Lotu Vakarisito dina, era sega ni ciqoma na sakaramedi ni Lotu Katolika, era vakabauta vakaoti tiko ni Siga Sade e Siga Tabu ni Kalou. Na Kalou e ciqoma na inaki ni nodra yalodina kei na nodra dina vakaoti ki Vua. Ia ena gauna sa na vakaukauwataki kina na lawa ni Siga Sade, ka sa na vakararamataki ko vuravura ena vuku ni ka e gadrevi me baleta na Siga Tabu dina, ko ira kece era na talaidredre ki na Nonai vakaro na Kalou, mera talairawarawa ki na dua nai vakavuvuli e cecere cake mai vei Roma, e sa dokai koya tiko na popi (pope) ka sega ni Kalou. O koya e solia tiko na nona vakarokoroko ki Roma kei koya na kaukauwa ena vakasaurarataka na ivakananumi o koya a vakatabui mai vei Roma. O koya sa vakarokorokotaka tiko na manumanu kei na nona matakau. Me vaka ni sa cata na tamata na ivakananumi e a kaya na Kalou ni vakatakilakila ni Nona kaukauwa, ka doka na ka e sa digitaka ko Roma me ivakaraitaki ni nona kaukauwa, era sa na ciqoma nai vakaraitaki ni nodra yalodina vakaoti ki Roma―‘nai vakatakilakila ni manumanu.' Ka na sega ni vakayacori me yacova ni sa matata ki vei ira na tamata, ena nodra na digitaka na vunau ni Kalou se na ivunau ni tamata, ni ko ira kece era na talaidredre tikoga era na ciqoma na ivakatakilakila ni manumanu”—Ellen G. White, The Great Controversy, pp. 455, 449.

**Taro ni Veiwasei**:

`Sa veiveisau sara tiko vakatotolo ko vuravura, Na cava na vuna e dodonu kina meda na dauyadra me na kakua kina ni sotavi keda na veika ena yaco enai vakataotioti ni gauna ka sega ni vakarau tu?`

`Gaunisala cava e rau duavata kina na veilewai kei na vunau ni Kalou ena vakanananu ni noda vakabulai ena loloma savu duaduaga?`

`Na cava eso na sala ena rawa ni ko vakadinadina kina ki vei ira era sega ni ciqoma rawa tiko na bibi ni Siga Tabu dina kei na yaodina ni maroroya na Siga Sade, nai matai ni siga ena dua na macawa?`

`Na ka rerevaki cava e koto ni sa duavata na lotu kei na kaukauwa vakamatanitu? Gaunisala cava eda veisemati kina na Lotu Vakarisito ki na matanitu?`