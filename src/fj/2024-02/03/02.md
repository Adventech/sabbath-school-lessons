---
title:  'Na Bosoki Vata ni Dina kei na Lasu(Compromise): Nai Walewale Matailalai nei Setani'
date:   14/04/2024
---

`Veidutaitaka na Joni 14:6 vata kei na Joni 8:44. Na duidui ni tovo cava nei Jisu kei Setani e kunei ena rua na tikina oqo?`

Na ka e kaya ko Jisu e ka dina baleta ni o Koya na ivakatekivu ni ka dina. Na dina e tekivu mai na vakanananu e vuku, dauloloma, kei na Kalou e kila kece, e yavu ni dina ena veidina kece sara. Ena yasana kadua, ko Setani e daulasu. E sa tu vakarau me vakayagataka na lasu, veivakaisini, tukutuku e veivakacalai kei na vakasesei ni tukutuku me vakacalai ira kina na tamata ni Kalou. E a vakacalai Ivi ena Were ko Iteni ena nona veisautaka na dina, bulia na vakatitiqa ka qai cakitaka na ka e tukuna na Kalou. Nai tukutuku nei Setani “drau na sega dina ni mate” e sa duidui mai na ka e a kaya na Kalou. Ena veitabagauna, ena vakayagataka tiko mai kina ko Setani na lawaki vata ga oya. E vakalolovirataka na kena nuitaki na Vosa ni Kalou, e saqata na loma ni Kalou, e vakatanitaka na Vosa ni Kalou kei na so na gauna e vakacala nai Vola Tabu kevaka me na yaco kina na lomana.

`Wilika na Vakaibalebale 23: 23, Joni 17:17, Kei na Joni 8:32. Na tautauvata cava ko kunea ena veitikina oqo me baleta na dina ni Vosa ni Kalou? Na cava na uto ni nomui tukutuku?`

Na ka e kaya ko Jisu e ka dina baleta “E sa kila vakavinaka tu ko Setani ni Vola Tabu ena rawa kina ki vua na tamata me kila na nonai lawaki ka vakamalumalumutaka na nona kaukauwa. Ena vosa e sa rawa sara madaga kina ki Vua nai Vakabula me vorata na nona ravuravu. Ena veisasaga kece e ravu kina ko Setani, ko Karisito e vakayagataka na isasabai ni dina, ni kaya, “Ni sa volai” Ena veivakatutu kece nei koya na vu ni ca, e saqata kina na vuku kei na kaukauwa ni vosa. Me rawa ki vei Setani me vakadeitaka tikoga na nona veivakacalai ki vei ira na tamata e mani kei na kena vakaduri na ivakarau ni vakatulewa ni veiliutaki ni lotu e veivakasaurarataki, me vakasesea tiko kina na Vosa ni Kalou. Nai Vola Tabu e vakacerecerei Koya na Kalou ka biuti ira na tamata ena nodrai tutu dina; ena vuku ni ka oya sa dodonu kina me tabonaki ka sogolati na kena dina tabu. Na vakasama oqo e susugi mai na Lotu Vakaroma. E vakatabui na kena veisoliyaki nai Vola Tabu ena loma ni drau na yabaki. Era vakatabui na tamata mera wilika se me kune ena nodra duivale na iVola Tabu, kei na nodra yavu cala na bete ena nodra vakadewataka na kenai vakavuvuli me tokona na ka era gadreva. Ena vuku ni ka oya sa voleka ni duavata kina ko vuravura taucoko ena nodra okati koya na betelevu mei sosomi ni Kalou e vuravura, ena kena soli ki vua me vakatulewataka na lotu kei na matanitu."—Ellen G. White, The Great Controversy, p. 51.

`Veiwaseitaka na veigaunisala eso e tovolea kina ko Setani me vakacacana se vakadewataka cala kina na Vosa ni Kalou ena gauna oqo.`