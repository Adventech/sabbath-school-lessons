---
title:  Nai Valu ni Vakasama
date:   18/04/2024
---

`Wilika na 2 Koronica 4: 3-6. Na cava na kenai balebale oqo, "vei ira sa vakamatabokotaka na lomadra na kalou ni vuravura oqo, era sa sega ni vakabauta” (2 Koronica 4: 4)? E mataboko vakacava na matadra? E tadola vakacava na matadra?`

Na vosa va-Kiriki ni vakasama ena tikina oqo na “noema. Na kenai balenale na noda rai se na kaukauwa ni noda vakasama. The SDA Bible Commentary e solia e dua nai tukutuku e veivakararamataki me baleta na tikina oqo. “Na ivalu ena kedrau maliwa ko Karisito kei Setani sai koya na valu me baleta na vakasama ni tamata (Roma 7:23, 25; 12: 2; 2 Koronica 3:14, 11: 3; Filipai 2:5, 4:7, 8). Na yavu ni cakacaka nei Setani me vakamatabokotaka se vakabutobutotaka na vakasama ni tamata. E cakava oya ena nona tarovi ira mai na nodra vulica na Vosa ni Kalou, ena nona vakasesea na kaukauwa ni vakasama ena nona vakaosoosotaka na yago kei na yalo ena veika ni bula oqo, kei na caka ni ka ena dokadoka kei na vakalavelaveti koya."-Volume 6, p. 854.

Na lailai ni kena kilai na tikina e yali e sega ni baleta na nodra sega ni kila. E sa baleta na nodra sega ni via kila. Era lewe vuqa e tu vei ira na galala mera kila kina na dina era sa digitaka mera kakua ni vakabauta, ka sa vakamatabokotaki ira ko Setani. Na matanitu nei Setani e matanitu ni butobuto. Me vaka e vakuria kina na SDA Bible Commentary, “Na kosipeli duadua ga na sala ena rawa ni cerelaki kina na lawaki nei Setani, kei na gaunisala era na rawa ni raica kina na sala mai na butobuto kina na rarama na tamata”—Vol. 6, p. 854. Na uto ni tukutuku ena Veiyalayalati Vou na bula, mate kei na tucake tale nei Jisu. Ko Jisu na uto ni kosipeli ka uto ni Vosa ni Kalou. Nai Vola Tabu taucoko e tukuni Koya (Joni 5:39).

`Wilika na Joni 1: 4, 5, 9 kei na 14. Era vakamacalataki Jisu vakacava na veitikina oqo? Vakauasivi na Joni 1: 14.`

Ena veitagauna ni Lotu Vakarisito taumada, ko ira na tamata vakabauta ena Veiyalayalati Makawa era soli ira vakaoti ki vei Karisito mevaka e Dua e vakararamataka na nodra butobuto. Era a vakabulai ena Nona loloma savu, vakavoui ena Nona kaukauwa, ka uqeti ena Nona loloma. Na mate sara mada ga ena sega ni tamusuka rawa nai vau ni nodra yalodina ki vei Karisito. Era sa vakila nai lawaki ni tevoro ena rarama vakaiukuuku ni kosipeli.

Era sa dau tiko na tamata nei Karisito era dei tu ena ena Nona dina ena vuku ni Nona loloma savu. Ena veitabagauna sa oti, na rarama ni loloma, loloma savu nei Karisito kei na dina e serau ena loma ni butobuto.