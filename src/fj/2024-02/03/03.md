---
title:  Olifa Ca Sara
date:   15/04/2024
---

`Wilika na Cakacaka 20:27–32. Nai vakasala cava e solia ko Paula ki vei ira nai liuliu ni lotu mai Efeso me baleta na kena na basika mai na vuki tani?`

Nai naki ni veivakasalataki nei Paula oya me vakarautaka nai soqosoqo lotu ki na ka e sa lako tiko mai. Na tikina oqo e vakamacalataki tiko kina e rua na kauwai levu.

**_Nai matai_** ni nona kauwai sai koya na nodra na “curu mai ni wolifa ca sara; era na sega ni lomani ira na qele-ni-sipi" (Cakacaka 20: 29). Dua tale na kenai tukutukuni, ko ira na tamata vakabauta era na sotava na veivakararawataki rerevaki sara, ia ena loma ni lotu. Na parofisai oqo e a qai vakavotukanataki enai matai kei na karua ni senitiuri. Ko ira na Lotu Vakarisito era sega ni via vakarokoroko ki vua na I Liuliu ni Matanitu ko Roma ena nodra cuva ki na nodra veikalou na kai Roma era na vakararawataki, biu ki vale ni veivesu, ka vakamai bulabula ena kau.

**_Nai karua_** ni ka e kauwai kina na iapositolo oya ena nona kaya, “Ena tubu cake talega eso na tamata vei kemudou, era na vosataka na ka e veivakacalai, me mari ira kina era sa lotu me ra muri ira” (Cakacaka 20:30). Na veivakacalai ena curu mai ki na soqooqo lotu. Nai vakavuvuli lasu ena vakaisosomitaka na dina vakaivolatabu. Nai vakavuvuli vaka-pekani ena gumatua. Enai ka va kei na ikalima ni senitiuri ena basika mai ki na loma ni Lotu Vakarisito na veivakavuvuli e rau sa loma vata kina nai to e rua (compromise). Ia na vakadomobula ni ka e sa mai yaco oqo e sai vakaraitaki ni nodra sa lako tani mai na dina ni Vosa ni Kalou.

`Wilika na 2 Cesolonaika 2:7–12. E vakamacalataka vakacava ko Paula na kena na yaco mai na veivakacalai? Nai vakarau ni bula cava ena dodonu mera na raica?`

Ena nona kaya ko Paula, “Ni sa cakacaka vakavuni edaidai na ca” e sa rui ka bibi. Ena gauna sara madaga nei Paula era sa tekivu lako tani tiko kina mai na dina ni Vosa ni Kalou me baleta na talairawarawa ki na ivunau ni Kalou. Na vuki tani oqo ena tete ena veitabagauna mai muri. Na veibasai ni karua ni vunau, e sa yaco me curuma mai na sokalou ni Lotu Vakarisito na matakau. Na qaravi ni matakau e sa dauvakaliuci tu mai ena lotu vaka-pekani ena loma ni udolu na yabaki. Me yaco na Lotu Vakarisito me ciqomi vakarawarawa mai vei ira na iceni me ra lako mai kina ki na loma ni lotu, era sa laki vakatokai kina na nodra kalou na iceni me ra yalododonu. Na Siga Sade, na siga ni qaravi ni kalou matanisiga, e sa yaco me ciqomi me sa siga ni so-kalou ni Lotu Vakarisito me rokovi kina na tucake tale. Na siga tabu lasu oqo e sega ni vakatabui vakaivolatabu, sa yaco tiko ena gauna oqo.

`Na mataqali veisolisoli cava eda raica tiko ena loma ni lotu ena gauna oqo? Vakauasivi, na veivakadonui cava ko a cakava beka? Ena so beka na gauna na kena veiwaki na dina kei na lasu?`