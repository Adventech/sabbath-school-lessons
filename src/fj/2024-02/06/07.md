---
title:  Kuri ni Vakasama
date:   10/05/2024
---

"Ena gauna sa sega ni ciqomi kina nai Vola Tabu mai na lotu kei kaukauwa vakavuravura; ena gauna sa veisautaki kina na kenai tukutuku, kei na veisasaga taucoko e caka me rawa kina ki na tamata kei na tevoro me rau veisautaka na vakasama ni tamata me lako tani mai kina; ena gauna era sa vakasasataki kina ko ira era doudou mera kacivaka na dina, beitaki vakailasu, vakararawataki, sogolati tu ena vale ni veivesu, vakamatei ena vuku ni nodra vakabauta, se vakasaurarataki mera dro ki na veiulunivanua kei na veiqara ena vanua- -sa qai parofisai enai sulu taga na ivakadinadina yalodina. Ia erau tomana tikoga na nodrau itukutuku ena loma ni 1260 na yabaki. Ena gauna butobuto levu, era tiko voli eso na tamata yalodina, oira era lomana na Vosa ni Kalou. Ki vei ira na tamata yalodina oqo e sa soli ki vei ira na vuku, kaukauwa, kei na lewa mera tukuna na Nona dina ena veigauna taucoko”—Ellen G. White, The Great Controversy, pp. 267, 268.

“Ena gauna e biliga tani kina ko Faranise na Kalou e matanavotu ka biuta vakatikitiki na Vola Tabu, ko ira na tamata ivalavala ca oqo era marau ena nodra sa rawata na ka era sa gadreva tu mai vakabalavu―na matanitu e galala mai na veivesuki ni vunau ni Kalou...

Na veisogolati ni Yalo ni Kalou e vakasaurarataka e dua na veivakatovolei me kauta tani na ivakarau kaukauwa ni veivakalolomataki nei Setani. Ko ira era sa digitaka mera cakava na cakacka ni vakaduiduile era sa biu tu mera tauca na vuana me yacova ni sa vakasinaiti na vanua ena ivalavala kaukauwa e rui vakadomobula me volaitukutukutaki. Mai na veiyasana era rarawa kei na veikoro lelevu sa vakacacani era sa rogoci kina na tagi rerevaki―na tagi mosimosi ni rarawa. E a kureitaki ko Faranise mevaka e cakava na uneune. Na lotu, vunau, bula ni veimaliwai, na matavuvale, na matanitu kei na soqosoqo lotu―era sa yaviti kece mai na liga ivalavala ca ka a dodo me vakarusa na ivunau ni Kalou”—The Great Controversy, p. 286.

"Vakavo ga ke sa na muria na lotu na tadola ni Nona veivakarautaki, ciqoma na veirarama kece, vakayacora na veitavi kece o koya ena rawa ni vakatakila, na lotu ena sega ni tarovi koya mai na bula ni vakararai, ka sa na yali na bula bibi vakalou.”—The Great Controversy, p. 316.

**Taro ni Veiwasei**:

`Gaunisala cava e vakatakilai kina na yavu ni veivaluvaluti levu ena French Revolution?`

`Ena gauna e tukuni tiko kina ni sega na Kalou, e dua na tamata a vola “nida sa galala meda tauyavutaka na noda dui nakinaki ka curuma yani na veiyalayala ka sega ni vakasaqara nai vakatakilakila ni tabu na curu vakaveitalia” na cava na vuna e sa rui yaga kina na ivakatakilakila ki nai vakarau e tu vei ira era lewe vuqa ena nodra cata na Kalou? Ena rawa vakacava ni yaco na veivakanananu vaka-koya me vukea na kena vakamacalataki eso na ka a yaco ena French Revolution?`

`Na cava e s arui bibi kina na raivotu nei Joni me baleta na vale tabu ni vakaveiwekanitaki vata kei na veika ena yaco enai vakataotioti ni gauna?`