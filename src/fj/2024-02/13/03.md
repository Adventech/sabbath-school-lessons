---
title:  Nai Nuinui ena Lesu Tale mai nei Jisu
date:   24/06/2024
---

`Wilika na Joni 14:1-3 kei Taito 2:11-14. Ena rarama ni veibolei me baleta na gauna mai muri kei na kena sa roro tiko mai na gauna ni rarawa, na cava e rui veivakayaloqaqataki kina na veitikina oqo?`

Na vosa nei Jisu, “Me kakua ni rarawa na yalomudou” sa Nona vosa me vakadeitaki keda kina ni na sega vakadua ni na laivi keda kei na Nona na lesu tale mai me sa mai kauti keda ki na noda itikotiko dina. E sega ni noda vanua tudei na vuravura oqo. Na siga vinaka sa roro tiko mai. Vakadua ena veiya 25 na tikina, ena vosa tiko na Veiyalayalati Vou me baleta na lesu vakarua mai ni Turaga. Ena gauna sa na butobuto kina na veisiga kei na kena s ana vakarerei na noda bula mai na kaukauwa ni nodrau sa duvata na lotu vata kei na matanitu, na vosa ni yalayala ni Nona sa na lesu tale mai ko Karisito e sa na vakasinaita na lomada enai nuinui. Sai koya oqo nai nuinui bulabula o koya sa vakauqeti ira tiko na tamata yalodina ni Kalou ena veitabatamata taucoko.

`Wilika na Vakatakila 6:15-17 kei na Aisea 25:8, 9. Veidutaitaka na ivalavala ni tamata era sa vakabulai kei ira era na yali o koya e vakaraitaki tiko ena veitikina oqo. Na cava e vakamacalataka ni duidui ena rua na ivakarau ni vakasama oqo?`

Era sa vakila na tamata ivalavala ca na vakarerevaki ni revurevu ni valavala ca ia ko ira na yalododonu era sa ciqoma na talei ni veivakarautaki ni loloma savu. Na veisaqasaqa vata kei na Kalou ena veivakauti ki na taqaya, caka cala, rusa, kei na yali tawa mudu. Na noda ciqoma na Nona loloma savu e veivakauti ki na veivosoti, vakacegu kei na reki tawa mudu ena lagilagi ni Nona na lesu tale mai.

`Wilika na Vakatakila 15: 3, 4 kei na Vakatakila 19: 7. Na cava era na cakava ko ira na vakabulai mei dole ni veivakabulai lagilagi e soli wale ena vuku i Karisito?`

"Na kauveilatai nei Karisito ena yaco me ka ni vuli ka na nodra sere na vakabulai ena veigauna me tawa mudu. Vei Jisu sa vakamataliataki era na raica na Jisu a mai veisorovaki.... Ni o Koya ka a bulia na vuravura, na daunivakatulewa ni nodai lakolako kece, ena dodonu me na biuta vakatikitiki na Nona lagilagi ka vakamalumalumutaki Koya mai na loloma ki vua na tamata.”—Ellen G. White, The Great Controversy, p. 651.

`Wilika na Vakatakila 12:17; Vakatakila 17:13, 14; kei na Vakatakila 19:11-16. Raica vakavinaka na veitosotosoi ni veika me baleta na iotioti ni valu ena vuravura oqo kei na qaqa nei Karisito?`