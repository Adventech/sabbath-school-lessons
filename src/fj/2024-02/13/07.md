---
title:  Kuri ni Vakasama
date:   28/06/2024
---

“Ekea e dua na buca rabailevu ka sa laki tubu cake me dua na delana totoka, kei na veiulunivanua ni Kalou ena taudaku ni veidelana cecere. Ena veibuca e vakadirorogo, ena yasa ni veiuciwai bula. Era na raica kina ko ira na tamata ni Kalou na nodra ivakavakacegu ni sa balavu na nodra lako vulagi voli. . . . .

“Ekea, na vakanananu e sega ni mate rawa ena vakananuma na talei ni kaukauwa ni veibuli, na ka vuni ni loloma e veivakabulai. Ena sega na veicati, na meca e dauveivakacalai me veitemaki me guilecavi na Kalou. Na veitaledi yadua ena vakatoroicaketaki, na kena levu ena tubu cake. Na rawati ni kila ka ena sega ni vakamocera na vakasama se kauta tani na kaukauwa. Ena yaco kina na veivakatorocaketaki lelevu, na veinakinaki cecere ena yacovi, na gagadre lelevu sa na vakilai; ka tubu cake ki na dua nai tagede vou, na veika e veivakurabuitaki vovou ena qoroi, na dina vovou ena kilai, na veika vovou era na kauta mai na kaukauwa ni vakasama, lomada kei na yagoda.”—Ellen G. White, The Great Controversy, pp. 675, 677.

"Ena reki e sega ni tukuni rawa era sa curuma yani kina ko ira na gone ni vuravura na reki kei na nodra vuku na ka bula era sega ni bale. Era wasea nai yau ni vuku kei na kilaka e rawati ena veitabagauna ena kena vakadikevi tu na cakacaka ni Kalou. Ena makare ni rai era sarava kina na lagilagi ni veibuli-matanisiga kei na kalokalo kei na kena tuvanaki vakamatau, ena kedra ituvatuva era sa lesi kina nira vakavolivolita nai tikotiko vakaturaga ni Kalou. Mai na ka somidi duadua ki na ka vakaitamera duadua, e volai koto kina na yacana na Dauveibuli kei na Nona kaukauwa.”—The Great Controversy, pp. 677, 678. "Sa mai cava na veivaluvaluti levu. Sa oti nai valavala ca kei ira na tamata ivalavala ca. Sa na savasava ko vuravura taucoko. Na duavata kei na marau sa na voqa e loma ni veika buli taucoko. Mai vei Koya a bulia na ka kecega, sa drodro mai kina na bula kei na rarama kei na reki, ena loma ni veimatanitu e loma ni macawa. Mai na dua na ka somidi ki na vuravura levu duadua, na veika kece, bula se sega ni bula, ena kedra totoka e sega ni tabonaki rawa kei na reki savasava, era na kaya kecega ni sa loloma na Kalou”—The Great Controversy, p. 678.

**Taro ni Veiwasei**:

`Na cava na vuna e vakatara sara tiko kina vakadede na Kalou nai valavala ca me toso tiko? Ena gauna vata ga, e sega ni dua na tamata e rarawa tiko vakabalavu ena gauna e bula tiko kina ena vuravura oqo. Oya, ni sega e dua e rarawa vakalevu ena gauna ni nona bula. Sa na vakacava na lekaleka ni bula ni dua na tamata ni vakatauvatani ki na dua na udolu na yabaki ni valavala ca? Ena vukei keda vakacava na rai oqo ni da sotava na taro bibi me baleta na ca?`

`Gaunisala cava e veisotari kina na dua na udolu na yabaki vata kei veivakabulai ni Kalou? Vakasamataka na ka e tukuni me baleta nai tovo ni Kalou ni na sega ni tau nai otioti ni veilewai, otioti ni totogi vakavo nira sa raica ko ira kece na vakabulai na vakatulewa dodonu kei na savasava kei na loloma ni Kalou.`