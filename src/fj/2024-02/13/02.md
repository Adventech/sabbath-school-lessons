---
title:  Nai Nuinui ena Gauna ni Rarawa
date:   23/06/2024
---

`Wilika na Vakatakila 22:11, 12; Taniela 12:1, 2; kei na Jeremaia 30:5-7. Na cava na ka ena yaco ni bera na lesu vakarua mai?`

Na gauna ni rarawa ena salamuria mai na sogo ni katuba ni loloma me vaka ga ni se sega ni tiko e dua na matanitu me yacova na gauna oya." Na vakatakila16 e vakamacalataka tiko na mate ca e vitu ena sovaraki yani ki na vuravura valavalaca. Ia, me vaka ga na mate ca a sovaraki mai ijipita, ia ko ira na tamata ni kalou era na maroroi mai kina. Nanuma na vosa ni yalayala mai vei Taniela : â€œena gauna koya era sa na vakabulai ko ira na nomuni tamata,ko ira kece era sa kune na yacadra ni volai tu ena vola ni bula (Taniela. 12:1,). raica Filipai. 4:3; Vakatakila. 13:8; Vakatakila 20:12, 15; Vakatakila. 22:19).

Kevaka eda yalo dei tiko ki vei Jisu, e na sega ni bokoci na yacada mai na vola ni bula (Vakatakila. 3:5).

`Wilika 1 Joni 3:1-3; Joni 8:29; kei Joni 14:30. Na vakavakarau yaga cava me baleta na gauna ni rarawa sa roro tiko mai?`

Ena gauna ni rarawa, ko ira na tamata ni Kalou e titobu sara na nodra veiwekani vata kei Jisu ena sega ni dua na ka ena veisautaka. Na taucoko ni nodra gagadre mera vamarautaki Koya ena ka kecega, me na rawa kina ena vuku ni cakacaka ni Yalo Tabu era na qai savasava me vaka ni sa savasava. E sega sara ni dua na ka e tiko ena loma i Karisito me malele tu ki na veivakacalai nei Setani. Sa rawa ni da na vakaraitaka talega na veika oqo me baleta na Nonai tovo.

`Wilika na Same 27:5, Same 91:1-11, kei na Vakatakila 3:10-12. Na vosa ni yalayala ni veivakadeitaki e solia ki veikeda na Kalou me baleta na gauna ni rarawa?`

E tiko eso e cala tiko na nodra vakanananu ni sega na dautataro nira bula tiko ena gauna ni rarawa. Sa mai vakacavara na Nona cakacaka vaka-Dautataro ko Jisu ena vale tabu mai lomalagi ena gauna era sa vakacavari oti kina nai otioti ni nodra digidigi na tamata ena nodra sa digitaki Koya se saqati Koya. Ia e sega ni kenai balebale oya nida sa tu duadua ena gauna oqo nida nuitaka tiko na noda kaukauwa. Sa vakadeitaka tiko ko Jisu ni na tiko vata kei keda ena veigauna taucoko (Maciu 28:20). Na vakabauta e nuitaki e basika ena gauna sa sega ni raica rawa edua na ka, ka vaka me sa tataseresere mai na vuravura e vakavolivoliti keda. Ena gauna ni rarawa, na noda vakabauta ena vakaukauwataki tale ka sa na tubu cake na nodra gadreva na tawamudu, sa na yaco kina noda gagadre e duabau ga oya na bula vata kei Jisu me tawa mudu.