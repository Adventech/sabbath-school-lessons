---
title:  Kuri ni Vakasama
date:   17/05/2024
---

Raica nai yaloyalo ni parofisai ni 70 na wiki ena 2,300 na siga. E tekivutaki na parofisai ena 457 B.C. ka tukuna na veika e yaco vakavolivoliti Koya na Mesaia o koya e yavutaki kina na parofisai ni 70 na wiki. Ena yavu kaukauwa oya, na parofisai ni 2,300-siga e laki cava ena yabaki 1844.

![Chart](https://sabbath-school-resources-assets.adventech.io/fj/ss/2024-02/07/chart.png)

“Mevaka taki iratou na tisaipeli, ko William Miller kei iratou na nonai tokani era sega tiko ni kila na bibi ni tukutuku e tiko vei ira. Na cala o koya sa yavutaki tiko mai vakadede ena loma ni lotu e sa tarovi ira ena nodra yacova yani na i vakadewa dodonu ni veitikina bibi ena parofisai. Ena vuku ni ka oya, dina ga nira sa kacivaka tiko na itukutuku e sa solia ki vei ira na Kalou me soli ki vuravura, ia ena vuku ni kena vakadewataki cala ni kenai balebale era sotava kina na rarawa vakaitamera.”—Ellen G. White, The Great Controversy, pp. 351, 352.

"Ia na Kalou e sa mai vakaotia na Nona inaki loloma ni Nona vakatara na kena soli nai vakasala ni veilewai mevaka ga na kenai valavala. Sa voleka na siga rerevaki koya, kei na Nona raiyawa era sa kau mai kina na tamata ki na veivakatovolei ni gauna dodonu, me vakaraitaka kina ki vei ira na ka e tiko e lomadra. E caka nai tukutuku me vakatovolei ka vakasavasavataki kina nai soqosoqo lotu. Era na tuberi mera raica se na nodra loloma e vagolei tiko ki vuravura se ki vei Karisito kei lomalagi. Era kaya nira lomana nai Vakabula; ena gauna oqo mera vakadinadinataka kina na nodra loloma. Era sa tu vakarau beka mera sa biuta tani na nodra nuitaki vuravura kei na kena lasa, ka kidavaka ena reki na lesu tale mai ni nodra Turaga? E vakarautaki nai tukutuku me rawa ki vei ira mera kila na kedrai tuvaki dina vakayalo; e soli ena yalololoma me vakauqeti ira mera vakasaqara na Turaga ena veivutuni kei na yalomalumalumu.”—Ellen G. White, The Great Controversy, p. 353.

**Taro ni Veiwasei**:

`Na lesoni cava eda na rawa ni vulica mai na veika e lako curuma ko William Miller? E dau sega ni duavata beka na Kalou ena cala ni noda vakanananu?`

`Na cava na vuna e sa rui ka bibi kina na kilai ni Taniela 9:24-27 ena kena vakadinadinataki na din ani Vola Tabu kei na itutu va-kalou nei Karisito?`

`Nai tavi cava e cakava na kilai ni parofisai ena sala ni noda vakabulai? Na cava na vuna e sa rui ka bibi kina na parofisai ena Nona ituvatuva ni Kalou?`