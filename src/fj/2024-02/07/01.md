---
title:  Vakayavalati enai Nuinui
date:   11/05/2024
---

### Wilika ena Macawa Oqo
1 Cesolonaika. 4: 13-18; Maciu 24: 27, 30, 31; 2 Pita 1:19-21; Taniela 8:14; Taniela 9: 20-27; Esera 7:7–13.

> <p>Wiligusu</p>
> "A ra na qai kaya e na siga ko ya, Raica, oqo na noda Kalou, eda a waraki koya, ena vakabulai keda ko koya: oqo ko Jiova, eda a waraki koya; eda na reki ka marau ni sa ia na veivakabulai ko koya” (Aisea 25: 9).

Na lesu vakarua mai nei Jisu e dua tiko na ulutaga bibi ena iVola Tabu. E dua tiko nai tukutuku bibi e lako curuma tu na veidraunipepa enai Vola Tabu taucoko. E dua na vuku e cakacakataka ni rauta tiko e 1,845 nai dusidusi e tukuna tiko na lesu vakarua mai nei Karisito e tiko ena Veiyalayalati Makawa. Ena loma ni 260 na wase e tiko ena Veiyalayaalati Vou e sivita tiko e 300 nai dusidusi me baleta na lesu vakarua mai nei Karisito. E dua mai na veiya 25 na tikina e cavuta. 23 mai na 27 nai vola ena Veiyalayalati Vou e sa baleta tiko na lesu vakarua mai

Ni oti na kena sa tauyavutaki na Reformation mai Urope kei na kena vakatataotaki mai na duidui kei na veisei, sa yaco me sa vakadeitaki koya na Lotu Vukitani ena vuravura vou, okati kina ko Amerika, na vanua era lewe vuqa era gadreva mera tomika cake na dina, okati kina na dina me baleta na Lesu Vakarua mai.

E dua vei ira ko William Miller e dua na dauteitei lotu Papitaiso. Ena nona vulica nai Vola Tabu, e sa vakabauta ni ko Jisu sa voleka ni lesu tale mai, ka vakabauta ni na yaco na ka oya ena nona gauna, ka sa tekivu me vunautaka nai tukutuku oya, tekivutaka kina e dua nai matalawalawa, dina ga nira a qai laki sotava kina e dua na gauna ni rarawa levu, ia e dolava ki vei ir/a na lewe vuqa na veidina enai Vola Tabu ka se yaga tikoga me yacova mai na gaun oqo.

Na lesoni ni macawa oqo eda na vakadikeva kina se cava na vuna e vakasinaiti tiko kina ena reki na lomadra na tamata vakabauta ena veitabagauna, na lesu vakarua mai nei Karisito kei na gaunisala cava eda na rawa ni vakarautaki keda kina.

_*Vulica na lesoni ni macawa oqo, e yavutaki tiko ena wase 18-21 ni Great Controversy, me vakarautaki iko ena Siga Tabu, Me 18._