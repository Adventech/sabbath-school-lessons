---
title:  Na 2,300 na Siga ni Taniela 8:14
date:   15/05/2024
---

E raica ko William Miller ni veika kece e tukuni mai vei ira na parofita e sa vakavotukanataki: na 400 na yabaki ni nodra veilakoyaki voli na kawa nei Eparama, na 40 na yabaki ni nodra lako voli na Isireli ena loma ni veikau, na 70 na yabaki ni nodra tiko vakabobula na Isireli kei na 70 na yabaki nei Taniela e soli ki vei ira na Isireli (Vakatekivu 15:13, T/Lekutu 14:34, Jeremaia 25:11, kei na Taniela 9:24).

`Wilika na Marika 1:15, Kalatia 4: 4, kei na Roma 5: 6. Na cava na ka era tukuna ki veikeda na veitikina oqo me baleta na gauna ni Kalou me baleta nai matai ni Nona lako mai?`

Ena nona vulica tiko ko Miller na parofisai, ena nona veidutaitaka tiko na Vosa ni Kalou vata kei na veivosa ni Kalou tale eso, e sa qai mai tini ena nona vakasamataka ni kevaka e tiko na Nona gauna na Kalou enai Vola Tabu taucoko, ena dodonu me tiko na gauna vakalou me baleta na lesu vakarua mai ni Turaga.

`Wilika na Taniela 8:14. Na cava na ka ena yaco ni sa mai cava na 2,300 na siga?`

E ciqoma ko William Miller na vakanananu me baleta na vakasavasavataki na vale tabua sai koya na kena vakasavasavataki na vuravura ena bukawaqa. E vulica sara vakagumatua nai Vola Tabu me kila kina na veika bibi e vakasakiti E raica kina nai sema e tiko ena Taniela 8 kei na Taniela 9, ena nona sa vakasalataki na agilosi me vakamacalataka nai balebale ni raivotu ki na tamata oya (Taniela 8:16). Ni sa laki cava na wase ni vola oqo, na tiki walega ni raivotu taucoko ena Taniela 8 koya e sega ni vakamacalataki (raica na Taniela 8:27) e tiki tiko ni 2,300 na siga. E muri sa qai lesu tale na agilosi ki vei Taniela ka kaya, "I Taniela, au sa qai lako mai me'u vakavukui iko, ka mo kila ka mada" (Taniela 9:22; raica talega na Taniela 9: 23, 25-27). Oqo me vukei koya me kila na ka me baleta na 2,300 na siga.

Ni oti ga na nona tukuna ki vei Taniela me “kila na vosa, ka vakasamataka na raivotu” (Taniela 9:23), nai matai ni vosa ni agilosi e vakaoqo: "Sa loku e vitusagavulu na wiki vei ira na kai nomu kei na nomu koro tabu" (Taniela 9: 24). Nai balebale ni vosa “loku” na muduki tani” E vitusagavulu na wiki, 490 na yabaki me muduki tani. Ia mai na cava? Mai na 2,300 na siga, sa qai matata-na tiki walega ni Taniela 8 o koya e sega tiko ni kila ko Taniela, sai koya na ka e mai vakamacalataka na agilosi.

Me vaka ni tekitekivu ni 70 na wiki oya, “mai na gauna sa tukuni yani kina me vakavoui ka tara tale ko Jerusalemi” (Taniela 9: 25), sa kila sara ko Miller ni kevaka sa tiko vua na gauna koya, sa na rawa ki vua me kila nai tekitekivu ni 70 na wiki kei na 2,300-na siga vakaparofisai.