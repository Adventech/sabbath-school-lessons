---
title:  Na Gauna Balavu Duadua Vakaparofisai
date:   16/05/2024
---

Wilika na Esera 7: 7–13. Na gauna cava e a soli kina nai vakaro ki vei ira na Isireli era tu vakabobula tiko mai Peresia mera laki tara tale na nodra vale tabu? Na ivakaro e a solia ko Atakisekise na tui Peresia ena 457 B.C (ni bera ni sucu ko Jisu). Nai vakaro oqo sai koya nai otioti ni tolu nai vakaro e a soli me vakatarai ira na Jiu mera sa lesu ka laki tarai Jeruisalemi tale ka tekivutaka tale na cakacaka ni veiqaravi ni so-kalou ena vale tabu. Nai katolu ni vakaro oqo e dodonu vakaoti ka vakatakilakilataka nai tekitekivu ni 2,300 na siga/yabaki vakaparofisai.

`Wilika na Taniela 9:25, 26. Ena tekivu ena gauna cava na gauna vakaparofisai oqo? Na veika bibi cava soti era tukuna tiko na veitikina oqo?`

Ena parofisai totoka oqo, e tukuna kina ko Taniela ni "mai na gauna sa tukuni yani kina me vakavoui ka tara tale ko Jerusalemi ka yacova na Mesaia na Turaga, ena 69 na wiki vakaparofisai, se 483 na siga vakaparofisai se yabaki dina. Me vaka ni soli tiko na ivakaro ena kena sa laki dromu sobu na 457 B.C, na 483 na yabaki ena laki cava sara tiko ena A.D. 27. Na vosa Mesaia e vakatakilai "Koya e sa Lumuti" Ena A.D. 27 a papitaisotaki kina Ko Karisito ka sa ciqoma kina na veilumuti ni Yalo Tabu (Cakacaka 10:38). Ni oti na Nona papitaisotaki, sa lako sara ki Kalili ko Jisu ka “vunautaka nai tukutuku vinaka ni matanitu ni Kalou, ka kaya, ni sa qal yaco na kena gauna" (Marlka 1: 14, 15).

Ena A.D 31, ena veimama ni otioti ni macawa vakaparofisai oqo, tolu veimama na yabaki ni oti na Nona papitaiso, a lauvako kina ko Jisu. Nai vakarau ni vakacaboisoro o koya e dusia tiko na Lami ni Kalou e sa mai cava ena Nona sa vakacabori Koya na Karisito mai Kalivari. Na ivakatakarakara e sa sotava na ka dina, ka sa mai cava talega kina na veisoro kecega kei nai valavala ni vakacaboisoro.

`Wilika na Taniela 9: 27. Ena laki cava vakacava na parofisai ni vitusagavulu na wiki?`

Na vitusagavulu na wiki, se 490 na yabaki, e a soli ki vei ira na Jiu, e sa laki cava tiko ena A.D 34 ena nodra sega ni duavata na Vunivola me baleta nai tukutuku vinaka (Cakacaka 6: 8–7:60).

Ni kautani na 490 na yabaki mai na parofisai ni 2,300-na yabaki e sa na vo tiko 1,810 na yabaki me na qai taucoko kina na parofisai. Oqo ena kauti keda ki na A.D 1844. Ko William Ko Miller kei ira na vakabauta tiko na lesu vakarua mai, taumada era vakabauta ni vale tabu ena Taniela 8:14 sai koya na vuravura, ka ra nanuma ni 1844 e sa na lako mai kina ko Karisito me mai vakasavasavataka na vuravura ena bukawaqa.