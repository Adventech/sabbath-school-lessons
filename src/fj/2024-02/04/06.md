---
title:  Vakamarautaki enai Nuinui
date:   25/04/2024
---

`Wilika na Iperiu 2: 14, 15. Gaunisala cava era vakila kina na tamata vakabauta mai na Tokalau e Loma na dina ni veiraravui levu?`

Na cava na ka e vakayaloqaqataki ira na Waldenses yalodina ena gauna rerevaki ni veivakararawataki era a sota-kaya tiko? Na cava na ka e vakayaloqaqataki Huss and Jerome, Tyndale, Latimer, kei ira era vakamatei ena veitabagauna e loma e na bukawaqa kei na iselewau? Na vakabauta na vosa ni yalayala ni Kalou. Era vakabauta na vosa ni yalayala nei Karisito, “Ni'u sa bula, dou na bula talega” (Joni 14:19). Era sa kunea na Nona kaukauwa e veirauti vinaka kei na bula e vakatovolei. Era kune na reki ena nodra veitokani vata tiko kei Karisito ena Nona rarawa. Kei na nodra yalodina e sai vakkadinadina kaukauwa ki vuravura.

Era raibaleta na veika era nanuma. Era sa kila ena vuku ni tucake tale nei Karisito, sa vakadrukai ko mate. Vei ira na tamata yaloqaqa oqo na veivesuki nei mate e sa vorolaki. Era sa tatakube ki na vosa ni yalayala ni Vosa ni Kalou ka ra sa lako tani mai ena qaqa.

`Wilika na Joni 5: 24, Joni 11: 25, 26, kei na 1 Joni 5: 11–13. Na veivakadeitaki cava era na solia ki vei iko na veivosa ni yalayala oqo? Ena na vukei keda vakacava ena kena vakatovolei na bula?`

Ko John Huss ena sega ni rawa ni malumalumu ni sotava na vale ni veivesu, na vakatulewa e sega ni dodonu, kei na mate. E a sotava tu na rarawa e vale ni veivesu ena vica vata na vula. Na liliwa, nai tuvaki suasua ni vanua e tiko kina e kauta mai na tauvimate, e voleka sara ni kauta tani na nona bula. Ia, “Na loloma savu ni Kalou e maroroi koya. Ena macawa ni nona rarawa ni bera ni tau nai otioti ni vakatulewa, na vakacegu mai lomalagi e sa vakasinaita tu na lomana. ‘Au vola nai vola oqo,'e kaya ki vua na nonai tokani, ‘ena noqu vale ni veivesu, kei na vesuki tu ni ligaqu, ena noqu namaka tiko na kena tau nai totogi mate ni mataka. . . . Ena gauna cava, vata na veivuke nei Jisu Karisito, eda na qai sota tale ena vakacegu ena bula sa bera mai, ko na vulica kina na gaunisala e vakatakilai kina na Kalou yalololoma ki vei au, na gaunisala e yaga kina na Nona tokoni au ena loma ki veitemaki kei na veivakatovolei.'-Bonnechose, vol. 2, p. 67. Ena butobuto ni vanua e vesuki tu kina, e raica kina na qaqa ni vakabauta dina.”—Ellen G. White, The Great Controversy, pp. 107, 108.

Na ivakaro nei Paula nai apositolo e vosa tiko ki veikeda vata kei na kena toso cake tikoga na kena yaga ni kua. “Tou taura matua na vakatusa ni noda vakabauta me kakua ni yavala; ni sa yalodina ko koya sa yalataka" (Iperiu 10: 23). Mevaka na veitokoni ni Kalou ki vei ira na Nona tamata ena veitabagauna sa oti, mevaka na nodra veitokoni ki veikeda ni kua.

`Na cava ena rawa ni kenai balebale ni vakayalia na ka kecega ena vukui Karisito? Na cava dina ko vakayalia? (raica Marika 8:36.) na lesoni cava eda na rawa ni vulica mai vei ira na Waldenses kei ira na vuki tani ena rawa ni maroroi keda enai otioti ni veiraravui e vuravura?`