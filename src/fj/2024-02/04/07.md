---
title:  Kuri ni Vakasama
date:   26/04/2024
---

“Na Kalou e vakatara na rarama levu me cilava na nodra vakasama na tamata digitaki oqo, me vakatakila ki vei ira e vuqa na cala mai Roma; ia era sega tiko ni se taura na rarama kece o koya e dodonu me soli ki vuravura. Ena veika kece oqo, mai vei ira na Nonai talai, sa kauti ira tani tiko na tamata mai na butobuto ni vakavuvuli vakaroma; ia e tiko e vuqa sara na veilati lelevu mera sotava, ka qai tuberi ira yani, ena veikalawa, mevaka na kena era na rawa ni taura. Era sega ni tu vakarau mera ciqoma na rarama kece ena dua ga na gauna. Me vaka na taucoko ni lagilagi ni kala ni matanisiga ena yakavi ki vei ira era sa tiko vakadede ena butobuto, ena rawa, kevaka ena vakaraitaki, ena laki vakavuna na nodra vukitani. Ena vuku ni ka oya, e sa qai vakatakila tiko vakalalai ki vei ira nai liuliu, me na rawa ni ciqomi mai vei ira na tamata. Ena veisenitiuri, eso tale na tamata daucakacaka ena yalodina era na muri mai, mera liutaki ira na tamata ena sala ni veivakavoui" Ellen G. White, The Great Controversy, p. 103.

“Ena dua tale nai vola, ki vua na bete o koya e a qai laki yaco me dua na tisaipeli ni kosipeli, ko Huss e vosa vakatitobu sara tiko ena vuku ni nona cala, e beitaki koya ena nona vakila na marau ena kena tokari na nodra i sulu na vutuniyau kei na vakasabusabutaki ni veiauwa ena cakacaka vakavucesa.' E qai tomana ena veivakasalataki o koya e veitarai: 'Me vakatawana na nomu vakasama na lagilagi ni Kalou kei na vakabulai ni yalo, ka sega ni kena taukeni nai tutu vakalotu kei na vanua e taukeni. Qarauna na kena vakaiyautaki vakalevu ni nomu vale mai na nomu bula; ka vakauasivi na nomu kauwaitaka na veisoqosoqo vakalotu. Mo yalo vakalotu ka yalomalumalumu vei ira na dravudravua, ka kakua ni vakasabusabu ena veika ni kana magiti. Ena sega beka ni dodonu mo veisautaka na nomu bula ka levea na veika vakavuravura, au rerevaka de ko na vakaitotogitaki sara vakabibi me vakataki au”Ellen G. White, The Great Controversy, pp. 105, 106.

**Taro ni Veiwasei**:

`Na cava na “rarama e toso cake tikoga"? Na cava na vuna e vakatakila tiko kina vakamalua na Kalou na dina? E vakayagataki vakacava na veiyavu oqo ki na Nona lotu na Kalou ena gauna oqo?`

`Gaunisala cava erau duavata kina na kena kunei vou na dina kei na veidina makawa era kila tiko na tamata ni Kalou? Na cava na vuna e dodonu kina ki na rarama vou me nak akua ni veicoqacoqa kei na rarama makawa?`

`Se evei ga na vanua ko tiko kina, na nomu valavala vakavanua ena uqeta na veika yaga ki na bula, vakanananu kei na ivakarau ni bulabula savasava o koya ena so na vanua ena veicoqacoqa kei na veika e vakatavuvulitaka nai Vola Tabu. Ni sa kunei na veivanua e caka tiko kina na veisaqasaqa, na gaunisala cava ko raici iko kina vata kei keimami, mevaka e dua nai soqosoqo lotu e walia tiko na veibolebole oqo? Yaco vakacava meda lewe ni vanua vinaka tikoga, ia ena gauna vata ga oya ko sega ni vakamalumalumutaki ena ka cava ga e vakacacana na yavu ni noda valavala vakavanua e kacivaki tiko?`

`Na gaunisala cava e yaco kina nai vola nei John Huss me vakauqeta na nomu vakanananu ena gaun oqo? Na cava na ka e vakamalaudetaki iko me baleta nai vola oqo?`