---
title:  Nai Tukutuku Vinaka me Baleta na Loqi Tabu Sara
date:   22/05/2024
---

`Wilika na Iperiu 4:14–16 kei na Iperiu 10:19–22. Na ivakadei cava kei na veisureti vakalomalagi cava era solia na veitikina oqo ki veikeda yadudua?`

Na ka e via tukuna tiko ko Paula eke meda tatakube matua, toro doudou ki na itikotiko vakaturaga, kakua ni gu ce," na nomu vakabauta me vakanamata vakatabakidua tiko ki vei Jisu, na noda Bete Levu. Vei Jisu sa noda kina na veika kece eda gadreva. Ena vuku ni vakabauta sa na rawa nida curu kina ki na vale tabu mai lomalagi ena sala vou kei na bula vou, e sa dolava ki veikeda ko Jisu.

Nida rai yani ki rara ni vale tabu, eda raica kina na dra ena ileu ni cabocabo ni soro parasa. Ena loma ni Loqi Tabu, eda raica kina na dra ena ileu ni cabocabo ni soro ni ka boi vinaka. Eda raica na kena sa kureitaki na dra ki nai lati ena mata ni dabedabe ni loloma.

Na dra nei Jisu e sa vakarautaka na sala ena veicavuikalawa. Na ka oqo e solia ki veikeda nai nuinui, ni sa rawa ki veikeda meda duavata tale kei na Kalou, vakavo walega ni sa vosoti keda ko Jisu ka kauta tani na noda ivalavala ca. Na yalololoma ni Kalou e tawa yalani rawa, sa vaka-kina na Nona vakatulewa dodonu. Na vakatulewa ena sega ni ciqoma nai soro nei Karisito mei bulubulu ni noda talaidredre, vakavo ni sa vakadonuya taumada ko Jisu me vosota na noda ivalavala ca, ka kenai karua, me bokoci ira tani.

`Wilika na Vakatakila 11:19. Enai yaloyalo levu ni veivaluvaluti levu, na cava na vuna e rui ka bibi kina na raivotu oqo? E vakaraitaka vakacava na isema e sega ni cavuka ena kedrau maliwa na vunau kei na kosipeli?`

Ena iserau e veivakurabuitaki kei na lagilagi ni Nona tiko na Kalou, eda raica kina na ivunau ni Kalou ena Kato ni Veiyalayalati. Oqo na Loqi Tabu Sara, na vanua e vakatakilai kina na vakatulewa dodonu kei na yalololoma ni Kalou. E sega ni dua na kaukauwa e tiko e vuravura ena rawa ni veisautaka na ivunau ni Kalou baleta, ni sa maroroi tu ena Kato ni Veiyalayalati mai lomalagi. Na Iperiu 8: 10 e kaya: “Sa vakaoqo na veiyalayalati ka’u na cakava vei ira na mataqali nei Isireli ni sa oti na gauna ko ya; Au na tugana na noqu vunau ki na lomadra, Ka vola e na yalodra: Ia ka’u na yaco me nodra Kalou, Ia era na yaco me noqu tamata”. Nida curu ena vakabauta ki na loma ni vale tabu mai lomalagi, eda na kunea kina na veivosoti ni noda ivalavala ca sa caka oti, kei na kaukauwa meda bula kina ena bula ni talairawarawa ena vukui Karisito, o Koya a mai mate ena vukuda ka vola nai vunau ki lomada. Ko Jisu e sa vakabulai keda vakaoti (Iperiu 7:25). Ko Jisu e vakabulai keda vakaoti ka taucoko-mai na itotogi ni valavala ca kei na kena kaukauwa.

`Na cava na vuna e rui tukutuku vinaka kina na veisorovaki nei Jisu? Nida tucake tu ena mata ni vunau me vaka na ivakatagedegede ni yalododonu, nai nuinui cava ena noda kevaka e sega na kosipeli?`