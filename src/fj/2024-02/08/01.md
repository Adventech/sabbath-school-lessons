---
title:  Na Rarama mai na Vale Tabu
date:   18/05/2024
---

### Wilika ena Macawa Oqo
Lako Yani 25: 8, 9, 40; Iperiu 8:1-6; V/Soro 16: 21, 29–34; V/Soro 23: 26-32; Iperiu 9: 23–28; Taniela 7: 9, 10; Maciu 25: 1–13; Vakatakila 11: 19.

> <p>Wiligusu</p>
> "Ia sa kena levu ni veika sa vosataki oti: Sa vakaoqo na noda bete levu, sa tiko e na liga i matau ni tikotiko i Koya sa levu mai lomalagi; ai talatala e na tikina tabu, kei na vale tabu dina, sa sega ni tara na tamata, sa tara ga na Turaga” (Iperiu 8: 1, 2).

Ni oti toka ga vakalailai na gauna ni rarawa ena Okotova 22, 1844, eso vei ira na lawalawa nei Miller, ni oti na noda masumasu kei na nodra vulica tiko nai Vola Tabu, era sa qai kila na nodra cala. Ni parofisai me baleta na 2,300-na siga e sega ni baleta tiko na lesu vakarua mai nei Jisu, ia e sa baleta na cakacaka nei Karisito ena vale tabu mai lomalagi, mevaka e tukuni vakamatata tiko ena ivola ni Iperiu.

Na vakasavasavataki ni vale tabu mai lomalagi sai koya na kena na vakasavasavataki na vuravura ka sega ni vale tabu e vuravura, mevaka e vakatavuvulitaki tiko ena Vunau ni Soro. Me kilai vakavinaka na dina bibi oqo, veidutaitaki rau vata na Taniela 7 kei na Taniela 8:

| Taniela 7 | Taniela 8 | | --- | --- | | Papiloni | | | Metia-Peresia | Metia-Peresia | | Kirisi | Kirisi | | Roma | Roma | | Veilewai mai lomalagi | Vakasavasavataki ni vale tabu |

E veivuke na kedrau vakatauvatani na vola e rua oqo ena kena vakatakilai na inaki dina ni kena vakasavasavataki na vale tabu, sai koya na veilewai vakatovolei ni bera na lesu vakarua mai. Na lesoni ena macawa oqo, eda na vakadikeva kina na dina bibi vakaivolatabu ni cakacaka nei Karisito ena vale tabu mai lomalagi.

_*Vulic ana lesoni ni macawa oqo, yavutaki ena wase 22-24 kei na 28 ni Great Controversy, me vakarautaki iko ena Siga Tabu, Me 25._