---
title:  Kuri ni Vakasama
date:   24/05/2024
---

Vakasamataka na gaunisala e cakacaka kina ko Jisu ena vukuda ena veilewai kei na kena vakamacalataki ni noda itavi: “E sega ni vakaiulubaletaka na nodra ivalavala ca ko Jisu, ia e vakaraitaka ga na nodra sa veivutuni kei na vakabauta, ka kerea ki vei ira na veivosoti. E a laveta na ligana sa mavoa ki vei Tamana kei ira na agilosi yalosavasava, ka kaya, au sa kilai ira ena yacadra, au sa ceuti ira ena qeteqete ni ligaqu. ‘Ai soro vua na Kalou na yalo sa raramusumusu; A yalo sa ramusu, ka bibivoro, ko ni na sega ni cata, na Kalou' (Same 51:17). Ki vua e daubeitaki ira na Nona tamata e kaya: 'Sa vatonaki iko na Turaga, Setani; na Turaga sara madaga a digitaki Jeruisalemi e sa vatonaki iko" Ellen G. White, The Great Controversy, p. 484.

“Na ka dina oya ni ko ira na tamata digitaki ni Kalou era sa tu ena mata ni Kalou enai sulu dukadukali, sa dodonu me kauta mai na yalomalumalumu kei na kena dikevi vakagumatua ni lomadra, ni sa nodra itavi ko ira era tukuna na yacana. Ko ira era na vakasavasavataka na nodra bula ena nodra talairawarawa ki na dina era na yalomalumalumu vakaoti. Na voleka ga ni nodra raica na bula tawa cala nei Karisito, na kaukauwa ni nodra gadreva mera vakataki Koya kei na lailai ni nodra na raica na savasava se na bula vakatabui vei ira. Ia ena gauna eda vakila tiko kina na keda ituvaki ivalavala ca, sa na dodonu meda sa na vakararavi vakatabakidua vei Karisito na noda yalododonu, na noda bula vakatabui, kei na noda ivakabulai. Ena sega ni rawa meda sauma na veibeitaki nei Setani ena vukuda. Ko Karisito duaduaga ena rawa ni vakamamasu ena vukuda. Ena rawa ki Vua me na vakatikolotaka na dauveibeitaki, sega ena dua na ka vinaka eda cakava, ia ena Nona lewa duaduaga”—Ellen G. White, Testimonies for the Church, vol. 5, pp. 471, 472.

"Eda sa bula tiko oqo ena siga ni veibuluti. Ena gauna e cakava tiko kina na bete levu na cakacaka ni veibuluti vei ira na Isireli, era sa gadrevi kece sara mera vakamalumalumutaka na yalodra ena nodra veivutunitaka na nodra ivalavala ca ka yalomalumalumu ki Vua na Kalou, de ra na qai muduki tani mai kedra maliwa na tamata ni Kalou. Ena vakasama vata ga, ko ira kece e tiko na yacadra ena ivola ni bula sa dodonu ena gauna oqo, ni se vo tiko na siga ni loloma, mera vakamalumalutaka na nodra bula ki Vua na Kalou ena nodra rarawataka nai valavala ca ka veivutuni dina”—The Great Controversy, pp. 489, 490.

**Taro ni Veiwasei**:

`Na yalo cava e veivakayavalati ena vakasama ena Nona sa laveta na ligana a mavoa ena vukuda ko Jisu ena mata i Tmana? Na cava na vuna e noda inuinui kina ena veilewai?`

`Eda sa bula tiko ena Siga ni Veibuluti. Na Veibuluti e Nona cakacaka na Kalou ena nodra vakabulai na tamata ivalavala ca. Na cava na vuna, e dodonu me tukutuku vinaka kina na kena vakatikitikitaki (dedicated) e dua na siga me vakananumi kina na cakacaka ni Kalou ena nodra vakabulai na tamata ivalavala ca?`

`Rogoca na ka e vola ko Ellen G. White: “Ko Karisito duadua ga ena rawa ni cakava na vakamamasu kaukauwa ena vukuda. E rawa ki Vua me vakagalui koya na dauveibeitaki enai le e yavutaki, sega ena dua na ka vinaka eda cakava, ia ena Nona ga."-Advent Review and Sabbath Herald, January 2, 1908. Ena rawa vakacava ni ko taura nai nuinui oqo me nomu?`