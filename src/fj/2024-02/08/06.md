---
title:  Ko Jisu na Noda Dautataro ena Veilewai
date:   23/05/2024
---

`Wilika na Iperiu 10:9–14. Na duidui cava e vakatakila na tikina oqo ena kedrau maliwa na cakacaka vakabete ena vale tabu e vuravura kei na cakacaka nei Jisu ena vale tabu mai lomalagi?`

Nai soro vinaka duadua ni valavala ca oya na mate nei Karisito ena kauveilatai. Na Nona cakacaka vakabete ena vale tabu mai lomalagi e vakatabui keda. Oqo, ena Nona sa curu ki na Loqi Tabu Sara, e sa laki tu me noda Dautataro ena veilewai (raica na 1 Joni 2:1). “E a cabori vakadua ga ko Karisito mei soro me kauta tani na ivalavala ca ni lewe vuqa na tamata. Ena lesu tale mai, e seg ani mai walia na leqa ni nodai valavala ca, ia me kauta mai na bula ki vei ira kece era sa waraka tiko ena yalodina na Nona rairai mai” (Iperiu 9:28). Ena vuku ni Nonai soro kei na veisorovaki, e sa wali kina nai valavala ca. Oqo e sa lako tale mai ki vei ira era vinakata na Nona rairai mai” (2 Timoci 4:8).

`Wilika na Iperiu 6:19, 20. Na cava na vuna e sureti keda kina meda muri Koya, ka cava na ka eda raica ena noda muri Koya tiko?`

"Na veisorovaki nei Karisito ena vuku ni tamata ena vale tabu mai cake e rui bibi ki na gaunisala ni nona vakabulai na tamata me vaka na Nona mate ena kauveilatai. Ena Nona mate, e sa tekivutaka kina na cakacaka o koya ena laki vakacavari ki lomalagi ni oti na Nona tucake tale mai na mate. Sa dodonu ki veikeda meda curuma yani nai lati ena vakabauta, ‘a tikina ko ya sa curu kina e na vukuda ko Jisu' (Iperiu 6:20). E kea e cila tiko mai kina na rarama mai na kauveilatai mai Kalivari. E kea sa na rawa nida na raica kina na matata ni veika vuni ni veivakabulai. Na vakabulai ni tamata e mai rawati ena dua nai sau vakaitamera. Na vakacaboisoro a caka e tautauvata kei na gagadre rabailevu ni vunau ni Kalou o koya e sa mai voroki. E sa dolava ko Jisu na sala ki nai tikotiko vakaturaga nei Tamana, kei na vuku ni Nona veisorovaki, na nodra gagadre ko ira kece era lako mai ki Vua ena vakabauta sa na vakatakilai ki Vua na Kalou”—Ellen G. White, The Great Controversy, p. 489.

Na gaunisala ni veivakabulai e dua na ituvatuva me iwali ni veivaluvaluti levu kei na kena vakabulai ko vuravura mai na idre nei Setani. Na bula nei Jisu e vakatakila na loloma ni Kalou ki na dua na vuravura e sa vakaleqai, kei ira na vuravura era vakararai tu. Na Nona mate e vakatakila na ivunivuni ni valavala ca ka vakarautaka na veivakabulai ki vei ira kece na kawa tamata. Na Nona veisorovaki ena vale tabu mai lomalagi e vakarautaka na yaga ni veibuluti ki vei ira yadudua era dodoliga yani ena vakabauta mera taukena.

`E veisemati vakacava na mate nei Karisito ena kauveilatai ki na Nona veisorovaki ena vale tabu mai lomalagi, ka cava na vuna e yaga kina na veilewai ki na gaunisala ni veivakabulai?`