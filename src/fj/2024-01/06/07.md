---
title:  Kuri ni Vakasama
date:   09/02/2024
---

Wilika na Ellen G. White, "The Beatitudes," pp. 6-13, 29-35, in _Thoughts From the Mount of Blessing_.

Na Same e kudruvaka na duidui e tiko vei ira na tamata ena vuku ni vakatulewa cala; era sa cati mera ciqoma na ca. Era sa vakayavalati, sega ena gagadre me veisausaumitaka na ca ia mera vakalagilagia na yaca ni Kalou. Ena vuku ni ka oya, e sa dodonu kina ki vei ira na yalododonu mera reki ena gauna era sa raica kina ni sa sauma kina na Kalou nai valavala ca, baleta ena sala oqo e sa na vakalesui tale mai kina ki vuravura na yaca ni Kalou kei na Nona vakatulewa dodonu (Same 58:10, 11). Na Same e vukei ira na tamata mera tabalaka na domodra vei ira nai valavala ca ka guta na kena yaco mai na matanitu ni Kalou ena kena e taucoko. Ena Same sa soli tiko kina ki veikeda na ivakadei ni veivakacegui kei na veivakabulai ni Kalou. Ena tucake na Kalou!

"Ena gauna era na vakacacani iko kina na tamata, ka vakararawataki iko, e kaya ko Jisu, “reki ka marau vakalevu” Ka qai dusia ki vei ira era vakarogoci Koya tiko mera vakadamurimuri ira na parofita, e na nodra vosota na ka rarawa, kei na nodra dauvosota.' Jemesa 5:10. Ko Epeli, nai matai ni Lotu Vakarisito mai vei ira na luvei Atama, a vakamatei. Ko Noa e lako vata kei na Kalou, ka sega ni kilai koya ko vuravura, E a vatonaki ko Noa ni sa lialia. Eso tale era vakatovolei ena veivakalialiai ka mokulaki vakatawa dodonu, vakauasivi ena nodra vesuki ka biu ki vale ni veivesu. Eso era vakararawataki, ena nodra sega ni via ciqoma na veisereki, me na rawa kina nira rawata na tucake tale e vinaka cake' Iperiu 11:36, 35."—Ellen G. White, _Thoughts From the Mount of Blessing_, p. 33.

**Taro ni Veiwasei**:

`Ena vuku ni mosimosi ni kena vakilai na ca e vuravura sa na rawa kina ki vua e dua me vakatarotaroga se sa vakatulewa tiko na Turaga, ena rawa vakacava nida na vakatubura e dua na vakabauta kaukauwa o koya ena sega ni na vakayavalati ena gauna ni veitemaki? Na cava na ka meda na vakanamata kina me na rawa nida vakadeitaka tikoga na noda vakabauta na loloma ni Kalou, vinaka kei na kaukauwa? Na cava e dododnu me kaya na kauveilatai ki veikeda me baleta na Kalou kei na Nonai tovo?`

`Na cava na ka e sa rui bibi kina na noda sega ni vakararavi ki na ka vakatamata (liuliu, soqosoqo, kei na soqosoqo ni lasa) ni sa icavacava ni vuku kei na iwali ni vakatulewa dodonu e vuravura ia e vakararavi vakatabakidua tiko ena vosa ni Kalou kei na veilewai?`

`Na cava na ena rawa ni caka ki na dina ni vale tabu e vanua e vakatulewa tiko mai kina na Kalou?`

`Ena rawa vakacava meda kila na vosa kaukauwa ena so na Same? Ena vukei keda vakacava na veivosa oya me vakaveiwekanitaki vata ki na nodra yalololoma ko ira na mataqali tamata era volai ira?`