---
title:  Au na Duri Cake
date:   03/02/2024
---

### Wilika ena Macawa Oqo
Same 18:3-18, Same 41:1–3, Vakarua 15:7–11, Same 82, Same 96:6-10, Same 99:1-4, Roma 8:34.

> <p>Wiligusu</p>
> "Ni ra sa vakararawataki na tamata malumalumu, ka ni ra sa vutugu tiko na tamata dravudravua, Sa kaya ko Jiova, Au na qai tu cake; Au na vakabulai ira yadua maivei koya sa dauvakalialiai ira" (Same 12:5).

Na noda gauna e sega walega ni gauna e vakacakacakai koya kina nai valavala ca, valavala tawadodonu, kei na veivakasaurarataki. Ko ira na daunisame era bula ena dua na gauna vaka-talega oqo. O koya gona se mani vakacava na kedra ituvaki, na Same sai koya talega na vakacudrucudru ni Kalou me baleta na ivalavala kaukauwa kei na veivakasaurarataki e vuravura, ena noda vuravura ka vaka talega kina na daunisame.

Io, na Kalou e dauvosota vakadede ka taura tu na Nona cudru waqawaqa ena vosota vakaitamera, ni sega ni vinakata me na rusa e dua ia me veivutuni ka veisautaka na nona sala (2 Pita 3:9-15). E dina ga ni Nona gauna vinaka na Kalou me veivukei kina ena sega ni dauveisotari vata kei na nanamaki ni tamata, ni siga ni Nona veilewai sa lako tiko mai (Same 96:13, Same 98:9). Ena gadrevi ga meda vakabauti Koya, kei na Nona vosa ni yalayala, me yacova na siga koya.

Na Dauveibuli walega, o Koya e yavutaki na Nonai tikotiko vakaturaga ena savasava kei na lewa dodonu (Same 89:14, Same 97:2), ena rawa ni veivakarautaki, ena Nona vakatulewa cecere, na kaukauwa me tudei kina kei na rawa ka ki vuravura. Na yasana ruarua ni Nona vakatulewa na Kalou e okati kina na nodra vakabulai na vakacacani kei na nodra vakarusai na tamata ivalavala ca (Same 7:6-17).

Sai koya oqo na ka sa yalataki oti tu ki veikeda, ka na yaco dina ena dua na siga—ia ena Nona gauna ga na Kalou, ka oqo e dua na tikina era vakabibitaka tiko na dauvolasame.

_*Vulica na lesoni ni macawa oqo me na vakarautaki iko ena Siga Tabu, Fepurueri 10._