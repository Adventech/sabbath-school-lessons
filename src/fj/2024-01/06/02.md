---
title:  Na Sotia Qaqa
date:   04/02/2024
---

`Wilika na Same 18:3-18; Same 76:3–9, 12; Kei na Same 144:5-7. E kunei vakacava na Turaga ena tikina oqo? What do these images Na cava e tukuna nai yaloyalo oqo me baleta na Nona sa tu vakarau na Turaga me vakabulai ira na Nona tamata?`

Na veisere oqo era vakavinavinakataka tiko kina na Turaga ena Nonai kaukauwa vei ira na veikaukauwa ca o koya e vakarerei ira voli na tamata ni Kalou. Era vakaraitaki koya na Kalou ni Turaga levu mevaka e dua na Sotia ka Turaganilewa. Nai yaloyalo ni Kalou ni vaka na Sotia e daucavuti vakawasoma ena Same ka dautukuna na bibi kei na totolo ni ka e daucakava na Kalou ena vuku ni nodra tagi kei na rarawa na Nona tamata.

"Sa kuru talega ko Jiova mai na lomalagi, Ka sa tabalaka cake na domona ko koya sa Cecere sara; Na uca-cevata kei na qilaiso katavera! Sa tala na nona gasau ko koya, ka vakubutaki ira; Ka sa vanataka na livaliva, ka vakidroataki ira. Sa qai rairai mai na dreke ni wai, A sa votu mai na yavu kei vuravura, Ni kemuni sa vunauca, Jiova, Ka ni sa liwa na cagi ni nomuni cudru" (Same 18:13–15).

Na sasaga kaukauwa kei nai vakarau ni ka e cakava na Kalou sa dodonu me na kauta tani na vakatitiqa me baleta na Nona veimaroroi kei na Nona yalololoma na Kalou ki vei ira era sotava tiko na rarawa, se ena Nona rawa ni vakadruka na ca.

E muri, ena gauna sara madaga era vakaitavi kina na tamata ni Kalou me vakataki Tevita enai valu- -na veivakabulai e sega ni lako mai ena ka e cakava na tamata. E vuqa na nonai valu e sa baleti ira na meca ni tamata ni Kalou. Ko Tevita na Tui e vakacaucautaki Koya ga na Kalou me vaka ni o Koya duaduaga e rawata kina na qaqa kecega. Ena rawarawa cake beka vei Tevita me taura na kena lagilagi ena ka e sa yaco, ena vuku ni vuqa ni ka e sa rawata kei na qaqa, ia oya e sega ni ka e tu ena nona vakanananu. E kila tiko na vanua e vure tiko mai kina na nona kaukauwa.

E dina ga ni tukuna ko Tevita ni "“Sa vakavulica na ligaqu me ia nai valu na Turaga” (Same 18:34), e sega ni dua na vanua ena Same e vakararavi kina ko Tevita ki na nona kila nai walewale ni valu. Na Kalou e valu ena vukuna ka vakabulai koya (Same 18:47, 48). Ena Same, na Tui ko Tevita, e kilai tani tu ni sotia qaqa, e ciqoma na nonai tavi vakadaunivakatagi, kei na nona vakavinavinakataka na Kalou ni o Koya na dauveisereki ka veitokoni ki vei ira na tamata ni Kalou (Same 144:10–15). Na vakavinavinaka kei na masu ki Vua na Kalou e ivurevure ni kaukauwa nei Tevita, o koya e kaukauwa vakalevu mai na veiyaragi kecega ni valu. Na Kalou duaduaga me dinati ka vakarokorokotaki

`Se solisoli kei na kila, kei na rawaka ko sa rawata ena bula oqo, na cava na vuna sa dodonu kina mo na daunanuma ena veigauna se ra yaco vakacava? Na rerevaki cava ko na sota-kaya kevaka ko na guilecava na ivurevure?`