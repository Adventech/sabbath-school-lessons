---
title:  Vakatulewa Dodonu Vei Ira na Vakaleqai
date:   05/02/2024
---

`Wilika na Same 9:18, Same 12:5, Same 40:17, Same 113:7, Same 146:6-10, kei na Same 41:1-3. Nai tukutuku cava e tiko eke e noda ena gauna sara madaga oqo?`

E vakaraitaka na Kalou na veimaroroi kei na Nona kauwaitaka na vakatulewa me baleti ira na ikumukumu tamata era vakaloloma, okati kina na dravudravua, vakaloloma, biliraki, luveniyali, yada, dawai, kei ira na vulagi. Na Same me vakataka nai Vunau kei ira na parofita , e matata tu ki vei ira na vakasama oya (Lako Yani 22:21-27, Aisea 3:13-15). Vuqa ki vei ira na Sameera vakayagataka na ivosavosa oqo, "dravudravua kei na vakaloloma" ka levea me matataki ira era biliraki ena vei tagede taucoko ni matanitu kei na lotu. E caka na ka oqo me rawa ni vakatakila na taucoko ni Nona veikauwaitaki na Kalou ki veikeda na kawa tamata.

Na vosavosa "dravudravua kei na vakaloloma" e sega ni vakaiyalayala ga ki na dravudravua ena veika vakayago ia e vakaraitaka talega na malumalumu kei na gogo. Nai vosavosa e kaciva tiko na yalololoma ni Kalou, ka solia na vakanananu ni o koya e leqa tiko e tu duadua ka sega tale edua e veivuke ia na Kalou duaduaga. Nai vakaraitaki ni “dravudravua kei na vakaloloma” e sa baleti ira tale tikoga na nona yalosavasava, yalodina kei na loloma ki Vua na Kalou ena nona vakatusa e dua na tamata na nona vakararavi vakatabakidua tiko ki Vua na Kalou ka biuta tani nai vakaraitaki ni nanumi koya vakataki koya kei na nona tukutukuni koya.

Ena gauna oqo na nodra kauwaitaki na dravudravua (Same 41:1-3) e sa vakaraitaka na nodra sa yalodina tiko na tamata ki Vua na Kalou. Na ka ca e caka vei ira era malumalumu e vakatoka na iVola Tabu ni valavala ca e vakasisila sara (Vakarua 15:7-11). Na veivola ni Same e uqeti ira na tamata yalodina ni Kalou mera kailavaka yani ena domolevu na veicacani kecega.

Na ivola ni Same e vakatakila talega na tawayaga ni yavu kevaka e dua e vakanuinui ena veika e caca wale mei vurevure ni vuku kei na veitaqomaki. Ko ira na tamata ni Kalou sa dodonu mera lako tani mai na veitemaki ka biuta taucoko na nodra vakabauta me baleta na nodra vakabulai nai liuliu kei na veisoqosoqo, vakauasivi ena gauna era duidui kina mai na Nona sala na Kalou.

Ena Nona loloma savu, e vakatakilai Koya kina na Turaga ki vei ira na dravudravua ena nona vakadravudravuataki Koya, ia mera yaco kina mera vutuniyau e lewe vuqa (2 Koronica 8:9). Na vutuniyau nei Karisito e okati kina na veisereki mai na veivakatotogani kece sara e kauta mai nai valavala ca, ka yalataka ki veikeda na bula tawa mudu ena matanitu ni Kalou (Vakatakila 21:4). Ko Jisu Karisito e vakavotukanataki ki Vua na vosa ni yalayala ni Same ni o Koya na Turaganilewa, o koya ena vakatulewataka na veivakacacani kecega e caka vei ira na malumalumu ka vaka-kina vei ira era sega ni kauwaitaka na nodra itavi me baleti ira (Maciu 25:31-46).

`E vakacava sara mada na noda daunanumi ira na ira na dravudravua kei na vakaloloma, ena keda maliwa, ka cava eda sa cakava tiko ki vei ira?`