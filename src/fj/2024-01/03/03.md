---
title:  Na Kalou e Veiliutaki
date:   15/01/2024
---

E veisemati vakaveivolekati sara ki Vua na Turaga mevaka ni o Koya na Kalou na Dauveibuli, e Cecere ka iliuliu. Na itukutuku ni “Kalou e vakatulewa e tukuni vakabibi tiko ena Same 93:1, Same 96:10, Same 97:1, kei na Same 99:1, ia na kena voqa e rogoci ena loma ni vola ni Same taucoko.

Na Turaga e vakaisulutaki tu ena dokai, lagilagi kei na kaukauwa (Same 93:1, Same 104:1). E vakavolivoliti ena o kei na butobuto (Same 97:2), ia e ubi talega ena “rarama mevaka nai sulu" (Same 104:2). Na veivakatakarakara oqo e laveta cake na kaukauwa ni Tui kei na Nona lagilagi, ka sa digitaki sara vakamatau me vakatakila na vakaitamera ni Kalou o koya e ulabaleta na ka e kila rawa na tamata.

`Wilika na Same 97. Na cava e vakatakila na vakatulewa ni Kalou? (Same 97:2, 10). Na cava na vanua ni Nona vanua? (Same 97:1, 5, 9)`

Nai vakaraitaki ni vakatulewa maqosa ni Kalou e kunei ena Nona veibuli (Same 96:5), veivakabulai (Same 98:2), ena vakatulewa (Ps. 96:10). Na Kalou e tauyavutaka na Nonai tutu vakatui e vuravura taucoko (Same 47:6-9). Na matanitu ni Kalou e tawa mudu, e sega ni vakatauvatanitaki rawa ena kaukauwa kei na veika vakaturaga (Same 45:6; Same 93:1, 2; Same 103:19). Na vakatulewa ni Kalou e yavutaki ena loloma, dodonu kei na savasava, ka kauta mai na bula vakaivakarau kei na veivakadeitaki ki na vuravura oqo (Same 98:3, Same 99:4). Na veiliutaki ni Turaga e vakaduavatataki ira nai vavakoso mai lomalagi kei vuravura ena nodra vakacaucautaka na Kalou (Same 103:20-22, Same 148). Vuqa na same era raitayaloyalotaka tu ni tamata taucoko era sa vakadinadinataka na cecere ni vakatulewa ni Kalou (Same 96:10, Same 97:1, Same 99:1, Same 145:11-13).

Ia e sega ni tamata kece, se ko ira ga na veiliutaki e vuravura, era duavata kina ena gauna oqo. Na Nona veiliutaki vakatui na Kalou e dausaqati vakawasoma mai vei ira na ivalavala ca, ko ira era sega ni duavata kei ira era dauvakalialia na Turaga ka vakacacani ira na Nona tamata (Same 14:1, Same 74:3-22). Dina ga ni saqati mai na nodra vutuniyau eso na tamatai valavala ca kei na leqa ena vosota vakadede na Kalou, ko ira na daunisame era vakararavi vakatabakidua ki na cecere ni veiliutaki ni Kalou ka sa yaco me seraka tikoga ena vuku ni veivakadeitaki ni vakatulewa dodonu ni Kalou (Same 68: 21, Same 73:17-20). Ena vuku ni vakabauta era marautaka tiko na tamata ni Kalou na kena sa vakaduri na matanitu ni Kalou, ena vuku ni cakacaka ni veivakabulai nei Karisito, kei na kena waraki me vakaoti na matanitu ena Nona sa na lesu tale mai ko Karisito (Maciu 12:26-28, 1 Koronica 15:20-28).

`"Oi kemudou sa lomani Jiova, dou cata na ka ca" (Same 97: 10). Na cava na vuna e dodonu kina meda cata na ca na nona loloma ki Vua na Kalou? Erau veisemati vakacava na vakanananu e rua oqo?`