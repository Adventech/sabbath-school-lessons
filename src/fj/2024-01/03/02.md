---
title:  Na Kalou e Buli Keda
date:   14/01/2024
---

`Wilika na Same 8 kei na Same 100. E vakamacalataki vakacava na nodrau veiwekani na Kalou kei na tamata ena Same oqo? Na cava e vakatakila na Same oqo me baleta na Nonai tovo na Kalou?`

Na veibuli e vakayacora e dua nai tavi bibi ena Same, ena nodra laveta cake tiko na cecere ni Kalou. Ko lomalagi na cakacaka ni ligana, e sa ivakaraitaki na Nona lagilagi kei na Nona kaukauwa (Same 19:1-4, Same 97:6). Na yaca ni Kalou e rui talei e vuravura taucoko (Same 8:1, 9). Na Kalou e a bulia na veika kece. E sega na Nonai tekitekivu (Same 93:2) ka sega na Nonai tinitini (Same 102:25-27). O Koya e tawa mudu ka cecere duadua mai na veikalou ni veimatanitu, sai ira ga “na cakacaka ni liga ni tamata” (Same 115: 4), sega tale ni dua. Na matakau “era vakaligana ia era sega ni tara ka rawa” (Same 115:7); me vaka na Turaga, "Sa tiko e ligana na vanua titobu kei vuravura;.....Ka sa bulia na vanua mamaca na ligana" (Same 95:4, 5).

Eso na same era vakatakila na kaukauwa ni Kalou ena ibili ni veika bula o koya ena vakabauta tu na veimatanitu ni vakalou (kenai vakaraitaki, Same 29, Same 93, Same 104). Na veisame oqo era vakadeitaka na Nona vakatulewataki ira tu na veika buli kece na Kalou, ka cecere duadua ena kaukauwa kei na valavala vakaturaga. Na Same 100:3 e cereka e dua na ivalavala qaseqase ni qaravi kalou matakau—nanumi koya ga vakataki koya, e vakabibitaka ni Kalou a buli keda, “ka sega ni o keda vakataki keda."

Na veibuli e vakatakila talega na loloma ni Kalou. Na veika kece e basika era dinautaka tu na laurai ki Vua na Kalou, ka dua e tokona talega na bula (Same 95: 7, Same 147:4-9). Nanuma ni Kalou e sega walega ni solia ki vua na tamta na bula, o Koya e buli Isireli taumada mera "Nona tamata ka sipi ni Nona vanua" (Same 100:3). Na vakananau me baleta na “Nona Tamata" kei na "Nona sipi” e sa vakatakila na Nona gagadre na Kalou oya me vakaveiwekanitaki Koya sara vakaveivolekati kei ira na Nona tamata.

Na Kalou duaduaga e tu Vua na kaukauwa me vakalougatataka ka vakavua mera rawaka na Nona tamata, ka sai Koya duaduaga e dodonu me vakarokorokotaki ka vakabauti. E vica vata vei ira na dauvola same era kerea na veika kecega e bula e vuravura taucoko, wasawasa kei na ka kecega era sa tiko kina mera kaila ena reki ki Vua na Kalou.

Na lagilagi ni Kalou e kune ena veika bula, ena vuravura ivalavala ca oqo, kei na Same e dusimaki Koya duaduaga na Kalou ki veikeda ni yaga me vakarokorokotaki.

`“A cava na tamata mo ni nanumi koya kina? Kei na luve ni tamata, mo ni dautalevi koya kina? (Same 8:4). Na cava na ka ko na rawa ni sauma ki Vua na Kalou na nomu Dauveibuli? Ena gauna e vakatokai iko kina na Kalou me ko kalokalo (Same 147:4), e vakacava sara mada na nomu vakasamataka na levu ni Nona kauwaitaki iko na Kalou?`