---
title:  E Kauwaitaka na Nona Veiyalayalati
date:   17/01/2024
---

`Na ulutaga ni Nona veilewai na Kalou e vakavurea e dua na taro bibi. Ena rawa vakacava ki vei ira na tamata ni Kalou mera na sotava na vakacegu kei na veivakadeitaki ni veivakabulai ena gauna ni veilewai? (Wilika na Same 94:14, Same 105:7-10, Taniela 7:22).`

Era sa maroroi na tamata ni Kalou baleta na Kalou e sa biuta tu na Nonai tikotiko vakaturaga e Saioni (Same 76:1, 2) ka tauyavutaka na Nona veiyalayalati tawa mudu vata kei ira mevaka nira Nonai yau talei (Same 94:14, Same 105:8-10). E sega walega ni yalataka na Kalou ni na sega ni laivi ira na Nona tamata ni veiyalayalati; e cakacaka vagumatua me maroroi ira tiko vei Koya. E vosota na nodrai valavala ca (Same 103:3); E vakatavulici ira, vakalougatataki ira, ka vakaukauwataki ira na Nona tamata (Same 25:8-11, Same 29:11, Same 105:24). E soli na Nona vakatulewa na Kalou me veisautaki ira na tamata ki na yalododonu ka mera vakatakila ni Kalou e kauwaitaki ira (Same 94:8–15).

Na Same 105 taucoko e vakaraitaka tiko yalodina ni Kalou ki na Nona veiyalayalati ena nodra veitabagauna na Isireli. Ena veika kece e yaco, e vinaka se ca, na Kalou e tiko kina. E a liutaki Josefa ki Ijipita, ia ena vukuna, e a vakabulai ira kina na Nona tamata kei na matanitu ena vanua oya ena gauna ni lauqa levu (Same 105:16-24). E a vakatuburi Mosese cake na Turaga me na kauti ira tani na Isireli mai na veivakabobulataki mai Ijipita, ena nona cakava na veivakatakilakila kei na veika e veivakurabuitaki ena vukudra (Same105:25-38).

Na Turaga sa solia ki vei ira na Nona tamata na Vanua Yalataki (Same 105:11, 44) kei na Nona na tomana tikoga na Nona veitaqomaki (Same 105:12-15). E vakalewevuqataki ira (Same 105:24), vakagalalataki ira mai na nodrai colacola (Same 105:37, 38), ka vakarautaka na nodra gagadre ena veisiga (Same 105:39-41). E se tu ga Vua na Turaga na vakatulewa me baleti ira na Nona tamata- na dina e vinakata na daunisame mera na kakua sara ni na guilecava ko ira na Nona tamata. Ena gauna e nanuma kina na Kalou na Nona veiyalayalati, e okati kina e vuqa sara na ka mai na kilaka kei na vakanananu ga, baleta ni sa dauveivakaleleci kina na cakacaka (Vakatekivu 8:1, 1 Sam. 1:19, Same 98:3, Same 105:42–44). Sa vaka-kina, ena gauna era sa kacivi kina na tamata mera nanuma na veika e veivakurabuitaki kei na veilewai, sa kenai balebale oya ni sa dodonu ki vei ira na tamata mera bula ena sala e vakarokorokotaki kina na Kalou.

Ena veiyalayalati oqo, nai naki bibi ni nodra kacivi na Isireli oya mera yalodina tikoga ki na veiyalayalati ena nodra talairawarawa tiko ki nai vunau ni Kalou (Same 78:5–7, Ps. 105:45). Era sa kacivi talega na tamata ni Kalou mera vakadinadinataki Koya na Kalou ki na veimatanitu tale eso, baleta na Turaga e gadrevi ira na veimatanitu mera duavata kei ira na Nona tamata na Isireli (Same 105:1, 2). E sa taqomaki tu na vuravura ena veiyalayalati ni Kalou qaqa ka yalololoma (Same 89:28-34).

`Na cava na ka eda taukena mai vei Jisu, e vakatakila na vuna ni veivosa ni yalayala oqo e a caka ki vei ira na Isireli e sa rawa ni vakayagataki ki veikeda? (raica na Kalatia 3:26–29.)`