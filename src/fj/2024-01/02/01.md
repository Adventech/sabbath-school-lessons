---
title:  Vakatavulici Keimami ena Masu
date:   06/01/2024
---

### Wilika ena Macawa Oqo
Same 105: 5, Kolosa 3:16, Jemesa 5:13, Same 44, Same 22, Same 13, Same 60:1-5.

> <p>Wiligusu</p>
> "la ni sa masu ko koya e na dua na yasana, ni sa qai tinia, sa kaya vei koya e dua na nona tisaipeli, Kemuni na Turaga, mo ni vakavulici keimami me keimami masu, me vaka sa vakavulici ira talega na nona tisaipeli ko Joni" (Luke 11:1).

Na vakabauta ena sega ni yaco kina e dua na ka, na masu e sega ni vulici e ka dina ka sa vaka me sa basika tiko ena kedra maliwa eso na tamata Lotu Vakarisito. Ia, ko iratou na tisaipeli Jisu eratou a vuabale ena kenai sau ena gauna eratou sa kerea kina ki vei Jisu me vakatavulici iratou ena masu. Sa biuta tu na Kalou e loma ni Vola Tabu na ivola ni masu, na Same, e sega walega ni vakatakila ki veikeda na gaunisala era daumasu kina na tamata ni Kalou ena gauna taumada ia e vakatavulici keda talega ena gaunisala eda na rawa ni masu kina ena gauna oqo.

Ena veitabagauna taumada, na Same e sa veisautaka nai vakarau ni nodra masu na tamata ni Kalou, ka vaka-kina na masu nei Jisu (1 V/Gauna 16:7, 9; Niemaia 12: 8; Maciu 27:46; Efeso 5:19). Ena macawa oqo eda na raica kina nai tavi e vakayacora tiko na Same ena nodra vukei na tamata ni Kalou mera lako sivita kina na itosotoso ni nodra bula ka tubu ena nodra veiwekani vakaveivolekati vata kei na Kalou. Ena dodonu meda kila ni Same era masu, sega walega ena rai vakaivolatabu ia ena gaunisala talega ena rawa nira vakabulabulataki kina ka veisautaka na noda duimasu yadudua kei na masu raraba.

Na Same esa vukea e levu sara na tamata vakabauta mera tauyavutaka ka bulataka ena veigauna nai vakarau ni nodra bula ni masu.

Ena macawa oqo eda na tomana tiko kina na noda raica tiko na Same, vakauasivi ena iyaloyalo rabailevu ni gauna ni sa sega ni vinaka kina ki veikeda na veika kece.

_*Vulica na lesoni ni macawa oqo me na vakarautaki iko ena Siga Tabu, Janueri 13._