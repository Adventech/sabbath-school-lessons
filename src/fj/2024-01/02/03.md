---
title:  Na Vakabauta ena Gauna ni Rarawa
date:   08/01/2024
---

Na Lotu Vakarisito kece e kila, ka sa lako curuma oti, na gauna ni dredre kei na rarawa, na gauna era sa na veinanuyaka kina se na cava na ka e sa cakava tiko na Kalou, se na cava na vuna e vakatara tiko kina na Kalou me yacovi ira kina na veika oqo. Ko ira na daunisame vakataki ira era lako curuma talega na veika vata ga oya. Kei na veivakauqeti ni Kalou sa yaco kina mera vola na veika era lako curuma.

`Wilika na Same 44. Na cava na ka e tukuna tiko ki veikeda, kei na cava na vuna e yaga kina ki vei ira na tamata vakabauta ena veitabagauna kecega?`

Na digidigi ni Same ena veisoqoni ni so-kalou vakaisoqosoqo lotu e sa dauvakaraitaka vakavuqa na cecere ni tovo kei na vosavosa o koya eda vakatakila ena noda masumasu vata. Na mataqali vakatatabu vaka-koya e sa na rawa ni vakatakilakila ni noda sa sega ni rawata se rerevaka me cakava na veika butobuto ni bula. Dina ga ena so na gauna eda nanuma ga ni sa sega ni nanumi keda tiko na Kalou ena veigauna eda sotava tiko kina na dredre, eda raica kina ni sa sega ni dodonu meda cauraka na noda vakanananu ena gauna ni so-kalou se ena masu ena noda duitikina vuni.

Na vakaduiduile oqo sa na rawa ni vakavuna na noda sa na calata nai naki bibi ni sokalaou. Na kena sega ni cauraki vakadodonu e matanalevu na lomada kei na noda rai ki Vua na Kalou ena masu sa daubiuti keda meda bobula tu ki na lomakatakata ni lomada ena veigauna. Na ka oqo e vakagogotaka talega na noda nuidei kei na noda vakabauta ena noda torova na Kalou. Ena noda vakayagataka na Same ena masu e solia na veivakadeitaki oya, ena gauna eda masu ka sokalou kina, ena sega ni namaki meda na beitaka ka cakitaka na veika eda dui lako curuma.

Na Same 44, me dua na kenai vakaraitaki, ena rawa ni vukei ira era sokalou tiko mera cauraka na veika era lako curuma me baleta na rarawa tawa kilai ena galala ka veirauti. Na vakayagataki ni Same ena vukei ira na tamata mera vakila na galala ni vosa nira masu. Na Same e solia na vosa o koya e na rawa kina ki veikeda meda vosa vakadoudou. â€œSa sega ni vuki tani na yalo i keimami, Se keimami lesu tani mai na nomuni sala e na neimami lako voli. Ia ko ni sa vakamavoataki keimami e na vanua ni gata, O ni sa ubi keimami talega e na yaloyalo ni mate" (Same 44:18, 19).

Vakasamataka na itekitekivu ni Same 44. O koya e vola, e vosa tiko ena vuku ni veika lelevu e sa cakava na Kalou me baleti ira na Nona tamata, ena veigauna sa oti, Ia, o koya e vola, e cauraka tiko na nona vakabauta na Kalou ka sega ni "nona dakai" (Same 44:6). Dina ga na veika oqo, na leqa e se yaco tikoga ki vei ira na tamata ni Kalou. E sa balavu na gauna na kena cauraki sobu tiko mai ni ca kei na lolosi e rui mosimosi. Ia, ena loma sara madaga ni veika kece oqo, e tagi yani kina na daunisame ki Vua na Kalou me veisereki, me veivakabulai ena vuku ni Nona yalololoma" (Same 44: 26). Oya, ena loma sara madaga ni leqa, e vakila kina na dina ni Kalou kei na Nona loloma.

`Ena rawa vakacava enai yaloyalo ena gauna makawa, ena gauna e vakilai vakaidina tu kina na Nona tiko na Kalou, me na vukei iko mo sotava na gauna rarawa mo nanuma kina ni sa yawa na Kalou?`