---
title:  Isa ni Vakavoui Keimami Tale Mada
date:   11/01/2024
---

`Wilika na Same 60:1-5. Ena sogo cava ko nanuma ni na ganita na masu ena same oqo? Gaunisala cava eda na rawa nida kalougata kina mai na Same ni lolosi ena gauna sara madaga ni noda bula marau?`

E kilai levu tu na Same ni lolosi ni nodra masu na tamata era bula tu ena veigauna dredre, vakayago, vakasama, se vakayalo. Se ko iratou tolutolu. Ia, e sega ni kenai balebale meda levea kina na veisame oqo ena veigauna vinaka sara madaga. Ena so na gauna ena tiko beka na cavuka ena kedrau maliwa na vosa ni same kei na veika e lako curuma tiko o koya e so- kalou. Oya, ni Same ni lolosi ena rawa ni yaga ki vei ira era sokalou tiko ka sega ni sotava tiko na rarawa.

Matai, era na rawa ni vukei keda meda na vakila ni leqa e tiki tiko ni veika e lako curuma na tamata, ka yaco tiko oya ki vei ira na yalododonu kei ira ivalavala ca. E veivakadeitaki tiko ki veikeda na Same ni Kalou e se vakatulewa tikoga ena Nona solia tiko na kaukauwa kei na kenai wali ena gauna ni leqa. Ena same sara madaga oqo, se ena loma ni leqa (O ni sa cakava me sautaninini na vuravuraâ€ Same 60: 2) e vakatakila kina na daunisame na nona vakanuinui ki na veivakabulai ni Kalou.

Karua, na lolosi ena Same e vakatavulici keda meda yalololoma ki vei ira era rarawa. Ena gauna eda cauraka kina na noda marau kei na vakavinavinaka ki Vua na Kalou, vakauasivi e matanalevu, ena dodonu meda na nanumi ira era rawaka vakalailai. Io, ena rawa ni tu veikeda na veika vinaka ena gauna saraga oqo ia eda sega tiko ni kilai ira na tamata, era tiko vakavolivoliti keda nira sotava tu na leqa bibi. Ni vakayagataki na masu ena Same sa na rawa ni vukei keda meda na kakua ni guilecavi ira era lako curuma tiko na veigauna dredre. Na Same ena dodonu me vakavurea ki veikeda na yalololoma kei na gagadre ni veiqaravi ki vei ira na leqa me vaka a vakayacora ko Jisu.

"Na vuravura oqo e sa vaka tu e dua na vale e vakasinaiti tu ena tauvimate, ia sa qai lako mai ko Jisu me mai vakabula na tauvimate, me tukuna na veisereki ki vei ira era vesuki tu vei Setani. E tu vei Koya na bula vinaka kei na kaukauwa. E solia na Nona bula ki vei ira na tauvimate, na vakaleqai, vei ira era curumi tevoro. E sega ni vakasuka lala e dua e lako mai ki Vua me bula. E kila ni ko ira era kerea Vua na veivuke era kauta vata tiko mai kei ira na tauvimate; ia e sega ni cata me vakabulai ira. Kei na gauna sa curumi ira kina na yalododonu nei Karisito, era sa veivutuni mai nai valavala ca, ka vuqa vei ira era sa vakabulai vakayalo, ka vakatalega kina na tauvimate vakayago. Se tiko ga ena kosipeli na kaukauwa vataga oya, ka cava ga na vuna eda sega ni vakadinadinataka kina na ka ena rawa ni cakava. _Welfare Ministry_, pp. 24, 25.

`Ko cei ko kila, ena gauna saraga oqo, e gadreva, sega walega ni noda masu ia na noda veiqaravi talega?`