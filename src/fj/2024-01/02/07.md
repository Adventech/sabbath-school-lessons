---
title:  Kuri ni Vakasama
date:   12/01/2024
---

Wilika na Same 42:8 kei na Ellen G. White, "Poetry and Song," pp. 159-168, in _Education_.

Na gaunisala cava erau veitokani kina na masu kei na sere ena veitikina oqo?

Ko Ellen G. White e vakamacalataka na Same ni veivutuni nei Tevita (mevaka na Same 51) mevaka e sai valavala ni Nona bula kei na masu e vakaraitaka na ituvaki dina ni veivutuni mai nai valavala ca (raica na _Steps to Christ_, pp. 24, 25). E vakayaloqaqataki ira tiko kina na tamata vakabauta mera cavuqaqataka na veitikina mai na Same me gaunisala ni kena susugi na vakanananu ni Nona tiko na Kalou ena nodra bula ka vakabibitaka nai valavala nei Jisu ena Nona laveta cake na domona ena Same ena veigauna e sotava kina na veitemaki kei na bili rerevaki. E kaya talega: “sa dauvakavica e sa daudregati kina na vosa ni sere vakayalo ena bula e sa tovure mai kina na veivutuni kei na vakabauta, nai nuinui kei na loloma kei na reki . . . Io, e vuqa na sere ni masu.”—_Education_, pp. 162-168.

Ena gauna eda masu kina ka lagata na Same, eda sa vakananuma tiko kina na gumatua, doudou, yaloqaqa kei na nodra nuinui na daunisame. Era vakayaloqaqataki keda meda tomana tikoga na nodai lakolako vakayalo ka tokoni keda meda na kakua ni tiko duadua. Eso tale na tamata mevakataki keda, era sa lako curuma oti na veigauna butobuto kara qaqa ena vuku ni loloma savu ni Kalou. Ena gauna vata ga oya, e vakaraitaka kina ki veikeda na Same nai yaloyalo ni Nona cakacaka vakadautataro ko Karisito ena vukuda, mevaka e sa daucakava tikoga ki veikeda (Iperiu 7:25).

Ni vakayagataki na Same ena masu kei na sokalou e sa yaco mera vakila kina na tamata vakabauta na taucoko ni ka e lako curuma na tamata ka vakatavulici ira era sokalou mera vakaitavi ena veimataqali tagede e lako curumi oya ena sokalou. Na Same sai koya na masu kei na sere vakayalo ni tamata. Ena vuku ni ka oya, ni vakayagataki vakawasoma na Same ena sokalou e kauti ira vata mai na tamaa vakabauta ki na uto ni Nona vakatulewa na Kalou kei na kaukauwa ni veivakabulai ni loloma savu.

**Taro ni Veiwasei**:

`Na cava na vuna e sega ni nakiti, vakaveitalia kina na masu? Gaunisala cava ena rawa ni mana kina na noda bula ni masu mai na Same, na masu vakaivolatabu?`

`Ena rawa vakacava ni vakavutuniyautaki na noda masu na Same? Veiwseitaka eso na gaunisala ena raw ani vakayagataka kina na nomu soqosoqo lotu na Same ena gauna ni so-kalou.`

`Na cava na ka e vakatakila na Same me baleta na dredre ni tamata e veitosoyaki ena vakabauta kei na kaukauwa ni veivakabulai loloma ni Kalou?`