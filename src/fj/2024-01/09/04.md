---
title:  Yalodina me Tawa Mudu ena Nona Veiyalayalati
date:   27/02/2024
---

`Wilika na Same 89:27–32, 38-46 kei na Same 132:10-12. E baleta tiko na cava na veiyalayalati nei Tevita? Na cava e vaka me veivakarerei e kea?`

Na veiyalayalati e a caka ki vei Tevita e tiko kina na vosa ni yalayala ni Nona veitokoni na Kalou ki vei ira na nona kawa (Tevita) kei na nodra vutuniyau na tamata ni Kalou (1 Sam. 7:5-16; Same 89:1-4, 19-37; Same 132:12-18). Na tudei ni veiyalayalati oqo e yavutaki ena bibi ni vosa ni yalayala ni Kalou kei na nona yalodina na tui ki Vua na Kalou. Ia, ko ira na tui era yalodina, me vakataki Tevita era sega ni yalodina sara vakaoti ki Vua na Turaga. Na Same 89 e lolositaka na dina e vaka me vakaraitaka ni lagilagi ni vosa ni yalayala ena veiyalayalati vei Tevita e sa guilecava beka na Kalou na tawa nuitaki nei Isireli? e sega.

Na cudru ni Kalou, e sa ivakaraitaki ni veivunauci vakalou (Same 38:1, Same 74:1). Ia, ena sega ni cudru tu ga me tawa mudu baleta na loloma tawa mudu ni Kalou e vosota nai valavala ca ni tamata ni sa veivutuni. Ia, na Nona sega ni yalovakacegu na Kalou me baleti ira na tamata ivalavala ca e rui bibi. Era na vakila na tamata na ca ni revurevu ni nodra talaidredre kei na bibi ni nodra ivalavala ca (Same 89:38-46). Ia era taroga tiko se, “Ena vakacava na kena dede?” na balavu ni Nona cudru na Kalou (Same 89:46). Na vakavoui ni nuinui e basika mai ena veivakadeitaki vou ni Nona yalodina na Kalou ena Nona nanuma na Nona loloma savu (Same 89:47, 50).

E dina ga ni sa vakacacana na tamata na yasa ni nona veiyalayalati, ia sa rawa ki vua na tamata me vakacegu ena vosa ni yalayala ni Nona inakinaki na Kalou o koya ena sega ni veisau ena vuku ni Mesaia, o koya na ivakaraitaki ni yalododonu kei na nodra vakabulai na Isireli kei vuravura taucoko. Oya, e muri, sa na qai qaqa na Kalou, ka na qai yavutaki na Nona matanitu me tu ka tawa mudu―ia ena vuku i Jisu duaduaga, ka sega ena vukudra na tamata ni Kalou.

Ko Jisu Karisito na Luve i Tevita ka Mesaia (Maciu 1:1, Iperiu 1:8). O Koya e vakatokai "na ulumatua ki vei ira na ka bula kecega" (Kolosa 1:15), mevaka e kaya na Same 89:27, 1 na Nona ulumatua na Kalou. “Au na vakayacori Koya talega me Noqu ulumatua, (E cecere vei ira na tui kecega e vuravura).

E matata ni o Koya na ulumatua, e sega ni kunei vua na ituvaki ni bula dina nei Tevita, baleta ko Tevita nai kawalu ni gone mai vua na nonai tubutubu (1 Sam. 16:10, 11). E vakataki Jisu, nai tutu oqo e vakatakila na Nona dokai kei na kaukauwa (Kolosa 1:16, 20-22). Na Kalou e vakatikori Jisu me Tui cecere e vuravura taucoko ena gauna e vakaturi Koya cake kina mai na mate (Cakacaka 2:30, 31).

`Wilika na Kolosa 1:16, 20–22. Na cava e vakatavulici keda kina na veitikina oqo baleta se ko cei ko Jisu kei na cava e sa cakava ki veikeda? Na vosa ni yalayala cava ko na rawa ni kauta mai kina me nomu?`