---
title:  Na Tui Tawa Mudu ni Kaukauwa e Sega ni Vakatauvatanitaki Rawa
date:   28/02/2024
---

`Wilika na Same 2; Same 110:1-3; Same 89:4, 13–17; kei na Same 110:1, 2, 5, 6. Na cava na ka era vakatavulici keda kina na veitikina oqo me baleti Karisito na Tui?`

Me vaka ni Kalou e Tamana na Mesaia e sa dusia tiko na buli ni dua na tui, ena gauna sa ciqoma kina na tui na Nona veiyalayalati na Kalou (Same 2:7, Same 89:26-28). Na Same 2: 7 e sa raica tu mai na bula tale nei Karisito mai na mate kei na Nona sa vakatikori ki na dua na veiyalayalati vou e tawa mudu kei na Nona itutu vakabetelevu (Cakacaka 13:33–39, Iperiu 1:5, Iperiu 5:5). E sa vakatikori (Mesaia) ena liga imatau ni Kalou mevaka e dua e tu vua na vakarokoroko kei na lewa (Same 110:1; Cakacaka 7:55, 56). "Vakauasivi, na duavata ni Turaga kei Koya sa lumuti (Mesaia) e gadrevi me vakatakilai na Mesaia oqo mai na kawa nei Tevita vata kei na Turaga vakataki Koya. . . . Kevaka e dabe toka ena liga imatau nei Tamana, sai Koya na Turaga, sa kenai balebale ni o Koya na Turaga, sai Koya na Mesaia [see Ps. 110:1, 5.]"-Jacques Doukhan, On the Way to Emmaus (Clarksville, MD: Lederer Books, 2012), pp. 26, 27.

E muri, sa na qaqa ko Karisito vei ira na kena meca. Nira sa na yaco ko ira na meca me ibutubutu ni yavana, e sa vakaraitaka e dua nai yaloyalo ni nodra itovo na tui ena gauna makawa mai na tokalau e loma oya ena nodra daubutuka na domodra na meca era sa vakadrukai mera vakaraitaka na nodra sa qaqa vei ira. Ia na titoko nei Karisito eke e sega ni yaragi ni rerere (Same 2: 9, Same 110:2).

Nai titoko e dautaurivaki taumada mai vei ira nai liuliu ni veiyavusa mei vakatakarakara ni yavusa era liutaka tiko (Num. 17:2-10). Nai titoko ni Karisito e kau mai Saioni baleta ni matataki ira tiko na tamata mai Saioni. Na Nonai titoko sa vakatakarakara ni Nona veilewai na Kalou, o koya e tamusuka na veiliutaki ni veika ca ka vakatakila na veiliutaki cecere nei Karisito (Vakatakila 2:27, Vakatakila 12:5). Ko ira sara madaga na tui e soli vei ira na gauna mera veivutuni ka talairawarawa ki Vua (Same 2:10-12).

E dua nai vakaraitaki matata ni qaqa nei Karisito e kunei ena iyaloyalo ni lesu vakarua mai ena Taniela 7, oya ni sa caka oti na veilewai "ni sa soli vei ira na yalosavasava nei Koya sa Cecere sara" (Taniela 7:22), “a nona matanitu e sega ni mudu” (Taniela 7:27). Ena kauveilatai, e sa vakadeitaki kina na vosa ni yalayala ni matanitu. Sa yalataki na veivakalougatataki ki vei ira kece era sa vakabauta na Tui, ka ra sa marau na tamata ena vuku ni cecere kei na dodonu ni Nona veiliutaki na Mesaia (Same 2:12, Same 89:15-17).

`Sa rui talei ni kilai oya ena gauna mai muri, ena qaqa na vinaka, na vakatulewa dodonu ena caka, ka na yali vakadua na mosi kei na rarawa. Ena solia vakacava ki veikeda na vakacegu na dina oqo, ena gauna oqo, ni rai vakatamata, e vaka me rawaka vakalevu na tamata ivalavala ca?`