---
title:  Na Cecere ni Bula e Sorovaki nei Vakatawa
date:   25/02/2024
---

`Wilika na Same 23; Same 28:9; Same 80:1; Same 78:52, 53; Same 79:13; kei na Same 100:3. Na gaunisala cava e vakatakilai kina ena veitikina oqo na veiwekani e tiko ena kedrau maliwa na Turaga kei ira na Nona tamata?`

Nai yaloyalo ni Turaga me vaka na iVakatawa kei ira na tamata ni Kalou nira vaka na sipi ena Nona loma ni bai e sa vakaraitaka na nodra liutaki kei na nodra maroroi na tamata ni Kalou, ka vaka-kina na nodra vakararavi ki Vua na tamata me na sotava na niodra dui gagadre kecega. Nai yaloyalo e vakatakila na vakanananu ni veivolekati ena maliwa ni Kalou kei ira na Nona tamata baleta nai vakatawa e tiko vata kei ira na nodra qele ni sipi ka kauwaitaka na vei sipi yadudua. Nai yaloyalo ni loma ni bai e vakaraitaka talega na Nona taukeni ira na Nona qele ni sipi na Kalou, e vakadeitaki ena rua nai vau kaukauwa: veibuli (Same 95:6, 7; Same 100:3) kei na veiyalayalti (Same 28:9, Iperiu 13:20).

Nai yaloyalo ni vakatawa o koya a tuberi Josefa voli me vaka na qele ni sipi (Same 80:1) de rairai e sa baleta tiko na veivakalougatataki a cavuta ko Jekope me baleti Josefa, ni raitayaloyalotaka tiko na Kalou me vakataka na nodrai vakatawa na Isireli, ka sa veisureti tiko ki na vosa ni yalayala kei na veivakalougataki levu oqo (Vakatekivu 49:24).

Era okati tiko na tui nira nodrai vakatawa na nodra tamata (2 Samuela 5:2). Ia, na Kalou duaduaga e Nona dina nai tutu oqo baleta nira lewe vuqa na tui era sega ni bula mevaka na nodra kacivi. Ko Jisu duaduaga, ka sai koya oya na vuna e vakatokai kina nai Vakatawa Vinaka.

`Wilika na Joni 10:11-15. Na cava e tukuna ko Jisu me baleti Koya ni Vakatawa Vinaka?`

Nai vau e veivolekati ena kedrau maliwa nai Vakatawa kei na Nona qele ni sipi e laurai ena nodra kila vinaka na domona na nodrai Vakatawa (Joni 10:4, 27). Ena gauna oqo, ko ira nai vakatawa ni sipi mai na Tokalau e Loma sa rawa nira wasea na nodra sipi era veimaliwai vata tu kei na veisipi tale eso ena nodra kaciva na yaca ni nona sipi, era sa rogoca ka kila na domodra na nodra ivakatawa ka muri koya.

Ena so na gauna, era sa dausotava kina na sipi ni Kalou eso na malumalumu o koya era sa vakila na tamata ni oya nai vakatakilakila ni yalorarawa kei na nodra sa seg ani ciqomi mai Vua na Kalou. Ia, nai Vakatawa Vinaka e sega vakadua ni biuti ira na Nona sipi sa yali, ia e vakasaqaqara me vakabulai ira. Sai koya oqo nai vakaraitaki kaukauwa ni veiwekani e tiko Vua na Kalou kei ira na Nona tamata. E bolea me mate ena vukudra na Nona sipi (Joni 10:11, 15) ka sa yaco me dua na lami sa cabo mei soro ena vukudra (Joni 1:29). E vakadeitaka talega ko Jisu ni na kacivi ira na Nona sipi era tiko ena veibai tale eso ka na mai vakaduavatataki ira me sa duabauga na qele ni sipi (Joni 10:16).

`Na cava eso na sala ena rawa ni ko vakayagataka kina na vosa ni yalayala e sa yalataki me noda ena noda tauri Jisu me noda iVakatawa Vinaka?`