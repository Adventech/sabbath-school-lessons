---
title:  Kuri ni Vakasama
date:   26/01/2024
---

Wilika na Ellen G. White, "The Night of Wrestling," pp. 195–203, in _Patriarchs and Prophets_.

Na cava eda na rawani vulica mai na veika e lako curuma ko Jekope me baleta na kaukauwa ni masu ena cikecike kei na vakabauta na Kalou e taucoko?

Na Same e vakaukauwataka na noda vakabauta na Kalou, o Koya sa bera vakadua ni leqa na Nona veimaroroi ki vei ira era solia na nodra bula ki na ligana kaukauwa. “Na Kalou ena cakava na veicakacaka lelevu vei ira era vakararavi vakatabakidua ki vei Koya. Na vuna e sega kina na nodra kaukauwa ko ira na Nona tamata baleta nira vakararavi vakalevu ki na nodra vuku, ka ra sega ni solia ki Vua na Kalou e dua na gauna me vakatakila kina na Nona kaukauwa ena vukudra. O Koya ena vukei ira na luvena vakabauta ena veidredre eso kevaka era laiva na nodra nuidei vei Koya ka talairawarawa vakaoti ki Vua." Ellen G. White, _Patriarchs and Prophets_, p. 493.

Ia, eso na Same ena rawa ni vakavuna e dua na veileti rerevaki sara kevaka e sega ni salavata na ka era vosa ni yalayataka kei na ituvaki ni gauna era tiko kina oqo. Ena gauna vakaoqo, meda vulica meda vakabauta na vinaka ni Kalou, o koya e vakatakila na Nona kaukauwa ena kauveilatai.

Ena so talega na gauna era na rawa ni vakayagataki kina eso na Same me susuga nai nuinui lasu. A sauma ko Jisu na nona vakayagataka cala ko Setani na Same 91:11, 12, ena Nona vakaraitaka ni vakabauta na Kalou me kakua ni veiwaki vata kei na temaki ni Kalou (Maciu 4:5-7) se tarogi Koya na Kalou vakaviavialevu ena nona cakava e dua na ka e veibasai kei na Nona lewa.

"Na qaqa levu duadua ni lotu nei Karisito se ki na tamata Lotu Vakarisito yadudua e sega ni ko ira era rawaka ena nodra taledi se vuli, enai yau se ena nodra veilaveti na tamata. Ko ira era qaqa era rawata mai na nodra veitauraki vata tiko kei na Kalou ena Nonai tikotiko vakaturaga, ena gauna e vakadavori kina na vakabauta e dina kei na vutugu ena liga kaukauwa ka qaqa" Ellen G. White, _Patriarchs and Prophets_, p. 203.

**Taro ni Veiwasei**:

`Dou veitalanoataka ena kalasi nai sau ni taro ni otioti ni taro ni siga Tusiti me baleta na vakararavi ki Vua na Kalou ena loma ni veigauna dredre kei na gauna sa veicalati kina na veika kece. Ena kila vakacava e dua na veika oqo se a yaco vakacava ki na tamata, ni laurai vata kei na veivosa ni yalayala totoka me baleta na veitaqomaki ni Kalou ena Same? Vakasamataka talega oqo: e sega beka ni o koya na daunisame e a vola na veivosa ni yalayala totoka oya, e sotava na dredre se kila na nodra yalodina na tamata era cakava talega?`

`Ena rawa vakacava nida vakatoroicaketaka na vakabauta na Kalou ena veidraki bula kecega (kena vakaraitaki, Same 91:14; Same 143:8, 10; Same 145:18-20)? Na cava na ka ena rawa ni vakavuna na kena luluqa na yalodei oqo? Na cava na vuna e sa rui ka bibi kina meda vulica na noda vakararavi ki Vua na Kalou ena veigauna vinaka me vakatalega kina ena veigauna ca?`