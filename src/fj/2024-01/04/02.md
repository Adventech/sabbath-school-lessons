---
title:  Na Kequi Bulibuli e Sega ni Vunitaki Mai Veikemuni
date:   21/01/2024
---

`Wilika na Same 139:1-18. E serekalitaka vakacava nai yaloyalo ni kaukauwa ni Kalou (Same 139:1-6), ni Nona tiko (Same 139:7–12), kei na Nona vinaka (Same 139:13–18)? Na cava e kaya na cecere ni Kalou me baleta na vosa ni yalayala ni Kalou?`

Ko bau gadreva tu mo vukea e dua ka sega na ka mo vukei koya kina? Sa vaka-kina, eso na tamata era tovolea mera vukei iko ia era sega tiko ni kila na nomu gagadre. Duidui mai vei ira na tamata vinaka ka dauloloma, e tiko ruarua ki Vua na Kalou na Nona kilai keda vakavinaka kei na veika eda sota-kaya, ka vaka-kina na gaunisala me vukei keda kina. Ena vuku ni ka oya, na Nona vosa ni yalayala me veivuke ka veisereki e sega walega ni vovodea ia veivakadeitaki talega.

Na kilaka ni Kalou me baleti koya na davolasame e rui cecere ka taucoko ka sega ni vunitaki koya rawa na ketei tinana mai Vua na Kalou. (Same 139:13, 15). Na kilaka va-Kalou e veisemati ki na gauna (Same 139:2), bula e loma (Ps. 139:2, 4), kei na ilakolako (Same 139:3) ni bula taucoko ni daunisame. Na vuku ni Kalou e vakatakilai ena Nona veibuli kei na Nona veimaliwai veivolekati sara vata kei ira na tamata ena Nona daukauwaitaki keda. Na dina totoka me baleta na Nona kilai keda vakavoleka sara na Kalou ena sega ni dodonu me na vakarerei keda ia ena kauti keda ga ki na liga loloma i Jisu kei na ka e sa cakava oti ki veikeda ena kauveilatai. Ena vuku ni vakabauti Jisu e sa soli kina ki veikeda na Nona yalododonu, "na yalododonu ni Kalou" vakataki Koya (Roma 3:5, 21).

Na Nona sa tiko na Kalou e vakamatatataki ena Nona dodoliga me yaco vaka ki eli kei na butobuto" (Same 139: 8, 11, 12), ena vanua e sega ni vakaitikotiko kina na Kalou (Same 56:13). Na Nona tiko e vakaraitaka talega ni vaka e “taura na taba ni mataka, Ka laʼki tiko mai na sauka ni wasawasa" (Same 139:9). Na ka era tukuna na veiyaloyalo oqo sai koya na dina ni sega na vanua ena univesi eda na sega ni yacova rawa kina na tatara ni Kalou. Dina ga ni sega ni tiki ni univesi oqo na Kalou, mevaka era vakabauta eso, o Koya e voleka ki vei ira kece, sega walega ni abuli ira ia e tokoni ira talega (raica na Iperiu 1:3).

Me vaka ni o Koya e kila na veika kece me baleti keda, sa rawa kina ki Vua na Kalou me vukei keda ka vakavoui keda. Na vou ni noda kila na Nona cecere e vakauqeta na kena kacabote na vakavinavinaka kei na vakavoui ni nona vakararavi na daunisame. E ciqoma na vakadidike vakalou me gaunisala ena rawa ni kautani kina mai na nona bula na ka ena vakaleqa na nona veiwekani vata kei na Kalou.

`Eso era na kunea beka na dina ni Kalou e kila e levu sara na ka me baleti ira, na veika vuni sara madaga ena vanua butobuto, e dua beka na vakanananu vakarerevaki. Na cava na vuna e noda inuinui duaduaga kina na kosipeli?`