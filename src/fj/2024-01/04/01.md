---
title:  Na Turaga e Rogoca ka Cakava
date:   20/01/2024
---

### Wilika ena Macawa Oqo
Same 139:1-18; Same 121; Same 17:8; Maciu 23:37; 1 Koronica 10:1-4; Iperiu 4:15, 16.

> <p>Wiligusu</p>
> "Era sa tagi na yalododonu, a sa rogoca ko Jiova, Ka sa vakabulai ira mai na nodra rarawa kecega" (Same 34:17).

Ena veigauna sa dau vakaraitaka tiko kina na Same na dina ni cecere ni Kalou, o Koya a bulia ka maroroya na vuravura taucoko, e vakaraitaka talega ni o Koya na Kalou ni veiwekani e vakavuna ka maroroya na Nona veiwekani kei ira na Nona tamata.

Na Kalou e veivolekati sara kei ira na Nona tamata kei veika e a bulia, mai lomalagi kei vuravura (Same 73:23, 25). Dina ga ni “Sa vakataudeitaka na nonai tikotiko vakaturaga mai lomalagi" (Same 103:19) ka “vodo lako ena veio" (Same 68:4), e voleka talega “vei ira kecega era sa masu vua, Vei ira kecega era masu vua e na yalodina” (Same 145:18, NKJV). Na Same e taura deivaki tu na dina ni o Koya na Kalou e Kalou bula, o Koya e cakacaka ena vukudra oira era masuti Koya (Same 55:16-22). E vakaibalebale vakaidina sara na Same baleta nira tukuni Koya na Kalou bula, e rogoca ka sauma na masu.

E dodonu meda nanuma ni tavi dodonu me cakava ki na Nona voleka na Kalou e okati tiko kina na bula ni vakabauta kei na talairawarawa ki na Nonai vunau. Ena sega ni ciqoma na lailai ni vakabauta kei na talairawaraa, me vaka e sa dauvakatakila vakawasoma na kedra itukutuku na Isireli.

_*Vulica na lesoni ni macawa oqo me vakarautaki iko ena Siga Tabu, Janueri 27._