---
title:  Sotavi ira era Vola na Same
date:   01/01/2024
---

Ko Tevita na tui, o koya e basika vakalevu tiko na yacana ena vuqa na Same, e gumatuataka vakalevu ena kena vakarautaki na ivakarau ni nodra sokalou na Isireli. O koya e vakatokai "me dauvolasame kamikamica duadua ni Isireli" (2 Samuela 23:1). Na Veiyalayalati Vou e vakadinadinataka ni ko Tevita e a vola na vei Same eso (Maciu 22:43-45; Cakacaka 2:25- 29, 34, 35; Cakacaka 4:25; Roma 4:6-8). Eso na Same era vola ko ira na dau ni vakatagi e vale ni soro ka ra Livai talega: me vaka na Same 50 kei na Same 73-83 e vola ko Asafa; Same 42, Same 44-47, Same 49, Same 84, Same 85, kei na Same 88 era vola na luvei Kora; Same 88 e vola ko Imani na Eseraaiti; kei na Same 89 e vola ko Icani na Eseraaiti. Uasivi vei ira ko Solomoni (Same 72, Same 127) kei Mosese (Same 90) erau vola eso na Same.

`Wilika na Same 25:1-5; Same 42:1; Same 75:1; Same 77:1; Same 84:1, 2; Same 88:1-3; kei na Same 89:1. Na cava era vakatakila na vei Same oqo me baleta na veika era lako curuma ko ira era a vola?`

Na Yalo Tabu e uqeti ira na dauvolasame ka vakayagataka na nodra dui taledi ena cakacaka ni veiqaravi ki Vua na Kalou kei ira na lewe ni nodra tikotiko vakabauta. Ko ira na dauvolasame sai ira na tamata lotu dina ka levu na nodra vakabauta ia ka ra vakila na veivakayalolailaitaki kei na veitemaki me vakataki keda. Dina ga ni volai ena dua na gauna balavu sara, na Same e se vakatakila tikoga eso na ka eda se lako curuma tikoga ena gauna oqo.

"Me rairai e matamuni na noqu masu: Mo ni vakalakala daligamuni ki na noqu tagi; Ni sa luvu na lomaqu e na ka rarawa: Ia ka'u sa toro voleka ki nai bulubulu‚Äù (Same 88: 2, 3). Sai koya oqo na tagi ni dua na yalo enai ka ruasagavulu ka dua ni senitiuri mevaka saraga e dua ena 3,000 na yabaki sa oti. Eso na Same era cavuta na dredre, eso era vakanamata vakatabakidua ki na reki. O koya na dauvolasame e tagi ki Vua na Kalou me vakabulai ira ka mera vakila na Nona vinaka e tawayalana e dua. Era vakacaucautaka na Kalou ena Nona yalodina kei na Nona loloma, kei na nodra sa yalataka mera na yalodina tikoga ki Vua. Na Same, sai koya nai tukutuku ni veivakabulai ni Kalou kei nai vakatakilakila ni loloma savu ni Kalou kei na inuinui. Na Same e vakatakila na vosa ni yalayala ni Kalou ki vei ira kece era tatakube matua tiko ena vakabauta, nai solisoli ni veivosoti ni Kalou kei na bula vou. Ia, na Same ena gauna vata ga oya, era na sega ni tovolea mera ubia, vunitaka, se vakalolovirataka na dredre kei na rarawa e sa robota tu na vuravura bale oqo.

`Ena rawa vakacava meda rawata na inuinui kei na vakacegu ni ko ira sara madaga na tamata yalodina, me vakataki ira na dauvolasame, ena nodra vorata tiko na veika vata ga eda cakava tiko?`