---
title:  Kuri ni Vakasama
date:   05/01/2024
---

Wilika na Ellen G. White, "The Temple and Its Dedication," pp. 35-50, in _Prophets and Kings_; "The Benefits of Music," pp. 291, 292, in _Messages to Young People_.

E tiko e 150 na same enai Vola ni Same, e wase tiko vakaikumukumu yalima nai vola: Vola I (Same 1-41), Vola II (Same 42-72), Vola III (Same 73-89), Vola 4 (Same 90-106), kei na Vola 5 (Same 107-150). Na lima nai wasewase ni Vola ni Same sai koya nai vakarau ni nodra bula taumada na Jiu o koya e duavata kei na lima nai matai ni vola ena Vola Tabu.

Nai Vola ni Same e vakarautaka nai vakadinadina ni so na ka e sa vakasokumuni oti tu ena Same: na kena eratou vakasokumuna na luvei Kora (Same 42-49, 84, 85, 87, 88), na kena e vakasokumuna ko Esafa (Psalms 73-83), Na sere ni Cabecabe (Same 120- 134), kei na Same ni Vaka-Aleluya (Same 111-118, 146-150). Na Same 72: 20 e vakaraitaka e dua nai wasewase lailai ka nona Same ko Tevita.

vaka ni vuqa na same era duava ma ena gauna ni nei Tevita kei na matanitu taumada (ka tini ni senitiuri ni bera ni sucu na Karisito), na vakasokumuni ni Same e sa toso tiko me tubu ena loma ni senitiuri: na tawase ni matanitu, na vakasevi tani, kei na gauna sa oti kina na veivakasavi. E sa vakabauti ni ko ira na vunivola vei ira na Iperiu ena ruku ni veiliutaki nei Esera era umana vata kina na veikumukumu ni same lalai me dua nai vola ena gauna era cakacakataka tiko kina na kena tekivutaki na veiqaravi ni vale tabú vou.

Ena nodra umana vata tiko nai Vola ni Same ko ira na vunivola e sega ni kauta tani na nodra ceguvi va-Kalou. Ko ira na vunivola, me vakataki ira na dauvolasame, era dauveiqaravi yalodina ni Kalou, kei na nodra cakacaka e lako ga mai vakadodonu Vua na Kalou (Esera 7:6, 10). Nai tuvaki vakalou ni Same e vakatauvatani kei na duavata ni veika va-Kalou kei na tamata ena vuku ni Turaga ko Jisu ena Nona a liatamata mai. “Ia nai Vola Tabu, vata kei na dina e solia na Kalou o koya e cauraki tiko ena vosa vakatamata, e sa vakaraitaka na duavata ni bula vakalou kei na tamata. Na duavata vaka-koya e basika ena bula nei Karisito, ni o Koya na Luve ni Kalou kei na Luve ni tamata. Sa dina kina nai Vola Tabu, ni sai Karisito e sa yaco kina na Vosa me tamata ka tiko ena keda maliwa."-Ellen G. White, _The Great Controversy_, p. 8.

**Taro ni Veiwasei**:

`Na cava nai balebale ni Same e masu ka sere va-Kalou-tamata? E yaco vakacava na vakanananu oqo me vukei keda meda raica na veivolekati e vinakata na Kalou vata kei ira na Nona tamata? E vakatakila vakacava, na Nona voleka ki na tamata kei keda yadudua na Kalou?`

`Dou veitalanoataka vakalasi na gauna ko kunea kina e dua na ka ena Same ni vosataka sara tikoga vakadodonu na ituvaki ni nomu bula. Na vakacegu cava kei nai nuinui ko kunea e kea?`