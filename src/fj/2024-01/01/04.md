---
title:  Na Sere ena Veitabagauna
date:   02/01/2024
---

`Wilika na Same 3, Same 33:1-3, kei na Same 109:6-15. Na yasana duidui cava e lako curuma na tamata e vakaraitaka tiko na vei Same oqo?`

Sa yaco na Same me ra vakila kina na tamata vakabauta na veika era lako curuma tiko na tamata, ka ra vakaraitaka ni sa rawa ki vei ira tamata vakabauta mera qarava na Kalou ena veidraki kecega ni bula. Enai vola ni Same era tiko kina na veika oqo: (1) Na sere e vakacerecerei Koya na Kalou ena vuku ni Nona cecere kei na kaukauwa ni veibuli. (2) Na Same ni vakavinavinaka o koya e vakatakila na titobu ni kena vakavinavinakataki na veivakalougatataki ni Kalou. (3) Na yalo e tagica vakabibi na veisereki ni Kalou mai na leqa. (4) Na Same ni Vuku o koya e veivakarautaki kina na bula savasava. (5) Na Same Vakaturaga o koya e dusi Karisito ni o Koya na Tui cecere ka Dauveisereki ki vei ira na tamata ni Kalou. (6) Na Same ni Veitabagauna o koya e veivakananumi ki na nodra gauna makawa na Isireli ka qai vakatakila na yalodina ni Kalou kei na nodra sega ni yalodina na Isireli ena nodra vakatavulici ira na tabatamata era sa muri tiko mai mera na kakua ni na tokaruataka na nodra cala na nodra qase ia mera vakabauta na Kalou ka yalodina tikoga ki na Nona vosa ni yalayala.

Na serekali enai Vola ni Same e vakatakarakarataka tiko na kaukauwa o koya e vesuka na nodra vakanananu o ira era wilika. Dina ga ni so vei ira nai naki ni serekali era sa yali ena gauna e vakadewataki kina, e se rawa tikoga ki veikeda, ena noda duivosa meda marautaka e vuqa vei ira.

1\. Na veivolavolai e vakayagataki e okati kina na duavata ni veivosa e bulicaki vakamatau, nai tukuni se na vakanananu. Na veivolavolai e vukei keda meda kila nai balebale ni tikina e tukuni tiko. Me vakaoqo: "Mo vakavinavinaka vei Jiova, na yaloqu; Io na ka kecega sa tu e lomaqu me vakavinavinaka ki na yacana tabu" (Same 103:1). Enai vola oqo, “na lomaqu" sai koya duaduaga na ka e tu vei au" e vakatokai ni dua na ka bula taucoko.

2\. Nai yaloyalo, e vakayagataka na vosa vakatautauvata me tukuna vakaukauwa ki vei ira era wilika na kena vakanananu vakayago (me vakaoqo, na veivakarurugi ni Kalou e vakamacalataki me vakaoqo "na yaloyalo ni tabamuni" (Same 17: 8).

3\. Na vosa vakatautauvata (Merism) e vakaraitaka na taucoko ni veitikina duidui. “Ka’u a tagi e na siga kei na bogi e matamuni” e vakaraitaka na tagi e sega ni mudu (Same 88:1).

4\. Na qitotaki ni vosa e vakayagataka na rorogo ni vosa ni veiwalitaki ka vakatakila e dua na itukutuku vakayalo. Ena Same 96:4, 5 na vosa vaka-Iperiu na 'elohim, “Kalou,” kei na 'elilim, "matakau," e bulia e dua na vosa me tukuna e dua nai tukutuku ni veikalou ni veimatanitu e basika walega me 'elohim, “kalou,” ia e 'elilim, “matakau.”

Kenai tinitini na vosa "sela" e vakaraitaka e dua nai cegu lailai, ena dua na veikacivi me cegu ka vakatakila nai tukutuku ena dua na tiki ni same se dua na veisau ni vakatagi e vakayagataki (Same 61:4).