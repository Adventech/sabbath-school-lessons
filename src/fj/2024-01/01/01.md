---
title:  Gaunisala me Wiliki kina na Same
date:   30/12/2023
---

### Wilika ena Macawa Oqo
1 V/Gauna 16:7; Niemaia 12:8; Same 25:1-5; Same 33:1-3; Roma 8:26, 27; Same 82:8; Same 121:7.

> <p>Wiligusu</p>
> "A sa kaya vei ira ko koya, Oqo na vosa kau a daukaya vei kemudou niu a tiko kei kemudou, ni na yaco kecega na vosa sa tukuni au, sa volai e na vunau i Mosese, kei na nodrai vola na parofita, kei na Same. Sa qai vakararamataka na lomadra ko koya, me ra kila rawa nai Vola Tabu" (Luke 24:44, 45).

Sa yaco na Same me nodrai vola ni masu kei na sere na Jiu kei ira na Lotu Vakarisito ena veitabagauna. Dina ga ni Same e nodrai vola vakatabakidua ko ira na dauvola same ki Vua na Kalou, na Same e sega ni tekivu mai vua na tamata, ia tekivu mai Vua na Kalou. Okoya e uqeta na nodra vakasama.

Io, na Kalou e sa uqeti ira mera vola na ka era sa kitaka, sai koya oya na vuna e tiko kece kina ena Vosa ni Kalou (2 Pita 1:21), E sa vosa ki veikeda na Kalou mai vei ira na Nona tamata kei na Nona Yalo Tab√∫ ena Same. Ko Jisu, ko iratou nai apositolo, kei ira era vola na Veiyalayalati Vou era cavuqaqataka na Same ka ra qai vakatoka me Vosa ni Kalou (Marika 12:10; Joni 10:34, 35; Joni 13:18). Era vosa dina ni Kalou mevakataki ira na veivola mai na Vakatekivu kei na Roma.

Na Same e volai vakaserekali ena vosa vaka-Iperiu mai vei ira na dauvolaivola duidui mai Isireli taumada, ka vakatakila na nodra vuravura, ia na nodrai tukutuku e sa baleti vuravura taucoko. Ni ciqomi na Same ni Vosa ni Kalou ka vakarogoci vakavinaka sara na ituvatuva ni serekali ena Same, ka vaka-kina na italanoa makawa, kei na kena vakasama vakaivolatabu, e rui ka bibi na kena kilai na nodrai tukutuku, o koya e sa lako curuma mai e udolu na tabayabaki me yacova mai na noda gauna.

_*Vulica na lesoni ni macawa oqo me vakarautaki iko ena Siga Tabu, Janueri 6._