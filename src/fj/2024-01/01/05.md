---
title:  Na Veimasu Eso e Veivakauqeti
date:   03/01/2024
---

`Wilika na 2 Samuela 23:1, 2 kei na Roma 8:26, 27. Na cava e vakatavulici keda kina na veitikina oqo me baleta na masu?`

Na Same sai koya na nodra masu kei na vakavinavinaka na Isireli o koya e veivakauqeti, ka sai koya na nodrau veisemati vata na domo ni Kalou kei na domodra na Nona tamata. Na Same e colata nai tavi bibi ni veitauraki vata kei na Kalou.

Ko ira na dauvola same era tusanaki Koya na Kalou me “noqu Kalou” kei na “noqu Tui" (Same 5:2, Same 84:3). Sa dauvakavuna na nodra daukerei Koya na Kalou na dauvolasame me vakalakala na daligana” (Same 5:1), me “rogoca na noqu masu" (Same 39:12), “raica” (Same 25:18), ka "vakatudaligamuni vei au" (Same 102:2), ka "vakabulai au" (Same 6: 4). Sai koya oqo nai vakaraitaki matata ni dua e masu tiko ki Vua na Kalou.

Na veivakurabuitaki totoka kei na veisureti ni Same e koto ena masu kei na vakavinavinaka ni tamata vakabauta yalodina. Na Same e vakarautaka ki vei ira na luve ni Kalou e dua na gauna ni veivolekati, mevaka e vakamacalataki tiko ena Roma 8:26, 27: “Ia na Yalo Tabu talega sa vukea na noda malumalumu: ni da sa sega ni kila na ka e kilikili kei keda me da kerea: a sa masulaki keda na Yalo Tabue na vutugu e sega ni cavuti rawa. Ia ko koya sa daudikeva na yaloda sa kila na loma ni Yalo Tabu, ni sa masulaki ira na tamata lotu me vaka na loma ni Kalou".

Ko Jisu talega, e vakayagataka na veivosa mai na Same, mevaka ena Luke 20:42, 43, ena Nona cavuqaqataka saraga na Same 110:1-“ia sa kaya ko Tevita e nai vola ni Same, Sa kaya ko Jiova vua na noqu Turaga, Mo tiko e na ligaqu i matau, meu vakamalumalumutaki ira mada na nomu meca mei tutu-ni-yavamu"

E dina ga ni so na Same e basika cake mai, ena dua na ka e a yaco ena dua na tabagauna kei na veika era lako curuma na dauvolasame vakataki ira, ka vaka-kina na veika e lako curuma ko Isireli vakamatanitu, na titobu vakayalo ni Same e vosa me baleta na veivakarau ni bula e takosova na veivalavala vakavanua, lotu, kawa tamata kei na ilati e latia nai tuvaki se bulibuli ni tamata. Me vaka ko sa wilika oti ena Same, ko na raici ira nira vakatakila tiko nai nuinui, vakavinavinaka, taqaya, cudru, loma bibi kei na rarawa, ena veika era sota-kaya tiko na tamata ena veivanua kecega, ena veitabagauna, veitalia ga na kedrai tuvaki. Era vosa ki veikeda taucoko, ena vosa eda kila.

`Na cava na ka e dodonu me tukuna ki veikeda na bibi ni Nona vakayagataka na Same ko Jisu o koya ena rawa ni cakacaka yaco ena noda bula ni vakabauta?`