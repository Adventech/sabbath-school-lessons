---
title:  Na Same Ena Nodra So-kalou na Isireli Taumada
date:   31/12/2023
---

`Wilika na 1 V/Gauna 16:7, Niemaia 12:8, Same 18:1, Same 30:1, Same 92:1, Same 95:2, Same 105:2, Kolosa 3:16, kei Jemesa 5:13. Na cava eso na ka e a yaco o koya e uqeta na kena volai eso na same? Gauna cava era dauvakayagataka kina na Same ko ira na tamata ni Kalou?`

Era a volai na Same mera vakayagataki ena veigauna ni sokalou. Era lagati me vaka na sere ni lotu e vale ni soro, mevaka e vakatututaki tiko enai vakamacala ni kena vakatagi o koya e cavuta tiko na kenai yaya (Same 61:1), kenai lagalaga (Same 9:1) kei nai liuliu ni vakatagi (Same 8:1).

Ena nodrai Vola Tabu na Iperiu, nai Vola ni Same e vakatokai na “tehilim” "vakavinavinaka,” na Nona vakavinavinakataki na Kalou. Na yaca vakavavalagi ni Vola ni Same e kau mai ena vosa va-Kiriki na “psalmoi" e kunei ena Septuagint, nai vakadewa va-Kiriki ni Vola Tabu vaka-Iperiu.

Na Same e dua tiko na tiki ni nodra sokalou bibi na Isireli. Era vakayagataki ena kena vakacabori na vale tabú, ena veisolevu vakalotu, ena nodrai lakolako, kei na kena vakadaberi na kato ni veiyalayalati e Jeruisalemi.

"Na Sere ni Cabecabe" (Same 120-134), ka kilai talega ni sere ni dua nai lakolako, e a lagati ena nodrai lakolako ki Jeruisalemi ena tolu na solevu bibi vakayabaki (Lako Yani 23:14-17). Na "Vaka-aleluya vaka-Ijipita" (Same 113-118) kei na Vaka-aleluya levu" (Same 136) era lagati ena tolu na soqo lelevu vakayabaki, okati kina na solevu ni Vula Vou kei na cabori ni vale ni soro. Na Vaka-aleluya vaka-Ijipita e tiki tiko ni soqoni bibi ni Kana Vata ni Lako sivia. Na Same 113 kei na 114 erau a lagati ni sa oti (Maciu 26:30). Na "Vakavinavinaka ni Veisiga" (Same 145-150) e veisemati vata ki na masu ni veisiga e vale ni soro ena veisoqoni ena veimataka.

Na Same e sega walega ni salavata kei na nodra sokalou na tamata, ia e vakasalataki ira talega ena veigaunisala e dodonu mera sokaloutaka kina na Kalou e vale ni soro. E masu ko Jisu ni vakayagataka na vosa ena Same 22 (Maciu 27: 46). Na Same e yaga vakalevu sara talega ki na bula ni lotu taumada (Kolosa 3:16, Efeso 5:19).

`E dina ga nida sega ni sokaloutaka tiko na Kalou ena vale ni soro mevaka na vale tabu vakavuravura, gaunisala cava eda na rawani vakayagataka kina na Same ena noda so-kalou, vakatamata yadua se vakaisoqosoqo?`