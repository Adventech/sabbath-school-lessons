---
title:  Lagata na Sere ni Turaga ena Sala Vulagi
date:   27/01/2024
---

### Wilika ena Macawa oqo
Same 79:5–13, Same 88:3–12, Same 69:1-3, Same 22:1, Same 77, Same 73:1-20, 1 Pita 1:17.

> <p>Wiligusu</p>
> "Eda na seretaka vakacava na sere i Jiova e na nodra vanua na kai tani? (Same 137:4).

Eda sega ni gadreva meda lako sara vakatitobu ki na Vola ni Same me rawa nida kunea kina e dua na vuravura e sega ni taucoko, ivalavala ca, talaidredre, leqa kei na mate. Na dei ni veibuli o koya e cicivaki tiko mai Vua na Kalou cecere kei na dodonu ni Nona ivunau e sa dauvakayavalati vakawasoma mai vua na vuni ca. Mevaka ni sa vakacacani tu ko vuravura ena veigauna enai valavala ca, sa yaco kina me sa vanua vulagi ki vei ira na tamata ni Kalou. Na dina oqo e sa vakavuna na leqa ki vua na daunisame: Na gaunisala cava me na bulataki kina n bula ni vakabauta ena dua na vanua tani?

Mevaka eda sa raica oti, na daunisame e sa vakadinadinataka na cecere ni vakaro kei na kaukauwa ni Kalou, ka vaka kina na dodonu ni Nona vakatulewa. Era kila ni o Koya na Kalou e tawa mudu ka sega ni cegu ena dua na gauna na Nona veimaroroi kei na veivukei ena gauna ni leqa. Ena vuku ni ka oqo, sa dauyaco kina ki vua na daunisame ena so na gauna na veilecayaki ni laurai ni vaka e sa dauyali na Kalou kei na kena sa dauseraka mai nai valavala ca ena iserau ni Kalou vinaka ka cecere. Ni sega ni salavata nai tuvaki ni bula ni masu ni Same me vaka e vakatakarakarataki ena ka e cakava na daunisame ni vaka e yali na Kalou. Dua tale na kenai tukutukuni oya, na daunisame e cakacaka ni vaka e yali na Kalou, ka vaka talega kina ni tiko na Kalou.

_*Vulica na lesoni ni macawa oqo me na vakarautaki iko ena Siga Tabu, Fepurueri 3._