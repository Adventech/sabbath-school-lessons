---
title:  Kuri ni Vakasama
date:   02/02/2024
---

Wilika na Same 56; Ellen G. White, "Rejoicing in the Lord,” pp. 115-126, in _Steps to Christ_.

Me vakaki ira na dauvolasame, ko ira na tamata ni Kalou ena tabagauna era na dauvakasaqara na gaunisala mera na lagata kina na sere ni Turaga ena “vanua tani” Na noda vakabauta na veiliutaki cecere ni Turaga e dauvakayavalati, ena veigauna voravora, ka eda na vakataroga e lomada se sa vakatulewa tiko na Kalou, se na dina ni kaukauwa kei na vinaka mevaka e kaya na i Vola tabu.

Na vakabauta vakaivolatabu sa dauvakavuqa me vakatakila na vakatitiqa kei na veilecayaki, vakauasivi ni sotavi nai valavala ca kei na Nona sa vaka me sa yali na Kalou sa na rawa ni sega ni ciqomi vakarawarawa. Ia, na vakatitiqa me kakua ni baleti Koya na Kalou, na Nona loloma kei na savasava ni Nonai tovo kei na Nona dina e taucoko. Ena rairai lecaika beka na daunisame me baleta na veigauna sa tu mai liu, ia era sa dausureta tiko na loloma tawa mudu ni Kalou kei na Nona yalodina (Same 36:5-10; Same 89:2, 8).

Sa vaka-kina koi keda meda vakadadamuria nai vakaraitaki vata ga oya. "Vakatulewataka ena nomu kaukauwa kece me rai tiko ki cake, kakua ni raica sobu na veika dredre ko sotava tiko; ko na sega ni bale kina ena nomui lakolako. Ena sega ni dede ko sa raici Jisu ena daku ni o, ni dodo tiko mai kina na ligana me vukei iko, kei na ka walega mo cakava oya mo solia yani na ligamu ena vakabauta ka vakatarai koya me liutaki iko. Ni ko yaco mo vakararavi vakaoti, ko sa na qai nuidei, ena vuku ni vakabauti Jisu.”—Ellen G. White, _Testimonies for the Church_, vol. 5, pp. 578, 579.

Ena gauna e vunitaka kina na Kalou na matana, kakua ni vakalolovirataka na yaga ni masu. Ena yasana kadua, na veika kece e yaco oqo e vakavuna mera dikevi ira tale kina na daunisame, mera vakananuma lesu na cakacaka ni veivakabulai sa cakava oti na Kalou, ka ra vakasaqarai Koya na Kalou ena vakatutusa kei na kerekere ena yalomalumalumu (Same 77:10-12, Same 89:46–52). "Ena tubu me kaukauwa na vakabauta ni sa yaco me veisaqasaqa vata na vakatitiqa kei na veikaukauwa e duidui. Na veika e lako curumi ena veivakatovolei oqo e sau levu sara mai na veivatu talei sau levu duadua"-Ellen G. White, _Testimonies for the Church_, vol. 3, p. 555.

**Taro ni Veiwasei**:

`Na nuiqawaqawa cava era lako curuma na daunisame nira sota kei na ca? Na nuiqawaqawa cava vata ga oya ko sotava tiko kei na gaunisala cava ko valuti ira tiko kina? Gaunisala cava ko vakadeitaka tikoga kina na nomu vakabauta ena veigauna vakaoqo?`

`Evei na vanua e dodonu meda rai kina ena gauna sa vakatovolei kina na noda vakabauta se vei ira na tamata ena vuku ni leqa era sotava tiko sa laki vakavuna mera taroga na vinaka kei na kaukauwa ni Kalou?`

`Ko na sauma vakacava na taro e dautarogi vakawasoma me baleta na leqa ena vuravura e buli ka tokoni mai Vua na Kalou kaukauwa ka dauloloma? Gaunisala cava e veivuke kina na ulutaga me baleta na veivaluvaluti levu ena kena saumi na vakatataro?`