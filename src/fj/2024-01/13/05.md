---
title:  Wawa ena Vakacegu ni Nona Siga Tabu na Kalou
date:   27/03/2024
---

`Wilika na Same 92. Na cava e rua na ka e vakaraitaki tiko ena sere oqo me baleta na Siga Tabu?`

Na vakavinavinakataki ni Kalou ena vuku ni cakacaka vakaitamera ni ligana (Same 92:4, 5) kei na kedrai iyaloyalo na yalododonu me vakataki Iteni (Same 92:12-14) e dusia vakamatata tiko na Veibuli, nai matai ni kena vakatabui na Siga tabu. Na Same talega e vakalevulevui Koya na Turaga ena vuku ni Nona qaqa vei ira na meca me vaka ni o Koya na Turaga ni Lewa dodonu (Same 92:7-15) ka qai vakaqaqacotaka nai karua ni ulutaga me baleta na Siga Tabu veivakabulai mai na ca (Vakarua 5:12-15). Ia, na Same 92 e vakacaucautaka na Kalou ena Nona veibuli taumada kei na kena tokoni na vuravura ena gauna oqo, ka dusia tiko na inuinui ni vakacegu tawa mudu vakalou enai vakataotioti ni gauna. Sa rawa ki vua na tamata me marautaka na vakacegu ni SigaTabu ena vuku ni Kalou o Koya sa "Cecere Sara" (Same 92:1); Na Nonai tutu cecere ena veivanua cecere e solia ki vei Koya nai tutu o koya e sega ni vakatauvatani rawa kei ira na kedra meca. Ia, e dina ga ni o Koya e sa Cecere Sara, ia e sa tu vakarau me tatara sobu mai me vakabulai ira era kaci mai Vua. Na cakacaka ni veibuli ni Kalou ka vakauasivi na nodra vakabulai ni veika buli, e sa dodoni me uqeti ira na tamata mera vakarokoroko ki Vua na Kalou ka lomani Koya. Ni oti na veika kece, na bula ena vurvura bale, ni sega nai nuinui ni bula tawa mudu, ena sega na ka meda marautaka. Eda loloma, eda rarawa, eda mate—ka cakava oya ni sega tu ni dua nai nuinui. Ia, eda vakavinavinakataka na Turaga, sega walega ni baleta ni noda Dauveibuli ia na nodai Vakabula talega.

"Na Waiwai vou” e sa vakatakarakarataka na vakavoui ni nona sorovaki koya na daunisame me qarava na Kalou me vaka na Nona dauveiqaravi yalodina (Same 92:10). Na veilumuti ena Waiwai e daucaka ena nodra vakacabori na tamata digitaki mevakataki ira na bete kei na tui (Lako Yani 40:15, 1 Samuela 10:1). Ia, na dauni-Same sa qai vakayagataka edua na vosa vaka-Iperiu sega ni matau, oya na balal, me vakaraitaka ni nona lumuti e sega ni vakatakarakara ni nodra lumuti na Nona dauveiqaravi na Kalou ia, e vakaraitaka na veiwaki ni waiwai ena veitikidra na isoro (Lako Yani 29:2; Vunau ni Soro 2:4, 5). Na totoka ni nona vakayagataka na daunisame na vosa balal e sa vakaraitaka na nona gagadre na daunisame oya me solia vakaoti na nona bula mei soro ki Vua na Kalou (Roma 12:1).

E sega ni ka e veivakurabuitaki na kena raici na vakanananu ni bula vakatabui ena same ena vuku ni yalodina ki na Siga Tabu, baleta na Siga Tabu e ivakatakilakila ni Nona veivakatabui na Kalou ki vei ira na Nona tamata (Lako Yani 31:13). Nai yaloyalo ni vu ni niu kei na sida ni Lepanoni sa vakatakarakarataka na nodra tubu ena vakabauta na Nona tamata kei na kena marautaki nai tuvatuva kei na loloma ni Kalou. Na Siga Tabu sai vakatakilakila ni Nona veiyalayalati tawa mudu na Kalou vata kei ira na Nona tamata (Isikeli 20:20). Ena vuku ni ka oya, na vakacecegu ni Siga Tabu e rui ka bibi ki vei ira na tamata ni Kalou baleta ni vakaukauwataki ira ena nodra waraka tiko kena vakavotukanataki na Nona vosa ni yalayala na Turaga (Iperiu 4:1-10).

`Wilika taucoko tale vakadua na Same 92 again. Nai nuinui levu cava e soli tiko ki veikeda ekea, ka na rawa vakacava ki veikeda, ena gauna sara madaga oqo, meda na vakacegu ena ka e kaya?`