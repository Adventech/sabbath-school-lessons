---
title:  Na Reki ena Yaco mai ni Mataka
date:   28/03/2024
---

`Wilika na Same 5:3, Same 30:5, Same 49:14, Same 59:16, Same 92:2, Same 119:147, 2 Pita 1:19, kei na Vakatakila 22:16. Na gauna cava ena siga e vakatakarakarataka tiko na veivakabulai ni Kalou, ka cava na vuna?`

Ena Same, na mataka sai koya na gauna e namaki. Na mataka e vakatakila na vinaka ni Kalou, ni mai vakaoti kina na bogi balavu ni yalolailai kei na leqa (Same 130:5, 6). Ena Same 143, na veivakabulai ni Kalou ena veisautaka na butobuto ni mate ena gauna oqo (Same 143:3) ki na rarama ni dua na mataka vou (Same 143:8), kei na tiko enai bulubulu (Same 143:7) ki na vakaitikotiko ena "vanua ni dodonu" (Same 143:10).

`Wilika na Marika 16:1-8. Na cava na ka e a yaco ena bogi o koya e tukuni tiko eke, ka cava na vuna e rui bibi kina ki veikeda?`

Na mataka ni siga a tucake tale kina ko Jisu Karisito, e sa dolava kina na gaunisala ni Nona veivakabulai tawa mudu na Kalou ki vei ira kece era vakabauta tiko na yacana. Ko iratou na tisaipeli nei Jisu eratou vakila na kaukauwa levu ni vosa ni yalayala ena Same 30:5: "Sa ia na tagi e na bogi, la sa yaco e na mataka na marau” niratou sa sota kei na Turaga ni sa tucake tale.

Ena Nona vinaka ga Turaga kei na loloma e tawa vakaiyalayala ena laki veisautaka na noda tagi me marau (Same 30:5, 7).

Ena gauna sa kacivaka kina na kalokalo ivolasiga na cadra ni dua na siga vou, sa vaka- kina na vakabauta ena kena vakatakila na dina ni bula tawa mudu ki vei ira na luve ni Kalou (2 Pita 1:19). Ko Jisu e vakatokai na kalokalo i vola siga e serau tu (Vakatakila 22:16), o koya eda waraka tiko me mai tauyavutaka na Nona matanitu o koya ena sega kina na bogi, na ivalavala ca, kei na mate (Vakatakila 21:1-8, 25). Sai koya oqo na ka eda waraka tiko nida veitalanoataka na waraki ni Turaga. Io, na wawa e yaga vakaidina.

"Enai bulubulu nei Josefa, e sa vakatakila kina ko Karisito na Nona qaqa, 'koi Au na tucake tale mai na mate, kei na bula. Na veivosa oqo ena rawa walega ni cavuta na Kalou. Na veika buli kece era bula tiko ena vakatulewa kei na kaukauwa ni Kalou. Era tiki ga ni bula mai Vua na Kalou. Mai vei koya na Serafini cecere duadua ki na ka bula malumalumu duadua e bula tiko, era vakaukauwataki tale tiko mai Vua nai Vurevure ni bula. O Koya duaduaga e duavata tiko kei na Kalou ena rawa ni kaya, sa tu vei Au na kaukauwa meu vakadavora sobu kina na Noqu bula, ka tu talega vei Au na kaukauwa meu taura tale kina. Ena Nona itutu vakalou ko Karisito, e tu Vua na kaukauwa me tasereka kina na veivesuki ni mate”—Ellen G. White, _The Desire of Ages_, p. 785.

`Ko mate e tukuni ni sa toqai tu ena noda dui nave ena gauna eda sucu mai kina. e ka dina ki veikeda na ka bula sa mate tu, na cava na vosa ni yalayala nei Jisu ki veikeda e na Nona sa tucake tale me baleta na vagauna ni mate? Na cava na vuna meda na kakua ni guilecava ni mate e vagauna walega`?