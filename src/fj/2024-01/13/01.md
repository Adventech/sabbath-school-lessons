---
title:  Mo waraki Jiova ga
date:   23/03/2024
---

### Wilika ena Macawa Oqo
Same 27:14; Roma 8:18–25; Same 131; Maciu 18:3; Same 126; Same 92; Marika 16:1-8; 2 Pita 1:19.

> <p>Wiligusu</p>
> "Mo waraki Jiova: Gumatua, ena qai vakataudeitaka na yalomu ko koya: Io, mo waraki Jiova ga" (Same 27:14).

Eda sa yacova mai oqo nai otioti ni macawa ni noda vulica tiko mai na Same ena vula tolu oqo. Na nodai lakolako vakayalo oqo e sa kauti keda ena noda vakila na cakacaka e veivakurabuitaki ena matai Koya na Dauveibuli, na Tui, ka Turaga ni Lewa; ena vuku ni kena rekitaki na veisereki, veivosoti, kei na veivakabulai; ena vuku ni veivutuni ni sotavi na rarawa kei na tagisoro; kei na vuku ni vosa ni yalayala lagilagi ni Nona na tiko vata kei keda na Kalou me tawa mudu kei na kena na vakaitavi ko vuravura taucoko ena sokalou ki Vua na Kalou o koya ena sega ni oti rawa. Sa toso nai lakolako, mevaka nida bula tiko enai nuinui ni Nona lesu tale mai na Turaga, ena gauna eda sa na kunea kina na vakavotukana ni noda gadreva na Kalou. Kevaka e dua nai otioti ni vosa eda na rawa ni kauta mai Same, ena dodonu me, "Mo waraki Jiova ga”

Na waraki Jiova e sega ni ka ni vakawelewele kei na yalolailai ena nona gauna e dua. Ia, na waraka na Turaga e dua na itavi e gadrevi me vakasinaiti enai nuinui kei na vakabauta, nai nuinui kei na vakabauta e vakatakilai ena noda ivalavala. Na waraka na Turaga e vakavouia na noda butobuto ni bogi ena nanamaki ki na dua mataka e serau (Same 30:5, Same 143:8). E vakaukauwataka na yaloda ena kena vakavoui nai nuinui kei na vakacegu.

E vakauqeti keda meda cakacaka vakagumatua, ni kena laki kau mai na vuata sa matua mai na Nona were na Turaga (Same 126:6, Maciu 9:36–38). Na waraka na Turaga ena sega ni vakamaduataki keda, ia ena saumi vakalevu, baleta na Turaga e yalodina vakaoti ki na Nona vosa ni yalayala kece sara (Same 37:7-11, 18, 34; Same 71:1; Same 119:137, 138).

_*Vulica na lesoni ni macawa oqo me vakaraitaki iko ena Siga Tabu, Maji 30._