---
title:  Vakacegui ni Gone sa Kali
date:   25/03/2024
---

`Wilika na Same 131. Na cava na ka e vakatavulici keda kina na Same oqo me baleta na noda veiwekani vata kei na Kalou?`

Era bula tiko na tamata ni Kalou ena dua na vuravura e sa vakalomaleqataki ira tiko na tamata vakabauta. Na vuravura e sa vakasinaiti tu ena veitemaki kei na veika dredre, o koya e vovoleka ni tarai ira na tamata kecega. Na vakabulabulataki ni vakabauta ni o koya na luve ni Kalou ka vakararavitaka tiko na nona bula ki Vua na Kalou e solia na vakacegu ki vua daunisame ka vakatusa ni nona yalodokadoka e sega ni yaga. Na veivakacalai ni dokadoka e sa laki vakavuna na nanumi koya ga vakataki koya. Na dokadoka e sa laki vakamataboki koya me kakua ni raica na dina ni Kalou. Ni veidutaitaki, ko ira na yalododonu era tacake ki Vua na Kalou (Same 123:1, 2). Vakasaqara na ka me nona ga kei na gagadre tawayaga. Na daunisame e vakatusa ni sega ni vakasaqara na veika lelevu kei na veika cecere" (Same 131:1). Na veiyaloyalo oqo era vakamacalataka na cakacaka ni Kalou e vuravura o koya e sega ni yacova rawa na kilaka ni tamata. Na vakadidike ena gauna oqo era sa vakatakila mai ki veikeda ni veika rawarawa ena rawa ni dredre sara ka sega ni yacova rawa na noda kilaka. Na ka dina oya, ni tiko e dua na veivakacalai levu: oya na levu ga ni noda vulica na vuravura, na levu ni veika vuni era basika mai ki veikeda.

Ena gauna oqo, na veivakatakarakara ena Same 131:2, "me vaka na gone sa kali veitinana", e dua nai vakatakarakara kaukauwa ni dua e sa kunea na vakacegu kei koya e galu ena veivauci ni Kalou. E dusia na veiwekani loloma e taukena na gone mai veitinana ena veitagede ni nona bula na gone.

Ena vuku ni noda sa kali tani mai na veigagadre gogo kei na dokadoka, sa tekivu sara me vakani keda na Kalou ena veikakana kaukauwa, oya me “me cakava na lomai koya sa talai au mai, ka me vakaotia na nona cakacaka" (John 4:34, also Heb. 5:12–14). Na vakabauta me vaka na gone o koya e tukuni tiko ena Same 131 sai koya na vakabauta e sa matua o koya sa vakatovolei ena veika dredre ni bula ka kunea na Nona yalodina na Kalou ena Nona Vosa.

Na vakanananu nei daunisame ena gauna mai muri e sa baleta tiko na nodra tiko vinaka na tamata ni Kalou. E muri, eda sa kacivi meda vakayagataka na ka eda sa kila mai Vua na Kalou me vakaukauwataka na Nona lotu. Oya, mai na ka eda sa vulica, vakatamata yadua, me baleta na yalodina kei na vinaka ni Kalou, sa na rawa nida na qai wasea ki vei ira na tani era veivaluti tiko kei na nodra vakabauta. Sa na rawa nida vakadinadinataki Karisito ena loma ni lotu, na vanua era lewe vuqa era gadreva mera kilai Koya vakataki ira.

`"Au sa kaya vakaidina vei kemudou, Kevaka dou sa sega ni saumaki mai, ka yaco me vaka na gone lalai, dou na sega sara ni curu ki na matanitu vakalomalagi" (Maciu 18:3). Na cava e okati ena vakanananu oqo?`