---
title:  Kauta Mai na Vuata Eso
date:   26/03/2024
---

`Wilika na 126. Na cava e solia na kaukauwa kei na inuinui ki vei ira na tamata ni Kalou? Na cava e tukuni eke, enai yaloyalo levu oqo, o koya eda na rawa ni vakayagataka ki na noda bula ena gauna oqo?`

Na veivakurabuitaki ni veivakabulai ni Kalou ena gauna sa oti era sa ivurevure tawa mudu ni kilaka vei ira na tamata ni Kalou kei na ivurevure ni nodra inuinui ena veigauna sa tu mai liu. Na cecere ni veivakabulai e sa cakava oti na Kalou ena rawa ni vakamacalataki me vaka na tatadra-sa yaco-me ka dina (Aisea 29:7, 8). Nanuma ni ko ira na tabatamata era vakavinavinakataka tiko na Turaga ena Same Psalm 126 ena vuku ni veivakabulai e sa cakava oti ki vei ira na Nona tamata mai na veivakabobulataki (Same 126:1) era sa bobula tikoga ena gauna oqo (Same 126:4).

Ia, na reki kei na veitokoni ena veigauna sa oti, era na lako curuma tale ena sere o koya e veiganiti kei na ka e sotavi tiko ena gauna oqo. Ko ira na tabatamata vovou era maroroya nai talanoa makawa vakaivolatabu me bula tiko ena nodra okata me vaka nai solisoli ena kedra maliwa ko ira era a raica taumada na veika a yaco. Ia na vakabauta bula e na vakamareqeta na veika lelevu e a cakava na Kalou ki vei ira na Nona tamata ena veigauna sa oti, me vaka e sa cakava oti na Kalou ki veikeda, ka sega ni veika rawarawa e a cakava na Kalou ki vei ira (na tabatamata vakabauta sa oti).

Ia, na vakanananu o koya e veivakauqeti ena veigauna sa oti e vakavouia na inuinui ena gauna oqo. Na iyaloyalo ni "uciwai mai na ceva" (Same 126:4) e sa ivakatakarakara ni ka e a cakava vakasauri na Kalou ena vukudra na Nona tamata. Na Ceva kei Juta e dua tiko na vanua dravuisiga. E a bucini vakasauri kina na wai ka drodro yani ni oti e dua na taubi ni uca ena gauna ni draki ucauca. Na uca taumada kei na uca taumuri erau cakava e dua nai tavi bibi ki na iteitei ena yabaki (Vakarua 11:14, Vakarua 28:12). Sa vaka-kina, nai yaloyalo ni kakaburaki ena tagi ka qai tatamusuki ena reki (Same 126:5, 6) e sa dua na vosa ni yalayala kaukauwa ni veiliutaki vakalou mai na dredre ena gauna oqo ki na marau ena gauna mai muri.

Ni oti na draki ni tatamusuki era sa qai dau kauta mai ki na vale tabu ni Kalou mai Jeruisalemi ko ira na Iperiu era vulagi lako na nodra vuata ni yabaki (Lako Yani 34:22, 26). Na ivalavala ni tatamusuki e solia e dua na lesoni kaukauwa vakayalo ki vei ira na tamata ena gauna koya. Ena vuku ni kaukauwa ni cakacaka ni kakaburaki kei na kena qarauni na vanua, kei na were ni vaini, ena saumi ena reki kei na sautu ena gauna ni tatamusuki. Ena vuku ni ka oya na veivakatovolei era sotava tiko na tamata ni Kalou ena gauna oqo ena vakaisalataki ena reki ni bula tawa mudu ena gauna mai muri. Nai yaloyalo ni tatamusuki e dusia tiko na kena na vakavoui na matanitu ni Kalou e vuravura ena gauna sa na lesu tale mai kina ko Karisito (Emosi 9:13-15, Maciu 9:37). Eke talega e basika cake mai kina na ulutaga ni wawa. Mevaka ga na tatamusuki, sa dodonu meda na wawa meda na raica nai sau ni noda cakacaka.

`Dabe toka ena so na gauna ena gauna ko sa raica kina vakamatata ka na cakacaka ni Kalou ena nomu bula kei na nodra bula na tani. Ena rawa vakacava ni ko taura nai nuinui mai na veika e lako curumi oya ena veika ko cakava tiko ena gauna oqo?`