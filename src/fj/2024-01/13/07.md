---
title:  Kuri ni Vakasama
date:   29/03/2024
---

Wilika na Ellen G. White, "Growing Up Into Christ," pp.

67-75, in _Steps to Christ_.

Na Same e kacivaka e dua na veisureti bibi oya meda “Vakarorogo vei Jiova, ka waraki koya tiko" (Same 37:7). Ena gauna e sa vaka me vakaicolacola kina ki veikeda na wawa, sa dodonu meda vakananumi iratou na tisaipeli ena siga sa lako cake kina ko Jisu ki lomalagi (Cakacaka 1:4–11). A kau cake ko Jisu ki lomalagi e matadratou, ni ratou sa biu tu mai me waraki Koya me lesu tale mai ena dua na gauna tawa kilai. Ko cei sa bau vakila e dua na gagadre kaukauwa me ciqoma na veivakalougatataki ni Kalou ena gauna oqo, mai vei iratou na tisaipeli ena siga koya? Eratou gadreva vakaidina me "Kauti iratou vata kei Koya na Turaga ena siga koya.” Ia eratou sa vakasalataki meratou waraka na vosa ni yalayala nei Tamana kei na Nona na lesu tale mai ko Jisu. Kevaka eda nanuma ni ko iratou na tisaipeli eratou a vakasinaiti tu ena yalolailai kei na rarawa, eda na kurabui. Eratou a lesu ki Jeruisalemi ka cakava na ka saraga e tukuna ki vei iratou ko Jisu—eratou a waraka nai solisoli ni Yalo Tabu ka vunautaka na kosipeli ki vuravura ena kaukauwa (Acts 1:12-14, Acts 2).

Nai vakaro ni Turaga me ratou waraki Koya e rui dredre toka vakavo ni sa cakava na Yalo Tabu na Nona cakacaka ki veikeda. Na sasaga ni tamata ena sega ni vorata rawa na gogo ni bula ni wawa tiko. E dua walega na ka ena rawa ni colata na kena bi, oya na tu vata kei Karisito, na veiwekani vakatamata yadua vata kei Koya. "Ni sai koya na Kalou sa cakacaka e na lomamudou me vaka na nona lewa vinaka, mo dou nakita ka kitaka talega.' Filipai 2:13. E dodonu meda cakacaka mevaka na Nona cakacaka; ka vakaraitaka ena yalo vata ga koya. Ena vuku ni ka oya, na lomani Koya kei na tu vata kei Koya, sa dodonu meda na tubu cake vei Koya ena ka kecega, ni o Koya na Uluna, ko Karisito' Efeso 4:15." Ellen G. White, _Steps to Christ_, p. 75. Nida waraka tiko na Turaga, eda na kunea na vakacegu kei na marau. Sa noda masu kei na sere na vanua me rau dausota kina na yalo ni Kalou kei na yaloda ena veisiga.

**Taro ni Veiwasei**:

`Na cava na vuna e s arui ka bibi kina ki na noda bula vakayalo na wawa?`

`Veivosakitaka na veika era lako curuma eso na tamata qaqa ni vakabauta ena Vola Tabu me baleta na wawa. Gaunisala cava e yaco kina na wawa me vakasavasavataka ka vakaukauwataka na nodra vakabauta? (Roma 4:19–22, Iperiu 11).`

`Na cava nai tinitini ni noda wawa? (Same 37:34–40). Oya, na cava na ka eda sa yalataka ni sa wali na ka kece? Nai nuinui cava eda kunea ena veitikina oqo, mevaka, na vakatulewa dodonu o koya sa yali tiko vakadede ena bula oqo?`

`Na cava na vuna, vei ira na mate kei na yawa ni vanua e yaco kina na veika era lako curuma (Dauvunau 9:5), e sa voleka beka ni mai cava na nodra waraki Jisu tiko?`

`Nai nuinui cava eda na raw ani taura mai na isau ni taro?`