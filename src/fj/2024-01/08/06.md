---
title:  Kalougata ni Bula Savasava
date:   22/02/2024
---

`Wilika na Same 1:1-3, Same 112:1-9, kei na Same 128. Na veivakalougatataki cava e yalataki ki vei ira era vakarokoroko ki Vua na Turaga?`

Mai na vuqa na vosa ni yalayala me baleti ira era vakarokoroko ki Vua na Turaga, na vakacegu e vaka me tiko duadua e cake. Na Same 1 e vakamacalataka na yalododonu mevaka e dua na kau e tei e bati ni ucuwai, e vuataka na vuana ena kena gauna ka sega ni malai na drauna (Same 1:3; Jeremaia 17:7, 8; Isikeli 47:12). Nai vakatakarakara oqo e vakaraitaka na ivurevure ni veivakalougatataki kecega, oya, ni tudei tu ga enai serau ni Kalou ena Nona vale tabu ka rekitaka tiko na veiwekani loloma e sega ni oti rawa vata kei na Kalou. E sega ni vakataki ira nai valavala ca, e kainaki nira cakava na ka me ka ni lasa, sega ni tudei, sega nai tikotiko kei na nona veigauna mai muri, na yalododonu era sa vaka na kau sa vuavuai ka vakawakana, nai tikotiko e volekata na Kalou kei na bula tawa mudu.

Na Same 128:2, 3 e veivakananumi me baleta na kalougata ni matanitu ni Mesaia, na vanua era sa dui tiko ga na tamata yadua e na ruku ni nona vaini, kei na ruku ni nona lolo; sai vakaraitaki ni vakacegu kei na bula sautu (Maika 4:4). Na kalougata ni vakacegu vei Jeruisalemi (Same 122:6-8; Same 128:5, 6) e vakatakila nai nuinui ki Vua na Mesaia o Koya ena qai vakaotia na ivalavala ca ka vakasuka lesu mai na vakacegu ki vuravura.

"Enai Vola Tabu na ka e nodra na vakabulai e vakatokai ni dua na vanua (Iperiu 11:14â€“16. E kea sa na liutaki ira kina na Nona qele ni sipi nai Vakatawa mai lomalagi ki nai vurevure ni wai ni bula. Na vunikau ni bula e vuataka na vuana ena veivula kei na draunikau e sa baleta tiko na veigaravi ni matanitu. Ena drodro tu na kena uciwai me tawa mudu, ena makare sese mevaka na karisitala, ena bati ni uciwai era na suwaigelegele na vunikau ni vakaruguruguta na sala ni veivakarautaki ena Nona veivakabulai na Turaga. E kea na veibuca rabailevu ena yacova yani na veidelana totoka kei na Nona ulunivanua na Kalou. Ena vakanomodi ni veibuca oya, ena yasa ni uciwai ni bula oya, era sa na kunea kina ko ira na tamata ni Kalou e dua na nodra vanua ni sa balavu na nodra lako voli." Ellen G. White, _The Great Controversy_, p. 675.

Na Veiyalayalati Vou e vakamacalataka na kena sa na vakavotukanataki nai nuinui ni Nona na lesu tale mai na Karisito kei na buli ni dua na vuravura vou (Maciu 26:29, Vakatakila 21). Ia, nira ciqoma tiko na yalododonu e vuqa sara na ka ni veivakalougatataki ena bula oqo, na vakavotukanataki ni vinaka ni Kalou e sa waraki ira tiko ena gauna sa na qai taucoko kina na matanitu ni Kalou enai vakataotioti ni gauna.

`Na cava na vuna na kauveilatai, kei na cava na ka e a yaco e kea, Nai vakadei ni vosa ni yalayala e kenei tiko ena Veiyalayala Vou ni veika e sa vakaraitaka tu na Kalou ki veikeda? Ena rawa vakacava ki veikeda meda na rawata na vakacegu main a veivosa ni yalayala oya ka vaka-kina ena gauna oqo?`