---
title:  Na Veivakacalai ni Nodra Sala nai Valavala Ca
date:   21/02/2024
---

`Wilika na Same 141. Na cava e masulaka tiko na daunisame?`

Na Same 141 sai koya na masu ni veimaroroi mai na veitemaki e yaco e loma ka vaka-kina e tautadu. E sega walega ni vakarerei na daunisame mai na nodrai tuvatuva nai valavala ca (Same 141:9, 10) ia e sa temaki talega me bulataka na bula ni tamata ivalavala ca. Nai matai ni tikina e gogo oya na nona sa sega ni tarova rawa na vosa e vosataka ka sa masulaka tiko na dauni Same me na rawa ki Vua na Turaga me vakatawa na katuba ni tebenigusuna (Same 141:3). Nai yaloyalo oqo e sa baleta tiko na yadravi ni matamata ni koro, ena gauna vakaivolatabu.

Na veitemaki e sa baleta tale tikoga na nona soli koya na luve ni Kalou ki na ivakasala ni yalododonu se rawai mai na veitemaki ni valavala ca (Same 141:4, 5). E vakaraitaka na daunisame ni lomana sai koya na vanua e rerevaki tiko vakalevu baleta ni oya na vanua e vakayacori tiko kina na ivalu. Na masu walega e sega ni mudu ni vakararavi vakaoti kei na yalodina ki Vua na Kalou ena rawa ni vakabula na luve ni Kalou mai ma veitemaki (Same 141:2).

`Wilika na Same 1:1 kei na Same 141:4. Na gaunisala cava e cavuti tiko kina eke na kena toso tiko kei na valavala lawakica ni veitemaki?`

Na Same 141:4 e vakaraitaka na kena sa toso cake tikoga na veitemaki. Matai na vakalairoro ni yalo ki nai valavala ca. Karua, e bulataka na itovo ca (na kenai balebale vaka-Iperiu e vakabibitaka na gogo ni tovo ena kena bulataki). Katolu na kena vakani na yalo mai na i valavala ca, oya na kena ciqomi na nodra bula ivalavala ca mevaka ni dua na ka e gadrevi. Sa vaka-kina, ena Same 1:1 ena kena lako mai nai valavala ca me tarovi ira na luve ni Kalou mai na nodra muria na sala ni Kalou ka me muria na nodra sala nai valavala ca, tu ena nodra sala na ivalavala ca ka tiko vata kei ira sa dauveivakalialiai. E sega ni dodonu meda vakataki ira se laivi ira mera kauti keda tani mai Vua na Kalou.

Na Same e vakamacalataka na toso ni veisiwati kei na itovo lawaki ca ni veitemaki, o koya e tabonaka tiko na ka dina, oya, ni noda vakararavi vakatabakidua ga ki Vua na Turaga ena rawa ni solia ki veikeda na qaqa. Na Same e vakabibitaka na bibi ni vosa e cavuta e dua, kei na ka e vakarogoca ena maliwa ni veitemaki. Nai cavacava ruarua ni valavala ca kei na yalododonu sa doonu me vakatavulica na tamata me vakasaqara na vuku mai Vua na Kalou (Same 1:4–6, Same 141:8–10). Ia ena Same ruarua oqo, nai otioti ni gauna mera na vakarairaitaki ira kina na luve ni Kalou se tu mai liu. Sa kenai balebale ni ko ira na tamata vakabauta era kacivi mera vakabauta na Kalou era na yalomalumalumu ka waraki Koya tiko.