---
title:  Kuri ni Vakasama
date:   23/02/2024
---

Ena gauna oqo, na taukeni ni vuku e vaka me sega soti ni gadrevi vakalevu mevaka na kena rawati na marau dina. Ena vinaka cake ki vua na tamata me rawata na marau ka sega na vuku. Ia, ena rawa beka nida bula marau ka bula ena bula e rawa ka ni sega na vuku vakalou? Na Same e vakamatatataka ni sega ni rawa ki veikeda. Nai tukutuku vinaka oya ni da sega ni kerei meda digitaka na vuku kei na marau. Na vuku va-Kalou e kauta mai na marau dina.

Dua na kenai vakaraitaki rawarawa mai na vosa vaka-Iperiu na vosa “kalawa" ('ashurey) e rogorogo me vaka saraga na na vosa “marau” ('ashrey). E dina ga nida sa calata na duavata oqo ena kenai vakadewa vaka-vavalagi, ia e tukuna tiko e dua na itukutuku kaukauwa: “kalawa" tudei tiko ena Nona sala na Kalou ena liutaki iko ki na bula marau (Same 1:1, Same 17:5, Same 37:31, Same 44:18, Same 89:15, Same 119:1). Enai Vola Tabu, na vuku se marau e sega ni dua na ka e yavutaki tu ga vakaveitalia, ia e dua na ka e lako curumi vakaidina. Erau kunei ena veiwekani vata kei na Kalou, o koya e okati kina na veidokai, vakavinavinaka, kunei ni kaukauwa, kei na vakabauta na Kalou. Na Same 25:14 e kaya: "A vosa vuni nei Jiova sa tu vei ira era rerevaki koya; ka na vakatavulica ki vei ira na Nona veiyalayalati"

"Vakavinavinaka ki Vua na Kalou ena matata ni kenai yaloyalo e sa mai vakaraitaka ki veikeda. Meda vakasokumuna nai vakadei ni Nona loloma, me na rawa nida na vakaraica tiko ena veigauna: Ena Nona sa biuta nai tikotiko vakaturaga nei Tamana ko Jisu Karisito, e sa vakaisulutaki Koya ena yago vakatamata, me na rawa kina ni vakabulai ira na tamata mai na kaukauwa nei Setani; Na Nona qaqa ena vukuda, e sa dolavi lomalagi ki veikeda na tamata, ka vakaraitaka ki na tamata na vanua e vakatakila tiko mai kina na Nonai serau; na vueti ni kawa tamata bale mai na ikeli ni rusa, mai na vanua e sa laki biuti koya tu kina nai valavala ca, qai kauta tale mai na veisemati vata kei na Kalou, ka lako curuma na veivakatovolei ena vuku ni noda vakabauti na noda Vakabula, vakaisulutaki ena yalododonu nei Karisito ka vakacerecerei ki na Nonai tikotiko vakaturaga—sai koya oqo na veiyaloyalo e solia ki veikeda na Kalou meda vakanananu kina." Ellen G. White, _Steps to Christ_, p. 118.

**Taro ni Veiwasei**:

`Ena rawa vakacava ni yaco na Vosa ni Kalou mei vurevure ni marau ki vua e dua ka sega walega ni vakaro? E yaco vakacava na kana tiko mai na Vosa ni Kalou me veiwekani vata kei na tudei vei Karisito, na Vosa (John 1:1; John 15:5, 7)?`

`Na cava ena yaco ena gauna e sa nakita ka tomana tikoga kina na tamata na nona biuta tani na ivakavuvuli ni Kalou (Same 81, Same 95)? Na cava na vuna ko nanuma ni yaco kina vua na ka oya?`

`Na cava na vuna ena rawa kina ni yaco ena so na gauna na nodra sala nai valavala ca me taleitaki vakalevu mai na ivakasala ni yalododonu? (Same 141)? Oya, na gaunisala cava eda na walia kina na veika era sa daucakava ena veigauna na tamata ivalavala ca?`