---
title:  Na Kila ka ni bula savasava
date:   17/02/2024
---

### Wilika ena Macawa Oqo
Same 119:1-16, Same 90, Joni 3:16, Same 95:7-11, Same 141, Same 128.

> <p>Wiligusu</p>
> "mo ni vakavulici keimami me keimami wilika na neimami siga, me keimami sa vagolea kina yalo i keimami ki na vuku" (Same 90:12).

Me vaka eda sa raica oti, na loloma savu ni Kalou e vakarautaka na veivosoti ni valavala ca, ka bulia e dua na yalo vou ki vua na tamata ivalavala ca sa veivutuni, ka sa bula tiko ena vakabauta ena gauna oqo. Na Vosa talega ni kalou e vakarautaka talega nai vakaro ni bula savasava (Same 119:9â€“16). Na maroroi ni vunau ni Kalou e sega ni kenai balebale oya na muri vakaimatailalai ni veilawa ia na bula ni veiwekani e veivokekati sara vata kei na Kalou, na bula e vakasinaiti ena veivakalougatataki (Same 119:1, 2; Same 128).

Na bula ni tamata dodonu ena sega ni yali kina na veitemaki. Ena so na gauna era na rawa ni temaki na yalododonu ena veicavilaki ni valavala ca (Same 141:2-4) ka ra rawa ni bale sara ena veitemaki oya. Sa dauvakatara na Kalou na gauna ni veivakatovolei me rawa ni vakatakilai kina vakamatata na nodra yalodina (se sega ni yalodina). Kevaka era vakarorogo na luve ni Kalou ki na ivakaro kei nai vakasala, ena qai vakasavasavataki na nodra vakabauta ka vakaukauwataki na nodra dinata na Turaga. Na vuku me baleta na bula savasava ena rawati ena bula e gugumatua vata kei na Kalou ena loma ni veitemaki kei na veivakatovolei. Ia, ena vuku ni ka oya, na Kalou ena vakatavulici keda ena masu me rawa nida wilika kina na noda veisiga ka rawata na yalo vuku (Same 90:12), e dua na vosa ni yalayala ni lako ena yalodina ki Vua na Turaga o koya ena sega ni cavuka.

_*Vulica na lesoni ni macawa oqo me na vakarautaki iko ena Siga Tabu, Fepurueri 24._