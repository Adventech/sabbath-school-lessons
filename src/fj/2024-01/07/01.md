---
title:  Na Nomuni Yalololoma sa yacovi Lomalagi
date:   10/02/2024
---

### Wilika ena Macawa Oqo
Same 136, Same 51, Same 130, Same 113, Same 123.

> <p>Wiligusu</p>
> "Au na vakavinavinaka, vei kemuni na Turaga, e na veimataqali: Au na sere vei kemuni e na kedra maliwa na veimatanitu. Ni sa yacova na lomalagi na kena levu ni nomuni loloma, ka sa yacova na o na nomuni dina‚Äù (Same 57:9, 10).

Evakila na daunisame nira dravudravua tu vakayalo ka sega na ka vinaka mera solia ki Vua na Kalou; oya, ni sega na ka e tiko vei ira me rawa ni ra na vakadonui kina mai na Nonai tikotiko vakaturaga na Kalou (Same 40:17). Era vakila tu na kena gadrevi na loloma savu ni Kalou me vakataki keda. Vakalekaleka, era gadreva na kosipeli.

Na Same e vakabibitaka tiko na nona vakararavi vakatabakidua na tamata ki na yalololoma ni Kalou. E ka ni marau ni yalololoma ni Kalou e tawa mudu, mevaka e vakadinadinataki tiko ena veibuli ni Kalou kei na kedrai vola tukutuku na tamata Ni Kalou (Same 136). Ena Nonai serau na Kalou e tawa mudu, na bula ni tamata e sa vaka na co ni sega ni tudei, ia ena vukuna na Kalou sa nodra kina na vosa ni yalayala ni bula tawa mudu.

Era na ciqoma na vakacegu ko ira na tamata ni Kalou ena vuku ni Nona yalodina na Kalou ki na Nona veiyalayalati. Na nodra vakatakekere na tamata ni Kalou e sa dauvakasinaiti e nai nuinui baleta ni ra sa vakagolei vakadodonu sara tiko ki Vua na Tamadra vakalomalagi dauloloma (Same 103:13, Same 68:5, Same 89:26). Na kena vakilai na vou ni loloma savu ni Kalou e sa dauvakaukauwataka na nodra gadreva mera sokalou ka qaravi Koya na Kalou ka sega tale e dua.

_Vulica na lesoni ni macawa oqo me na vakarautaki iko ena Siga Tabu, Fepurueri 17._