---
title:  Vakavinavinaka ki Vua na Kalou Yalololoma ka Qaqa
date:   14/02/2024
---

`Wilika na Same 113 kei na Same 123. Na duidui e rua cava ni tovo ni Kalou e tukuni tiko ena Same oqo?`

Na Same 113 kei 123 erau vakavinavinakataka ruarua na cecere kei na yalololoma ni Turaga. Na cecere ni Kalou e vakatakilai ena vakaitamera ni yacana kei na cecere ni Nonai tikotiko vakaturaga, o koya e cecere duadua mai na veimatanitu kecega ka vaka-kina mai lomalagi (Same 113:4, 5; Same 123:1). "O cei sa tautauvata kei Jiova na noda Kalou" (Same 113:5) na itukutuku ni vakabauta ni sega tale ni dua na kaukauwa e loma se taudaku ni vuravura ena rawa ni vorata na Kalou ni Isireli.

Na kena sa sega ni yacovi rawa na vanua e vakaitikotiko kina na Kalou sa yaco me vakamalumalumutaki Koya kina se cuva sobu me raica na ka mai lomalagi kei na ka e vuravura" (Same 113:6). Na Nona tiko mai cake na Kalou e sega ni dua na ka e tarovi Koya ena Nona vakaraica na veika e yaco tiko e ra oqo. Na yalololoma ni Kalou e sa vakavotukanataki ena Nona sa tu vakarau me vakaitavi vata kei vuravura ka vakabulai ira era vakaloloma ka gadreva tu na ka mai na nodra dui leqa. Na dausoli ka ni ligana e laurai, e sega ni vunitaki mai vei ira na Nona italai, dina ga ni Nonai tikotiko ko lomalagi.

Na cecere kei na veikauwaitaki ni Kalou, o koya e sega tiko ni matata ena vuku ni Nona cecere e veivakurabuitaki, e sa yaco me vakamatatataki ena Nona cakacaka ni loloma kei na veikauwaitaki. Ko ira era dravudravua, vakaloloma kei ira era vakaleqai era na rawa ni vakila taumada na kaukauwa ni Kalou cecere ena vuku ni veisau e veivakurabuitaki o koya ena rawa ni vakayacora ena vukudra. Na Kalou cecere e vakatakila na Nona vakaitamera ena Nona vakayagataka na Nona kaukauwa me laveti ira era lolovira. Sa galala na tamata me toro ki Vua na Kalou ena vuku ni lagilagi ni Nona Turaga levu ka kaukauwa e sega ni veisautaka na dina ni o Koya na nodra Dauveibuli dauloloma ka Dauveivakaukauwataki ka ra Nonai talai ko ira na tamata, era sa luvena lomani.

Na vakarokoroko e vakayavalati, sega ena lagilagi walega ni Kalou, ia ena Nona vinaka talega. E sega ni yalani ena gauna se dua na vanua (Same 113:2, 3). Na cecere ni Kalou kei na Nona yalololoma e vakatakilai vakavinaka sara vei Jisu Karisito, o Koya sa bolea me siro sobu mai lomalagi ka vakalolovirataki Koya me mate ena kauveilatai me rawa kina ni laveti ira cake na kawa tamata ivalavala ca (Filipai 2:6â€“8). Ena kauveilatai, sa tu kina na vuna levu duadua e dodonu meda vakarokoroko ka vakavinavinakataka kina na Kalou ena vuku ni ka e sa cakava ki veikeda.

`Toka ga ena kauveilatai, na cava e yaco e kea me baleti iko vakatabakidua. E vakabulai iko main a cava ko Jisu? Na cava e sa rui ka bibi kina na noda biuta tiko na kauveilatai ena noda vakasama ena veigauna?`