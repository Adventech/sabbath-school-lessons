---
title:  Kuri ni Vakasama
date:   16/02/2024
---

Read Ellen G. White, "The Sinner's Need of Christ," pp. 17-22, in _Steps to Christ_.

Ena Same, era sa duavata kina na tamata ni Kalou ena nodra lagata vata “Ni sa sega ni mudu na Nona loloma" ena kena marautaki na loloma tawa mudu ni Kalou (Same 106:1, Same 107:1; Same 118:1-4, 29, Same 136, NKJV). “Ni sega ni vakacaucautaki na Kalou sa na rawa ni kenai balebale, ni sa guilecavi na Nona ka ni loloma kecega, ni sega ni marautaki na isolisoli ni Kalou. Ko ira walega era vakavinavinaka era na sega ni guilecava. Na vakasama kei na vosa me baleti Koya na Kalou, e se sega tiko ni vakavinavinakataki o Koya. Na vakavinavinaka e tekivu ena gauna e sa vakadinadinataka kina e dua na tamata na lagilagi kei na cakacaka ni Kalou, ena qai dolea ena nona sa vakarokorokotaka na Nona vinaka, yalololoma kei na vuku."—Hans LaRondelle, _Deliverance in the Psalms_, p. 178.

Nai balebale ni kena vakatusai ena yalo e bibivoro na loloma tawa mudu ni Kalou e rawati kina na kenai balebale e titobu cake ena gauna eda vakananuma kina ni loloma ni Kalou e tawamudu-oya na Nona veiyalayalati loloma kei na yalodina—e tudei ka sega ni veisau ena maliwa ni valavala ca ni tamata kei na Nona saqati na Kalou.

"Eda sa ivalavalaca ena Vukuna, ka sega ni taukena e dua na ka me noda kina na Nona veivakadonui; ia o Koya ga vakataki Koya e sa biuta ki na tebe ni gusuda na vakatakekere totoka duadua, 'Mo ni kakua ni cati keimami, e na vuku ni yacamuni, mo ni kakua ni vakarogocataka na nomuni tikotiko vakaiukuuku: mo ni nanuma, ka mo ni kakua ni vakatawayagataka na nomuni veiyalayalati kei keimami.' (Jeremaia 14:21) Nida lako mai ki Vua ena noda vakatusa na noda tawayaga kei na valavala ca, e sa yalataka oti tu me na rogoca na noda tagi. Na dokai ni Nonai tikotiko vakaturaga e tokoni ena kena vakavotukanataki na Nona vosa veikeda.”- Ellen G. White, _Christ's Object Lessons_, p. 148.

Ena nona sa vakilai na Nona yalololoma tiko ki vua na Kalou (Same 103:2) e vakayaloqaqataki koya na daunisame me kaya, "Sa kitaka ko Jiova na ka dodonu kei na lewa vinaka. Ena vukudra kecega era sa vakasaurarataki" (Same 103:6). Ia, nai otioti ni naki ni nona tukiyalo na daunisame, kei na nona vakacaucautaka tiko na loloma ni Kalou ena nona bula, oya me vakadeitaka ki vei ira na tani na yalololoma ni Kalou, me na rawa talega ki vei ira mera dolava na lomadra ki Vua na Kalou ka ciqoma Na Nona veivakabulai loloma ka vakavinavinakataka na Kalou (Same 9:11, 12; Same 22:22-27; Same 66:16).

**Taro ni Veiwasei**:

`Na cava eso na ka e na rawa ni vakavotukanataki kina ni loloma ni Kalou e Tawa Mudu ki na nodra vakabulai na tamata?`

`Na cava na vuna e sega ni vakaibalebale kina ni tikina oqo ni rawa ni valavala ca tikoga e dua na tamata baleta na yalololoma ni Kalou e tawa mudu?`

`Eda vakaveivinakatitaka vakacava na veivosoti ni Kalou ena vuku ni noda ivalavala ca kei na vakanananu ni veilewai ni Kalou me baleta nai valavala ca?`

`Gaunisala cava e veisemati kina na yalololoma ni Kalou ena Veiyalayalati Vou kei na kena ena Same (Efeso 2:4, 5; 1 Timoci 1:16; Taito 3:5; Iperiu 4:16)?`