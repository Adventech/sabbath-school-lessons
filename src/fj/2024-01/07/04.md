---
title:  Kevaka Koi Kemuni, Turaga, sa Dodonu Mo ni Vakatakilakilataka nai Valavala ca
date:   13/02/2024
---

`Wilika na Same 130. E vakatakilai vakacava na idre ni valavala ca kei nai nuinui ni tamata ivalavala ca?`

Na loma leqa levu duadua nei dauni-Same e sa baleta tiko na nona ivalavala ca kei na nodra ivalavala ca na nona tamata (Same 130:3, 8). Ena vuku ni valavala ca ni tamata e sa yaco me tawasei tani kina mai Vua na Kalou me tawa mudu (Same 130:3). E vosa tiko nai Vola Tabu me baleta kena na maroroi tu na ivalavala ca me yacova na Siga ni Veilewai (Taniela 7:10, Vakatakila 20:12) kei na yaca ni tamata e sa na vakagalalataki mai nai vola ni bula (Lako Yani 32:32, Same 69:28, Vakatakila 13:8).

Ena vuku ni ka oya sa kerea tiko kina na dauni-Same na veivosoti ni Kalou, ni o Koya ga ena rawa ni bokoca nai tukutuku me baleta nai valavala ca (Same 51:1, 9; Jeremaia 31:34; Maika 7:19). E kila ni sega ni Nonai tovo na Kalou na cudru. Na Nona loloma e tawa mudu. Na ka walega e sa dauvakavuna na cudru ni Kalou sai koya na nona sega ni daumarautaka na tamata na Nona loloma. . . . E sega ni naki ni Nona cudru me veivakamavoataki ia me kauta mai na veivinakati; sega ni vakarusa ia me vakabula na Nona tamata ni veiyalayalati (raica na Osea 6:1, 2)."—Hans K. LaRondelle, Na veivakabulai ena Same (Berrien Springs, MI: Matai ni ka e veivakauqeti, 1983), pp. 180, 181. Vakauasivi, na Nona sa tu vakarau na Kalou me veivosoti, ka sega ni vakatotogitaki ira, o koya e uqeta na Nona vakarokorokotaki na Kalou (Same 130:4, Roma 2:4). Na so-kalou dina e taraicake ena kena marautaki nai tovo ni loloma ni Kalou, ka sega ena kena rerevaki nai totogi.

Era sa kerei na luve ni Kalou mera waraka na Turaga (Same 27:14, Same 37:34). Na vosa vaka-Iperiu qawah, "wawa," e kenai balebale "me vakabalavu,” ka waka ni vosa vaka-Iperiu ni “nuinui.” Ena vuku ni ka oya, na waraka na Turaga e sega ni soro vakarawarawa ki na veidraki ni bula dredre ia enai nuinui e dei tu me dua na gauna balavu se nanamaki vakagumatua kin a ka ena cakava na Turaga. Na inuinui ni daunisame e yavutaki tiko, sega ena nona nuidei vakatamata, ia ena Vosa ni Kalou (Same 130:5). E sega ni ka wale na Nona waraki tiko na Turaga, baleta ni oti na butobuto ni bogi, sa na yaco mai na mataka ni Nona veivakabulai na Kalou.

Raica na kena sa laki yaco kina na nona vakatakekere na daunisame me sa ka ni tikotiko taucoko (Same 130:7, 8). Na tiko vinaka ni tamata yadua e sega ni tawasei tani mai vei ira kece na tamata. E sega ni dua ena masulaki koya ga ia nai tikotiko kece. Nida tamata vakabauta eda sa tiki ni dua nai tikotiko, ni dua na ka e vauci kina e dua ena loma ni tikotiko, e vauca nai tikotiko taucoko.

`Vakananuma na taro oqo, “Kevaka ko ni sa nanuma, Jiova, nai valavala ca O cei kemuni na Turaga, me na bula rawa?” (Same 130:3). Na cava na kenai balebale vei iko? Evei na vanua ko na tiko kina kevaka sa vakatakilakilataka na Kalou na nomu talaidredre?`