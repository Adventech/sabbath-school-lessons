---
title:  Turaga, Ko Cei me na Tiko ena Nomuni Vale Tabu?
date:   19/03/2024
---

`Wilika na Same 15. Ko cei na tamata e yaga me na so-kalou enai serau ni Kalou?`

Nai sau ni taro e solia na same oqo nai soqoni ni ka e gadrevi o koya sa tu oti ena vunau ni Kalou kei ira na parofita: e dua na ka ena cakava (“nai valavala dodonu") kei nai tovo ("e lomana”) (raica na Vakaru 6: 5, Maika 6:6–8) era sai yaloyalo ga ni Kalou. Na vale tabu na vanua vakatabui, kei na veika kece e tiko kina, okati kina ko ira na bete, era vakatabui. Ena vuku ni ka oya, na bula vakatabui e dua na ka e gadrevi vakabibi nida torova yani na Nonai serau na Kalou. Na bula vakatabui nei Isireli e dodonu me rabailevu, me vakaduavatataka na so-kalou kei na bulataki ni bula savasava ena veitagede kece ni bula. E a soli nai vunau ki vei ira na tamata ni Kalou me rawa ki vei ira mera vakayacora na veika cecere era sa rawa ni cakava, oya, mera bula mevaka e dua na matanitu ni bete. Na itavi ni matabete vakaturaga e okati kina na bula e vakatabui enai serau ni Kalou o koya e kauta mai na kalougata ni veiyalayalati ki na veimatanitu tale eso.

`Wilika na Same 24:3–6 kei na Same 101:1-3. Na cava na kenai balebale mo vakatabui?`

"Na yalo savasava" sai koya nai vakarau ni bula cecere duadua ni dua e dauso-kalou ki Vua na Kalou. Na vosa va-Kiriki na tamim, “vinaka vakaoti," e vakatakila na vakanananu ni "taucoko" kei na “vinaka vakaoti” Na vaini “vinaka sara," e taucoko, e sega ni vakacacani, e bulabula vinaka vakaoti (Ezek. 15:5). Na manumanu e vakacabori mei soro e dodonu me vinaka vakaoti, se sega na tikina e ca (T/Lekutu 22:21-24). “Na vosa e vinaka vakaoti” e dina taucoko" (Jope 36:4). Na yalo e vinaka vakaoti e savasava" (Same 24:4) se na yalo e tu vakadodonu (Same 15:2). E vakasaqara na Kalou (Same 24:6) ka sa vakavoui ena veivosoti ni Kalou (Same 51:2-10). Na bula e sega ni cala e basika mai ena kena vakadinadinataki na loloma savu ni Kalou kei na Nona yalododonu. Na loloma ni Kalou e veivakauqeti ka rawa kina ki vua na tamata ni Kalou me bula ena nona rerevaka na Kalou, a kenai balebale oya na bula ni veitokani e sega ni yalani rawa vata kei na Kalou kei na talairawarawa ki na Nona Vosa. Nai tukutuku ni dua na bula e sorovaki ka vakatabui e kauta mai na vakavinavinaka ki Vua na Kalou ka sega ki vua e dua. Nanuma ni ka e gadrevi vakalevu ena Same 15 era soli tiko ena yavu cala (Same 15:3-5). Na ka oqo e sega ni baleta tiko na kena rawati na veitokoni ni Kalou ia na kena levei na veika ena rawa ni tawasei keda mai Vua na Kalou.

`Ena rawa akacava nida cakava na digidigi matau me levei kina na veika e biligi keda tani tiko mai Vua na Kalou? Na cava na veika eso oya, ka na rawa vakacava nida vakuai keda mai na noda cakavi ira?`