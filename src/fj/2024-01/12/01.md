---
title:  Na so-kalou ena sega ni oti rawa
date:   16/03/2024
---

### Wilika ena Macawa Oqo
Same 134; Aisea 42:10-12; Vakatakila 14:3; Same 15; Same 101:1-3; Same 96; Vakatakila 14:6–12; Joni 4:23, 24.

> <p>Wiligusu</p>
> "Au na sere vei Jiova ni'u sa bula tiko: Au na vakavinavinaka vua na noqu Kalou e na noqu gauna sa vo tiko" (Same 104:33).

Ena noda sa vakila na loloma savu ni Kalou kei na Nona kaukauwa levu, eda sa uqeti meda taroga vata kei na daunisame: “Na cava na ka me’u cakava ki vei Jiova ena vuku ni Nona cakacaka loloma kecega vei au?" (Same 116:12). Na kenai sau me namaki oya me sorovaki na nona bula e dua e yalodina ki Vua na Kalou.

Ena Same, e sega walega ni dua na matanitu ko Isireli, ia “nai soqosoqo levu" (Same 22:22, 25; Same 35:18). Na ka oqo e vakatakila ni veikacivi bibi vei Isireli oya me na vakadinadinataki Koya ki na veimatanitu, baleta na Kalou e vinakati vuravura taucoko mera mai duavata kei ira na Nona tamata ena so-kalou. Ko ira na tamata ni Kalou era sa vakatakilakilatakitaki vata kei ira na yalododonu, era qarava tiko na Turaga ka ra nuitaki Koya tiko kei na Nona loloma.

Na vakavinavinakataki ni Kalou ena isoqosoqo lotu e kunei ni vaka me sokalou e cecere duadua. E sega ni kenai balebale oqo ni masu kei na vakavinavinaka ni tamata yadudua e Isireli me sega ni bibi. Ni veidutaitaki, na qaravi ni Kalou vakatamata yadua e vakania na sokalou vakaikumukumu ena kena vakavoui na vakavinavinaka (Same 22:22, 25), ena gauna vata ga oya na so-kalou vakatamata yadua e bucina cake na taucoko ni veiwekani vata kei ira na tamata. Na so-kalou vakaikumukumu e vakatokai talega me "soqosoqo ni yalododonu" (Same 111:1). Na yalododonu e kila na Kalou (Same 36:10) ka ra kilai mai Vua na Kalou (Same 37:18), kei na ka e yaco oqo e curuma na vei tiki ni nodra bula.

_*Vulica na lesoni ni macawa oqo me vakarautaki iko ena Siga Tabu, Maji 23._