---
title:  Kuri ni Vakasama
date:   22/03/2024
---

Wilika na Ellen G. White, "How to Pray," pp. 39-42, Na Kaci ni tu Vakatikitiki.

Na uto ni so-kalou sai koya na kena gadrevi na veivutuni, ia na veivutuni dina: "Na veivutuni e okati kina na rarawataki ni valavala ca, ka vuki tani mai kina. Eda na sega ni biuta nai valavala ca vakavo nida sa raica na kena ca; vakavo nida sa vuki tani mai kina e lomada, ena sega ni veisau dina na bula.

"Era lewe vuqa era sega ni kila nai tuvaki ni bula dina ni veivutuni. Era lewe vuqa era rarawataka nira cakava nai valavala ca ka ra sa cakava sara na veisau e taudaku baleta nira rerevaka de na yaco na cala era sa cakava me kauta mai na leqa ki vei ira. Ia e se sega ni se rauta na veivutuni ena vakanananu vakaivolatabu. Era tagicaka na rarawa ena sotavi ka sega ni valavala ca. Oya na mataqali rarawa nei Iso ni sa kautani vakadua mai vua nai tutu vakaulumatua. Ko Pelami, e rerevaka na agilosi e sa duri tu ena sala kei na iseleiwau, e vakadinadinataka na nona cala ena nona sa rere de na vakayalia na nona bula; ia e sega ni veivutunitaka dina nai valavala ca, sega na inaki ni veisau, sega ni cata nai valavala ca. Ko Jutasa Isikarioti, ni oti na nona cakitaka na Turaga, sa qai vakaraitaka, 'Au sa cala ni kau a soli koya sa sega ni cala me mate' Maciu 27:4."-Ellen G. White, _Steps to Christ_, pp. 22, 23.

"Dina ga ni sega ni vakaitikotiko na Kalou ena vale tabu e tara na liga, ia e doka ena Nona tiko ena kedra maliwa na Nona tamata. E sa vosa ni yalayalataka ena gauna era lako vata mai kina mera vakasaqarai Koya, me vakadinadinataka na nodra ivalavala ca, ka veimasulaki vakaira. ena sotavi ira ena Yalona. Ia ko ira era soqoni mera sokalou Vua e dodonu mera biuta tani na veika ca kece sara. Kevaka walega mera sokalou ki Vua vakayalo ka vakaidina ka vaka-kina ena bula vakatabui, na nodra lako vata mai ena sega ni yaga. E kaya kina na Turaga, 'O ira na tamata oqo era sa vakarokorokotaki au e na gusudra, Ia na yalodra sa yawa tani vei au: Maciu 15:8, 9. Ko ira era so-kalou ki Vua na Kalou e dodonu mera so-kalou vakayalo ka vakaidina: ni sa qara ko Tamada me vakaoqo ko ira sa lotu vua' Joni 4:23."-Ellen G. White, _Prophets and Kings_, p. 50.

**Taro ni Veiwase**:

`Na cava na isolisoli levu duadua ni dua e lotu ki Vua na Kalou (Same 40:6-10; Roma 12:1, 2)?`

`Gaunisala cava e rau veisemati kina na so-kalou yadudua kei na vakaisoqosoqo? Na cava na vuna eda gadreva ruarua kina?`

`Era lewe vuqa era kila ni so-kalou e sa baleta ga na masu, lagati ni sere ni lotu, kei na vulici ni Vola Tabu kei na vola vakalotu. Dina ga ni bibi na veika oqo ena so-kalou, e yalani ga vei ira na sokalou? Solia eso tale nai vakaraitaki ni valavala ni so-kalou.`

`Ellen G. White e vola: "Na lotu ki Vua e sega ni dodonu me soqoni ni rarawa, lomaocaoca. E dodonu me ka e marautaki na so-kalou ki Vua na Turaga ka Vakaitavi ena Nona cakacaka.”—Steps to Christ, p. 103. Ena raw ani yaco vakacava na so- kalou me ka ni marau?`