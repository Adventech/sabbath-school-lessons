---
title:  Kacivaka na Nona Lagilagi ki na Veimatanitu
date:   20/03/2024
---

`Wilika na Same 96. Na duidui ni vakarau ni so-kalou cava era tukuni tiko ena Same oqo?`

Na so-kalou e okati kina na lagasere ki Vua na Turaga (Same 96:1, 2), vakacaucautaka na Yacana (Same 96:2), kacivaka na Nona vinaka kei na Nona cecere (Ps. 96:3, 4), kei na soli ka ni loloma ki na Nona vale tabu (Ps. 96:8). Mei kuri ni valavala ni so-kalou oqo, na Same 96 e vakaraitaka tiko e dua nai valavala ni sokalou e sega sara tiko ni matata, oya, na ivakarau ni veivakalotutaki ena kena kacivaki na matanitu ni Kalou ki vei ira na tamata (Same 96:2, 3, 10).

Ia na lagalaga sere, vakavinavinaka, kau mai na ka ni loloma, kei na kacivaki ni kosipeli era sega ni ra tavi duidui ia era sa tiki ni so-kalou. Na kacivaki ni veivakabulai ni Kalou ki na veimatanitu kecega sai koya na uto ni vakavinavinaka kei na marau ena gauna ni so- kalou. Raica na gaunisala erau mai duvata kina na vu ni kena vakayacori na so-kalou kei na kacivaki ni tukutuku ki vei ira na tamata eso: "ni sa cecere na KALOU" (Same 96:4), "Ni sa matakau walega na nodra kalou na veimatanitu: Ia ko Jiova ga sa bulia na lomalagi” (Same 96:5), "sa vakatulewa na TURAGA" (Same 96:10), ka "sa lako mai me lewai vuravura" (Same 96:13). Nai naki ni veivakalotutaki oya me vakaduavakataki ira na tamata tale eso vata kei ira na tamata ni Kalou, vakauasivi na ka buli kecega ena Nona so-kaloutaki na Turaga (Same 96:11-13).

Na so-kalou sai koya na kena sa vakilai e loma se ko cei ko Jiova, na Dauveibuli, Tui, ka Turaga ni Lewa (Same 96:5, 10, 13). E okati kina na kena siqemi lesu tale na veika sa cakava oti na Kalou (veibuli), na marautaki ni Nona cakacaka e veivakurabuitaki ena gauna oqo (na Nona tokoni vuravura na Kalou kei na Nona veiliutaki ena gauna oqo), ka vakaitavi ena Nona cakacaka sa tu mai liu (veilewai enai vakataotioti ni gauna kei na bula vou ena lomalagi kei na vuravura vou).

Na veilewai ena Same e kenai balebale na kena vakavoui nai tuvatuva vakalou ni veivakacegui, vakatulewa dodonu kei na tiko vinaka ena dua na vuravura e sa vakacolati tu ena vakatulewa e sega ni dodonu kei na rarawa. Ia, ko vuravura taucoko e reki ena kena namaki tu na vakatulewa ni Kalou (Same 96:10-13, Same 98:4-9). Mevaka ni o Koya na Kalou e Turaga ni Lewa dodonu e sa na dodonu me vakayavalati ira na tamata mera vakarokoroko ki Vua ena savasava kei na sautanini ka sa dodonu me vakasalataki ira era dautaura vakamamada na sokalou (Same 96:9). Na so-kalou e okati ruarua kina na reki e cecekia kei na yalodei (Same 96:1, 2, 11–13) na rere kei na vakarokoroko (Same 96:4, 9). Na veisureti raraba ni Same 96 oya me vakarokorokotaki na Dauveibuli kei na Turaga ni Lewa o koya sa vakatakilai ena kena kacivaki i otioti ni Nona kosipeli na Kalou ki vuravura, nai tukutuku ni agilosi e lewe tolu ena Vakatakila 14:6–12. Ena vuqa na sala na same oqo e vaka me vakaduavataka nai otioti ni tukutuku, veibuli, veivakabulai (“tukutuku vinaka e sega ni oti rawa"), na sokalou kei na veilewai. E tu kece e kea.

`Veidutaitaka na same oqo vata kei na itukutuku ni agilosi e tolu (Vakatakila 14:6–12). Ena sala cava e vakatavulici vata kina na dina mevaka nai tukutuku ni vakataotioti ni gauna o koya me vunautaki ki vuravura?`