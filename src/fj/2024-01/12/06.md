---
title:  Na Gauna e Sega ni Marautaka Kina na Kalou nai Soro
date:   21/03/2024
---

`Wilika na Same 40:6-8, Same 50:7-23, kei na Same 51:16-19. Na ka bibi cava e tukuna tiko na veitikina oqo? Na cava na vuna e sega ni marautaka ki na Kalou nai soro o koya e vola koto ena Nona Vosa (L/Yani 20:24)?`

Me vakataki ira na parofita, na dauni-Same e vakalewa na veigaunisala cala eso ni so-kalou. Na tikina bibi ena veitikina oqo oya na Nona sega ni cata na Kalou na nodrai soro kei na nodra solevu na Isireli, ia na vu ni veicati: na bibi ni veiyawaki e tiko e na kedrau maliwa na Kalou kei na bula vakayalo.

Na Kalou e sega ni vatonaki ira na Nona tamata ena vuku ni nodra isoro kei na soro kama ia na nodra itovo ca kei na veika era cakava tiko ki na nodra dui bula o koya e sega ni dodonu (Same 50:8, 17-21). Na Same e sega ni vunauca tiko na isoro kei na sokalou ia e sa baleta na tawayaga ni sorovaki ni bula kei na sokalou e lala, e vakatakarakarataki ena nodra sega ni yalododonu na so-kalou tiko.

Ena veigauna e dauyaco kina na duavata ena ka e vakaraitaki e taudaku ni so-kalou kei na kena sa duitautau nai naki dina ni sokalou, sa dauyaco me sa ka bibi na kenai valavala mai na ka dina e lako curumi ni da veivolekati kei Koya na Kalou. Sai koya oya na ivakarau ni so-kalou e veisaqasaqa kei Koya na Kalou, o koya e dodonu me dusi tiko kina na veivalavala ni sokalou ka me vakatakilai.

`Wilika na Joni 4:23, 24. Na tikina cava e cakava ko Jisu eke e veisotari vakavinaka kei na ka sa veivakasalataki tiko kina na Same?`

Na isoro walega e se sega ni rauta. Na cava na vinaka ni veisoro oqo kevaka na yalodra ko ira era laki vakacabora e sega ni vakasinaiti tu ena yalo ni veivutuni, vakabauta, kei na veivutunitaki ni valavala ca? Vakavo walega ni salavata kei na veivutuni kei na vakavinavinaka ena yalodina sa na qai yaco kina na sorovaki ni bulumakau me vakamarautaka na Kalou me vaka nai "soro ni yalododonu" (Same 51:19, raica talega na Same 50:14). Ko Jisu, ena Nona cavuqaqataka na Aisea, e kaya vakaoqo: â€œO ira na tamata oqo era sa vakarokorokotaki au e na gusudra, la na yalodra sa yawa tani vei au: (Maciu 15: 8). Na leqa e raica na daunisame sai koya na leqa vata ga e sotava ko Jisu vei ira eso na tamata, vakauasivi vei ira nai liuliu, ena gauna ni Nona cakacaka voli e vuravura.

`Ena rawa vakacava ki veikeda na Lotu ni Kavitu meda na vakadeitaka nida na sega ni lutu ena dai ni nanuma nida sa kila na dina ni veirarama kei na kilaka kece ka lako curuma na kenai valavala ni dina e sa rauta?`