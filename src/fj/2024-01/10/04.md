---
title:  Nanuma na iTukutuku Makawa ka Veivutuni
date:   05/03/2024
---

`Wilika na Same 106. Nai tukutuku makawa cava kei na kedra veivakavuvuli era tukuni tiko ena Same oqo?`

Na Same 106 e veivakananumi talega ena veika lelevu e yaco ena kedra itukutuku na Isireli, okati kina na Lako Yani, nodra lako voli e loma ni lekutu, kei na bula e Kenani. E vakabibitaka na vakarerevaki ni nodra ivalavala ca na qase o koya e laki sa qai laki cavaraki ki vei ira na tabatamata era a kau vakabobula. Ena vuku ni ka oya, na volai ni Same e caka ena gauna era sa tiko kina mai Papiloni na Isireli, se ni ra sa lesu tale ki na nodra vanua, ka sa yaco kina na dauni-Same me uqeti mai Vua na Yalo Tabu, me wilika tale vei ira na tamata ni Kalou nai tukutuku ni veika a yaco kei na lesoni e dodonu ki vei ira na tamata mera vulica mai vei ira.

Na Same talega, mevakataki ira na kena vo, e dusia na yalodina ni Kalou kei na veiyalayalati ni loloma savu, o koya e a vakabulai ira na Nona tamata ena veigauna sa oti (Same 106:45). E cauraka nai nuinui o koya ena vakatakila tale kina na Kalou na Nona vinaka ki vei ira na Nona tamata era sa veivutuni ka na vakasoqoni ira vata mai na veimatanitu (Same 106:47). Na gadrevi ni veivakabulai ena gauna oqo e sega walega ni so na vakasama e veivakauqeti, ia na masu ni vakabauta e yavutaki ena Nona vosa ni yalayala ni veivakabulai na Kalou o koya sa caka oti (Same 106:1-3) kei na itovo ni Nona yalodina na Kalou ki na Nona veiyalayalati ki vei ira na Nona tamata.

Na vakasokumuni ni veitukutuku ni nodra leqa na Isireli ena Same 106 e dua tiko na tiki bibi ni nodra vakatusa na nodra ivalavala ca na tamata kei na nodra sa vakadinadinataka na nodra sega ni vinaka mai vei ira na nodra qase taumada. Ko ira na tabatamata ena gauna oqo era sa vakaraitaka nira ca cake mai vei ira na nodra qase baleta nira kila na revurevu ni nodra talaidredre na veitabatamata sa sivi kei na gaunisala e vakayagataka kina na Kalou na Nona vosota vakadede kei na loloma savu ena Nona vakabulai ira, dina ga nira nakita mera lako ena sala ni ca ena veigauna sa oti. Kevaka me a dina na ka oqo vei ira, vakasamataka mada se na vakacava na kena levu veikeda, ni kua, ko cei e tiko kina nai tukutuku ni Nonai tovo na Kalou kei na loloma savu mevaka e vakatakilai vei Jisu kei na kauveilatai.

Nai tukutuku vinaka ena Same 106 oya na tudei ni loloma ni Kalou e viribaita na ivalavala ca ni tamata (Same 106:8-10, 30, 43-46). Nai tavi bibi nei Mosese kei Finiasi ena kena vakagolei tani na cudru ni Kalou e dusia na bibi ni cakacaka vakadautataro nei Karisito ena vukudra na tamata vakabauta. Na kena vakilai walega na loloma savu ni Kalou ena rawa ni veisautaka e dua nai talanoa makawa me keda italanoa.

`Wilika na Same 106:13: â€œSa voleka nira guilecava na Nona cakacaka; Era sega ni waraka na Nonai vakaro. Na cava na vuna e sa daurawarawa kina ki veikeda meda cakava ena noda dui bula talega?`