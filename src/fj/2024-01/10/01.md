---
title:  Lesoni ni veika sa oti
date:   02/03/2024
---

### Wilika ena Macawa Oqo
Same 78, Same 105, Kalatia 3:29, Same 106, Same 80, T/Lekutu 6:22-27, Same 135.

> <p>Wiligusu</p>
> "Ko ya keitou sa rogoca ka kila, Ka ra sa tukuna mai vei keitou ko ira na noda qase. Keitou na sega ni vunia vei ira na luvedra, keitou na vakatakila ki nai tabatamata emuri na nona vinaka ko Jiova, kei na nona kaukauwa, kei na nona cakacaka mana sa kitaka ko koya" (Same 78:3, 4).

Na Same, e tukunikataki kina na vakavinavinaka ena vuku ni cakacaka ni veivakabulai levu ni Turaga, Na vei Same oqo era dauvakatokai na â€œSame ni tukutuku makawa ni veivakabulai, se, "na Same ni veigauna makawa." Eso e sa veisureti tiko ki vei ira na tamata ni Kalou, mera vulica na kedrai volatukutuku makawa, vakauasivi mai vei ira na nodra qase kei na nodra cala. Io na Same ni veigauna makawa e tiko kina na veiqaqa ni sere e vakatakila na veika totoka e a cakava na Kalou ena vukudra na Nona tamata ka vakaukauwataka na nodra vakabauta na Turaga, e dua e yalodina me sereki ira mai na veidredre era lako curuma tiko oqo.

Na itukutuku ni nona veisureti na dauvola-Same me baleta na veigauna makawa ena vukei keda meda raica ni noda bula, e tiki tiko ni kedra ivolaitukutuku na tamata ni Kalou ena gauna makawa, ka meda kaya ni nodra na gauna makawa oya. Mevaka eda sa susugi ki na nodra matavuvale makawa na tamata ni Kalou ena vuku i Karisito (Roma 8:15; Roma 9:24-26; Kalatia 4:6, 7), na nodra ivalavala na Isireli e sai tukutuku dina ni nodra bula vakayalo ko ira na noda qase. Ia, e sa rawa nida vuli mai na nodra bula makawa, o koya e noda talega.

Nai otioti ni ka e gadrevi oya me vakilai ni veitabatamata yadudua era Nona tamata na Kalou ka era na cakava e dua na ka lailai ia e tikina bibi sara ena kena cereki nai tukutuku makawa ni cecere ni Nonai tuvatuva na Kalou ena veivaluvaluti levu enai vakataotioti ni gauna oqo.

_*Vulica na lesoni ni macawa oqo me na vakarautaki iko ena Siga Tabu, Maji 9._