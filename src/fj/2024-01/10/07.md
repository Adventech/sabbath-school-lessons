---
title:  Kuri ni Vakasama
date:   08/03/2024
---

Wilika na Cakacaka 7 kei na Iperiu 11. Na cava e kaya na Veiyalayalati Vou ni naki bibi ni veiliutaki cecere ni Kalou vei ira na Nona tamata ena veitabagauna sa oti?

Na Same ni veitabagauna sa oti e sa dua na ivakadinadina kaukauwa ni yalodina ni Kalou ki vei ira na Nona tamata. Na veika yadudua e yaco ena nodra veitabagauna na tamata ni Kalou e sa cavuikalawa va-Kalou ena nodra liutaki ki na kena na vakavotukanataki na vosa ni yalayala ni Vakabula ena bula vakatamata nei Jisu na kai Nasareci. Ena veivakatovolei sara madaga, o koya sa dauvaka veilecayakitaji ira vakavuqa na tamata ni Kalou ka cakava mera nanuma kina na tamata ni sa biuti ira na Kalou, era tiko ena ruku ni vakatulewa na Kalou cecere ka tiki tiko ni Nona veimaroroi me baleta ni o Koya na Kalou cecere duadua ena veitabagauna. Na daunisame e vakaraitaka sara vakavuku na dina o koya ena sega ni na tarova rawa na tawa yalodina ni tamata mai na Nona maroroya tiko na Kalou na nodra vakabauta na Nona tamata ka vakavotukanataka na Nona vosa ni yalayala. Ia, ko ira na tamata era sega ni veivutuni, era sa sega ni okati ena veiyakalougatataki ni veyalayalati, kei na nodra yalokaukauwa e sa yaco me veivakasalataki tawa mudu ni bula e sega se veivorati na Kalou e vakarusai ira na tamata.

Na Same e vakayaloqaqataki ira na luve ni Kalou mera nuitaka na Kalou ena veigauna ka yalodina tikoga ki Vua. â€œE sega na ka meda na rerevaka ena veigauna sa tu mai liu vakavo nida sa guilecava na gaunisala e liutaki keda tiko mai kina na Kalou kei na Nonai vakavuvuli ena veigauna sa oti" -Ellen G. White, _Life Sketches of Ellen G. White_, p. 196.

Era na lako ki liu na tamata ni Kalou ka sega ni rere, ena gadrevi mera kila na veika dina ni kedrai tukutuku ena veigauna sa oti. Sa veivakasalataki kina ko Ellen G. White ki vei ira na tamata vakabauta mera wilika na Same 105 kei na 106 "vakadua wale madaga ena dua na macawa." _Testimonies to Ministers and Gospel Workers_, p. 98.

Na kedrai volatukutuku makawa na tamata ni Kalou e vakaraitaka ni sega ni dua na vosa ni yalayala e cakava na Kalou ena Nona Vosa ena biu tu ga ka sega ni vakayacori. Oqo e okati ruarua kina na vosa ni yalayala va-Kalou ni Nona veimaroroi ena gauna oqo kei na vosa ni yalayala ni gauna sa bera mai ni Nona na lesu tale mai ko Karisito, o Koya ena tauyavutaka na matanitu ni lewa dodonu kei na vakacegu ni Kalou ena vuravura vou.

**Taro ni Veiwase**:

Na cava eso na veivakalougatataki ni kena nanumi na yalodina ni veiliutaki ni Kalou vei ira na Nona tamata ena veitabagauna? Na cava eso na revurevu ni kena guilecavi se na kena seg ani kauwaitaki na veilesoni ni veigauna makawa? Gaunisala cava eda na rawa ni vakayagataka kina na yavu vata oya veikeda, mevaka e sa kacivi kina na soqosoqo lotu me cakava na ka vata ga e a kacivi kina ko Isireli mera cakava?

`Gaunisala cava e vakayaloqaqataki keda kina na Same meda kila na veimaroroi ni Kalou ena noda bula ka vakatovotovotaka na vosota kei na vakabauta na gaunisala cecere ni Kalou, ena gauna sara madaga e dredre kina meda kila na vuna e yaco tiko kina na veika mevaka e sa yaco tiko?`

`Ena rawa vakacava meda cakava na vulici ni kedra itukutuku na tamata ni Kalou me kilai vakavinaka ena noda sokalou vakatamata yadua ka vaka-kina vakaisoqosoqo?`

`Ena rawa vakacava ki veikeda meda na tukuna ki vei ira na luveda nai naki bibi ni kedra itukutuku vovou me baleti ira na tamata ni Kalou ni gauna oqo?`