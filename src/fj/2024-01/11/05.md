---
title:  Taqomaki kei na Tiko Vakacegu e Saioni
date:   13/03/2024
---

`Wilika na Same 46:1–7. E serekalitaki vakacava ko vuravura eke?`

Na same e solia e dua na ivakamacala matata ni vuravura e sa vakaleqai tu, ka dua na kenai vakaraitaki oya na tavuki ni vanua (Same 46:2, 3). Nai yaloyalo ni kena vakayavalati na wai sa dauvakaraitaka vakawasoma na talaidredre ni veimatanitu kei na veileqa tale eso era vakavuna na tamata ivalavala ca e vuravura (Same 93:3, 4; Same 124:2-5). Sa vaka-kina ena Same 46, nai yaloyalo ni kena vakacacani na veika bula e sa vakaraitaka na kena sa vakatulewataki tu ko vuravura ena nodra veivaluvaluti na veimatanitu (Same 46: 6).

E matata ni ko vuravura sa sega tu ni kilai Koya na Kalou, baleta ni tiko na Kalou ena kedra maliwa na Nona tamata, kei na vanua e vakaitikotiko kina na Kalou e vutuniyau ena vakacegu (Same 46:4, 5). Ia, dina ni cati koya ko vuravura, na Kalou sega ni biuti vuravura, na Kalou e tikoga ena kedra maliwa na Nona tamata. Se mani vakacava na rairai ca ni ka, na Kalou e tiko eke, e vuravura, ka sa rawa ki veikeda meda na rawata nai nuinui kei na veivakayaloqaqataki mai na noda kila na yavu ni dina oqo.

Na Turaga, na isasabai vinaka duadua, sai Koya na iVurevure ni vakacegu kei na tiko vinaka e Saioni. Na vosa “dina ga" e vakaraitaka na taqomaki nei Saioni ena Same 46:3. Dina ga ni sa vakaleqai tu ko vuravura, ko ira na tamata ni Kalou era maroroi tu. Na ka oqo e sa vakaraitaka ni vakacegu e sega ni kena balebale ni sa sega vakadua na veivakatovolei ia na isolisoli ni Kalou ki vei ira na luvena era vakabauti Koya. Na vakabauti Koya vakaoti na Kalou sa na rawa ni solia ki vei ira na luve ni Kalou na vakacegu kei na veimaroroi ena loma ni cagilaba (Maciu 8:23-27). Na taro: Ena laivi vuravura tu na Kalou ena ca ni nona digidigi kei na ka e cakava me tawa mudu?

`Wilika na Same 46:6-11. Na cava na ka e cakava na Kalou ena vuku ni vakacaca kei na veivakarusai e caka tiko e vuravura?`

E sauma na Kalou ena rarawa sa yaco kina na Nona vosa, o koya a bulia kina na vuravura, e sa cakava me waicala ko vuravura ena gauna oqo (Same 46:6). Ia na kena waicala e sega ni cava ga ena kena vakarusai, ia e vakavoui. Rogoca na Kalou e vakatetea na Nona vakacegu mai Saioni me yacova nai yalayala kei vuravura. Ena qai vakaotia nai valu na Kalou ka vakawabokotaka nai yaragi ni veivakarusai, o koya era vakayagataka tiko na veimatanitu me kauta mai na tiko vakaca e vuravura (Same 46:9). Sai koya oqo nai nuinui levu e tiko vei ira na Lotu Vakarisito, o koya ena qai yaco ni sa lako tale mai ko Jisu.

`Gaunisala cava eda vulica kina meda na taukena kina na vakacegu ka vakabauta na Kalou ena loma ni vuravura e sa rui levu kina na vakacaca?`