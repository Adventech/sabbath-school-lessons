---
title:  Masulaka na Vakacegu e Jeruisalemi
date:   11/03/2024
---

`Wilika na Same 122:1-5. Na cava na nodra vakanananu ko ira na mai so-kalou nira yaco mai ki Jeruisalemi? Na cava era nuitaka nira na mau kunea e Jeruisalemi?`

Na Same 122 e vakaraitaka na nodra marau na vulagi nira yaco mai ki Jeruisalemi. Nai lakolako kece ki Jeruisalemi e sa yaco me dua dina na gauna rekitaki baleta nira mai veisemati kina enai katolu ni gauna ko ira na tamata ni Kalou ena nodra mai vakananuma tiko kina na vinaka ni Kalou ki vei ira ena veigauna sa oti ka vaka-kina ena gauna oqo (Vakarua 16:16). Ko Jeruisalemi e uto tiko ni bula ni matanitu baleta ni tiko kina â€œna itukutuku kei Isireli" (Same 122: 4) kei nai tikotiko ni veilewai (Same 122:5). "Nai Tukutuku kei Isireli" e sa baleta tiko na vale tabu e a vakatokai tiko ena gauna oya "na vale tabu ni Vunau" (T/Lekutu 1:50) ka tiko kina na "kato ni Vunau" (Lako Yani 25: 22). Nai tikotiko sa vakarautaki ki na veilewai e sa vakaraitaka na ivalavala ni veilewai e Jeruisalemi (2 Samuela 8:15). Nai lakolako ni nona vakasaqara me taukena na lewa dodonu. Na yalodina ki Vua na Kalou kei na kena vakatulewataki na lewa dodonu ki vei ira na tamata ena sega vakadua ni rau na veitawasei.

`Wilika na Same 122:6-9. Na cava na nodra masu bibi na tamata ni Kalou?`

Na masulaki ni vakacegu e Jeruisalemi e sureta na veivakalougatataki ni Kalou me sobuta na loma ni korolevu kei ira era tiko kina, ka vakaduavatataki ira era sokalou, sa laki vakavuna me tete ena kedra maliwa na vakacegu (Same 122: 8). Ena rawa ki vei Jeruisalemi me korolevu ni vakacegu kevaka walega me basika tikoga na vakacegu ena kedrau maliwa na Kalou kei ira na Nona tamata, kei na kedra maliwa na luve ni Kalou vakataki ira. Ia, na masulaki ni vakacegu me sobuti Jeruisalemi e sa vakaraitaka e dua na kaci ni veisureti ki vei ira na tamata ni Kalou mera veivinakati vata kei na Kalou kei ira vakataki ira. Ni sa sautu ko Jeruisalemi, era na qai sautu na tamata (Ps. 147:12-14).

Na Same e vakatavulica ni masu ni nodra tiko vinaka na lewe ni vanua era vakabauta e dodonu me ulutaga bibi tiko ni nodra masu na luve ni Kalou, baleta na nodra qaqa kei na duavata ni tamata ni Kalou ena rawa ni kacivaka nai tukutuku vinaka ni vakacegu ni Kalou kei na Nona veivakabulai ki vuravura (Joni 13:34, 35).

Masulaki ni tiko vakacegu e Jeuisalemi e se yaga tikoga, ka itavi ni tamata vakabauta baleta ni vakabulabulataka tiko na inuinui enai vakataotioti ni gauna oqo ena kena na yaco mai na matanitu ni tiko vakacegu ni Kalou, o koya ena tokona, sega walega ni ko Jeruisalemi, ia ko vuravura taucoko (Aisea 52:7; Aisea 66:12, 13; Vakatakila 21-22).

`Na cava eso ka ena rawa ni caka me na rawa nida sasagataki kina na noda tiko vinaka na tamata ena gauna oqo?`