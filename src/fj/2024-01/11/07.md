---
title:  Kuri ni Vakasama
date:   15/03/2024
---

Vakananuma nai tukutuku ena Aisea 40 kei na Aisea 51:1-16.

Na sere kei Saioni e cakava e dua na veivakadeitaki bibi ni noda qaqarauni ena veigauna taucoko kei na bula e nuitaka na veiliutaki cecere ni Kalou o koya e matataka tu. Ena gauna e vakilai tiko kina na veivakalougatataki ni vale tabu ni Kalou ena bula oqo, nai nuinui ni bula ena taucoko sara kei na reki e Saioni o koya e tiko mai liu. Era lewe vuqa na luve ni Kalou era namaka tiko na Saioni vakalomalagi ena tuturu ni wai ni matadra (Same 137:1). Ni nanumi ko Saioni e sega ni ka e vakagauna walega, ia ena vakasama e qaqarauni kei na digidigi e salavata kei na vakanananu e bula (L/Yani 13:3, L/Yani 20:8).

Ena vuku ni ka oya, na lagati ni sere kei Saioni e vakaotia na yalokatakata me vakabula nai nuinui ena kena vakavoui na matanitu ni Kalou ena vuravura vou (Vakatakila 21:1–5). “E kea, na vakanananu e sega ni mate rawa ena vakananuma na talei ni veivakurabuitaki ni kaukauwa ni veibuli kei na veika vuni ni loloma e veivakabulai. Ena sega na valavala kaukauwa, na ilawaki ni meca me veitemaki me guilecavi kina na Kalou. Na veisolisoli kece ena tarai cake, na kenai vakarau ena vakalevutaki. Na kena rawati na kilaka ena sega ni vakamocera na vakasama se vakagogotaka na kaukauwa. E kea na veivakatorocaketaki lelevu ena rawa ni tosoi ki liu, ena yacovi na veituvatuva balavu, na vakilai na inakinaki cecere duadua, ka ra na tubu cake tikoga ki na dua nai tagede vou me qaqa, na veicakacakamana me dokai, na dina vovou me kilai, na veika vovou me dreta na kaukauwa ni vakasama, yalo kei na yago" Ellen G. White, _The Great Controversy_, p. 677.

Nai tavi me kakua ni guilecavi kina ko Saioni ena vosa ni bubului e taucoko, e nodra na vulagi lako ni Turaga, nira sa sega ni ciqoma na vuravura oqo me nodrai tikotiko vakadua ia mera waraka na ka vou, lomalagi kei na vuravura vou. Ena vuku ni ka oya, na Same kei Saioni era na rawa ni lagata na tamata vakabauta ena veitabatamata taucoko era vinakata mera na tiko ena Jeruisalemi Vou (Vakatakila 3:12). Na sere kei Saioni e vakayaloqaqataki keda meda na rai tiko ki na vuravura vou ena vakanuinui, ia era gadrevi keda talega meda Nona mata ni loloma savu na Kalou ena vuravura oqo.

**Taro ni Veiwasei**:

`Eda na taura vakacava na veiyavu vakayalo kei na vakalotu o koya e yavutaki tiko ki vei ira na tamata ni Kalou e Saioni, e dua na vanua dina e Jeruisalemi, ka vakayagataki ira ki na isoqosoqo lotu kei na nonai tavi ki vuravura?`

`Ena rawa vakacava ki vei ira na tamata vakabauta mera tu vata kei na Kalou ena vale tabu ena gauna oqo? (Joni 1:14–18, Iperiu 12:22-24).`

`Ena yaco vakacava ko Saioni me Nodra korolevu na veimatanitu me vaka e tukuni tiko ena Same 87? (Roma 5:10, Efeso 2:11-16, Kolosa 1:19-23).`

`Ko na sauma vakacava ki vua e dua na tamata e dusimaka tiko na nodra sautu tiko na tamata ivalavala ca ena vuravura oqo kara sotava tiko na tamata vinaka na dredre? Na cava na ka ko na kaya? Na cava na vuna e sa rui ka bibi kina na noda ciqoma ni sega veikeda nai sau ni taro kece ena gauna oqo?`