---
title:  Nai Tekitekivu Voravora
date:   12/07/2025
---

### Tikina Vulici ena macawa oqo

L/Yani. 5:1–23, V/kila 11:8, L/Yani. 6:1–13, Sm. 73:23–26, 2 Kor. 6:16, L/Yani. 6:28–7:7.

> <p>Wiligusu</p>
> “A sa oti erau qai lako ko Mosese kei Eroni, ka kaya vei Fero, Sa vosa vakaoqo ko Jiova na Kalou nei Isireli, Mo laivi ira na noqu tamata me ra la’ki vakacaboi soro vei au mai na lekutu. 2 A sa kaya ko Fero, Ko cei ko Jiova, me’u vakarorogo ki na domona, me’u laivi ira kina na Isireli me ra lako? au sa sega ni kilai Jiova, au na sega talega ni laivi ira na Isireli me ra lako” (L/Yani 5:1, 2).

E ra nanuma e vuqa na tamata vakabauta ni na sotavi na marau, tubu ena bula vakayago kei na vaka i yau ena noda sa digitaka me da muria na Kalou. E sega saraga ni vakaoya, me vaka e vakaraitaka vakavuqa nai Vola Tabu. Edau basika vakawasoma nai vakatatao, ka vaka kina e vuqa na veidredre vovou. E bau vakatubu rarawa dina. E dau vakavurea e vuqa na taro warumisa ka bau wadrega toka na kena saumi, ka so e sega talega ni saumi rawa.

E veitaqataqai na veidredre era na bololaki toka kina na tamata ka ra vakararavi tiko vua na Kalou. Ena dulaka mai na Kalou na i wali ni leqa ena nona gauna kei na draki ga e virikotora ke vaka e da tatakube matua tiko. Ena rawa ni veicalati na nona i valavala kei na ka eda nanuma me baleta na iwali ni noda leqa. Ia, e dodonu ga me da vakararavi tikoga vua se cava ga e lako curumi.

E sa na vakakoto oya nai ulutaga ni vuli ena macawa qo: O Mosese kei nai vakaro me liutaki ira na tamata ni Kalou mai Ijipita – e vaka ga na matata ni veikacivi ni Kalou vei keda vakayadudua. Io e dina, ena wili kina na cakacaka mana kei na nona vosa vakadodonu sara tuga vei Mosese, me vakatakila na ka dina saraga e vinakata me vakayacori. E na vakacava sara mada na kena rawarawa vei Mosese na i tavi ka kacivi kina mai vua na Kalu me qarava? E dodonu me a ka rawarawa, se vacava?

_*Vulica qo me veivakarautaki ki na Siga Tabu, Jiulai 19._