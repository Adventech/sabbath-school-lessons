---
title:  Nai Tekitekivu Voravora
date:   14/07/2025
---

E sa rairai siqema o Mosese mai na kenai tekivu, ni na voravora toka nai tavi sa kacivi kina oqo me qarava (kune ena nona vakaiulubale). E sega ni cilava rawa na nona koroturaga na ka e sa torovi koya tiko mai.

`Wilika na L/Yani 5:3–23. Na cava e toqai me baleta nai matai ni nodrau duri e matai Fero o Mosese kei Eroni?`

E rau a kumuni ira taumada na Isireli kei ira na nodra qase o Mosese kei Eroni, me rau vakarogotaka vei ira na Vosa ni Kalou, ka vakatakila na veivakatakilakila mai Vua, ni bera ni rau qai lakovi Fero. E vakavuna me ra sa vakabauta na Isireli ni sa vakarau mai sereki ira o Jiova mai na veivakabobulataki. Era sa qai cuva ka lotu vei Jiova, (L/Yani. 4:29–31). E tarabewa na vakanuinui: ni sa na ka dina na nona sereki ira na Iperiu o Jiova mai na veivakabobulataki.

E sa qai ca ca ni mate ga na ka era sotava na Isireli mai na gauna sa lakovi Fero kina o Mosese me vaka nai vakaro ni Kalou. E tubu cake na veivakararawataki, ka rui tarabi sara nai colacola e vakataqari vei ira. Era beitaki ena vakasavuliga; era vakasaurarataki; ka sa qai taratarasui dina na dredre ni tavi e qaravi mai na dredre e liu.

Era sa sega ni qai taleitaka na qase, ka mani vakasucuma nai yaloyalo ca ni nodrau vorati o Mosese kei Eroni, (ka na qai vulici vakamalua), ka sa vaka me i talanoa taumada ni ka ena qai sotava o Mosese mai vei ira na wekana ena veiyabaki ka se bera tiko mai.

`Wilika na L/Yani 5:21, ka mo qai biuti iko ena nodra i tutu na tamata ka ra vorati Mosese kei Eroni tiko. Na cava na vu ni nodra mai tukuna vei rau na ka era a vakayacora?`

E sega saraga ni dredre na noda raica na vu ni nodra rarawataki Mosese (Era tukuna “‘Me raici kemudrau ko Jiova, ka lewa’”). Era nanuma ni lako tiko mai o Mosese me mai vagalalataki ira, ka sega ni mai vakadredretaka tale na nodra bula ena ruku ni nodra lewa na kai Ijipita. E dina, e rau sa na sotavi ira talega na wekadrau o Mosese kei Eroni ka sega ni o ira walega na kai Ijipita.

`Na cava na sala uasivi eso o rawa ni sotavi ira kina na qase ni lotu ena nomu i soqosoqo lotu ena gauna e dau tubu kina na veicalati ni rai, me vaka e dau yaco tu?`