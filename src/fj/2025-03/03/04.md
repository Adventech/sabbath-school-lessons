---
title:  Na “Au” Va-Kalou
date:   15/07/2025
---

Sa vakaloloma o Mosese! E sa vakalewai mada mai vei Fero, ka qai kuria na nodra sa vatonaki koya na wekana. E kauta na nona kudru vua na Kalou o Mosese. Sa mani tarogi Jiova ena dela ni nona cudru kei na datuvu ni sa torosobu tikoga na i vakatagedegede ni bula era sotava na Isreli, ka vaka: “‘ Kemuni na Turaga, a cava ko ni sa vakararawataki ira kina na tamata oqo? A cava ko ni a talai au kina? Mai na gauna ka’u a lako kina vei Fero me vosa e na yacamuni, sa caka ca vei ira na tamata oqo ko koya; ia ko ni sa sega dina ni vakabulai ira na nomuni tamata” (L/Yani. 5:22, 23). Sa dua na ka na nona rarawataki Jiova dina tiko o Mosese. E ka rawarawa na noda ciqoma ni da raica na veika era sotava tiko na Isireli.

E sauma na Kalou ena kaukauwa levu. Ena vakayacora vakaidina na nona yalayala. “‘.. Oqo, ko na raica na ka ka’u na kitaka vei Fero:’” (L/Yani. 6:1).

`Wilika na L/Yani 5:22–6:8. Na cava na sausaumi ni Kalou vei Mosese, kei na dina cava vakai Vola Tabu e cereki eke?`

Sa na sega ni qai vosa walega tikoga na Kalou; esa na takoso ena kaukauwa levu ena vukudra na nona tamata. E vakananumi Mosese ena vica na dina veiwekani: 1) O au o Jiova; 2) Au a rairai vei iratou na nomuni qase; 3) Au a vakaduria na veiyalayalati kei ira; 4) Au a bubului meu solia vei ira na vanua o Kenani; 6) Au nanuma tiko na noqu veiyalayalati meu solia vei ira na vanua yalataki.

Raica na kena vuki cavuti tiko na “AU” va-Kalou. 0 AU, o Jiova na nomu Kalou, AU sa cakava na veika e vuqa, ka sa rawa ni o ni vakararavi vei AU niu na vakayacora na ka ka’u sa yalataka. Sa qai vakarogotaka o Jiova ni na vakayacora e va (4) na ka cecere vei Isireli baleta ni o Koya ga o Jiova na nodra Kalou Bula: 1)” Ka’u na kauti kemuni tani mai na nodra i lesilesi-bibi na kai Ijipita; 2) Ka’u na sereki kemuni mai na nodra veivakabobulataki,; 3) ka vakabulai kemuni e na ligaqu sa dodo tu, kei na cudru levu; 4) Ka’u na kauti kemuni mai mo ni noqu tamata, ia ka’u na nomuni Kalou” (L/Yani 6:6, 7).

Nai tuvatuva va-Kalou oqo ena vakavoutaka ka vakadeitaka tale na nona veiwekani kei ira na nona tamata. E wakatu ni cakacaka kece oqo na Kalou. E mai ciqoma walega o Isireli na talei ni loloma savu ka i solisoli walega mai vua na Kalou. E a vakayacora vei ira ena gauna oya, ka na vakayacora talega vakakina vei keda edaidai.

`O cei soti tale na dau vosa kudrukudru vua na Kalou e talanoataki enai Vola Tabu? Na cava na vu ni kena dau donu toka, ena so na gauna, na noda dau sovaraka na lomada vua na Kalou, me kudruvaki kina na dredre eda viviraki kina? Na cava vuna me dau vakayacori kina ena dela ni vakabauta kei na bula ni vakararavi?`