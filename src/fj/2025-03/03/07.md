---
title:  Kuri ni Vakasama
date:   18/07/2025
---

Wilika na Ellen G. White, “The Plagues of Egypt,” d/veva. 257–265 ena Patriarchs and Prophets.

Raica mada na i tekitekivu voravora vei Mosese kei ira na wekana enai matai ni nona a lakovi Fero.

“E kida vakaidina na tui ena nona sa kilakasamitaka ni ra sa bucina lo tiko na Isireli me ra saqata na lewa ni nodra veiqaravi vua. Na nodra via tawasei ira ei vakaraitaki ni vakasavuliga; ka sa raica kina ni sega veiganiti tale me vakatarai na gauna vei ira me ra tuvatuva ka ca kina. Sa mani vakadaberi kina e dua nai tuvatuva me qaqaco kina na kedrai vesu ka sikiraki kina na yalo ni via tu galala. Sa tau na lewa ena siga vata ga oya me torocake tale na voravora ni cakacaka kei na nodra vakararawataki. Na gacagaca ni taravale kilai levu mai Ijipita na “vatu buli;” ka caka kina na veilalaga totoka, ka kabi kina na vatu lalai; era vakacakacakataki kina e dua nai wiliwili vinaka ni bobula tagane. Rau waki vata na co kei na qele, me rau veitauri vinaka, ka vinakati kina e dua nai wiliwili ni co levu. Tatalaki na co me rau waki vata kei na qele me rau veitauri vinaka kina. E gadrevi vakalevu na co ena cakacaka qoka. Leqa ni sa vakarota na tui me kua ni soli vei ira na co. Era na dui vaqara ga na nodra co, ia, ena sega ga ni lutu kina nai wiliwili ni “vatubuli” e namaki tiko vei ira.

“Sa kauta saraga mai na leqa levu vei ira na Isireli ena loma ni vanuia taucoko. Era lesia eso na Ovisa vei ira na Isireli na kai Ijipita me ra raica na kena vakayacori nai tavi e lavaki. Era dui veilakoyaki e lomai Ijipita me ra kumuna vata na vu ni sila ka sega ni co. e sa dredre dina me sotavi tiko na i tavi lavaki. Na leqa oqo e vakavuna me ra warolaki kina vakaca nai liuliu mai vei ira na Iperiu.”—Ellen G. White, Patriarchs and Prophets, d/veva. 258.

**Taro me Veiwaseitaki:**

`Vakasamataka mada na dua na gauna o a ciqoma kina na kaci ni Kalou ki na nomu bula, ka sega ni mani logaloga vinaka kina nai lakolako, se sega ni tekivu vakavinaka. Na cava o bau vulica ena loma ni gauna oya?`

`Talanoataka mada na gaunisala e takoso kina na Kalou ki na nomu bula ena nomu masuta na nona veivuke, se ena nomu a sega saraga ni namaka. E rawa ni da vakabauta vakacava na yalololoma ni Kalou ena gauna e yaco kina na ca, vei ira tale madaga era vakabauta na Kalou?`

`Na cava o rawa ni tukuna vua e dua ka vakarogotaka, “Au sega ni kilai Jiova?” Vakacava ke sega ni cavuti ena dela ni veisaqa, ia, e baleta ga e dua nai tukutuku dina ka matata me baleta na nona bula ga vakataki koya? Na cava o rawa ni cakava mo veivuke kina vua ena nomu i vakamacala ena bibi ni ka me vakayacora?`