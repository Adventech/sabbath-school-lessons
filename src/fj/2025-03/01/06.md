---
title:  E Dua Na Veisau Ena i Tuvatuva
date:   03/07/2025
---

`Wilika na Lako Yani 2:11–25. Na cava levu e yaco ka moica na vanua e vakanaulu tu kina na i lakolako i Mosese? Na cava eda rawa ni vulica mai kina?`

Na cava beka e rawa ni na cakava o Mosese? Ena rawai li ena i dre kei Ijipita, kei na marau ena itikotiko vakaturaga, se ena vosota vata kei ira na wekana na dredre kei na mosi? E biligi koya ki na dua na digidigi dredre na ka e mai takoso.

“Ni sa rogoca na ka oqo ko Fero, sa segata me vakamatei Mosese. A sa drotaki Fero ko Mosese, ka sa la’ki tiko e na vanua ko Mitiani: a sa tiko voleka ki nai keli-wai” (L/Y. 2:15).

Sa sega tale ni qai vo e dua na digidigi vei Mosese, me rawa ni tiko voli ga mai Ijipita ni oti na nona veivakamatei.

Sa cavuka eke, se cava tale nai tuvatuva e vo vua me baleta na cabeti ni tutu vakaturaga mai Ijipita, me rawa ni yaco kina me dua na “kalou.” Mai na nona rawa ni yaco me dua na “kalou lasu,” e sa digitaka o Mosese me qarava duadua ga na Kalou dina. E sega ni vakatitiqataki, ni sega vakadua ni kila na ka sa waraki koya tu mai liu ena gauna sa dro kina.

“Sa vakatakilai ka vakuri vakatani na itukutuku kece (baleta na laba nei Mosese) me yacova ni sa rogo sara vua na Fero. E vakasavui vua na tui ni sa sivia saraga na ka sa yaco qo; ni sa vakarautaki oti tu o Mosese me liutaki ira na wekana me veivorati kei ira na kai Ijipita, me vuaviritaka na matanitu, ka me dabeca nai tutu vakaturaga; ka sa na sega vakadua na sautu ena loma ni matanitu ke bula tikoga o koya. NI sa raica na tui na leqa e rawa ni yaco, sa mani tau na lewa me sa na vakamatei o Mosese. Sa mani gutugutuwa o Mosese me dro vaka ki Arapea.”—Ellen G. White, Patriarchs and Prophets, d/veva. 247.

E bula o Mosese me 120 na yabaki (V/rua 34:7). E rawa ni kola me tolu na 40 na yabaki na gauna ni nona bula. Wase levu ni matai ni 40 na yabaki e bula voli kina ena vale vakaturaga mai Ijipita. Nai karua ni 40 na yabaki e tiko voli kina ena vuvale nei Jecoro ena vanua ko Mitiani. E kovuta nai wase levu ni matai ni lima nai vola i Mosese nai otioti ni 40 na yabaki, ka cereka nai tekivu ni veikacivi vei Isireli, me daunivakadinadina, mera vakatakila nai tovo kei na nona bula na Kalou dina ki na vuravura ni qaravi matakau (V/rua 4:6-8).

`E tuvatuva li ni Kalou me labata na kai Ijipita o Mosese? Ke sega, ia, na cava e tukuna vei keda nai talanoa ena nona rawa ni vakatulewa na Kalou me veisautaka na ka e yaco me rawa ni na vakayacori kina na nona i tuvatuva? E rawa ni veivuke vakacava na Roma 8:28 ena noda kila na bibi ni dina oqo?`