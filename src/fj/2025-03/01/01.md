---
title:  "Na Veivakacacani: Nai tukutuku Raraba kei Na Sucu Nei Mosese"
date:   28/06/2025
---

### Tikina Vulici ena macawa oqo

L/Yani 1:1–22; V/vu 37:26–28; V/vu. 39:2, 21; Cak 7:6; Kal. 3:16, 17; L/Yani. 2:1–25.

> <p>Wiligusu</p>
> “Ia ni sa oti e vuqa na yabaki, sa qai mate na tui Ijipita; a ra sa vutugu na Isireli e na vuku ni nodra veivakasaurarataki, a ra sa tagi; a sa lako cake vua na Kalou na nodra tagi, e na vuku ni nodra veivakasaurarataki. 24 A sa rogoca na nodra vutugu na Kalou, a sa nanuma na Kalou na nona vosa ni yalayala vei Eparaama, vei Aisake, kei Jekope. 25 A sa raici ira na Isireli na Kalou, a sa golevi ira na Kalou.” (L/Yani 2:23–25).

E rogo yawa mai enai vola na “Lako Yani” na voqa makare ni ua taletale ni veivakabobulataki, na veivakatotogani, kei na veibeci. Ia, ena sega ni vakakina vei ira na tamata biliraki, na vakanadakui kei ira na vakasaurarataki edaidai, baleta ni bula tiko na Kalou ka veivakabulai vei ira na Iperiu, ka na rawa ni vakayacora talega vei keda ena gauna oqo.

Na “Lako Yani” e vosa tiko me baleta nai valu yarayara ni veivakaduiduitaki kei na veivakatovolei ka tiki ni bula oqo. Na nona dau takoso na Kalou, e ivakaraitaki ni nona loloma ena vuku ni kune rarawa ka ra sotava tiko na nona tamata. Oqo edua na itukutuku ni veivakadetaki vei keda. E rogoca na Kalou na nodra tagi ena vuku ni veivakasaurarataki, ka raica na nodra vakasaurarataki, e raica na waini matadra ka rogoca na nodra vutugu, ka sa mani golevi ira na Kalou me vueti ira.

E dau cavuta na Kalou na imatai ni kalawa me sereki ira na dauvakararavi Vua. E gadrevi ga me da ciqoma ena vakabauta na ka e dulaka tiko mai vei keda. Oya na vuna me vulici kina na “Lako Yani”, baleta ni dusia tiko na ka sa cakava o Jisu baleti yadudua. E i vola ka kovuta na veivakabulai, na veisereki, kei na itinitini ni veivakabulai levu, ka sa mai noda ena vuku ni noda vakabauti Jisu kei na ka e sa mai vakadeitaka me baleti keda.

Ena loma ni butobuto kei na bula toqetoqeya, e se rawa tikoga ni da vakadeitaka na nona tiko maliwai keda, kauwaitaki keda, ka me mai tabei keda cake, ka tuberi keda yani kina na vanua tawamudu ka sa yalataki oti, kevaka walega e dabe dei tiko na noda rai vua na Kalou.

_*Vulica na me veivakarautaki ki na Siga Tabue, Jiulai 5._