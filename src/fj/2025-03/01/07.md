---
title:  Kuri ni Vakasama
date:   04/07/2025
---

Wilika Ellen G. White, “Mosese,” d/veva. 241–251, ena Patriarchs and Prophets, ena vakararamataka sara vakalevu na kena vulici na wase ni Vola Tabu ena macawa oqo.

E kaya nai Vola Tabu ni rau “A rau sa rerevaka na Kalou na vu-ni-kalou, ka sega ni kitaka me vaka ka vakarota vei rau na tui Ijipita: a rau sa vakabulai ira na gonetagane (L/Y 1:17). E vakamacalataka o Ellen G. White na nodrau yalodina na vu-ni-kalou kei na kena nuitaki tiko na rairai mai ni Mesaia: “e tau nai vakaro vei rau na vu-ni-kalou ena vuku ni nodrau cakacaka, me rau raica na nodra vakarusai kece na gone tagane era sucu mai vei ra na Iperiu. E utu buka tiko eke o Setani. E kila tiko ni na tubu mai nai vakabula mai vei ira na Isireli; na nona biligi koya na Fero me ra vakarusai na gonetagan, e sa na rawa ni vakadrukai kina nai tuvatuva va-Kalou. Ia, e rau rerevaka na Kalou na marama, ka rau sega sara ni douvaka me vakaitavi ena cakacaka vakaloloma oya. E vakadonuya na Kalou, ka sa ma ni vakalougatataki rau”—Ellen G. White, Patriarchs and Prophets, d/veva 242.

Nai tukutuku vinaka eke na nona a vakayagataki ira na tamata yalodina na Kalou me vakadrukai kina nai vadi ca nei setani. Eda bula tiko ena yalava nei Setani, o koya ka vakatoka o Jisu me “turaga” (prince/ ravouvou) se “turaga ni vuravura oqo” (Ef. 2:2; Joni 14:30). Ea kovea nai tutu oqo o Setani mai vei Jisu, ia, e vakadrukai koya tale o Jisu ena Nona mai Bula Vakatamata kei na nona mate ena kauveilatai (Mac. 4:1–11, Joni 19:30, Ipe. 2:14). E dina ni bula tiko ko Setani ogaoga tiko vakalevu, me vaka na sasaga ni vakamate gone e laurai eke, eda raica ni sa vakadeitaki tale tu ga na nona na vakarusai (Joni 12:31; Joni 16:11; V/kila. 20:9, 10, 14). Nai tukutuku vinaka ni vakamalumalumutaki na dredre e sotavi ena loloma savu ni Kalou (Fil. 4:13). E noda i nuinui duauda ga e tiko na loloma savu ni Kalou.

**Taro me Veiwaseitaki:**

`Na cava beka e vakatara kina na Kalou me ra lai bula ka vakararawataki mai Jipita na Iperiu? Na cava e tara sara kina e dua na gauna balavu me qai takoso na Kalou ena vukudra na nona tamata? Nanuma vinaka tiko, ni nona rarawa e dua na tamata e yaco ga ena nona gauna ni bula. E balavu na rarawa kei na mosi e sotava na matanitu, ia, na tamata yadua e sotava ga na mosi ena dela ni gauna ni nona bula ga e vuravura. Na cava e rui bibi kina na vamatatataki ni vakasama oqo ena veitalanoataki ni rarawa ni kawa tamata e vuravura?`

`Dabe dei tiko mada ena vakasama ni nona rawa ni vakayagataka na Kalou e dua na tamata yalolekaleka ka daulaba me vakataki Mosese. Vakacava mada me a sega ni cakava? E na kena i balebale li me ra sa na sega ni dro rawa mai Iperiu mai Ijipta? Vakamacalataka mada na nomu rai.`