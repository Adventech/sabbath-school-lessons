---
title:  Sucu o Mosese
date:   02/07/2025
---

`Wilika na Lako Yani 2:1–10. Na cava e vakayacora na veivakarautaki kei na veimaroroi ni Kalou ena i talanoa ni sucu nei Mosese?`

E vakamatalau dina nai tukutuku taumada ni sucu kei na tubu cake nei Mosese, baleta ni bula donuya nai ka 18 ni vuvale vakaveiliutaki e na matanitu vakairogorogo o Ijipita. Na tui o Thutmose nai ka 3, e okati tu me Fero vakacakacakai koya duadua ena itukutuku ni veigauna makawa kei Ijipita, ka dau kilai tale tu ga ni o koya na “Napolioni ni Ijipita.”

E sucu mai o Mosese ena ruku ni totogi mate (L/Y. 1:22). E gonetagane duatani duadua o koya, (NLT; ‘Son,’ Vakaiperiu: tob, kena ibalebale “uasivi”; L/Y. 2:2). Na kena vosa vaka Iperiu e sega ni tabaiyaloyalotaka ga na maucokona ni rairai totoka e taudaku. E vakayagataki na vosa oqo me vakarogotaka na “vinaka” kei na “vinaka sara” ni mai cava na macawa ni veibuli mai nai vakatekivu (V/vu. 1:4, 10, 31).

“Na gonetagane vinaka qo” ena tubu me tamata bula me vaka ga e dua na veibuli vou, ka na yaco me kauti ira tani na Iperiu mai na veivakabobulataki, me vaka ga na i tuvatuva ni Kalou.

O cei e rawa ni raitayaloyalotaka rawa na nona vei mataka na gone qo, ni laurai vata kei nai tuvaki ni buturara vakadomubula e tokatu mai kina ena nona sucu mai? Ia, ena vakayacora ga na Kalou na nona vosa ni yalayala ki vei Eparaama, Aisake kei Jekope. E veiyalayalati kei ratou ni na solia na vanua yalataki kina nodratou kawa (L/Y. 2:24, 25). Sega tale ni vakataratututaki, ena vakayagataka na gonelailai “vinaka” qo ena vica sagavulu na yabaki ka tiko mai matana me vakayacora kina na nona yalayala.

A okati Mosese taumada o Hatshepsut na raluve kei Ijipita me luvena, ni waraki tiko na gauna sa loku. A vakatokari vei Mosese edua na yaca vaka-Ijipita ka kena ibalebale na “luvei” se “sucu mai vei,” me vaka e laurai ena yaca na “Ah-mose” (“luvei Akh”) se Thut-mose (“luvei Thoth”). E mai moici na yaca ka soli vua eki na vosa vaka-Iperiu me “Mosheh” ka kena ibalebale na “vueti mai.” E karoni na nona bula ena cakacaka mana levu ni nona a “vueti mai” uciwai.

E vica walega na ka eda kila rawa me baleta nai tekitekivu ni nona bula. Na cakacaka mana ni nona vueti mai wai, nona sa okati me luvei Raluve, kei na nona tubu cake mai nodratou vuvale ena i matai ni 12 na yabaki ni nona bula (L/Y. 2:7–9; Ellen G. White, Patriarchs and Prophets, d/veva. 244). E tuberi o Mosese ena vuku kece ni vanua o Ijipita, ka ni sa vakarautaki tiko me na Fero kei Ijipita (Patriarchs and Prophets, d/veva 245). E dua na ka ena tarai keda vakabibi, oya ni vuqa na ka e vulici qoka ena sega ni vakayagataki rawa ni sa yaco mai na veikacivi kina nona bula. E vu qo baleta ni vuqa ena tawayaga, ka veisaqasaqa kei na nona na kilai na Kalou kei na nona dina.

E vica na ka o a sa vulica oti mai ena vuki me tawayaga ni laurai vata kei na ka dina e gadrevi.