---
title:  Kuri ni Vakasama
date:   05/09/2025
---

Wilika na Ellen G. White, “The Tabernacle and Its Services,” d/v. 343–353, ena Patriarchs and Prophets.

E dua na vanua totoka na Vale Tabu. Na vanua ena vakacavari kece kina na kere veivosoti ena vuku ni kena mai vakatusai na nodra i valavala ca na tamata ni Kalou. E mai vakatakilai vei ira na Isireli ena gauna ni nodra se tiko voli ena loma ni lekutu, na vanua ka na tinimaki kece kina, nai yaloyalo ni tuvatuva taucoko ni cakacaka ni veivakabulai ni Kalou. E vakatavuvulitaki e kea na veivakadonui, na veivakatabui kei na veilewai.

Na manumanu ka na vakacabori mei soro era dusi kece tu ki na mate nei Jisu, na veivosoti ena vuku valavala ca, kei na kena tababokoci vakadua nai valavala ca. salavata voli mai kei na vakacaboisoro na kena sa mai tiko na ivunau ni Kalou, na yavu sei vakatagedegede ni yalo savasava.

“Ei dusidusi levu ni yalosavasava kei na veilewai na ivakaro e tini ni Kalou, ka vakavaletaki tiko ena kato ni veiyalayalati. Nai vunau oya e vakarogotaka na mate vua na talaidredre; ia ena dela ga ni vunau oya e koto mai kina na cabocabo ni bulubulu, na vanua ka koto kina nai serau ni Kalou, na vanua ka yaco kina na kere veivosoti, sa mai yaco vakakina na veisereki vua na tamata i valavala ca sa qai veivutuni. Sai koya oya na cakacaka ni veivakabulai nei Karisito ka vakatakarakarataki tiko ena veiqaravi ena Vale Tabu; na nodrau “veitavaki na loloma kei na dina; Sa veireguci na yalododonu kei na veivinakati,” Same 85:10.”—Ellen G. White, Patriarchs and Prophets, d. 349.

**Taro me Veiwaseitaki:**

`Sa vakavica mada na nomu cavuta, “Na ka kecega e tukuna na Kalou meu cakava, au na cakava”? O sa rawata li ena levu ni nomu sasaga?`

`E vatonaka na Kalou vei Mosese ena i tinitini ni 40 na siga ni nodrau tiko e Saineai, ni dodonu me ra maroroya na nona Siga Tabu, baleta ni oya na i vakatakilakila ena maliwa ni tamata kei Koya, mera kila kina ni o Koya ga ka vakatabui ira. Na cava nai tavi ni bula e savasava kei na bula e vakatabui ki na kena maroroi na Siga Tabu?`

`E vinakata na Kalou me ra cakava e dua na Vale Tabu me “tiko kina ena kedra maliwa. Veivakurabuitaki ni vanua qo e uto ni tuvatuva ni veivakabulai vei Isireli. Eke saraga- ena Vale Tabu, na vanua ka tiko kina na Kalou ena kedra maliwa na nona tamata- Na vanua ka tevu kina nai tuvatuva ni veivakabulai ena kena i vakatakarakara kei na kena i yaloyalo. Na cava e tukuna na vakasama qo ena vuku ni noda vakararavitaka vakatabakidua vua na Kalou na noda na vakabulai.`

`Na cava na ibalebale ni kena vakavodoki na nodra ivalavala ca kece ena dra, me usani kina Vale Tabu? Ena saravi vakacava na dina talei, ni ka e vakayacora o Jisu ena kauveilatai, kei na ka sa cakava tiko ena vukuda edaidai ena Vale Tabu mai lomalagi?`