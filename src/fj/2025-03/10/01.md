---
title:  Na Veiyalayalati ke na I Dusidusi Vakarautaki
date:   30/08/2025
---

### Tikina Vulici ena macawa oqo

L/Yani 24:1–18; 1 Koronica 11:23–29; V/Soro 10:1, 2; Isikeli 36:26–28; L/Yani 25:1–9; L/Yani 31:1–18.

> <p>Wiligusu</p>
> “A sa lako ko Mosese, ka tukuna vei ira na tamata na vosa kecega i Jiova, kei na lewa kecega: a ra sa vosa vata na tamata kecega, ka ra kaya, A vosa kecega sa kaya ko Jiova keimami na cakava,’” (L/Yani 24:3).

Gagadre ni Kalou me tiko kei ira na nona tamata ka me tiko talega ena kedra maliwa, me vaka ni nodra Kalou, Dauniveibuli ka nodra iVakabula. E buli keda me da veitauraki vata kei koya. Ia, ke sa tarai cake rawa na veiwekani e vakaibalebale kei ira na tamata ena noda sasaga vagumatua ena loma ni dua na gauna, ena dina vakatalega kina ena noda veiwekani kei na Kalou. Ena rawa ni dua na bula e vakasinaiti ka veilaveti na bula ni noda vakatara meda veitauraki kei na Kalou. E kenai balebale tiko, na Vulici ni Nona Vosa (Vosa vei keda na Kalou), masumasu (noda dolava na lomada vua na Kalou) kei na noda vakadinadinataki Jisu vei ira na wekada me baleta na nona mate, tucake tale, kei na nona lesu tale mai (noda semati keda ena cakacaka ni Kalou). Eda na vu ni veivakalougatataki me vaka na nona vakalougatataki keda na Kalou.

Na rai me coba tiko vua na Kalou, ka sega ni o keda (Iperiu 12:1, 2). Ena vagumatuataki keda na Kalou meda muria na nona ivakavuvuli se talairawara ki na Nona Vosa, ke da sema tiko vua. Sa rauta me ra vakatokai na tamata ni Kalou ena i vakataotioti me o “ira era sa vakabauta na vosa ni Kalou, ka taura tikoga na vakabauti Jisu,” (V/kila 14:12). E rawarawa sara: eda lomana na Kalou, ia, mai na loloma oya, eda talairawarawa kina Vua.

_*Vulica na lesoni ni macawa qo me veivakarautaki ki na Siga Tabu, Seviteba 6._