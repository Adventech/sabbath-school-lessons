---
title:  Na Kaukauwa Meda na Talairawarawa Kina
date:   02/09/2025
---

`Wilika na Isikeli 36:26–28. Ena yaco vakacava na talairawarawa qoka kina noda bula?`

Era a tukuna na Isireli ena tolu na soqoni ni ra na talairawarawa vua na Kalou (L/Yani 19:8; L/Yani 24:3, 7).

E ka bibi na talairawarawa, dina ga ni tukuna nai Vola Tabu ni da tamata malumalumu, dasila kai valavala ca.

Na dina vakaciriloloma qo e vakatakilai ena veitabagauna kei Isireli, kei na kedrai talanoa kece na nona tamata. Sa na qai rawa vakacava ni da muri koya na Kalou ena yalodina?

Nai tukutuku vinaka, oya na nona na solia na kaukauwa na Kalou me da cakava kina na ka e vakarota.

E lako mai taudaku ni noda bula na veivuke, me mai tokoni keda meda cakava rawa kina na loma ni Kalou. E Nona na Kalou na cakacaka. E uto ni vakavuvuli nei Isikeli ena Isikeli 36:26, 27, ka vakamatatataka na parofita na vakasama qo. Na Kalou duaduaga e rawa ni veisautaka na yalo, e cakava vakakina ena nona kauta tani na yalo vatu ka vakaisosomitaka ena yalo vakalewe. E vakananumi ira talega kina na vakarorogo vua o Josua: “Kemuni sa sega ni qaravi Jiova rawa” (Josua 24:19).

E rawa ni da digitaka me da muria na Kalou; ya ga na noda itavi. E nomu duaduaga na digidigi ni kena sorovaki na nomu bula vua na Kalou ena veitiki ni gauna lalai kecega. E vu oya baleta ni sega tiko madaga vei keda na kaukauwa me da vakayacora na noda digidigi me da qarava na Kalou. Ia ni da solia na noda guce vua na Kalou, ena qai vagumatuataki keda o Koya. E tukuna vakaqo ne o Paula: “Ia ni’u sa malumalumu, au sa qai kaukauwa” (2 Koronica 12:10).

Raica na “AU” va-Kalou ena Isikeli 36:24–30: E veivasokumuni na Kalou, veivakasavasavataki, e vakatikitikitaka, e soli, e vakacuruma, ka vagolei iko mo muria na nona ivunau. E dodonu mo cakava talega na ka e cakava tiko o Koya. E kilai iko ka digitaki iko, ka na yaco me nomu cakacaka na Nona cakacaka, ke o sema voleka tikoga Vua. Na nomu cakacakavata kei na Kalou ena kauta mai na veivakabulabulataki kei na kaukauwa

Vakadua tale: e da veivakadreti tiko ena ka e cakava tiko na Kalou. E vakaraitaka na iVola Tabu: “Ka’u na vakacuruma ki na lomamudou na yaloqu, ka vagolei kemudou mo dou muria na noqu vunau, ia dou na vakabauta na noqu lewa ka cakava,” (Isikeli 36:27). E vakarota na tamata na Kaou me talairawarawa ka solia talega na kaukauwa me talairawarawa kina. E vukei keda me da cakava na ka e namaka meda cakava. Ei solisoli mai vua na Kalou na talairawarawa, me vaka na ‘veivakadonui’ kei na ‘bula Tawamudu.’ (Filipai 2:13).

`Na cava e sa rui rawarawa kina na noda sikalutu ki na ivalavala ca, ni sa yalataki oti tu vei keda na kaukauwa meda talairawarawa kina?`