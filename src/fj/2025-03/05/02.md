---
title:  Sa Qai vo Edua Tale na Mate CA
date:   27/07/2025
---

E kacivaka o Emosi na Parofita ni na “‘Sega ni vakayacora e dua na ka na Turaga ko Jiova, ena vakaraitaka mada ga na nona vosa vuni vei ira na nonai talatala na parofita’” (Emosi 3:7), ka vakayagataki Mosese me tukuna vei Fero na ka sa voleka ni vakayacora. E sa soli oti vei Fero nai vakasala bibi. Osa na tau edua na vakatulewa dodonu, ka tau ena vuku ni dokadoka, veivakayagataki, nai valavala kaukauwa kei na qaravi matakau. Eratou i vakasaribariba ni gauna dredre ka vakadomobula ena lutuki Ijipita.

`Wilika L/Yani 11:1–10. Nai vakasala cava e solia na Kalou ni bera ni vakatauca na lewa baleti Ijipita?`

E soli vei Ijipita e tolu na siga ni butobuto loaloa, (L/Yani 10:23)— me rai lesuva nai balebale ni veika ea sa yaco. E dulaki vata nai vovo ni vakasala matata, me rawa ni digitaka kina na caka dodonu.

E toqai ena L/Yani 11:8, ni “cudru vakalevu sara,” o Mosese “ni sa lako tani ko koya mai na mata i Fero.”

Na cava me biubiu kina o Mosese ena cudru levu? E rairai sa kila tiko o koya na ka vakadomobula sa vakarau lutuki ira na tamata ka ra sega saraga ni kila e dua na ka – nai katini ni mate ca – baleta ga na lomaqa nei Fero.

Na vika na tini, ei vakatakarakara bibi enai Vola Tabu. E vakaraitaka na taucoko- me vaka na Vunau e Tini. Na tini na mate ca e Ijipita e dusia ni sa taucoko na lewa dodonu kei na nona veisausaumi na Kalou .

E saqata na Turaganilewa na Kalou na dokadoka, na cakacaka vakatawadodonu, na veivakaduiduitaki, na viava dua na ka, na veivakayagataki, na veivakararawataki kei na naumi koya ga vakai koya.

E dau tu raviti ira na kune rarawa, na vakacacani, na vakalolomataki kei na vakararawataki. Ena vakatauca na Kalou na lewa dodonu. Oqo e dua nai vakaraitaki ni Nona yalololoma, (Raica na Same 2:12, 33:5, 85:11, 89:14, 101:1, Aisea 16:5, Jeremaia 9:24).

E veiganiti me da tokara ruarua na yalololoma kei na lewa dodonu.

Ia na leqa, na noda rawa ni taura vakasivia ena muana ruarua. Na yalololoma e rawa ni vakalecalecavi tale kina na cala ka dodonu me vakadodonutaki. Se, na kena tau na lewa dodonu me vakabeka ni daru kaukamea tu. Ena cala ruarua ni tauri vakasivia. Ia, e vakaoqo na kena dodonu: “Ia ka cava tale sa taroga mai vei iko ko Jiova, mo caka dodonu ga, ka mo vinakata na yalololoma, ka mo yalomalumalumu talega ni drau lako vata kaya na nomu Kalou” (Maika 6:8).

`Na cava na vuna e vinaka kina me da cala ena mua ni yalololoma, mai na noda cala ena muana ni lewadodonu, oya, Ke sega ni rawa ni da raica me rau veiraurau vinaka (ni sega ni rawa ga)? Se vacava?`