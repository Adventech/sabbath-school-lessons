---
title:  Na Lako-Sivia
date:   28/07/2025
---

`Wilika na L/Yani 12:1–20. Na cava nai vakaro matata e vakatauca na Kalou vei rau o Mosese kei Eroni ni bera ni ra biuti Ijipita na Isireli?`

Eda na namaka me dusimaki vei rau o Mosese kei Eroni nai walewale veiganiti ni vakavakarau me biu o Ijipita: me vaka na ivakarau ni kedra kakana ni bera na dro, vakauasivi vei ira nai taba qase sara kei ira na vakaluveni lalai, na manumanu kei na veika e veiganiti.

Ia, e kurabuitaki tale nai vakasala: E tukuna me ra marautaka na kanavata ni Lako Sivia. Na kenai vosavosataki rawarawa ga, ni ra vakasalataki me ra qarava na Kalou ka na mai vakabulai ira. Na veka tale eso ena qai yaco ga mai ena kena gauna dodonu. Na veivule me ra vakarautaka e tau yadua na lami, me kua ni biu e dua na tikina. Me dui kania na kenai votavota na tamata yadua. Ke dua na vuvale ena rui sivia vua e dua taucoko na lami, ia, me ra qai veivotai kei na dua tale na vuvale.

`Wilika na L/Yani 12:13, 14. Na cava ena vakayacora na Kalou ena vukudra ni sa na lutu nai otioti ni mate ca? Na cava e vakatakarakarataka tiko na veika oqo?`

Ena marautaki tiko na Lako Yani ena vei yabaki taucoko, sega walega ni baleta na kena vakananumi na ka sa cakava oti na Kalou, ia, me baleta saraga na ka ena vakayacora tale na Kalou ena vuku ni tabatamata ka tiko edaidai. Me rau tovolea ruarua nai kumukumu oqo.

E vakamacalataki nai balebale ni ‘lako sivia’ ena tikina e 12 kei na 13: ena “lako siviti” ira na Isireli na lewa va-Kalou me baleta na veivakarusai; oya na vuna me ra vakananuma tiko kina na “Lako-Sivia.” E cokoti vata ena vosa oqo erua na vosaduidui, na “lako” kei na “sivita,” baleta ni a lako sivita na veivakarusai na nodra veivale na Isireli ka boro tu na kena ulu kei na duru ruarua ni katuba ena dra ni lami, nai vakatakilakila ni bula kei na veivakabulai. Na vosa vaka-Iperiu ni Lako-Sivia na “Pesach,” ka sucu mai na vosa cakacaka na “me lako sivita.” Na solevu ni Lako-Sivia ena vakananumi ira yadudua na Isireli ena kaukauwa kei na cakacaka veivakurabitaki ni loloma ni Kalou ena vukudra na nona tamata. Sa yaco na solevu qo mei vakadei ni nodra kilai ka dregati talega kina na nodra vakabauta vakalotu.

`Na cava na vuna e rui dau bibi kina na kena nanumi tiko na veika vinaka sa cakava na Kalou ena vukuda ena veigauna sa oti kei na kena vakabauti ni na cakava talega ena veigauna se bera mai?`