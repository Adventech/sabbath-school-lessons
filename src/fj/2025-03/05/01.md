---
title:  Na Kanavata ni Lako Sivia
date:   26/07/2025
---

### Tikina Vulici ena macawa oqo

L/Yani 11:1–10, Maika 6:8, L/Yani 12:1–30, 1 Koronica 5:7, L/Yani 13:14–16, Iperiu 11:28.

> <p>Wiligusu</p>
> “‘Ia ni ra na tarogi kemuni na luvemuni, A cava nai balebale ni cakacaka oqo vei kemuni? 27 dou na qai kaya, Oqo nai soro ni lako-sivia i Jiova, ko koya ka lako sivita na nodra veivale na Isireli mai Ijipita, ni sa yaviti Ijipita, ka vakabula na noda veivale,’” (L/Yani 12:26, 27).

Sa vakarau lutu na i katini kai ototi ni mate ca. Sa rogo oti nai otioti ni vakasala; me sa na vakayacori nai i otioti ni vakatulewa. Oqo nai tutu ni bula kei na mate. E sa mai duri tu ena i tutu dredre ni veilecayaki oqo na bula ni tamata vakayadua, na bula sara talega ni vuvale kei na matanitu taucoko. Esa na bale vei Fero kei ira na nona dauveiqaravi na kedra i tinitini na tamata, na bula se na mate.

Na veigauna ni bula sa tu e matana kei na bula ni nona matanitu e vakatautaki tu enai vakarau ni yalona ki vua na Kalou Bula nei Isireli. Na cava eda vakila, kei na cava eda na cakava ena vuku ni dre bi e dreti keda sobu tiko mai na veika e lako curumi, kei noda i kalawa e tarava, vakakina na sala eda na vakanaulu kina baleta ni noda digidigi era kuretaki talega kina o ira na tu wavoliti keda?

E yalo rawarawa na Kalou me solia vei keda na vuku, na yalomatua kei na kaukauwa me da vakayacora kina na ka dodonu, (1 Koronica 1:30, Filipai 2:13).

Na leqa ga e tiko, oya, ni kaukauwa tiko na lomada, ka da sega ni dau via vakayacora na ka dina ka dodonu. Eda sa kila tiko, ia, eda bese dina ga. E dina vakakina edaidai nai talanoa ka tiko ena Lako Yani me baleta na dua na tamata ka kauta na leqa vakadomobula vei ira na sema vua, baleta ga ni a bese ni vakamalumalumutaki koya vua na Kalou, dina madaga ni sa vuqa nai vakadinadina makare e sa sarava.

_*Vulica na lesoni qo me veivakarautaki ki na Siga Tabu, Okosita 2._