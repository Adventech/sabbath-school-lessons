---
title:  Kuri ni Vakasama
date:   01/08/2025
---

Wilika na Ellen G. White, “The Passover,” d/veva. 273–280, ena Patriarchs and Prophets.

“Ei vakananumi kai yaloyalo na Kanavata ni Lako Sivia. E sega walega ni dusi lesu kina veisereki mai Ijipita, ia, e dusi vakadua sara tu mai kina veisereki levu duadua ka na sereki keda kina o Karisito mai nai vesu ni valavala ca. na lami ni vakacaboisoro e matataka na ‘Lami ni Kalou,’ ka tiko vua na noda vakanuinui ki na bula. E tukuna nai Apositolo, “Sa vakamatei oti e na vukuda na noda lako-sivia, io na Karisito,” 1 Kor 5:7. “E sega ni rauta me vakamatei ga na lami ni lako sivia; me boro na kena dra ena duru ni katuba; me rawa ni yaga kina ki na noda bula na dra i Karisito. Me da vakadinata, sega walega na nona mai mate me baleti vuravura, ia, e mate ena vukuda vakayadudua. Me da vakayagataka me vaka na kenai naki ki na noda bula na mana kei na talei ni veisorovaki.”—Ellen G. White, Patriarchs and Prophets, d/veva 277.

Era se vakayacora tikoga edaidai na Jiu ka ra se maroroya tiko na vakabauta, na kena solevutaki na Kanavata ni Lako-Sivia, “pesach.” Era cakava na ka era vakatoka “Passover Seder” (“Seder” kena ibalebale “kenai vakarau/tuvatuva”). E ra railesuva kina nai talanoa ni Lako Yani, ka ra mai veidovi talega vakavuvale ena dua na magiti vakarautaki. Veivakurabuitaki ni ra se maroroya tikoga, me tekivu mai na gauna ni Lako Yani. Na Siga Tabu nai Kavitu ni Siga duadua ga, ka ra maroroya talega na Jiu, e dede duadua na kena maroroi tiko mai.

**Taro me Veiwaseitaki:**

`Eda kila vakacava ni cakacaka vakadodonu na Kalou ena nodra mate na ulumatua, vuqa vei ira era sega ni kila e dua na cala? Eda na vakatautauvatana rawa vakacava kei na tukutuku dina ni loloma ni Kalou? Vakacava na waluvu levu, eda na ciqoma rawa vakacava?`

`Na cava nai balebale ni vakatakarakara ka tukuna ni ra sa ubi ena dra na tamata vakabauta, ka sa vui ira talega mai na nodra dukadukali kecega na dra i Jisu?`

`Wilika mada na mala ni vosa oqo: “O ira na muri Karisito e dodonu me ra vakaivotavota talega ena ka e lako curuma. E dodonu me ra ciqoma ka vakatotomuria na vosa ni Kalou me rawa ni yaco me kaukauwa ka uqeti kina na bula kei na veika eda cakava. Ena kaukauwa i Karisito, era na tavuki me ra veiucui kei Koya, ka na saravi vei ira na bula va-Kalou. . . . Me na yaco na Yalo kei na cakacaka i Karisito me na yalo ka cakacaka nodra na nona tisaipeli.”—Ellen G. White, Patriarchs and Prophets, d/veva 278. Eda na vakatarai Karisito vakacava me cakava vei keda na veika ka volai koto eke?`