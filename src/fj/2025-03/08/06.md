---
title:  E Vosa ni Yalayala ni Kalou vei Keda Na iVunau
date:   21/08/2025
---

`Wilika na Roma 3:20–24. E vakamatatataka o Paula ni sega ni rawa ni vakabulai keda na iVunau e Tini, ia, ena qai cava ga na yaga ni Vunau ki na noda bula?`

E vakayagataki tiko ena volavola nei Mosese na vosa vaka-Iperiu na ‘dabarim,’ me dusia na Vunau e Tini, (L/Yani 34:28, Vakarua 4:13, Vakarua 10:4), ka sega ni kenai balebale na “iVunau,” ia, na “vosa.” Na vosa na ‘dabar’ (e dusia ni dua ga), e rawa ni kena ibalebale na “vosa ni yalayala.” Ena vuqa na tikina, (1 Tui 8:56; 2 Koronica 1:9; Neumi 5:12, 13; Vakarua 1:11; 6:3; 9:28; Josua 9:21; 22:4; 23:5), e vakadewataki na ‘dabar’ me vosa ka dusia na yaca (noun) se vosa cakacaka (Verb) ka vakamacalataka na vakasama ni vosa ni yalayala.

E veivakararamataki o Ellen G. White ena i tavi ni Vunau: “Nai vunau e Tini... e tini na vosa ni yalayala.” .”—Ellen G. White Comments, The SDA Bible Commentary, vol. 1, d. 1105. E dodonu me laurai na iVunau me tini na vosa ni yalayala mai Vua na Kalou, ka na tuberi keda ena sala dodonu me rawa ni vakayacora kina vei keda na ka veivakurabuitaki. Ia meda talairawarawa vei ira.

`Wilika na Roma 10:4. Meda raica vakacava na itukutuku nei Paula, ni sa mai “vakayacora o Karisito na ka sa nakiti ena iVunau?”`

E tukuna o Paula, ni o Karisito na ‘telos’(naki) ni Vunau, ia, sega ena vakasama ni sa mai tababokoca se vakaotia na iVunau. E kena ibalebale ga ni o Karisito na inaki se vanua e vakanaulu tiko kina nai vunau; e sega ni kena ibalebale ni sa mai vakaoti na kaukauwa kei na tawamudu ni vunau ena nona sa mai vakacabori o Karisito.

Mai na dua tale na muana, e vosa tiko kina o Paula ena bibi ni vunau, na kena dodonu, kei na dei ni kena lewa, (Roma 3:31, 1 Koronica 7:19, Kalatia 5:6). Nai balebale dina ni vosa na ‘telos,’oya ni dua na kena inaki kei na vanua e vakanaulu tiko kina, ka sega ni vauci ena loma ni dua na gauna. O Karisito nai dola ni kena kilai nai naki dina ni vunau ni Kalou. Ena cala kina me da tukuna ni sa mai vakatawayagataka, vakamalumalumutaka ka tababokoca nai vunau. O Karisito na vanua e vakanamata tu kina na ivunau, ka sai koya ka dusia tiko mai nai Vunau.

`E dusimaki keda vakacava vei Karisito nai Vunau? E vakatakilai keda vakacava vei keda nai vunau, ni bera ni qai tuberi keda sara yani vei Jisu?`