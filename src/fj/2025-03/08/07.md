---
title:  Kuri ni Vakasama
date:   22/08/2025
---

Wilika na Ellen G. White, “The Law Given to Israel,” d/v. 303–310, kei na “Satan’s Enmity Against the Law,” d/v. 331–342, ena Patriarchs and Prophets.

“E loma ni Kalou me sereka e dua nai yaloyalo talei ka lagilagi ena nona na mai vakarogotaka na Nona iVunau, me maroroi kina na kena itovo cecere. Me vuabale na marau vei ira na tamata ena nodra raica ni sema na veika kece ki na veiqaravi vua na Kalou ka me vagolei kina Vua na vakarokoroko cecere duadua,”—Ellen G. White, Patriarchs and Prophets, d. 303.

Na yavu ni vakarokoroko oqo e se yaga tikoga edaidai. E tovure mai na noda kila na nona cecere na Kalou, nona kaukauwa, kei na tikotiko vakaturaga. Ena bulia e yaloda na vakavinavinaka ka vakarusa na yalodokadoka na noda raica na lagilagi ni Kalou. Eda na kila walega na noda dukadukali, ke da toro volekata yani nai serau tabu ni Kalou, ka na tuberi keda me da karamacataka na nona i serau ka na veisautaka na bula, ka da sa na gadreva me da veiucui kei koya.

Ena muloci keda meda vakararavi vakatabakidua vei Karisito kei na nona mate me sosomitaki keda, na noda sa lialiaci mai ni da sa rui duidui mai Vua, kei na nona ivunau vakaturaga.

Ena vakamatatataka o Jisu, ena gauna vata oya, ni sega ni na ka dredre na noda talairawarawa ni na nona i Vunau, kevaka eda na vakamalumalumutaki keda meda ciqoma na Kalou me noda Turaga ka noda Tui, (Maciu 11:28–30). E tukuna vakamatata o Karisito ni tudei ka se mana tu ga nai vunau (Maciu 5:17–20). Ni da muria nai vunau ena dela ni loloma kei na yalo e vakavinavinaka Vua ena vuku ni veivakabulai ka solia wale vei keda, eda sa na qai vakila na taucoko ni noda veiwekani kei Koya. Na noda marautaka tiko na kalougata levu ni noda maroroya nai vunau, eda sa na rawa talega ni cibitaka na veivakadeitaki ni noda sa kila ni noda bula e kune duaduaga vei Jisu, ka sega ena noda maroroya na ivunau.

**Taro me Veiwaseitaki:**

`Ena vukei na tamata ena vakavakarau ki na kena na mai ciqomi nai Vunau, me kila kina nai balebale ni vakarokoroko dina e gadreva me tiko vua. E tiko li ena noda veivalenilotu kei na bula vakalotu edaidai na vakarokoroko kei na bula e qoroqoro ena mata ni Kalou? Se sa tekivu me karusa tiko yani vakamalua?`

`Vakadeuca mada na i tuvatuva ni veiyalayalti oqo: “Au na yaco me nodra Kalou, ka ra na yaco me noqu tamata” Na cava na kena ibalebale vei keda edaidai? E na vakatakilai vakacava ena bula vakatamata yadua kei na bula vakaikumukumu?`

`Ena veivakarautaki vei keda na Kalou meda vakayacora na ka e vakarota meda vakayacora. E tukuna o E. G. White ni “ena vukei keda meda rawata na ka e lavaka.”—Christ’s Object Lessons, d. 333. O na matanataka vakacava na ‘dabar’ qo, na Vosa ni yalayala ni Kalou.`

`Eda na sausaumi vakacava ena veivakasama duidui eda dau rogoca, ni sa mai tababokoci nai vunau mai na Kauveilatai? Na cava dina era tukuna ni sa bokoci?`