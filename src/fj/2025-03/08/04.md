---
title:  Na iLoloma Mai na iVunau
date:   19/08/2025
---

`Wilika na L/Yani 20:1–17. Na cava na yavudei ena iVunau? E tuvani vakacava nai Vunau?`

Me kasa e lomada ni sega ni tekivu nai vunau ena i vakaro, ia, ena loloma ni Kalou ena vukudra na nona tamata:

“Koi au, ko Jiova na nomu Kalou, ko koya ka kauti iko mai na vanua ko Ijipita, mai na vale ni veivakabobulataki,” (L/Yani 20:2). E vakaraitaka taumada na nona loloma savu na Kalou ena nona solia na bula galala kei na bula vei Isireli. Sa qai mai vakatakila vei ira na lomana. Me ra maroroya nai Vunau ena dela ni loloma kei na vakamuduo, mei dole ni ka sa cakava na Kalou ena vukudra.

E isoqoni ni vosa ni Vunau na “loloma” (Roma 13:10). Nai vakaro levu duadua na ivakaro ni loloma, ka vakamacalataki ena ena rua na sala: loloma vua na Kalou (Vakarua 6:5) kei na loloma vua na kainomu (V/Soro 19:18).

Ena imatai ni va na iVunau, e vakadewataki kina nai balebale ni loloma vua na Kalou; ena vo ni ono nai vunau e vakadewataka nai balebale ni loloma vua na kainomu. Na ivunau e tekivu ena noda rokova taumada na Kalou (vagolei cake), ka dokai ira vakakina na tamata kecega (e gole vakababa):

1. Rokova ka rerevaka na Kalou ena noda solia vua na imatai kei na tikina cecere duadua ena noda bula, (matai ni Vunau);
2. Rokova ka maroroya na nona i tutu na Kalou ka sega ni o biuti Koya kei na veimataqali veimatakau, vakayago sei vakatakarakara, se vakayalo; me nei Jiova duadua na noda loloma (ikarua ni Vunau);
3. Dokai ni Yacana, e dusia na nona i tovo kei na ivalavala (na ikatolu ni Vunau);
4. Vakatabuya na nona siga ni Vakacecegu mo qaravi Koya – na Siga Tabu (na ikava ni Vunau);
5. Vakarokoroko vei rau na itubutubu (ka lima ni Vunau);
6. Vakarokorokotaka na bula (na ikaono ni Vunau);
7. Rokova na vuvale (nai kavitu ni Vunau);
8. Rokova na ka e nona e dua tale na tamata (na ikawalu ni Vunau);
9. Doka ka maroroya na na kedra irogorogo na tamata tale eso (na ikaciwa ni Vunau) kei na
10. Rokova na nomu bula me kua ni vakaboicataki na nodaru ivalavala (na ikatini ni Vunau).

E tukuna saraga o Jisu: “Kevaka dou sa lomani au, dou talairawarawa ki na noqu vunau,” (Joni 14:15; raica talega na 1 Joni 4:20, 21). Na vakaraitaki rawarawa duadua ni loloma kei na talairawarawa vei Jisu, na ivakarau ni noda veimaliwai kei ira na wekada.