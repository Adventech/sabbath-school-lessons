---
title:  Bulataki Nai Vunau
date:   23/08/2025
---

### Tikina Vulici ena macawa oqo

L/Yani 21:1–32, 22:16–23:33, 2 Tui 19:35, Maciu 5:38–48, Roma 12:19, Maciu 16:27.

> <p>Wiligusu</p>
> “A sa kaya vei Mosese ko Jiova, Mo vosa vakaoqo vei ira na Isireli, Dou sa raica ni’u a vosa vei kemudou mai lomalagi: Mo dou kakua ni cakava na kalou siliva me kequi kuri, mo kakua talega ni cakava vei kemudou na kalou koula:” (L/Yani 20:22, 23).

E gadreva na Kalou me ra duidui na nona tamata mai vei ira na veimatanitu ka wavoliti ira. E vinakata me yavutaki ira me ra kumukumu yalodina ena vakabauta ka me ra bula ena ruku ni nona veiliutaki kei na nona lewa. Me vakarorogo ena ivunau na tamata kecega. Era digitaki eso me ra yadrava na kena na vakamuri na ivunau, kei ira na bete me ra vakatavuvulitaka. Ena bibi talega na nodra itavi nai tubutubu.

E cereki na itovo ni veivanua kei na ka era tutaka ena nodra yavu ni vakavulewa, ka koto kina na isausau era namaka, na inaki kei nai tovo nei koya ka bulia na yavu ni vakavulewa. Na kena i vakaraitaki o Fero: ni vakarota me ra vakarusai na gonetagane kece vei ira na Iperiu. E vakatakila se mataqali tamata vakacava: yalo ca. E duidui ke dua na tui e vakaduria e dua na lawa me ra vuli wale ena vuli torocake na yabaki 18 kece ena nona matanitu. Oya ei vakaraitaki ni yalovinaka kei na gagadre me tubu na matanitu.

E kilai na Kalou ena Nona ivunau, oya, na nona yalovinaka, loloma, na ka e vakamareqeta, nona yalododonu kei na nona cata na ca. E vakaturaga ka vinaka na ivunau me vakataki koya ga na Kalou. E karoni keda nai vunau mai na veika vakarerevaki kei na leqa vakadomobula, ka rawa ni yaco ena lomanibai vakarautaki me rawati kina na bula. Na yavu levu ni nona iVunau na Kalou, na nona rokovi, nodra dokai na veiwekani, kei na vakamareqeti ni bula.

_*Vulica me veivakarautaki ki na Siga Tabu, Okosita 30._