---
title:  Kuri ni Vakasama
date:   29/08/2025
---

Wilika na Ellen G. White, “The Law Given to Israel,” d/v. 310–314, ena Patriarchs and Prophets.

Sa rauta me da rarawa tiko ena veisiga mai na nona ilawaki kei na ivadi ca na noda meca, baleta ni da se tiko voli ga ena nona yalava. O cei mada vei keda e sega ni se bau kila na mosi kei na rarawa, ka yaco mai ena vuku ni valavala ca kei na vuravura ivalavala ca eda bula tiko kina? Sa leqa sara ni sa tiki tiko ni bula edaidai. E vinaka ni solia na kaukauwa na Kalou me da lako curuma kina.

“Ena tala mai na noda i Vakabula uasivi na veivuke ena gauna saraga eda gadreva kina. Esa vakalougatataki tu na sala ki Lomalagi ena mawe ni yavana. E a votoka na yavana na kauvotovotoa taucoko ka votoka na yavada. E sa colata oti na kauveilatai kece eda kacivi meda colata. E vakatara na Kalou me yaco na dredre, me sala e vakarautaki kina na yaloda kina bula sautu. Na gauna ni rarawa e gauna vakarerevaki vei ira na tamata ni Kalou; ia e gauna saraga me tacake kina na tamata vakabauta yadudua, baleta ena vakabauta ga ena raica kina o koya na drodrolagi ni vosa ni yalayala ni vakavolivoliti koya tu.”—Ellen G. White, The Great Controversy, p. 633.

**Taro me Veiwaseitaki:**

`E dredre na kena ciqomi vakarawarawa ena vei senitiuri sa oti na vakasama ni nona vakatalai ira tani na veimatanitu vaka-pekani na Kalou mai na nodra vanua, ka so na gauna era vakawabokotaki saraga. E veivakataqayataki dina. Ia, ena vukei keda vakacava me da vakabauta ni na vakaraitaki talega na lewadodonu ena loloma ni Kalou, me vaka e vakatakilai ena ka e yaco qoka?`

`Vakadeuca toka mada na dina ni nona vakaraitaka o Jisu, na bibi ni noda lomani ira na tani, vakakina o ira na keda meca, kei ira era sevaki keda. E tukuna: “O koya mo dou qai vinaka sara, me vaka sa vinaka sara na Tamamudou sa tiko mai lomalagi,” (Maciu 5:48). Na cava na vu ni nona vakaraitaka o Jisu nai vakaro oqo, me salamuria yani na veivakaro sa cavuti oti? Na cava e tukuna tiko vei keda eke o Koya baleta nai balebale dina ni sega walega ni da “vinaka sara,” ia, meda vinaka sara me vaka ni vinaka sara na “tamada sa tiko mai lomalagi?”`

`E totoka nai tovo ni nona laveta o Paula na ivunau ni Kalou kei na kena inaki, ia, e saqata na kena vakatanitaki. Na cava nai balebale ni tukutuku qo: “Ni dou sa sega ni lewai e na vunau, e na loloma ga,” (Roma 6:14)? Cava so na sala e rawa ni da vakatanitaka kina na ivunau?`

`Na cava na kedrau duidui na lewadodonu kei na saumi ni ca? E rau vakasama duidui, se, dua ga na vakasama ka duidui ga na kenai cakacaka? Eda na kila vakacava ni noda gadreva na lewadodonu e sega ni gagadre me veisausaumitaki kina na ca?`