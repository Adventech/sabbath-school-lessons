---
title:  Na iSau ni Mata na Mata
date:   27/08/2025
---

`Maciu 5:38–48. E vakadewataka vakacava o Jisu na i vunau (lawa) ni veisausaumi? Edaa na vakayagataka vakacava edaidai?`

E lavetaka o Jisu na veitikina kilai levu vei ira na Isireli mai na Veiyalayalati Makawa me vakavuvuli kina ena ivunau mai na ulunivanua. Ia, e sa vosa saqata kina na nodra ivakavakadewa na rapai, ka ra sa gole tani mai nai vakavuvuli dina ni vunau ena loma ni vica na senitiuri sa sivi. Oya na ivakavuvuli vakatamata, sega walega ni nodra sa ubia nai naki dina ni Vosa ni Kalou, ia ena nodra sa vakatanitaka saraga na kenai na kena ibalebale. E sa vakatikora tale o Jisu, ena nona i vakavuvuli, na balebale dina ni vei vunau oqo. E dusimaki ira na vakarorogo tiko mai na ulunivanua o Jisu ki na inaki kei na ibalebale dina ni vunau, me vakadodonutaka kina eso nai vakavakadewa cala.

Na L/Yani 21:24, ka cavuti kina na, “sau ni mata na mata, bati na bati,” e lavetaki ena Maciu 5:38 (Dou sa rogoca...Ia koi au, kau sa kaya vei kemudou”) e vakaibalebaletaki ki na vunau ni veisausaumi. E vakayagataki talega ena V/Soro 24:20 kei na Vakarua 19:2).

Na inaki taumada ni vunau oqo me tarovi kina na nodra dau via sauma vakataki ira na ca. Me yaco taumada edua na veivaqaqai, me tarovi tu kina na vakadave dra, kei na vei sausaumi. Na mavoa me ra dikeva na daunilewa, cakacakataki na kena isau vakailavo, vakadeitaki, me qai soli vua e vakamavoataki. E caka me lati ira na tamata mai na nodra via “vakatauca ga na lawa ena nodra dui lewa.” Ena vakatauci ga na lewadodonu, ia me vakayacori me vaka na ivunau ni Kalou.

E kila tiko o Jisu nai naki dina ni vunau qoka, baleta ni o Koya ga e solia vei Mosese; e rawa kina ni vakayagataka vakadodonu me vaka na kenai naki taumada. Na kena vakanananu, oya, me kauta mai na lewa dodonu, na veivakaduavatataki, kei na vakalesui ni vakacegu. Rawa ni veiletitaki, ni lewa dodonu e dua tikoga na mataqali veisausaumi. Na vakayagataki vakadodonu ni vunau qoka, oya, na kena kune e dua na vanua e veiraurau vinaka me vakayacori kina na lewadodonu ka sotavi na vakacegu ena yasana ni veisausaumi.

`E vukei vakacava na nomu vakasama ena nomu sa mai kila, ni na yaco mai na lewa dodonu ena dua na gauna, me sotava na cakacaka vakatawadodonu ka laurai tiko e vuravura edaidai?`