---
title:  Na Veisausaumitaki ni Ca
date:   28/08/2025
---

“Oi kemudou sa lomani dou kakua ni sauma na ca sa caka vei kemudou, ia mo dou laiva vua na Kalou me sauma; ni sa volai; A noqu i tavi me’u cudruvaka; au na sauma koi au, sa kaya na Turaga,” (Roma 12:19; raica na Vakarua 32:35).

`Nai vakaro kei na vosa ni yalayala cava e kune ena tikina qo? Na yavu cava erau veiwekani voleka kina?`

E nodra itavi na daunilewa e Isireli ena gauna oya, me ra raica na kena vakayagataki na ivunau me vakatau kina na itotogi ke yaco na mavoa. Ena caka tiko me yacova ni tadu o Jisu me tauci na lewa dodonu ka yali tiko edaidai.

E gadrevi taumada na dina. Era leqa na qasenivuli ni vunau ena gauna oya ena ivakavakayagataki ni vunau, ka ni dolava tale na katuba me vure na yalo ni veisausaumi. E sa vakayali na yavu dei, ka sa calati na kena inaki dina. Sa mai vakavuna tale na nodra taqomaka na ka e vakatabuya dina na ivunau.

`Wilika na Maciu 6:4, 6; Maciu 16:27; Luke 6:23; and 2 Timoci 4:8. Na cava e tukuna na veitikina oqo ena rai nei Jisu me baleta na ivakavuvuli ni ivakavinavinaka kei na itotogi?`

E sega ni saqata o Jisu na ivakavuvuli ni ivakavinavinaka kei na itotogi. Na lewadodonu e yavu ni vakavuvuli dina; ka tiki bibi ni bula. Ia, e sega ni dodonu me dua e lewa tu ga me taura nai tavi vaka turaganilewa, daunilewa kei na dauniveitotogitaki. E ka rawarawa wale tuga me da vakaceba na lewadodonu! E sega ni vakatau vei keda na veisausaumi. Ke sagai me wali na ca, ia, me vakayacori ena mataveilewai; e nodra i tavi na turaganilewa.

E tukuna vei keda o Jisu, ni dodonu me da vinaka sara me vaka ni “sa vinaka sara na tamamudou sa tiko mai lomalagi.” Ena rawa vakacava me da vinaka sara me vaka na Kalou? Ei tovo va-Kalou na nodra lomani na tani. E tuberi ira na muri Koya mera lomani ira na kedra meca ka mera masulaki ira na dauveivakacacani. Na ivakaraitaki dina ni “vinaka sara” na dauloloma, na veivosoti, kei na yalololoma (Luke 6:36), vei ira madaga e sega ni ganiti ira. Na yavu qoka kei na kena matanataki, ena vakabasikata dina na saravi ni itovo ni Kalou.

`Na sala cava eda na vulica kina meda dauloloma, ena kena iwalewale eda vakaroti kina, me baleta na noda bula ena veisiga yadudua? Na cava na vuna me wili kina eke na vakamatei ni tamata makawa?`