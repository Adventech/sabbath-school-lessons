---
title:  Nai Tuvatuva Taumada ni Kalou
date:   26/08/2025
---

`Wilika na L/Yani 23:20–33. Na i walewale cava e namaka na Kalou me vakayagataki me vakamalumalumutaki kina na Vanua Yalataki?`

E sega ni naki ni Kalou me ra vala na nona tamata me qai nodra kina na vanua; me soli ga vei ira. E a sa yalataki oti tu vei Eparaama, Aisake kei Jekope ka dodonu me ciqomi ga vakailoloma mai vua na Kalou. Nai moimoi ni vakamalumalumutaki ni Vanua Yalataki e sa saravi rawa mai na Wasa Damudamu.

E vala na Kalou ena vukudra na nona tamata me ra qaqa mai vei ira na via veivakamatei tiko (L/Yani 14:13, 14). Era vakadrukai na kai Ijipita baleta ni takoso na Kalou.

E vakadrukai talega o Senikaripi na tui Asiria kei na nona mataivalu qaqa, vakaiyaragi bibi, ka vakarautaki vakavinaka, mai vua na Kalou. Era sega saraga ni ra vala na Isireli.

E solia na qaqa na Kalou baleta ni vakabauta tiko na Vosa ni Kalou mai na gusui Aisea na parofita o Esekaia na tui Isaiah (2 Tui 19:35, Aisea 37:36).

E tukuna vei Eparaama na Kalou, ni rawa ni na qai soli vua me taukena na Vanua Yalataki ni oti e 400 na yabaki (V/Tekivu 15:13–16). Baleta? E vuna ni ra rui tamata ca na tawana tiko na vanua o Kenani. E yalololoma tiko na Kalou vei ira, ka solia tiko e dua na gauna vei ira me ra veivutuni. Ia, era tomana tikoga na veicoqa kei na Kalou kei na nona vinaka. Ni sa tarabewa na nodra ca, sa vakarau na Kalou me sa solia na nodra vanua vei ira na Iperiu me nodra Vanua vou.

Kena ikuri, na yalayala ni Kalou ni na cemuri ira na veimatanitu e matai Isireli ena rua na sala vinaka, dina madaga ni matalia toka: (1) na nona vakarerea ka vakataqayataka na vei matanitu ca, kei (2) talai ni lagotavuivui (vi) rerevaki me vakasavi ira tani. Me yaco ni bera ni ra butaka yani na Vanua vou na Isireli, era na saumaki ka “dro e matadra” (L/Yani 23:27, 28). E colata nai tavi bibi ni kabai ni Vanua Yalataki na Agilosi ni Kalou. Na Dautukutuku oya na Karisito, o koya ka tuberi ira tiko mai, e vakamalumalumutaka na veivanua, ka taqomaki ira voli tiko. O Koya ga na duru o ena siga kei na duru bukawaqa ka liutaki ira tiko mai ena bogi. Me vakatudaliga vinaka vua o Isireli baleta, ni nona tiko na lewa va-Kalou (L/Yani 23:21). Na saqati ni lewa ni Kalou kei na vakatitiqataki ni nona veiliutaki ei vatatao ni toso i liu.

`Na cava eda vulica rawa me baleta na loloma savu ni Kalou, ena vakasama ni kena soli e vuqa na yabaki vei ira na pekani mera veisau, kei na icavacava ni loloma savu vei ira na biligi Koya?`