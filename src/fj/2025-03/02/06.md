---
title:  Na Veicilivi
date:   10/07/2025
---

`Wilika na L/Yani 4:18–31. Na cava na i yaloyalo ni noda ciqociqomi kei na ka e vulici rawa ena i talanoa matalia oqo?`

Era kurabui na gonevuli ni Vola Tabu ni ra wilika ni a tovolea na Kalou me vakamatei Mosese tale ni sa oti na nona sa vakaio, ka sa tekivu nai lakolako ki Ijipita: “sa veitata kaya ko Jiova, ka segata me vakamatea,” (L/Yani. 4:24). Na yavu dina ni veileqaleqati oqo na veicilivi. E se bera ni cilivi tiko nai tini ena vuvale, me vaka e vakaroti ena veiyalayalati nei Eparaama kei na Kalou (V/vu. 17:10, 11).

E gadrevi vei Mosese, na nodra iluliu na isireli, me vakaraitaka na nona vakamalumalumutaki koya vakaoti vua na Kalou, me mana kina na nona liutaki ira na wekana me ra talairawarawa vua na Kalou. E dodonu mei vakaraitaki ni bula sorovaki vua na Kalou. E vinaka ni marama yavavala o Sipora na watina, ka mani cilivi naluvedrau me rawa kina na bula vei Mosese na watina. E vakaterega vei Mosese na “kuli sikavi dra ni vusoi koya na gone,” mei vakaraitaki ni veisorovaki, na bula kei na dregati ni veiyalayakati. E ikuri ni yaloyalo saravi na cadruti ni kena vakayacori.

Na lesoni bibi e vulici ena i veta ni veiqaravi oqo: mo cakava na ka e dodonu dina ga me vakayacori.

“E ciqoma o Mosese ena sala mai Mitiani e dua nai tukutuku vakadomobula ka rui kurabuitaka vakalevu, me baleta na nona rarawataki koya tiko na Kalou. E veivakarerei nai walewale ni nona rairai mai vua na agilosi, e vaka beka ni sa na vakarusai koya ena gauna vataga oya. E sega ni vakaraitaki na vuna; ia e nanuma rawa ga o Mosese ni a sega ni kauwaitaka e dua na ka ea vakarota mai na Kalou... e sega ni se ciliva na nodrau i tini. E sega ni vakamuria na yavu ni veidinadinati ka na okati kina o luvena ena veivakalougatataki ni Kalou ena vuku ni veiyalayalati kei Isireli. Na veivakawaleni vakaoqo mai vua nai liuliu digitaki ena sega ni rawa ni vakagogotaka nai vakaro ni Kalou vei ira na nona tamata. E vakayacora na veiqaravi tabu oya o Sipora ena vuku ni nona domobula de na qai vakarusai o na watina. Sa qai vakavuna me vakatarai Mosese kina na agilosi me tomana nai lakolako. E biuti Mosese ena dua nai tutu vakadomobula nai lakolako vei Fero; ena karoni walega na nona bula ena nodra veimaroroi na agilosi ni Kalou. Ia, ena sega ni dei na nona bula ke vakawalena tikoga nai tavi e sa kila tiko; baleta ni na sega ni ra nona i sasabai na agilosi ni Kalou.” –Ellen G. White, Patriarchs and Prophets, d/veva. 255, 256.

`Na cava e tukuna vei iko nai talanoa oqo ke daru coko tiko ena kena vakawaleni nai tavi e daru kila tiko ni dodonu me vakayacori? Na cava beka na veisau o gadreva mo vakayacora ena gauna saraga oqo?`