---
title:  Kuri ni Vakasama
date:   11/07/2025
---

Kuri ni vakasama: Wilika na Ellen G. White, “Moses,” D/veva. 251–256, in Patriarchs and Prophets.

E rairai tukutuku talei ni tavuki ni bula i Mosese na kaci veivakubuitaki mai na vunikau ka caudre tiko. Nai takele kece ni nona bula e vakatau tiko mai na nona ciqomakei na nona talairawarawa ki na veilesi ni Kalou me kauti ira tani na Iperiu mai Ijipita ka lutaki ira yani ki na Vanua Yalataki. Io sa dina, eda sa kila tiko nikua na ka e qai yaco. Tovolea mo biuti iko mada ena i tutu i Mosese ena gauna e caudre kina na vunikau.

E drotaki bula mai Ijipita. Era sa tubu mai e dua na tabatamata vou vei ira na Iperiu ena loma ni 40 na yabaki. Vuqa era sa na sega ni kila i koya, se ciqoma e dua nai tukutuku cala ka moici vakatani ka vakadewataki sobu tiko mai me baleti koya. Ia, e se kacivi koya ga na Kalou me liutaka nai kumukumu vataga oya mai na dua na matanitu qaqa? Sa rauta me datuvu?

Io, sa dua dina nai tavi vakaicolacola. Ia, vakasamataka mada ke a vakasega tikoga vua na Kalou. E rawa ni a yali tawamacala ena i tukutuku ni veigauna ke a sega ni a cakacaka na Kaou ena vukuna. E sa cakacaka yaco, ka tubu me dua nai liuliu vakairogorogo, sega ena loma ni Vola Tabu ga, ia, ena vuravura talega.

**Taro me Veiwaseitaki:**

`E vakayacora o Mosese na ka e kacivi koya kina na Kalou ena veiyabaki ni vakanomodi ena vanua dravuisiga: e tamata ni vuvale, vakatawa sipi, ka vola rawa e rua nai vola enai Vola Tabu ena vuku ni nona veiceguvi na Kalou, ni bera ni kacivi mei liuliu qaqa vei ira na tamata ni Kalou. Na sala cava e vakavulici keda kina na i talanoa kei Mosese me baleta na noda itavi edaidai?`

`Rawa ni o veiletitaka, ni ulubale e cauraka o Mosese, ke laurai vakavinaka, e vakasama dina taucoko, se vacava? Na cava na vuna me ra vakabauti au kina na tamata? O cei dina sara mada o au? Au sega ni daunivosa? E vakavulici keda vakacava nai talanoa oqo ena noda vulica me da vakabauta ni na vukei keda na Kalou meda qarava nai tavi ea kacivi keda kina?`

`Vakabibitaka na vakasama ka cauraki tiko ena Siga Sade me baleta na nona vola nai Vola ni Vakatekivu o Mosese ka kena usutu tiko nai tukutuku matata ni veigauna sa oti kei nai tuvatuva i veivakabulai ni Kalou. E dodonu me da vorata na sasaga kece me vakagogotaka na tukutuku qaqa enai vola, vakauasivi na dina ni tukutuku taumada ena i matai ni 11 na kena wase ni vola.`