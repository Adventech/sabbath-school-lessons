---
title:  Na Yaca i Jiova
date:   08/07/2025
---

`Wilika na L/Yani 3:13–22. Na cava na bibi ni yaca ni Kalou kei na vu ni nona via kila o Mosese?`

E cereki Koya vei Mosese na Kalou me o “’ehejeh ’asher ’ehejeh,” ka kenai balebale na SA BULA KOI AU VAKAI AU “se “SA-BULA-KOI-AU” L/Yani 3:12. E vakayagataka na Kalou na vosa cakacaka na “ehejeh” ena tikina e 14 ena nona vakarogotaka “Au na tiko” vata kei iko. E kenai balebale ni o Koya na Kalou ka tiko ena tikina cecere ka tabu ena loma ni gauna tawamudu, ka na tiko talega vata kei ira sa ramusu ka malumalumu na yalodra (Ais. 57:15).

Na yaca veiganiti kei na Kalou ka ra kila na nona tamata mai nai Vakatekivu na “Yahweh” (vakadewataki ena i Vola Tabu vakavalagi: “LORD,” Vola Tabu vakaviti: “Jiova”), ia, era lecava ga na titobu ni kena i balebale. E kila talega o Mosese na yaca “Yahweh, se Jiova, ia e ucui ira ga, ni sega ni kila talega na kena i balebale dina. Na nona taro, “Ko cei na yacamuni?” e ivakaraitaki ni dua na tamani vakekeli titobu ka vakaiyanaqa.

E yaga na kenai vakaraitaki ka kune ena Lako Yani 6:3, ni tukuna na Kalou: “ia ka’u a rairai vei Eparaama, vei Aisake, kei Jekope, ni’u Kalou Kaukauwa duaduaga, ia ka’u a sega ni kilai vei ira e na yacaqu ko JIOVA.” E sega ni tukuni ni lecavi na yaca Yahweh (Jiova) vei Atama, Noa, Eparaama kei ira na pateriake (Raica V/vu 2:4, 9; V/Vu. 4:1, 26; V/vu. 7:5; V/vu. 15:6–8). E kena ibalebale ga ni sega ni matata vei ira na titobu ni kenai balebale.

Na yacana, Yahweh (Jiova), e dusia tu na dina ni nona Kalou ni veiwekani, na nodra Kalou na nona tamata, ka Kalou ni veiyalayalati. E kabiti keda tu ga, ka vakavuna me dau takosova na veika eda lako curuma na tamata. Na Kalou Kaukauwa (V/vu 17:1), ka Kalou cakacaka mana, ka dautatakosovi keda ena nona kaukauwa levu. E dau matanataka na nona kaukauwa levu ena dela ni loloma kei na veikaroni. O koya tikoga na Kalou o “Elohim” (Qaqa, kaukauwa, Kalou cecere,” na Kalou ni tamata kecega, O koya ka “lewai Vuravura kei lomalagi, o “Koya ka bulia na ka kecega”), ia, na yaca Yahweh se Jiova e boroya na babasogasoga ni nona veiwekani kei na tamata.

E sega ni ka ni cakacaka mana na kena kilai se na cavuti ni yacana. E baleta ga na vunautaki ni yacana, kei na noda tuberi ira na tani ki na dina kei na veivakabulai ka vakasavuya tiko mai vei ira era lako mai vua ena vakabauta. E tukuna na Joeli 2:32, “... ko koya yadua sa na masuta na yaca i Jiova, ena bula.”

`Na cava e tara na nomu bula, ka o sa bau vakila dina kina na veivolekati ni veitauraki mosimosi kei Jiova, me vaka e vinakata tiko mai o Koya vei ira kece era vakamalumalumutaki ira Vua?`