---
title:  Vakasisilataki ira Vaka-i- ira ga
date:   09/09/2025
---

`Wilika na L/Yani 32:7, 8. Na cava e talai Mosese lesu tale mai kina na Kalou kina nodra keba na Isireli?`

Era sa cavuikalawa tiko na Isireli kina veisere kei na Kalou ka sereki ira mai Ijipita ena nodra sa qarava na matakau. E beitaki ira ga na Kalou, “ni ra sa vakasisilataki ira” (L/Yani 32:7 – ena nodra sa cabora ki na matakau na ivakamalua ni nodra sereki mai Ijipita. Sa veicalati vakadua mai na ka e tukuna na Kalou vei ira (L/Yani 20:2)! Sa dua na leqa levu na nodra sa cakitaka nai serau ni Kalou kei na Nona kaukauwa. Sa vakatanitaki ka vakasisilataki vakadua na nodra vakanananu kei na nodra lewa e loma.

E raica o Isikeli na parofita, ni vu levu ni rarawa kei na leqa vei ira na tamata ni Kalou na qaravi matakau, ka ra tovura mai kina na vei valavala ca e vuqa (Isikeli 8:1–18, 20:1–44, 22:1–12). Eda dau vakataroga se cava era sa rui yalowai kina ka dredre ni dau vakavulici na tamata vakabauta ena gauna oya ena nodra dau semati ira kina qaravi matakau. Eda sa vakadeitaka me da kua ni vakatotomuri ira. Eda sa galala dina li mai na veimatakau? E duidui toka beka nai bulibuli kei nai tuvaki ni veimatakau ni gauna vou qo, ia, e tautauvata na nodra dau vakamasuti keda. Na matakau e dua na ka ka sai sosomi ni Kalou ki na nomu bula, ka se qaravi tiko ga e daidai, dina ga ni da sa kila deivaki tiko ni cala. E vesuka vakalevu na noda vakarau ni rai, lomada, gauna, kei na mona. E rawa ni vakabobulataka na noda vakatulewa. O na ucuya ga na ka o wanonova tiko, ka o na sega ni vinaka cake mai na ‘kalou’ o sa digia mo qarava.

Ke sega ni usutu ni nomu bula na Kalou, era sa na dabeca na veikalou tani na nona idabedabe ena nomu bula. Ke sega ni cibitaki ka karoni na iserau ni Kalou bula, eda na marautaka ka cabora na noda bula kina veika wale se vua e dua na tamata. E rawa ni duatani toka nai rairai ni ka ka sosomitaki tiko kina o Karisito: dokadoka, nanumi koya vakaikoya, ilavo, kaukauwa, kakana, veiyacovi vakaveitalia, TV, waigaga, vakanananu ca, yaloyalo ca, marau vakalialia, nomu cakacaka, qito, volivoli, polotiki, vakatagi, itutu, rawa ka vakavuli kei na vuqa tale. Sega ni cavuka nai tuvatuva. Eda matai ena kunekunetaki ka kei na bulibuli ka ena vakanananu qoka. E rawarawa na vukici ni ka vinaka, rairai vinaka ka vakaibalebale me matakau. E rui vakadomobula na qaravi matakau baleta ni na vukica na nomu i tovo ni bula, nai vakarau ni nomu rai, na ka o taleitaka, kei na nomu bula ni veimaliwai. E veisautaki keda vakadua, ka na sega ni na vukei keda.