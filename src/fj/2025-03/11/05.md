---
title:  Na cudru savasava ni Kalou
date:   10/09/2025
---

`Wilika L/Yani 32:9–29. Na cava e qai cakava o Mosese ni sa vakaraitaka na Kalou ni na vakarusai ira?`

Ea se tiko ga o Mosese e delai Saineai ena gauna sa tukuna kina na Kalou ni na vakarusai ira na Isireli, ka me qai vakayacori Mosese me matanitu levu. E sega ni taleitaka o Mosese. E masuti Jiova, ka dusia ni ra sega ni nona tamata, ia, era nona na Kalou. E sega ni a kauti ira mai o koya, ia, e cakava na Kalou ena nona kaukauwa levu. E cavuti ira mai na qase kei na yalayala e cakava na Kalou vei ira ena nona vakamamasu. E cakacaka dina vakadautataro o Mosese ena maliwa ni Kalou kei na tamata.

Ni oti na nona “veivutunitaka ko Jiova na ca sa kaya ena vakayacora e vei ira na nona tamata,” (L/Yani 32:14), sa qai lesu o Mosese. E sega ni volai – me vaka e yaco ena L/Yani 34:29, 30— ni serau na kuli ni matana mai nai serau i Jiova. E rairai laurai ga i matana na nona rarawa.

“Ia ni sa toro voleka ki nai tikotiko, sa qai kunea na luve ni pulumokau, kei na meke: a sa waqa mai na cudru i Mosese, a sa biuta tani e ligana na vatu raraba, ka vorolaka e ruku ni ulu-ni-vanua,” (L/Yani 32:19). Na vorolaki ni vatu raraba ei vakaraitaki e taudaku ni kena sa voroki na ka e volai koto kina. E vatonaki Mosese na Kalou, ia, sa qai vakaroti koya tale e muri me taya e rua na vatu raraba me isosomi ni “vatu raraba eliu, o koya ko a vorolaka,” (Vakarua 10:2). Ena vola tale na Kalou nai vunau ena vatu raraba e rua.

E vatonaki Eroni vakaukauwa o Mosese ena nona soro kina nodra cikecike na tamata: “A cava era cakava vei iko na tamata oqo, mo vakayacora kina vei ira nai valavala ca levu?” (L/Yani 32:21). A tovolea me vakavinakataki koya o Eroni ena nona beitaka (1) eso tani tale (2) na cakacaka mana: “Au a qai biuta (koula) ki loma ni bukawaqa, a sa dua kina na luve ni pulumokau oqo,” (L/Yani 32:24). E vakavu leqa sara vakalevu ni a sa laveti Eroni cake oti na Kalou, sotia vua e levu nai tavi dokai, wili kina na nona cabe cake kina ulunivanua kei ira na 70 na qase, (L/Yani 24:1).

Sa dua na lasu mamaca! E via lawakitaki Mosese ni tukuna ni dua na caka mana (raica na nodra vei muri mai na ivalavala ca; qaravi matakau kina lasu). Ia e sega ni dabui o Mosese, ni raica vinaka tu na vakavuravura ni nodra bula. Sa matata na kena revurevu, kei na nona sa na yavala o Mosese me muduka saraga e kea na ivalavala ca.

`Na cava eda vulica enai talanoa qoka me baleta na masu ni veisorovaki? Ocei dina e dodonu mo masulaka ena tiki ni gauna saraga qo?`