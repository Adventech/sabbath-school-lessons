---
title:  Na Vukitani kei na Veisorovaki
date:   06/09/2025
---

### Tikina Vulici ena macawa oqo

L/ Yani. 32:1–6; Same 115:4–8; Ais. 44:9, 10; Roma 1:22–27; L/Yani. 32:7–32; Aisea 53:4

> <p>Wiligusu</p>
> “A sa lesu vei Jiova ko Mosese, ka sa kaya, Ule! na tamata oqo era sa kitaka nai valavala ca levu, ka cakava vei ira na kalou koula! 32 ia oqo, ke sa rawa mo ni bokoca na nodra i valavala ca; ia kevaka sa sega, mo ni bokoci au laivi mada mai na nomuni vola ko ni sa vola,” (L/Yani 32:31, 32).

Na cava sa yaco tale ena nodra itikotiko na Isireli, ka ni se qai 40 ga na siga na yali mai nei Mosese?

Era sa vukutani mai vua na Kalou na nona tamata, ka qarava na matakau, bulumakau koula, ka ra bulia ga. E rawa vakacava mera cakava, ni oti mai na veivakatakilakila lelevu, na cakacaka mana, kei na ka era lako curuma. E rawa ni vuqa na kenai sau, ka rawa ni ra dina vakatikina ga.

E sega beka ni matata vei ira se o cei dina na Kalou? E rawa ni vakaruguti tu na ka lelevu era lako curuma kei na Kalou ena vuku ni bula vakayago kei na dre ni valavala ca ka tiko vei ira? E rawa beka ni ra taura tu ga vakamamada, ka sega ni marautaka dina na ka lelevu sa cakava na Kalou vukudra? Rawa beka ni kabukabuwa tu na nodra vakasama ena i tavi ni veisiga yadua kei na kena vakaogai na vakasama enai valavalaca? De rairai era sega ni taleitaka na ka e cakava na loloma levu ni Kalou ena vukudra? De sa guilecavi tale beka vakasauri na cecere ni ka e cakava na Kalou (Same 106:13, 21–23) Se sa beitaki kecega ena leqa ni veiliutaki nei Eroni? “Sa cudruvi Eroni vakalevu talega ko Jiova me via vakamatei koya: ia ka’u a masulaki Eroni talega e na gauna ko ya,” (Vakarua 9:20).

Na cava eda rawa ni vulica mai na vakasisila ni vukitani era cakava, sega walega ena bula ivalavala ca ni tamata, ia mai na loloma savu talega ni Kalou.

_*Vulica me veivakarautaki ki na Siga Tabu, Seviteba 13._