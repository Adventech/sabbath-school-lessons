---
title:  Na Qaravi Matakau kei na Ca
date:   08/09/2025
---

`Wilika na L/Yani 32:6. E vei na vanua e vakusakusataki ira kina na nodra qaravi matakau? (raica na Same 115:4–8; Same 135:15–18; Aisea 44:9, 10.)`

Na bulumakau koula e vaka nai rairai kei ‘Apis’ na kalou bulumakau tagane kei Ijipita se o ‘Hathor’ na kalou bulumakau yalewa. E nakiti eke na kena buturaki na imatai kei na ikarua ni vunau (L/Yani 20:3–6). E sega ni rawa ni vakasarasaravi tu ga na vakacaca qo, baleta ni sa voroki kina e matana levu na nodra veiwekani kei na Kalou Bula. Era sa sega ni vakarokoroko vei koya ka buli ira, ia, era sa qarava ga na ka era bulia, ka sega ni rawata me rai, rogo, cegu, vosa, loloma, kauwai se me liutaki ira.

Sa lako vakasukasukataki na i yaloyalo ni veibuli: Dodonu mera kila ni ra buli mera veiucui The kei na Kalou, ia, oqo era sa bulia e dua na kalou ka sega madaga ni ucui ira – ena ca sara vakalevu- ia me veiucui kei na manumanu. Oqo li na kalou ka ra sa via qarava? Ia era sa ivalavala vakalevu vei Jiova, (Aisea 31:7; 42:17).

`Na sala cava e yaco kina me sala nivukutaki na bulumakau koula? Na cava e volai ena Roma 1:22–27?`

E cakitaki ena qaravi matakau na ivakavuvuki vaka-i-Vola Tabu ni Kalou e Kalou ka tamata e tamata. E bokoca laivi na duidui e tiko ena maliwa ni tamata kei na Kalou na qaravi matakau (Dauvunau 5:2) ka tamusuka na ivau ni veiwekani kei na Kalou. Se mani nakiti me caka e matana levu se vunitaki toka e yalomu, na qaravi matakau e basuka nai olo ni noda veiwekani kei na Kalou ka vikotaki sobu na noda bula vakayalo. Sa rauta me tukuna na tikina ka tarava na ka e caka ena siga ka tarava: ni sa cabo oti nai soro kina matakau, era sa qai kana, gunu ka qito. E tukuna o E.G.White, ni ra “vakamurimuria na solevu ni qaravi matakau mai Ijipita,” -Patriarchs and Prophets, d. 320.

E kenadau na tamata me bulia vakataki koya ga na nona veimatakau. E ca sara vakalevu ni ra sa qaravi ira. Sa vakaisosomitaki na Kalou ena ka buli, ka na liutaki keda sobu ena dua ga na gauna lekaleka ka tiko e matada

kina kabibi kei na kakalobilobi ni bula vakayalo.

`Cava so na sala e sa qarava tiko kina na kabuli ka sega na Dauniveibuli na tamata?`