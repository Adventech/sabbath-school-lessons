---
title:  Kuri ni Vakasama
date:   15/08/2025
---

Wilika na Ellen G. White, “From the Red Sea to Sinai,” dv. 291–302, ena Patriarchs and Prophets.

Ni oti vakalailai ga na ka e yaco ena wai, ra sotava e dua na leqa vou, (raica na L/Yani 17:8–16)— era sa valuti mai vei ira na Amalekaiti. “Era sega ni lecava na nai valavala ni Kalou na Amalekaiti, se na na vanua e kovuta na nona lewa, ia era lecava ga na rerevaki Koya, ka ra sa nakita me coqa na nona kaukauwa. Na veivakurabuitaki ni ka e cakava o Mosese ena matadra na kai Ijipita e sa mai ulutaga ni veivakalialiai vei ira na Amalekaiti, ka vakadiloi na nodra rere na veimatanitu. Era sa bubului vua na nodra Kalou ni ra na vakarusai ira na Iperiu, ka sega ni dua ena dro bula rawa, ka ra boletaka ni na gogo na Kalou ni Isireli me vorati ira. Era na sega ni vakamavoataki se vakarerei mai vei ira na Isireli. E sega saraga ni dua na betena na nodra via vala. Era via vakaraitaka ga na nodra cudru kei na veisaqasaqa vua na Kalou, ka ra via vakarusai ira kina na Nona tamata. Era sa bau dua toka na dua na tamata valavala ca na Amalekaiti, ka sa bau tagi vua na Kalou na nodra ca me saumi, ia na loloma ni Kalou e se sureti ira tikoga ki na veivutuni; ka qai vakadeitaki walega na nodra na vakarusai ena gauna era sikiti ira kina na Isireli era sa oca ka sega ni taqomaki ira rawa.”—Ellen G. White, Patriarchs and Prophets, d. 300.

**Taro me Veiwaseitaki:**

`Vakadeuca mada na vakasama ni nona sa kila o Jecoro na veika me baleta na Kalou dina kei na ka e cakava ena vukudra na nona tamata, (raica na Vakarua 4:4–8). Na cava na vu ni kena dina tiko na vakasama oya edaidai? Tarogi iko kei na nomu kalasi: Na mataqali vakadinadina cava e vakayacora tiko na nomu i soqosoqo lotu ki vuravura? Na cava eda na tukuna ki vuravura me baleta nai valavala kei na tovo ni noda Kalou?`

`Wilika tale na 1 Koronica 10:4. E vakavulici keda vakacava na vakasama qoka me baleta na cala ni vakavuvuli ka dau tu e liu, ka ra vakabauta tiko eso edaidai, ni Kalou ni Veiyalayalati Makawa edua na Kalou cudrucudru, sega ni dauveivosoti, ka dau sauma na ca, ni veidutaitaki kei na ka eda raica me baleti Jisu? E vakaraitaka vakacava na tikina oqo ni cala na rai oya?`

`Wilika tale na ka e vola o Ellen G. White, me baleta na galala ni nodra rawa ni vulica na veika dina baleta na Kalou dina o ira na Amalekaiti. Veidutaitaka na nodra i tovo kei Jecoro. Na lesoni cava e vulici rawa me baleta na nona vaka`