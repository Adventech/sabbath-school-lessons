---
title:  Na Veiwai Gaga
date:   10/08/2025
---

E duidui na nodra i tavi o ira na cavuti tiko ena vei talanoa eso e loma ni Vola Tabu, se vinaka se ca, e gadrevi ga me da raica vakavoleka sara na ka e yaco, na vanua kei na gauna e yaco kina, kei koya ka vakavuleqa tiko. Ia, na ka bibi duadua, nai talanoa ka dodo voli e loma, vakauasivi na i wali ni leqa kei na ka e vulici rawa kina. E sega ni mai duidui nai talanoa qo.

E vakaraitaka nai yaloyalo qoka ni Dau walia na leqa na Kalou kai Vurevure talega ni vakacegu, ia, e dau vakalatilati na nodra vakatitiqa na tamata. Era sotava tikoga na veilecayaki kei na leqa vakadomobula ena vuku ni nodra vosakudrukudru kei na talaidredre. Era vakavurea tikoga na nodra veidredre ena vuku ni nodra vakaduduile kei na domoqa.

`Wilika na L/Yani 15:22–27. Na cava na i yaloyalo raraba ni matai ni cakacaka mana ka vakayacori ni oti natakosovi ni Wasa Damudamu?`

Na matai ni veivakatovolei e lamata ena vuku ni karamaca levu, sega ni da kurabui kina ena vuku ni todra ni siga, kei na lauqa ka draki ni vanua dravuisiga. Era qai mai sotava na wai ni oti e tolu na siga ni taubale, ia, e gunugunu ca. Na mara, e kenai balebale na “gaga,” ka sa vakavuna na totolo ni tataivatia ni nodra vakabauta ni Dauveikaroni na nodra Kalou. E yalololoma na Kalou, ka matanataka nai matai ni cakacaka mana mai na dua na tiki ni kau. E sega dina ni tiki ni kau, ia, na Kalou e vukica na wai me gunugunu vinaka ka tilomi vakarawarawa. Na veilesoni bibi me vulica na tamata: 1) me ra vosota ka dau waraka na gauna va-Kalou, kei 2) na nona na vakayacoka na Kalou ni cakacaka vata kei na tamata.

Ia, era taura tu ga vakamamada na Isireli, ka totolo wale na nodra sa guilecava na veicakacaka mana lelevu sa vakayacora na Kalou ena vukudra. Na veicakacaka mana ka ra mai seretaka voli: “Ko cei vei ira na kalou sa tautauvata kei kemuni Jiova? Ko cei sa tautauvata kei kemuni, sa vakaiukuuku e na savasava, Sa dokai ni sa vakavinavinakataki, sa caka mana tiko?” (L/Yani 15:11). E taqomaki ira na Kalou ena nona yalataka ni na sega ni na tauvi ira na mate ca ka lutuki ijipita, me i sau ni nodra vosa kudrukudru,” (L/Yani 15:26). Ena nodra walega na vosa ni yalayala ke ra yalodina tiko Vua.

`Na vei dredre kei na leqa cava o kauta mai vei iko? Na vosa ni veivakacegui cava e nomu ena nomu kila ni na cakacaka tikoga ena vukumu na Kalou ke o cakacaka vata tiko kei koya?`