---
title:  Toa kei na Mana
date:   11/08/2025
---

E ka dina sara ni rarawa, ni ra tomana tikoga na vakaduduile ena i lakolako ni nodra lesu ki na vanua yalataki. Esa taqusi vakadua mai na nodra vakanananu na liga qaqa ni Kalou ka vukei ira, ka vakarautaka talega nai wali ni nodra leqa kecega ena veigauna sa ot. Era sa vakatara me vakamatabokotaki ira na mai na ka era vakanamata kina na leqa era daau sotava. E tautauvata sara tikoga kei na keda edaidai, se vacava?

`Wilika na L/Yani 16:1–36. Na cava e vakavuna tiko na nodra vosa kudrukudru na Isireli? Na cava e tarava mai?`

E bibi me da kla ni veivakatovolei enai Vola Tabu era sema vakavuqa ena kakana. Na bale ena were o Iteni e sema kina na laukana ni kau ka kilai kina na ka vinaka kei na ka ca, (V/Tekivu 2:16, 17; 3:1–6). E vakayagataka o Setani enai matai ni veitemaki vei Jisu, (Maciu 4:3). E vakayalia kina o Iso na nona itutu vakaulumatua baleta ni sega ni lewai koya ena kakana, (V/Tekivu 25:29–34). E sema vakavuqa na leqa nei Isireli ena kakana kei na gunu! Sa rauta me veivakananumi kina o Mosese ki na i taba tamata mai ki muri. “‘Ni sa sega ni bula na tamata e na madrai duaduaga, ka ni sa bula ga na tamata e na ka kecega sa vosataka ko Jiova,’” (Vakarua 8:3).

Na ‘mana,’ na madrai ni lomalagi ka vakarautaka na Kalou vei ira na nona tamata ena 40 na yabaki ni taubale voli ena loma ni lekutu. E vakaraitaka na Kalou enai loloma oqo, ni o Koya ga na Dauveibuli ka na vakarautaka na kacega. E vakaraitaka talega na veivakurabuitaki ni Kalou ena mana, me vakaraitaka kina na sala ni kena maroroi na Siga Tabu.

E yaco e va na cakamana ena vei macawa: 1) e solia na mana ena lima na siga ena loma ni macawa; 2) e vakarua na kenai vakarau ena siga Vakaraubuka, 3) e sega ni bulagi na mana mai na siga Vakaraubuka kei na Siga Tabu; 4) sega ni lutu na mana ena Siga Tabu. E vakayacora tiko na cakacaka mana oqo na Kalou me rawa ni ra nanuma tiko kina na Siga Tabu, ka marautaka tiko kina na Nona yalovinaka. E tukuna na Kalou: “‘E ono na siga kemuni na kumuna kina; ia na kenai kavitu ni siga, na siga ni vakacecegu, ena sega kina,’” (L/Yani 16:29).

`Eda na kana na tamata. Eda buli me da garova na kanana. Na sautu ni kakana, ka ra tubu mai na qele, e sega walega ni dusia na nona vinakata na Kalou me da kana, ia, me da garova ka teleitaka talega na ka eda kania. E qai yaco vakacava na kena vakasausataki nai solisoli talei oqo, na kakana, kei na noda taleitaka na kena laukana?`