---
title:  Jecoro
date:   13/08/2025
---

E sikovi Mosese mai o Jecoro, na nona momo, ka yacana talega Rueli (L/Yani 2:18). E salavata mai kei wati Mosese, o Sipora, kei rau na nodrau gonetagane, o Kerisomi kei Iliesa. E a lako o Mosese me tavaki ratou ni sa rogoca na nodratou sa yaco mai.

`Wilika na L/Yani 18:1–27. Na vei kalawa lelevu cava ena i tukutuku ni veitabagauna ni matanitu e yaco ena italanoa oqo?`

E leleci Jecoro mai na voqa veivakidroataki ni nona a sereki ira na Isireli na Kalou. E qai vocia vakavudi vei Jecoro o Mosese na “ka kecega ka kitaka ko Jiova vei Fero kei ira na kai Ijipita e na vukudra na Isireli, kei na ka ni veivakaocataki kecega ka yacovi ira e na gaunisala, a sa vakabulai ira maikina ko Jiova,” (L/Yani 18:8).

E vakalagilgia na Kalou kei na nona yalololoma kei nona curu takosova nai i tuvatuva ena vukudra na Nona tamata, ka tukuna, “Me vakavinavinakataki ko Jiova, ko koya sa vakabulai kemuni mai na ligadra na kai Ijipita, kei na liga i Fero; ko koya sa vakabulai ira na tamata mai na ligadra na kai Ijipita: 11 au sa qai kila sa levu cake ko Jiova ka lailai na kalou kecega: ni sa uasivi vei ira ko koya e na ka era viaviaturaga kina.” (L/Yani 18:10, 11).

Eda raica eke nai vakaraitaki na nona yavala na Kalou ena kedra maliwa na nona tamata, mei vakadinadina ki vuravura taucoko ni o koya na Kalou dina kei na ka e rawa ni cakava vei ira na nona tamata.

E sa kilai koya na Kalou dina o Jecoro ena gauna vata oya, ka tiko talega e dua na ka me vota vei ira na tamata ni Kalou: nai vakasala yalomatua ka yaga vakalevu. E gadreva o Mosese e dua na ituvatuva vakalawa e maucokona, dodonu, ka raici kece vakatautauvata na tamata. E gadreva talega eso na daunilewa yalodina ka ra tamata rokovi. E vakatura o Jecoro ni gadrevi na tamata: 1) e rerevaka na Kalou, 2) e rawa ni vakabauti, koya 3) e cata na cakacaka vakailawaki. E vinakati na tamata daucakacaka kai tovo vinaka, me ra digitaki me ra lewa vei ira na tamata e udolu, drau, limasagavulu kei na yayatini. Na sala oqo ena vakamamadataki kina nai colacola nei Mosese, ka rawa ni vakanamata o koya ki na vei ka bibi tale eso. Era na qaravi vinaka kina na tamata. E sa ciqoma o Mosese nai vakasala momona qoka, (L/Y. 18:24), ka ra sa digitaki sara na tamata me ra veiliutaki ena vei wasewase, (raica na Vakarua 1:9–18).

`E rawa ni biliga laivi na kena turaga oya o Mosese, ka tukuna vua me leqataki koya ga yani. Ia, e sega ni vakakina. Na cava eda vulica rawa mai na nona yalo rawarawa me vakatudaliga vua e dua ka sega saraga ni Iperiu?`