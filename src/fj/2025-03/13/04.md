---
title:  Sa Tara Na Vale Tabu
date:   23/09/2025
---

`Va wilika mada L/Yani 36:8–39:31. Na cava o nanuma ena vu ni kena soli edua nai vakasala vakamatatata? Na cava eda vulica rawa, ena nona dau kauwaitaka na Kalou na veika lalai?`

E raica o Mosese me tara vakamaqosa na Vale Tabu, ka vakamuri vakavinaka nai vakasala ka ciqomi mai Sainei. E vakatoka qo na kena ituvautva ena iVola Tabu: (1) na isulu duidui ni Vale Tabu kei na ilatilati kei na veitikina (L/Yani 36:8–38); (2) na Kato ni Veiyalayalati (L/Yani 37:1–9); (3) na teveli i madrai dauraici (L/Yani 37:10–16); (4) na itutu ni cina (L/Yani 37:17–24); (5) na icabocabo ni ka boi vinaka (L/Yani 37:25–29); (6) na icabocabo ni soro kama (L/Yani 38:1–7); (7) beseni ni vuluvulu (L/Yani 38:8); (8) na rara vakabai (L/Yani 38:9–20); kei na (9) isulu e vakayagataki ena Vale Tabu (L/Yani 38:21–31). E tomana na L/Yani 39 na i vakamacala ni efoti na itaube i lomaserena kei na vo ni sulu vakabete levu.

Ei yaloyalo ni Kosipeli na ivukivuki ni veiqaraqaravi ena Vale Tabu, ka saravi kina nai tuvatuva ni nona cakacaka ni veivakabulai na Kalou. Na veiqaravi yadua e matanataka na: (1) nona sevaka na ivalavala na Kalou kei na ka ena cakava kina, (2) na walewale ni Nona vakabulai ira na veivutuni, (3) ka ena sotavi ira naivalavala ca, kei (4) na kena vakatikori e dua na gauna ni vakacegu ka sega kina na ca.

E rua na soqoni duidui ia e veivolekati sara e dau vakayacori ena loma ni yabaki: na soqoni ni veisiga yadua kei na soqoni vakayabaki. Na rua na vatavata ni soqoni qo e boroya na ka ena cakava na Kalou kina ca kei na nodra vakabulai na ivalavala ca. Na soqoni ni veisiga yadua, e veivakadeitaki kina na Kalou ena nona na veivosoti kei na nona dulaka na veivakabulai. E dodonu me cabori edua nai soro, ka dusia na nona na mai mate o Jisu, kei na nona dra me bokoci kina nai valavala ca (1 John 1:7), me rawa ni ciqomi na bula mei solisoli. Na vakatusai ni valavala ca kei na ciqomi ni sulu ni yalododonu i Karisito ei takele ni solisoli qo, (Same 32:1, 2). Na sala qoka e vakasdeitaka vua na tamata ca na vakabokoci ni valavala ca kei na kena marautaki na bula.

Na veiqaravi vakayabaki, e vakayacori ena Siga ni Veibuluti, e matanataka na nona na vakasavasavataka na Kalou nai valavala ca, walia na leqa ni valavala ca, ka vakadeitaka na nona veimataka na tamata ivalavala ca (V/Soro 16, Joni 1:29). Na rua na veiqaravi nei Jisu, edaidai, e dua tale nai vakamacala ni ka sa cakava tiko o Jisu ena vukuda (Iperiu 7:25) kei na nona na walia vakadua na leqa ni valavala ca (Taniela 7:13, 14, 22, 27; Taniela 8:14; V/Takila 21:4). Na Vale Tabu e vanua me qaravi kina na Kalou, vakacaucautaki kei na vakavinavinaka. Na so-Kalou e baleta na noda maroroya na veiwekani kei na Kalou, ni o koya ga e kacivi keda tiko me da veitauraki.