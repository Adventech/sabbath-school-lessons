---
title:  Na Siga ni Vakacecegu ni Kalou
date:   21/09/2025
---

Se mani vakacava na levu ni nodra vatonaka na dauveisaqa, ni Siga Tabu nai Kavitu ni siga, e nodra walega na Jiu, (na siga Tabu e vakatikitikitaki ka vakatabui mai Iteni [V/Tekivu 2:1–3]); se na nodra tutaka ni ra qai rogoca ga mai Saineai ena imatai ni gauna (era sa maroroya rawa tiko na Jiu na siga Tabu ni bera o Saineai), [L/Yani 16:22–29])— e sega saraga ni vakataratututaki ni sa tiki tiko mai ni nodra bula na Isireli na Siga Tabu.

`Wilika na L/Yani 35:1–3. Na dina cava era vakananumi tale kina na Isireli ena vuku ni kena na tara na Vale Tabu?`

Na Siga Tabu kei na kena itukutuku mai na gauna oya, kei na veigauna kecega, ena baleti Koya tikoga na Kalou kei na nona cakacaka veivakurabuitaki. E vakananumi keda na Siga Tabu ena vuku ni Veibuli, na cakacaka veivakabulai, kei na kena vagolei tikoga na noda rai ki Vua na Kalou ka vinakata me tiko vata kei keda. E dua ga na ka e rau dusia vata tiko o Siga Tabu kei Vale Tabu: na iserau ni Kalou ena noda bula.

E vica toka na itukutuku e vakasavuya tiko o Siga Tabu ni isoqosoqo lotu ni Veiyalayalti Makawa. E lima na kena vakasama bibi:

1. E dauniveibuli na Kalou: e kacivaka nai tukutuku ni veivakadeitaki oqo nai Vola Tabu (V/Tekivu 1:1). Na siga Tabu e veivakananumi ki na veibuli ni Kalou (V/Tekivu 2:2, 3; L/Yani 20:8–11). Mai na dina qo – ni buli keda na Kalou- era qai drodro mai kina na veidina vaka iVola Tabu tale eso.
2. Ena lako mai na Mesaia: e kukube koto kina nai nuinui ni kena yalataki na Kawa ni yalewa, ka na mai butuqaqia na ulu ni gata (Setani) ka kauta mai na qaqa mai na ca.
3. Ena vakaduria na Kalou na nona Matanitu, ka kena sabolo vei keda na Siga Tabu.
4. Sa mai vua na Kalou nai veivakabulai: qo na ka era na tusanaka na Nona tamata, ni nodra i vakabula ka sa nodra iDrodro duaduaga na Kalou, ka na veivakabulai na nona loloma savu kei na loloma savu duaduaga.
5. E noda Turaganilewa duadua ga na Kalou. Era na rusa dina ga o ira era saqati Koya ka cakitaki Koya, ia e solia vakailoloma na bula tawamudu vei ira era digitaka me ra muri Koya.

`E vakakoto oqo edua na nodra i vosavosa na Jiu: “E levu cake na nona maroroi Isireli na Siga Tabu mai na nona maroroya na Siga Tabu o Isireli.” E dina beka ni da na sega ni vakamacalataka vakaoya na Siga Tabu na Lotu Kavitu, ia, na cava nai tavi bibi e qarava na Siga Tabu ena bula ni noda vuvale vaka-isoqosoqo lotu?`