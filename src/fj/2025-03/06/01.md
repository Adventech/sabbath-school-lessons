---
title:  Lako Curuma na Wasawasa Damudamu
date:   02/08/2025
---

### Tikina Vulici ena macawa oqo

L/Yani 12:31–36, Jemesa 2:17–20, L/Yani 13:1–14:31, Iperiu 11:22, L/Yani 15:1–21, V/Takila 15:2–4.

> <p>Wiligusu</p>
> “A sa kaya vei ira na tamata ko Mosese, Mo ni kakua ni rere, ni tu vakadua, ka raica na veivakabulai i Jiova ena cakava vei kemuni edaidai; ni dou sa raici ira na kai Ijipita edaidai, ia dou na sega ni raici ira tale ka tawa mudu: ena vala e na vukumudou ko Jiova, ia dou na tiko lo,’” (L/Yani 14:13, 14).

E yaco na Lako Yani mei talanoa lagilagi ni veika era lako curuma na tamata ni Kalou ena drauniveva ni Veiyalayalati Makawa. Na ka e yaco e i yaloyalo va-Kalou ni nodra vakadrukai na nodra meca na Iperiu kei na nona liutaki ira yani kina Vanua Yalataki ena qaqa. Ei vakaraitaki ni bula kei na veivakabulai ena vukui Karisito.

Ena rai vakatamata, e tukuni ni ra tu ena dua nai tutu dredre na Isireli, rairai sa na dreve na sasaga, na itutu ka sa na sega ni ra na vueti ira rawa mai kina vakataki ira. Kevaka me ra na sereki, ia me sa na cakacaka ga ni Kalou. E vakataki keda ga kei nai valavala ca: eda sa tu enai tutu ka sa sega kina nai nuinui, ni da raici keda tikoga vakataki keda. Eda gadreva e dua na ka e lagilagi cake mai na “Lako Yani.” Esa qai yaco dina mai: na kauveilatai i Jisu kei na ka e sa mai cakava kina na Karisito ena vukuda taucoko.

E vakarisekete ka da qoroqoro ena nodra biubiu na Isireli mai na vanua o Koseni, ka cavuti tiko ena Lako Yani 12, me yacova na sere i Mosese, ka lagati ena reki ena Lako Yani 15. E cecere dina na veivakatakilakila e cakava na Kalou, na nona veivakurabuitaki kei na mana ni nona veivakabulai.

Na ka kece qo e sega ni vakatauvatani rawa kei na ka e vakayacora ko Karisito ena kauveilatai, ka kenai vakatakarakara walega na veika e saravi ena Lako Yani.

_*Vulica na Lesoni qo me veivakarautaki ena Siga Tabu, Okosita 9_