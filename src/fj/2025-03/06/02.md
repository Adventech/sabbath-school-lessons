---
title:  Ni Lako, Mo ni Lai qaravi Jiova
date:   03/08/2025
---

Sa lutu na lewa ni Kalou, ena bogi ni kanavata ni Lako Sivia, vei ira ka sega ni ubi ena dra, (L/Y. 12:1–12). E sega nina dro bula rawa edua ena vuku ni nona itutu, na vuli, tutu vakavanua se o tagane se yalewa. E lutu na kuita ena veimatavuvale kecega, mai vei Fero ki vua na bobula, ka bau kina na ulumatua ni manumanu. Sa dalasai kina qele na dokadoka nei Ijipita.

`Wilika na L/Yani 12:31–36. Na cava e matalia toka kina na kerekere e cakava o Fero, ka dina madaga ni sa solia na galala me ra sa lako taucoko?`

E via matalia toka na ka e kerea o Fero ena gauna sa laivi ira kina na Iperiu me ra sa laki qaravi Jiova: “mo ni vosavakalougatataki au talega.”

Mo ni vosavakalougatataki au talega?

Mei cavai vua, me kerea tu na ka oya, baleta ni tui Ijipita, ka dua na kalou ena kedra maliwa na nona tamata? E rairai sa qai raica na kaukauwa e tu vua na nodra Kalou na Iperiu, ka sa via rawa ka mai kina. Ia ena rawa vakacava ni vakalougatataki koya na Kalou ka ni sa rui sivia na nona veisaqa, lomaqa, valavala ca kei na dokadoka? E sega ni vu ni nona vakaio na nona vakamalumalumutaki koya ki na lewa nei Jiova. Ia ena dela ni nona sa druka. E sega ni veivutuni; me vaka na ka e qai laurai e muri. E vinakata ga me tarova na veivakarusai ka sa sobuta na nona vanua.

Sa vakamaduataki o Fero. E sa soli ira ga na Isireli me ra lako ena vuku ni leqa vakadomubula ka kauta mai na i otitoi ni mate ca. Pharaoh was humiliated. Esa mai vakadonuya na ka ea buroga ena veigauna sa oti, veitalia madaga ni ra kune rarawa tiko kina na nona tamata.

Eda sa qai raica rawa na vuna era sa cikeva matua kina na kai Ijipita me ra sa lako ga tani na Isireli. Era kerea me ra sa lako, de ra na vakavuna na nodra na mai “mate kecega.” E sa tuvana na Kalou nai tuvatuva me rawa ni ra kua ni biuti Ijipita na Isireli ena liga lala. Ia me ra kauta na ka era gdreva enai lakolako qo, me vaka ni qai lai balavu toka na nodra cowiri voli ena loma ni lekutu, mai na ka ka a nanumi taumada. Era solia na kai Ijipita nai yau talei vei ira na Isireli me vakarawarawataka ka vakatotolotaka ga na nodra lako tani. Ia, oya dina ga nai sau ka a burogi voli vei ira mai na vica na senitiuri ni cakacaka vakabobula. Ia, vei ira na kai Ijipita, sa bau sau rawarawa dina nai sau ni nodra vakagalalataki ira na Isireli mai na nodra vanua.

`Sa bau vakavica mada na noda dau veivutuni ena vuku ga ni revurevu ni ka e salamuria mai na noda i valavala, ka sega ni baleta na cala ni ka eda cakava? Na cava e sega ni rawa ni vakatokai kina me veivutuni dina? Eda na vulica vakacava me da rarawataka nai valavala ca, ko ya e sega ni se kilai, ka na sega talega ni balavu na kena vunitaki tiko?`