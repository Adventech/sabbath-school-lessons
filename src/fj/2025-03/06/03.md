---
title:  Tawasei Me Ka Tabu na Ulumatua
date:   04/08/2025
---

Sa vakarau cadra na gauna yalataki ni veivakabulai kei na veisereki. E gadrevi me ra vakarau tu na tamata. Ena sega ni yaga na nodra vakadinata, ke sega ni ra cakava kina e dua na ka. E kilikili me ra cakava ena dela ni vakabauta na ka e sa tukuna vei ira na Kalou. E dina ni duidui toka na vakasama e vosa toka kina o Jemesa, ia, e tautauvata na kena yavu: “O sa via kila beka, o iko na tamata sesewa, ni sa mate ga na vakabauta ni sa sega na cakacaka?” (Jemesa 2:17–20).

`Wilika na L/Yani 13:1–16. Era a maroroi ena loloma savu ni Kalou na ulumatua ni Isireli ena gauna e tau kina nai otioti ni mate ca. Na cava na vu ni kena soli nai vakaro tawamudu oqo, ka cava na kenai balebale vei kedaru ena gauna oqo?`

E veitaqomaki na Kalou yalololoma vei ira na veivuvale ubi ena dra, ni ra vakaraitaka na vakabauta ena nodra boroya na nodra matanikatuba. E solia na Kalou vei mosese nai vakasala oqo: “‘Mo vakatabuya me noqu na ulumatua ‘tagane’ kecega,” (L/Yani 13:2). E oka enai vakaro oqo na tamata kei na manumanu.

Na yavu dei ena daku ni vakaro oqo, ni nona na ka kece, baleta ni o Koya ga na Dauniveibuli, kai taukei ni ka kecega: “A nei Jiova ko vuravura, kei na ka kecega sa sinai kina; A veivanua kei ira era sa tiko kina” (Same 24:1). “Sa noqu na siliva, ka sa noqu na koula, sa kaya ko Jiova ni lewe vuqa,” (Akeai 2:8). Na ulumatua tagane vei ira na Isireli ei sevu ni veivakalougatataki ni Kalou, ka vakatikora vei ira. Ei vakatakilakila ni nodra sa sorovaki ira vakaoti vua, kei na nodra kila deivaki ni o Koya ga nai vurevure ni nodra iyau.

Eda raica talega eke na vakasama ni veivakalesui, kei na veivakabulai. Era taqomaki na ulumatua tagane baleta ni ubi ira dra. Era maroroi mai vei mate, me vakataki ira kece era ubi ena dra i Jisu. E volai Jisu o Paula ka vaka: “Ko koya eda sa rawata kina na bula e na vuku ni nona dra, ni sa bokoci na nodai valavala ca,” (Kol. 1:14).

E solia talega nai dusidusi ni kena cabori na veivakatabui qoka, na solevu ni nodra sereki mai na veivakabobulataki mai Ijipita. Me ra vakacabori ga na manumanu, ka ra maroroi mai na luvedra tagane, (L/Yani 13:12, 13, 15).

`Na Lako Yani 13:16 e vakaraitaka na ka me ra biuta e ligadra ruarua kei na maliwa ni matadra. E vakatakarakarataki vakacava eke na dina levu, ni dodonu me matanataki na vakabauta e tiko vei keda, se cava ga na kena levu e tiko rawa?`