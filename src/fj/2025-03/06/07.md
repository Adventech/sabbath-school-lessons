---
title:  Kuri ni Vakasama
date:   08/08/2025
---

Wilika na Ellen G. White, “The Exodus,” d/v. 281–290, ena Patriarchs and Prophets.

E totaki ira na Isireli na Kalou, dina ga ni rui somidi na nodra vakabauta. He vinakata me vakavulici ira ka tuberi ira ena ivakarau ni rai kei na i valavala e veiganiti kei ira na Nona tamata digitaki. E liutaki ira vakamalua kina vanua me ra na qai lai sotava kina eso na veivakatovolei. Vakamacalataka o E G. White: “O ira na Isireli... era sega ni kila vinaka na Kalou ka lailai na nodra vakabauti Koya, era sa taqaya ka yalolailai. Era sega ni vakaiyaragi ka sega ni matau enai valu, era sa datuvu ena vuku ni balavu ni veivakabobulataki, ka sa nuiqawaqawa ena vukudra na marama kei na gone lalai, kei na nodra qele ni manumanu. Na nona kauti ira vaka kina Wasa Damudamu, me rawa ni vakatakila kina vei ira, ni o Koya na Kalou Yalololoma ka lewa vinaka..”—Ellen G. White, Patriarchs and Prophets, d/veva. 282.

Oqo nai vakamacala ni “Andrews Bible Commentary” ena vuku ni sere nei Mosese: “Na dei ni cakacaka ni veisereki ni Kalou ena veitabagauna kei vuravura, e vakadeitaki keda ni sega ni yaga me da taqayataka na veigauna ka se bera tiko mai. Nai otioti ni qaqana e vosa tiko me baleti ira na meca ka ra na qai sotavi vakamalua mai Kenani. Na liga kaukauwa ga ni Kalou ena vakavuna me ra “tiko lo me vaka na vatu,” (tkn. 16). Ni da sogolati me veidredre ka sega ni vakadeitaka na sala me da gole kina, ena rawa ni da kunea na veivakadeitaki ena ‘Sere i Mosese,’ baleta ni vakananumi kina na ka kevu ka yaco ena kedra i tukutuku na tamata ni Kalou.”—Andrews Bible Commentary, “Exodus” (Berrien Springs, MI: Andrews University Press, 2020), p. 214.

**Taro me Veiwaseitaki:**

`Na cava na vuna eda dau raici keda kina vakawasoma ena kedra ituvaki na Iperiu ni oti na veivakurabuitaki ni veisereki mai Ijipita, ka se bera na bolebole ni Wasa Damudamu? Na cava na vuna e dau rawarawa kina na noda vakaraitaka na lailai ni noda vakabauta, ka ni rui vuqa tu nai vakadinadina ni yalovinaka kei na Kaukauwa ni Kalou?`

`Na cava na vuna me se cici muri ira ga mai kina na Isireli o Fero, ni oti na veika kece ka sa yaco, oka kina na nodra rusa na ulumatua tagane? Na cava e tukuna vei keda na vakasama qo ena vuku ni vakadomobula ni sa vakaukauwataki na lomada enai valavala ca?`

`Dina ni da dau vakatovolei vakaca ena so na gauna, vuqa vei keda eda sa curuma mai eso na veisiga kei na veigauna totoka, ka sega ni yacovi keda se o ira na wekada na veika ca. Na cava na vuna me okati kina na gauna oqo mei vakadinadina ni veimaroroi kei na loloma savu ni Kalou, ni da kila deivaki tiko ni da vavaca tiko na yalava ni “meca” ena loma ni gauna taucoko oqo? Oya saraga na vuna, me da dau vakavinavinaka tikoga kina vua na Kalou ena vei gauna vinaka, baleta ni da sega tiko ni kila na vei gauna vakadomobula eda sa maroroi mai kina.`