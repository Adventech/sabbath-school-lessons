---
title:  Na Sere Nei Mosese Kei Miriama
date:   07/08/2025
---

Sa vakatoboicutaki na mataivalu kece ni Ijipita; sega ni dua e dro bula, bau wili kina o Fero (Raica na Same 136:15).sa dua na ddruka veivakidacalataki vei ira na kai Ijipita kei na qaqa vakaivua vei ira na tamata ni Kalou. Sa rauta bagi me ra talaoataka tu ga na Jiu ena veiveitabagauna ka yacova mai edaidai.

`Wilika na Lako Yani 15:1–21. Na cava e lewe ni qaqa ni sere nei Mosese?`

E vakacaucautaki na Kalou ena sere oqo, ni o Koya na “Qaqa enai valu,” ka vakavuai ira na nodra meca na Nona tamata. E serelaka toka o Mosesee ena vakasama qoka, ni o Jiova ga, na nona Kalou, na vuni nona kaukauwa, ka na nonai vakabula talega. E sega ni dua e rau lewe rua kaya, “Sa vakaiukuuku e na savasava, Sa dokai ni sa vakavinavinakataki, sa caka mana tiko?”(L/Yani 15:11).

E vakatabakidua na sere i Mosese vua na Kalou, O cei o Koya kei na ka sa cakava tiko. E vakalagilagi, vosa vinakataki, ka dokai ena vuku ni talei ni ka cakava ena vukudra na nona tamata. Ena tovure ga mai na vakamolimoli kei na so-kalou mei dole ni ka e sa cakava na Kalou ena vukuda. Na yalo ni vakamuduo ena vuku ni loloma ni Kalou, ena yaco mei isulu talei tudei ni bula vakayalo. E mai vakalagilagi ka vakamacalataki na loloma tudei ni Kalou baleta ni na liutaki ira na tamata ka a sereki ira mai, ka tuberi ira yani kina na vanua tabu me ra lai vakaitikotiko kina. E sa tukunikataka rawa o Mosese ni na tauyavutaka na Kalou na Vale Tabu ena nona ulunivanua, (L/Yani 15:17), ka dusi sara tiko mai ki Saioni kei na Vale ni Soro e Jeruisalemi.

E volai ena Vakatakila 15:2–4, na nodra seretaka tiko na sere i Mosese kei na Lami na tamata vakabulai.

Sa rawa beka ni o raitayaloyalotaka na rorogo mai Lomalagi, na vakamolimoli vua na Kalou ena vuku ni veivakurabuitaki ni nona cakacaka, na vakamudou ena vuku ni nona vinaka kei na lewadodonu, na veivakacaucautaki Vua ena vuku ni nona cakacaka dodonu kei na Nona yalosavasava? Raica nai otioti ni yatuvosa, “ko ira kecega na veivanua era na lako mai ka cuva e matamuni; ni sa vakatakilai mai na nomuni cakacaka dodonu,” (V/kila 15:4).

Ni sa na vakavotui ka vakatauci oti kece na lewa, vakauasivi vei ira na tamata ca kei na dauveivakalolomataki ka ra se sega tu ni se bau totogitaki, era sa na qai vakalagilagia na Kalou na tamata vakabulai mai na veimatanitu e vuravura.

`E tukuna o Immanuel Kant ni dodonu me na tiko e dua na bula ni oti na bula qo, ke dina ni dau cakacaka vakadodonu na Kalou. Na cava na vu ni kena dina nai tukutuku oya? Eda na vulica vakacava meda nuitaka ni dua na siga ena qai yaco mai kina na lewa dodonu ka yali tiko ena gauna oqo? O na kunea vakacava na vakacegu enai nuinui oqo?`