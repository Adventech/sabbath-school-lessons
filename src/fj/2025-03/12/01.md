---
title:  “Mo ni Vakaraitaka vei au na Nomuni Serau”
date:   13/09/2025
---

### Tikina Vulici ni macawa oqo

L/Yani 33:7–34:35; V/rua 18:15, 18; Joni 17:3; Roma 2:4; Joni 3:16; 2 Kor. 3:18.

> <p>Wiligusu</p>
> “A sa lako tu e matana ko Jiova, ka kacivaka, Ko Jiova, ko Jiova na Kalou, sa yalololoma ka daulomasoli, sa vosovoso vakadede, ka levu na nona yalovinaka kei na dina, 7sa dauyalovinaka tiko vei ira na veiudolu, sa sega ni cudruvaka na caka ca kei na talaidredre kei nai valavala ca, ia sa sega ga ni vakadonui ira na cala; sa cudruvaka na nodra caka ca na qase vei ira na luvedra, kei na makubudra, ka yacova nai katolu ni tabatamata, kei na kenai kava.,” (L/Yani 34:6, 7).

Eda gadreva taucoko na tubu ena noda salavata kei na Kalou. Eda na mate ke sega na tubu. O tukuna o Pita : “Ia dou tubu cake e na loloma, kei na kila na noda Turaga ko Jisu Karisito nai Vakabula. Me ia vua na vakarokoroko e na gauna oqo ka tawa mudu. Emeni,” (2 Pita 3:18). E dodonu meda guta na tubu. Eda tiko e veisiga ena koronivuli ni veivakarautaki ni Kalou, ka sega kina na tauri vola, ni na tomani tikoga na vuli. E rawa ni o vinaka cake ena veivakatagedegede, keo vakatara na Kalou me bulicaki iko, mo yaco rawa meo koya na tamata ka nakita na Kalou me kaciva ena vuku i Jisu.

Nanuma mada e dua na koronivuli. Ke ra sa wilivola kece ka wiliwili me yacova na 100 o ira na kalasi dua, era sa gumatua baleta ni nodra kila esa veganita kei na ivakatagedegede oya. Ia, ke sega na tubu e laurai ena vuli torocake, ka se kila tikoga na ka ni kalasi dua, e sa na qai dua na druka levu ena nona i lakolako vakavuli. E tautauvata saraga kei na noda tubu ena loloma kei na kila na Kalou. E rawa ni da vinaka sara ena noda i vakatagedegede yadua me vaka na nona vinaka o Karisito ena nona i vakatagedegede

Eda na vulica ena macawa qo na tubu nei Mosese, ena nona kila ka muria tiko nai vakasala, ena gauna ni nona lako vata tiko kei na Kalou.

_*Vulica me veivakarautaki ki na Siga Tabu, Seviteba 20._