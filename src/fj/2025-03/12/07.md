---
title:  Kuri ni Vakasama
date:   19/09/2025
---

Wilika vinaka na Ellen G. White, “Idolatry at Sinai,” d/v. 327–330, ena Patriarchs and Prophets.

Rau a sikova e dua na valenilotu Levu e dua na veitamani ena dua na siga vakaturubuto. Rau vakasarava toka na vei yaloyalo duiroka ka boroi koto ena iloilo, baleta na veigauna vaka-i-Vola Tabu. Vakasauri na kena cila mai na rarama ni matanisiga ka curubotea mai na iloilo kei na kedra iyaloyalo na tamata ka tabaki koto kina. A tarogi tamana na gonetagane ka vaka: “O cei soti qo tamaqu?” A saumi vakatotolo yani ena dela ni lailai ni nona kila na Lotu vakarisito, na Karisito kei ira na Tisaipeli, “Qori o ira na lotu Vakarisito.” Sega vakadua ni taqusi ena vakasama nei gonetagane na i yaloyalo matalau e sarava ena siga oya. Ea mani qai tarogi gonetagane kei ira na nona lewe ni kalasi ena dua na siga o nodra qasenivuli: “O ni bau kila se o cei o ira na Lotu Vakarisito?” Cariba ena vakasama nei gonetagane na iyaloyalo ni ka ea raica mai valenilotu ena siga oya ka vaka: “Au kila ni o ira era tamata ramase.” A vosa o Jisu ena vakasama vata oya me baleti ira na nona tamata, “Me caudre vakakina na nomudou rarama e na matadra na tamata, me ra raica na nomudou i valavala vinaka, ka vakarokorokotaka na Tamamudou sa tiko mai lomalagi” (Maciu 5:16). o ira ga na tamata ramase era rawa ni kauta mai na veisau.

**Taro me Veiwaseitaki:**

`“Ena vuki mai ki na dina e dua na drau na tamata ena veivanua ka dau tavuki mai kina e lewe dua ga, kevaka walega meda vakamalumalumutaki keda ena mata ni Kalou, meda yalovinaka, itovo vinaka, yalomalua ka dau veinanumi.”—Ellen G. White, Testimonies for the Church, vol. 9, d. 189. Nai tukutuku cava e tiko eke me baleta na bibi ni noda i tovo kei na ka eda cakava, kei na ivakarau ni noda rai, ena bula ni noda vakadinadina.`

`E vakatokai donu na L/Yani 34:6, 7 me Joni 3:16 ni Veiyalayalati Makawa. Baleta?`

`O na vakamacalataka vakacava na lagilagi ni itovo ni Kalou, yavutaki ena L/Yani 34:6, 7, vei ira era na tarogi iko ena vakasama oya?`

`Laivi ira na lewe ni kalasi me ra veiwaseitaka na sala era vukei kina, mai na bula era bulataka na tamata lotu. E veivakayarayarataki vakacava na bula ni yalovinaka, yalomalumalumu, dauveivosoti kei na bula ni loloma ki na nomu bula? Na cava e cakava na veibasai ni bula oya ki na nomu bula ni lako vata kei Jisu?`