---
title:  Na Mata serau i Mosese
date:   18/09/2025
---

`Wilika na L/Yani 34:29–35. Na cava e vakavuna na serau ni matai Mosese?`

E siro sobu tale o Mosese kina nodra keba ena mata serau, ni oti na nona sa vakatakila vua na Kalou na nona ivalavala ni loloma. E kila tiko li o Mosese ni sa serau tu na matana? Sega vakadua! Ena qai kidava na tamata na nona bula tawasavasava ni sa toro volekata tiko yani na Kalou, ni raica vata kei na savasava ni Kalou. Na cava na vu ni veisau ni bula e yacovi Mosese ka vakavuna me serau na Matana? Sega ni vakavuna na nona tiko ena i serau ni Kalou, baleta, ni sa vakavica na nona sikova nai serau ni Kalou, ka sega ga ni serau mai na matana.

Ia, ke me sega ni a sikova na iserau ni Kalou ke a sega ni serau mai na matana. Ia ena gauna ga sa matata kina vua na vinaka kei na yalovinaka ni Kalou, ka sa dolava vakaoti na nona bula vua na Kalou ena vuku ni lagilagi ni Nona ivalavala, sa tavuki vakakina na nona bula, ka serau mai na kuli ni matana. Eda na vakila na veisau ni yaloda kei na lomada kevaka eda sorovaki keda vakaoti vua na Kalou ka vakatarai Koya me mai Turaga ka Tui ni noda bula.

`Wilika na 2 Koronica 3:18. Na sala cava ena rawa ni vukica tiko kina vakamalua na nomu bula na Kalou mo drau veiucui?`

E vakatauvatana o Paula na serau ni matai Mosese kei na lagilagi nei Jisu (ka mai laurai kina ena bula vakatamata na ivunau kei na Loloma savu) ka uasivia na lagilagi ni vunau kei na nei Mosese. Ena rawa ni ceuti o Karisito kei na nona i vunau ki na noda ivalavala, kevaka me coba dei tikoga na noda rai vei Jisu (Iperiu 3:1, 12:2) kei na kaukauwa duaduaga ni Yalo Tabu ni Kalou (2 Koronica 3:12–18). Ei vakaraitaki vei keda o Mosese. E dusimaka na ka e rawa ni cakava na Kalou vei keda, ke o vakatarai Koya me buli iko mo veiucui kei Koya. Qo na ka e tukuna tiko o Paula ena nona vakamacalataka tiko na cavuikalawa ena “bula vou” (Roma 6:4).

`Na tiki ni nomu i valavala cava o gadreva me saravi vinaka kina na ivalavala ni Kalou? Rairai veiyasana kecega, se vacava? Ia, ena nomu vakacava na veivakayaloqaqataki kei na veivakadeitaki ni veivakabulai ni Kalou ena nomu wanonova matua toka na kauveilatai kei na ka e dusia tiko?`