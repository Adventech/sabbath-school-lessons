---
title:  Na Vale Tabu Ni Veitavaki
date:   14/09/2025
---

`Wilika na L/Yani 33:7–11. Na cava na vu ni nona tukuna na Kalou vei Mosese e tara na Vale ni veitavaki?`

Me da kua ni bosoka vata na “vale ni veitavaki” (tara e taudaku ni keba) kei na Vale Tabu ka qai mai tara e muri ena lomadonu ni nodra itikotiko. E sega ni kilai na levu ni nodrau dausota o Mosese kei na Kalou ena vale ni veitavaki. Ia, edua ga na ka eda kila: E qaqaco vinaka na nodrau veiwekani baleta ni rau dau sota vakawasoma. “A sa vosa vei Mosese ko Jiova ni rau veirai mata, me vaka na nodrau veivosaki na tamata kei na wekana,” (L/Yani 33:11). Nai tokani dina, e dua eda rawa ni taroga ka veitalanoataka votu e vuqa na ka, ka da vakabauta ni na maroroya. E totoka me dua na noda i tokani vinaka, ka daumaka talega meda dua na itokani vinaka.

E veivakasalataki na italanoa kei Mosese ka volai ena L/Yani 19–34, ena sala ka veisautaka kina na bula na Kalou. E taracake vakacava na Kalou na veiwekani kei nai liuliu totoka qo? Na vulici ni bula nei Mosese e vakavotuya na kila e tu vua, sega ni kaukauwa ga ni Kalou, ia e kila talega na nona loloma kei na nona i valavala.

Ea sa vakayagataki Mosese vakalevu tiko na Kalou, bau kina na veivakarautaki ki na veiliutaki ni bera madaga o Saineai. E uqeti koya na Kalou me vola e rua nai vola: Jope kei na Vakatekivu, ena nona vakatawa sipi voli ena vanua o Mitiani. Ena i tukutuku matalia ni vunikau kama, ea kacivi koya na Kalou me kauti ira tani na Isireli mai Ijipita. E raica na nodra vakadrukai na veikalou ni Ijipita kei na kena mataivalu ena Wasa Damudamu. E vulica toka ena vica na macawa na iwalewale ni nona liutaki ira tiko na Kalou ki Saineai. E liutaki ira na Isireli ni oti na kena a mai serau na matana, me ra yacova yani nai yala ni vanua ki na Vanua Yalataki, ena loma ni 39 na yabaki.

E vakaraitaka nai Vola Tabu ni o Mosese e dua na dauveiqaravi yalodina ni Kalou, (Vakarua 34:5, Josua 1:1), e dua na cina ramase ena vanua butobuto, na parofita ka na i vakarau vei ira era muri mai, (Vakarua 18:15, 18). E dua e matataka na veisau, dina madaga ni ra sega ni dau muria na nona i vakasala se rogoca na nona vosa na tamata. Ia, era tubu ni ra muria.

`E rawa ni o vuli mai vei Mosese. Baleta nai talanoa ni nona bula, e tukuna na ka e rawa ni cakava na Kalou vei kedaru ke daru vakatara me veisautaki kedaru. Na cava eso nai lesu ni sala ena nomu bula ni lako kei na Kalou, ena nomu sa liaca na kaukauwa ni nona cakacaka ena nomu bula?`