---
title:  Rawati na Matanitu Vakalomalagi
date:   09/09/2021
---

Na kena tarai cake na vakanananu bibi ka tiko ena Iperiu 4 e vakamatatataki ena kena wiliki na Iperiu 4: 8- 11. Ko Josua e sega ni solia ki vei ira na Isireli nai vakavakacegu. Ena vuku ni ka oya, na Kalou e sega ni daulasu, e tiko tale beka e dua nai vakavakacegu vei ira na tamata ni Kalou. Ko ira nai kumukumu oqo e sega ni vakatabakidua ga vei ira na Jiu era vakabauta. E okati kina ko ira kece era sa ciqomi Jisu me nodrai Vakabula.

`Wilika na Kalatia 3:26–29 ka raica na nodra ivalavala na tamata e veiyalayalati kei ira na Kalou ni oti na kauveilatai. Nai cava na kenai balebale ni sa sega na Jiu se kai matanitu ki sau, bobula se itaukei, na tagine se yalewa, enai yaloyalo rabailevu e volavola tiko kina ko Paula?`

Ena so na gauna, era sa dauvakayagataki na Iperiu me vakabibitaka na kena maroroi nai kavitu ni siga na siga ni Vakacecegu, kei na so tale era sa vakayagataka me ra coqa kina na kaukauwa ni vakacegu ena Siga ni Vakacecegu, ena rarama ni dua tale tiko na vakacegu (ena vakataotioti). E sega ni dua veirau nai le oqo e vakacilava mai vakavinaka na tikina vakaivolatabu oya. Ia na tikina oya e kaya ni vakataotioti ni gauna e vakanamata sara tiko ki na ivakavakacegu ni Kalou o koya sa vatakilai oti mai ena gauna ni veibuli kei na marautaki ni vakacegu ena Siga Tabu e solia e dua na i vakatakarakara ni vakacegu lailai, vakamacawa enai vakataotioti. Io, vei ira na Jiu, na Siga Tabu e kilai tiko ni dua na ivakatakarakara lailai ni “olam haba” (vuravura ena basika mai”).

Mevaka na vakacegu ena Siga ni Vakacegu o koya e sa tiko ga vei ira na tamata ni Kalou, e vakavoqataka main a vakacegu ni Kalou enai matai ni Siga ni Vakacecegu ena gauna taumada, sa kenai balebale oya na noda vakacegu mai na noda cakacaka ka vakabauti koya me vakayacora na Nona vosa ni yalayala ni bula tawa mudu ki veikeda.

Na veisaqasaqa ni veile mai vei ira eso na daunivakadewa, ni kenai yaloyalo rabailevu e sega ni tokonana vakanananu ni sa vakavotukanataki oti naivunauni Siga ni Vakaceceguena veivakabulai e kauta mai ko Karisito, ka sa sega ni dodonu kina ki na Lotu Vakarisito me talairawarawa kina. Na ivakavakacegu bibi duaduaga e a yalataki ena vuku ni ka sa cakava ko Karisitoveikeda e sega ni vakaisosomitaka na Siga ni Vakacecegu vakaivolatabu; e vakaukauwataka ga.

Ena vuravura e vakamareqeta vakalevu kina na tamata na nanumi koya ga vakataki koya, cakacaka vakaukauwa, kei na cakacaka mo rawata, na vakacegu vei Karisito kei na vakabauta ni sa rauti keda vakavinaka na Nona loloma savu me veivakabulai ka vakavoui keda e veisaqasaqa kei na noda bula vakavanua.

`Ko na vukei ira vakacava na tani meda kunea na vakacegu vei Jisu ni ra vakasamataka tiko na levu ni nodrai valavala ca, sa sega ni veisautaka rawa na lomadra, ka sa sega nai nuinui? Na tiki ni Vola Tabu cava ko na rawa ni wasea vei ira?`