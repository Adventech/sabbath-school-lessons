---
title:  Kakua ni Vakaukauwataka na Lomamu
date:   08/09/2021
---

`Wilika na Iperiu 4:4–7 kei na Same 95:8–11. Nai vakasala cava e tiko ruarua e kea, ka cava e dodonu me tukuna ki veikeda edaidai?`

Na Iperiu 4:4–7 e cavuti ruarua tiko kina na veibuli kei na Same 95:11 enai yaloyalo rabailevu ni nodra sega ni yalodina na Isireli ka vakavuna na nodra sega ni lako curuma nai vakavakacegu e a vinakata na Kalou vei ira.

Ia na Same 95:8–11 e semata na veika era a lako curma tiko na Isireli ena loma ni lekutu vata kei na vakacegu ni Kalou okati kina na vosa ni yalayala ni ko ira na Isireli e lailai na odra vakabauta era na sega ni curu na Nonai vakavaka cegu, o koya e rau a duavata taumada kei na Vanua Yalataki.

Io, ko Isireli e a sega ni curu ki na Vanua Yalataki. E dua na tabatamata vou era a takosova na iyalayala, kei na veivuke ni Kalou era taura kina na veitikina cecere ni vanua ka vakaitiotiko kina. Era sega ni curuma na vakacegu ni Kalou, ena vakanananu ni ra lewe vuqa era sega ni vakila na dina ni veivakabulai nei Jisu baleta ni lailai na nodra vakabauta o koya e vakavotukanataki ena nodra talidredre e matanavotu. E dina ga ni vakacegu e duavata kei na vanua, ia e okati kina e levu na ka, ka sega walega ni vanua era vakaitikotiko kina na tamata.

`Na Iperiu 4:6 e vakatututaka ni ko ira era sa rogoca na vosa ni yalayala ni Kalou me baleta na vakacegu dina era sega ni curuma baleta na talaidredre. Na cava nai sema ena kedrau maliwa na talaidredre kei na sega ni curuma nai vakavakacegu ni Kalou?`

“E daidai” e cauraka na vakusakusa. “E daidai” e kenai balebale ni sa sega tale ni dua na gauna ni vakawelewele. “E daidai” e gadrevi mo cakava kina e dua n aka ena gauna ga oqo. Ko Paula e taura na vosa sēmeron, “e daidai,” ka qai vakabibitaka enai yaloyalo rabailevu ni vakacegu. Ena Same 95:7, 8, e tiko kina e dua nai vakasala kei na kerekere vei ira na tamata ni Kalou mera kakua ni vakaruataka na nodra cala na qase ka ra sega ni lako curuma kina na vakacegu dina e kune ena veivakabulai e solia duaduaga na Kalou ki veikeda.

`Na cava na kenai balebale dodonu ki veikeda, ena gauna oqo, ena noda rogoca na vosa “E daidai kevaka ko sa rogoca na domona kakua ni vakayalokaukauwataka na yalomudou? Na cava e rui bibi kina na vosa oqo, “edaidai”? Na Same e sa vakayagataka tiko mai ena loma ni udolu na yabaki sa oti. Ia na cava na vuna e rui bibi tikoga kina veikeda ni kua mevakataki ira era sa rogoca oti mai ena loma ni dua na udolu na yabaki sa oti?`