---
title:  Papitaiso vei Mosese
date:   05/09/2021
---

`Wilika 1 Koronica 10:1–11. Na cava e via tukuna tiko ko Paula vei ira mai Koronica ena nona kaya tiko mei “vakatakarakara”?`

Ena vosa va-Kiriki na vosa e vakayagataki tiko ena 1 Koronica e tautauvata kei na 1 Koronica 10: 11 oya na vosa na 'typos '.Ni vakadewataki vakavalagi na vosa e vakayagataki kina na ‘iyaloyalo ’ka kenai balebale na vakatakarakara ni ka dina. E sega ni ka dina ia e vakatakarakarataka ga. Nai vakatakarakara ni dua tale na ka.

E dua na kenai vakaraitaki vinaka e tiko ena Iperiu 8:5: "Ko ira [na bete era veidaravi ena vale tabu ni Veiyalayalati Makawa] o ira sa kitaka nai vakatakarakara kei na yaloyalo ni veika vakalomalagi, me vaka sa vakatakila vei Mosese na Kalou ni sa voleka ni tara na vale tabu: ka kaya, Raica, mo cakava na ka kecega me tautauvata kei na kenai vakatakarakara ka vakatakilai vei iko e na ulu-ni-vanua.”

Na tikina oqo ena Iperiu e vakaraitaka na kena semati sara tiko vakadodonu na veika vakalomalagi ei vuravura, qai tukuni ena Lako Yani 25: 9, 6 ena Nona kaya na Kalou vei Moese me tara e dua na vale tabu “me vaka ......na kenai vakarau” mevaka na kena a raica mai na ulunivanua. Na ka e gadrevi me kilai oya ni vale tabu e vuravura kei na kena veiqaravi kece kei nai tuvatuva e ivakatakarakara ni ka e yaco tiko mai na vale tabu mai.

Ni da vakasamataka tiko na ka oqo, sa na rawa kina ni da kila vakavinaka na ka e tukuna tiko ko Paula ena 1 ni Koronica. Ena veitikina oqo e taleva lesu tale tiko kina ko Paula eso na tikina bibi era a sotakaya na Isireli ena loma ni lekutu ena nodrai lakolako tiko ki na vanua yalataki. Ko ira na neimami qase e sa baleti ira na nodra qase na Jiu era a biuti Ijipita mai, vakarurugi voli ena o, lako takosova na Wasa Damudamu, sai era a papitaisotaki ki na dua na bula vou ni veivakagalalataki mai na veivakabobulataki.

Ko Paulae vakananuma vakalevu na veivanua oqo enai lakolako ena loma ni vanua baleta ni vakatakarakara ni papitaiso. Ena nona vakamuria nai tukutuku oqo ko Paula, e kunea kina ni soli ni mana e loma ni lekutu e sa baleta tiko na kakana vakayalo (vakatauvatana kei na Lako Yani 16:31–35). Nodra gunu wai mai na vatu e tukuni Karisito(1 Kor. 10:4). Vakasamataki Jisu, me dua na kenai vakaraitaki, ni o koya na “madrai ni bula”(Joni 6:48) kei na “wai ni bula” (Joni 4:10), kei na veika kece oqo e vakaibalebale vinaka. Eda raica eke na nona vakayagataka ko Paula nai tukutuku ena Veiyalayalati Makawa me vakatakila na veidina vakayalo o koya ena rawa ni vakayagtaki ki na veilotu vakarisito yadudua ena gauna oqo.

`Vakasamataka lesu mata na veika era a lako curuma na Isireli ena nodra ilakolako. Na lesoni vakayalo cava eda na rawa ni vulica mai na ivakatakarakara vinaka kei koya e ca o koya era biuta tu mai ki veikeda?`