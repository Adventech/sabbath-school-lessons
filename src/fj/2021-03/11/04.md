---
title:  Nai Vakaraitaki ni Vakacegu
date:   07/09/2021
---

Mai na veivakatakarakara eda sa raica oti mai, na vakanananu me baleta na ivakatakarakara ena rawa ni vakayagataki ki na vakanananu me baleta talega na vakacegu. Eda na lako kina ki na ivola vei ira na Iperiu ena Veiyalayalati Vou.

`Wilika na Iperiu 4:1–11. Na cava na ka e tiko ena vosa ni yalayala ni kena lako curumi nai vakavakacegu? Na cava na ka era vakila na Isireli, ni solia na nodrai lakolako mai Ijipita kei na loma ni lekutu me baleta na vakanananu ni kena lako curumi nai vakavakacegu ni Kalou?`

Na ulutaga me baleta na gugumatua kei na yalodina e rui ka bibi eke. E dina ga ni da veitalanoataka tiko nai kavitu ni siga, ia na ka e bibi e vakanamata tiko kina na veitikina oqo (kei na ka sa yaco oti ; raica na Iperiu 3: 7- 19) oya na veikacivi e caka vei ira na tamata ni Kalou, mera maroroya na nodra vakabauta; ena nodra yalodina tikoga ki Vua na Kalou kei na kosipeli.

Na veitikina oqo e vakananumi ira era na wilika mera na taura sara vakabibi na lesoni era sa vulica ena Nona veiliutaki na Kalou ena veigauna sa oti, “de bale e dua na tamata ni sa talaidredre vakakina” (Iperiu 4:11). Rogoca, sai koya oqo na gauna e rogoca kina ko Isireli na kosipeli, kuria na tikina oqo, ia na vosa e sega ni yaga vei ira. Ni dodonu me vakaukauwataki na nodra vakabauta ena bula ni vakararavi kei na talairawarawa, era sa qai digitaka mera vuki tani (vakatauvatana kei na Iperiu 3:7–15), oya na vuna era sega ni lako curuma kina na ivakavakacegu e a gadreva na Kalou me nodra.

Na Iperiu 4: 3 e dusia na veiwekani veivolekati ni vakabauta kei na vakacegu. Eda na rawa walega ni da lako curuma na Nonai vakavakacegu na Kalou ena gauna eda vakabauta ka dinati Koya e a yalataka na vakacegu, kei Koya e na rawa ni vakavotukanataka na vosa ni yalayala, oya ko Jisu Karisito.

`Wilika tale na Iperiu 4:3. Na cava na nodra leqa na tamata eke? Na lesoni cava ena rawa ni noda, oi keda eda sa rogoca oti na kosipeli....sa vunautaki veikeda, vei ira talega” (Iperiu 4:2)?`

Ko ira na na lewe ni Lotu Vakarisito taumada era ciqoma na Nonai tukutuku taumada na Kalou (eda vakatoka ni Veiyalayalati Makawa) ka vakabauta ni ko Jisu Karisito na Lami ni Kalou, nai soro ni nodrai valavala ca. Ia ena vuku ni nodra vakabauta na isoro, era sa rawa ni vakila na bula tawa mudu vei Jisu kei na vakacegu e sa soli ki veikeda ena vukuna.

`Eda na kila vakacava nai balebale dina ni noda sa vakabulai ena dra nei Jisu me rawa ni vukei keda meda lako curuma na ivakavakacegu e noda ena vukui Jisu, ni da kila eda sa vakabulai ena loloma ka sega ena cakacaka?`