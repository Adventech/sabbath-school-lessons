---
title:  Nai Valavala ni Veiqaravi Kei na i Soro
date:   06/09/2021
---

Nai valavala ni veiqaravi kei nai soro ena Veiyalayalati Makawa, mevaka e kune tiko ena Vunau ni Soro, e solia e vuqa sara nai vakaraitaki me baleta na veika eda raica tiko ena nona—na veivakatakarakra era tiko ena Veiyalayalati Makawa era dusia tiko na veidina eso era tiko ena Veiyalayalati Vou. E dina ga ni ra daulevea o ira era dauwilivolatabu na veivalavala ni veiqaravi vakaoqo, ka ra tiko kina e vuqa sara na dina bibi vakayalo o koya ena rawa ni yaga sara vakalevu vei ira era na vulica.

`Wilika nai vakaro me baleta nai soro ni valavala ca vei ira na Isireli ena Vunau ni Soro 4:32–35. Na cava eda na rawa ni vulica mai na veiqaravi oya, e dina ga ni sega ni tiko veikeda na vale tabu e tiko kina nai cabocabo ni soro me baleta na nodai valavala ca? Semata vata kei na Joni 1:29 Kei na 1 Pita 1:18–21.`

Naivalavala ni veiqaravi sa dua dina ivakaraitaki totoka me baleta na veika bibi eda vakamareqeta kei nai tukutuku, kei na kena gadrevi me kilai ena kenai yaloyalo rabailevu. Ena daugadrevi kina e dua na gauna, e dua na vanua kei na dua nai tuvatuva tudei ni ka e caka me na yaga. Ia, ni da wilika na kenai vakaro vakaivolatabu ena Veiyalayalati Makawa me baleta nai soro, e sa qai matata ni Kalou e solia na kenai valavala matailalai se cava e dodonu mei soro, kei na gauna cava, vanua kei nai valavala ni veiqaravi cava e veitaravi.

E uto tiko ni valavala ni veiqaravi, sai koya na dra, na kena vakadavei kei na kena laki vakamiraki na dra. Na cakacaka oqo e sega ni rairai vinaka, se dodonu mevaka kina, baleta ni vakayacori tiko e dua na cakacaka ni veiqaravi lolovira duadua ena vuravura oqo, oya na veidaravi me baleta tiko nai valavala ca.

Na cava dina n aka e cakava na dra, ka cava na vuna e laki vakamiraki kina ena ileu ka toka ena icabocabo ni soro? Ka ni levu sara nai valavala ni veiqaravi e semati tiko ki na vale tabu ena kena vakadadamuri na gaunisala dodonu me vakayacori kina, ka ra sega ni okati kece kina na kenai vakamacala. Ena vuku beka ni nodra sa kila tu na tamata na kedrai balebale kece. Ia ko ira mai Isireli era sa kila na kena yaga na dra. (Vunau ni Soro 17:11).

Na kenai vakaraitaki e tauri mai ena Vunau ni Soro 4:32–35, e tiko kina nai vakamacala bibi ni Vunau ni Soro 4:35: “ia me sorovaki koya na bete e na vuku ni nonai valavala ca sa cakava, ena qai sega ni cudruvi kina ko koya. Ena vuku ni ka oya, na dra e uto tiko ni soqoni ni veiqaravi ni veibuluti , na gaunisala eda na rawa ni vakadonui tale kina oi keda na tamata ivalavala ca ki Vua na Kalou Savasava. Na ka eda raica vei ira nai soro oqo, oya, ni ra vakatakarakarataka tiko na mate nei Karisito kei na Nona veiqaravi ena vukuda.

`Vakasamataka mada na lolovira ni valavala ca ni laki kauta tani nai soro, oya e dua vei iratou na lewe tolu va-Kalou, o Jisu me rawa ni vakasavasavataki keda. Na cava e vakatavulici keda kina se cava na vuna ena dodonu kina meda vakararavi vakatabakidua tiko kina ki naloloma savu ka sega ni cakacaka? Ka cava eda na rawa ni vakuria kina na ka sa cakava oti ki veikeda ko Karisito?`