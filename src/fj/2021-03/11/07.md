---
title:  Kuri ni Vakasama
date:   10/09/2021
---

“Eda dau sega soti ni daugаdreva meda lako mai ki vei Jisu vata kei na veivakatovolei kei na dredre eda dau lako curuma. Ena so na gauna eda dau sovaraka na noda leqa ki vua na tamata ka tukuna na veika eda sota-kaya vei ira era na sega ni rawa ni vukei ka da guilecava meda vakaraitaka kece ki vei Jisu, o Koya ena rawa ni veisautaka na rarawa ki na reki kei na vakacegu. Na bula ni guilecavi keda vakataki keda, kei na noda sorovaki keda e lagilagi ka qaqa ki na kauveilatai. Na veivosa ni yalayala ni Kalou era rui talei. Meda vulica na Nona vosa kevaka eda via kila na lomana. Na vosa ni veivakayaloqaqataki, kevaka e vulici vakavinaka ka cakava ena noda talairawarawa kina, ena liutaka na nodai lakolako ena sala dodonu, o koya eda na sega ni tarabe kina. Ena vuku ni ka oya, ko ira nai talatala kei na tamata mera kauta na nodrai colacola kei na bula veilecayaki ki vei Jisu, o Koya sa wawa tiko me ciqomi ira ka solia vei ira na vakacegu kei nai vakavakacegu. Ena sega ni biuti ira era solia na nodra veivakabauti vei Koya.”–Ellen G. White, The Signs of the Times, March 17, 1887,p.161.

“Ena rawa beka veikemuni nai tabagone mo ni vakanamata ki liu ena inuinui rekitaki kei na nanamaki ki na gauna ena vakatusa kina na nomu Turaga ni Lewa dodonu na yacamu ena matai Tamana kei na matadra talega na agilosi? Na vakavakarau vinaka duadua ena rawa ni nomu ena nona rairai mai vakarua ko Karisito oya ena noda vakadeitaka na noda vakabauta na bula e vinaka e a kauta mai ki veikeda ena imatai ni gauna a lako mai kina. Ena dodonu mo vakabauti Karisito me nomui me nomui Vakabula—Ellen G. White, Our High Calling, p. 368.

**Taro ni Veiwasei:**

`1. Na cava e duatani duadua kina na Siga ni Vakacecegu, ni iyaloyalo ni vakacegu ni Kalou ena nodra na Nona tamata mai lomalagi? Oya, nai vakaraitaki ni bula tawa?`

`2. Nai balebale ni veibuluti na veivakameаutaki ka sai vakaraitaki ni lakolako lesu ki Vua na Kalou. Vakasamataka mada nai tukutuku bibi e kune tiko ena Roma 5:11: “A sa sega ni koya walega, ia eda sa daureki talega e na Kalou e na vuku ni noda Turaga ko Jisu Karisito, o koya eda sa yaco kina me da veivinakati tu.”Kevaka me dua e tarogi iko “Na cava nai balebale ni veivinakati kei na Kalou, kei na duidui cava e cakava na vakaveivinakatitaki ena nomu bula, na cava ko na kaya?`

`3. Eda na levea vakacava na noda vakabibitaka tiko na veika lalai ena noda bula ni Lotu Vakarisito? Na cava na ka eda vakanamata tikoga kina ki na iyaloyalo levu e solia ki veikeda na Vosa ni Kalou?`

`4. Vakasamataka mada na cala kece kei na lailai ni vakabauta era vakaraitaka tiko na Isireli ena loma ni lekutu. E dina ga ni veika matailalai ni veike era lako curuma e duidui mai veikeda (o ira era lako voli ena vanua dravuisiga vakaitamera), na yavu vakaikumukumu cava e tiko e kea? Oya, ena gaunisala cava ena noda bula vakalotu eda na rawa ni sotava kina na bolebole vata ga era a lako curuma, kei na cava eda na rawa ni vulica mai kina?`