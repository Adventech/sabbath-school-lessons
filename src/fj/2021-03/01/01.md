---
title:  Bula ena Loma ni tikotiko ena 24/7
date:   26/06/2021
---

### Wilika ena Macawa oqo
Vakatekivu. 2:1–3, Jeremaia. 45:1–5, Lako Yani 20:11,2 Samuela 7:12, Marika 6:30–32, Vakatekivu 4:1–17.

> <p>Wiligusu</p>
> “Sa guta vakalevu na yaloqu, ia sa mate e na via tiko e na lomanibai i Jiova: Sa tagica na Kalou bula na lomaqu kei na lewequ” (Same 84:2).

Tiki, toko; tiki, toko; tiki, toko; tiki, toko; tiki, toko. A yavala tikoga na kaloko ka sa vo ga e rua na auwa me sa tekivu na Siga Tabu. E cegulevu saraga o Meri ena nona vakaraica gone era kabuwacara tuga e loma ni vale, vakatalega kina na loma ni vale ni kuro. Ko Sera, o koya e gone duadua vei iratou na gone e davo koto ga enai davodavo ni tauvimate; kei na nona sa vakadonuya oti tu me sa na veikidavaki vei ira na vulagi ena nodratou isoqosoqo lotu ena mataka ni Siga Tabu, sa kenai balebale oya ni ratou sa na biubiu sara tiko vakatotolo mai vale. A diva lo voli ko Sera ena nona vakanananu me na bau kunea e dua na gauna ni nona vakacegu ena siga ni mataka.

Ena gauna vata ga oya e tucake tu kina ko Josaia na watina ena laini me sauma na nonai yaya ni volivoli me rauti iratou ena loma ni dua na macawa. E dua tale na leqa oya na veitosoyaki ni tolili ena kena rui osooso ni vanua. E taura e dua na gauna balavu vei Josaia me qai galala mai enai yatu e duri tu kina, ni vaka era sa qai laki cakava na nodra volivoli na tamata ena gauna oya. “Au gadreva na vakacegu, ena sega ni rawa me’u na vaka tu ga oqo” a qolouvaka lo tu e lomana ko Josaia. E dodonu me levu sara na ka ena bula oqo.

Na noda bula e liutaki tu ena bula ni vakariri, na gauna ni cakacaka, laurai vakavuniwai, veitalanoa bibi eso, volivoli, kei na soqoni ni vuli. Se da vakayagataka na tolili dau usa pasidia, vodo motopai, se tolili me vakavodoki ira wavoki na noda matavuvale, na voqa ni nona veivakayagataki ko vuravura ena veika era tiko vakavolivoliti keda ena nodra tovolea mera tabaluvuca na veika e rui bibi veikeda.

**Eda na kunea vakacava na vakacegu ena loma ni vakariri kei na tiko yavavala?**

_*Vulica na lesoni ena macawa oqo me vakarautaki iko ena Siga Tabu, Julai 3._