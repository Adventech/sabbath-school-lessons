---
title:  Cici ka Lala Voli Na Bula
date:   28/06/2021
---

Na lailai ni moce kei na lomaocaoca ena vuku ni ogaoga vakayago sa dua dina na leqa bibi. O koya e vakaleqaleqa sara vakalevu oya ena noda sa vakila nilala tu na noda bula. E sa baleta ga na lailai ni noda moce sa qai kuria na veivakatovolei ni bula, ka sa na rawa ni yacovi keda kina na yalolailai.

Ko Peruki, na vunivola nei Jeremaia, e rairai ni a vaka tu oyana mataqali bula e a lako curuma enai otioti ni yabaki ni bula veilecayaki nei Jeruisalemini oti na leqa, na rarawa kei na nona vakacacani mai vei Papiloni.

`Wilika na Jeremaia 45:1–5. Vola e dua nai tukutuku totolo ni bula veilecayaki nei Peruki.`

Raitayaloyalotaka mada se na vakacava tu nai vakarau ni nomu bula kevaka me vakauta mai vei iko na Kalou e dua nai tukutuku me nomu vakatabakidua ga? Ko Peruki e ciqoma e dua nai tukutuku e lako saraga mai ena Nonai tikotiko vakaturaga na Kalou (Jeremaia 45:2). E kainaki ni a yaco na ka oqo enai ka va ni yabaki nei Jioakimi na tui Juta, rauta tiko na yabaki 605 se 604 B.C (Bera na Karisito). Na Jeremaia 45:3 e laveta cakee dua nai vakaraitaki vina ka ni ra lako voli kasa lala tu na nodra bula na tamata.

Mai na veika kece eda kila mai na vosa ni Kalou me baleta na gauna oqo, e matata ni o Peruki e sega ni a tagicaka wale tu ga na nona vosa kudrukudru. E tiko na vuna dina e yalolailai ka lomabibi kina. E vuqa sara na veika ca a yaco tiko, ka na levu talega na veika ca oqo e se bera ni yaco mai.

`Na cava e cakava na Kalou ena vuku ni mosi e tiko vei Peruki? Wilika na Jeremaia 45:4, 5.`

Na rai ni Kalou ena vuku ni loma leqaa tarai Peruki tu, e vakananumi keda talega ena vuku ni rarawa kei na mosi e dau lako curuma na Kalou,ka levu cake tikoga maina kena e sota kaya tiko ko Peraki. Na Kalou a tarai Jeruisalemi cake; sa rawa talega Vua me basuraka sobu; A teivaki Jeruisalemi me vaka e dua na were ni vaini (Aisea 5:1–7); A sa tu vakarau talega me cavuraka ka kauta vakabobula. Na Kalou e sega ni vina kata me cakava vei ira na Nona tamata na veika oqo, ia e sa na yaco me vaka-kina ena vuku ni nodra talaidredre ki Vua.

Ia, e tiko e dua na ka vina ka enai cavacava ni lakolako nei Peruki. Na Kalou ena maroroya na bula nei Peruki—ena loma sara madaga ni veivakarusai, bobula kei na druka.

`Wilika tale na vosa a cavuta na Kalou vei Peruki. Nai tukutuku cava ena rawa ni noda? Na yaloyalo cava e dusia oqo me baleta na Nona dautiko vakaidina vata kei keda na Kalou, se vakacava sara tu na levu ni dredre eda sotava tiko?`