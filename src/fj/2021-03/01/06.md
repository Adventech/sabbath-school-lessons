---
title:  Lako Voli ka Sega ni Vakacegu
date:   01/07/2021
---

`Wilika na Vakatekivu 4:1-12. Na cava na vuna a lako voli kina o Keni ka sega ni kunea na vakacegu” (Vakatekivu 4:12) ena vuravura oqo?`

Na tiki ni Vola Tabu oqo e sega ni vakamatatataka sarana vuna adokai Epeli kina na Kalou kei na nonai soroka sega o Keni kei na nonai soro(Vakatekivu 4:4, 5). Ia mai na veika eda sa kila oti, o Keni a “Lako mai ki vei Jiova ena nona sega ni vakabauta na bibi ni soro ka yalataki kei na bibi ni vakacaboisoro. Na nonai soro e sega ni na vosoti kina se walia na leqa ni nona i valavala ca. A nanuma o koya ni oqo e dua nai vakaraitaki ni bula gogo meda sa muria tu ga nai tuvatuva ni veivakabulai ni Kalou ka sega talega ni vakabauta na Mesaia yalataki. A qai digitaka ga na nona cakacaka dodonu.”—Ellen G. White, Patriarchs and Prophets, p. 72.

Na nona sa kaya na Kalou vei Keni ni na veilako yaki voli ka sega ni vakacegu” e vuravura, na Kalou a sega ni vakavuna na nona tawa vakacegu, ia na nona talaidredre ga kei na nona tawa vakabauta. E na nona sega ni kunea na vakacegu mai Vua na Kalou, sa kila ni sega ni tiko tale e dua na gaunisala ni vakacegu dina e na vuravura oqo.

Na vosa vaka-Iperiu ka vakadewataki mai kina na vosa “vakadonui”(Vakatekivu 4:4)ena rawa ni vakadewataki talega me “raica vakavinaka, vakasamataka vakavina ka.” Na Kalou e sega ni raica nai soro ia e raica nai vakarau ni yalo o koya e vakacabori kina. Na Nona sega ni ciqoma nai soro vuanikau nei Keni baleta o Koya e sega ni Kalou e veiveisau. Ia, e vakamacalataka na ivakarau ni kena dikevi sara vakamatau nai tovo, valavala kei na yalo i koya e kauta mai nai soro. Oqo e dua nai vakaraitaki vina ka ni veilewai vakatovolei

`Wilika na Vakatekivu 4:13–17 ka vakamacalataka na ka e yacovi Keni ni sa yaco na vakatulewa ni Kalou.`

Ni da tovolea meda drotani mai nai serau ni Kalou, eda na sega ni vakacegu. Eda na saga meda rawata na loloma savu ni Kalou mai na noda vakasaqara na veika vakayago, noda veiwekani vakatamata se na lomaocaoca ni bula oqo. Sa tekivu me tauyavutaka o Keni e dua na matavuvale kei na dua na korolevu. Oya e rua nai sausau levuka tukuna na gugumatua kei na kaukauwa ni dua na tamata,ia kevaka e sega na Kalou, na matavuvale ena dautalaidredre kei na korolevu ena yaco ga me ka wale.

`Se mani yaco meda sotava na revurevu ni nodai valavala ca, mevaka eda sa daucakava tiko, eda na vulica vakacava meda ciqoma na veivosoti ka soli veikeda ena kauveilatai?`