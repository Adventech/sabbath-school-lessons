---
title:  Kuri ni Vakasama
date:   02/07/2021
---

“Era kaya na ivakavuvuli (rapai)niisoqoni ni lotu sai koya na nomu vakaogaogataki ena veigauna. Era vakararavi vakalevu ena veika era cakava mera vakatakila kina na cecere ni nodra yalodina. Ia era tawasea tani na yalodra mai Vua na Kalou, ka yavutaki ira ena vakanananu ni sa tu vei ira na ka (self-sufficiency). Na ka rerevaki vata ga oya e sa basika tiko ena gauna oqo. Ni sa levu nai tavi ka sa vuavuai vina ka na ka e cakava na tamata ki Vua na Kalou, sa na tiko kina na rerevaki ni nona sa na vakararavi ki na ituvatuva ni tamata kei na kenai valavala. Sa na yaco me lailai na masu, ka lailai na vakabauta. Me vakataki iratou na tisaipeli, eda sa na vavaca yani e dua na vanua rerevaki ni noda sa na vakayalia na vakararavi ki Vua na Kalou, ka vakasaqara meda cakava e dua nai vakabula mai na ka eda cakava. E dodonu meda vakaraici Jisu vagumatua, ka vakila ni Nona kaukauwa e cakava na cakacaka. Ni da cakacaka vagumatua tiko ena vuku ni nodra bula tawa mudu o ira era yali tiko, ena dodonu talega meda na dau taura na gauna ni vakanananu ki Vua na Kalou, ena masu, kei na vulici ni Vosa ni Kalou. Na cakacaka e vakacavari ni levu na masu, ka vakatabui ena cakacaka vina ka nei Karisito, ka na vakadinadinataki na kena yaga ena vuku ni veika vina ka.”—Ellen G. White, The 1 Desire of Ages, p. 362.

**Taro ni Veiwasei**:

`1. Nai bili ni via tikoga e cake, e tiko ena veigauna kecega ka tovolea me bula ki nai vakatagedegede e sega ni ka dina se solia na Kalou o koya ena rawa ni tauvimate kina na tamata—tarai ni yalo, vakayago kei na vakayalo. Ena rawa vakacava ni yaco na nomui soqosoqo lotu me vanua era ciqomi kina ko ira era loma bibi ka gadreva tu na vakacegui?`

`2. E rawarawa beka ni da osooso tiko, ka da cakava tale tikoga na cakacaka vina ka ki Vua na Kalou? Vakasamataka mada nai talanoa kei Jisu kei iratou na Nona tisaipeli ena Marika 6:30–32 qai veiwaseitaka na kenai naki ena nomui kumukumu ni Wilivola Vakasigatabu`

`3. Ena 1899, e a vakacacani kina e dua na misini ka dautaura na totolo ni dua na tolili. E dua a cici tiko ena nona motoka ena 39.24 na maile ena dua na auwa—ka gadrevi me talanoataka! Ni kua e sa totolo sara na vakau tolili me vakatauvatani kei na gauna oya. Kei na totolo ni cakacaka ni mona livaliva ena dua na talevoni e totolo sara mai na dua na misini totolo ena veitabagauna sa oti. Na veilako yaki e loma ni macawa sa totolo sara ena gauna oqo. Na ka e gadrevi oya ni veika kece eda cakava ena gauna oqo e sa totolo na kena caka ni vakatauvatani kei na veigauna sa oti, ia na cava? Eda se vakariri tikoga ka sega soti na vakacegu. Na cava e kaya tiko veikeda me baleta na bula ni tamata kei na vuna e rui bibi kina Vua na Kalou na vakacegu ka yaco me dua na Nonai vakaro?`

`4. Vakadei ena vakanananu ni bera na ivalavala ca mai Iteni, sa soli na vakacecegu ena Siga ni Vakacecegu. Vakauasivi na talei ni kenai naki vakaivolatabu ni dina oqo, na cava e tukuna veikeda me baleta na vuna e gadrevi kina na vakacegu ena vuravura e vina ka vakaoti, ka sega ni valavala ca?`