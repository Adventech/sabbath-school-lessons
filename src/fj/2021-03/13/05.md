---
title:  Moce ena Vakacegu
date:   22/09/2021
---

Sa balavu mai na gauna, eda waraka tiko na Lotu Vakarisito na Nona Lesu Tale mai ko Jisu Karisito. Oqo na vutuka cecere ni noda inuinui taucoko, ka sega walega ni noda, ia na nodrai nuinui kece na tamata yalodina ni Kalou ena veitabagauna.

`Wilika na Iperiu 11:13–16. Na vosa ni yalayala levu cava e tiko kina, ka sega walega ni nodra ena gauna makawa ia koi keda talega?`

E vuqa sala, ena sega tu ni vakaibalebale kevaka me dina nai tukutuku sa daurogoci vakavuqa me baleta na mate. cava e kaya tiko na wase ni vola oqo, ko ira oqo era se sega ni taura na ka a yalataki? Era sa mate, sa dodonu mera sa tiko mai lomalagi vata kei Jisu ena nodra sa marautaka tiko na kedrai sau. Dua na kenai vakaraitaki ena gauna sa mate kina ko Billy Graham, eda sa qai daurogoca tiko ena veigauna ni o koya sa tiko vata kei Jisu mai lomalagi.

E tiko na duidui, ena rai oqo, baleta sa dauvakavuqa eda daurogoca ni sa mate edua, sa daucavuti “Me lako ena vakacegu.” Taro meda na taroga, ko ira sa mate oqo era sa moce tiko ena vakacegu, se ra sa tiko mai lomalagi ka ra cakava tiko na ka ga era via cakava?

`Na cava nai vakamacala nei Jisu me baleta na mate? Wilika Joni 11:11.`

Na vakananau me baleta na nodra moce ena vakacegu sai koya na dina ni cava n aka e yaco ni sa mate na tamata. Na mate e vakacegu dina tiko. “Ki vua e dua na tamata vakabauta, na mate e dua ga na ka lailai. Ko Karisito e kaya ni vaka ga edua na gauna lekaleka. “Kevaka edua na tamata ena vakabauta na Noqu vosa, ena sega ni raica na mate. Ena sega sara ni mate. Na mate e vaka ga na moce, na gauna ni vakanomodi kei na butobuto. “na nomudou bula sa vuni vata kei Karisito e na Kalou.Ni na rairai mai na Karisito, sa noda vu-ni-bula, dou na qai rairai vata kaya e nai ukuuku” Joni 8:51, 52; Kolosa 3:4.”—Ellen G. 21 White, The Desire of Ages, p. 787.

Ko Jisu e vakatauvatana na ituvaki ni dua na tamata sa mate kei na mataka ni siga ni tucake tale vata kei na tamata e sega ni vakilai koya tu ni moce (Joni 11:11, 14), ia e vakabibitaka talega ni ko ira era na vakabulai kei ira era na vakarusai era na taura vata ga na kedrai sau ni oti na tucake tale main a mate, ena gauna e basika kina.

`Na vakacegu cava o taura main a nomu kila ni o koya na wekamu lomani e sa mate e vakacegu tiko?`