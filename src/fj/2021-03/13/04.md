---
title:  Nai Vakaro ni Toso
date:   21/09/2021
---

Nai yaloyalo levu vakaparofisai ni veitabagauna e sega ni vakatarai keda meda dabe ga ka sega ni cakava kina e dua na ka ni sa vakavotukanataki tiko na veika e a tukuna ko Jisu ni na yaco tiko enai vakataotioti, na veika eda na sega ni tarovi rawa. Sa dauvakavuqa eda sa dau kaya, “Io, ena basika mai nai veika enai vakataotioti mevaka sa tukuni oti tu mai, na cava meda na cakava kina ka sega ni da toso vata ga. Na cava au na rawa ni cakava taudua?

E sega ni o koya oqori na gaini sala eda semati keda kina ki vuravura vakauasivi ena veika sa yaco tiko enai otioti ni gauna oqo. Na Vakatakila 14 e kaya ki veikeda ni nodai tavi ena gauna oqo oya meda tukuna ki vei ira na tani na ka me baleta na veilewai ni Kalou ka mera vukei ena nodra vakarautaki ki na Nona lesu tale mai ko Jisu.

`Wilika na Vakatakila 14:6–12. Na cava e vakatavulici eke, kei na cava meda tukuna yani ki vuravura? Na cava e vakatotolotaki kina na itukutuku oqo?`

Oi keda na Lotu ni Kavitu, eda vakabauta ni dina ena gauna oqo (2 Pital:12) e kune vakatabakidua tiko ena tikina eda veitalanoa tiko kina, oya “Na i tukutuku ni Agilosi e Lewe Tolu.” Eda na kunea eke na ibalebale dina ni noda kacivi ena gauna oqo.

E tekivutaki enai “tukutuku vinaka e sega ni oti rawa,” sai koya nai tukutuku ni Nona mate, tucake tale nei Karisito sai koya na vanua e davo koto kina na nodai nuinui ni bula tawa mudu. E tiko talega kina nai tukutuku ni “sa yaco na Nona gauna me lewa” (Vakatakila 14:7),nai vakatakilakila kaukauwa ka dusia tu na ivakataotioti ni gauna. Kei na veikacivi me vakarokorokotaki o Koya “a buli lomalagi kei vuravura” o koya e veibasai kei na ivakasala rerevaki me baleti ira era na tikoga e Papiloni, na nona na vakarokorokotaki na “manumanu kei na nona matakau.” Otioti oya na kedrai vakatakilakila ko ira Nona tamata na Kalou enai otioti ni gauna oqo: “Oqo gona na nodra vosota na tamata yalosavasava: sa tu eke ko ira era sa vakabauta na vosa ni Kalou, ka taura tikoga na vakabauti Jisu Omo gona na nodra vosota na tamata yalosavasava: sa tu eke ko ira era sa vakabauta na vosa ni Kalou, ka taura tikoga na vakabauti Jisu”

`Wilika na Vakatakila 14:11. Na cava e kaya me baleta na lailai ni vakacegu e nodra o ira era vakarokoroko ki na manumanu kei na nona matakau?`

Sega na vakacegu, ena siga kei na bogi, vei ira era na vakarokoroko ki vua na manumanu kei na nona matakau? E dina ga ni levu na vakanananu e basika me baleta na ibalebale dina ni ka oqo, ia era lewe levu era na vakadinadinataka ni ko ira na tamata oqo era na sega ni vakila na mataqali ivakavakacegu cava e solia na Kalou vei ira era yalodina tiko ki Vua

`Na cava na vuna e imatai ni wasewase kina ni Tukutuku ni Agilosi e lewe tolu na itukutuku e sega ni oti rawa”? Na cava na vuna meda maroroya kina na dina totoka oqo veikeda ni da tukuna tiko yani nai tukutuku oqo ki vuravura? Na cava e uto tiko kina na noda kila na kosipeli ena vakanananu ni vakacegu?`