---
title:  Kuri ni Vakasama
date:   24/09/2021
---

“Eda gadreva taucoko nai sau ni masu totolo ka dodonu, ka sa dautemaki meda yalolailai ni berabera se saumi ka sega ni vaka na ka eda kerea. Ia na Kalou e vuku ka raiyawa me sauma na noda masu ena kena gauna kei na kenai valavala eda gadreva kina. O Koya ena cakava vakalevu ka vinaka veikeda mai na kena vakaoti na noda gagadre. Ni rawa ki veikeda meda vakabauta na Nona vuku kei na loloma, e sega ni dodonu meda kerei Koya me vakamuria na lomada, ia meda vakasaqara meda cakava ka vakaotia na Nonai naki. Na noda gagadre kei na ka eda taleitaka me vaka na lomana”—Ellen G. White, Gospel Workers, p. 219.

“Ena vakalailai gas a lako mai ko Jisu me vakabulai ira na luvena ka solia ki vei ira nai otioti ni tatara ni veivakamataliataki. . . Ena tadola nai bulubulu, ka ra tucake ena qaqa ko ira na mate, ka kaya “Ko iko mate sai vein a nomu batigaga, ko iko bulubulu sa evei na nomu kaukauwa?” Ko ira na noda daulomani era moce tu vei Jisu era na tucake mai ena nodra sa na vakaisulu tu ena bula e na sega ni mate rawa.”—Ellen G. White, Counsels on Stewardship, p. 350.

**Taro ni Veiwasei:**

`1. Vakasamataka mada na dina ni veivaluvaluti levu oqo. Na cava na nomu rai ena kena vakayacori tiko ena vuravura oqo? Vakacava na nomu bula vakataki iko? E ka dina se vakacava? Eso era segaa tiko ni vakabauta ni tiko dina na tevoro. Na cava na vuna sa rui bibi kina na noda kila na dina ni veivaluvaluti levu oqo, me vukei keda ena noda vakila nai tuvaki ni bula ni vuravura?`

`2. Ena rawa ni veivakacalai na parofisai kevaka eda na vakatara meda vakaikuritaka na veika sa vakatakilai oti tu. Sa dau vakavica na leqa era sotava na lewe ni lotu, ena nodra kaya e dua na ka qai sega ni yaco se na nodra vakabauta eso tale na parofisai qai sega tale ga ni yaco? Eda na maroroi keda vakacava mai na tacori ena mataqali lasu vaka-koya?`

`3. Nomu kalasi, dou raica tale mada na Vakatakila 14:9–11 ka vakatataro me baleta na vakarokorokotaki ni manumanu kei na nona matakau. Na cava na kenai balebale?`

`4. Dua na ulutaga dauveivosakitaki vakalevu ena soqosoqo lotu me baleta nai tavi meda cakava se sega ena vuku ni gauna ni Nona lesu mai ko Jisu. Se yasana cava ga e taura e dua ena vuku ni ka oqo, na cava na vuna e se rui bibi tiko ga kina na noda vakaitavitaki keda ena cakacaka ni kena kacivaki na Nona lesu tale mai ko Jisu ki na vuravura oqo?`