---
title:  Kuri ni Vakasama
date:   27/08/2021
---

“Na Kalou e solia ki vua na tamata nai vakananumi ni kaukauwa ni nona a veibuli, me ra yaco me ra kilai Koya ena cakacaka ni ligana. Na Siga ni Vakacecegu e tukuna tiko veikeda meda raica nai serau nei Koya na Dauveibuli.ena cakacaka ni ligana. . . Ena Siga Tabu, mai na vo ni ono na siga ena loma ni macawa, e dodonu meda vulica tiko kina nai tukutuku e vola tu veikeda na Kalou ena veika bula. . . Ni da lako mai vakavoleka ki na uto ni ka era vakatakila tiko na veika bula, eda na raica ga kina ni ko Jisu e tiko vakaidina vata kei keda ka sa vosa tiko ki yaloda me baleta na Nona vakacegu kei na loloma.”—Ellen G. White, 10 Christ's Object Lessons, pp. 25, 26.

“Dua tiko na vuna levu e sereki ira kina na Isireli na Kalou mai na veivakabobulataki mai Ijipita oya mera rawa ni maroroya na Siga ni Vakacecegu. . . . Evakadinadinataki ni ko Mosesekei Eroni e rau vakavouia nai vakavuvuli me baleta na vakatatabu ni Siga ni Vakacecegu baleta ni vosa kudrukudru veirau ko Fero, “Raica, era sa qai lewe vuqa mai na lewe ni vanua, ia drau sa vakacegui ira mai na nodra i tavi”Lako Yani 5:5. Sa vakaraitaka oya ni ko Mosese kei Eroni e rau tekivutaka mai Ijipita na veivakavoui ni Siga ni Vakacecegu.

Na maroroi ni Siga ni Vakacecegu e sega ni vakananumi ni nodra tiko vakabobula mai Ijpita, ia, na kena maroroi e vakananumi kina na veibuli , me qai kenai kuri na rekitaki ni veisereki mai na cati ni lotu mai Ijipita, ka vakavuna tu na dredre ni kena vakatabui na Siga Tabu. Salavata oya, na nodra sereki mai na veivakabobulataki me na veivakananum tiko ena nodra vakanananu na nodra raici na dravudravua kei ira era yalobibi, luveniyali kei ira na yada”—Appendix note in Ellen G. White, From Eternity Past, p. 549.

**Taro ni Veiwasei:**

`1. Eso na Lotu Vakarisito, okati talega kina eso na Lotu ni Kavitu era okata tiko ni vakasama vaka-evolution e ivakamacala dina me baleta na veibuli. E vakatakila vakacava na Siga ni Vakacecegu ni vakasama vaka-evolution kei nai vakavuvuli ni Lotu Kavitu e rau sega ni duavata? Nai naki cava e tiko ena kena vakatabui nai kavitu ni siga mei vakananumi ni bilioni na yabaki, vakauasivi ena gauna sa matata kina main a Vosa ni Kalou na kena vakatabui ni oti e ono na siga ni veibuli?`

`2. Na cava ko na kaya ena kena dautukuni ni sega ni dua na ka na siga, me dua ga na siga mo vakatabuya ena dua na macawa? Se, ena dua tale na yasana, na cava ko na kaya ena kena kainaki tiko ni ko Jisu na nodai vakavakacegu ena Siga ni Vakacecegu, ena vuku ni ka oya, ena sega ni yaga meda maroroya e dua na siga me siga ni vakacecegu?`

`3. Ena yaco vakacava na kena vakatabui na Siga ni Vakacecegu mei vakananumi ni galala kei na sereki? Ena rawa vakacava ni da cakava me na kakua ni veivesu kei na kena vakabibitaki na lawa?`

`4. Eso era kaya ni maroroi ni Siga Tabu sai koya na noda cakacakataka na noda gaunisala ki lomalagi. Na cava na kena dina, ia ni tukuni ni vakacecegu enai kavitu ni siga, eda sa tovolea tiko meda cakacakataka na noda sala ki lomalagi?`