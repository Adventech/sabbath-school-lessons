---
title:  Nai Tuvaki ni Bula Vou
date:   24/08/2021
---

Ni oti e 40 na yabaki ni veitosoyaki voli ena loma ni vanua dravuisiga, e dua nai tabatamata vou sa basika kei na kena sa tubu cake tiko na vakanananu me baleti Ijipita. E duidui sara nai vakarau ni nodra bula mei vei ira na nodra qase. Ko ira na tabatamata vou oqo era sa raica tiko mai vakawasoma na lailai ni vakabauta e tu vei ira na nodra qase, kei na kena revurevu, ko ira talega, me ra na veilako yaki voli ena loma ni veikau, ni ra mate tiko yani ko ira na nodra itubutubu.

Era kalougata ni tiko na vale tabu ena loma donu ni nodra keba ka ra rawa raica tiko na o ka sai vakaraitaki ni serau ni Kalou e solega tiko na vale tabu. Ena gauna sa toso kina, era sa kila sara ni sa kena gauna mera sa toso ka muria. Na o oqo e veivakarurugi ena siga kai na rarama kei na katakata ena bogi ka sa vakananumi ira tiko me baleta na loloma ni Kalou kei na Nona kauwaitaki ira.

`Na cava nai vakatakilakila me baleta na vakacegu ena Siga ni Vakacecegu e tiko vei ira? Wilika na Lako Yani 16:14â€“31.`

E duidui mai na vakavuvuli sa kilai levu tu, na veitikina oqo e sa vakadinadinataka ni Siga ni vakacecegu nai kavitu ni siga e sa tu taumada nibera ni qai soli nai vunau mai Sainiai. Na cava na ka e yaco eke?

Na kakana e vakarautaka na Kalou sa veivakananumi ena veisiga ni o Koya na Dauveibuli e taqomaka na veika e bulia. Ka sa dauvakarautaka na Kalou na veika kece era gadreva. Ena veisiga na kena soli tiko na kakana kei na kena yali tale yani e veivakurabuitaki. Ni dua e kumuna vakalevu me baleta na sigaka tarava,na kena vo ena luca ka boica; ia ena veisiga Vakaraubuka kece e dausoli e rua nai wasewase, o koya na kena vo me qai laukana ena Siga ni Vakacecegu, ia era na vinaka tu ga.

Ko ira na Isireli ena gauna oqo sa tiko vei ira na vale tabu kei na ivunau kece kei na lawa o koya era volai tu ena Vunau ni Soro kei na Tiko Voli mai na Lekutu. Ia ko Mosese e se vakaroti ira kece ka tokaruataka tiko vei ira na kedrai vola tukutuku ka taleva tiko na veilawa ka solia na Kalou (raica na Vakarua 5:6â€“22).

Ko ira nai tabatamata vou oqo era a vakarautaki mera curuma yani na vanua yalataki. Ka sa vakarau me veisau na nodra veiliutaki, kei na nona vinakata ko Mosese me vakadeitaka ni ko ira na tabatamata oqo era na nanuma tiko se ko cei ko ira kei na cava na nodra itavi. E sega ni vinakata mera tokaruataka na nodra cala na nodra qase. Sai koya oya na vuna e tokaruataki tiko kina nai vunau e tini ni Kalou vei ira nai tabatamata oqo ena nodra vakarau valuti Kenani, ia mera kakua ni guilecava.

`Ena noda kila, na lesu vakarua mai nei Jisu ena dua ga na gauna lekaleka ni da sa mate. Ia na Nona lesu tale mai e sa voleka sara. E vakananumi keda vakacava na kena maroroi na Siga ni Vakacecegu, sega walega ni ka sa cakava oti ki veikeda na Kalou ia na ka ena cakava ki veikeda ena gauna ena lesu tale mai kina?`