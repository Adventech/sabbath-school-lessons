---
title:  Kena Maroroi Na Siga ni Vakacecegu
date:   26/08/2021
---

Na Kalou e sa vakaroti ira na Nona tamata mera maroroya na Siga ni Vakacecegu. Sala muria ga na kakua ni laba kei na kakua ni butako sai koya nai vakaro me nanumi na Siga ni Vakacecegu, e dina ga ni sega sara tiko ni solia vakamatata ki veikeda nai Vola Tabu na gaunisala dodonu cava me maroroi kina.

`Na ivakarau ni bula cava ena dodonu meda cakava ka tutaka kina na kena maroroi na Siga ni Vakacecegu? Raica na Same 92 kei na Aisea 58:13.`

Ena vuku ni balebale ni kena maroroi na Siga ni Vakacecegu na kena rekitaki na Veibuli kei na Veivakabulai, ena dodonu me dua na siga ni reki ka marau Vua na Kalou ka se ni siga ni rarawa. Na kena nanumi na Siga ni Vakacecegu e sega ni qai laki nanumi ga enai kavitu ni siga. Mevaka ni matai ni Siga ni Vakacecegu e icavacava ni macawa ni Veibuli, sa dodonu meda nanuma tiko na Siga ni Vakacecegu ena loma ni macawa ka nakinaki meda na biuta vakatikitiki na noda cakacaka ni loma ni macawa “ka vakatabuya” ni sa basika main a Siga ni Vakacecegu. Vakarautaka ena loma ni macaw aka vakauasivi ena siga vakarau (Marika 15:42) se Vakaraubuka sai dola ka qai kuria na marau ni sa tarai cake tiko na nanamaki ena siga e duatani duadua oqo.

`Na cava na tikina bibi me baleta na maroroi ni Siga ni Vakacecegu kaya tiko na T/Lekutu 19:3?`

Nai balebale talega ni kena maroroi na Siga ni Vakacecegu oya kena vakatoroicaketaki na noda veiwekani vakamatavuvale kei ira na nodai tokani. Na Kalou e vakarautaka na gauna me vakatabakidua saraga ki nanoda veitauraki vakaveiwekani, era okati talega kina ko ira na tamata cakacaka, kei na manumanu ni matavuvale (raica na Lako Yani 20:8-11). Na Siga ni Vakacecegu kei na matavuvale erau salavaya. Mevaka ni vakacegu kei na gauna vakamatavuvale erau yavu bibi ruarua. Nai balebale talega ni kena maroroi na Siga ni Vakacecegu na noda cakacaka vata vakaikumukumu, na sokalou vakamatavuvale vakalotu ki Vua na Kalou. Ko Jisu a laki lotu ka veiliutaki ena gauna e tiko kina e vuravura (raica na T/Lekutu 23:3, Luke4:16, kei na Iperiu 10:25).

E dina ga ni totolo na noda ituvatuva kei na noda veitosoyaki, ia mai lomada, e tiko kina na gadreva na vakacegu dina ni Siga ni Vakacecegu, na veitauraki dina kei na noda Dauveibuli. Nanuma me cegu na noda bisinisi kece ka nakita mo taura na gauna mo tiko vata kei Jisu ka vakaqaqacotaka na noda veiwekani, sa na rawa kina meda curuma nai tuvatuva kei navakacegu ni Siga ni Vakacecegu.

`Ba cava ko bau vakila me baleta na Siga ni Vakacecegu kei na kalougata ena rawa ni lako mai ena kena maroroi? Na cava tale ko na rawa ni cakava Me yaco kina me gauna tabu?`