---
title:  Na Kabakaba ni Veikacegui
date:   21/08/2021
---

### Wilika ena Macawa oqo:
Vakatekivu, L/Yani 20:8-11, L/Yani 16:14–31, Vakarua 5:12–15, Same 92, Aisea 58:13

> <p>Wiligusu</p>
> “A sa vakalougatataka na kenai kavitu ni siga na Kalou ka vakatabuya; ni sa vakacegu kina mai na nona cakacaka kecega sa bulia na Kalou ka kitaka” (Vakatekivu 2:3).

K o cei ena rawa ni vakasamataka rawa na ka e caka ena gauna ni veibuli—rarama ena loma ni butobuto, na wasawasa e vakasinaiti tu ena bula, na manumanu vuka e vakasauri ga era sa vuka—ni na vaka tu oqo? Kei na nodrau buli ko Atama kei Ivi e matalia. Eda sega madaga ni toboka rawa na gaunisala e cakava kina na Kalou.

Ni sa oti na cakacaka kece ni veibuli, sa qai vakanamata tale na Kalou ki na dua na ka. Nai matai ni ka e vakanananutaki, e sega ni ka e veivakurabuitaki mevaka na lade ni tovuto se na tatibi ni vuti ni manumanu vuka. Na Kalou e bulia e dua na siga, nai kavitu ni siga, e dai cakava me duatani duadua (special). Ni sa bera madaga ni sotava yani na kawa tamatta na nona bula lomaocaoca, na Kalou sa biuta e dua na ivakatakilakila me dua nai vakananumi bula. E vinakata na Kalou na siga oqo me gauna ni noda vakacegu ka marautaka nai naki ni bula—na siga ni cegu ka sega ni cakacaka, me marautaki kina na isolisoli ni co, cagi, veika bula, wai, na tamata, ka vakauasivi na Dauveibuli ni veisolisoli vinaka kecega.

Na veisureti oqo ena tomani tikoga dina ga ni rau sa vakatalai tani mai Iteni nai matai veiwatini. E vinakata na Kalou na Nona veisureti me na rawa ni tudei ena veigauna kece sara, ena Nona semata ki na gauna, me tekivu sara mai enai vakatekivu.

**Rai ena Macawa Oqo:** Eda na vulica tiko kina na Nona veisureti lagilagi na Kalou meda lako curuma nai vakavakacegu, ena veigauna kece sara oya enai kavitu ni siga.

_*Vulica na Lesoni ni macawa oqo me vakarautaki iko ena Siga tabu, Okosita 28._