---
title:  Nai Tekitekivu ni Vakacegu
date:   22/08/2021
---

A tiko na Kalou mai nai vakatekivu. A vosa na Kalou ko Jiova, a sa vakavotukana na ka. Na rarama sa wase na siga kei na bogi;na lomalagi, maliwa lala, kei na waitui a vakavotukanataki enai karua ni siga. Tarava na vanua mamaca kei na veika bula enai katolu ni siga. Sa qai bulia na Kalou na ituvatuva ni gauna kei na ituvaki ni vanua, e sa qai vakatawana ena loma ni tolu na siga. Na vu ni rarama me lewa na siga kei na bogi. E duidui sara mai na veitukuni ena gauna makawa, na veibuli vakaivolatabu e vakamatatataka ni matanisiga, na vula kei na kalokalo era sega ni kalou. Na veika oqo era vakavotukanataki enai ka va ni siga, ena Nona vosa na Dauveibuli. Na ivakamacala nei Mosese me baleta nai kalima kei nai kaono ni siga (V/tekivul:20–31) e vakasinaiti ena bula kei na totoka. Manumanu vuka, ika, manumanu ni vanua—era vakaosota na vanua e vakarautaka na Kalou.

`Na cava na ka e raica na Kalou ena Nona raica lesu na Veibuli? Wilika na Vakatekivu 1:1–31.`

Oqo e sega walega ni dua na vanua e bulia na Kalou; e vanua vinaka vakaoti. Ka ra osota na veimanumanu. Me vaka na italetale ni dua na rorogo, ena Nona kaya tiko na Kalou ni “sa vinaka”creatures ni oti na veisiga yadua.

`Na cava e duidui me baleta na buli ni tamata kei na veika buli kece e vuravura? Wilika na Vakatekivu 1:26, 27 kei na Vakatekivu2:7, 21–24.`

A tekilolou na Kalou ka tekivu me bulia na soso. Na Nona bulia na tamata na Kalou me ucui Koya ka itovo vata kei Koya e sa dua tiko na lesoni ni veiwekani e veivolekati sara. Na Nona cuva sobu na Kalou ka solia nai cegu ni bula kin a ucui Atama, a sa yaco me dua na ka bula. Na nona buli ko Ivi main a sarisari Atama e solia tale e dua na tikina bibi ena macawa ni Veibuli. Na vakawati e tiki tiko ni Nona bulia na tamata na Kalou—a veiwekani e vakatabui ena maliwa ni tagane('ish)kei na yalewa (ishshah).

Ena gauna e raica kina na Kalou na veika kece a bulia ena loma ni ono na siga, e sa veisau na Nona vosa: “A sa vakaraica na Kalou na ka kecega sa bulia ko koya, ka raica, sa ka vinaka sara” (Vakatekivu 1:31).

`Vakasamataka mada na duidui ni talanoa ni Veibuli mai na ka e kaya na tamata ni sega ni veiliutaki na Vosa ni Kalou me veivakatavulici. Na cava e kaya ki veikeda me baleta na kena gadrevi vakalevu meda na dauvakararavi ki na Vosa ni Kalou ena kena kilai na dina?`