---
title:  Tolu na Siga ni Vakacegu
date:   13/09/2021
---

A tiko na leqa ka vuna na nona drotani o Jona mai Vua na Kalou. Na nona cegu tiko vakalailai a vakalekalekataki ni a vakatala mai na Kalou na cagilaba. Sa qai vakabulai Jona mai nai bulubulu waina Kalou ena nona vakatala mai e dua na ika levu me vakabulai Jona.

la ena gauna e raici koya kina ko Jona ena loma ni tolu na bogi voravora ena loma ni kete ni ika levu, sa qai vakila na nona gagadre oya me vakararavi ga ki Vua na Kalou. Ena so na gauna sa dodonu meda vakauti kina dua na vanua e sega tale kina ni dua na ka ena rawa ni solia ko vuravura meda vakararavi kina me rawa ni da qai vakila ni sai Jisu duaduaga eda gadreva Koya vakaidina.

`Wilika na masu nei Jona ena loma ni kete ni ika(raica na Jona2:1–9). Na cava e masulaka?`

E dina ga ni tiko voli ena loma ni wasa titobu, ena drake ni bula vakarerevaki, ko Jona ena nona masu, e masulaka na vale tabu. Ena goleva tale na “Nomuni vale tabu” Na cava e yaco tiko eke? Na vale tabu e yavutaki kina na nona masu, ka sa dodonu me uto tale tikoga ni masu raraba. E dua ga na vanua ena Veiyalayalati Makawa ena rawa ni kune kina na Kalou. Oya ena vale tabu (raica na Lako Yani 15:17, Lako Yani 25:8). Na vale tabu sai koya nautoni kena caka masu kei na veivosaki vata kei na Kalou.

Eke ko Jona e sega ni kaya tiko na vale tabu mai Jeruisalemi. Ia e tukuna tiko na vale tabu mai lomalagi (Jona 2:7). Oya na vanua e basika mai kina na nonai nuinui, baleta oya na vanua e tiko kina na Kalou kei na Nonai solisoli ni bulatawa mudu e lako tiko mai kina. E muri sa qai vakila ko Jona na dina bibi oqo. E sa qai vakila na loloma savu ni Kalou. O koya sa vakabulai. Ena gauna e luaraki koya kina na ika levu oqo, e vakila taumada na loloma ni Kalou vei koya, edua na parofita a dro. E sa qai vulica ni digidigi uasivi duadua ena rawa ni cakava e dua na tamata vakabauta oya me vakasaqara me tikoga ena loma ni Kalou.

Ena gauna oqo e sa qai digitaka kina o koya me sa cakava na nonai tavi ka talairawarawa ki nai vakaro ni Kalou, sa qai lako ki Ninive ena vakabauta, na vanua e rui ca vakalevu, ka ra sega ni taleitaka beka ko ira na lewe ni vanua e kea me tukuni ki vei ira na nodra ca mai vua e dua na parofita vulagi oqo.

`Ena so na gauna eda na gadrevi meda na lako tani mai kina me rawa ni makare na noda raica na veika. E dina ga ni talanoa kei Jona, ka a bula main a kete ni ika ena rairai vakarerevaki toka, ia e vakacava mada mo lako tani mada mai na vanua ko sa matau kina ka raica ena dua na rai vou, vakauasivi ena yasana e gadrevi vakalevu?`