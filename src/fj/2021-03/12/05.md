---
title:  Dau Kau Lotu Cudrucudru, ka Tawa Vakacegu
date:   15/09/2021
---

Ka ni rarawa ni sega ni mai cava ga ena wase 3 nai talanoa kei Jona 3.

`Wilika na Jona 4:1–11. Na cava na leqa nei Jona? Na lesoni cava eda na rawa ni vulica mai na nona leqa ni nonai tovo?`

E tekivutaki na Jona 4 ena nona cudru ko Jona ki Vua na Kalou baleta ni sa rui vuavuai vinaka na nona cakacaka. E loma leqataka ko Jona nona rairai vakalialia. Eda raici Koya na Kalou ena Nona taura sara tu vakamalua na gauna me vosa kina ki vua na Nona parofita, e dua e vaka na gone e sega ni lewa rawa na yalona. Sai koya oqo nai vakadinadina ni ko ira era muri Koya na Kalou—se mani o ira na parofita—ena tiko beka eso na ulunivanua kei na ka mera gumatua kina e dodonu me caka.

“Ena gauna e kila kina ko Jona nai naki ni Kalou oya me maroroi na korolevu, o koya e sega nit aura rawa ena vuku ni nonai valavala ca, e sa yaco me veivutuni ena nona vakaisulu taga kei na dravusa, e dodonu me o koya nai matai e dodonu me rekitaka na veivakurabuitaki ni loloma ni Kalou, ia e vakatara na nona vakanananu me dabe ena nona na rawa ni vakatokai me parofita vakailasu. Na vuvutaki ni kenai rogorogo, e sa vakayalia kina na bibi ni yalo ena korolevu ivalavala ca koya.”—Ellen G. White, Prophets and Kings, p. 271.

Na Nona yalomalua na Kalou ena vuku ni Nona parofita e sega ni vakasamataki rawa. E rairai gadreva dina me vakayagataki Jona, ia ena gauna sa drotani kina ko Jona, sa qai vakatala e dua na cagi kaukauwa kei na dua na ika na Kalou me vakasukai koya lesu mai e a dro oqo. Ka vaka kina ena gauna oqo, ena gauna e talaidredre kina ko Jona, e vakasaqara na Kalou me veivosaki vata kei Jona kei na nonai tovo ca, ka kaya ki vua: “E vinaka beka vei iko mo cudru?” (Jona 4:4).

`Wilika na Luke 9:51–56. Na vanua cava e rau duavata kina kei nai talanoa kei Jona?`

“Ni sa lomani ira na kai vuravura vakaoqo na Kalou, e solia kina na Luvena e duabauga sa vakatubura me kakua ni rusa ko ira era sa vakabauti Koya, ia mera rawata ga na bula tawa mudu” (Joni 3:16) se, mevaka na Nona biuta na Kalou ena Jona 4:11: “ia me’u kakua li ni lomani Ninive, na koro levu ko ya, era sa tiko kina e le dua na drau ka ruasagavulu na udolu na tamata era sega ni kila rawa na ligadra i matau mai na ligadra i mawi; ka sa levu talega kina na manumanu?

E dodonu meda marau baleta ena ivakataotioti na Kalou—ka sega ni oi kedame Turaganilewa ni yalo kei na vakasama kei nai valavala.

`Eda na vulica vakacava me da taukena na mataqali yalololoma kei na yalomalumalumu vei ira na tani o koya e tiko Vua na Kalou, se vulica meda vakacilava na yaloloma kei na yalomalumalumu?`