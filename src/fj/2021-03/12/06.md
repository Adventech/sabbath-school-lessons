---
title:  Na Yasa ni Sala Ruarua
date:   16/09/2021
---

E rairai levu na nona leqa ko Jona mai na nona yaga. E rerevaki sara ko Ninive, ia enai talanoa kei Jona era sega ni vaka mera vakavu leqa. Era sa kila nai tukutuku ka totolo na nodra sa veivutuni. Ko Jona, na daukaulotu e rairai ni o koya e leqa tiko enai talanoa ni kaulotu oqo. Enai talanoa oqo, na Kalou e vakamuri koya tiko na parofita dauvakaduiduile oqobaleta na Kalou e kila ni gadrevi ko Jona ena kaulotu oqo ki Ninive me vaka ga na nodra gadreva vakalevu na kai Ninive mera rogoca nai tukutuku ni kaulotu.

`Wilika nai vola nei Juta. Ena rawa vakacava meda maroroi keda tiko ena loloma ni Kalou” (Juta 21)? Na cava na kenai balebale?`

Ena nonai vola lekaleka ena Veiyalayalati Vou, e tukuna kina veikeda ko Juta ena Juta 21“dou maroroi kemudou mo dou tu ga e na loloma ni Kalou, ka nuitaka na loloma ni noda Turaga ko Jisu Karisito ki na bula tawa mudu.”

Na noda vakila na loloma ni Kalou e sega walega ni ka e yaco ga vakadua. Ka dua na sala ena vakadeitaki iko oya “mo maroroi iko ena loloma ni Kalou” ena nomu tatara yani ki vei ira na tani. Ena tikina ka tarava e kaya kina veikeda ko Juta “mo dauloloma” ka “vakabulai” ira na tani ena nomu “kaliraki ira tani mai na bukawaqa”

`Wilika na Juta 20–23. Na cava e kaya tiko eke ka duavata kei nai talanoa kei Jona, ka cava e kaya tale tikoga veikeda?`

Na Kalou e kacivi Jona me lako ki Ninive baleta beka ni se sega ni taura ko Jona na gauna me vakasamataka kina vakalevu na nona veiwekani vei ira na kai Asiria ni bera na nona kacivi. E rairai vakila na nona sega ni vinakati ira, ia e sega tiko ni kila na levu ni nona cati ira se na vanua e sa laki yacova sara me rawa ni levei ira kina, ena gauna sara madaga e taura kina na veikacivi. E se sega ni tu vakarau ko Jona me ciqoma e dua na kai Ninive me na tiko e yasana mai lomalagi. E se bera ni vulica ko Jona me dauloloma mevaka na Nona dauloloma na Kalou. Na Kalou e kacivi Jona me lako ki Ninive baleta na Kalou e lomani ira mai Ninive ka gadreva mera na tiko talega ena Nona matanitu. Ia na Kalou e kacivi Jona baleta na Kalou e lomani Jona. E vinakati Jona me tubu ka me vakataki Koya ena nodrau na cakacaka vata. E vinakata na Kalou me raica ko Jonana ivakavakacegu dina o koya ena yaco walega ena noda veiwekani vata kei Koya ka cakava na loma ni Kalou, e okati kina na noda tatara yani ki vei ira na tani ka dusia vei ira na vakabauta kei nai nuinui e tiko veikeda.

`Cava na levu ni gauna ko vakayagataka me baleta na nodra bula tawa mudu na tani? Ena vakasama vakayalo e liutaki keda vakacava na mataqali cakacaka vakaoqo me rawa ni da kunea kina na ivakavakacegu dina vei Jisu?`