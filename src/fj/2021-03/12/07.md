---
title:  Kuri ni Vakasama
date:   17/09/2021
---

“Enai vakaro e soli ki vua, sa nuitaki ko Jona ena dua nai tavi vakaitamera; ia o Koya e kaya ki vua me lako, e rawa talega ki Vua me maroroya na Nona italai ka solia ki vua na mana me vuavuai vinaka kina na nona cakacaka. Kevaka me a talairawarawa walega na parofita, ke a sega ni lako curuma eso na gauna dredre ena nona bula, ia ena vakalougatataki vakalevu sara. Ia ena gauna ni rarawa nei Jona, na Kalou e sega ni biuti koya. Ena vei tagede ni veivakatovolei kei raiyawa, na nona yalodei na parofita ki Vua na Kalou kei na Nona kaukauwa levu me veivakabulai me vakabulabulataki.”—Ellen G. White, Prophets and Kings, p. 266.

“Era lewe vuqa era na rawa ni yacovi ena gaunisala e rui rawarawa sara ka malumu. Okoya e vuku duadua, ko ira era raici tu ni ra tamata rawa ka vakalevu e vuravura, era vakamalumalumutaki ga ena vosa rawarawa e cavuta e dua e lomana na Kalou kei koya ena rawa vosataka na loloma oya mevaka ni dua na ka e taleitaki vakalevu ena nona bula”—Ellen 19 G. White, Christ's Object Lessons, p. 232.

**Taro ni Veiwasei:**

`1. Na “parofita ni Kalou” e a rarawa ena nodra sa ciqoma na veivakabulai na tamata a kacivi koya kina na Kalou me laki vakadinadina kina. Eda na ciqoma vakacava na i tovo vakaoqo ena ka e cakava ko Jona? Nai vakaraitaki levu ni Nona yalomalua na Kalou vei ira na Nona tamata, ena gauna sara madaga e sega ni salavata kina na ka era cakava mai na rarama sa tiko vei ira!`

`2. E rairai enai talanoa kei Jona ni Kalou e sega walega ni cakava na cakacaka ni nodra vakabulai oira era sega ni vinaka na nodra bulaia e kauwaitaka talega me vakavoui ira na Nona tamata. Ena rawa vakacava ni da taukena na yalo vou kei na bula vou, se ena gauna sara madaga eda sa kila oti kina na Kalou kei na dina ena gauna oqo? Na cava na duidui ena noda kila na dina kei na noda vakavoui kina?`

`3. Wilika tale na Juta. Na cava nai tukutuku bibi enai vola oqo, ka cava na vuna e yaga kina veikeda, vakaisoqosoqo nai tukutuku e tiko kina ena gauna oqo?`

`4. E solia vakacava ki veikeda na cakacaka ena vuku ni nodra vakabulai na tani na veika vinaka vakayalo?`

`5. Se ulubale vinaka cava e tiko vei Jona, ena nona sega ni via lako ki Ninive, na Kalou sa vakaraitaka ki vua na cala e a cakava. Nai tovo cava ena rawa ni da cakava vei ira na tani ka na rawa ni vakacilava mai na cala vata ga a cakava ko Jona?`