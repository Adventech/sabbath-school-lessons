---
title:  Vakacavari na Veitalaki
date:   14/09/2021
---

Ni vakatauvatani kei na dua na korolevu se tauni mai Isireli, ko Ninive e korolevu sara, ka taura e tolu na siga meda lako vakavolivolita” (Jona 3:3).

`Wilia na Jona 3:1–10. Na cava e qai cakava na vanua ca oqo? Na lesoni cava eda na rawa ni taura enai talanoa oqo, ena sasaga ni vakadinadina vei ira na tani?`

Ena nona lako voli ena loma ni korolevu oqo, e vunautaka tiko kina ko Jona nai tukutuku mai Vua na Kalou; “Sa na bogi vasagavulu mada, ena qai rusa ko Ninive” (Jona 3:4). Nai tukutuku e vakadodonu sara tu ga. E dina ga ni sega ni tukuni na kenai vakamatailalai, ia e matata ni tukutuku e lutu ki na daliga e taleitaka, ka ni ko ira na lewei Ninive era vakabauta na itukutuku ni veivakasalataki nei Jona.

Ena ivakarau vakavanua mai kea, a vakatauca kina na tui Ninive e dua nai vakaro me rawa ni vakatakilai kina veisau ni yalo. Ko ira kece na lewei Ninive, bau kina ko ira na manumanu mera lolo ka vakaisulu taga. Sa qai siro sobu na tui mai na nonai tikotiko vakaturaga ka tiko sobe ena dravusa, e dua nai vakaraitaki bibi.

`Wilika na Jona 3:6–9. Veidutuitaka kei na Jeremaia 25:5, Isikeli 14:6, kei na Vakatakila 2:5. Na cava na ka e okati tiko ena nona vosa na tui, ka vakaraitaka ni sa kila na ibalebale dina ni veivutuni?`

E lekaleka ga nai vunauka vakadodonu, ia e vakasinaiti tu ena ivakavuvuli dodonu me baleta na veivutni dina. Ena gauna e vunau tiko kina ko Jona, e a cakacaka sara tiko vakaukauwa na Yalo Tabu ena lomadra na kai Ninive.

Era sega beka ni sotava na kai Ninive na kalouagata e nodra na Isireli ena Nona veiliutaki loloma na Kalou, ia era cakava ga na loma ni Kalou ena yalodina. Era kaya ga, “Meda biuti keda ena Nona loloma na Kalou, sega ena ka eda sa vakacavara, ia meda vakararavi vakatabakidua ga ena Nona vinaka kei na Nona loloma savu.”

Sa qai vakila taumada ko Jona na loloma savu ni Kalou vei koya sara madaga vakataki koya. E rairai e a nanuma tu ni loloma savu ni Kalou e dua na ka e rui cecere ka tiko ga eso era vakaivotavota ena vakacegu oya.

`Na cava na vuna sa rui ka bibi kina na veivutuni ena bula ni tamata Lotu Vakarisito? Na cava nai balebale dina ni veivutunitaki ni valavala ca, vakauasivi nai valavala ca e vakayacori ena veigauna kecega?`