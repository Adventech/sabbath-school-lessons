---
title:  Dro Vakayawa
date:   12/09/2021
---

Ko Jona e dua na daukaulotu gugumatua. Ena gauna vata ga oya o koya e dua e dauvakaduiduile. Na cava ga na ka ena cakava ko Jona, ena takoso na veikacivi ni Kalou ena ena dua na sala levu. Ena nona sega ni colata na Nonai vua na Kalou ena usouso ni domona ka kune vakataki koya ni Nonai vua e rawarawa kei na Nonai colacola e mamada (Maciu 11:30), sa qai digitaka ko Jona me vakasaqara na nona vakacegu ena nona drotani kin a yasana e veibasai main a vanua e kaya na Kalou me lako kina.

`Evei na vanua e nuitaka ko Jona me na kunea kina na vakacegu mai na veikacivi ni Kalou? E vakacava sara mada na kena vinaka ki vua?Wilika na Jona 1.`

Sa qai lako ko Jona ki na vanua e veibasai kei na vanua e kacivi koya kina na Kalou. E sega madaga ni bau tu vakadua me veivosaki kei na Kalou, me vakataki ira na vei-parofita tale eso enai Vola Tabu ena gauna e kacivi ira kina na Kalou mera dau kau itukutuku (raica e dua na kenai vakaraitaki, Lako Yani 4:13).

E rui talei, ni sega ni okoya oqo nai matai ni gauna e kacivi kina ko Jona me vosa ki vua na Kalou, mevaka e kaya tiko na 2 Tui 14:25. Eke, e kunei ni a cakava ko Jona na ka e kaya ki vua na Kalou me vakayacora. Sa sega ena gauna oqo. Na cava na vuna?

E volaitukutukutaki tu enai vola ni veitabagauna kei nai tukutuku e soqoni mai na vakekeli e tukuni tu kina na lolovira ni nodra bula na matanitu qali vaka-Asiria ena tini ka walu na senitiuri nibera ni sucu ko Jisu, oya na gauna e veiqaravi tiko kina ko Jona e Isireli. Ena loma ni 75 na yabaki ki liu na tui Asiria ko Senikaripu a valuti Juta kina. Oya ni oti e ruasagavulu na yabaki na nodra sa vakamalumalumutaki ko Isireli kei Samaria kei tui Esekaia e sa qai laki duavata kei ira na lewe ni vanua era sega ni duavata kei Asiria

Sa yaco mai na gauna ki vua na tui Asiria me sa mai vakacavara na nona gagadre. Nai Vola Tabu (2 Tui 18, Aisea 36), e vakaraitaka ni kedrai vola tukutuku makawa na kai Asiria, kei na lalaga ni vale vakatui nei Senikaripu mai Ninive era kaya tu na italanoa voravorani nona vakamalumalumutaki ko Lakisi e dua na koro vakabainivalu vinaka ena Ceva ni yasana e vakatulewa kina ko Esekaia. Ena dua tale na kenai tukutuku ni kaya ko Senikaripu ni a tauri ira vakavesu era lewe rua na drau na udolu na kaivesu mai na 46 na korolevu vakabai ni valu o koya e sa vakagogotaki ira. Ena gauna e vesuki Lakisi kina na tui Asiria, e rauta ni ra drau se udolu na kaivesu era laucoka; ko ira na dauveitokoni kaukauwa nei Esekaia era mokulaki ena javuka, kei na kena vo era vakau ki Asiria mera laki cakacaka tu kina vakaivesu. Era na rui voravora sara beka ko ira na kai Asiria, enai tuvaki ni vuravura ena gauna oya. Ia na Kalou e qai vakatalai Jona ki na matanitu oya. Ko sa kila na vuna e sega ni via lako kina ko Jona?

`Dro mai Vua na Kalou? Ko sa bau cakava oti oya? Kevaka kina na cava na kena vinaka vei iko? Na lesoni cava ko vulica rawa mai na leqa oya?`