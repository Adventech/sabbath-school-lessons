---
title:  Na Parofita ka Sega Ni Vakacegu Rawa
date:   11/09/2021
---

### Wilika ena Macawa oqo:
Jona 1–4, Jeremaia 25:5, Isikeli 14:6, Vakatakila 2:5, Luke 9:51–56, Juta 1–25.

> <p>Wiligusu</p>
> “ia me’u kakua li ni lomani Ninive, na koro levu ko ya, era sa tiko kina e le dua na drau ka ruasagavulu na udolu na tamata era sega ni kila rawa na ligadra i matau mai na ligadra i mawi; ka sa levu talega kina na manumanu? (Jonah 4:11)

E dua tiko na italanoa talei enai Vola Tabu oya nai talanoa kei Jona. O koya e dua na parofita ni Kalou, e e kacivi koya na Kalou, na cava? O koya e qai drotaka na veikacivi ni Kalou. Ia ni oti na nona lako curuma na gaunisala kaukauwa me veisautaka na nona vakasama ka talairawarawa ki Vua na Kalou, a mani yaci vaka-kina, ia e laki yaco me vakaiulubaletaka na nodra sa veisau o ira e a kacivi me laki vakadinadina ki vei ira kei na nodra sa calata na veivakarusai e a dodonu me nodra.

Sa dua nai vakaraitaki dina ni dua e sega ni kunea na vakacegu—me yacova sara na vanua e laki talaucaka mai kina na loma me kaya, “la oqo ga, kemuni Jiova, au masuti kemuni kina mo ni kauta tani vei au na noqu bula; ni sa vinaka me’u mate ka ca me’u bula.” (Jona 4:3).

Ko Jisu vakataki Koya e kauta cake mai nai talanoa kei Jona ka kaya:“Era na tu cake e na veilewai na kai Ninive ka vakadinadinataka na nodra cala nai tabatamata oqo, ni ra a veivutuni e na vunau i Jona; ka raica, sa dua eke sa uasivi vei Jona” (Maciu 12:41). Ke dua e uasivi cake vei Jona, ena sega tale ni dua, ko Jisu ga na nodai Vakabula.

**Rai ena Macawa Oqo:** Eda na raici Jona tiko kina kei na cava n aka eda na rawa ni vulica mai na nona nuiqawaqawa ka sega ni vakacegu.

_*Vulica na lesoni ena macawa oqo me vakarautaki iko ena Siga Tabu, Sepiteba 18._