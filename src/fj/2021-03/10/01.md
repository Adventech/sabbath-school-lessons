---
title:  Na Vakacegu ena Sigatabu
date:   28/08/2021
---

### Wilika ena Macawa oqo:
Vakatekivu 1:26, 27; Vakatekivu 9:6; 2 Pita 2:19; Roma 6:1–7; Lako Yani 19:6; Joni 5:7–16.

> <p>Wiligusu</p>
> “E ono na siga me caka kina na cakacaka: ia nai kavitu ni siga sa siga ni vakacecegu, nai soqosoqo tabu; dou kakua ni kitaka kina e dua na cakacaka: o koya sa siga ni vakacecegu vei Jiova e na nomudou i tikotiko kecega” (Vunau ni Soro 23:3).

Eda sa rogoca e vuqa sara na veiba me baleta na kena maroroi nai kavitu ni siga me Siga ni Vakacecegu, se vakaevei? Eda rogoca ni sa veisautaka ko Jisu na Siga Tabu ki na Siga Sade, se, sa bokoca ko Jisu na Siga ni Vakacecegu, se sa cakava ko Paula, se eratou sa vakaisosomitaka nai apositolo na ikavitu ni siga oya na Siga Tabu ki na Siga Sade, me ivakananumi ni siga ni tucake tale nei Jisu, kei na vuqa tale. Ena vica ga na yabaki sa oti eso nai le sa rui titobusara ena nodra kaya ni ko Jisu na noda ivakavakacegu ena Siga ni Vakacecegu, sai koya oya na vuna sa sega ni dodonu kina meda maroroya se vakatabuya e dua na siga. Io, ena tikoga na veisaqasaqa, o koya e matalia sara oya, na noda vakacegu enai kavitu ni siga, eda sa cakacakataka tiko kina na noda gaunisala ki lomalagi.

Ena dua tale nayasana, eso na Lotu Vakarisito era sa malele tiko vakalevu ena vakanananu ni vakacegu, me dua na siga ni vakacegu, e dina ga ni ra kaya tiko ni oya na Siga Sade se sega beka ni dua na ka, ia era sa tomika rawa ni vakacegu e vakasama vakaivolatabu kei na vuna e rui bibi kina.

Na Lotu ni Kavitu ni Lesu Vakarua mai eda kila vakavinaka sara na Nonai Vunau e Tini na Kalou kei na talairawarawa ki nai ka va ni vunau, ia oqo e sega ni dusia ni noda gaunisala ki lomalagi e da cakacakatakani da vakamuria nai kalima, kaono, matai se na vo tale ni vunau.

**Rai ena Macawa Oqo:** Eda na raica tiko kina vakalevu na vakacegu e sa solia ki veikeda na Kalou ena ivunau ni Siga ni Vakacecegu kei na cava sa rui bibi kina

_*Vulica na lesoni ni macawa oqo me vakarautaki iko ena Siga Tabu, Sepiteba 4._