---
title:  Kuri ni Vakasama
date:   03/09/2021
---

“Ena veisiga ena loma ni macawa me tikoga ena noda vakasama na Siga Tabu ka vakavakarau ena kena maroroi mevaka nai vunau. Meda kakua ga ni maroroya na Siga Tabu mevaka ni ka vakalawa.”—Ellen G. White, 1 Testimonies for the Church, vol. 6, p. 353.

“Ko lomalagi taucoko e maroroya na Siga Tabu, e sega ni siga ni vakawelewele ka sega ni cakava kina e dua na ka. Na siga oqo me yadravi baleta ni da na sotava kina na Kalou kei Karisito Jisu na nodai Vakabula. Eda na rawa ni sotavi Koya ena vuku ni vakabauta. E gadreva o Koya me vakavoui keda na vakalougataka na veibula kece sara.”—Testimoniesto the Church, vol. 6, p. 362.

“Na kerekere ki Vua na Kalou, e vaka me daulevu cake ena vei Siga tabu ni vakatauvatani kei na veisiga tale eso. Era biuta na nodra cakacaka na Nona tamata ka taura na gauna mera vakanananu kina ka sokalou. Era kerea e levu na veivuke vei Koya ena Siga Tabu mai na veisiga tale eso. Era cikeva na Nona veikauwaitaki. Era gadreva na Nona veivakalougatataki e cecere duadua. Iana Kalou e sega ni waraka me oti na Siga Tabu me qai solia na veigagadre oqo. Baleta na cakacaka nei lomalagi e sega ni oti rawa, ka me kakua ni cegu na tamata ena nodra cakava na cakacaka vinaka. E sega ni nakiti na Siga Tabu me gauna meda cakava kina na veika e tawayaga. Nai vunau e vakatabuya na cakacaka vakavuravura ena Siga ni Vakacecegu; na cakacaka me rawati kina nai lavo me baleta na bula ni veisiga me cegu; me kakua na cakacakataki ni bula ni lasa vakavuravura e tabu ena siga oya; ia mevaka ni vakacegu na Kalou mai na Nona cakacaka ni veibuli, ka vakacegu ena Siga ni Vakacecegu a vakalougatataka, sa dodonu me biuta talega na tamata na nona cakacaka ni bula ena veisiga, ka sorovaka na auwa tabu oqo ki nai vakavakacegu bulabula, ena sokalou kei na veicakacaka tabu. Na cakacaka ni veivakabulai nei Karisiro e duavata vakavinaka kei nai vunau. E rokovi kina na Siga ni Vakacecegu”—Ellen G. White, The Desire of Ages, p. 207.

**Taro ni Veiwasei:**

`1. Na maroroi ni veika bula sa yaco tiko me dua na ile e dauveibataki vakalevu ena buturara ni politiki ena vuqa na matanitu. Ena rawa vakacava veikeda na Lotu ni Kavitu meda dauveiqaravi vinaka kin a veika bula mai na veile vakapolitiki?`

`2. Na veidaravi e tekivu ena vakasama. Ena rawa vakacava meda susuga na vakasama ni nodra qaravi o ira era tiko vakavolivoliti keda (ena noda matavulale, soqosoqo lotu, kei nai tikotiko) vagumatua? E solia vakacava veikeda na Siga Tabu na galala meda cakava oya?`

`3. Ena vei Siga Tabu kece, eda sa vakananumi tiko ni a buli keda na Kalou. E vukei keda meda raici ira na tamata ena rai va-Kalou. Ena vukei keda vakacava na Siga Tabu meda nanuma na duidui va-kawa tamata, tovo ni bula, kei na bula vakailavo ni ra tawayaga ni da kila ni a buli keda na Kalou meda ucui Koya ka iyau ni Nona loloma?`