---
title:  Na Vulagi ena Nomu Loma ni Bai
date:   31/08/2021
---

`Wilika na Lako Yani 19:6. Na cava e tukuna ki veikeda na tikina oqo me baleta na ituvaki kei Isireli taumada? (raica talega na 1 Pita 2:9.)`

Sa kacivi tani mai ko Isireli mai Ijipita mera Nona tamata yalataki na Kalou, na matanitu ena vakayagataka na Kalou, kevaka era na yalodina tiko, me vakatetea kina na kosipeli ki vuravura taucoko. Era na iyau e kauwaitaka ka na maroroya na Kalou, soli kina na kalougata, ia ena gauna vata ga oya e soli talega kina e dua nai tavi.

`Wilika na Lako Yani 23:12. Na cava tale e yaco tiko eke? Na cava e vakatavulica veikeda na tikina oqo me baleta na gaunisala e raici ira kina na tani Kalou,ka sega ni vakatabakidua ga vei ira na Isireli?`

Na taucoko ni Siga ni Vakacecegu e dua na ka era calata tiko e lewe vuqa. Io, na leqa e kilai levu oya ni nodra ga na Jiu, na cala e basika cake mai ena imatai ni rua na wase ni vola na Vakatekivu. Oti, na Kalou e bulia na tamata kecega; ena vuku ni ka oya, na tamata kece e dodonu me nanuma na Siga ni Vakacecegu.

Dina ga ni dodonu meda maroroya tiko ena noda vakasama, nai balebale dina ni Siga Tabu, e dodonu talega me vakananumi keda me baleti ira na tani. Ena vakanananu ni noda vakacegu kei na kedai sema ki Vua na noda Dauveibuli ka iVakabula ena kauti keda meda raici ira na tani ena rai vou, meda raici ira ni a buli ira na Kalou vata ga a buli keda, lomani mai Vua na Kalou vata ga e lomani ked aka mai mate ena vukudra kei na vukuda. Mevaka eda sa raica oti (Lako Yani 20:10;Vakarua 5:14), na dauveiqaravi, na vulagi, o ira sara madaga na manumanu, e dodonu mera vakacegu talega ena Siga ni Vakacecegu.

Ko ira na vulagi era tiko ena loma ni nodra bai, oya ira sara madaga era se bera ni vakaivotavota ena vosa ni yalayala ni veiyalayalati a soli vei ira na Isireliâ€” Sme ra rawa talega ni marautaka na vakacecegu ni Siga Tabu. Na tamata se manumanu me ra kakua ni vakacakacakataki, vakalolomataki, se raici ira vakamamada tu ga. Ena veimacawa, era dauvakananumi tiko na Iperiu ena sala kaukauwa se cava na ka eda tautauvata kina kei ira tani, se mani kevaka eda sa marautaka tiko na veivakalougatataki kei na galala o koya era sega ni vakaivotavota kina, ena dodonu meda nanuma ni da se tiki tikoga ni matavuvale vata, ka sa dodonu meda veimaliwai kei ira na tamata ena veidokai kei na vakarokoroko.

`Ena rawa ni yaco vakacava na nomu maroroya na Siga Tabu me yaco me ra vakalougatataki kina ko ira era sega ni maroroya na Siga ni Vakacecegu? Oya ena rawa vakacava ni ko vakayagataka na Siga ni Vakacecegu mei vakadinadina vei ira na tani?`