---
title:  Vukei Ira na Tani Doka na Siga Tabu ni Kalou
date:   01/09/2021
---

Ena gauna ni Veiyalayalati Vou ko ira nai liuliu ni lotu taumada era vakatabuya sara vakamatailalai na kena maroroi na Siga ni Vakacecegu. E levu na vakatatabu kei na lawa e buli me vukea na kena maroroi me vakatabui kina na Siga Tabu.

E okati eke na vakatabui ni nomu sereka se bukia e dua na ka, sereka e dua na ka e cula vata tiko, na vakawaqabuka, vakavodoka e dua na ka ena maliwa ni dua nai tikotiko vakaitaukei kei na dua na vanua e taukeni raraba, se vakavodoka e dua na ka me sivita na nai yalayala ena vanua e taukeni raraba.

`Na cava na ka e beitaki kina ko Jisu ena Joni 5:7–16?`

Era guilecava vakadua na cakacaka mana totoka e a cakava ko Jisu kei na veivakabulai a cakava ki vua na tamata tauvimate oya, ko ira nai liuliu e vakadei tikoga na nodra rai ki vua na tamata tauvimate ni sa colata na nonai davodavo ena Siga ni Vakacecegu. Ka ra sega ni raici Koya na “Turaga ni Siga ni Vakacecegu” (Marika 2:28) ena ka e cakava ena siga bibi oqo. Era sa nakita nai liuliu mera vakadeitaka tikoga na nodra lawa kei na ivakaro. Ena dodonu meda na qaqarauni meda na kakua ni cakava na cala vata ga oya ena noda gaunisala ga kei na noda nanuma ga.

`E tuvana ka vakacava Aisea 58:12–14 na Nonai tuvatuva na Kalou ena kena maroroi na Siga Tabu?`

Na Kalou e sega ni vinakata na sokalou e lala se tamata lotu e vakagagalu. O Koya e via raici ira na Nona tamata ni ra veitauraki kei ran a tamata, vakauasivi vei ira era butuki sobu ka vakatikitikitaki tu.

Ko Aisea e vakamatatataka ena Aisea 58:13, 14: “Kevaka ko na tarova na yavamu e na siga tabu, mo kakua ni cakava na ka ko sa vinakata ga e na noqu siga tabu; ka sa vakatoka na siga tabu me ka e rekitaki, na siga tabu sa nei Jiova na siga me dokai; ka dokai koya, ka sega ni cakava kina na nomu cakacaka, se muria kina na ka ko sa vinakata, se vosa wale kina; 14 ko na qai rekitaki Jiova; ia ka’u na kauti iko mo lako voli e na veiyasana cecere kei vuravura, ka vakani iko e nai votavota i Jekope na tamamu: ni sa cavuta na ka oqo na gusu i Jiova” (Aisea 58:13, 14).

Cakava na ka eda vinakata” (Aisea 58:13) e sa tautauvata ga na kena sa buturaki tiko na Siga ni Vakacecegu.” Na noda ituvatuva na tamata e sega ni tiki ni Siga ni Vakacecegu ni Kalou. Ia eda sa surety meda raici ira era sotava tiko na dredre, ko ira era vesuki tu, na via kana, kei na luvaiwale ka lako voli ena butobuto kei ira era sega ni kauwaitaki. Mai na vo ni veisiga ena loma ni macawa, na Siga tabu e dodonu me kauti keda tani mai na nanumi keda vakataki kedaka vakasamataki ira na tani kei na nodra gagadre ka sega ni ka e baleti keda kei na noda gagadre.