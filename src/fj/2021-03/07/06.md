---
title:  Kunea na Vakacegu ni Oti na Veivosoti
date:   12/08/2021
---

Eratou sa yaco ki ljipita na matavuvale nei Josefa. Sa oti na inaki ca vuni ena matavuvale. Eratou sa na vakatusa beka na tuakana veitamadratou na nodratou a volitaki Josefa, ka sa Prime Minisita tiko mai Ijipita ena gauna oqo.

E sega sara ni rawarawa na noda vakaduavatataka na vuvale e tiko kina na duidui, ia e sega ni kenai balebale oya ni na sega ni rawa meda veivosoti. Ena sega beka ni da mokota se tagicaki koya e keda meca, ia e gadrevi meda na vakaraitaka na noda veivosoti, vakavosa se enai vola. Ka sa kena gauna meda sa guilecava kina vakadua. Ena tiko beka ga eso mosi eda na lako curuma,ia e da sa dolava na katuba ka muria na gaunisala ni bula vakacegu.

`Wilika na Vakatekivu 50:15–21. Na cava eratou lomaleqataka tiko ko iratou na tuakai Josefa? Na cava e kaya na loma taqaya oqo me baleti iratou?`

Sa yacova mai e tini ka vitu na yabaki na nodratou sa tiko mai Ijipita na tuakai Josefa, (Vakatekivu 47:28), sa mate ko Jekope na tamadratou, kei na nodratou sa rerevaka de na qai saumaki na yalo i Josefa me sauma na ka eratou a cakava. Eratou sa qai vakila na bibi ni ka eratou a cakava vei Josefa. Ia ko Josefa e qai vakadeitaka tale vei iratou na nona veivosoti. Na veivakabulabulataki oqo de rairai vinaka vei Josefa ka vaka talega kina vei iratou na tuakana.

Kevaka e titobu na mavoa, ena gauna e mate kina ko Jekope, ena gadrevi meda veivosoti vakavuqa. Ena gauna e basika tale mai kina ena noda vakasama na vakanananu ni veika ca, ena dodonu meda lako sara ki Vua na Kalou ena kena gauna totolo ka cakava na digidigi mo kere veivosoti tale.

`Wilika na Vakatekivu 50:20. E vukei keda vakacava na tikina oqo ni vakamacalataka ni ko Josefa e a vosoti iratou na tuakana enai valavala ca eratou a cakava?`

Ko Josefa e vakabauta vakaoti ni nona bula e tiki tiko ni nonai nakinaki levu na Kalou ena kena vakabulai na vuravura mai na gauna ni dravuisiga, ka vukei na nona matavuvale me vakavotukanataki kina na vosa ni yalayala ni Kalou me na yaco me matanitu levu. Na kena kilai na nona sa vukica na nodratou buki vere na tacina me kauta mai na vinaka ka vukei Josefa me veivosoti.

`Nai talanoa kei Josefa e laki tini ena marau. Na cava eda na kaya kevaka e sega ni laki tini ena marau? Se, ena dua ena rawa ni kaya (gauna balavu, oya) nai tinitini ni valavala ca kei na veivaluvalutilevu, ni sa wali n aka kece—ena laki tini ena marau? Ena vukei keda vakacava nai nuinui oqo ena noda walia na veika lalai ni laki tini?`