---
title:  Kuri ni Vakasama
date:   13/08/2021
---

“Mevaka na nona a volitaki ko Josefa ki vei ira na iceni mai vei iratou na tacina, sa vaka talega kina ko Karisito ena Nona a volitaki vei ira na kena meca yaloca mai vua e dua na Nonai tisaipeli. A cala na veibeitaki a caka vei Josefa mani vakavuna na nona a biu ki vale ni veivesu ena vuku ni nona yalodina; sa vaka kina ko Karisito ena Nona a vakacacani ka cati ena vuku ni Nona bula dodonu, ka guilecavi koya e veivatonaki ki nai valavala ca; ka dina ga ni sega na Nonai valavala ca, ia e a vakamatei ena vuku ni tukutuku lasu. Na yalomalua kei na yalomalumalumu nei Josefa ena ruku ni vakatulewa cala kei na veivakasosataki, e sa tu vakarau me veivosoti ka veiciqomi veiiratou na tacina, e vakatakarakarataka nai Vakabula ena Nona sega ni vosa kudrukudrutaka na kaukauwa ni yalo katakata kei na nodra veivakacacani na tamata ca, kei na Nona veivosoti, sega walega vei ira era a vakamatei Koya, ia vei ira kece talega era lako mai ki vei koya ena nodra vakatusa na nodra ivalavala ca ka gadreva na veivosoti”– Ellen G. White, Patriarchs and Prophets, pp. 239, 240.

“E sega tale ni dua na ka ena rawa ni vakadonuya na yalo e sega ni veivosoti. O koya e sega ni dauloloma vei ira na tani e sa vakaraitaka tiko ni o koya vakataki koya e sega tiko ni vakaivotavota ena loloma savu ni Kalou. Ena Nona veivosoti ni Kalou, na yalo i koya e caka cala e sa na vakavolekati sara kin a yaloi Koya e tawa vakaiyalayala na Nona loloma. Na vuabale ni loloma va-Kalou ena drodro yani ki na nona bula na tamata ivalavala ca, mai vei koya na tamata ivalavala ca ki na nodra bula na tani. Na yalomalumalumu kei na loloma o koya sa vakaraitaka ko Karisito ena talei ni Nona bula ena laurai vei ira era sa yaco me ra vakaivotavota ena Nona loloma savu.”—Ellen G. White, Christ's Object Lessons, p. 251.

**Taro ni Veiwasei:**

`1. E dua a kaya, “Na sega ni veivosoti e vakaga na gunuvi ni paisoni ena nona nuitaka ni na laki mate kina e dua tale.” Na cava nai balebale ni tukutuku oya?`

`2. Na cava nai naki ni tuvatuva rabailevi e lako curuma ko Josefa ni bera ni vakatakilai na kenai tukutuku? (identity).Na cava e cakava vei koya kei iratou na tacina?`

`3. A vakaitavi beka na dauniveiqaravi nei Josefa ena nodratou bukiveretaki na taci Josefa (e.g. Vakatekivu 44:1–12). E tarai ira vakacava o ira era vakararai tu na kena vakilai na veivosoti?`

`4. “Na Kalou ena sega ni tuberi ira na luvena kevaka era sa rawa ni raica na kenai tinitini mai na ivakatekivu, ka veidutuitaka na lagilagi ni nakinaki o koya era sa vakavotukanataka ena nodra cakacaka vata tiko kei Koya.”—Ellen G. White, The Desire of Ages, pp. 224, 225. Vakasamataka mada na nomu bula ni ko vakananuma tiko nai tukutuku oqo. Ena vukei keda vakacava na kilaka oqo meda na rawa ni lako curuma kina na veivakatovolei kei na ivalu eda sota kaya tiko?`