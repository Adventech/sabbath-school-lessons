---
title:  Vakacegu, Veiwekani, kei na Veivakabulai
date:   07/08/2021
---

### Wilika ena Macawa oqo:
akatekivu 42:7–20, Maciu.25:41–46, Vakatekivu 42:21–24, Vakatekivu 45:1-15, Luke 23:34, Vakatekivu 50:15–21.

> <p>Wiligusu</p>
> “ia oqo, mo dou kakua ni rarawa, se veicudruvi vakai kemudou, ni dou a volitaki au ki ke: ni sa talai au na Kalou me’u liutaki kemudou, me ia na veivakabulai” (Vakatekivu 45:5).

A beitaki edua na tagane ni a kucuva e dua na marama. Rawa vua na marama oqo me kilai koya na turaga oqo mai vei ira era duri vata tu. Mai vei ira na tagane era yatudua tu mai vei ira na ovisa, na marama oqo e sa vakadeitaka ni ko Joni e a kucuvi koya. Lako kina ki vale ni veivesu ko Joni me 14 na yabaki ena cala e a sega ni cakava. Ena kena sa qai laki vakadikevi na DNA, sa qai kunei ni a cala na veibeitaki a vakayacori, sa qai vakila ko Joana na cala levu a cakava.

A vinakata saraga me rau sota kei Joni ena gauna sa sereki mai kina. Na cava ena cakava na turaga oqo, o koya sa sotava vakalevu na rarawa, ena gauna rau na sota kina ena matanavotu kei na marama sa vakacacana tu na nona bula ena vuqa na yabaki?

E a wawa tiko ena rumu ni wawa me lako mai ko Joni. Ena gauna sa lako mai kina, kei na gauna ga e sota kina na matadrau, sa kacabote ena tagi o Joana ka kaya.

“A cuva sobu mai ko Joni ka taura na ligaqu, e raici au qai tukuna, au sa vosoti iko.” Au sega saraga ni vakabauta. Oqo e dua na turaga au a cati koya ka vinakati koya me mate. Ia oqo, e dua a cakava ki vua e dua na cala levu, e qai kaya ki vei au ni sa vosoti au? E kea au sa qai kila kina se na cava nai balebale dina ni loloma savu. E kea au sa qai vakila kina na mavo ni yalo kei na vakacegu dina.”

**Rai ena Macawa Oqo:** Eda na raica tiko kina na veivosoti kei na ka ena rawa ni cakava ki na yalo ni tamata e sega ni vakacegu rawa.

_*Vulica na lesoni ni macawa oqo me vakarautaki iko ena Siga tabu, Okosita 14._ 