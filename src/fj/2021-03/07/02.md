---
title:  Sotava na Veika sa Caka Oti
date:   08/08/2021
---

E muri, sa qai daumaka ka cecere na veika kece e lako curuma o Josefa. E sega walega ni sereki mai vale ni veivesu, ia e sa laki vakatikori sara me Liuliu ni matanitu ena vanua levu oqo ko Ijipita, ni oti ga na nona vakadewataka nai balebale ni tadra nei Fero (Vakatekivu 41). O koya sa vakawati ka lewe rua na luvena(Vakatekivu8 41:50–52). Sa sinai na vale ni maroroi kakana mai Ijipita, ka sa tekivu na gauna ni lauqa o koya sa tukuni rawa tiko mai ni bera ni qai yaco. Ena dua na siga, eratou sa basika tu yani ki Ijipita na tuakai Josefa.

`Wilika na imatai ni nodratou sota ko Josefa kei iratou na tuakanaena Vakatekivu 42:7–20. Na cava na ka a tovolea o Josefa me cakava enai matai ni sota oqo?`

E tu vei Josefa na kaukauwa me sauma vei iratou na tacina na ka eratou a cakava ki vua. Ia o Josefa e kauwaitaki iratou vakalevu na vo ni lewe ni nona matavuvale. E rui mositi tamana vakalevu. E se bula tiko beka o koya se sa yaco na duidui ni matavuvale ka vakavuna me sega e dua me petiriaki ena loma ni matavuvale? E vakaevei tiko beka na tacina ko Penijamini? Me vaka ni dausolia na marau kei na reki vei tamana, ko Penijamini sa taura tiko nai tutu a taura tu e liu o Josefa. Eratou na tokitaka tale beka ga na nodratou vuvu na tuakana vei Penijamini? Ko Josefa ena gauna oqo sa taura tiko e dua nai tutu me raici ira na tamata era na kauta mai na leqa kina nona matavuvale, ka sai koya saraga oya na ka e sa cakava tiko.

Ni vakatovotovotaki na yavu dei vakaivolatabu ena noda bula vakaveiwekani, e sega ni dodonu me basika se meda na ciqoma na bula ni veivakacacani. Oikeda kece eda ka talei ena mata ni Kalou. Ko Jisu sa sauma nai sau levu duadua ena vukuda yadudua ena kauveilatai.

`Na cava na vuna e ciqoma kina ko Jisu na veivakasewasewani se na nodra sega ni kauwaitaki na tani vakatamata yadua?Wilika ma Maciu 25:41–46.`

Eda sa voli kece ena dra nei Jisu, eda sa Nona. Ni dua e veivakacacani, o koya sa vakasewasewanitaka tiko nai yau nei Jisu.Na veivala e sega ni dodonu me tiki tiko ni bula vakamatavuvale. Oqo e sega ni dua walega na bisinisi vakamatavuvale me na wali ga e loma. Kevaka o iko se dua ena nomu matavuvale e sotava tiko na veivakacacani, yalovinaka vakasaqara na veivuke vei ira na kena dau.

`Na cava eso na yavu vakaivolatabu ena gadrevi me vakayagataki me sotava na veidredre eso e lako curuma tiko na nomu matavuvale?`