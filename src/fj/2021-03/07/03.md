---
title:  Biuta nai Vakatagedegede
date:   09/08/2021
---

Ko Josefa e sa vosoti iratou na tacina. Eda sega sara tiko ni kila na gauna e a vosoti iratou kina, ia e matata ni a sa cakava makawa oya ni bera ni ratou basika yani na tacina. Ke a sega ni yaco me tamata rogo mai Ijipita ko Josefa kevaka me a sega ni veivosoti, baleta na cudru kei na loma ca ena rawa ni kania na nona bula ka vakacacana na nona veiwekani vata kei na Kalou.

E vicana ka e vulici me baleti ira era lako curuma rawa naveivakacacani eso, o koya era cakava na tani, e vakaraitaka ni veivosoti duaduaga e sai vakamavo ni yalo e bikai ena veivakacacani ka qai biuta vata tale na nona bula me dei.

Kevaka me sega na veivosoti eda na bobula tikoga. E vuqa sara na ka vinaka e na kauta mai vei keda na bula ni veivosoti, mai veikoya e vakavuna na leqa. E dina ga ni sa vosoti iratou na tacina ko Josefa, o koya ena sega ni vakatara na nodratou veiwekani ni bula vakamatavuvale me tekivu tale mai ena vanua e a biuti iratou kina, oya ena ikeli wai maca mai Tocani. Ka via raica se sa veisau e dua na ka se sega.

`Na cava e rogoca ko Josefa? Wilika na Vakatekivu 42:21–24. Na cava e vulica rawa me baleti iratou na tacina?`

Na veitalanoa kece e vakayacori e sa vakadewataka tiko, ka ratou sega tiko ni siqema rawa na tacina ni ko Josefa e kilai iratou vinakata tu. E rogoci iratou na tacina ni ratou sa vakatutusa tiko. Eratou a nanuma na tacina ni nodratou vakagalalataki Josefa tani, eratou sa na galala kina mai na nona dausoli tukutuku tiko vei tamadratou. Eratou nanuma ni ratou sa na sega ni vakayaco ni nona tadra se raici koya tikoga ni o koya na gone toko nei tamadratou. Eratou a gagadre me ratou kunea na vakacegu, eratou sa qai lomaleqa ga vakalevu ena veiyabaki kece. Na ka eratou a cakava e sa vakavuna na nodratou nuiqawaqawa kei na gogo ni rerevaka na vakatulewa ni Kalou. Ena vakaloloma ni ka eratou lako curuma e sa laki yaco kina na loloma kei na luluvu ni yalo i Josefa, ka tagicaki iratou.

E kila tu ko Josefa ni lauqa oqo ena qai oti ni sa cava e vitu na yabaki, sa qai cikeva me ratou kauti Penijamini vata mai kei iratou ena gauna eratou na mai voli witi tale kina (Vakatekivu 42:20). Sa qai tauri Simioni tiko mei vesu(Vakatekivu 42:24).

Ni oti na nona sa raica ni se bula tikoga ko Penijamini, a mani vakarautaka sara e dua na magiti me vakaraitaka na nona vakamenemenei Penijamini (Vakatekivu6 43:34) ka me raica talega se sa tikoga na ivakarau makawa ni veivuvutaki vei iratou na tacina. E sega ni raica rawa e duana kenai vakaraitaki vei iratou, ia ko Josefa e kila vinaka nai lawaki ena rawa ni ratou cakava. Ni ratousa lawakitaka oti e dua na korolevu(Vakatekivu 34:13), ka sa siqema rawa talega ni ratou alasutaki tamadratou talega me baleta na ka e a yaco vua(Vakatekivu 37:31–34). Sa qai nakita e dua na veivakatovolei levu(RaicaVakatekivu 44).

`Wilika na Vakatekivu 45:1–15. Na cava e kaya ki veikeda me baleta na nona veiciqomi iratou na tacina ko Josefa kei na nona veivosoti vei iratou?Na lesoni cava eda na rawa nitaura me noda?`