---
title:  Na Vakacegu e Veivakabulai
date:   15/08/2021
---

Kevaka me tiko na gauna eda na gadreva kina na vakacegu, oya na gauna eda tauvimate kina. Eda na gadreva na vakacegu vakayago me na rawa ki na yagoda me na vakaqaqacotaki ira tale na veisotia ni yago.

Ka da gadreva talega vakalevu na vakacegu ni vakasama. Ena so na gauna ena vaka ga e dua na ka o koya e rwa ni wali ga vakatotolo mevaka na batabata se dua ga na mosi. Eda davo ka tovolea meda kakua ni vakasamataka na veika kece e dodonu meda cakava ia e qai sega.

Ena so na gauna, ni basika e dua na mate e kauta mai na loma leqa kina noda bula eda sa daunanamaki se cava e na kaya na macala ni laurai vakavuniwai. Ka sa dauvakavuqa eda sa qai dauvakananuma se cava na vuna. E sana rawai keda beka na mataqali vakarau ni bula e sega ni bulabula vinaka koya? Na wainimate beka eda a taura ena loma ni 20 na yabaki sa oti? Na levu beka ni bibi eda kauta voli ena loma ni vica na yabaki sa oti? E vakanakuitataki au beka na Kalou ena vuku ni valavala ca au cakava tiko ka sega tale ni dua e kila?

`Wilika na Marika 2:1–4. Na cava na ka e yaco eke?`

Nai talanoa me baleta na paralasi e matata vakaoti. EnaThe Desire of Ages (pp. 267–271), eda na taura mai kina na yavu ni talanoa oqo. Na tamata paralase oqo e a cakava e dua na ka e sega ni marautaka. Na nona bula ivalavala ca e vakavuna na nona tauvimate, sa qai biuta o Koya e kila na buila yakayalo e dua nai vakarau dodonu ena ka e vakavuna ena vuku ni ka e a cakava. E kauta mai na mate oya ki vei koya ena vuku ni nonai valavala ca, ka sega na kenai wali. Na ivakarau vakaoqo ena rawa ni dua na ka e sa matau. Sa dau vakavuqa eda sa dauvakaogai ena taro, ko cei e cakava. Kevaka e caka eso na cala, ia e dua me na saumi ki vua. Ia, na veibeitaki ena sega ni kauta mai na veivakabulai kei na taucoko ni bula ki vua e tauvimate.

Na Nona ituvatuva taumada na Kalou e sega ni okati kina na mosi, veimate eso, kei na rarawa. E basika walega mai na tauvimate ki na vuravura oqo ni sa curu mai nai valavala ca. Sai koya oya na vuna e solia kina ki veikeda na Kalou nai vakaro savasava—me rawa ni da marautaka tiko kina na bula vinaka ena gauna oqo. Iana balavu ga ni noda na tiko ena vuravura ivalavala ca oqo, ena sega na ivakadei ni bula vinaka, se mani vakacava na noda muria vakavinaka na yavu ni tikobulabula.

Nai tukutuku vinaka oya ni Kalou ena rawa ni solia ki veikeda na vakacegu ni da tauvimate se bula vinaka; se na noda tauvimate sai vakaraitaki ni ka eda cakava se, na nona sega ni kauwai e dua, vaka-kawa, se, na revurevu ga ni noda bula tiko ena vuravura ivalavala ca oqo. Na Kalou e kila na gaunisala me solia kina veikeda na vakacegu.

`Ni sa tauvimate e dua, e sega ni vinaka meda dauveibeitaki. Ena gauna vata ga oya, na cava e vinaka kina na noda kila na ka e vakavuna na tauvimate? ni oya na cavuikalawa bibi kina veivakabulai kei na bula vinaka.