---
title:  Sereki Mo Vakacegui
date:   14/08/2021
---

### Wilika ena Macawa oqo:
Marika 2:1–12, 1 Tui 18, 1 Tui 19:1–8, Maciu 5:1–3, Aisea 53:4–6, 2 Tui 2:11.

> <p>Wiligusu</p>
> “A noqu rarama kei na noqu i vakabula ko Jiova; ko cei me’u rerevaka? A kaukauwa ni noqu bula ko Jiova; me’u taqaya e na vuku i cei? (Same 27:1)

E ra lewe vuqa na tamata era sota kei Jisu ena gauna ni Nona veiqaravi sai ira na tauvimate, ka so na gauna o ira saraga sa mate. Era gole yani vakalewe levu vei Jisu mera vakabulai ka mera vakacegui mai na veika era sotava tiko. Era a sotavi ka vakacegui mai vei Jisu.

Ena so na gauna a cavuta ga na vosao Jisu ka ra sa vakabulai. Ena so na gauna e dautarai ira na tauvimate, ka basika na cakacaka mana ni ra sa vakabulai. Ena so na gauna sa dauvakatalai ira, ka sa dauyaco na veivakabulai ena nodrai lakolako lesu. Ko Jisu e vakabulai ira na tagane, yalewa, gone, Jiu, sega ni Jiu, tamata vutuniyau, na dravudravua kei ira na tamata wale. Ko ira na vukavuka kei na mataboko era sega ni vakuwai. E vakabula sara madaga na tauvimate o koya e rerevaki duadua o na mate.

**Rai ena Macawa Oqo:** Eda na raica kina e rua na vakaraitaki duidui me baleta na vakabulai. Vei koya e tauvimate bibi ka sa sega ni lako rawa mai ki vei Jisu vakataki koya. Sa laurai vakamatata na kenai vakaraitaki vei ira kece. Vua e dua tale, e sega ni dua na kena ivakaraitaki. Ena italanoa ruarua oqo, na veivakabulai e yaco ena Nona gauna kei na Nona gaunisala ga na Kalou.

Ni da vakadikeva nai ulutaga me baleta na vakacegu kei na mosi, eda na namaka talega na taro o koya eda dautaroga ena gauna eda Lotu Vakarisito tiko kina. Oya na cava na ka ena yaco kevaka e na sega ni saumi na noda masu e gadrevi me yaco kina na bula?

Gaunisala cava eda na qai kunea kina na vakacegu?

_*Vulica na lesoni ena macawa oqo me vakarautaki iko ena Siga Tabu, Okosita 21._