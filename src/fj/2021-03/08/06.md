---
title:  Vakacegu kei na Vuqa Tale
date:   19/08/2021
---

E kila tu na Kalou ni sa oca ko Ilaija ena nona veidroyaki voli. E kila tu na Kalou nai tuvaki ni bula ni sa oca na yago,ko Ilaija e lomabibika colata voli e dua nai colacola ni veibeitaki ni valavala ca. Me vakataka na ka ena rawa ni cakava ko Jisu ki vua na paralase ena vuqa na yabaki mai ki muri, na Kalou e qusia tani na kenai tukutuku me savasava ka solia na vakacegu vei Ilaija. Sa na qai rawa ki vua me vakacegu ka vakavoui.

Eda na namaka na ka oqo me itinitini ni talanoa, ia e sega, na vakacegu ni Kalou e sega ni dua na ka e caka vakavudua ga. Ni da lako curuma na vakacegu ni Kalou ena tara na veivakabulai—ena ivakarau ni vakanananu e veicalati ka berabera na kena vulici kei nai tovo e veivakarusai. Na Kalou e sega ni vakatotolotaka na veivakabulai.

`Wilika na 1 Tui 19:5–8. Sa lako ki vei ko Ilaija ena gauna oqo, ka cava na vuna?`

Ni oti na vakacegu, sa baci dro tale ko Ilaija. Ia ena gauna oqo, na Kalou sa vakamuria na nona dro. E kila tu na Kalou ni bula ena vuravura ivalavala ca oqo ena rawa ni vakavuna na yalolailai. E kila na noda gagadre meda dro, ia e gadreva me vakadodonutaki keda ena nodai lakolako. Mai na veika kece eda vakatovolea, na Kalou e gadreva meda dro mai ki Vua. E gadreva me vakatavulici keda meda dau vakarogoca na “domo lailai” (1 Tui 19:12) ena solia ki veikeda na vakacegu.

Sa sega vei Ilaija na kaukauwa me kauti koya yani me rau sota kei na Kalou. Sa qai vakarautaka na Kalou na kaukauwa me rau sota kina, ka yalataka talega na veisiga vinaka sat u mai mada. Ena nona davo koto ko Ilaija ena ruku ni junipa kei na nona sa vinakata na mate, e vakabauta ni sa oti na nona veisiga vinaka.

`Wilika na 1 Tui 19:15, 16 kei 2 Tui 2:11. Na cava tale na ka sa biu tu vei Ilaija?`

E kila tu na Kalou na veisiga vinaka nei Ilaija e se tu mai liu. Ena yaco na veivakabulai ki vua na Parofita ena gauna e sa na vulica kina me vakatudonutaka na nona bula ena gauna ni Kalou ka ciqoma na Nona veivakacegui. Era se tiko tale na veitui eso mera lumuti kei na nona digitaki e dua me na veisosomitaki. Na Kalou sa kilai Ilaisa oti tu, o koya sa na yaco me luvei Ilaija voleka duadua. E kila tu na Kalou ena vuku ni vakaabauta ena kaciva sobu tale kina na bukawaqa mai lomalagi ko Ilaija (2 Tui 1:10). Vei Ilaija, sa na sega na gadreva tiko na mate ia na vodo kareti bukawaqa ki nai vakavakacegu vakalomalagi.

`Na cava eda na rawa ni vulica mai nai talanoa kei Ilaija me baleta na vuna, veitalia n aka e lako curuma, ena kaukauwa ni Kalou e dodonu meda vakasaqara ka kaku ni soro?`