---
title:  Kuri ni Vakasama
date:   20/08/2021
---

“Mai na veiveisau ni vakarau ni bula, na veisau e sa na yaco me basika ena veika eda lako curuma; ia na veiveisau oqo ena rawa ni kauta mai na marau se yalolailai. Ia na veiveisau ni vakarau ni bula e sega ni tiko kina e dua na kaukauwa me veisautaka na noda veiwekani vata kei na Kalou. Sai koya koya tikoga ena nona, ni kuakei na veigauna e tawa mudu; ka sa kerei keda tiko meda nuitaka ga na Nona loloma.”—Ellen G. White, In Heavenly Places, p. 120.

“Vakaraici Jisu tikoga, cabora ki Vua na nomu masu lo ena vakabauta, taura matua na Nona kaukauwa. Toso ki liu mevaka ga sa ciqomi tiko enai tikotiko vakaturaga ni Kalou na veimasu kecega sa cabo ka sa saumi tiko mai Vua e sega vakadua ni lasu na Nona vosa ni yalayala. Lako tiko, sere ka marau tiko ki Vua na Kalou na lomamu, se, ena gauna ko yalolailai kina ena vuku ni colacola se rarawa. Au na tukuna vei iko mevakataki koya e kila, na lako mai ni rarama, na reki ena noda, kei na seavu tani yani ni. Eda sa na lako sivita mai na kaukauwa e veivakatotogani ni butobuto ki nararama ni Nonai serau.”—Ellen G. White, Selected Messages, book 2, pp. 242, 243.

**Taro ni Veiwasei:**

`1. Sa dredre dina na nona vukei e dua e tauvimate tiko na nona vakasama se yalolailai. Na cava nai wali vinaka me vulica na nomui soqosoqo lotu me baleta na gaunisala vinaka duadua vei ira e tarai ira tiko na yalolailai?`

`2. Sa dauvakavuqa na noda dautovolea meda tadola ka dina ko Vua na Kalou. Ni vakadikevi eso na Same, eda na raica kina na tadola kei na dina nei koya e vola na Same ena mata ni Kalou. Ena rawa vakacava meda susuga nai vakarau ni bula e tadola raraba keina dina vei ira na lewe ni lotu?`

`3. Sa dau vakavuqa na dredre ni masu ni da sotava tiko na lomabibi. Veiwasetaka na kaukauwa ni masumasu vata kei ira era sega ni rawata mera masu vakataki ira.`

`4. Na cava sa rui bibi kina meda kila tiko ni vakabauta e sega ni kena vakayavalati ga na lomada?(feeling).Baleta ni da yalobibi, yalolailai, rerere ka nuiqawaqawa e sega ni kenai balebale ni lailai na noda vakabauta kei na vakararavi ki Vua na Kalou. E kenai balebale ga ni da lomabibi, yalolailai, loma taqaya, ka nuiqawaqawa ena dua ga na tiki ni gauna, me vakataki keda kece, ni dau yaco veikeda. Eda na vulica vakacava, ena gauna vakaoqo, meda tatara yani ena vakabauta e sa rui ka bibi, se mani vakacava na kena dredre?`

`5. Nai nuinui cava ko na rawa ni taura mai nai talanoa ni paralase, vakauasivi kevaka sa kauta tiko mai ki vei iko na mate kei na tauvimate na ivakarau ni bula ivalavala ca?`