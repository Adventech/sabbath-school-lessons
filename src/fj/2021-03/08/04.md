---
title:  Dro Tani
date:   17/08/2021
---

Yavutaki mai nai vola tukutuku ni Tabana ni Bula E Vuravura (WHO), e vuqa sara na mate e dauveitauvi e vuravura, e tauvi ira tiko e sivita tiko e tolu na drau na milioni na tamata ena veiyabaki, e sega ni dau laurai na kenai vakatakilakila ena veigauna. Na lomabibi (Depression) e dua na ka e vakavuna vakalevu na vakaleqai kei na tauvimate ni bula vakayago e vuravura taucoko. Ka ni rarawa, ni dau sega ni veitalanoataki vakalevu ena loma ni Lotu Vakarisito na yalolailaibaleta ni sa dauraici ni oya nai vakatakilakila ni lailai ni vakabauta. E dodonu mera laurai na Lotu Vakarisito ni ra tamata mamarau. Ena vuku ni ka oya, na lomabibi se yalolailai sai vakatakilakilani dua na leqa e tiko ena nomu veiwekani vata kei na Kalou?

Era lewe vuqa na tamata era kaya ni sega ni dina na ka oqo. Ko ira sara madaga na Lotu Vakarisito, yalodina, era valuta tale tikoga ena so na gauna na lomabiibi se na yalolailai, vakauasivi ni oti e dua na ka mosimosi, ka sega ni vakatakilakila ni lailai ni vakabauta se vakararavi ki Vua na Kalou. Nai Vola ni Same eda na raica kina na mosi, rarawa kei na vutugu era lako curuma tu na tamata yalodina ni Kalou.

Ena so na gauna sa daurawai keda sara tu vakamalua na yalolailai, eda na qai kila ga ni sa tarai keda na kena kaukauwa. Ena so na gauna e tatara sara dautotolo ni oti na ka e tara na yagodaDua na kenai vakaraitaki, ko Ilaija e dua na parofita yalodina ni Kalou, e a vakaleqai vakadua na nona bula e loma ka vaka-kina e tautuba,ni oti mai na ulunivanua ko Kameli

`Ena 1 Tui 18, E sa qai raica oti ga ko Ilaija na cakacaka mana ni bukawaqa ni lako sobu mai lomalagi. Nai sau ni nona masu, e raica kina na tau ni uca ka vakaoti na tolu na yabaki ni lauqa. Na cava na vuna e dro kina ko Ilaija ena veivakarerei nei Jesipeli? Wilika na 1 Tui 19:1â€“5.`

E a sotava tiko ko Ilaija e ruasagavulu ka va na auwa ni dredre vei koya. Na veika e a lako curuma, vata kei na veivakarerei ki namate a caka vua, e vakayavalata na nona yalolailai ko Ilaija. Vakatalega kina na nona a tiko ko Ilaija ena gauna era a vakamatei kina na parofita nei Peali, de rairai eso vei ira ena ligana saraga (1 Tui2 18:40). Na ka vaka-oya, se mani vakayacori tu ena sala dodonu, ena rawarawa ni vakavuna na lomaleqa vei ira era sarava, se, o koya e ca sara o ira era vakaitavi kina.

Sa tekivu me dro ko Ilaija, ena nona tovolea me lako tani mai kea. Ena so na gauna eda dautovolea meda dro ki na vanua liliwa ka tovolea meda kauta vata tale main a noda bula marau. Ena so na gauna eda na tovolea meda vakamocera na lomaocaoca ni lomada. Ena so na gauna eda vakasaqara na itokani vou, cakacaka, se vanua vou ena noda gadreva meda dro tani. Kei na so na gauna eda daubuluti keda tani ena levu ni cakacaka, levu ni ka me yacovi kei na ka ituvatuva sa tu, ena noda sasaga vakaukauwa meda dro tani mai na veika e sega ni cavuti rawa o koya e kauta tani tiko na noda reki kei na vakacegu. Ka vuqa na tamata era vakayagataka na wainimate ena kena veimataqali ena sasaga me vakaotia na mosi. E muri, dinaga ni veika oqo e tauvulona ga na veivakatakilakila, era sega ga walia na leqa, ka vuqa na gauna era vakaleqa ga vakalevu.