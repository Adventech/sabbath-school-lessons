---
title:  Kuri ni Vakasama
date:   16/07/2021
---

“Ena sega na tubu se vua ena bula e nanumi koya ga vakataki koya. Kevaka ko sa ciqomi Karisito me nomui Vakabula, ena dodonu mo sa guilecavi iko, ka tovolea mo vukei ira na tani. Ni da veitalanoataki Karisito, eda veitalanoataka tiko na Nona vinaka. Cakava vakavinaka nai tavi. Mei colacola ni lomamu ko ira na tamata, ka sasagataka ena nomu kaukauwa mo vakasaqara ka vakabulai ira na yali. Ni ko sa ciqoma na Yalo iKarisito—na Yalo ni loloma kei na cakacaka ena vukudra na tani—ko na qai tubu ka vua. Na loloma ni Yalo Tabu e san a vakamatuataka na nomui tovo. Sa na tubu na nomu vakabauta, ka titobu na nomu veivutuni, sa na qai taucoko sara na nomu loloma. Ena veigauna e sana laurai ni ko ucui Karisito ena ka kecega sa savasava, ka kecega sa vakaturaga kei na ka kecega e lomani.”—Ellen G. 15 White, Christ's Object Lessons, pp. 67, 68.

Ni da walia na veileqa ena kedra maliwa na lewe ni lotu, sa dauyaco na kena dauveitalanoataki, me taura tu e dua na gauna balavu mai nai to e rua. E sega walega ni vakalusia na nodra gauna, ia e vesuki koya na tamata ni Kalou ena nona vakarogoci ira, ena vuku ni sa sega ni malumu rawa na yalodra nai to ruarua ena loloma. Kevaka me a biu vakatikitiki na dokadoka kei na nanumi koya ga vakataki koya, ena loma ga ni lima na miniti sana rawa ni vakagalalataki kina e vuqa sara na dredre.”—Ellen G. White, Early Writings, p. 119.

**Taro ni Veiwasei**

`1. Ena kalasi, na cava eso na ka ena rawa ni caka me vakagogotaka na nanumi koya ga vakataki koya. Ena rawa vakacava ni ko vakayagataki ira eso mera vakaitavitaki me ka dina kina na vakanananu oqo?`

`2. Na veika e biligi keda e sega ni ca kece. Ia, ena rawa vakacava meda vakaitavi ka tatadrataka na veika lelevu mai Vua na Kalou ka da sega coriti enai vesu ni noda sa tilomi tu ena tatadra?`

`3. E vuqa veikeda eda sega ni vakatakila na tatadra, veivakaisini, nanumi koya vakataki koya se vuvu e taudaku. Eda rui matai ena noda vakaraitaka na veikauwaitaki mei ubi e taudaku. Mevaka na wakana lelevu na vunikau na aspen, na vei tovo ca oqo e davo vuni tu mai e loma. Ena vakacava nai rairai ni bula sa veisau ni liutaki mai Vua na Yalo Tabu? Ena rawa vakacava ni da qaqa main a waka ni nuiqawaqawaka kunea na vakacegu dina vei Jisu?`

`4. Veitalanoa vakalevu ena iotioti ni taro ena Lotulevu me baleta na Lesu Vakarua mai. Ke sega oya nai nuinui cava ena tu veikeda? Ke sega oya, na cava na vinaka ena cakava ki veikeda nai matai ni Nona lako mai koKarisito, ni da kila tiko ni ko ira na mate era moce tu me yacova na tucake tale, o koya ena yaco walega ena Lesu Vakarua mai?`