---
title:  Na Dauveivakaisini
date:   14/07/2021
---

Na vosa oqo na‘dauveivakaisini’sai koya e dua na tamata e vinakata mevakataka tale e dua ena nona bula. Na vosa oqo e vakayagataki vakavitu ena Maciu 23 enai vunau ka vakamaduataki ira kina na Farisi kei ira na vunivola ena matanavotu o Jisu, sai ira oqo na ulu ni veiliutaki ena lotu vaka-Jiu (Maciu 23:13, 14, 15, 23, 25, 27, 29). Na kosipeli e vakaraitaka ni o Jisu e solia na loloma kei na veivosoti vei ira na dautagane, daukumuni vakacavacava, dauveibutakoci, kei ira sara madaga na daulaba, ka sega ga ni dauvosoti ira vakarawarawa tamata dauveivakaisini (raica na kenai kuri Maciu 6:2, 5, 16; Maciu 7:5; Maciu13 15:7–9; Maciu 22:18).

`Wilika na Maciu 23:1–13 ka vola e va nai tovo ni dauveivakaisini a cavuta ko Jisu.`

Ko Jisu e laveta cake e va nai vakarau ni nodra bula na vunivola kei na Farisi. Nai vakarau ni nodra bula na Jiu ena imatai ni senitiuri A.D 5 ko ira na Farisi era matataki ira era taleitaka ga na dodonu ni kena muri ni vunau ka ra vakabibitaka nai valavala ni lotu. Ena dua tale na yasana, ko ira era vakatokai na “Sadducees”, ko ira oqo era ikumukumu iliuliu vutuniyau ka ra dauveitokani sara kei ira na bete ni ra okati tu ni ra uasivi duadua. Era vosa me vakataki ira na kai Kiriki ka sega ni vakabauta na veilewai se bula tale mai na mate. Eda na rawa ni vakatokai ira me ra “Liberals” se o ira era raici ira cake ni levu nodra kilaka. Nai wasewase ruarua oqo era dauveivakaisini. Ko Jisu e kaya ni da dauveivakaisini talega kevaka eda sega ni bulataka na ka eda tukuna

tiko. Ena noda vakadredretaka na lotu vei ira na tani ka sega madaga ni da vakayagataka na ivakatagedegede oya ki veikeda. Eda vinakati ira na tani mera marautaka na ivakarau ni noda sokalou ka gadreva na nodra veidokai kei na veivakacaucautaki, o koya e dodonu me Nona duaduaga na Kalou ko Tamada vakalomalagi.

Se mani vakacava na kaukauwa kei na dodonu ni Nona vosa, o Jisu vei ira na tamata daveivakaisini, e lomani ira ka kawaitaki ira vakalevu.

“Na loma bibi e sa vakatakilai ena iserau ni Luve ni Kalou ena Nona raica vakadua tale na vale ni soro, ka raici ira era vakarorogo, ena domo e luluvu kei na drodro ni wai ni mata e kaya kina, “Isa Jeruisalemi, Isa Jerusalemi, ko iko sa vakamatei ira na parofita, ka vakaviriki ira sa talai yani vei iko, au a nanuma vakavica meu vakasoqoni ira vata na nomu gone, me vaka na toa yalewa sa vakasoqoni ira na luvena e ruku ni tabana, ia dou a sega ni vinakata!””—The Desire of Ages, p. 620.

`E sega ni tukuni mo dua sara nai liuliu ni lotu mo qai beitaki ena mataqali veivakaisini e vatona ka tiko eke o Jisu? Eda na vulica rawa vakacava meda raica na mataqali veivakaisini keva e basika tiko, eda na biuta tani rawa vakacava?`