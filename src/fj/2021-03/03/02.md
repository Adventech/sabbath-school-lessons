---
title:  O Jisu e Kauta mai na Veisei
date:   11/07/2021
---

Era sega ni lewe levu na tamata era daumarautaka na veivala. Eda gadreva ga vakalevu na duavata kei na tiko vakacegu. Eda veivakatavulici me baleta na tiko veisaututaki kei na kena dauwali na tiko yavavala ena noda dui soqosoqo lotu se isoqosoqo cava ga o lewena.

`Wilika na Maciu 10:34–39. Na cava nai balebale ni Nona a kaya ko Jisu ni sega ni lako mai me kauta mai na veivinakati ia nai seleiwau ga? Na cava na kenai balebale ni laurai vata ni o Jisu na “Tui ni sautu” (Aisea 9:6)?`

Nai tukutuku nei Jisu ena Maciu 10:34–39 e rui veivakurabuitaki dina. Ni o Koya nai Vakabula e sa mai liatamata me vaka e dua na gone ka sega ni vaka e dua na tui qaqa, ka ra tu vakavolivoliti koya ko ira era yadravi koya. O koya e dua e dauvunautaka na loloma vei ira na wekada kei ira talega na keda meca, ia oqo e sa tukuna tiko vei ira na Nona tamata ni o koya e kauta mai na veisei kei na dredre. Era na veinanuyaka beka na Nona tisaipeli kei ira na vakarorogo tu, ka vakatalega kina oi keda se, e na rawa vakacava?

Na Maciu 10:35–39 e sa baleta tiko na sorovaki vakaoti ni bula kei na dina. Ena Nona cavuta na Maika 7: 6, e bolei ira kina era vakarorogo tiko ko Jisu mera cakava na nodra digidigi ki na bula tawa mudu. Ko gonetagane e dodonu me lomana ka dokai rau na nonai tubutubu. Oya e vauci vakalawa enai vunau a ciqoma o Mosese mai na ulunivanua. E tiki tiko ni veiqaravi e vinakata na Kalou; ia kevaka me qaqa na loloma ena nona sorovaki koya o koya e rogoca, ena gadrevi kina e dua na digidigi bibi. Ko tama kei tina ena gadrevi me rau na lomani ira ka kauwaitaki ira na luvedrau. Ia kevaka me levu tikoga na nodrau lomani ira na gone mai na nodrau sorovaki rau vei Jisu, ena gadrevi kina e dua na digidigi levu. Me liu na ka e dodonu me liu, sai koya na ka e vakananumi keda tiko kina ko Jisu ena tikina oqo.

Sa qai vakabibitaka ko Jisu na digidigi oqo ena Nona vakayagataka e tolu nai yatu vosa, e vakayagataki tiko kina na vosa ‘yaga'. Nanoda yaga e sega ni vakatautaki mai nai vakatagedegede ni bula cecere e yacovi, se, mai na noda qaqa enai valavala ca. Na nona yaga e dua e yavutaki mai na nona veiwekani vata kei Jisu. Eda yaga, ena gauna eda sa digitaki Koya kina me cecere duadua mai na veika kecega—okati kina ko nana, tata, se oira na luveda. Eda na digitaka na dredre eda sotava mai na kauveilatai ka muri Jisu.

“Na noqu gagadre cecere duadua oya me’u raici ira nai tabagone ni ra vakasinaiti ena yalo ni lotu savasava o koya ena liutaki ira mera colata na kauveilatai ka muri Jisu. Ni lako yani na tisaipeli tabagone nei Karisito, liutaki ena yavu e dei, vakaisulu ena sulu savasava kei na yalododonu. Na nomui Vakabula ena tuberi iko ki nai tavi ena ganita vinaka na nomu taledi kei na vanua o na yaga kina vakalevu.”—Ellen G. White, Testimonies for the Church, vol. 5, 9 p. 87.

`Ena so na gauna eda sa dauvakasaurarataki meda cola kauveilatai ka sega ni noda digidigi, kei na sona gauna eda dubole me cola kauveilatai. Se cava ga, na cava na yavu ni kena colati na kauveilatai oya ena yalodina?`