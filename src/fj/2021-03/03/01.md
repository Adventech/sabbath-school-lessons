---
title:  Na Yavu ni Tawa Vakacegu
date:   10/07/2021
---

### Wilika ena Macawa oqo
Maciu 10:34–39, Luke 12:13–21, Filipai 2:5–8, Luke 22:14–30, Maciu 23:1–13.

> <p>Wiligusu</p>
> “Io, kevaka sa tu na vuvu kei na veiba, sa tu kina na veisei kei na cakacaka kecega e ca.” (Jemesa 3:16)

Na ‘Aspen’e dua na vunikau totoka ka rawa ni yacova sara tiko na 45–90 na fiti (15–30 meters) na kena balavu. Na kau oqo e bula vinaka ena vanua draki batabata. Na kau oqo e daucaka kina nai yaya ni vale, kau ni masese kei na pepa. Ko ira na manumanu era daukania na kena kau lalai ena gauna ni drakililiwa ka vutuniyau tu na kuli ni tolona ena veika bulabula o koya oya na vuna era kania tiko kina na manumanu. Na kau oqo e gadreva vakalevu na cila ni matanisiga ka ra tubu tikoga, ena gauna sara madaga ni batabata ka sai vurevure ni kakana vinaka vei ira na manumanu.

Ia na (Aspen), e dua toka na kau ca baleta ni kau e levu duadua na wakana e vuravura. Na wakana ena rawa ni teteva vakatotolo sara e dua na vanua levu, ka na rawa ni bula tiko me 150 na yabaki ia na wakana lelevu ka ra bula tiko e loma ni qele ena rawa ni bula tiko me udolu na yabaki.

**Rai ena Macawa Oqo**: ena gadrevi meda na raica kina eso na wakatu ni noda bula nuiqawaqawa kei na bula ni tawa cakacegu. E tiko e vuqa sara na ka ena rawa ni vakavuna na noda sega tiko ni raica rawa na bula vakacegu dina vei Jisu. Eso e matata tu veikeda ka sega soti ni ni da gadreva meda kauwaitaka. Eso ena sega sara tiko beka ni kilai vakamatata ki veikeda ia era tabonaki tu me vaka na waka ni kau lelevu e bula tu e loma ni qele, eda na sega tiko beka ni kauwaitaka tu ena veigauna na itovo kei nai valavala o koya e tawasei keda tani tiko mai Vua na nodai Vakabula.

_*Vulica na lesoni ni macawa oqo me vakarautaki iko ena Siga Tabu, Jiulai 17._