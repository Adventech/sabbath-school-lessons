---
title:  Bula Ni Kocokoco
date:   12/07/2021
---

Me vakataka ga na kau oya (aspen)kei na levu ni wakana kei na veitikina era duavata ka tabonaki tu ena ruku ni qele, na kocokoco e dua tiko na leqa levu mai na veitikina lelevu e tabonaki tu ka vakatokai nai valavala ca, o koya e dreti keda tiko meda na kakua ni kunea na vakacegu vei Jisu. Mai na veivosa kece e tukunikataka nai valavala ca ena noda bula, na kocokoco e rawarawa saran a kena vakatakilai. E vuqa veikeda na kocokoco e sa tiki tu ni noda bula mevaka saraga na noda icegu na tamata.

`Wilika na Luke 12:13–21. Vakamacalataka na leqa e cavuti tiko ena vosa vakatautauvata nei Jisu. Na nakinaki me baleta na veisiga ni mataka e ivakaraitaki ni kocokoco kei na sega ni doka na matanitu ni matanitu ni Kalou? Kevaka e sega, ia na cava e vakasalataki keda tiko kina ko Jisu?`

Na vosa vakatautauvata oqo e basika walega enai vola nei Luke ka tukuni me sauma e dua nataro vakalialiae tarogi mai vei ira na lewe vuqa. Ena nona taroga na ka me baleta na ka e taukeni. Qai sauma ko Jisu ena Nona sega ni ciqoma na cakacaka vaka turaga ni lewa ena kedrau maliwa na veitacini. Ia e qai vinakata me walia na uto ni leqa levu oya na kocokoco. Sa qai kelia sara vakatitobu me vakatakila na rabailevu ni vanua e teteva na wakana o koya e uqeta na veika eda cakava vakatamata yadua.

`Vakasamataka mada na ivakaraitaki ni kocokoco ena nomu bula. E laki tara vakacava na noda veiwekani vata kei na Kalou, watida kei na matavuvale, soqosoqo lotu, ko ira na wekada kei ira na nodai tokani vakacakacaka na bula ni kocokoco? Na cava e kaya tiko na Filipai 2:5–8?`

Ena nona vakanamata vakatabakidua tikoga ki na nona gagadre kei na veika e biligi koya tiko, o koya na tamata vutuniyau ka cavuti tiko ena vosa vakatautauvata nei Jisu, o koya sa guilecava me vakasamataka na veika tawa kune vakalomalagi. Na levu ni ka, veika e uasivi, kei na levu ni ka e taukeni e sega ni matai ni yavu levu ni matanitu ni Kalou. Ko Paula e vakaraitaka vakacaca ki veikeda na ka e uqeti Jisu ena Nona digitaka me rawa ni yaco me kedai sosomi.

Na Filipai 2:5–8 e vakamacalataka nai dusidusi ni bula,ni a sega ni nanumi koya vakataki koya, yalomalumalumu dauloloma. Kevaka e sega ni biliga na noda digidigi kei na veika e bibi veikeda na noda lomana na Kalou kei ira na tani, eda na tara vale ni yau tikoga eke me noda ka lailai nai yau eda na biuta ki lomalagi (Maciu 6:20)

`Na cava sa rui rawarawa kina na noda vesuki ena gagadre ni vutuniyau kei na taukeni ni yau? E dina ga ni da gadreva e dua nai wase ni lavo meda bula kina, Ia na cava na vuna eda dauvinaka kina vakalevu ena veigauna?`