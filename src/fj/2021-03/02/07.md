---
title:  Kuri ni Vakasama
date:   09/07/2021
---

“Ena gauna oqoe rairai era sa qai veisau ena yalodina mai na nodrai tovo ca, ia era sa qai veivutunitaka na ka a yaco ena vuku ni nodra lako cala, ka sega ni nodra vakila na nodra yalokaukauwa kei na talaidredre. Ena gauna era sa kunea kina ni Kalou e sega ni veisautakana Nonai vakaro, era sa qai guta mera cakava na lomana, ena nodra vakaraitaka ni ra na sega ni lesu tale ki loma ni veikau. Ena nodra sa vakaroti mera lako tani mai na nodra vanua na kedra meca, sa qai vakatovolea na Kalou na matata kei na dina ni nodra itukutuku. Era sa kila tiko ni sa rui sivia na nodrai valavala ca ena nodra vakatara na lomadra lialia me vakatulewataki ira kei na nodra tovolea mera vakamatea na yamata vuni a uqeti ira mera talairawarawa ki Vua na Kalou; ia era sa qai rere ni ra sa raica na revurevu vakaloloma ena tarai ira ena vuku ni nodra sa cakava tiko e dua na cala vakaitamera. E sega ni veisau na yalodra ia era gadreva walega nai ulubale me vakavinakataka na kena tete na leqa vata ga oya. Sa qai vakaroti ira tale ko Mosese ena Nona vakatulewa na Kalou, mera sa lesu tale ki loma ni veikau.”—Ellen 1 White, Patriarchs and Prophets, p. 391.

“Na vakabauta erau sega ni salavata kei na ka ga e nanumi (presumption). Ia ko ira ga e tiko vei ira na vakabauta dina era na taqomaki mai na ka ga e nanumi. Ko Setani e vakayagataka na ka ga e nanumi (presumption)me isosomi ni vakabauta. Na vakabauta e rawati kina na veivosa ni yalayala ni Kalou, ka vuana kina na talairawarawa. Na ka ga e nanumi (presumption)e rawati talega kina na veivosa ni yalayala, ia era vakayagatakame vaka na kena e cakava tiko ko Setani, oya mei ulubale ni talaidredre. Na vakabauta me a liutaki rau nai matai ni nodai tubutubu me rau dinata na loloma ni Kalou, ka talairawarawa ki na Nonai vakaro. Na nodrau cakava ga na ka erau nanuma, e yaco kina me rau talaidredre ki na Nonai vunau, ena nodrau vakabauta ni loloma levu ni Kalou ena vakabulai rau mai na revurevu ni nodrau ivalavala ca. Na vakabauta e sega ni taukeni kina na veivakadonui nei lomalagi kevaka e sega ni muri na ka e gadrevi me na qai soli kina na loloma. Na vakabauta dina e yavutaki tu ena veivosa ni yalayala kei na ka e gadrevi ena Vosa ni Kalou.”—Ellen G. White, The Desire of Ages, p. 126.

**Taro ni Veiwasei**

`1. Veiwasetaka na duidui ni vakabauta kei na ka ga e nanumi (presumption). Na cava na vuna e raici kina enai matai ni gauna ni rawati na vanua ko Kenani ena cakacaka ni vakabauta ia e muri, ena gauna era sa kaba vakaivalu kina na Isireli, e kunei ni caka ena ka e nanumi? (presumptuous act). E yaco vakacava nai naki ni ka e vakayavalati keda (motive) kei na veika e vakavolivoliti keda (circumstances)e tiko kina e dua nai tavi levu ena kedrau maliwa na vakabauta kei na veika e nanumi?`

`2. Vakadei toka ena vakanananu ni dina ga ni rawa ni vosoti nai valavala ca, ia ena vuqa na gauna eda sotava tikoga kina na revurevu ni veivalavla ca oya. O na vukei ira vakacava o ira era lomaleqataka tiko na nodra sa kila ni ra sa vosoti, ia era se vakila tikoga na kena revurevu, ka vaka kina oira na wekadra.`