---
title:  Sega ni Vakacegui ka Dauveicoqacoqa
date:   03/07/2021
---

### Wilika ena Macawa oqo
T/Lekutu 11:1–33, T/Lekutu 12:1–13, T/Lekutu 13:27–33, T/Lekutu 14:1–23, 1 Koronica 10:1-11, T/Lekutu 14:39–45.

> <p>Wiligusu</p>
> “la na ka kecega oqo sa yaco vei ira mei vakatakarakara: a ra sa volai me da vakatavulici kina, oi keda sa yacovi keda nai vakataotioti ni veigauna” (1 Koronica 10:11).

Ena veitabagauna sa oti, era lewe vuqa na tamata era kaya ni dauduatani nai vakarau ni nodra bula na koli kei na veimanumanu lasa tale eso ni bera ni qai yaco na veiuneune lelevu.

Ko ira na daunivakadidike era sa raica tiko ni ko ira na manumanu era sa dauvakila taumada na kena sa dauvakarau yaco e dua na ka mevaka na rorogo kaukauwa eda sega ni vakila na tamataka vu mai na uneune, ka oti sa qai yaco mai na rorogo kaukauwa ka tarava mai na yavavala e veikureitaki. De sai koya oqo na vuna e veilecayakikina na nodra bula na manumanu, ni bera ni qai vakayavala na vuravura. E so na manumanu me vakataka na elefadi, ni rawa ni tomika na biau ni rorogo ni bera na uneune o koya e sega ni rogoca rawa na tamata.

Ni vo tiko e vica na miniti me qai vakayavalatina vanua vaka-Washington D.C ena Okosita 23, 2011 ena uneune ka rauta ni 5.8 nai vakarau ni kena kaukauwa, eso vei ira na manumanu ena Smithsonian Institution's National Zoo sa tekivu me duatani na nodra ivalavala. E dua na manumanu ka vakatokai na lemurs, sa tekivu me tagitagi vakadomoilevu ena loma ni 15 na miniti ni bera ni qai tekivu vakayavalati na dela ni vanua.

**Na Rai ena Macawa oqo**: Eda na raica tiko kina eso na ivakaraitaki ni bula veilecayaki ni tamata e basika, sega ena vuku ni veika e vakarau yaco me vakataka na uneune, ia, ena bula ga ni valavala ca ni tamata bale, ka ra sega ni vakacegu mera rawata na veika e solia o Karisito vei ira kece era lako mai ki Vua ena vakabauta kei na talairawarawa.

_*Vulica na lesoni ni macawa oqo me vakarautaki iko ena Siga Tabu, Jiulai 10._