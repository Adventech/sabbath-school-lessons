---
title:  E Veiveitauvi
date:   05/07/2021
---

`Wilika na T/Lekutu 12:1–3. Na cava e rau cudruvaka ko Miriama kei Eroni?`

E kenai rairai, ni ko Miriama kei Eroni erau sega tiko ni marautaki Mosese ena vuku ni yalewa ni Kusa e sa watina tiko. Ko Tepora e dua e lako tani mai Mitiani (raica na L/Yani 3:1). Ena kedra maliwa sara madaga era veiliutaki tiko vei ira na Isireli, e basika tiko kina na kedai tuvaki ni bula bale, ena sala e sega ni marautaki.

Na Vola Tabu, e vakaraitaka sara tu ga vakamatata ni ka oqo e ulubale walega. Na ka dina me baleta na nodrau vosa kudrukudru e sa baleta tiko nai solisoli vakaparofisai. Ena veiwase sa oti a tukuna kina na Kalou vei Mosese me digitaka e vitusagavulu na tamata bula mai vei ira na Isireli, oira era na rawa ni vukei Mosese enai colacola ni veiliutaki (T/Lekutu 11:16, 17, 24, 25). Ko Eroni kei Miriama erau sa cakava sara tale tikoga na cakacaka ni veiliutaki (L/Yani 4:13–15, Maika 6:4), ia oqo e rau sa lomaleqataka tiko na veidigitaki ni veiliutaki vou sa mai caka ena nodrau kaya, “Sa vosa li vei Mosese duaduaga ko Jiova? sa sega beka ni vosa talega vei keirau? (T/Lekutu 12:2).

`Na cava e cakava na Kalou ena vosa kudrukudru oqo? Wilika na T/Lekutu12:4–13. Na cava e sauma sara kina vakadodonu na Kalou?`

Na nona sauma lesu na Kalou e vakasauri ka sega ni laiva tale e dua na gauna me saumi lesu kina. Nai solisoli ni parofisai e sega ni yaragi me vakayagataki kina na kaukauwa. E ganiti Mosese vinaka na veiliutaki baleta ni sa vulica na gaunisala me dauvakararavi tikoga kina vakaoti ki Vua na Kalou.

E dina ni sa cavuti oti tiko mai na yacai Miriama ni bera ko Eroni ka nanumi ni o koya e vakavuna na nona coqai o Mosese. Ena gauna oqo, sa cakacaka tiko kina vaka-bete levu ko Eroni vei ira na Isireli. Kevaka me a tauvi koya na vukavuka, ke a sega ni rawa vua me a curu ki naloma ni vale tabu ena vukudra na tamata. Na nona vakatavulici Miriama na Kalou ena vukavuka sai vakaraitaki matata ni Nona sega ni marautaki rau kei na veivuke e kauta mai na veisau ni bula e gadreva na matavuvale oqo. Sa qai vakamasuti Miriama ko Eroni me vakadinadina ni a vakaitavi talega kina (T/Lekutu 12:11), ia oqo sa sega ni vakalelewa, eda sa raici Eroni ni sa vakamamasu tiko ena vukui Miriama, ka vaka talega kina ko Mosese (T/Lekutu 12:11–13). Sai koya oqo nai vakarau ni bula e via raica Kalou vei ira na Nona tamata. E rogoca ka vakabulai Miriama.

`E dina ga ni daurawarawa me vakalewai na veiliutaki ena lotu enai vakatagedegede cava ga, se na vakacava sara na kena vinaka, kevaka meda kakua mada ni vakalelewa ia meda masulaki ira, dina ga ni da sega ni duavata kei ira?`