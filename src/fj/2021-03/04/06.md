---
title:  Vakacaudreva na Rarama ni Kalou
date:   22/07/2021
---

E dua na ka vinaka meda cakava ni oti na noda lako curuma e dua na ka e veivakamaduataki,oti eda qai vakila na veivosoti, oya ena noda tovolea meda guilecava na ka a yaco. Na vakanananu ni druka ena rawa ni yaco me dua na ka e mosimosi.

`Na cava e via cakava ko Tevita ena vuku ni nona bula dredre e a lako curuma Same 51:13–19.`

Ni lutu ka kavoro e dua nai tutu ni senikau lase, eda sa dauviritaka tani sara na kenai kakavorovoro. E tiko mai Japani e soera daucakacakaniliga ka ra vakatokai na kintsugi, era bulia vou tale e dua na iyaya lase ka sa kavoro, me yaco me dua tale na ka totoka ka sau levu.

Ena veigauna kece e vosota kina na Kalou na noda talaidredre, e qai daubuli keda vou tale. E dua na ka sa veisau. Na Nona veivosoti taumada na Kalou sadau vauca vata na noda kakavorovoro, kei na ivakadinadina ni kavoro ena rawa ni dreta na vakanananu ki na Nona loloma savu. Sa na rawa ni yaco meda sa Nona gusu ni vosavosa na Kalou. “Ena qai seretaka vakadomoilevu na nomuni yalododonu na yamequ” (Same 51:14). Eda na sega ni tovolea meda vakavinakataka vakaikeda se vakatorocaketaki koya ga. Na kavoro ni lomada, na yaloda raramusumusu sa rauta me vakacaucautaki ga kina na Kalou—ka ra na vakacilava na rarama ena rawa ni raica ko vuravura era tiko vakavolivoliti keda, kei na noda sa vakila na veivosoti ena dreti ira mai era vakasaqara tiko na veivosoti.

`E rau veisemati vakacava na Same 51 kei na 1 Joni 1: 9?`

Na 1 Joni 1:9 sai vakalekaleka ga ni Same 51. Ena nona sa kila ko Tevita ni “soro vua na Kalou na yalo sa raramusumusu; A yalo sa ramusu, ka bibivoro, ko ni na sega ni cata, na Kalou” (Same 51:17), sa qai mai vakadeitaka ki veikeda ko Joni, “Kevaka eda sa vakatusa na noda ivalavala ca, sa yalodina ka yalododonu me bokoca na nodai valavala ca ka vakasavasavataki keda main a ka kecega sa sega ni dodonu” (1 Joni 1:9). Sa rawa veikeda meda vakabauta na Kalou ena vuku ni Nona vosa. Vakadua tale, o Tevita ena sega ni vakavinakataka rawa na leqa e sa cakava ka sa ivakaraitaki ki na nona matavuvale. E sa sotava tiko na revurevu ni nona digidigi kei na ka e cakava. Ia ko Tevita e sa kila ni sa vosoti oti. E kila ni gadrevi me vakadinata ena vakabauta ni dua na siga ena lako mai kina na Lami dina ni Kalou me mai sosomitaki koya.

`Rawa vakacava mo taura me nomu na vosa ni yalayala ena 1 Jonil:9? Ena vakacava beka nai tuvaki ni nomu bula kevaka ko kila ni vosa ni yalayala oya e sa baleti iko talega?`