---
title:  Kuri ni Vakasama
date:   23/07/2021
---

“Na veivutuni nei Tevita e taucoko ka titobu. E sega ni tiko e dua na sasaga me ubia na nona cala. Sega na gagadre me drovaka na veivakarere ni vakatulewa ena tau, ia na veivakayavalati ni nona masu, e raici kina na leqa ni nona bula; na nona sa cata na nonai valavala ca. E sega walega ni masulaka na veivosoti ni nonai valavala ca, ia me vakasavasavataki na yalona. ... Ena vosa ni yalayala ni Kalou ki natamata ivalavala ca sa dai veivutuni e raica kina na ivakadinadina ni nona sa vosoti ka ciqomi. ‘Ai soro vua na Kalou na yalo sa raramusumusu; A yalo sa ramusu, ka bibivoro, ko ni na sega ni cata, na Kalou’ (Same 51:16, 17).

“E dina ga ni a bale ko Tevita, na Kalou a qai laveti koya cake. “Sa vakamalumalumutaki koya ko Tevita ka vakatusa na nonai valavala ca, ia ko Saula e cata na veivakadodonutaki qai vakaukauwataka na yalona ni cata na veivutuni. “Nai volaitukutuku ni bula nei Tevita eke . . .e dua tiko nai vakaraitaki kaukauwa e soli veikeda me baleta na sasaga kei na temaki ni kawa tamata ka vaka-kina veivutuni dina. Ena veitabagauna kece ...era udolu na luve ni Kalou ka ra sa laki vesuki tu enai valavala ca, ...era vakananuma lesu ...na veivutuni dina kei na vakatutusa nei Tevita ...era sa yaloqaqa talega mera veivutuni ka tovolea mera lako ena sala ni Nonai Vunau e Tini na Kalou.

“O koya yadua ... ena vakamalumalumutaka na yalona ena vakatutusa ka veivutuni, me vakataki Tevita, ena tiko vei koya nai nuinui . . . Baleta na Kalou ena sega ni biuta tani e dua na bula sa veivutuni vakaidina.”—Ellen G. White, Patriarchs and Prophets, pp. 725, 726.

**Taro ni Veiwasei:**

`1. Eda na kunea rawa vakacava na kena vakatautauvatataki ni noda vakila na noda ivalavala ca kei na gagadre ni veivosoti, ena gauna vata ga oya, na noda bulataka na Nona veivosoti na Tui kei vuravura?`

`2. Na cava na vuna na vei valavala ca kece, e na yaco e muri me noda ivalavala ca ki Vua na Kalou? Na cava nai balebale ni valavla ca ki Vua na Kalou?`

`3. Na cava eda na rawa ni kaya ki vua e dua, e sega ni vakabauta, ka lomaleqataki ira tiko na tamata era sega tu ni kila e dua na ka e yaco tiko, me vakataki Uraia, se na luvei Tevita kei Pacisepa gonetagane se qai sucu? Eda na vakamacalataka rawa vakacava na loloma kei na vakatulewaq dodonu ni Kalou ena drake ni bula vaka- koya? E na rawa vakacava ni veivuke na noda raica na yasana ni veivaluvaluti levu?`

`4. Na cava na vuna e vakayagataki kina e rua na wase mai nai Vola Tabu me baleta nai talanoa kei Tevita kei Pacisepa?Na cava na kenai naki?`

`5. Dabe ena vakanananu ni valavala ca e tawsei keda tani mai Vua na Kalou mevaka ni cauraki tiko ena Same 51:11, 12. Na cava ko vakila? Ko na vakamacalataka vakaevei ki vua e dua na ka e cakava na veitawasei kei na nuiqawaqawa e kauta mai? Na cava na vuna e kenai wali duaduaga kina na vosa ni yalayala ni loloma savu?`