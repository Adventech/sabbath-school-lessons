---
title:  Vosoti ka Guilecavi?
date:   20/07/2021
---

Ni oti ga na nona tusana ka o Tevita na itotogi e dodonu me tau; (2 Samuela 12:5, 6), sa talaucaka saraga ki vei koya ko Necani na rerevaki ni nonai valavala ca. E voroka saraga na yalo i Tevita, ka sa qai vakatusa na nonai valavala ca. Ena gauna vata ga oya sa vakadeitaka saraga kina vei koya o Necani,“Sa kauta tani na nomuni valavala ca ko Jiova” (2 Samuela 12:13) ka sa vosoti o koya. E sega na gauna ni wawa ni Nona veivosoti na Kalou. E sega ni qai gadrevi me vakadinadinataki koya mada ko Tevita ni sa yalo dina me qai soli ki vua na veivosoti;

Ko Necani ga a tukuna vei Tevita na nonai valavala ca ena 2 Samuela 12:10–12, la e kaya talega ki vua ni gone ena sucu mai ena mate.

`Na cava nai balebale ni Nona a kaya na Kalou ni sa kauta tani nai valavala ca nei Tevita? E qusia beka ga na kenai vola itukutuku me savasava? E guilecavi tu ga vakarawarawa veikeda kece? Wilika na 2 Samuela 12:10–23 ni ko vakananuma tiko na veitaro oqo.`

Ena rairai ena dauvakananuma voli tale tikoga ko Tevita na veitaro oqo ena nona sa vakaraica tiko na nona vuravura ni sa toro sobu tikoga—era sa mate na gone, sa veilecayaki na nona matavuvale (talanoa kei Amoni kei Apisalome e dua nai vakaraitaki vinaka ni bula dina ni dua na matavuvale sa vakaleqai), sa veilecayaki tu na nona veisiga ni mataka. Mai na revurevu ni nonai valavala ca, o koya e laki tara na nodra bula era wele tu me vakataki Uraia kei na gone sa qai sucu mai, sa tekivu talega me vakila ko Tevita ni loloma savu ni Kalou ena ubia na nonai valavala ca, kei na dua na siga ena kautani kina na revurevu ni valavala ca kecega. Ia ena gauna oqo, e sa rawa ni kunea na vakacegu ni leqa ni nona vakatulewa ena loloma savu walega ni Kalou

`Na cava e vakila ko Tevita ni nona gagadre dina? Na cava e gadreva?Wilika na Same 51:1–6`

Na Same 51, E sa dolava kina ko Tevita na lomana me kilai na nona vakatusa kei na nonai valavala ca. E tagica ko Tevita na veivosoti ka kerea na loloma tawa vakaiyalayala ni Kalou kei na nona yalololoma. E tagica na veivakavoui.

Ni da vakasamataka nai sau ni vakacegu vei Jisu, ena taumada meda vakila ni da gadreva na veivuke mai tuba; eda tamata ivalavala ca ia eda gadreva e dua nai Vakabula; eda sa vakila na noda ivalavala ca ka tagi ki vei Koya duaduaga ena rawa ni vakasavasavataki keda, ka vakavoui keda. Ni da sa cakava oqo, sa na qai rawa ni da yalodei: e dua na dauyalewa se dautagane, a daulaba, kei na dua e vakacacana tiko na Vunau e Tini ka sa kerea na veivuke-kei na vosani yalayala ni veivosoti ni Kalou.

`Ke vosoti Tevita na Kalou ena ka e cakava, nai nuinui cava e rawa ni nomu?`