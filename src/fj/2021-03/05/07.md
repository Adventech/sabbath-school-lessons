---
title:  Kuri ni Vakasama
date:   30/07/2021
---

“Ena gauna ko raica kina ni sa dredre na nomu cakacaka, ena gauna ko sa vakaiulubaletaka kina na dredre kei nai colacola, ena gauna ko kaya kina ni sa sega vei ikona kaukauwa mo vorata kina na veitemaki, ko sa sega ni valuta rawa kina na yalokaukauwa, ka sa vaka na cabe delana na bula ni Lotu Vakarisito, raica se ko colata tiko nai vua nei Karisito se na nonai vua e dua tale nai liuliu.”—Ellen G. White, Child Guidance, p. 267.

“E tiko na gagadre ni noda yadrava ena yalodina kei na taleitaka na lotu ena veigauna, ia na ka oqo ena yaco ga mai ena gauna sa liutaka kina na bula na kaukauwa ni Kalou ena vuku ni vakabauta. Eda na sega ni cakava rawa e dua na ka, me na rawati kina na Nona veivakadonui na Kalou. Meda kakua sara ni nuitaki keda se na noda cakacaka vinaka; ia ena gauna eda sa cala kina, ka lako mai ki vei Karisito enai tuvaki ni bula ivalavala ca eda tu kina, ena rawa ni da na mai kunea na vakacegu ena Nona loloma. Na Kalou ena ciqomi ira kece era lako mai ki Vua ena nodra vakabauta na yalododonu nei Koya nai Vakabula ka a lauvako ena kauveilatai. Na loloma e basika mai yaloda. Ena sega beka ni marau ni tarai na bula (feeling), ia ena tiko na veivauci, na vakacegu ni bula e vakabauta. Nai colacola kece ena mamada; baleta nai vua e solia tiko ko Karisito e rawarawa. E sa na mamada nai tavi, ka marautaki na kena sorovaki na bula. Na gaunisala a rairai solegi tu ena butobuto e sa na yaco me rarama mai ena rarama e cila mai Vua na Matanisiga ni Yalododonu. Sai koya oqo na lako ena rarama mevaka ni o Karisito na rarama.”—Ellen G. White, Faith and Works, pp. 38, 39.

**Taro ni Veiwasei:**

`1. Ko Nanuma tiko na gauna ko lako vata tiko kina kei Jisu, oti ko qai soro? Wasea mada ena nomu kalasina cava na vuna ko sa soro kina.`

`2. Vulica na masu nei Jisu ena Maciu 11:25–27 ka veiwasetaka ena nomu kalasi na gaunisala cava eda kila kina na loloma savu. Na cava na vuna e tabona ka kina na Kalou na gaunisala ni veivakabulai vei ira na vuku qai vakatakila vei ira era vaka na gone?`

`3. Ena rawa vakacava ni da vukei ira era valuta tiko vakai ira na nodra icolacola ni lako mai ki vei Jisu me kunea na vakacegu?`

`4. Toka na veiwase ena “yalomalua kei na yalomalumalumu.” E ca beka oya ena bula ni tamata dokadoka? E sega beka ni dodonu medamarautaka na noda bula, vakauasivi vua e dua e valuta tiko na nona bula ni vakatitiqa? Ena vukei au vakacava na kauveilatai kei na ka e vakatakarakarataka na kauveilatai me’u kila nai balebale ni Nona kaya ko Jisu na yalomalua kei na yalomalumalumu?” Oya ena mata ni kauveilatai, na cava na vuna e vakarau ni bula uasivi duadua me taukeni na yalomalua kei na yalomalumalumu?`