---
title:  “Ni sa Mamada na Noqui Colacola”
date:   29/07/2021
---

Nai otioti ni tukutuku nei Jisu ena Maciu 11:30 e vakayagataka kina nai yaloyalo ni colati ni colacola: “Ni sa rawarawa na noqui vuaka mamada na Noqui colacola.

`E marau ko Mosese ni raica na vugona ena gauna era sa biuti Ijipita mai kina na Isireli ka takosova na Wasa Damudamu. Wilika na Lako Yani 18:13–22. Ena vakaevei kevaka e dua me colata tiko na nonai colacola e dua tale na tamata enai talanoa oqo?`

Na Lako Yani 18:13 e kaya na nodra lako tiko na tamata ki vei Mosese mai na mataka me yacova na yakavi me solia vei ira nai vakasalataki. Ena gauna sa raica kina ko Jacoro na vugona, e kerei Mosese me cakava e dua na ituvatuva me na rawa kina vua me qarava ga na vakatulewa lelevu ka solia vei ira eso tale mera qarava na veika lalai. E kaya ki veikeda nai Vola Tabu ni a vakarorogo ko Mosese ki vei Jacoro ka vakayacora na ka e a tukuna.

Ni tukuna veikeda ko Jisu ni mamada na Nonai colacola, O koya e via vakananumi keda ni rawa ni da vakararavi ki vei Koya, na Daucola icolacola uasivi duadua. Me vakataki Mosese, ena dodonu meda vulica ni da gadreva eso tani tale mera wasea vata kei keda na noda icolacola. Ena 1 Koronica 12:12–26, e vakaraitaka kina Ko Paula e dua nai yaloyalo vinaka se cava nai balebale ni veiwasetaki ni colacola ena yagoi Karisito. Eda gadreva na yago e yavavala ka na rawa ni colata na bibi cava ga e basika. Eda gadreva na yava, liga, vacuvacu ni taba, masela kei na kaukauwa me colata na ka ga e rawa.

`Wilika na Kalatia 6:2. Ena vukei keda vakacava na noda cola ivua vei ira na tani me vakayacori kina na vunau i Karisito?`

Na kenai yaloyalo rabailevu taumada ena rawa ni solia eso na veivuke. Ena Kalatia 6: 1 e kaya kina ko Paula kevaka e dua na wekamu e bale ena vuku ni veitemaki, meda vueti koya cake ena yalo e malumu (ko Jisu e kaya ena Maciu 11:29 ni o Koya e yalomalumalumu). Na colati ni colacola sai koya na nomu vueta e dua sa lako cala tiko me raica na loloma savu ni Kalou. E kenai balebale talega na noda veivukei vakaikeda ena gauna eda sotava kina na dredre. Na vosa va-Kiriki ni “colacola” ena rawa ni baleta tiko na ka e bibi sivia se vatu. Na veivakananumi ni noda colata kece tiko nai colacola. Na veiwaseitaki ni colacola sai koya nai tavi vakasoqosoqo lotu, e lumuti va-Kalou ka gadrevi kina na yalomalumalumu kei na yalololoma

`Vakasamataka na gauna e vukei iko kina e dua me colata e dua nai colacola o koya o valuta tiko. Na cava e vakaibalebale kina vakalevu vei iko. Nai colacola nei cei ko na rawa ni vukea ena gauna oqo?`