---
title:  “Vakataqara vei Kemudou na Noqui Vua”
date:   26/07/2021
---

`Wilika na Maciu 11:29, 30. Na cava na vuna e vakaroti keda kina o Jisu meda colata na Nonai vua ena gauna ga e sureti keda kina meda solia ki Vua na nodai colacola ka raica na vakacegu dina?`

Ni oti ga nai matai ni vakaro “lako mai” ena Maciu 11:28, e rua tale nai vakaro e tarava mai ena Maciu 11:oya na “taura” kei na “vuli” e vakauta na nodra vakanananu na vakarorogo (kei ira na wilika) vei Jisu. Meda taura na Nonai vuaka vuli vei Koya.

Na veivolekati ni nodrau veiwekani vaka Kalou ko Tamana kei na Luvena (Maciu. 11:25–27) e solia e dua na ivakaraitaki kaukauwa ka rawa ni vakamacalataka nai balebale ni “vua” ena veitikina oqo. E rau cakacaka vakaveivolekati sara tiko ko Tamana kei na Luvena ena noda vakabulai na tamata. Nai “vua”e vakaraitaka nasorovaki ni bula(raicaJeremaia 27), nai yaloyalo talega e vakaraitaka na yalovata. Eda sorovaki keda kina Nona ivua ka ciqoma nai tavi sa solia kivei keda me ra vakalougatataki kina ko ira era tiko vakavolivoliti keda. Eda sega ni colata tiko na nonai vua, ia eda semati vata ena nonai vua baleta ni rawarawa na nonai vua ka mamada na nonai colacola.(Maciu. 11:30).

Nai karua ni vakaro e kaya, “vuli vei Au.” Ena vosa va-Kiriki na vosa cakacaka (verb) na “vuli” e semati ki na vosa “tisaipeli”. Ni da vuli vei Jisu, eda sa Nona tisaipeli. Na talairawarawa kei na yalo dina sai vakarau ni bula ni dua na tisaipeli.

`Na cava na duidui ni “colacola bibi” (Maciull:28) kei na taura na Nonai vua(Maciu 11:29)?`

Na ivua sai vakatakilakila ni vunau vei ira na kai Jutia. Ena Cakacaka 15:10 e vakayagataki me vakatakila nai vunau ni veicilivi. Ena Kalatia 5:1e duidui mai na galala sa vakagalalataki keda kina na Karisito, kei nai vua ni bobula, e sa vaka-kina nai vunau,me sa gaunisala ki na bula tawa mudu. Na noda semati ki vei Jisu e vakabibitaka na talairawarawa kei na yalodina ni noda muria na we ni yavana ka vakaitavi ena Nona cakacaka. Mevaka ni da na sega ni kuria e dua na ka ki na veivakabulai e sa qaqa kina ko Jisu, sa na rawa ni da yaco meda Nona mata ka wasea nai tukutuku vinaka vei ira era tiko vakavolivoliti keda. Nai vakadewa nei Jisu me baleta nai vunau e vakamatatataki enai Vunau mai na Ulunivanua(Maciu 5–7) ka rui matata vakaoti ena nodra raica na tikina oya, ena yasana era taura tiko ko ira na Farisi. E gadreva na veisele vakayalo kei na vakavoui ni nodai nakinaki—ni sa rawarawa na Nonai vuaka mamada na Nonai colacola(Maciu 11:30)

`Sa dua na vosa ni yalayala talei! Na vakacegu ni yalo. Ko vakila vakacava na vakacegu oya? E vaka na cava? Ena noda vakaraici Jisu tiko kei na ka e solia ki veikeda, eda na vakila vakacava na vakacegu?`