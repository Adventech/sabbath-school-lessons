---
title:  “Au na Solia vei iko na Vakacegu”
date:   25/07/2021
---

`Wilika na Maciu 11:20–28, Ena gauna e kaya kina ko Jisu: “Dou lako mai koi kemudou vakayadua sa oca ka colata nai colacola bibi, ia au na vakacegui kemudou” Na cava nai yaloyalo rabailevu ni tukutuku oqo? E solia vakacava veikeda o Jisu na vakacegu oqo?`

Eda rawa ni vakadinadinataka kece, ni o Jisu a vakaraitaka tiko e dua na vakasama bibika tiko na iyaloyalo rabailevu me tokona. Me rawa ni da kilai Koya vakavinaka, ena gadrevi meda nakila nai yaloyalo dina e ologi tiko enai talanoa oya, vakauasivi ena noda vinakata meda levea na noda na sega ni kilai Jisu.

Na Maciu 11 e toqa e dua nai lesu ni sala ena kosipeli nei Maciu. Ka tiko kina nai tukutuku ni Nona vunauca tiko o Jisu na veikorolelevu mai Kaleli, ena dua nai tukutuku kaukauwa ena kosipeli. Ko Jisu e sega ni veivakalomavinakataki; e dautara saraga o Koya na vanua e mosi; e veimaliwai kei ira tamata ivalavala ca (Maciu 9:9–13); Ena Nona kaya ni rawa ki Vua me bokoca nai valavala ca, e votivoti saraga e daligadra na iliuliu ni lotu (Maciu 9:1-8). Ena Nona cavuta o Jisu eso na vosa kaukauwa ni veivatonaki vei ira na tamata, e vakatauvatani ira vei Sotoma, ni a raici ira mevakataka e dua na vanua sa vakalolomataki tu enai valavala ca. “Au sa kaya talega vei iko, Ena ca vakalailai ko Sotoma e na siga ni lewa, ko iko, ko na ca vakalevu.”(Maciu 11:24). E dina ga ni tubu tiko na yavavala ena loma ni veitalanoa oqo, ia o Jisu a solia tale tikoga na vakacegu dina. Ena rawa ni cakava oya baleta “Sa solia mai vei au ko Tamaqu na ka kecega: ia ka sega e dua tale e kila na Luvena, a Tamana duaduaga, se dua tale e kila na Tamana, a Luvena duaduaga, kei koya sa vinakata na Luvena me vakatakilai koya vua”.

Ni bera ni da qai lako ka tauca na nodai colacola vei Jisu, ena gadrevi meda kila taumada ni da sega colata rawa vakai keda na noda icolacola.Eda na vakila na kedai tuvaki dina sa qai rawa meda gole vei Jisu. Na veisureti nei Jisu e yavutaki ena gagadre titobu e tiko e na noda dui bula. Na Nonai tukutuku ena Maciu 11 e tekivutaki ena dua nai tukutuku bibi ena vosa va-Kiriki oya “Lako mai” e sega ni vosa ni veivakasaurarataki, “lako mai” e vakatakarakarataka na ka ena gadrevi me kunei kina na vakacegu. Nai balebale ni vosa “Lako mai” oya na kena gadrevi meda sorovaka vakadua na kaukauwa ni vakatulewa e tu vei keda. Eda bula tiko e na dua na tabagauna sa vakatulewataka tu na ka kece eda cakava na talevoni veikauyaki, o ya na vuna levu e sega soti ni daurawarawa na nodra soli ira vakadua ki na vakatulewa nei Jisu. Vuqa vei keda na lotu Vakarisito, sa daudredre dina meda sorovaka vakaoti na noda bula vei Jisu.

Eda vinakata meda dautalanoataka na veika kece sa cakava ki veikeda na Kalou ena vukui Karisito kei na noda a sega ni vakabulai keda rawa kei na veika e vaka-kina. Na ka kece oya e dina. Ia, me matata vei keda, ni na gadrevi tikoga na digidigi vakayalomatua meda “lako” ki vei Jisu, ka sorovaki keda ki Vua. Oqo na vanua e yaco kina na galala ni digidigi me uto ni bula ni tamata Lotu Vakarisito.

`Nai colacola cava ko colata tiko? Ko na vulica vakacava mo biuta kece vei Jisu ka vakila na vakacegu e solia, ka vakauasivi na kenai sau vei Koya?`