---
title:  “Lako mai vei Au...”
date:   24/07/2021
---

### Wilika ena Macawa oqo:
Maciu 11:20–30, Maciu 5:5, Vakarua 18:15, Kalatia 5:1, Lako Yani 18:13–22, Kalatia 6:2.

> <p>Wiligusu</p>
> “Dou lako mai vei au, koi kemudou vakaaduaga sa oca ka colata nai colacola bibi, ia kau na vakacegui kemudou.” (Maciu 11:28)

D ou lako mai vei au, koi kemudou vakaaduaga sa oca ka colata nai colacola bibi, ia kau na vakacegui kemudou.” Sa dua dina na vosa ni yalayala totoka e solia tiko oqo ki vei keda o Jisu. veikeda e sega ni sotava na bula ni lomaocaoca ena so na gauna, e na vuku beka ni cakacaka se e na vuku ni colacola bibi ni bula e da lako curuma? Ia o Jisu e via kaya tiko ki veikeda, ni o Koya ga e kila vinaka na veika kece eda lako curumatiko, io, o Koya ga ena rawa ni vukei keda—kevaka eda vakatara me vaka-kina.

Ni oti na Nona tukuna ki veikeda meda colata na Nona ivua, sa qai kuria ko Jisu ena Nona kaya, “Ni sa rawarawa na Noqui vua ka mamada na Noqui colacola” (Maciu 11:30). Dua tale na kenai tukutukuni, Vakagalalataka nai vua kei nai colacola ko colata tiko (solia mai vei Au) ka taura na Noqu me nomu, ni sa rawarawa na noqui colacola

Eda na vakila vakacava na vakacegu o koya e tukuna tiko qo o Jisu? Mevaka ni da sa bula tiko ena dua na vuravura a tukuna kina na Kalou vei Atama, ni sa oti nai valavala ca, “e na buno ni matamu ko na kania kina na kemu kakana” (Vakatekivu3:19). Ena vuku ni ka oya, eda sa kila na cava na cakacaka kei na colata nai colacola ka ruirui dredre sara meda colata duadua

_Vulica na lesoni ena macawa oqo me vakarautaki iko ena Siga Tabu, Jiulai 31_