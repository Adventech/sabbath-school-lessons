---
title:  Kuri ni Vakasama
date:   06/08/2021
---

Enai talanoa ni ka a yaco ki vei Josefa kei na wati Potifa, e vola kina vakaoqo ko Ellen White: “Oqo nai vakaraitaki ki na veitabatamata kece sara era na bula tiko e vuravura ... na Kalou ena veivuke kei na Yalo Tabu ena veitaqomaki. Edina ga ni ra vakavolivoliti tu ena kaukauwa ni veitemaki, ia e tiko nai vurevure ni kaukauwa o koya ena rawa ni ra semati ira kina me valuta. Sa dua na ka na kaukauwa ni veisaqa e a yac ena vakanananu nei Josefa. Ni lako mai na dua na kaukauwa ka na rawa ni kauti koya tani. Ia e a vuki totolo ka tudei ena nona taqomaki koya.....E biuta na kenai rogorogo kei na veika e vinakata ena liga ni Kalou. E dina ga ni a sotava na veika dredre ena dua na gauna, ia oya e veivakarautaki vei koya me sa na laki tawana e dua nai tutu bibi, ia na Kalou e taqomaka nai rogorogo ka a buroi loaloa tu mai vua e dua na dauveibeitaki ca, ka sa yaco e muri, me serau maiena kena gauna dodonu. Na Kalou e vakayagataka na vale ni veivesu me gaunisala ni nona veivakarautaki. Nai sau ni dina ena basika ga mai ena kena gauna. Nai sasabai ka a taqomaka tu na yalo iJosefa, oya na rerevaka na Kalou, ka a vakavuna me yalodina ka dodonu tu kina ki vua na nonai liuliu, ka vakatalega kina na nona dina ki Vua na Kalou. E cata nai tovo ca o koya ena rawa ni vakavuna me vakacacana na veivakabauti nei nonai liuliu, veitalia ga ke mani sega ni kila na nonai liuliu na ka dina.”—Ellen G. White, The 3 Spirit of Prophecy, vol. 1, p. 132.

**Taro ni Veiwasei:**

`1. Na noda Lotu Vakarisito se tubu mai ena Lotu ni Kavitu ena sega ni vukei keda meda kunea na vakacegu ena noda bula vakaveiwekani. Na cava na duidui ni dua e tubu ga mai ena Lotu ni Kavitu kei na dua e vakabauta dina?`

`2. Ko Sister X sa qai lewe ni lotu vou ga. E vakawatitaka e dua e sega ni vakabauta vata. E lomana na watina, ia e sega ni lomana na veisau e raica ki vua. Na cava na nomui vakasala ki vua e dua e lotu vou, ni yavutaki tiko mai nai Vola Tabu?`

`3. Ko Leo Tolstoy na dauvolaivola mai Rusia e vola: “Na matavuvale kece, era tautauvata ga; na matavuvale e sega ni marau e sega ni marau ena lewa ga.” Na matavuvale kece, ena yasana cava ga, ena sotava ga na duidui, baleta ni da tamata ivalavala ca kece. Oikeda yadua eda dui kauta mai na noda duidui ki na bula ni veiwekani vakamatavuvale. Ena rawa vakacava veikeda yadudua, ena loloma savu ni Kalou, meda vakasaqara na yavu vakaivolatabu ni loloma, veivosoti, daucolata nai colacola, kei na veika e vaka-kina me kauta mai na bula ki nanoda veiwekani vakamatavuvale?`

`4. Eso na tamata era lako curuma tu na nodra matavuvale na wasawasa maravu qai vakasauri, sega ni namaki, sa tatara mai na leqa. Ena gauna vaka oqo, na cava sa rui ka bibi kina na noda kukuva matua tiko na vakabauta, kei na vosa ni yalayala mai Vosa ni Kalou? Vakauasivi ena gauna vinaka. Na cava sa rui ka bibi kina na noda vakarautaki keda vakayalo, me baleta na veigauna ca?`