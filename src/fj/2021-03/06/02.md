---
title:  Na Duidui ena Matavuvale
date:   01/08/2021
---

E kila vinaka tu ko Josefa na duidui ni matavuvale. Ni sa tekivu oti mai vei ira na tubuna vakavica muri me vakataki Eparama kei Sera. Ena gauna sa kila kina ko Ser isega ni rawa me vakasucu gone, sa qai laki tukuna vei Eparama me laki mocera na nona yalewa dauveiqaravi ko Eka. Ena gauna ga sa kila kina ko Eka ni sa bukete, sa tekivu saraga na tiko yavavala. Na nodrau tubu cake ena draki ni bula vaka-koya, erau sa dui vakadewataka sara ki na nodrau dui matavuvale ko Aisake kei Isimeli. Ko Aisake e dauvakamenemenei Iso ia ko Jekope e dau tovolea ena nona bula taucoko me ciqoma talega na loloma kei na veivakamenemenei mai veitamana. E muri e qai lawakitaki ko Jekope me vakamautaki rau e lewe rua na veitacini yalewa o koya e rau sega sara ni veiyaloni vinaka ena vuku ni dua e sega tiko ni vakaluveni, ka sa laki yacova sara na soli ni nodrau dui vada me rau vakasucuma na luvei Jekope.

`Raica lesu na ka a yaco ena Vakatekivu 34. Nai vakarau ni bula cava ena lako curumi ni yaco tiko na mataqali bula vakaoya ena matavuvale, ka vaka-kina vei Josefa?`

Na veivuvutaki vei rau na tina sa laki dewa sobu vei ira na gone, ena nodra sa tu vakarau tumera vala. Ena gauna ni nodratou tamata bula na tuakai Josefa, eratou a vakarusai ira kece na tagane ena koro ko Sikemi. O koya na ulumatua ko Rupeni e vakaraitaka na nona kaukauwa kei na nona sega ni dau duavata kei tamana ka laki moceri Bila, na vada nei Rejieli ka tinadra talega eso na luvei Jekope (Vakatekivu 35:22). Ko Juta na taci Josefa a mocera na vugona ni nanuma ga ni dautagane ka mani yaco me drua na luvena (Vakatekivu 38).

Sa qai kuria ga ko Jekope na caucaudre ni bukawaqa ena loma ni matavuvale ena nona vakatokotokoi Josefa qai solia ki vua e dua na kote sau levu ka duiroka(Vakatekivu 37:3). Kevaka e dau tiko na duidui ni dua na vakamatavuvale, na nona matavuvale na petiriaki e dauvakaitavi kina.

`Na cava na vuna eratou okati tiko kina ko Eparaama, Aisake kei Jekope enai tuvatuva ni tamata vakabauta ena Iperiu 11:17–22 ni ko vakasamataka na sarukaica ni nodratou dui bula vakamatavuvale?`

Ko ira na jabeni ni vakabauta na Kalou, ena vuqa na gauna era dau sega ni dau yacova na ka era namaka kei na ka e daunamaka na Kalou vei ira. Ko ira oqo era volai tu ena Iperiu 11 sega ni baleta na duidui e tiko ena loma ni matavuvale ia ena loma ni duidui, era vulica kina—sa dauvakavuqa ena sala kaukauwa—na ka me baleta na vakabauta, loloma, kei na vakararavi ki Vua na Kalou ena kena valuti na leqa ni matavuvale.

`Na leqa ni matavuvale cava e tiko vei iko? Ena rawa ni vukei vakacava na nomu sorovaki iko ki Vua na Kalou me tamusuka na ivakarau oya, ena gauna mai muri?`