---
title:  Vakacegu ena vuku ni Veiwekani ni Matavuvale
date:   31/07/2021
---

### Wilika ena Macawa oqo:
Vakatekivu 34; Iperiu 11:17–22; Vakarua 4:29; 1 Joni 3:1, 2; Vakatekivu 39; Efeso 6:1–13.

> <p>Wiligusu</p>
> “Ia koi kemudou sa lomani, ni dou sa kila eliu, dou vakaraici kemudou talega, de dou kau vakatani e na nodra dauveivakacalai na tamatai valavala ca, dou na qai bale kina mai na nomudou tu dei. 18 Ia dou tubu cake e na loloma, kei na kila na noda Turaga ko Jisu Karisito nai Vakabula. Me ia vua na vakarokoroko e na gauna oqo ka tawa mudu. Emeni” (2 Pita 3:17, 18).

A vakararai voli ena veivanua kece ena loma ni rua na siga e dua na gonetagane, me raici iratou na tuakana. Ni sa toro voleka yani ena nona yaloyalo kei na nona kaci yani vei Viratou nai kumukumu era rai tu mai oya, e ka ni rarawa ni qai sotava e dua na veikidavaki katakata. Oya ena nodratou via vakamatei koya na tuakana dina. Kevaka me a sega ko Rupeni, ke a sega nai talanoa me talanoataki. E a rawaiiratou na vo ni tacina ena nona kaya me vesuki gaka biu ki na loma ni toevu maca. Kaya cake mai ko Juta me volitaki vei ira era dauvoli bobula era lako tiko vakame rawa eso nai lavo. Sa dua dina nai vakaraitaki ni matavuvale e veilecayaki.

Eda na digitaka e vuqa sara na ka ena noda bula, ia noda matavuvale eda sega ni vakatulewa rawa kina. E sega ni dua e vinaka sara na nona matavuvale, ka vaka-kina na veiwekani vakamatavuvale. Eso veikeda eda kalougata ena vuku ni nodai tubutubu, tacida kei na veiwekani o koya e kune kina na loloma ni Kalou, ia e vuqa era sega ni sotava na vinaka oya. Na veiwekani ni matavuvale sa dauyaco vakavuqa me dredre ka mosimosi, qai biuti keda tu ena nuiqawaqawa, mosi ka colata voli na icolacola ni yalo e bibivoro o koya eda sa dau laki vakacolata ki vua tale e dua. Eda na raica rawa vakacava na Kalou ena mataqali bula vakaoqo?

**Rai ena Macawa Oqo:** Eda na raica tiko kina naitalanoa kei Josefa kei na veisemati vakamatavuvale me rawa ni da sarava na cakacaka ni Kalou ni kauta mai na veivakabulai kei na vakacegu, e dina ga ni sega na duavata ena bula ni veiwekani vakamatavuvale.

_*Vulica na lesoni ni macawa oqo me vakarautaki ko ena Siga Tabu, Okosita 7._