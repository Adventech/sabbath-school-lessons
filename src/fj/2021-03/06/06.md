---
title:  Na Veivaluvaluti Levu, Sa Voleka ka Vakatamata Yadua
date:   05/08/2021
---

Mai na noda wilika tiko nai talanoa (V/tekivu 39:11–20), a sotava o Josefa na leqa ena vuku ni yavu ni bula ka digitaka, a mani viritaki sara kina ki vale ni veivesu. Mevaka ni o Josefa a taukeni mai vei Potifa sa rawa sara tu ga ni vakamatei ena gauna oya, sega tale na vakatataro. Ia o Potifa, e rairai sega ni vakabauti watina, ia me maroroya na kenai rogorogo, sa na dodonu me na vakayacora kina e dua na ka. E dina ga ni lako curuma tiko ko Josefa e dua na gauna rerevaki, nai Vola Tabu e kaya, “Ni sa tiko vata kei Josefa ko Jiova” (Vakatekivu 39:21).

Na bula e vuravura e sa sega ni vinaka. Na vinaka e sega ni dausaumi ena veigauna kei na ca e sega ni dautotogitaki ena kena gauna totolo. Ia e tiko eso nai tukutuku vinaka: Ko Josefa sa rawa ni kunea na vakacegu ena loma sara madaga ni vale ni veivesu, baleta ni tiko vata kei koya na Kalou. Ena loma ni vale ni veivesu sa rawa vua me vakananuma na cala ni ka e caka vua, vakagalalataki, kei na nona sa rawa ni biutikoya na Kalou.

`Na cava a cakava tiko o Josefa ena nona tiko e vale ni veivesu? Gaunisala cava a semati koya kina vei ira era tiko vakavolivoliti koya? Vakatekivu 39:21–40:22.`

E vale ni veivesu, e cakacaka ena yalodina, ka sega nivakarairai. E vakailawalawa, e vukei ira na tani, e dina ga ni vakarau ni bula e vale ni veivesu e sega sara ni vinaka vei koya. Ko Josefa e sega ni daukerea na veivukeka dauvakamalumalumutaki koya ga. E kerea ga na veivuke vua na turaga e daututaka na mena wai na tui ena gauna e laki vakamacalataka kina na tadra

`Na cava nai yaloyalo levu me baleta na veivakawekanitaki e kaya tiko ko Paula ena Efeso 6:1-13`

Na noda veiwekani sai vakaraitaki ni veivaluvaluti levu ena kedrau maliwa na Kalou kei Setani o koya sa yaco tiko ena veitabagauna. Sa kenai balebale oya ni sega ni vinaka vakaoti na bula ni veiwekani. Na veiwekani e taucoko e vaka sa cakacaka tiko kina nai to ruarua oqo, ka sa vakayagataka sara tikoga ko Setani na noda veiwekani kece—vakauasivi o ira eda veivolekati sara-me rawa ni vakamosia ka vakacacana na loma ni Kalou ena vukuda. Sa rawa meda vakavinavinaka ni sega ni da biu tu ga meda valuta duadua nai valu oqo. Na Vosa ni Kalou sa vakarautaka tu na veiyavu eso me baleta na nona bula vakaveiwekani. Na Nona vosa ni yalayala ni na solia veikeda na vuku(Jemesa 1:5) ka na teteva talega na noda veiwekani. Mevaka vei Josefa, na Kalou e sa yalataka tu ni na tiko vata kei keda ni sa yaco me taucoko na noda veiwekani

`Vakasamataka mada na vosa ni yalayala ena Jemesal: 5, ka taura na gauna mo masulaka kina na vuku ena nomu bula ni veiwekani. Ko na vakasaqara vakacava mo rawa ni dolavi iko ki na veivakauqeti ni Yalo Tabu ni ko semati iko vei ira na tamata oqo?`