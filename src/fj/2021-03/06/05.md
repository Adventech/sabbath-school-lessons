---
title:  Vakaveiwekanitaki ena Gaunisala Va-Kalou
date:   04/08/2021
---

Sa mai vuki nai talanoa kei Josefa mai Ijipita me dua nai talanoa e veivakayaloqaqataki. Sa yaco me sorovaki koya ko Josefa ki Vua na Kalou, ka sa vakalougatataki koya na Kalou, me laki yacova e dua nai tutu cecere o koya e sega ni vakasamataka rawa ena vale nei Potifa.

`Ena gaunisala cava e vakatakila kina na Kalou na Nona veivakalougatataki ena bula nei Josefa? E vakacava tu na bula ni veimaliwai nei Josefa? Wilika na Vakatekivu 39:1–6.`

E dina ga ni daumaka tu na bula ni veiwekani nei Josefa kei Potifa ka vaka talega kina na nona veiwekani kei ira na ivakailesilesi e loma ni vale kei ira era veiqaravi e tuba—ia na leqa sa tekivu me bolea tiko mai. E dua e vale sa sega ni tiko dei.

`Na leqa ni veimaliwai cava e sa sota kaya tiko ko Josefa? Na sala cava a digitaka me walia kina? Wilika na Vakatekivu 39:7–10.`

Na leqa nei Josefa sai koya na wati Potifa. Ena daumaka meda veisautaka na vakasama oya: Na wati Potifa e leqa tiko. E raici ira na tani ni ra vaka ga e dua na ka e lewa ka rawa ni vakayagataka. E vinakata me vakayagatataki Josefa. E kainaki ni ko Josefa e “yago vinaka ka matavinaka” (Vakatekivu 39:6). Dau vakavudua na kena daucavuti enai Vola Tabu nai tovo ni bula ni tamata, baleta “ni sa sega ni raica ko Jiova me vaka sa raica ko ira na tamata; ni sa raica na ka esau ko ira na tamata, ia sa raica na yalo ko Jiova”(1 Samuela 16:7). Eke na mata vinaka nei Josefa e sa vaka me ivakatatao mai na kena vukei na nona sasaga me bula savasava ka yalodina vakaoti ki na Nona yavu na Kalou.

Mai na nona cikecike na yalewa ivalavala ca oqo: e cakava kina ko Josefa e dua na ka me vakalatilatia kina. Na nona vakayagataka na veiyavu vakaivolatabu me baleta na bula veimaliwai—eke sai koya na wati Potifa. Na yavu vakaivolatabu ni bula veimaliwai e sega ni ka makawa, mevaka e dua (oikeda kece) e sotava tiko na revurevu ni valavala ca e rawa ni vakadinadinataki.

Nai talanoa vakaivolatabu oqo e dusia tiko ni veitemaki oqo e sega walega ni ka e yaco ga vakadua. Na wati Potifa e vakasagai koya tikoga e veigauna (V/tekivu 39:10). E tovolea ko Josefa me vakamacalataka na vu ni nona digidigi (V/tekivu39:8, 9) ia e vaka e sega ni cakacaka. Sa qai vakila ko Josefa ni na sega ni vakatulewataka rawa na nodra digidigi na tani. E sa qai digitaka me bula, dauloloma ka qaravi ira era tiko vakavolivoliti koya ena sala e rokovi ka dokai kina na Kalou. Sa vulica ko Josefa me bula enai serau ni Kalou. Na kilaka oqo sa vukei koya me vorata kina na veitemaki.

`Kosa bau tovolea no vakayagataka na yavu vakaivolatabu ena nomu bula veimaliwai, ena vaunua sara madaga e sega ni cakacaka vakadodonu tiko kina e dua”? Na cava e qai yaco? Wilika na Maciu 5:43–48. Na cava sa rui ka bibi kina na noda bula vakaoqo?`