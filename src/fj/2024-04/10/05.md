---
title:  Koi Au na Dina
date:   04/12/2024
---

`Wilika na Joni 1: 14, 17; Joni 8: 32; Joni 14: 6; kei na Joni 15: 26. E semata vakacava koo Joni na vakanananu ni dina ki vei Jisu?`

Ena veigauna eda raica tiko enai vola nei Joni ni dina e veisemati ki vei Jisu, ki vei Tamana, ka vaka-kina na Yalo Tabu. Ko Jisu e veisemati vata kei na rarama ka sega ni butobuto (Joni 1:1-14; Joni 3:19-21). Na lasu e veisemati vata na tevoro kei na ivalavala ca (Joni 8:44-46). Enai vola nei Joni, na dina e uasivi cake mai na itulutuku kei na iwiliwili dodonu. Na dina e sa baleta tale tikoga na talairawarawa ki Vua na Kalou ka cakava na lomana.

“Era lewe vuqa na tamata era gadreva tu mera kilai Koya na Kalou bula. Ko ira na tamata vakaoqo era gadreva tu na Kalou ena nodra bula. Na vakanananu vakatamata kei na volavola ena sega ni vakatawana raw ana loma ni tamata. Na veika e tukuna na tamata kei na veika e vakadikeva e sega ni yaga. Na tamata e sa dodonu me wilika na Vola Tabu. Enai Vola Tabu ena rogoca kina na tamata ni sa vosa tiko ki vei ira na Kalou. Ko ira na tamata oqo era sa rogoca wale tikoga na vakanananu vakatamata. Ia ena gauna era na wilika kina na Vola tabu, era na rogoca na domo ni Kalou. Sa rawa ki Vua na Turaga me vakavouia na yaloka solia ki veikeda nab ula tawa mudu” Ellen G. White, Christ’s Object Lessons, page 40.

Vakasamataka mada na cava nai balebale ki vei Jisu me o Koya na dina. Ko Jisu na “logos” se na Vosa e a tik ovata kei na Kalou mai na ivakatekivu. Ko Jisu e a bulia na veika kecega (Joni 1:1- 4). Ko Jisu e duavata kei Tamana mai na ivakatekivu. Ko Jisu kei Tamana erau duavata vakaoti vakataki-rau. Ko Jisu talega na “KOI AU” Ko Jisu e sega ni lewai mai na nona vakatulewa e dua. Na veika kece e bula se tiko eke baleta ni a cakava ko Jisu. “ni sa cakava na ka kecega ko koya, se ra tu mai lomalagi, se ra tu e vuravura, se ra rairai se ra sega ni rairai, se ra veitikotiko vakaturaga, se ra veimatanitu, se ra turaga sa liu, se ra turaga kaukauwa: sa cakava na ka kecega ko koya, ka me nona talega” (Kolosa 1: 16, 17).

E levu cake ko Jisu mai vei koya e kaya na dina. Ko Jisu na Dina. Na dina e sega ni ka ni vakanananu se dua na ka e kunea na tamata. Na Dina e dua na tamata. Na Tamata oya ko Jisu.

Na dina, ko Jisu, ena rawa ni vakatauvatani ki na matanisiga e vakararamataka na vuravura taucoko (Joni 8:12). Ko C. S. Lewis e tukuna, “Au vakabauta na Lotu Vakarisito me vaka ga na noqu vakabauta na cadra ni matanisiga. Au raica na cadra ni matanisiga. Sa qai vukei au na matanisiga ena veika kecega.”Is Theology Poetry?” (n. p.: Samizdat University Press, 2014), page 15, first presented in 1944. Ko Jisu, na Dina, e sa vukei keda meda kila na bula kei na veika kece era vakavolivoliti keda.