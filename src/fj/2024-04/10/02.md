---
title:  Nai Vakaraitaki Kaukauwa nei Jisu
date:   01/12/2024
---

Eda rogoca na Vuinau ni Vakamoce nei Jisu ena Joni 13-17. Enai vunau oqo, e vakatavulici ira tiko kina na Nona tisaipeli ko Jisu ena ka mera na namaka ka cakava ena veigauna sa tu mai liu. Ko Jisu e vukei ira tiko na Nona itokani mera lomavinaka tiko me baleta na Nona sa na laivi iratou. Sa yalataka ki vei iratou ni na solia mai e dua na dauveivuke (na Yalo Tabu; Joni 14:16). E tukuna talega ki vei ira ko Jisu niratou na sotava na rarawa ena gauna mai muri baleta na veigauna dredre e sa roro tiko mai (Joni 15:16). Oti sa qai vakayaloqaqataki iratou na Nona itokani me ratou tudei ena nodratou vakabauta (Joni 15).

`Wilika na italanoa e tiko ena Joni 13:1â€“20. Na cava na ka e a yaco ena italanoa oqo? Na cava e sa rui ka bibi kina nai talanoa oqo? Na lesoni cava e gadreva ko Jisu me vakatavulici iratou kina na Nona itokani ?`

Ena gauna nei Jisu ko ira na tamata era sega ni dauvakavava se daramaka na vava sa madra. Na vava oqo e tadola ka sega ni ubia kece na yava. E sa dau yaco me tauvi duka sara kina vakalevu na yava. Ko ira na bobula kei ira na dauveiqaravi era sa dausavata na yavadra na vulagi era lako mai ki na nona vale e dua me mai kana. Ia e sega ni dua na dauveiqaravi e a tiko vata kei Jisu kei iratou na Nona itokani ena bogi e kana vata kina kei iratou na Nona tisaipeli ena bogi e kania kina nai otioti ni kakana vata kei iratou na Nonai lawalawa ni bera ni qai vesuki.

Era kurabui, ni sa tucake ko Jisu ka savata na yavadratou kece na Nona itokani. Na Joni 13:4, 5 e tukuna ki veikeda na ka kece e a cakava ko Jisu, baleta ni vinakata ko Joni meda kila ni ko Jisu e sa cakava e dua nai tavi e rui matalia. Ko Jisu na Kalou. Ena gauna oqo na Kalou e sa cakava na cakacaka ni dauveiqaravi. E vakagalalataki Koya ko Jisu mai na bula dokadoka kecega katekiduru sobu me savata na yavadratou na Nona dauveiqaravi se itokani.

Na vosa kei na itovo nei Pita ena Joni 13: 8-11 e sa vakaraitaka na nodratou sega ni kila na tokani nei Jisu na ka e cakava. Ena rawa vakacava ki vei Jisu, nai Vakabula, na nodratou liuliu, me vakalolovirataki Koya me cakava na cakacaka duka oya? Ko Pita e cata me savata na Yavana ko Jisu. Sa qai tukuna ko Jisu ki vei Pita kevaka ena sega ni savata na Yavana, e sa na sega na nona tikina vata kei Jisu. Ena vuku ni ka oya, sa qai kerea kina ko Pita e levu cake na ka baleta ni gadreva me veisemati vata tikoga kei Jisu ena veigauna kece.

Ena gauna e vakalolovirataki Koya kina ko Jisu me savata na yavadratou na Nona tisaipeli, e sa vakaraitaka ko cei ko Koya. Ena Joni 13:13, e tukuna kina ko Jisu ni o Koya na iVakavuvulika Turaga talega. Na veiyaca oqo e sa vakaraitaka ni sa tiko vei Jisu na kaukauwa kei na lewa. Ia ko Jisu e sa vakatavulica ni kaukauwa kei na lewa ena dodonu me vakayagataki ena nodra qaravi na tamata tale eso ka sega ni solia ki vei iko na kaukau levu mo vakayagataka kina. Ena gauna oqo, na Lotu ni Kavitu ni Lesu Vakarua mai e vakadadamuri Jisu tiko ena veivuiyava. Ko ira na lewe ni lotu era veivuiyava vaka ira, me vakarautaki ira ki na kanavata ni Turaga.