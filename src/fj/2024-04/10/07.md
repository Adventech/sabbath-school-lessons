---
title:  Kuri ni Vakasama
date:   06/12/2024
---

Wilika na Ellen G. White, “ ‘The Light of Life,’ ” pages 463-475, in The Desire of Ages; E. Edward Zinke, “The Authority of the Bible and the Certainty of the Second Coming,” The Certainty of the Second Coming, pages 23-36.

Ko Jisu e a kaya, “Koi Au na rarama kei vuravura” (Joni 8:12). Ena gauna e tukuna kina ko Jisu na vosa oqo, o Koya “a tiko ena dua na tikina ena vale ni soro e veisemati vata kei na dua na solevu nodra na Jiu e vakatokai na Solevu ni Vale Tabu. Ena loma donu ni yasa ni vale ni soro, e duri tu kina e rua na tutu ni cina lelevu. Ni oti na vakacaboisoro ena ena yakavi, era sa dauvakawaqari na cina. Na rarama mai na cina e cilava na korolevu ko Jeruisalemi. Na cina e sa vukei ira na Jiu mera vakananuma na gauna e a kauti ira kina na Nona tamata na Kalou ena duru o ni rarama ena loma ni vanua dravuisiga. Na rarama ni cina e sa vukei ira na tamata mera vakananuma na tadu mai ni Vakabula a yalataki. Ena yakavi ni sa vakawaqari nai cina, era sa dauvakasinaiti ena marau ko ira na tamata era tiko e vale ni soro. . . .

“Ena gauna e sa vakararamataki Jeruisalemi kina na rarama mai na vale tabu, era sa dauveitalanoataka na jiu na nodra nuitaka na iVakabula e sa lako tiko mai. Era vakanuinui tu na tamata ni na lako vakatotolo mai na iVakabula me mai vakasinaiti Isireli ena Nona rarama. E kila ko Jisu ni cina e vakatavulica tale tikoga e dua na dina mai na Vola tabu. Ko Jisu e tautauvata ga kei na cina ena vale tabu. Sai Jisu ga e solia tiko ki veikeda na veirarama kei na dina kecega. Na dina vakaivolatabu oqo e vakasinaiti ena rarama me vakararamataka kina na yalo kei na vakasama ni tamata ena vuravura butobuto oqo. Na cina ena vale tabu e dua na vosa vakatautauvata totoka. Ia na matanisiga e vinaka cake. Na ligai Jisu vakataki Koya e biuta na matanisiga e loma ni macawa.

“E sa qai mataka lailai. E sa cilava tu na Ulunivanua ni Veiolive na matanisiga. Na cila ni matanisiga e sa cilava na delavuvu ni vale ni soro ka vakaserautaka na lalaga koula ni vale ni soro. Sa qai dusia na matanisiga ko Jisu ka kaya, ‘Koi Au na rarama kei vuravura’ [Joni 8:12].” Ellen G. White, The Desire of Ages, pages 463, 464, adapted.

**Taro ni veiwasei**:

`Na dina bibi cava eda na sega ni vulica rawa mai na vuku vakatamata? Dua na kena ivakaraitaki, na Kauveilatai? Se na Lesu Vakarua mai? Na cava na vuna e dodonu kina ki Vua na Kalou me vakatakila na veidina oqo ki vei keda?`

`Ko Lusefa e dua na agilosi e a vinaka vakaoti. E levu sara na ka e kila me baleti Koya na Kalou ka ko cei ko Koya. Ia e a valuta na Kalou. Na cava na ka e vakatavulici keda kina na bale nei Lusefa me baleta na galala ni digidigi? E tiko talega veikeda na galala ni digidigi vata ga oya. Na cava na vuna e dodonu kina meda soli ana noda bula ki Vua na Kalou ena veigauna kecega?`