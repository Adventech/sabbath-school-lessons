---
title:  Au na Lesu Tale Mai
date:   02/12/2024
---

`Wilika na vosa nei Jisu ena Joni 14:1–3. Na cava na vuna e tukuna kina ko Jisu na veivosa oqo? Na vosa ni yalayala cava e a cakava ko Jisu?`

Ni mai tini na Joni 13, e sa mai tukuna kina ko Jisu ni sa na biuti iratou tiko na Nona itokani (John 13:33). Nai tukutuku oqo e sa vakavuna me tarogi Jisu kina ko Pita se lako ki vei (Joni 13:36). Eratou sega tiko ni kila na Nonai tokani ni vosa tiko me baleta na Nona na mate ena kauveilatai, na Nona na tucake tale mai na mate, kei na Nona na lesu tale ki lomalagi. E kaya ko Pita ni sa tu vakarau me na mate ena vukui Jisu (Joni 13:37). Ena gauna oqo, sa qai tukuna kina ko Jisu ki vei Pita ena dua walega na gaunalekaleka oqo ena vakatakila kina ni sega ni kilai Jisu.

Oti sa qai tukuna ki vei iratou na Nonai tokani ko Jisu me kakua ni rarawa nalomadratou se taqaya (JonI 14:1). Ena gauna era nuiqawaqawa se rere kina na tamata, e sa dauvakavuqa mera veilecayaki. E sa kila tu ko Jisu ni na rawa ni yaco na Nona vosa me ratou taqaya se veilecayaki kina na Nona itokani me baleta na gauna mai muri.

Ko Jisu e sega ni vinakata mera rere na Nona itokani. Sa qai tukuna ki vei iratou e dua na ka me kauta mai ki vei iratou na vakacegu. E tukuna ni levu tu na tikina ena vale nei Tamana. Na veitikina se rumu oqo e vaka na rumu ni veibure ni vulagi. E sa lako cake ko Jisu ki lomalagi me laki vakarautaka na tikina se rumu ena vale nei Tamana me nodra ko ira na Nona itokani. Ko Jisu e rai ulabaleta na kauveilatai ki na gauna sa tu mai liu esa na wali kina na leqa ni valavala ca me tawa mudu (wilika na Taniela 7: 27).

Ko Jisu e kaya, “3 Ia kevaka kau sa lako ka vakarautaka na tikina me nomudou, au na lako tale mai, ka kauti kemudou vei au; mo dou tiko talega e na vanua kau sa tiko kina” (Joni 14: 3). Na vosa ni yalayala oqo e tukuna tiko na Lesu Vakarua mai.

Na cava na vuna e dodonu kina meda vakabauta na vosa ni yalayala oqo. Na vosa “Au na lako tale mai” ena Joni 14:3 e vakaraitaka ki veikeda na ka ena cakava ko Jisu ena gauna mai muri. Ena vosa va-Kiriki, e na rawa talega ni volai vakaoqo, “Au sa lako tiko mai” e sa vakaraitaka ki veikeda na ka e sa cakava sara tikoga ki Jisu ena gauna oqo. Ko Joni e sa vakaraitaka tiko ki veikeda e dua na dina vakaivolatabu. Ko Jisu e vosataka tiko na Nona na Lesu Vakarua mai me vaka sara ga e sa vakayacori oti tiko mai ena gauna oqo. Sai koya oya na vuna e sa dodonu kina ki veikeda meda vakabauti Jisu ena Nona a kaya ni na Lesu Tale mai.

Io sa rawa ki veikeda meda vakabauta na vosa ni yalayala oqo me baleti Koya e a cakava.

`Na cava na ka e vakatavulica ki veikeda na kauveilatai me baleta na vuna e rawa kina ki veikeda meda vakabauta na vosa ni yalayala nei Jisu ena vuku ni Nona ma Lesu Tale mai?`