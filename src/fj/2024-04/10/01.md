---
title:  Na Sala, Na Dina, kei na Bula
date:   30/11/2024
---

### Wilika ena Macawa Oqo
Joni 13: 1–20; Joni 14:1–3; Joni 14:5, 6; Joni 1:14, 17; Joni 5: 38–40.

> <p>Wiligusu</p>
> “E sega e dua na tamata sa raica na Kalou e na dua na gauna; na Luvena ga e dua bauga, sa vakatubura ko koya, ko koya sa tiko e na lomasere i Tamana, sa tukuni koya” (Joni 1:18).

E wase va tiko na ivola nei Joni: (1) Nai Vakatekivu (Joni 1:1-18), (2) Nai Vola me baleta na Cakacaka Mana (Joni 1:19-12:50), (3) Nai Vola me Baleta na Lagilagi (Glory) (Joni 13:1-20:31), kei (4) nai Otioti (Joni 21:1-25). Eda dauvulica vakawasoma na Tekitekivu kei na ivola me baleta na Cakacaka Mana. Koi rau na wasewase oqo ni Vola i Joni e vakayagataka na cakacaka mana nei Jisu, veitalanoa, kei na ivakavuvuli me vakatakila ki veikeda ko cei ko Jisu. Na noda lesoni ena raica yani nai katolu ni wasewase ni Joni: Na I vola me Baleta na Lagilagi.

Me vaka eda sa raica oti, ko Jisu e vakatauvatanitaki Koya ki na vina na ka duidui e vakamacalataka se ko cei ko Koya. Na vitu na vosa vakatautauvata oqo e tekivutaka ena vosa “KOI AU” (1) ko Jisu e kaya, “Koi Au na Madrai ni BULA” (Joni 6:35, 41, 48, 51). (2) Ko Jisu na talega na Rarama kei vuravura (Joni 8:12, Joni 9:5). (3) Ko Jisi na katuba se na matamata (Joni 10:7, 9). (4) Ko Jisu na Vakatawa vinaka (Joni 10:11, 14). (5) Ko Jisu e vakayadrati ira a mate (Joni 11: 25). (6) Ko Jisu na sala, na dina, kei na bula (Joni 14:6). Kenai otioti, ko Jisu na Vaini dina (Joni 15: 1, 5).

Ena macawa oqo, eda na tekivu ena vunau ni vakamoce nei Jisu. Nai vunau e tekivutaki ena Nona savata na yavadratou na Nona tisaipeli ko Jisu. Oti eda na qai raica na vosa vakatautauvata ni “KOI AU” ena Joni 14.