---
title:  Talairawarawa se Kakua ni Talairawarawara ki na iVola Tabu
date:   15/10/2024
---

`Wilika na Joni 1: 9–13. Ena veitikina oqo, na cava e kaya ko Joni me baleta na nodra nanuma na tamata me baleti Jisu?`

Na Joni 1: 1–18 na ikau ni vola nei Joni me baleta na bula nei Jisu. Na Joni 1: 1–18 e vosa tiko se ko cei ko Jisu. Na tikina talega oqo e tukuna ki veikeda na ka era nanuma na tamata me baleti Jisu. Ko Joni e vakatokai Jisu talega “na rarama dina” (Joni 1: 9). Ko Jisu e tautauvata ga kei na rarama baleta na Nona vosa e cilava na loma kei na vakasama ni tamata kecega ena vuravura oqo. Ko Jisu e tautauvata ga kei na rarama e vukei keda meda kila na Vola Tabu. Me vaka e vola ko C. S. Lewis, “Au vakabauta na Lotu Vakarisito me tautauvata ga sala au vakabauta na cadra ni matanisiga baleta niu raica na cadra ni matanisiga. Ena gauna e cadra kina na matanisiga, na kena rarama e vukei au me;u raica na veika tale eso”—“Is Theology Poetry?” (n. p.: Samizdat University Press, 2014), page 15.

Raica talega na ka dina e tukuna tiko na Joni 1: 9. Na rarama e cilava na tamata kecega. Ia e sega ni tamata kece era ciqoma na rarama. Mevaka eda na qai raica tiko ena noda vuli ni mataka, e dua tiko na vakanananu bibi ena vola nei Joni sai koya na sala era ciqomi Jisu kina na tamata kei na sala era sega ni via ciqomi Koya kina. Na vakanananu oya e tekivu sara ena ivola nei Joni wase 1. Nai tukutuku lolosi ni dina oqo oya na Nona lako mai na iVakabula ki vei ira na Nona tamata, na Jiu, ia era lewe levu era sega ni ciqomi Koya ni iVakabula.

Ena Roma 9–11, e vosa tiko kina ko Paula me baleta na ka vata ga oya: ni vuqa vei ira na Jiu era sega ni ciqomi Koya. E sega walega ni yaco ena itukutuku ca oya ko Paula. Ko Paula e kaya ni lewe levu na Jiu vata kei ira na sega ni Jiu era na ciqomi Jisu me nodra iVakabula. Kevaka era vinaka cake mai vei ira na Jiu. Ko Paaula e kaya, “Ia kevaka ko sa musuki mai na olive sa ka ga ni veikau, ia ko sa sema vata kei na olive vinaka drau sa sega ni tovo vata kaya: ena qai rawarawa cake, me sema vata kei na nodra vu ni olive dina ko ira sai tovo vata kaya” (Roma 11: 24).

Ena sala vata ga, e kaya kina ko Joni ni tamata taucoko e ciqomi Jisu me nodra iVakabula ena na yaco mera sa luve ni Kalou. Eda na yaco meda luve ni Kalou ena gauna eda vakabauti Koya kina. (Wilika na Joni 1:12, 13.)

Na vakanananu oqo e semata vat ana ikau ni vola nei Joni me baleti Jisu vata kei na itinitini ni nonai vola. Ena Joni 20:31, e tukuna kina ki veikeda ko Joni na cava na vuna e vola kina na nonai vola: me rawa kina ki vei iko mo vakabauta ni ko Jisu na iVakabula, na Luve ni Kalou, ka ena gauna ko vakabauti Koya kina, ena nomu na bula tawa mudu ena Yacana.