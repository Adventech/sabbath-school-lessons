---
title:  Kuri ni Vakasama
date:   18/10/2024
---

Wilika na Ellen G. White, “God With Us” in The Desire of Ages, pages 19–26.

“Ko Jisu e kaya, ‘32 Ia niu sa laveti cake mai vuravura, au na vakayarayarataki ira na tamata kecega kivei au (Joni 12:32). Sa dodonu me vakaraitaki ko Jisu ki vei ira na tamatai valavala ca ni o Koya nai Vakabula e mai mate ena vuku ni valavala ca ni tamata kece sara. Ena gauna eda raici Jisu kina, na Lami ni Kalou, ena kauveilatai, sa na tekivu meda na vakila na inaki ni Kalou me vakabulai keda. Na loloma ni Kalou e tuberi keda meda vakatusa na nodai valavala ca ka kakua ni valavala ca tiko. Ena gauna e mate kina ko Jisu ena vuku ni tamata ivalavala ca, e mai vakaraitaka e dua na loloma ka dredre meda vakasamataka rawa enai vakatekivu. Ni sa yaco ki vua na tamata ivalavala ca me raica na loloma oqo, e tara saraga na lomana. Na nona vakasama e sa na vakasinaiti ena dina ni Vola Tabu. E sa na rarawataka na nonai valavala ca. . . . Ena veigauna kece era sa tekivu vakavinakataka kina na tamata na nodra bula, sai Jisu e vakavuna na kena vakavinakataki. Eda sega ni kila se yaco vakacava. Ia eda gadreva me vakavinakataki na noda bula ka cakava na veisau me vinaka cake kina. Sa sureti keda tiko ko Jisu meda rai ki na Nona kauveilatai. Nida sa cakava oya na tamata ivalavala ca, eda sa raici Koya tiko eda a vakota ki na kauveilatai vata kei na nodai valavala ca. Sai koya oya na gauna eda na vakila kina na cala ni kena voroki nai Vunau ni Kalou.”—Ellen G. White, Steps to Christ, pages 26, 27.

**Taro ni veiwasei**:

`Na cava na vuna e tekivutaka kina ko Joni na nonai vola me baleta na bula nei Jisu ena ulutaga ni ko Jisu a cakava na veika kecega? Na cava na ka e tukuna ki veikeda na ulutaga oqo me baleta na kena sa rui bibi na noda vakabauta na veika kece vakaisoqosoqo lotu? Na cava na vuna e sa rui ka bibi kina ki veikeda meda kila na gaunisala dodonu ni kena tekivutaki na bula? Na cava na ka e vakatavulici keda kina na Vola Tabu me baleta na ulutaga oqo?`

`Ko Jisu e 100 na pasede e Kalou ka 100 na pasede e tamata. Na cava na vuna e rui bibi kina ki na noda vakabauta na Lotu ni Kavitu ni Lesu Vakarua mai na dina ni Vola Tabu ni ko Jisu e 100 na pasede e Kalou? Na cava na ka ena yaco ki na noda vakabauta kevaka eda nanuma ni ko Jisu e tamata ga ka sega ni Kalou? Vakatalega kina, na cava na ka e a yaco ena kauveilatai kevaka me a sega ni mate kina na Kalou e tawa mudu? Ia e vakaevei kevaka me a mate ga kina na tamata? Na cava na ka eda na vakayalia na Lotu Vakarisito kevaka me a sega ni Kalou tawa mudu ko Jisu?`