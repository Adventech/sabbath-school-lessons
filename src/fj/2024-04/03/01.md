---
title:  Nai Tekitekivu ni Vola nei Joni
date:   12/10/2024
---

### Wilika ena Macawa Oqo
Joni 1:1–5; Joni 1:1–3, 14; Jon 1:9–13; John 3:16–21; John 17:1–5.

> <p>Wiligusu</p>
> “E Nai vakatekivu sa bula ko koya na Vosa, a rau sa tiko vata kei na Kalou ko koya na Vosa, a sa Kalou ko koya na Vosa” (Joni 1: 1).

Ena Lesoni 1, eda tekivutaka na noda vuli ena icavacava ni Vola nei Joni. Nai cavacava ni Vola nei Joni e vakamacalataka na vuna e vola kina ko Joni na nona ivola. Na lesoni ena macawa oqo e lesu tale ki nai vakatekivu ni Vola nei Joni. Enai matai ni yatuvosa ena nodra ivola ko ira era volavola tiko ena Veiyalayalati Vou era sa dau tukuna kina na ulutaga era na vosa tiko kina. Enai vakatekivu ni nona ivola, sa tukuna kina ki veikeda ko Joni na ka ena vosa tiko kina. Na ulutaga nei Joni e okati kina na dina vakaivolatabu me baleti Jisu. Na dina oqo e vosa tiko me baleta na gauna ni bera ni qai bulia na Kalou na lomalagi kei na vuravura.

Na dina vakaivolatabu oqo e vukei keda meda kila na veika me baleti Jisu o koya era sega tiko ni kila ko ira era talanoataki tiko enai talanoa ena gauna oya. Sa rawa nida na raica na veiulutaga bibi me baleti Jisu e via vosa tiko kina ko Joni ena nona talanoa me baleti Jisu.

Na lesoni ena macawa oqo ena tekivutaki enai tekitekivu ni Vola nei Joni (Joni 1:1–18). Na tekitekivu ena solia ki veikeda na ituvatuva ni veiulutaga bibi ena vosa tiko kina ko Joni ena nonai vola. E muri eda na qai raica tale tiko kina na veiulutaga oqo ena so na tiki ni kosipeli nei Joni.