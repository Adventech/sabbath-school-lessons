---
title:  'Na Veivakanananu Bibi ena Vola nei Joni: Wase 1'
date:   16/10/2024
---

`Wilika na Joni 3:16–21; Joni 9:35–41; kei na Joni 12:36–46. Era vakatakila vakacava ki veikeda na veitikina oqo na vakanananu vata ga ni ciqomi/sega ni ciqomi Jisu o koya eda raica tiko mai ena ikau ni vola nei Joni me baleta na bula nei Jisu?`

Enai vola nei Joni, e tiko kina e rua na ikumukumu tamata: (1) ko ira na tamata era vakabauti Jisu ka ciqomi Koya me nodra iVakabula, kei ira (2) na tamata era sa digitaka mera kakua ni vakabauti Koya.

Ko ira nai tokani nei Jisu era okati ki nai matai ni lawalawa. Sa vaka-kina ko Nikotimo (e dua e berabera me vakabauta), na yalewa ena tobu ni wai, kei na tamata a sucu mataboko. Enai karua ni kumukumu sai ira na Farisi, e dua nai lawalawa liuliu ni lotu, kei ira na bete levu, sai ira na liuliu cecere ni lotu vei ira na Jiu. Nai kumukumu e okati talega kina e dua na itokani nei Jisu, ko Jutasa, kei ira na tamata era a raici Jisu ni a cakava e dua na cakacaka mana ena nodra vakani na lewe 5,000 na tamata.

Ko Joni e sega ni vakayagataka na vosa “vakabauta” (mai na vosa va-Kiriki “pistis”) ena dua na vanua ena nonai vola me baleta na bula nei Jisu. Ia e vakayagataka na vosa “vakabauta” (mai na vosa va-Kiriki “pisteuo” vaka 98. Na vosa e vakayagataki vaka 241 na gauna ena Veiyalayalati Vou. Sa na rawa meda na raica ni vosa vakabauta e dua tiki na vakanananu bibi ena ivola nei Joni. Na cava na vuna e vakayagataka kina ko Joni na vosa matanataki (action word) “vakabauta” ka sega ni vakabauta se vakavuvuli e vakanananutaki wale tu ga”. De rairai e vinakata ko Joni meda kila ni Lotu Vakarisito e dua na ka eda cakava. Eda na vakaraitaka nida Lotu Vakarisito ena ivakarau ni bula eda bulataka ka sega walega ena ka eda vakabauta. Nanuma na tevoro e vakabauti Jisu talega (wilika na Jemesa 2:19).

Enai Vola nei Joni, koi rau nai kumukumu tamata e rua oqo erau duidui ena sala erau dui nanuma me baleti Jisu. Ko ira na tamata era vakabauti Jisu era na lako mai ki Vua ka sega ni na drotani mai Vua. Era na ciqoma na Nona vosa, ena gauna sara madaga e vunauci ira se vakasalataki ira tiko kina. ko Jisu e tautauvata kei na rarama e cilavi ira tiko. Sai ira na kumukumu tamata vakaoqo era vakabauta ka era yaco mera luve ni Kalou.

Ko ira na tamata oqo era lomana na butobuto, se lasu, ka sega ni rarama se na dina vakaivolatabu. Ko ira tamata oqo era nanuma ni vosa nei Jisu e dredre me ciqomi. Era raici Jisu ni basuka tiko na veilawa makawa ka sega tiko ni cakava na ka era namaka. Era veilewaitaki Jisu. Era sega ni vakatara na Nona ivakavuvuli me lewai ira. Eda raica nai tovo vakaoqo ena veigauna vei ira na Farisi se liuliu ni lotu. Me vaka ni ko ira na iliuliu ni lotu vei ira na nodra tamata, ena dodonu mera imatai ni tamata mera ciqomi Jisu.