---
title:  Na Kalou ko Tamada e Tukuna Ko Cei ko Jisu
date:   06/11/2024
---

Nai Vola nei Joni e tekivutaki ena ulutaga me baleta na Vosa (“logos” ena vosa va-Kiriki), ko cei ko Jisu. Ko Joni e tukuna ki veikeda ni sa tiko vata kei na Kalou ko Tamada na Vosa (Joni 1: 1). Oti e sa qai lako mai na Vosa me mai bula voli ena yago ni tamata e vuravura. Ena gauna oya, na Yalo Tabu e tukuna se ko cei ko Jisu. Na Yalo Tabu e mai ro toka vei Jisu ena gauna ni Nona papitaiso (Joni 1:32–34). E muri, sa qai tukuna talega na Kalou ko Tamada se ko cei ko Jisu ena gauna ni Nona cakacaka voli e vuravura.

`Wilika na Joni 5: 36–38. Na cava na ka e tukuna ko Jisu ena veitikina oqo me baleta na Kalou ko Tamada?`

Ko Jisu e semati Koya na Kalou ko Tamada ki na cakacaka kei na cakacaka mana e a mai cakava ena vuravura oqo. Ko Jisu e kaya ni ko Tamana e talai Koya mai ka sai vakadinadina talega me baleta se ko cei ko Koya kei na cava e mai cakava.

`Na cava e kaya na Kalou ko Tamada me baleti Jisu? Wilika na Maciu 3: 17; Maciu 17: 5; Marika 1: 11; kei na Luke 3:22 (wilika talega na 2 Pita 1:17, 18).`

Ena gauna e a papitaiso kina ko Jisu, na Kalou ko Tamada kei na Yalo Tabu erau veitomani vata kei Jisu ena gauna bibi oqo. Sa vakarau me sa tekivu na cakacaka nei Jisu e vuravura. Ko Tamana e kaya ni ko Jisu na Nona gone ni toko sa dauvinakati Koya vakalevu. E muri, e qai kacivaka tale kina na Kalou nai tukutuku ni dua na gauna bibi ni Nona cakacaka tiko ko Jisu e vuravura. Ena rawa nida wilika me baleta na gauna oqo ena Joni 12.

E tukuna ki veikeda ko Joni ni ena gauna oqo sa voleka sara tiko ni oti n cakacaka nei Jisu e vuravura. Era sa sega ni tarova rawa ko ira na iliuliu ni lotu nodra na Jiu na Nona cakacaka (wilika na Joni 12:19). Ena gauna oqo era sa vinakata mera sa vakamatei Jisu. Ko ira na lewe vuqa era taleitaki Jisu. Era lewe vuqa vakavuqa era rogoca na nodra italanoa era a vakadinadinataka ena nodra raici Jisu ni a vakayadrati Lasarusa mai na mate (Joni 12:17, 18). Oya na vuna era sa lewe levu kina era sa muri Jisu. Ko ira na kai Kirisi era a lako mai ki Jeruisalemi ena solevu era sa vinakata mera sotavi Jisu talega.

Ena gauna oqo, e sa vosa tale mai kina ko Tamana mai lomalagi. Ena Joni 12: 28 e a sauma na vosa nei Jisu na Kalou ko Tamana. Ko Jisu e kaya, “Na Tamaqu, vakarokorokotaka na yacamuni. Sa qai rogo mai e dua na vosa mai lomalagi, Au sa vakarokorokotaka, kau na vakarokorokotaka tale”.

Me vaka eda sa raica oti, ko Jisu ena vakarokorokotaki ena kauveilatai. Nai tukutuku nei Tamana ena Joni 12: 28 e vosa tiko me baleta tiko na Nona sorovaki Koya ko Jisu me vaka na Lami ni Kalou