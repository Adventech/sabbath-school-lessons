---
title:  Ko Joni na Dauveipapitaisotaki e vakatauvatani Koya ki vei Jisu
date:   03/11/2024
---

Na lesoni 2 e vakamacalataka na gaunisala e kauti koya mai kina nai matai ni Nonai tokani ko Jisu. Ko ira nai tokani oqo e okati kina ko Adriu, Joni, Pita, Filipi kei Nacanieli. Ko Joni na Dauveipapitaisotaki e basika vakavica vata enai vola nei Joni.

`E vakatauvatanitaki koya vakacava ko Joni ki vei Jisu? Wilika na Joni 3:25–36 me na sauma.`

Ko ira na tisaipeli nei Joni na Dauveipapitaisotaki kei na dua na Jiu e sega ni tukuni na yacana era veiletitaka na law ani tiko savasava. Na nodra duidui ena rairai baleta tiko na papitaiso (veidutaitaka vata kei na Marika 1:4, 5). Ena gauna era sa lesu mai kina na itokani nei Joni ki vua me mai wali na leqa, era kauti cake mai Jisu. “A ra sa lako mai vei Joni, ka kaya vua, Vakavuvuli, ko koya drau a tiko kaya e na tai kadua ni Joritani, ko koya ko a tukuna, raica, sa veipapitaisotaki tiko ko koya, a sa lako mai vua ko ira na tamata kecega” (Joni 3: 26). Sa na rawa nida raica vakarawarawa mai na tikina oqo ni ko ira na tisaipeli Joni era vuvutaki Jisu.

Ko Joni e sega ni vuvu. E kila na cakacaka e solia ki vua na Kalou me cakava. Ko Joni e kaya ki vei ira na nona tisaipeli mera nanuma tiko ni sega ni tukuna ki vei ira ni o koya na iVakabula. Na Kalou e talai Joni mai me vukei ira na tamata mera ciqomi Koya na iVakabula ka mera vakarautaka na lomadra ki Vua. Ko Joni e Nonai vakadinadina walega (Joni 1:6–8).

Oti sa qai vakayagataka ko Joni na vosa vakatautauvata ni dua na vakawati me vakamacalataka kina na nona cakacaka. Ko Joni e kaya ni o koya nai tokani walega ni tagane sa qai vakawati, ka o Jisu na tagane sa qai vakawati. Ko ira na Nona tamata na Kalou era watina (veidutaitaka vata kei na Osea 2:16–23; Aisea 62: 1–5). Oti sa qai tukuna ko Joni e dua na ka me vakatakila ni sega ni tiko e lomana na dokadoka. Ena veivosa oqo, eda raica kina ni ko Joni e dua na tamata vinaka. E kaya, “Sa dodonu me levu cake tiko ko koya, ia meu lailai sobu tiko koi au” (Joni 3: 30).

Na Joni 3: 31–36 e tomana tikoga na nona vakatauvatanitaki Joni vata kei Jisu. Na veitikina oqo e vakatakila ni o Koya na iVakabula e uasivi cake sara vei Joni, ni o koya na Nona ivakadinadina. Nai tukutuku nei Joni e vukei ira na tamata mera ciqomi Jisu kei na bula tawa mudu. Ni dua e sega ni via ciqomi Jisu ena tau vua na cudrucudru waqawaqa ni Kalou. Sai koya oya na ka e tukuna na tikina oya. Na Kalou e lomani vuravura ka sa tala mai kina na Luvena me mai vakabulai ira na tamata ena vuravura oqo (Joni 3:16, 17). O koya e sega ni via ciqoma nai solisoli ni loloma ni Kalou ena sauma na itotogi ni nodra dui valavala ca. nai totogi sai koya na mate tawa mudu.