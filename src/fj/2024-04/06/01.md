---
title:  Vuqa nai Talanoa me Baleti Jisu
date:   02/11/2024
---

### Wilika ena Macawa Oqo
Joni 3: 25–36; Joni 1: 32–36; Joni 6: 51–71; Joni 5: 36–38; Joni 7:37–53.

> <p>Wiligusu</p>
> “Ia niu sa laveti cake mai vuravura, au na vakayarayarataki ira na tamata kecega kivei au” (Joni 12: 32).

Ko Jisu e tukuna e so na ka e veivakurabuitaki me baleti Koya, o cei ko Koya, ko cei e talai Koya mai, ka baleta na vanua e lako mai kina. Ko Jisu e cakava talega na cakacaka mana kei na veivakatakilakila me vakatakila ko cei o Koya. Ko Joni we vola vakaoqo, “Ia sa lewe vuqa vei ira na tamata era sa vakabauti koya, ka kaya, Ni sa lako mai na Karisito, ena kitaka li na cakacaka-mana e vuqa cake e na veika oqori sa kitaka ko koya oqo?” (Joni 7: 31).

Na ka e cakava ko Jisu sai vakadinadina ni ka dina e tukuna tiko.

Ni toso tiko nai talanoa nei Jisu, era sa tawase na tamata ena vakanananu se ko cei dina ko Koya. Ena gauna e vakabulai koya kina na tamata oya mai na tobu ni wai mai Peciseita, eso vei ira na iliuliu ni lotu era cudru. Ni oti na Nona vakani ira e lewe 5,000 na tamata ko Jisu, eso na Jiu era veiletitaki Koya mai Kapenaumi. Ni oti na nodra veileti era lewe vuqa vei ira na Jiu e sega ni duavata kei Jisu. E muri, sa qai laki vakayadrati Lasarusa mai na mate ko Jisu. Eso na tamata era sa vakabauti Jisu ena vuku ni cakacaka mana oqo. Ia eso tale na tamata era cati Jisu tikoga. Na nodra cati Jisu oqo e sa vakavuna na nodra veilewaitaki Koya ka laki yaco sara ena Nona mate ena kauveilatai.

Ena macawa oqo, eda na raica kina na nodra italanoa eso na tamata era vakadinadinataki Jisu tiko. Ena veitalanoa yadudua eda na raica kina na veitikina se ko cei dina ko Jisu. Na veitalanoa oqo era na vukei keda meda raici Jisu, na iVakabula, vakaoti sara.