---
title:  “Solia Saka mai vei Au na Wai Oqo”
date:   29/10/2024
---

“25 Au na qai kuretaka vei kemudou na wai makare, dou na qai savasava: ka’u na vakasavasavataki kemudou mai na nomudou dukadukali kecega, kei na nomudou matakau kecega. Au na solia talega vei kemudou na yalo vou, io ka’u na vakacuruma ki na lomamudou na yalo vou: au na kauta tani talega maivei kemudou na yalo vatu ka solia vei kemudou na yalo vakalewe. Ka’u na vakacuruma ki na lomamudou na yaloqu, ka vagolei kemudou mo dou muria na noqu vunau, ia dou na vakabauta na noqu lewa ka cakava” (Isikeli 36: 25–27).

`E vakatakila vakacava na Isikeli 36:25–27 na bibi ni dina vakayalo o koya e vinakata tiko ko Jisu me vakatavulici Nikotimo tiko kina kei na yalewa ena tobu?`

Enai talanoa ruarua, ko Jisu e via vukei ira na tamata mera kila na dina vakayalo. Ko Jisu e vakayagataka nai vakaraitaki mai na veika bula me tara na lomadra. Ko Nikotimo kei na yalewa ena tobu ni wai erau sega ni kila taumada na ka e vakaibalebaletaka ko Jisu. Ena rawa vakacava, a taroga ko Nikotimo, ena rawa beka ki vua na tamata me sucu tale? Ena lako rawa tale vakacava ki na ketei tinana? E nanuma ko Nikotimo ni vosa tiko ko Jisu me baleta na yago ena Nona vakayagataka tiko na vakanananu ni sucu vou me vukei Nikotimo me kila e dua na dina vakayalo. E nanuma talega na yalewa ni vosa tiko ko Jisu me baleta e dua na ka vakayalo.

Raica na isau ni taro ni yalewa ki na Nona solia tiko na wai ni bula ko Jisu. “Sa kaya vei koya na yalewa, Solia, saka, mai vei au na wai oqori, meu kakua ni viagunu, se lako mai kike meu taki” (Joni 4: 15). E nanuma na yalewa ni wai ena solia ko Jisu e sa vakaotia na nona na lako tiko mai ki na tobu. Era na sega ni raici koya tale na tamata eso. Sa raica na totolo ni kena toso na veitalanoa mai vei Jisu ena Nona kerea na wai me gunu ki vua na yalewa e kerea tiko ki Vua e dua.

`Wilika na Joni 4:16. E sauma vakacava na taro ni yalewa ko Jisu?`

Sa veisautaka ko Jisu na ulutaga ni veitalanoa, ena Nona tukuna ki vu ana yalewa me laki kauta mai na watina. Na cava na vuna e veisautaka kina vakatotolo ko Jisu na ulutaga ni veitalanoa? Na nonai tovo na yalewa oqo e sa vakaraitaka ki vei Jisu ni o koya e levea tiko na dina vakayalo e via solia tiko ki vua. Ko Jisu sa wilika na lomana. Sa dodonu ki vua na yalewa oqo me vatusa na nona I valavalaca ni bera ni qai vakabulai ena nona tauvimate. “Ni bera ni qai ciqoma na yalewa nai solisoli e via solia tiko ki vua na ko Jisu, sa na dodonu me na vakila na nona ivalavala ca kei na nona gadreva e dua nai Vakabula.”—Ellen G. White, The Desire of Ages, page 187, adapted.