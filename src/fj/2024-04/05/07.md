---
title:  Kuri ni Vakasama
date:   01/11/2024
---

Wilika na Ellen G. White, “At Jacob’s Well,” pages 183–195, in The Desire Ages.

“Ena gauna ga e sa kunea kina na iVakabula o koya na yalewa ni Samaria, e sa kauti ira sara mai na kai nona ki Vua. O koya e vinaka cake na nona cakacaka mai vei ira na Nona tisaipeli. Ko ira na Nonai tokani era sega ni raica rawa e dua na ka e Samaria me vakatakila ni dua na vanua e vakasinaiti tu vei ira na tamata era gadreva tu na veivuke. Era vakasamataka tikoga na bibi nodra cakacaka sa tu mai liu. Ko iratou na tisaipeli eratou sega ni raici ira tiko na tamata era vakavolivoliti iratou tu ka ra gadreva na veivakabulai. Ko iratou na tisaipeli eratou sega ni taleitaki koya na yalewa ni Samaria oya. Ia e vakayagataki koya na yalewa oqo ko Jisu me tara na lomadra na lewe ni korolevu taucoko. Ena vuku ni yalewa oqo, era lako mai kina na lewe ni korolevu taucoko mera mai rogoca na iVakabula. Na yalewa oqo e kauta sara na dina ki vei ira na kai nona.

“Na yalewa oqo sai vakatakarakara ni gaunisala e cakacaka kina na vakabauti Jisu. Ko ira na itokani dina nei Jisu era sucu ki na matanitu ni Kalou mera cakacaka ki Vua na Kalou. Ena gauna eda sa gunuva kina na wai ni bula, eda sa na vaka na ivurevure ni wai. Sa solia ki veikeda ko Jisu me rawa kina nida ivurevure ni veivakalougatataki ki vei ira na tani. Ni sa tiko e lomada na yalololoma nei Jisu e sa na tautauvata kei na wai e lako mai na vanua dravuisiga. Na wai oqo e drodro mai vuravura me solia na bula ki na tamata kecega. Oti ko ira na tamata era sa vakarau tu me mate ka ra gadreva na wai ni bula era sa tu vakarau mera na gunuva.”—Ellen G. White, The Desire of Ages, page 195.

**Taro ni veiwasei**:

`Na cava eso nai valavala, vakabauta, sega ni taleitaki, cati, kei na itovo e vinaka se ca o koya e sega ni ciqomi enai tikotiko. Ena yaco vakacava na veika e tabu oqo me na tara yani na gaunisala ko wasei Jisu tiko kina ki vei ira na tamata?`

`Ko ira na kai Samaria era ciqomi Jisu ka sureti Koya me tiko ena nodra korolevu, ka so vei ira na Nona tamata era sega ni ciqomi Koya. Na cava ko nanuma ni vakavuna?`

`Raitayaloyalotaka mada e na nomu vakanananu ni ko iko na yalewa ni Samaria. E dua na tamata vulagi e lako mai ki vei iko mo kila ni o koya e kila na veika vuni kece me baleti iko. Ena rawa vakacava ni dua e kila na ka kece oqo? Sa rauta me kurabui na yalewa oya! Na cava na ka e vakatavulici keda kina na nona italanoa me baleta na Nona kila na Kalou na veika kece e baleti keda, okati kina na veika vuni eda sega ni vinakata me dua e kila? Na cava e tukuna ki veikeda nai talanoa oqo me baleta na gaunisala e lomani keda kina na tamata ivalavala ca na Kalou?`