---
title:  Ko Jisu e Tukuna ki Vua na Yalewa ko Cei ko Koya
date:   30/10/2024
---

`Wilika na Joni 4: 16â€“24. Na cava na ka e cakava ko Jisu me vakaraitaka kina ki vua na yalewa oqo na nona veika vuni? E a sauma vakacava na yalewa?`

Na ka dina me baleti koya e rui ka dredre ki vua na yalewa me ciqoma vakarawarawa. E sa kila na yalewa ni ko Jisu e dua na dautukutuku mai Vua na Kalou. Ena gauna vata ga e levea tale kina na dina. E tarogi Jisu ena dua na taro me baleta na duidui ena kedra maliwa na Jiu kei ira na kai Samaria. Koi rau nai kumukumu e rua oqo erau dauveibataka na vanua dodonu ni so-kalou.

E sauma ko Jisu ena Nona kaya ni ko ira na kai Samaria era sega tiko ni kila na cava era so-kaloutaka tiko oqo. Na nodra so-kalou e veiwaki vata tu kei na lotu vaka-Jiu kei na qaravi ni kalou lasu. Ko ira na Jiu era so-kaloutaka tiko na Kalou e dauvakatakilai Koya ki vei ira na tamata.

Na qaravi ni Kalou dina e sega ni sema ki na dua na vanua. Ena vuku ni ka oya, na ulutaga me baleta na vanua ni so-kalou e sega ni ka bibi ena veitalanoa. Sa yalo na Kalou. O koya sa lotu Vua me lotu vakayalo ka vakaidina. Sa ciqoma na dina oqo na yalewa mai vei Jisu ka sa tu vakarau tu me ciqoma e levu sara.

`Gaunisala cava e vakaraitaka kina ko Jisu ki vu ana yalewa ko cei dina ko Koya? Wilika na Joni 4: 25, 26 me na sauma.`

E tiko e va nai vola ena Veiyalayalati Vou me baleta na bula nei Jisu. Na veitikina oqo mai na ivola nei Joni sai koya duaduaga ni bera ni qai veilewaitaki o koya e vakatakilai Jisu ni tukuna tiko ki vua e dua ni o Koya na iVakabula. Ko Jisu e sega ni kacivaka ki vei ira na lewe vuqa. E tukuna nai tukutuku ki vua e dua na yalewa ni Samaria e sega ni tukuni na yacana. Era a tiko taurua ga ena tobu ni wai nei Jekope. Ko Jisu e taleitaka na tamata e galili ni vakila ni tawasei ka tu duadua voli ga. Na yalewa ni Samaria e vulagi. E bulataka tiko nai valavala ca. Sa qai tukuni Koya ko Jisu ki vu ana yalewa oqo se ko cei ko Koya. E tukuna ki vua ko Jisu ni kila na nona veika vuni lelevu. E solia talega ki vua na vuna e dodonu me vakabauti Koya talega kina.

`Na cava eso na ilati eda tara me tawasei keda na tamata yadua? Gaunisala cava e yaco kina na iTukutuku Vinaka me baleti Jisu e vorolaka na veilati oqo? Na cava e tukuna ki veikeda nai talanoa oqo?`