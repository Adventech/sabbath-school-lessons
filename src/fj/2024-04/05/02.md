---
title:  Na Korolevu ko Saika
date:   27/10/2024
---

`Na leqa cava e vakavuna me lako takosovi Samaria kina ko Jisu? Wilika na Joni 4:1–4 me na sauma.`

Ko ira na Farisi se liuliu ni lotu nodra na Jiu, era sa raica ni ko ira nai tokani nei Jisu era sa papitaisotaki ira vakalevu na tamata mai vei ira na itokani nei Joni na Dauveipapitaisotaki. Nai tukutuku oqo sana rawa ni vakavuna na leqa ena kedra maliwa na itokani nei Joni na Dauveipapitaisotaki kei ira na itokani nei Jisu. Ko ira na itokani nei Joni na Dauveipapitaisotaki era kauwaitaka vakalevu na ka era nanuma na tamata me baleta na nodra iliuliu (veidutaitaka vata kei na Joni 3:26–30). Ko Joni e kaya ni dodonu me uasivi cake ko Jisu mai vei koya (Joni 3:30). E gadreva vakalevu ko Jisu me levea na leqa cava ga ena kedra maliwa na Nona itokani kei ira na nei Joni ena gauna oqo. Sai koya oya na vuna e biuti Jutia kina me lako ki Kaleli. Ena vuku ni gauna e lako takosovi Samaria kina ko Jisu me yaco ki Kaleli. E tiko tale eso na sala me rawa ni yaco kina ki Kaleli, ia ena taura e dua na gauna balavu. E vuqa vei ira na Jiu era na taura na sala balavu. Era na lako vaka ki na Tokalau ki Peria ka lako wavokiti Samaria. Ia e tiko e dua na cakacaka nei Jisu me cakava mei Samaria.

`Wilika nai talanoa ena Joni 4:5–9. E vakayagataka vakacava ko Jisu na ka e yaco ena italanoa oqo me tekivutaka kina e dua na veitalanoa vata kei na yalewa ena tobu?`

Na tobu ni wai nei Jekope e toka volekati Sekimi. Ko Saika, na vanua e lako mai kina na yalewa oqo e rauta ni dua na maile (1. 5 na kilo mita) na kedrau veiyawaki. A dabe tiko ena bati ni tobu ko Jisu ena gauna eratou a lako yani kina na Nona tisaipeli ki na korolevu me voli kakana. E sega ni tiko vei Jisu e dua na itakitaki me takia mai kina na wai kudukudua vinaka mai na tobu. Ena gauna e lako mai kina na yalewa ki na tobu sa kerea sara ki vua ko Jisu me gunu.

Ni da wilika na Joni 3, eda kidroataki Nikotimo e dua nai liuliu ka ivakavuvuli nodra na Jiu e vakalolovirataki koya me lako mai ki vei Jisu. Ko Nikotimo e lako mai ena bogi me kakua ni dua e raici koya. Ena Joni 4, na yalewa e lako mai ena gauna katakata duadua ni dua na siga ni cila seserau tu na matanisiga. De rairai e vinakata na yalewa oqo me levei ira na vo ni yalewa. Era lewe vuqa na yalewa era lako mai ki na tobu ena mataka lailai se yakavi sara ni sa malumu na katakata. Na cava na vuna e lako sara mai kina vakabalavu na yalewa oqo me mai taki wai ena loma ni sig ani sa katakata? Se cava na vuna e tiko kina e kea ko koya, na nona veisotari kei Jisu e veisautaka na nona bula ki na vinaka.