---
title:  Ko ira na kai Samaria era Vakadinadina ki vei Jisu
date:   26/10/2024
---

### Wilika ena Macawa Oqo
Joni 4: 1–4; Joni 4: 7–15; Isikeli 36:25–27; Joni 4: 16–24; Joni 4:27–29.

> <p>Wiligusu</p>
> “A ra sa kaya vua na yalewa, Oqo keimami sa sega ni vakabauta e na vuku ni nomu vosa ga: ni keimami sa rogoca koi keimami, ka kila ni sai koya dina oqo na nodrai Vakabula na kai vuravura” (Joni 4: 42).

Ko cei ko ira na kai Samaria? Ena 722 B.C, era a kau vakabobula kina ko ira na tamata mai na Vualiku ni matanitu ko Isireli mai vei ira na kai Asiria. Era vakasaurarataki ira na Jiu mera duitutu ena veiyasa ni nodra matanitu. Sa vakatalega kina na nodra laki kauti ira mai na bobula mai na veimatanitu mera mai tiko ena Vualiku ni Matanitu. Ko ira na tamata oqo era sa mai yaco mera kilai nira kai Samaria. Ko ira na kai Samaria era muri ana nodra lotu na Jiu ia vata kei na so na nodra vakabauta era sa mai veiwaki e loma.

Na veimaliwai ena kedra maliwa na Jiu vata kei ira na kai Samaria e sega ni vinaka. Ko ira na kai Samaria era saqati ira na Jiu ena nodra mai tara na nodra vale ni soro ena gauna era lesu tale mai kina ki Jeruisalemi mai Papiloni. Era tara na nodra vale tabu ena Ulunivanua ko Kirisimi. Ia ko John Hyrcanus, e dua na nodra iliuliu na Jiu e a qai vakarusa na vale ni soro oqo ena 128 B.C.

Ena gauna nei Jisu, na veimaliwai ca ena kedrau maliwa na Jiu kei ira na kai Samaria e toso tikoga. Ko ira na Jiu era levei Samaria ena kena levu ga e rawa. Ia erau veivoli tiko vakairau. Sai koya ga oya na ka era cakava tiko. Ko ira na jiu era sega ni kerea e dua na ka mai vei ira na kai Samaria se ciqoma e dua na ka mai vei ira. Ena gauna oqo, erau sota kina ko Jisu kei na dua na yalewa ni Samaria ena tobu ni wai mai Saika e dua na korolevu e Samaria.