---
title:  Na Yalewa ena Tobu ni Wai
date:   28/10/2024
---

`Wilika na sota ena Joni 4: 7–15. Gaunisala cava e vakayagataka kina ko Jisu na sota oqo me wasea kina na dina ni Vola Tabu ki vua na yalewa oqo?`

“Na veicati e tiko ena kedra maliwa na Jiu kei ira mai Samaria e tarovi koya na yalewa oya ena nona vuke Jisu. Ia na iVakabula e vakasaqara e dua na gaunisala me tara kina na lomana na yalewa oqo. Na Kalou sa qai vakasinaita na lomana ena loloma ka solia ki vei Koya na vuku. Ko Jisu e kerea na nona veivuke. Kevaka e lomasoli ko Jisu me vukea na yalewa oya, o koya ena rawa ni sega ni gadreva na Nona veivuke. Ia ena gauna eda vakatakila kina ki vei ira na tamata nida vakadinati ira, na noda vakabauti ira ena vukei ira mera vakabauti keda”—Ellen G. White, The Desire of Ages, page 184.

Ko Jisu e kila na ka e tiko ena lomai Nikotimo. E kila na veika e tiko ena lomadra na tamata kecega. E kurabui na yalewa oya ni kerea ki vua ko Jisu na nona veivuke baleta ni Jiu, ka ni o koya na yalewa ni Samaria. Sa qai kaya ki vua ko Jisu, “Kevaka ko sa kila nai solisoli ni Kalou, kei koya talega sa kaya vei iko, Solia mai vei au meu gunu; ko sa qai kerea vua, ka na solia vei iko ko koya na wai bula‘ (Joni 4: 10).

Nai sau ni taro ni yalewa e via tautauvata saraga kei na isau ni taro nei Nikotimo. Ko Nikotimo a taroga, ‘Sa rawa vakaevei na veika oqo?” (Joni 3: 9). Sa kaya vei koya na yalewa, Sa sega, saka, na nomui takitaki, a sa titobu nai keli-wai: ko sa rawata maivei na wai bula oqori?” (Joni 4: 11). Enai talanoa ruarua, ko Jisu e solia ki vei Nikotimo kei na yalewa ni Samaria na dina bibi erau gadreva me rau rogoca ka kila. Ko Jisu e kaya ki vua na Farisi oqo kei na yalewa ni Samaria na ka vata ga: e rau gadreva e dua na yalo vou.

`Na cava e kaya na Veiyalayalati Makawa me baleta na wai ni bula? Wilika na Jeremaia 2:3 kei na Sakaraia 14: 8 me sauma na taro.`

Na wai e yaga ki na bula. Eda na sega ni rawa ni bula kevaka e sega na wai. Ena vuku ni ka oya na wai sa ivakatakarakara kaukauwa talega ni bula tawa mudu. Sai koya oya na vuna e kaya kina ko Jisu, “Ia ko koya sa gunuva na wai kau na solia vua, ena sega sara ni via gunu ka tawa mudu: ia na wai kau na solia vua, ena tu e na lomana me mata-ni-wai sa tovure ki na bula tawa mudu” (Joni 4: 14).

`Wilika na Joni 7: 37, 38. Na cava e kaya tiko ki veikeda ko Jisu ena tikina oqo? Eda na vakila vakacava na ka e vosa ni yalayalataka?`