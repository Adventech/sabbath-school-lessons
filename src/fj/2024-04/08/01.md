---
title:  Na Vosa ni Yalayala ni Veiyalayalati Makawa
date:   16/11/2024
---

### Wilika ena Macawa Oqo
Joni 5: 17, 20, 36–38; Joni 5: 39, 40, 46, 47; Aisea 40: 3; Same 118: 26; Joni 8:12–30.

> <p>Wiligusu</p>
> “Ia nai tukutuku kau sa tukuni kina sa levu, ka lailai nai tukutuku i Joni; a cakacaka sa solia mai vei au ko Tamaqu meu vakaotia, a cakacaka oqo kau sa kitaka tiko, sa tukuni au, ni sa talai au mai ko Tamaqu” (Joni 5: 36s).

Ena veigauna kece e volavola ko Jisu me baleta na veika kece e dautukuna ko Jisu ka cakava me vakaraitaka kina no o Koya na iVakabaula. Nai vakabula e lako mai ki vei ira na Isireli. E llako mai me vaka e dua vei ira, na Jiu. Ko Jisu a sucu mai Peceliema. A yalataka na iVola Tabu ni na vaka-kina, ena loma ni drau na yabaki ni bera ni qai liatamata mai ki vuravura me vaka e dua na gone lailai.

Ko Joni e tukuna ki veikeda eso nai tukutuku e veivakurabuitaki me baleti Jisu: “Sa tiko e vuravura ko koya, a sai koya ka caka kina ko vuravura, ia ka sega ni kilai koya ko ira na kai vuravura” (Joni 1: 10).

Era sega ni kilai Jisu vakacava ko ira na tamata e vuravura? Era lewe vuqa na tamata e dodonu mera kilai Jisu ena vuku ni veike kece sara e cakava ka vosataka, era sega ni kilai Koya. Ko ira na tamata oqo e sega na nodra iulubale baleta na Veiyalayalati Makawa e sa vakatavulici ira se ko cei ko Jisu.

Ena macawa oqo, eda na raica kina e vuqa na sala e vakatakila kina ko Joni ni ko Jisu nai Vakabula. Sa vakatalega kina, eda na raica kina se cava na vuna era biligi Jisu tani tikoga kina eso na tamata. Na Kalou sa solia ki vei ira na tamata oqo e vuqa sara na yavu me vakabauti kina ko Jisu. Ia era sega ni via ciqoma.

Na cava na ka eda na rawa ni vulica mai na nodra cala?