---
title:  'Na Vosa ni Yalayala ni Veiyalayalati Makawa me Baleti Jisu: Wase 2'
date:   20/11/2024
---

Ko Jisu e tukuna ki vei ira na Farisi: “Dou sa vakasaqaqara e nai Vola Tabu; ni dou sa nanuma dou sa rawata kina na bula tawa mudu: ia nai vola oqo sa tukuni au” (Joni 5: 39).

Eso na vuku ni Vola Tabu era wilika na iwiliwili ni vosa ni yalayala e maroroya tiko ko Jisu ena Veiyalayalati Makawa. Era na sega ni duavata beka na vuku ena kenai wiliwili dina ni vosa ni yalayala e tiko kina, era duavata ni a maroroya ko Jisu e drau na vosa ni yalayala ena Veiyalayalati Makawa.

Na veivosa ni yalayala oqo enai Vola Tabu, e sai vakadinadina kaukauwa me baleta ko cei nai Vakabula. Na Veiyalayalati Makawa e kaya, na gauna ena sucu kina ko Jisu, bula, ka mate. Vakawasoma na nona vakayagataka tiko ko Joni na veivosa ni yalayala oqo ena Veiyalayalati Makawa me na vukei ira era na wilika mera kila na cava na vuna e dodonu mera vakabauti Jisu kina ka ciqoma na Nona yalololoma kei na veivosoti. Na vosa ni yalayala vata ga oqo e vukei keda meda vakabauti Jisu ka ciqoma na Nonai soro ena vuku ni nodai valavala ca.

**Na cava na ka e vakatakila ki veikeda na veitikina oqo ena Vola nei Joni me baleti Jisu mevaka e dua e taqomaka na veivosa ni yalayala kece ni Veiyalayalati Matawa e cakava na Kalou me baleta na Vakabula?**

`Joni 12:13; Same 118:26`

`Joni 12:14, 15; Sakaraia 9: 9`

`Joni 13:18; Same 41: 9`

`Joni 19:37; Sakaraia 12:10; Sakaraia 13:6`

`E vakacava sara mada na kaukauwa ni nomu vakabauta ena veika ko vakabauta? Kevaka e dua e tarogi ikon a cava na vuna ko vakabauta kina ni ko Jisu nai Vakabula, ko na sauma vakacava? Na cava na ka ko na vakayagataka mei vakadinadina ni nomu vakabauta, ka cava na vuna ko vakayagataka kina me ivakadinadina?`