---
title:  Na cava e Tukuna na Veiyalayalati Makawa me Baleti Jisu?
date:   18/11/2024
---

Eda sa raica oti ena nona, na nona vosa tiko ko Joni me baleta na veicakacaka mana eso e a cakava ko Jisu kei na veitalanoa eso era talanoataka na tamata me baleti Jisu. Na veika oqo e sa vakaraitaka ni ko Jisu nai Vakabula. Ko Joni e vakayagataka talega na veitikina mai na Veiyalayalati Makawa me vakatakila ni ko Jisu sai Koya a yalataki mai Vua na Kalou. Na veitikina oqo ena Veiyalayalati Makawa era vakatakila na cakacaka ena mai cakava ko Jisu ena gauna e sa na lako mai kina ki vuravura ena gauna mai muri. E rui ka bibi na Veiyalayalati Makawa ena Vola nei Joni kei na Veiyalayalati Vou taucoko. Na Veiyalayalati Makawa e vakatakila ko cei ko Jisu, na vanua e lako mai kina, na ka e cakava kei na veika ena qai cakava mai muri.

`Wilika na veitikina oqo ena Joni 5: 39, 40, 46, 47. Na cava na ka era vakaraitaka ki veikeda na veitikina oqo me baleta na gaunisala e vakasamataka ka vakila ko Jisu me baleta nai Vola Tabu? Na kaukauwa cava e vakabauta ko Jisu ni sa cakava tiko nai Vola Tabu ki na noda bula?`

Ena veigauna, e vakatakila tiko kina ko Jisu ni Veiyalayalati Makawa e vosa tiko me baleti Koya. Ko Jisu e vakayagataka na veika e yaco ena Veiyalayalati Makawa me vakamacalataki Koya kei na veika ena cakava. Meda raica e dua na kenai vakaraitaki e tiko ena Joni 3:14. Ena tikina oqo, e vakayagataka kina ko Jisu e dua na tikina mai na Tikovolimainalekutu 21:5–9 me vakamacalataka ki vei Nikotimo ni o Koya e lako mai me mai mate ena kauveilatai: “Ia me vaka sa laveta cake na gata ko Mosese mai na veikau, e dodonu me laveti cake vaka talega kina na Luve ni tamata” (Joni 3: 14). E tolu na ka e cakava ko Jisu ena tikina mai na Tikovolimainalekutu 21:5–9. Matai, na Nona talanoataka ko Jisu e dua nai talanoa ena dua na sala e vakaraitaka kina ni vakabauta ni ka dina. Karua, ko Jisu e vakayagataka nai talanoa me vakaraitaki Koya kei na ka e dodonu me na cakava. Katolu, ko Jisu e solia ki veikeda nai balebale ni talanoa ena Vola ni Tikovolimainalekutu.

E sega ni ko Jisu duaduaga e vakayagataka na Veiyalayalati Makawa me vakatakilai Jisu. Eso tale na tamata ena Veiyalayalati Vou era vakayagataka talega na Veiyalayalati Makawa. Taumada ena ivola nei Joni eda wilika kina na vosa nei Filipi ena nona kaya, “Keitou sa kunei koya sa volavola kina ko Mosese e na vunau, kei ira talega na parofita” (Joni 1: 45).

`Wilika na veitikina oqo: Joni 13:18; Joni 17:12; Joni 19:24, 28, 36. Na cava na ka era vakatavulica na veitikina oqo ki veikeda me baleta na ka erau nanuma ko Jisu kei Joni me baleta nai Vola Tabu? Na cava na ka e tukuna ki veikeda na isau ni taro me baleta na bibi ni Vola Tabu ki na noda vakabauta?`