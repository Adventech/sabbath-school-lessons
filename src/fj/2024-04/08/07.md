---
title:  Kuri ni Vakasama
date:   22/11/2024
---

Wilika na Ellen G. White, “ ‘Let Not Your Heart Be Troubled,’ ” pages 662–680, in The Desire of Ages.

“Sa solia na Kalou na dina vakaivolatabu ki vei ira na Iperiu. Na dina vakaivolatabu oqo e sa vaka e dua nai yau koula talei. E sa vakatavulici ira oti na Jiu ko Jisu ena gaunisala e sa nakita tu me na vakabula kina na tamata mai na ivalavala ca. E vakayagataka ko Jisu na ivakatakarakara me vukei ira na Jiu mera kila na veidina bibi oqo. Ia ena gauna e a lako mai kina ko Jisu ki na vuravura oqo, era sega tu ni kila ko ira na Jiu ni ko Jisu nai Vakabula era dusia kece tu na veivakatakarakara eso. Ko ira na tamata oqo e sa tiko vei ira na dina vakaivolatabu. Ia na lawa vakatamata e sa mai vakaisosomitaka na dina ni Vola Tabu. Na vakanananu vakatamata e sa tabonaka mai vei ira na dina me baleti Jisu. Ko ira na tamata era sega ni kila nai balebale ni dina vakaivolatani e solia ki vei ira na Kalou. E tiko vei ira na Jiu na kilaka e tautauvata kei na dua na rumu e vakasinaiti tu ena yau talei. Na katuba ki na rumu ni yau oqo e tadola tu. Ia era sega tiko ni kila na Jiu ni tadola tu.

“Na Kalou e sega ni vunitaka na Nona dina ki na tamata. Na tamata e tabonaka na dina mai na nodra vakasama ena gauna era sa digitaka kina mera sa cakava na ivalavala ca. Ko Jisu e sa solia. Ko Jisu e sa solia ki vei ira na Jiu e vuqa sara nai vakadinadina ni o Koya nai Vakabula. Ia na Nona ivakavuvuli e sa kerei ira tiko mera veisautaka na nodra bula. Era kila na Jiu kevaka era na ciqomi Jisu, sa na dodonu mera sa na biuta tani na nodra ivakavuvuli lasu kei nai tovo ni nanumi koya vakataki koya. Era sa na qai rawa ni ciqoma na dina vakaivolatabu e tawa mudu. Sai koya oya na vuna era sega ni via ciqoma kina nai vakadinadina e soli ana Kalou me vakatakila ni ko Jisu nai Vakabula. Era nanuma nira vakabauta tiko na Veiyalayalati Makawa, ia era sega ni via ciqoma na ka e tukuna nai Vola Tabu me baleta na loloma nei Jisu kei na Nona bula savasava. Era rerevaka na Jiu de ra na qai veisau ena vuku ni dina. Oti era sa na qai gadreva na veisau ka biuta tani na nodra vakanananu cala. Ko Jisu e vaka na iyau talei ena kedra maliwa na Jiu. O Koya na Sala, na Dina, kei na Bula. Ia ko ira na Jiu era besetaka na iyau uasivi duadua e solia ko lomalagi ki na vuravura oqo”—Ellen G. White, Christ’s Object Lessons, page 105,

**Taro ni veiwasei**:

`Na gaunisala cava e vakaukauwataka kina na noda vakabauta na veivosa ni yalayala me baleti Jisu era tiko ena Veiyalayalati Makawa?`

`Na veika cava e tarovi ira tiko na Farisi mai na nodra vakabauti Jisu? Era yaco vakacava na veika oqo mera vakavu leqa ena gauna oqo?`

`Na cava na vuna e dodonu meda biuta tani kina na veika ena vakavuna meda vakatitiqataka kina na Vola Tabu?`