---
title:  Vakaraici Jisu Tiko
date:   23/12/2024
---

`Wilika na veitalanoa nei Jisu vata kei Pita ena Joni 21:20-22. Na taro cava e a taroga ko Pita ki vei Jisu? Na cava na vuna e cala kina na taro oqo ni da taroga? Na cava na ka e tukuna ko Jisu ki vei Pita? E veivuke vakacava na isau ni taro nei Jisu ena kena vakadodonutaki na leqa?`

E vakalesuya tale ko Jisu ki vei Pita na nona cakacaka ka tukuna ki vei koya, “Muri Au” (Joni 21:19). Ko Pita e vakamuri Jisu e lomana ka siro ki matasawa. Sa qai vuki ko Pita ka raici Joni ni vakamuri Jisu tale tikoga. Sa mani tarogi Jisu sara ko Pita me baleti Joni: Turaga ena vakaevei ko koya oqo?” (Joni 21:21).

Ena gauna e vakalesuya tale kina ko vei Pita ko Jisu na nona itavi, e sa tukuna talega na Turaga ki vei Pita na gaunisala ena mate kina (Joni 21:18). Ko Pita e via kila talega na mate nei Joni. Sa qai kaya ko Jisu ki vei Pita me kakua ni loma leqataka na ka ena yaco ki vua e dua tale na tisaipeli. Na ka bibi ga oya ko Pita me vakananuma tiko na muri Jisu voli.

`Wilika na Joni 21:23−25. Era sega ni kila vakacava ko ira na Lotu Vakarisito ena gauna ni Veiyalayalati Vou na vosa nei Jisu ena tikina oqo? E vakadodonutaka vakacava ko Joni na nodra lecaika?`

Era sega ni kila na tamata nai balebale ni ka e tukuna tiko ko Jisu ena gauna e kaya kina, “Kevaka kau sa vinakata me bula tikoga ko koya ka yacova na siga kau na lako tale mai kina, a cava oqo vei iko? ko iko, mo muri au” (Joni 21:22). Era nanuma na tamata ni ko Jisu e kaya ni na lako tale mai ni bera ni mate ko Joni. Ni sa toso tiko na gauna ka sa qase mai ko Joni, era sa nuiqawaqawa na tamata me baleta na ka ena yaco kevaka ena sega ni lesu tale mai ko Jisu ni bera ni mate ko Joni (e a yaco dina, a mate ko Joni). Ko Joni e vakadodonutaka na lecaika oqo. E kauwai ni a sega ni cakava ko Jisu e dua na yalayala me baleta na gauna mai muri. E tukuna ga ko Jisu ni tu Vua na kaukauwa me vakayacora kina na ka ga e vinakata me yaco baleta ni o Koya na Kalou.

Meda vakanamata tikoga ki vei Jisu, ka sega ki na veitamata eso. Na vakanananu oqo e rui kaukauwa. Ko Jisu na noda iVakabula ka sega tale e dua. Era na vakararawataki iko na tamata

Me vakanamata mada na noda vakarorogo ki vei Jisu, ka sega vei ira na tamata tale eso. Na vakanananu oqo e ruikaukauwa. Ko Jisu na noda iVakabula ka sega ni dua tale. Era na vakararawataki iko na tamata. Ia ko Jisu ena sega vakadua ni na vakalolovirataki keda.

Na noda vuli ena Siga Tusiti me yacova na Siga Lotulevu ena vosa tiko me baleta vakanananu ni kena kilai na iVola Tabu. Ena gauna eda sa kila kina na iVola Tabu eda s ana kila kilai Jisu vakavinaka ka kil ana sala meda muri Koya kina. Ko Jisu na noda iliuliu ka na dauliutaki keda.

`Sa vakacava mada na dede ni nodra dau vakararawataki iko se dauvakamositi iko a lesoni cava ko vulica mai na ka e lako curumi oya?`