---
title:  Rarama kei na Butobuto
date:   24/12/2024
---

`Wilika na Joni 1:4−10; Joni 3:19−21; Joni 5:35; Joni 8:12; Joni 9:5; Joni 11:9, 10; kei Joni 12:35. Na ruan a duidui cava era vosa tiko kina na veitikina oqo? Na cava sa rui bibi kina na noda kila na dina vakaivolatabu?`

Na bula ena vuravura oqo e sa vakasinaiti tu ena ivalavala ca. Sai koya oya na vuna e tukuna kina ko Joni ni vuravura oqo e sa vanua butobuto. Ko ira na tamata era sa sega ni qai vinakata mera kila na dina mai na iVola Tabu. Eda na sega ni kilai Koya na Kalou se kila ko cei ko Koya vakataki keda.

“Na tamata vakataki ira era na sega ni kila rawa na Kalou. Na kilaka oya e sa cecere vakataki lomalagi; ka titobu me vaka na vanua ni mate (bulubulu) a cava ko sa kitaka rawa?

Sa matia ko bulu; A cava ko sa kila rawa? Jope 11: 8]. Ena gauna e susugi keda kina na Kalou meda sa luvena, e sa vakaraitaka mai ki veikeda ko cei ko Koya. ‘Sa sega na mata sa kunea, se na daliga sa rogoca, Ka sa sega ni curu ki na loma ni tamata, Na veika sa vakarautaka na Kalou me nodra era sa lomani koya’ [1 Koronica 2: 9]. ‘Ia vei keda ga sa vakatakila mai na Kalou e na Yalo Tabu ” [1 Koronica 2: 10].’ ”⎯Ellen G. White, The Desire of Ages, page 412.

Ko Jisu duaduaga “sa tukuna vakamatata na Kalou” (Joni 1: 18). Na vosa e volai mevaka na “tukuni veikeda” e lako mai na vosa va-Kiriki na “exēgeomai.” Ena vosa va-Kiriki nai balebale ni “exēgeomai” “.e vakamacalataki.” Ko Joni e vakaraitaka ki veikeda ni ko Jisu na dautukutuku mai lomalagi. Sa vakamacalataka ko Jisu na cava nai balebale ni kila na Kalou. Ko Jisu duaduaga ena rawai ni vukei keda meda kila na Kalou.

`E talanoataki ira vakacava na Farisi kei na nodra vakabauta ko Jisu? Wilika na Joni 8:42−44 me na sauma na taro.`

Ena gauna era sa sega ni muria kina na tamata na dina mai na iVola Tabu, era sa na muria ga na nodra vakanananu. Era sa na vakamacalataka nai Vola Tabu kei na kenai balebale ena vakanananu ga vakatamata ga. Ia na Lotu Vakarisito dina ena dodonu mera ciqoma ni ko Jisu na dina kei na rarama. Sa dodonu meda muri Koya ena noda kila na Vola tabu. Ko Setani na daulasulasu” (Joni 8: 44). Kevaka eda na sega ni qaqarauni, eda na cakava na ka rerevaki vata ga era a cakava na Farisi. Sa dodonu meda talairawarawa ki Vua na Kalou. Sa dodonu meda soli keda ena vakabauta ki vei Jisu. Se eda na wilika beka na iVola Tabu ka tukuna na kenai balebale na ka ga eda vinakata me kenai balebale. Na cala oqo e rawarawa na cakava main a ka eda nanuma.