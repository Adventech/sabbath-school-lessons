---
title:  Kuri ni Vakasama
date:   27/12/2024
---

“Ko ira na agilosi ni Kalou sa dauvakavuqa era sa daulako mai vuravura ki lomalagi ka vakatalega kina mai lomalagi ki vuravura. Ko Jisu e cakava e vuqa sara na cakacaka mana. E vakabulai ira era tauvimate kei ira era sotava tiko na rarawa. Na Kalou e cakacaka vata kei ira na agilosi ena kena vakayacori na cakacaka mana o koya e cakava tiko ko Jisu ena vuravura oqo. Ena vakanananu vata ga, sa solia ki veikeda na Kalou na veivakalougatataki kecega ena vukui Jisu. Era kauta mai na agilosi na veivakalougatataki ki veikeda. Ni sa yaco ko Jisu me tamata, e veimaliwai vata kei ira na tamata ivalavala ca, baleta ni ko Jisu e Kalou, ena rawa ni lako ki na Nonai tikotiko vakaturaga na Kalou ena vukuda. Ko Jisu na sala e veivosaki kina na tamata vata kei na Kalou, o Koya ena rawa ni lako ki Vua na Kalou ena vukuda. Ko Jisu na gaunisala e veivosaki kina na Kalou vata kei na tamata”⎯Ellen G. White, The Desire of Ages, page 143.

**Taro ni veiwasei**:

`Vakasamataka mad ana veitalanoa duidui kece ena Vola nei Joni. Nai talanoa cava e vakaraitaka ki vei iko na loloma levu ni Kalou? Wsaea ena kalasi na cava na vuna ko nanuma kina ni talanoa oya e rui kaukauwa?`

`Gaunisala cava e dodonu me vakasaqara kina na dina mai na Vola Tabu e dua na tamata?`

`Na cava na vuna e rui dredre kina na kena laivi nai Vola tabu, ka sega ni koi au, me vakatulewataka na cava na dina? E na dauvakalatilati beka ki na vakasama ni tamata na gaunisala eda kila ka vakamacalaataka kina na Vola Tabu? Na cava na vuna e dodonu kina meda na kila na malumalumu oqo e tiko veikeda? Na cava na vuna e dodonu meda vakagalalataka kina lomada main a dokadoka kecega ena gauna eda vulica kina na Vola tabu?`

`Nai tukutuku ni Lotu Vakarisito ena Ra e vakasinaiti ena veitalanoa vakadomobula me baleta na ka e yaco ena gauna era vakayagataka kina na tamata nai Vola Tabu me tokona na nodra vakanananu lasu se vakatulewataki ira na tamata tani. Na cava eso na kena ivakaraitaki ena rawa niko vakasamataka mai na kenai tukutuku makawa? Na lesoni cava ed ana raw ani vulica mai kina ena gauna oqo?`

`Tukuna ena nomu vosa na cava e baleta tiko na Vola nei Joni. Na cava na kenai tukutuku bibi ki veikeda ena gauna oqo?`