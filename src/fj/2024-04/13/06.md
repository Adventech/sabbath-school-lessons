---
title:  Bula vei Jisu
date:   26/12/2024
---

`Wilika nai tukutuku nei Jisu ena Joni 12:32. Ena sala cava e vakatakila kina na itukutuku oqo na vakatulewa kei na kaukauwa e tiko vei Jisu e lomalagi kei vuravura?`

Me vaka eda sa raica oti mai, nai vola nei Joni e vakatakilai Jisu. Ia e sa dodonu meda gadreva meda kilai Koya na Kalou ka talairawarawa ki Vua. Eda raica ena vola nei Joni ni ko ira kece na tamata era sota vata kei Jisu era na dodonu mera digitaka. Ena dodonu mera na ciqoma na dina mai na iVola Tabu. Se era na digitaka mera lako tani mai Vua. Era lewe vuqa na tamata era sota kei Jisu kara cakava na nodra digidigi me baleta na Nonai vakavuvuli: Ko Nikotimo, na yalewa ni Samaria ena tobu ni wai, na matanivanua, na tagane ena tobu ni wai mai Peciseita, na 5,000 na tagane era kania na madrai kei na ika, taci Jisu, na iliuliu ni lotu nodra na Jiu, na tamata e sucu mataboko, Meri kei Maca, kei Pailato.

Nai vakavuvuli vakaivolatabu e buli e tekivutaki ena vakanananu vakatamata me vakatulewataka na cava na dina vakaivolatabu me baleta na Kalou. Nai vakavuvuli e bulia na tamata me baleta nai Vola tabu e vakagolei ira tani na tamata mai Vua na Kalou ena veigauna sa oti ka na tomana tikoga ena gauna e muri oqo (wilika na Vakatakila 14:1−12). Ena gauna mai muri, era na biuta na tamata na vuku vakatamata me cecere mai na vuku ni Kalou ka na tovolea me na vakasaurarataka na so-kalou lasu ki vei ira na tamata taucoko e vuravura.

`Na cava na ka vuni ni tubu vakayalo kei na bula vinaka? Wilika na Joni 15:1−11 me sauma.`

Na ka vuni ni rawaka oya na noda semati keda tikoga ki vei Jisu. Ko Jisu na Vosa ni Kalou, na Vola Tabu, vaka-Tamata, ko Jisu na Madrai ni Bula, na Rarama ni tamata taucoko, na Katuba ni Nona sipi na Kalou, nai Vakatawa vinaka, na Tucake tale mai na mate, kei na Bula. Ko Jisu na sala talega ki Vua na Kalou, na Dina, kei na Vaini Dina.

Me vaka eda sa raica oti, na noda Kalou e lewe tolu eratou sa Duabauga. E okati kina ko Tamana, Luvena, kei na Yalo Tabu. Na Kalou e lewe tolu kei na Nodratou Vosa, na Vola Tabu, ena kauti keda ki vei iratou. “Na Kalou e vosa ki veikeda ena Nona Vosa. Eda na rogoca e levu na vosa nira vosa tiko ki veikeda. Ia e sa vakasalataki keda ko Jisu meda na qarauna o koya e na kaya, oqo na iVakabula. Se sa tiko mai kea na iVakabula. Eda a kila vakacava ni dua e vakatavuvulitaka tiko na dina? Ena dodonu meda na veidutaitaka na veika kece e tukuna vata kei na ka e tukuna na Vola Tabu.”⎯Ellen G. White, The Adventist Review and Sabbath Herald, April 3, 1888.