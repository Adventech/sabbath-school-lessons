---
title:  Na Tamana, na Luvena, kei na Yalo Tabu
date:   07/12/2024
---

### Wilika ena Macawa Oqo
Joni 3:16, 17; Vakatekivu 3: 7–9; Joni 7: 16; Joni 1: 10−13; Joni 17:1−26.

> <p>Wiligusu</p>
> “Ia na Dauveivakacegui, na Yalo Tabu, ko koya ena tala mai ko Tamaqu e na yacaqu, ena vakavulici kemudou e na ka kecega kau a vosataka vei kemudou” (Joni 14: 26).

Na Vola nei Joni e vakaraitaka ki veikeda e vuqa sara na vakanananu bibi. Ko Joni e tukuna na cakacaka mana e a vakayacora ko Jisu me vakatakila kina ki veikeda ni ko Jisu na iVakabula a yalataki. Ko Joni e veiwaseitaka talega na veika era kaya na tamata eso me baleti Jisu me vakatakila ki vei keda se ko cei ko Jisu. Ko Jisu e vakayagataka vakavitu na “Koi Au” me vakaraitaka kina ki veikeda ni o Koya e Kalou.

E dua tale na vakanananu bibi e tiko ena iVola nei Joni sai koya na Lewe Tolu va-Kalou. Na ulu ni tutu va-Kalou na Tamana, na Luvena, kei na Yalo Tabu. Ko Joni e tukuni iratou tiko na Lewe Tolu va-Kalou ena Joni 1 (Joni 1:1−4, 14, 18, 32−34). Ena loma ni daru na yabaki, era tovolea tiko kina na tamata mera kila na Lewe Tolu va-Kalou. Ia ena vuku ni nod ana seg ani rawa meda na kila vakaoti, era lewe vuqa na tamata era sa sega ni via ciqoma kina na dina vakaivolatabu oqo. E cala na vakanananu oqo. E sega ni dodonu meda cata e dua na ka baleta nida sega ni ciqoma rawa vakaoti.

Ko Joni e kaya kevaka ko vinakata mo kila na Kalou, e sa dodonu ki vei iko mo vakaraici Jisu kei na veika e vakatavulica nai Vola Tabu me baleta na Kalou. Ko sa na qai kila vakavinaka na veiwekani e tiko ena kedratou maliwa na lewe tolu va-Kalou, ena kedratou maliwa na lewe tolu va-Kalou kei na tamata kei na keda maliwa. Na lesoni ena macawa oqo e raica tiko na ka e vakatavuvulitaka na Vola nei Joni me baleta na lewe tolu va-Kalou enai vunau ni vakamoce nei Jisu (Joni 13−17).