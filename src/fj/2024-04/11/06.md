---
title:  Na Masu nei Jisu
date:   12/12/2024
---

Vakawasoma sa dauvakatokai tiko na Joni 17 ni masu vakabetelevu nei Jisu. Na betelevu e dua nai tutu cecere vei ira na iliuliu ni lotu ena gauna nei Jisu. Na masu nei Jisu e lako mai ni sa mai cava na Nonai vunau ni tatau. E lako mai ki na vuravura oqo ko Jisu me mai vakabulai ira na tamata ka veisautaka na nodra bula. Ko Jisu Jisu e gadreva me vukea na tamata me veiwekani vata tale kei Koya na Kalou. E cakava na veicakacaka mana eso e tukuna ki Vua na Kalou me cakava. Vakavosa kei na ka e cakava, e sa vakatakilai Koya tiko na Kalou ki vei ira na tamata ko Jisu

Sa na vakarau me biuta na vuravura oqo ko Jisu. E gadrevi ira na Nonai tokani mera kil ana levu ni Nona lomani ira. E vinakata talega ko Jisu mera kil ana veivolekati ni veiwekani ena kedratou maliwa o Koya, ko Tamana kei na Yalo Tabu. E vinakata ko Jisu me vukei ira na tamata mera marautaka na veiwekani vataga oya vata kei na Kalou ko Tamana kei na Yalo Tabu e tiko Vua.

`Wilika na Joni 17:1−26. Na vosa cava e tukuna ko Jisu e vakaraitaka na levu ni Nona gadreva me vakaveiwekani vakaveivolekati sara vata kei Tamana kei ira na Nonai tokani?`

Era lewe levu na tamata era nanuma ni Joni 17 e tukuna tiko ni ka walega e bibi oya na loloma kei na vakacegu. Io, na Nonai naki na Kalou e okati kina na kena vakabulai tale mai na noda veiwekani vata kei Koya kei ira talega na tamata. Ia kevaka eda na wilika sara vakavinaka na Joni 17, eda na qai raica kina nai sema kaukauwa ena kedrau maliwa na loloma kei na dina

A masu ko Jisu ka kaya, “Ia sai koya oqo na bula tawa mudu, me ra kilai kemuni na Kalou dina duaduaga, kei Jisu Karisito ko koya ko ni a tala mai” (Joni 17: 3). E tomana ko Jisu, “Au sa vakatakila na yacamuni vei ira na tamata ko ni sa solia mai vei au mai vuravura: era sa nomuni, ia ko ni sa soli ira mai vei au: a ra sa talairawarawa ki na nomuni vosa….. niu sa solia vei ira na vosa ko ni a solia mai vei au; a ra sa vakabauta, ka kila dina niu sa lako maivei kemuni, ka ra sa vakadinata ni kemuni a talai au mai” (Joni 17:6, 8, ICB). Oti, sa qai masulaka ko Jisu, “Vakatabui ira e na nomuni vakavuvuli dina: sa ka dina na nomuni vosa” (Joni 17:17)

E a lako mai ko Jisu me mai vakatakilai Tamana ki veikeda. Era lewe levu na tamata era vakabauta tiko na vakanananu lasu me baleta na Kalou. Na vola nei Joni e vakaraitaka ki veikeda na ivakavuvuli ni Kalou kei na ka e cakava. Kevaka e seg ani rui bibi na dina vakaivolatabu, na cava na vuna e vakayagataka kina vakalevu na Nona gauna ko Jisu ena kena vunautaki kei na talairawarawa ki Vua na Kalou?

Na bula nei Jisu e sotava vakalevu na dredre. E muri, era qai sega ni ciqomi Koya ko ira na Farisi. O koya saraga e a mai vakabulai koya e vakoti Koya ki na kauveilatai.