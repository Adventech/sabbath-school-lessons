---
title:  Na Tamada sa Tiko mai Lomalagi
date:   08/12/2024
---

Na vola nei Joni ena kena tekivutaki na bula. Nai Vola Tabu e tekivutaki talega ena italanoa vata ga oqo. “Enai vakatekivu sa bulia na lomalagi kei na vuravura na Kalou” (Vakatekivu 1: 1. SE: Enai vakatekivu, sa bulia na lomalagi kei na vuravura ko Tamana, Luvena, kei na Yalo Tabu. Ko iratou, na Tamana, Luvena kei naYalo Tabu eratou sa vakatokai na Lewe Tolu va-Kalou. Ko iratou na Lewe Tolu va-Kalou eratou cakava na veika kecega. Eratou bulia na veivuravura tale eso e loma ni macawa kei ira na tamata era bula voli kina. Ena noda vuravura, e bulia kina na tamata na Kalou. E bulia na tamata vakatabakidua ena vuku ni dua na ka: E gadreva na Kalou meda bula marau ka vakacegu vata kei Koya kei ira vakataki ira.

E ka ni rarawa me tukuni, ni sa qai kauta mai ko Lusefa nai valavala ca ki na vuravura oqo. Nai valavala ca e sa mai tawasea na noda veiwekani vata kei na Kalou. Oya na vuna e yaco kina ki vei Jisu me tamata me vukei keda meda kilai Koya kina na Kalou, ka me vakabulai keda main a ivalavala ca.

Ena Nona bula voli vakatamata e vuravura oqo ko Jisu, o Koya e talairawarawa ki vei Tamana, ka bula vakaoti voli ena Nona vakatulewa. Ko Jisu e kaya, “Keirau sa dua bauga kei Tamaqu” (Joni 10:30, NLV). E kaya talega, “ni sa tiko vei au ko Tamaqu, kau sa tiko vei koya koi au” (Joni 10:38), ka “Kevaka kau sa sega ni kitaka na cakacaka i Tamaqu, kakua ni vakabauti au” (Joni 10: 37).

**Na cava e a cakava ko Tamana? Wilika na veitikina oqo me na sauma na taro.**

`Joni 3:16, 17; Joni 6:57`

`Joni 5:22, 30`

`Joni 6:32; Joni 14:10, 24`

`Joni 6:45`

`Joni 15:16; Joni 16:23`

`Na cava na ka e vakaraitaka ki veikeda na veitikina oqo me baleta na veiwekani ena kedrau maliwa ko Jisu kei Tamana? Ko Tamanae solia nai soolisoli vinaka duadua me vakabulai keda mai na ivalavala ca. Na cava na ka e vakatavulici keda kina na dina ni Vola Tabu me baleta na Nona loloma ki veikeda?`