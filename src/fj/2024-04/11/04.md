---
title:  Na Kilai ni Luvena e Vaka ga na Veikilai kei Tamana
date:   10/12/2024
---

Ena vola taucoko nei Joni, e tukuni tiko kina ki veikeda na veigaunisala e cakava ko Jisu me vakatakilai Tamana kina ki veikeda. Ko Jisu e mai vakaraitaka ki veikeda na nodrau veiwekani na Kalou vata kei na kawa tamata. Na Joni 1:18 e tukuna ki veikeda na Nona vakatakilai Tamana ki veikeda ko Jisu. Na vosa “vakaraitaka” e lako mai na vosa va-Kiriki na “exēgomai” ka kenai balebale “me vakamacalataki” Ena veigauna kece e vakaraitaka se vakamacalataka kina na Kalou ko Jisu se ko cei ko Koya. Na vosa “Tamaqu” va-Kiriki na “patēr” Na vosa Tamaqu e volai vaka 136 enai Vola nei Joni, ka 18 ena tolu talenai vola nei Joni. Sa na kauta cake na kenai soqoni me sa na sivia tiko e 1/3 ni Veiyalayalati Vou. E tiko sara e cake na kena e volai tiko ena wase ni Vola Tabu e tiko kina na ivunau ni vakamoce nei Jisu, ena Nona vakaraitaki Tamana tiko ki veikeda.

Ena gauna e bula voli kina ena vuravura oqo ko Jisu, o Koya nai vakaraitaki se ilavelave dodonu vakaoti nei Tamana. E lako mai ki vuravura ko Jisu me mai bulataka, ena dagodago vakatamata, nai nakinaki nei Tamana. Ko Jisu e kaya ni gadreva me vakamarautaki Tamana ena veika kecega ka seg ani o Koya (Joni 5: 30). Nai tukutuku oqo e sa vakatakila ki veikeda ni ko Jisu e solia vakaoti na Nona bula ki Vua na Kalou.

E tukuna talega ko Jisu ni talai Koya mai ko Tamana me mai vakaoti na Nona cakacaka. Na Nona cakacaka na Kalou oya me vakabula na tamata ivalavala ca. E sa raica na Kalou na cakacaka nei Jisu ka sa ciqoma (Joni 5:36−38).

Ko Jisu e kaya ni tala Koya mai ko Tamana baleta ni o Koya duaduaga ena rawa me vukei ira na tamata mera lako mai ki Vua na Kalou (Joni 6:40, 44). Na gagadre levu nei Tamana meda ciqoma nab ula tawa mudu. Na bula oqo e lako ga mai vei Jisu, vei Koya a yalataka ki veikeda ni na vakayadrati ira tale na mate ena Lesu Vakarua mai. .

`Na cava na ka era vakatavulica ki veikeda na veitikina oqo me baleta na veiwekani nei Jisu kei Tamana? Joni 7:16; Joni 8:38; Joni 14:10, 23; Joni 15:1, 9, 10; Joni 16:27, 28; Joni 17:3.`

E tukuna ko Jisu eso na ka e veivakurabui me baleta na Nona veiwekani vata kei Tamana. E kaya ni Nonai vakavuvuli e Nonai vakavuvuli ko Tamana. Na veika kece e lako mai vei Tamana. Ko Jisu e kaya talega kevaka eda vakabauti Koya, e sa tautauvata ga nida sa vakabauti Tamana tiko. Na veivosa kece nei Jisu kei na Nona cakacaka mana e sa mai vei Tamana. Ko Jisu kei Tamana erau duavata ena loloma ki vei ira na tamata. Erau duavata ena nodra vakabulai na tamata ivalavala ca. Na veika kece oqo e tukuna ko Jisu e sa vakaraitaka ni ko Koya kei Tamana erau veivolekati sara e lomadrau kei na vakasama.