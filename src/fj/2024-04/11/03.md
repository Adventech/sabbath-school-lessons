---
title:  Ko Jisu kei na Tamana
date:   09/12/2024
---

Me vaka eda sa raica oti, ko iratou na lewe tolu va-Kalou sai koya na tolu eratou sa Duabauga na Kalou: na Tamana, na Luvena, kei na Yalo Tabu. Ko iratou na lewe tolu va-Kalou eratou buli keda vakatabakidua ga ena dua nai naki. E buli keda na Kalou meda veiwekani vakatabakidua ga vata kei Koya (Vakatekivu 1:26, 27). Ia e sa qai voroka na veiwekani koya na ivalavala ca. E sa rawa nida na raica ena italanoa ena Were ko Iteni na nona voroka na noda veiwekani vata kei na Kalou na ivalavala ca.

`Wilika nai talanoa ena Vakatekivu 3:7–9. E vakaraitaka vakacava nai talanoa oqo na leqa e vakayacora nai valavala ca? Na cava nai balebale ni Kalou e vakasaqarai Atama kei Ivi, kei na rau sega ni vakasaqarai Koya?`

Eratou cau na Lewe Tolu va-Kalou me ratou vakabula na kawa tamata mai na ivalavala ca. Na Kalou e solia nai solisoli oqo ki na tamata taucoko. Ia e sega ni tamata kece era na ciqoma na ka e solia na Kalou.

Me vakabulai na veiwekani ena kedrau maliwa na Kalou kei na kawa tamata, ena dua ki vei iratou na Lewe Tolu va-Kalou me na yaco me tamata. Ena vuku ni ka oya, ko Jisu, na Vosa ni Kalou, e a mai liatamata ena dagodago vakatamata. Sa mai bula voli ko Jisu ena keda maliwa ka vakaraitaka na lagilagi ni Kalou (Joni 1:14−18). Ko Jisu e mai vakatakila ki veikeda na loloma ni Kalou kei na Nona yalololoma. E lako mai ko Jisu me mai kacivaka na lagilagi ni Kalou me na rawa kina ni semati ka vakavoui tale na noda veiwekani kakavorovoro. Ko ira kece era sa ciqoma ena vakabauta na veika kece e sa mai solia ko Jisu e sa na rawa ni taukena e dua na veiwekani vou vata kei na Kalou ko Tamana.

`Wilika na veitikina oqo: Joni 1:1, 2; Joni 5:16−18; Joni 6:69; Joni 10:10, 30; Joni 20:28.`

“Na bula e taukena ko Jisu e sega ni lako mai vua e dua tani tale. Ko Jisu e seg ani kerea se taura mai na bula mai vua e duatani tale na tamata” Ellen G. White, The Desire of Ages, page 530. Ko Jisu na Luvena, “a sa vakadravudravuataki koya, ka kauta vua nai tovo ni tamata dauveiqaravi, a sa caka me tautauvata kei na tamata” (Filipai 2: 7). “Ko Jisu e Kalou. Na dina vakaivolatabu oqo e solia nai nuinui ki na Lotu Vakarisito ni sa rawa ki vei Jisu me solia ki vei ira na bula tawa mudu.” The Desire of Ages, page 530, adapted.

Na tamata e sega ni kilai Jisu (Joni 17:25). Sai koya oy ana vuna, e tala mai kina na Luvena e duabauga (Joni 9:4; Joni 16:5) me mai vukei ira na tamata mera kilai Koya kei Tamana. Ni dua e sega ni vakabauta na ka e vola na Kalou: “Sa na sega na noda inuinui ena vukei me na lako main a dua tale na vanua me na vakabulai keda. Na cava na ka e vakatavulica na Vola Tabu o koya e vakaraitaka ki veikeda ni caka dina na tamata oqo ?