---
title:  Na Yalo Tabu
date:   11/12/2024
---

Na Yalo Tabu e seg ani basika vakalevu enai Vola i Joni me vaka na yacadrau na Tamana kei na Luvena. Ia na veivuke ni Yalo Tabu erui yaga vakalevu sara ena cakacaka nei Jisu.

`Wilika na Joni 1:10−13. Na cava era vakatavulica ki veikeda na veitikina oqo me baleta na kena rui bibi na Yalo Tabu ena cakacaka ni Kalou ni kena veisautaki na lomada ka vakabulai keda?`

Ena Joni 1, eda sa na rawa nida na raica kina na kena sa rui bibi na cakacaka ni Yalo Tabu ena Nonai tuvatuva na Kalou me vakabulai ira na tamata ivalavala ca. E tukuna ko Joni ni ko ira era sa vakabauti Jisu era sa yaco mera luve ni Kalou. “Era sa yaco mera luve ni Kalou, ia e sega vaka na gaunisala era dausucu kina na gone. E seg ani vaka na gagadre se nakinaki ni tamata. Era [ko ira na luve ni Kalou] era sucu mai Vua na Kalou vakataki-koya” (Joni 1: 13). Na veisau oqo e lako mai ena cakacaka ni Yalo Tabu.

`Na cava na ka e vakatavulici keda kina na Joni 3:5−8; Joni 6:63; Joni 14:26; Joni 15:26; kei na Joni 16:7−11 me baleta na cakacaka ni Yalo Tabu?`

“Ko Jisu e sa vakamacalataka ki vei ira na Nona tisaipeli na cakacaka ni Yalo Tabu. E vinaka ko Jisu me vakasinaita na lomadratou na Nona itokani ena reki vata ga kei na inuinui e vakasinaita tun a lomana. E marau ko Jisu ena vuku ni veivukei e solia ki na Nona lotu. Na Yalo Tabu na isolisoli uasivi duadua e raw ani kerea ko Jisu ki vei Tamana me solia ki vei ira na tamata. Na Yalo Tabu e solia ki vei ira na tamata ni Kalou na bula vou. Ke sega na isolisoli oqo, na mate nei Karisito ena kauveilatai ena sega ni vakabula rawa e dua na tamata. Na kaukauwa ni ca e tubu cake tikoga na kena vakasisila. Na tamata e se digitaka tikoga me bale ki na ca kei Setani. Era sa yaco mera nona bobula. Sa na rawa nira qaqa na tamata mai na kena valuti na ivalavala ca ena veivuke ni Yalo Tabu. Na Kalou e sa sovaraka vakaoti na Nona Yalo Tabu ki na Nona lotu.”Ellen G. White, The Desire of Ages, page 671.

Eda na taukena na veivakalougatataki ena gauna eda sa ciqoma kina na Yalo Tabu. Na Yalo Tabu e na tukuna ki veikeda ni dina na Kalou (Joni 3:33). Na Yalo Tabu ena vakatakila ki veikeda na noda ivalavala ca. Na Yalo Tabu ena tukuna ki veikeda na gaunisala meda vakatabui ka na tukuna ki veikeda nida cala (Joni 16:8−11). Kevaka ed ana via kil ana cava na ka dina, dodonu ka vinaka, ena dodonu meda na solia na noda bula ki Vua na Kalou ka talairawarawa ki na Nona Vosa. E s ana qai vukei ked ana Yalo Tabu. Ena vakauqeti keda ni dodonu meda veisautaka na noda bula. Ena solia ki veikeda na kaukauwa meda na kakua kina ni valavala ca.