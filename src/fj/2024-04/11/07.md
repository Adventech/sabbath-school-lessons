---
title:  Kuri ni Vakasama
date:   13/12/2024
---

Wilika na Ellen G. White, “ ‘Let Not Your Heart Be Troubled,’ ” pages 662−680, in The Desire of Ages; “Additional Note on [John] Chapter 1,” The SDA Bible Commentary, volume 5, pages 911−919.

Ko ira na meca nei Jisu era veilewaitaki Koya ena nodra lawa ga era a bulia kei na kena vakanananu vakatamata. Sai koya oya na vuna e tukuna kina ko Jisu ki vei ira, ‘Dou sa lewa me vaka na ka sa rairai; au sa sega ni lewa e dua na tamata’ (Joni 8:15). Ko ira na tamata oqo e sega ni liutaki ira tiko na Yalo Tabu. Era veilewaitai Jisu ni sega na veivukei ira na Yalo Tabu (wilika na Joni 3:3−7). Koi unai liuliu era raici Jisu mevaka ga e dua na tamata. Era sega ni vakabauta ni o Koya e Kalou ena dagodago vakatamata se na Vosa ni Kalou e a liatamata (Joni 1:14).

“Na Yalo Tabu na noda Dauveivukei. E vakatokai talega ena yaca na Yalo ni Dina.’ Na cakacaka ni Yalo Tabu e okati kina na kena vakatakilai ki veikeda na dina vakaivolatabu ka vukei keda ena kena bulataki. Matai, na Yalo Tabu e bula e lomadada mevaka na Yalo ni Dina. Ni sa bula e lomada, eda na vakila na vakacegu kei nai nuinui. Oya baleta na dina ni Vola Tabu e sa vukei keda kina. Eda na sega ni vakila na vakacegu dina se nai nuinui nida vakabauta na lasu. Ena gauna eda ciqoma kina na vakanananu lasu, sa na vakatulewataka ko Setani na nona vakasama. E vecei keda ko Setani meda vakabauta na vakanananu lasu. Nida cakava oy ana noda vakasama, na ka eda lako curuma, kei na ivalavala e sa na ca. Na Yalo Tabu ena vosa ki na noda vakasama mai na Vola Tabu. Ena vakatakila ki veikeda na dina vakaivolatabu ki lomada. Ena vakaraitaka talega ki veikeda na Yalo Tabu na cala ni yavu kei na vakanananu ka vukei keda meda kakua ni ciqoma na veika oqo. E vosa ki lomada na Yalo Tabu nida wilika na iVola Tabu. Na Yalo Tabu e vukei keda meda solia vakaoti na noda bula ki vei Jisu. Ena sala oqo, e sa cakacaka ko Jisu ena vuku ni Yalo Tabu me kauti ira mai vakaoti na Nona tamata ena ruku ni Nona vakatulewa.” Ellen G. White, The Desire of Ages, page 671.

**Taro ni veiwasei**:

`Na cava na kenai balebale ni kilai kilai Koya dina na Kalou (Joni 17:3) ka sega walega ni tukutuku me baleti Koya? Kevaka e dua e tarogi iko, “Ko kilai Koya na Kalou? Na cava ko na kaya? Gaunisala cava e semati Koya kina ko Jisu ki na nomu sau ni taro?`

`Na cava e vakaibalebaletaka ko Jisu ena gauna e masu kina ki vei Tamana ka kaya, “Na Nomu ivakavuvuli dina” (Joni 17:17)?`

`Wilika na vo ni masu nei Jisu ena Joni 17:15. E veisautaka vakacava na noda digidigi na vinaka ni masu ena rawa ni saumi ena noda duibula?`