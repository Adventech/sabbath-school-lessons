---
title:  Kuri ni Vakasama
date:   04/10/2024
---

“Sa dodonu me tiko talega ki veikeda na vakabauta vata ga e tiko vua na tamata paralase oya. E sa na qai vakabulai ked ana Kalou. Nai valavala ca e tamusuku keda tani mai Vua na Kalou. Sa paralase tu na yaloda. Eda sa sega ni qai bulataka rawa na bula vakatabui. Ko ira kece era rarawa ka valuta tiko nai valavala ca sa dodonu mera rai cake. Na iVakabula e vakalairoro sobu ki vua e dua a voli koya ena Nona dra. E tukuna ki vei ira na Kalou ena yalo madua o koya e sega ni biu rawa vakavosa, “Ko sa via bula? Sa vakaroti iko ko Jisu mo tucake ena bula vinaka kei na vakacegu. Kakua ni rawa ka mo sa taucoko sara. Vakabauta na Nona vosa. Ena qai cakava na Kalou na Nona vosa ni yalayala. Solia na lomamu ki vei Jisu. Digitaka mo na qaravi koya. Ni ko sa talairawarawa ki na Nona vosa , o Koya ena solia ki vei iko na kaukauwa. E tiko beka vei iko e dua nai tovo ca? Ko bobula tiko beka ki na dua nai tovo e vakatauvatanitaki iko vata kei na dua e bobula ena vakasama kei na yago? Ko Jisu ena rawa ni vakabulai iko. O Koya e gadreva me vakagalalataki iko. Ko Jisu ena soli ana bula ki na yalo e sa mate ena vuku ni valavala ca. Efeso 2: 1, ko Jisu ena vakagalalataka na tamata e a bobula tu ki na veimalumalumu ka sotava na veika ca. Ko Jisu ena tamusuka na ivesu ni valavala ca” Ellen G. White, The Desire of Ages, page 203.

“Ko Jisu e sega ni duavata kei nai tukutuku ni o Koya e valavala ca ena Nona kaya ni o Koya na Kalou. Ko Jisu e kaya ni o Koya na Luve ni Kalou. Ko Jisu e rau duavata vakaoti kei na Kalou: Ko Jisu e duavata na lomana vata kei na Kalou, duavata kei Koya ena vakatulewa, ka duavata kei Koya ena inakinaki” The Desire of Ages, page 208.

**Taro ni veiwasei**:

`Na nodra vakabauta na tamata ki vei Jisu e sa laki yaco me rawarawa kina na Nona cakava na cakacaka mana ni veivakabulai. Ko ira na Farisi era vakatakila n vakasinaiti tu na lomadra ena vakatitiqa. Na cava na vuna e tarogi kina vakaidina na taro ka qai vakatitiqataka na ka vata ga oya? Na cava e sa rui ka bibi kina na noda kila na kedrau duidui na ka oqo?`

`Na cava na vuna e sega ni se rauta kina na noda kila na dina me vakabulai keda? Na cava na vakabulai keda, kei na gaunisala cava?`

`Dikeva vakavinaka na Joni 5:47. Ni kua, era lewe levu na tamata era sega ni duavata ena kena a yaco na Ualuvu. Era sega ni vakabauta ni Kalou e bulia na lomalagi kei na vuravura ena siga e ono. Na cava era cakava tiko na tamata oqo ena ka e veivakasalataki kina ko Jisu ena Joni 5:47?`