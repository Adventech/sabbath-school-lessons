---
title:  Matai ni cakacaka Mana nei Jisu
date:   28/09/2024
---

### Wilika ena Macawa Oqo
Joni 2:1–11; Joni 4:46-54; Joni 5:1- 9; Joni 5:10-16; Joni 5:16 –18; Joni 5:19 - 47.

> <p>Wiligusu</p>
> “A sa vuqa tale na cakacaka-mana sa cakava dina ko Jisu e na matadra na nona tisaipeli, a ra sa sega ni volai e nai vola oqo: ia sa volai oqo, mo dou vakadinata ni sa Karisito ko Jisu, na Luve ni Kalou; ia mo dou rawata na bula e na yacana, ni dou sa vakabauta” (Joni 20:30, 31).

Na cava na vuna e vola kina ko Joni nai vola oqo me baleti Jisu? E gadreva beka ko Joni me vola vakalevu na ka me baleta na cakacaka mana nei Jisu? Se na Nona vakavuvuli?

Sa vukei Joni na Yalo Tabu me vakamacalataka na vuna e vola kina na nonai vola. Io, ko ira na tamata sa rawa nira vola e vuqa sara na ka me baleta na bula nei Jisu mai veika e vola ko Joni (Joni 21:25). Ia ko Joni e kaya ni kauta mai na veitalanoa eso ena rawa ni vukei keda meda vakabauta ni ko Jisu “na Karisito [na Vakabula], na Luve ni Kalou. Ena gauna eda vakadinati koya kina, e sana nomu na bula tawa mudu ena vuku ni yacana, ni dou sa vakabauta” (Joni 20:30, 31).

Ena macawa oqo, eda na wilika tiko kina eso na cakacaka mana e a cakava taumada ko Jisu. Na veicakacaka oqo e okati kina na talanoa me baleta na Nona a vukica na wai ko Jisu me waini ena dua na solevu ni vakawati. Eda na wilika talega na gaunisala e a vakabula kina na luvena gonetagane e dua kei na vakabulai ni tamata oya ena tobu ni wai mai Peciseita.

Na veicakacaka mana oqo e sa vakaraitaka ki veikeda ni ko Jisu nai Vakabula. Ena veitalanoa kece oqo eda raica kina na ivakaraitaki ni nodra bula na tamata era sa vakaraitaka na nodra sa vakabauti Jisu. Na nodra ivakaraitaki e sa sureti keda tiko meda sa vakabauti Koya talega.

_Vulica na lesoni ena macawa oqo me na vakarautaki iko ena Siga Tabu, Okotova 5_