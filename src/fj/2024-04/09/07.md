---
title:  Kuri ni Vakasama
date:   29/11/2024
---

Ellen G. White, “ ‘God With Us,’ ” pages 19–26; “Controversy,” pages 601–609, in The Desire of Ages.

“Ni sa yaco ko Jisu me tamata bula, e dauvakaraitaka ni o Koya e duidui sara mai vei Setani. Ia e sega ni yaco walega e kea ko Jisu: ‘Ia ni sa kune ni sai tovo vata kei na tamata, sa vakamalumalumutaki koya, a sa talairawarawa me mate, io me mate e na kauveilatai’ Filipai 2: 8. Ena gauna era veiqaravi kina e vale ni soro ko ira na bete levu ena gauna ni Veiyalayalati Makawa, e sa dauluvata tani na nonai sulu totoka. Sa qai tokara nai sulu vataga era daramaka tiko na bete tale eso. Sa yaco ko Jisu me noda dauniveiqaravi. E soli Koya vakatakidua ko Jisu me isoro ni valavala ca. Ko Jisu e taura ruarua na bete kei na isoro. Ia ko Jisu e “sa vakamavoataki ko koya e na vuku ni noda talaidredre, ka sa qaqi e na vuku ni noda caka cala: sa tau vua na cudruvi sa vu ni noda veivinakati tale; ia e na we ni kena kuita eda sa vakabulai kina.” Aisea 53: 5].

“Na Kalou sa solia ki vei Jsu na keda itotogi, ka solia ki vei keda na loloma e nei Jisu duaduaga. Ko Jisu e sega ni cala ena vuku ni Nona cakava e dua nai valavala ca, Ia e vakaitotogitaki ko Jisu na Kalou ena vuku ni noda ivalavala ca, me rawa kina ki Vua na Kalou me ciqomi keda ena vuku ni bula savasava nei Jisu. Eda sega ni cakava rawa e dua na ka me noda kina na yalololoma ni Kalou. E a mate ko Jisu ena mate e dodonu me a noda. E sa cakava ko Jisu na ka oya me rawa ni noda kina na bula e Nona vakataki Koya. Eda sa vakabulai ena vuku ni Nona mavoa”—Ellen G. White, The Desire of Ages, page 25.

**Taro ni veiwase**:

`Ko Jisu e solia vakalevu sara me vakabulai keda. Ko na vukei ira rawa vakacava na tamata eso mera kila na dina vakaivolatabu totoka oqo ka mera lako mai ki Vua ena vakabauta?`

`Ko vakabauta nai Vola Tabu me na vukei iko ena digidigi dodonu? Se ko vakabauta ga na nomu vakasama kei na vakanananu? Na gaunisala cava e rau duidui kina na sala e rua ni digidigi?`

`E vukei keda vakacava na noda vakabauta nai tukutuku me baleta na gauna? Se ena vukea vakacava na veika bula me kaukauwa na noda vakabauta? Era vakadinadinataka vakacava na veika oqo ni o Koya na Kalou e dina ka bula?`

`Kevaka e tarogi iko e dua na cava na vuna ko vakabauti Jisu kina, ko na sauma vakacava?`