---
title:  Ko Jisu, Duaduaga e Solia ki veikeda na Bula
date:   23/11/2024
---

### Wilika ena Macawa Oqo
Joni 1: 29; Joni 6: 61–68; Joni 1:12, 13; T/Lekutu 13: 23–33; Joni 3:18, 36.

> <p>Wiligusu</p>
> “A sa kaya ki vei ira ko Jisu, ‘Koi Au na Sala, na Dina, kei na Bula. Ena sega ni torovi Tamaqu e dua na tamata ena vukuqu ga” (Joni 14:6).

Ena ivola nei Joni, era sa dautarogi Jisu vakawasoma ko ira na tamata se ko cei ko Koya. Sa qai dausauma ena Nona kaya, “Koi Au.” Na vosa oqo e sa vakaraitaka ni ko Jisu e Kalou. Na “Koi Au” e a basika ki vei Mosese ena vunikau kama ka qai kaya, “SA BULA KOI AU VAKAI AU” (L/Yani 3:14). E muri, na Kalou vata ga oqo, “A sa yaco me tamata ko koya na Vosa, ka tiko vata kei keda, (ia keitou a raica na nonai ukuuku, ni sa vaka nai ukuuku ni Le dua bauga sa vakatuburi maivei Tamana,) sa sinai e na loloma kei na dina” (Joni 1: 14).

Na ulutaga ni “KOI AU” e dua tiko na vakanananu bibi ena iVola nei Joni. Na wiligusu ena macawa oqo e vakatakila ki veikeda na bibi ni vakanananu oqo: ‘Koi Au na Sala, na Dina, kei na Bula. Ena sega ni torovi Tamaqu e dua na tamata ena vukuqu ga” (Joni 14: 6). “Na “Koi Au” e rarama kei vuravura oqo. O Koya na madrai ni bula. O Koya na matamata se katuba ni sipi. O Koya nai Vakatawa Vinaka kei na Vaini Dina.

Ena macawa oqo, ed ana tomana tikoga kina na kena vulici e vuqa nai vakadinadina kaukauwa e solia ko Joni ki veikeda me vakaraitaka ni ko Jisu e Kalou. Ka ni rarawa me tukuni, ni ra lewe vuqa na tamata era sega ni duavata ni ko Jisu nai Vakabula. Eda gadreva meda na kakua ni cakava na cala vata ga oya vakataki keda. Sa vakatalega kina na noda vinakata meda na vukei ira na tamata tale eso era cakava tiko na cala rerevaki vata ga vaka koya.