---
title:  Raica? Oqo na Tamata
date:   16/12/2024
---

`Na gaunisala cava e a tovolea ko Pailato ki vei ira na tamata mera kaya ki vua me sereki ko Jisu? Wilika na Joni 18:38–19:5 ena isau ni taro.`

E sega ni waraki Jisu ko Pailato me sauma na Nona taro me baleta na dina. Ko Pailato e lako ki tautuba me veisautaki ira na tamata mera kaya vua me vakagalalataki ko Jisu. I ani seg ani vakagalalataki Jisu me lako, e sa sega ni qai vakatulewataka rawa na veilewai. Era sa raica na Farisi na leqa nei Pailato. Era sa siqema ni sa rawa ki vei ira mera vakayagataka na lewe vuqa me vakatulewataki Pailato.

Ena gauna ni kanavata ni Lako Sivita, sa dau kenai valavala ki vua na kovana me na dausereka e dua na kaivesu. Na Kanavata ni Lako Sivia e dua na solevu ena kena marautaki na Nona veivakagalalataki na Kalou ki vei ira na Isireli ena nodra tiko vakabobula mai Ijipita. E a tarogi ira na tamata ko Pailato kevaka era vinakata me sereki ko Jisu. E kurabui ko Pailato nira vinakata na tamata me sereki ko Parapa, ka sega ni Ko Jisu, e sega na Nona cala.

Ena gauna oqo, era sa vakalialiai Jisu sara kina ko ira na sotia ni Roma. Era biuta na isala wa vakavotona ena ulu i Jisu. Era daramaka nai sulu lokaloka ki vei Koya. Era vakatoka me dua na tui. Era cakava na ka oya na sotia ni Roma ena nodra vinakata mera doka na Tui ni Roma. Ia era cakava na ka oqo ko ira na sotia mera vakamaduataki Jisu kina.

E vakabauta tu ko Pailato ni sega ni cala ko Jisu. O koya e vinakata me vakagalalataki Jisu. Sai koya oya na vuna e tarogi ira kina na tamata ko Pailato mera veivuke ena nona vakatulewa. Sa qai kauti Jisu mai ki vei ira na tamata ko Pailato. Sa daramaka tu ko Jisu na sala wa vakavotona kei na sulu lokaloka. Sa qai kaya ko Pailato ki vei ira na tamata mera raici Jisu: “Raica na Tamata oqo” (Joni 19: 5). Na vosa oqo e sa vukei keda meda vakananuma na vosa nei Joni na Dauveipapitaisotaki me baleti Jisu: “Raica! Na Lami ni Kalou o Koya sa kauta tani na ivalavala ca ni kai vuravura” (Joni 1: 29). Na kovana mai Roma, ka sega ni ko ira na Jiu era vakasulumi Jisu ena isulu vakatui ka qai vakaraitakai Koya ki vei ira na tamata me vaka e dua na Tui.

Ena Joni 19:6−16, era a kailavaka na lewe vuqa me vakamatei ko Jisu ena vuku ni Nona tukuna ni Luve ni Kalou. Ena gauna e rogoca kina ko Pailato nai ulubale oya, e rere saraga. Sa qai tovolea vakaukauwa ko Pailato me vakabulai Jisu ka sereki Koya. Ia era sa qai kaya ko ira na Farisi kevaka ena sereki Jisu era na sega ni doka na tui e Roma. Ko Pailato e yalodina tu ki vua na tui e Roma. Ia ko ira na tamata era na vakatitiqataka na nona yalodina kevaka ena sereka e dua e tukuna tiko ni tui talega e na matanitu ko Roma. Era kaya na Farisi ni nodra tui duadua ga a tui e Roma. Ko ira na Jiu era cati ira madaga na kai Roma, ira era cati Jisu vakalevu. Era cati Jisu vakalevu mai na nodra lomana na nodra matanitu. Sa rawa cake ki vei ira na Jiu mera talairawarawa ki vei ira na kai Roma era cata ia mera vakamatei Jisu ga.