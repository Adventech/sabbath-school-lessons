---
title:  Kuri ni Vakasama
date:   20/12/2024
---

Wilika na Ellen G. White, “ ‘It Is Finished,’ ” pages 758−764; “ ‘The Lord Is Risen,’ ” pages 779−787; and “ ‘Why Weepest Thou?’ ” pages 788−794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“E a vinakata ko Pailato me vakagalalataki Jisu. Ia e raica ni na sega ni rawa ki vua me na cakava oya ka maroroya tikoga na nona dokai. Ko Pailato e sega ni via vakayalia na nona kaukauwa se vakatulewa vaka kovana. Oya na vuna e vakatara kina me mate ko Jisu e sega na Nona cala. Era lewe vica era cakava na ka vataga e Pailato ena nodra via drovaka na lusi kei na rarawa? Nai tavi e tukuna ki veikeda ka e dodonu meda cakava. Ia na noda bula kocokoco e tukuna ki veikeda meda cakava na veika cala. Ena gauna eda sa tekivu cakava kina na veika ca, eda sa yaco me bobula ki na ivalavala ca. Oti sa na qai daurawarawa meda cakava na veimataqali cala rerevaki eso.”⎯Ellen G. White, The Desire of Ages, page 738.

“Ko Jisu e sega ni solia koso na Nona bula me yacova ni sa cakava na cakacaka e a talai mai kina. Enai otioti ni Nonai cegu, e a qolouvaka yani ko Jisu, ‘Sa otid.’ Joni 19:30. Sa qaqa ko Jisu enai valu. Me vaka ni sa qaqa, ko Jisu e sa marautaka tiko mai lomalagi. Era sa vakasinaiti na agilosi ena reki. Sa druka ko Setani enai valu. E sa kila talega ni sa vakayalia na nona matanitu ena vuravura oqo.

“Ko ira na agilosi kei ira na tamata ena vuravura tale eso era kila nai balebale ni Nona qolou ko Jisu, “Sa Oti”. E a tukuna talega ko Jisu na vosa oqo ki vei ira. Na ibalebale ni vosa nei Jisu oya ni Nona cakacaka ni nodra vakabulai na tamata e sa mai cava. Ko ira na agilosi kei ira na tamata ena vuravura tale eso era vakaivotavota vata kei keda ena qaqa nei Jisu”⎯Ellen G. White, The Desire of Ages, page 758.

**Taro ni veiwasei**:

`Na vakatulewa cava ko na rawa ni cakava mo levea kina na cala e a cakava ko Pailato?`

`Na cava na vuna e mate kina ko Jisu ena vukuda? Na cava na vuna e mai keda sosomi kina? Na cava na vuna e yaga kina me vakabulai keda na Nona mate? Na tikina cava main a Vola Tabu e tokona na nomu sau ni taro?`

`Na cava na ka e yaco ena veitabagauna sa oti e solia nai vakadinadina kaukauwa ni sa tucake tale mai na mate ko Jisu?`

`Wilika na 1 Koronica 15:12−20. Era vakaraitaka vakacava na veitikina oqo ni ko ira na mate era moce tu me yacova na Lesu Vakarua mai?`