---
title:  Na Madua kei na Kena Kauveilatai na Gauna Lagilagi nei Jisu
date:   14/12/2024
---

### Wilika ena Macawa Oqo
Joni 18:33–38; Joni 18:38–19:5; Joni 19:25–27; Joni 20:1–7; Joni 20:11–13.

> <p>Wiligusu</p>
> “Sa qai kaya vua ko Pailato, Ko iko bagi na tui? Sa kaya ko Jisu, Ko sa kaya niu sa tui. A ka oqo kau sa sucu mai kina, ia na ka oqo kau sa lako mai kina ki vuravura oqo, meu dautukuna na ka dina. O koya yadua sa vakabauta na ka dina, sa rogoca na noqu vosa’” (Joni 18:37).

Ko Jisu a mate ka sa tucake tale mai na mate. Na ka ruarua a yaco oqo e dua tiko na ka bibi duadua enai vola nei Joni. Na Joni 1- 10 e vosa tiko ena veika kece e a sotava tiko na bula nei Jisu ena loma ni tolu veimama na yabaki. Ia na Joni 11- 20 e talanoataka tiko na veika a yaco ki na bula nei Jisu ena loma ni dua ki na rua na macawa.

Ko Maciu, Marika, Luke, kei Joni eratou talanoa kece tiko me baleta na mate nei Jisu ena sala duidui. Na nodratou italanoa me baleta na mate nei Jisu e duavata. Ia o koya e volavola e vosa tiko me baleta na mate nei Jisu ena sala e vakatakilai kina na ulutaga bibi ena nodratou duivola. Ko Maciu e vosa tiko me baleta na sala e a mate kina ko Jisu e taqomaka na vosa ni yalaya ena Veiyalayalati Makawa. Ko Marika e kaya ni sala e mate kina ko Jisu ena kauveilatai e sa vakatakila na Nona papitaiso. Ko Luke e vakaraitaka ki veikeda na sala e vakabulai keda kina na kauveilatai ka vakabulai keda enai talanoa me baleta na tamata daubutako ena kauveilatai.

Ko Joni e vakaraitaka na gaunisala e yaco kina na kauveilatai me dokai kina ka soli kina vu ana veivakacecerei kei na veivakalagilagi. Na vakanananu oqo e veisemati vata na vosa “na gauna” ena vola nei Joni (Joni 7:30; Joni 8:20; Joni 12:27). Eda na vakataroga beka, ena rawa vakacava me yaco na mate nei Jisu ena kauveilatai me gauna talega ena vakacecerei kina ka vakalagilagi kina? Na kauveilatai sai koya na sala lolovira duadua vei ira na kai Roma mera vakamatea kina e dua na tamata. Ko Jisu mate tu ena Nona madua. Ena gauna vata ga, o Koya e na dokai kina ni sa noda I Vakabula.