---
title:  Ko Jisu e Vosa ena Vukuna na Kalou
date:   07/10/2024
---

`Wilika na cakacaka mana ena Joni 6: 14, 15, 26–36. Na cava era nanuma na tamata me baleta na cakacaka mana? E vakayagataka vakacava ko Jisu na cakacaka mana me vakatavulici ira na tamata mera kila se ko cei ko Koya?`

Era namaka tiko na Jiu e dua nai Vakabula me lako mai ki vuravura me mai vakabulai ira vei ira na kai Roma. E rua na ka dredre ena dodonu me na cakava e dua na turaganivalu ena gauna ni valu oya me vakani ira na lewe ni nona mataivalu ka qarauni ira na sotia era rarawa se mate. E vuqa sara na cakacaka mana e cakava ko Jisu e vakaraitaka ni sa rawa ki vei Koya me vakania e dua na mataivalu ka qarauni ira era rarawa se mate.

Ia ko Jisu e sega ni lako mai me vakania e dua na mataivalu se qarauni ira era rarawa se ko ira na sotia era sa mate. Ena gauna e vakani ira kina e lewe 5,000 na tagane, e vakaraitaka ni o Koya e tautauvata kei na Madrai e solia na bula. Na cakacaka mana e sa vakaraitaka ni Kalou vakataki Koya e lako sobu mai lomalagi. Ko Jisu e kaya, “Koi Au na madrai e sa solia na bula. Kevaka e dua sa lako mai ki vei Au ena sega ni via kana tale” (Joni 6: 35).

Sa raica na gaunisala e tekivutaki kina na kacikacivaki me baleta na madra ena vosa “koi Au”? Oqo na itukutuku oqo sai matai ni vitu nai tukutuku e tukuna ko Jisu me baleti Koya ena iVola nei Joni o koya e tekivutaki tiko ena vosa “koi Au.” Yadudua mai na vitu nai tukutuku ni “koi Au” e veisemati tiko kei na dua na vosa vakaiyaloyalo e vakaraitaka ki veikeda se ko cei ko Jisu. Meda raica sara mada vakavoleka nai tuvatuva ni vitu na “koi Au” e a tukuna ko Jisu, (1) “Koi Au na madrai e solia na bula” (Joni 6: 35). (2) Ko Jisu e kacivaka, “Koi Au na rarama kei vuravura [tamata kece e tiko e vuravura]” (Joni 8:12). (3) E kaya talega ko Jisu, “Koi Au na katuba” (Joni 10:7, 9)). (4) Jisu e kaya, “Koi Au na iVakatawa Vinaka” (Joni 10:11, 14). (5) Jisu e kaya, “Oi au na vu ni tucake-tale, kei na vu-ni-bula” (Joni 11:25). (6) A sa kaya ko Jisu, “Koi Au na sala, kei na Dina, kei na Bula” (Joni 14: 6). (7) Otioti, sa qai kaya ko Jisu, “Koi Au na Vaini dina” (Joni 15: 1). Na vitu na vosa vakatautauvata oqo e sa vukei keda meda kila na dina vakaivolatabu me baleti Jisu. Sa vakatalega kina na vosa vakatautauvata na “koi Au” e sa vukei keda meda vakananuma na Lakoyani 3. Ena Lakoyani - 3, e a vakatakilai Koya kina na Kalou ki vei Mosese e dua sa Cecere sara, sai Koya na “koi Au” (veidutaitaka vata kei na Joni 8:58). Ko Jisu na ‘Koi Au’.

Ka ni rarawa me tukuni ni ko ira na tamata ena gauna nei Jisu era sega ni kila na dina bibi vakaivolatabu oqo. Ko ira na tamata era se vakasaqara tikoga na iVakabula ena mai solia ki vei ira na kalougata kei na vutuniyau ena bula oqo. Era sega ni via kila na dina ni Vola Tabu e veituberi ki na bula tawa mudu. Ena vuku ni ka oya, sa dodonu kina ki veikeda meda na qaqarauni. Se oikeda talega eda na tacori ena dai vata ga oqo.”