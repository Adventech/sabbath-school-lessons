---
title:  Kuri ni Vakasama
date:   11/10/2024
---

Wilika na Ellen G. White, “The Crisis in Galilee,” pages 383–394; “ ‘Lazarus, Come Forth,’ ” pages 524–536; and “Priestly Plottings,” pages 537–542, in The Desire of Ages.

“Na bula nei Jisu ena solia na bula ki vei ira kece e vuravura. Na bula oqo e tiko ena Vosa nei Jisu. Ena Nona vosa, e vakabula kina na mate veiveitauvi ko Jisu ka vakarota na tevoro me lako tani mai vei ira na tamata. Ena Nona vosa e a vakarota kina na waitui me maravu. Ena Nona vosa, e vakayadrata kina na mate ko Jisu. Ko ira na tamata era raica ni a vosa ko Jisu ena kaukauwa. E vosataka na vosa ni Kalou me vaka ga na Nona a vakayagataka na Kalou ena Veiyalayalati Makawa me vosa kina ki vei ira na tamata. Nai Vola Tabu taucoko e vakatakilai Jisu ki veikeda. O Koya nai Vakabula e gadrevi ira na Nona itokani mera vakabauta na iVola Tabu. Ena gauna sa biuti ira kina ko Jisu ka lesu tale ki lomalagi, sa gadrevi ki vei ira na Nona itokani mera vakabauta na iVola tabu. Sa dodonu mera na bula me vakataki Jisu. ‘Na nodra bula ena vakatau ena ka e tukuna na Kalou’ Maciu 4: 4].

“Na kakana e tokona na yagoda. Sa vakatalega kina na iVola Tabu e tokona na noda bula vakayalo. Na tamata kece sa dodonu me ra bula vakataki ira mai nai Vola Tabu. Sa dodonu meda kana me rawa nida kaukauwa. Sa dodonu meda wilika na iVola Tabu vakataki keda. Meda kakua ni ciqoma na nona ivakamacala e dua tani tale ni kaya nai Vola Tabu. Na veitamata yaduduasa dodonu me vulica vakavinaka nai Vola Tabu. Sa dodonu meda kerea na Kalou me tala sobu mai na Yalo Tabu me vukei keda meda kila na cava e kaya tiko”—Ellen G. White, The Desire of Ages, page 390.

**Taro ni veiwasei**:

`Ena macawa oqo eda raica tiko kina na gaunisala e vakani ira kina e 5000 na tamata. Ko Jisu a vakabula talega e dua na tamata sucu mataboko. Oti sa qai vakayadrati Lasarusa mai na mate. Ena veitalanoa yadudua, e vakatakila kina ko Jisu nai vakadinadina kaukauwani o Koya na Kalou. Ia na veicakacaka mana oqo, e vakavuna na nodra tawase na Jiu. Eso na tamata era vakabauti Jisu. Eso tale era vakatitiqataki Koya. Na cava na vuna ko nanuma kina ni so na tamata era cata na Kalou, dina ga ni tiko nai vakadinadina kaukauwa me ciqomi kina?`

`Nai talanoa ena macawa oqo e vakaraitaka ki veikeda ni ko Jisu e Luve ni Kalou. Na cava sa rui bibi kina na dina vakaivolatabu oqo ki na noda vakabauti Jisu ni o Koya na Luve ni Kalou?`