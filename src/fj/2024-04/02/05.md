---
title:  'Jisu e Vakabula e Dua na Tamata Mataboko: Wase 2'
date:   09/10/2024
---

`Wilika na vo ni talanoa me baleta na mataboko ena Joni 9:17–34. Na taro cava era taroga ko ira na Farisi ki vua na tamata mataboko ni oti na nona vakabulai koya ko Jisu? E a sauma vakacava?`

Na Joni 9:17–34 sai koya na tiki ni Vola duaduaga nei Joni e sega ni rairai kina vakatamata ko Jisu enai talanoa. Ia ko ira na tamata ena italanoa era veitalanoataki Koya. E tekivutaki nai talanoa ni tamata mataboko ena dua na taro era a taroga na itokani nei Jisu. Era gadreva mera kila kevaka na nonai valavala ca na tamata mataboko se na nodrau ivalavala ca na nona itubutubu e vakavuna na nona mataboko (Joni 9: 2). Ena vuku ni ka oya, nai valavala ca sai koya na ulutaga talega ni veitalanoa ena wase ni talanoa oqo. Era nanuma na Farisi ni sa ivalavala ca ko Jisu ena vuku ni Nona veivakabulai ena Siga ni Vakacecegu (John 9:16, 24). Era lasu na Farisi me baleta na nona vakabulai na tamata mataboko. Era kaya ki vua, “O iko a sucu i valavala ca mai” (Joni 9: 34).

Sa raica na moici ni talanoa? Na tamata a mataboko e sa tekivu me rai vakavinaka mai. E raica e matana ka kila na veika ena nona vakasama ni ko ira na Farisi era ni vinakata mera raica ka vakabauti Jisu. Era sa qai mataboko ga vakalevu na Farisi ena nodra kila na veika me baleti Jisu (Joni 9:16). Sai koya oy ana vuna era sega ni kila kina na vanua e lako mai kina (Joni 9:29).

E vakayagataka nai talanoa oqo ko Joni me tukuna ki veikeda se ko cei ko Jisu. Ko Joni e tukuna ki veikeda ni ko Jisu “na Rarama kei vuravura [tamata kece sara]” (Joni 9: 5; veitutaitaka vata kei na Joni John 8:12). Ko Jisu e tawa kilai talega. Nai talanoa oqo me sauma eso na vakatataro me baleta na ka vuni oqo. Ko cei ko Jisu? E lako mai vei? Na cakacaka cava e mai cakava ena vuravura oqo (Joni 9:12, 29; veidutaitaka vata kei na Joni 1:14). Ko Joni e vosa tale tikoga me baleti Mosese ena wase oqo (Joni 9:28, 29; veidutaitaka vata kei na Joni 5:45, 46 kei na Joni 6:32). Otioti, e vosa tiko ko Joni ena vuku ni ka era vakila na lewe vuqa me baleti Jisu. Eso na tamata era lomana vakalevu nai valavala ca ka sega ni dina ni Vola Tabu. Eso tale na tamata era ciqomi Jisu ena vakabauta (Joni 9:16–18, 35–41; veidutaitaka vata kei na Joni 1: 9–16; Joni 3:16–21; Joni 6: 60–71).

Era sa mataboko vakayalo ko ira na iliuliu ni lotu. Ko ira e dodonu mera imatai mera ciqomi Jisu ni Vakabula. Ia era biliga tani nai vakadinadina kaukauwa kece ni talai ira mai na Kalou. Era sega ni raica rawa na dina . Se era sega beka ga ni via raica. Nai talanoa oqo e dua tiko na ivakasala kaukauwa me baleta na kena na rawa ni vakaisini keda na lomada meda vakabauta na ka lasu.

`Na lawa bibi cava eda wilika tiko ena 1 Koronica 1: 26–29. Ena rawa ni vukei keda vakacava na lawa oqo ena gauna oqo?`