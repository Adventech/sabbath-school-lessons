---
title:  Filipi kei Nacanieli
date:   23/10/2024
---

`Wilika na Joni 1: 43–46. Na cava e vakatakila nai tukutuku nei Filipi me baleta na nona vakabauti Jisu?`

Ko Filipi e lako mai Peciseita. Sa vaka-kina ko Adriu kei Pita. Ko Filipi e kunei koya na nonai tokani ko Nacanieli ka tukuni Jisu ki vua. Ko Joni na Dauveipapitaisotaki e vakatokai Jisu na Lami ni Kallou. Ko Adriu e tukuna ki vei Pita ni sa raica na iVakabula. Ia ko Filipi e vakatokai Jisu ni o Koya a volai tukutukutaka ko Mosese kei ira na parofita. Ko Filipi e vakuritaka tale na yacana me ko Jisu na kai Nasareci, Sa qai solia ki vei Filipi ko Nacanieli e dua na kenai sau kaukauwa.

Na ka e tukuna ko Nacanieli e sa vakaraitaka ki veikeda na loma ca e tiko e lomana me baleta na tauni lailai oqo ko Nasareci. Io, e sega na tui me na lako mai na tauni oqo. Na noda lomaca me baleta e dua na ka sa rawa ni dautarovi keda mai na noda raica na kedra yaga na tamata. E qai sauma vakacava ko Filipi? E sega ni via veileti vata kei Nacanieli, e sa qai sureti Nacanieli me lako mai me kila na dina vakataki koya. Ko Filipi e kaya, “Lako mai ka raica” (Joni 1: 46). Sa qai lako ko Nacanieli ka raica.

`Wilika na Joni 1: 47–51. E rawai Nacanieli vakacava ko Jisu me kila ko cei ko Koya? E qai sauma vakacava ko Nacanieli?`

Nai sau ni taro nei Nacanieli ena vuku ni veisureti nei Filipi e yali tiko ena kedrau maliwa na tikina e 46 kei na 47. Ia, eda kila ni a tucake ko Nacanieli ka lako me raica. Na nona veitokani ko Nacanieli vata kei Filipi e rui ka bibi mai na ka e vakayavalata na lomana me baleti ira mai Nasareci. Sa sota ko Nacanieli vata kei Jisu ka sa yaco me veisau na nona bula ena gauna saraga oya.

Ko Jisu e cavuta na veivosa vinaka me baleti Nacanieli. E kaya ni ko Nacanieli e dua na Isireli ena rawa mo vakabauta (Joni 1: 47). Ko Nacanieli e sega ni lasu ka sega ni dauvakalialiai ira na tamata. Na vosa vinaka nei Jisu me baleti Nacanieli e duidui main a vosa nei Nacanieli me baleti Jisu (Joni 1:46). E a sauma na vosa nei Jisu ko Nacanieli ena kurabui baleta ni se bera ni rau sota vakadua kei Jisu. Ena rawa vakacava me kilai koya ko Jisu?

Sa qai tukuna ko Jisu ni a kunei Nacanieli ena ruku ni vu ni lolo. Nai tukutuku lailai oqo e veisautaki Nacanieli. Ena veivuke ni Yalo Tabu, e raici Nacanieli kina ko Jisu ni masu tiko ka vakasaqara tiko na dina ena ruku ni vunikau oya (wilika Ellen G. White, The Desire of Ages, pages 140, 141). Sa vakatusa ko Nacanieli ni ko Jisu e dua na qasenivuli, na Luve ni Kalou, ka nodra tui na Isireli.