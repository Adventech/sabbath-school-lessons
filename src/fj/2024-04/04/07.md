---
title:  Kuri ni Vakasama
date:   25/10/2024
---

Wilika na Ellen G. White, “Nicodemus,” pages 167–177, in The Desire of Ages.

E a vakasaqara ko Nikotimo na Veiyalayalati Makawa ena dua na sala vou. E sega ni vakasaqara nai tukutuku me vukei koya me tutaka na nonai ile ni vakanananu se me qaqa ena ivalu. Ko Nikotimo e wilika nai Vola Tabu me rawata na bula vakayalo. E vakatara na Yalo Tabu me liutaki koya. E sa qai tekivu me vakila na matanitu ni vakalomalagi. . . .

“Sa vukei keda na noda vakabauta meda ciqoma kina na yalololoma ni Kalou. Ia na vakabauta e sega ni noda iVakabula. Na vakabauta e vukei keda meda tauri Jisu ka ciqoma na Nona isoro ena vuku ni noda ivalavala ca. . . . E vukei keda talega ko Jisu meda veivutunitaka na noda talaidredre ki na vunau ni Kalou. Na veivosoti na isolisoli talega nei Jisu.

“Eda vakabulai vakacava? Ko Mosese e laveta cake na gata ena vanua dravuisiga. Ena sala vata ga oya sa laveti cake kina ko Jisu ena kauveilatai. Ko ira kece e lasutaki ira na gata ka kati ira sa rawa nira raica mera bula. Sai koya oy ana vuna e kaya kina ko Joni na Dauveipapitaisotaki, “Raica na Lami ni Kalou sa kauta tani nai valavala ca ni kai vuravura” [Joni 1: 29]. Na dina vakayalo, sa tautauvata kei na rarama, e serau mai ena kauveilatai. Na rarama oqo e vakatakila ki veikeda na loloma ni Kalou. Na loloma ni Kalou e tuberi keda ki Vua. Kevaka ed ana ciqoma na loloma oqo, na Kalou ena kauti keda ki vei Jisu. Sa na qai vukei keda ko Jisu meda kaya nida sa veivutunitaka na noda iavalavala ca ka lako tani mai kina. Nai valavala ca oqo e a vakoti Jisu ki na kauveilatai. Oti e sana qai solia ki veikeda na Yalo Tabu e dua na bula vou. Na noda vakasama kei na noda gagadre oya meda talairawarawa ki vei Jisu. Na Yalo Tabu sa na vakavouia na lomada kei na vakasama, meda tautauvata kei Jisu. Na Yalo Tabu e sa na vola talega na vunau ni Kalou ena noda vakasama kei na lomada. Sa na qai rawa nida kaya vata kina kei Jisu, ‘Au sa reki me’u kitaka na ka ko ni sa vinakata, noqu Kalou: Io, na nomuni vunau sa tu e na vu ni yaloqu’ Same 40:8.”—Ellen G. White, The Desire of Ages, pages 175, 176.

**Taro ni veiwasei**:

`E lako mai ko Joni na Dauveipapitaisotaki me vakarautaki ira na tamata ki vei Jisu. Na cava na vakanananu vakatamata ni vuavuai vinaka na nona cakacaka? Ko nanuma ni ko Joni e mana na nona cakacaka ena sala e raica ka baleta na kena vuavuai vinaka na nona cakacaka e dua na tamata?`

`E muri, sa qai wasea kina ko Joni eso na vakatitiqa dina e a tu vei koya me baleti Jisu (Maciu 11: 2, 3; Luke 7:19). Na cava e vakavuna na vakatataro nei Joni? Na cava eda na rawa ni vulica mai na nona vakatataro me baleta na gaunisala meda kaukauwa kina ena noda vakabauta?`