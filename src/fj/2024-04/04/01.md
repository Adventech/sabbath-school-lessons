---
title:  Nai Vakadinadinaki Vua nai Vakabula
date:   19/10/2024
---

### Wilika ena Macawa Oqo
Joni 1:19–23; Joni 1:29–37; Joni 1:35–39; Joni 1:43–46; Joni 3:1–21.

> <p>Wiligusu</p>
> “Sa vosa ko Jisu, ka kaya vua, E dina, e dina, au sa kaya vei iko, Kevaka sa sega ni sucu tale na tamata, ena sega ni raica rawa na matanitu ni Kalou” (Joni 3: 3).

Ko Jisu e solia ki veikeda na ivakadinadina kaukauwa mai nai Vola Tabu me tokona na veika e tukuna me baleti Koya. E dua na ka e tukuna ko Jisu me baleti Koya, “E dina, e dina, au sa kaya vei kemudou, O koya sa vakabauti au sa rawata na bula tawa mudu” (Joni 6: 47).

Na Nona veisautaka na waini ko Jisu. Na Nona vakania e udolu na tamata ena vica walega nai buli madrai. Na Nona a vakabula na luvena gonetagane e dua vei ira na nodra iliuliu na Jiu. Na Nona vakabula tamata oya ena tobu ni silisili mai Peciseita. Na Nona a vakabula na tamata s sucu mataboko ko Jisu. Na Nona a vakayadrati Lasarua tale mai na mate ko Jisu kei na vuqa tale. Ko Joni e vola e vuqa sara nai talanoa me baleti ira e lewe vuqa era ivakadinadina nei Jisu. Na nodra italanoa e sa tukuna ki veikeda se ko cei ko Jisu. Ko ira na vakadinadina oqo era okati kina na Jiu, seg ani Jiu, vutuniyau kei ira na dravudravua, tagane kei na yalewa, liuliu, ko ira era vuli kei ira era sega ni vuli.

E vosa tale tikoga ko Joni me baleta na gaunisala e yaco kina na Kalou vakataki Koya me ivakadinadina ena vukui Jisu. Sa vaka-kina na iVola Tabu. Ko irau ruarua na Ivola Tabu kei na Kalou na Tamana e rau vakaraitaka ni ko Jisu nai Vakabula.

Ena macawa oqo, eda na tekivu enai talanoa nei Joni na Dauveipapitaisotaki me baleti Jisu. Oti eda na qai raica yani nai talanoa me baleti Jisu mai vei Adriu kei Saimoni Pita, Filipi kei Nacanieli kei na dua na ivakavakadinadina e sega ni namaki, nodra iliuliu na Jiu na yacana ko Nikotimo. Eda na qai raica e dua na ivakadinadina kaukauwa mai vei ira kecega: o koya e a vola na iVola nei Joni vakataki koya.