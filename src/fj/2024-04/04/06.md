---
title:  Nikotimo
date:   24/10/2024
---

`Wilika nai talanoa me baleti Nikotimoena Joni 3:1–21. E vakatakila vakacava ki veikeda nai talanoa oqo, se ko cei ko Jisu?`

Ko Nikotimo e dua tiko nai liuliu dokai ka vutuniyau e Isireli ka dua na lewe ni matabose icake ni veika ni lotu nodra na Jiu e vakatokai na Sanhedrin. Nai talanoa nei Nikotimo me baleti Jisu e dua tiko na tiki bibi ni vola nei Joni ena vuku ni vica na vuna. Ko Nikotimo e kaya ni ko Jisu na “Rapai” se vakavuvuli. E vakabauta talega ko Nikotimo ni veivakatakilakila e cakava ko Jisu e sa ivakadinadina ni ko Jisu e lako mai lomalagi. Ni bera ni qai vakila ko Nikotimo na ka e a cakava, e sa solia nai vakadinadina me tokona na vakanananu ni ko Jisu na iVakabula.

Ko Nikotimo e vakabauta na veivakatakilakila nira ivakadinadina ni o Koya na Kalou e talai Jisu mai. Ia e sega ni vakabauta ni vakatakilakila era sa ivakadinadina ni ko Jisu e maroroya kece tiko na vosa ni yalayala ni Kalou me baleta na iVakabula ena Veiyalayalati Makawa. Sai koya oya na vuna e lako mai kina ko Nikotimo ki vei Jisu vata kei na so na yalo ni vakatitiqa. E se sega tiko ni vakabauta ena gauna oqo ni ko Jisu na iVakabula dina.

`Na cava na ka e tukuna ko Jisu ki vei Nikotimo me vakaraitaka kina ni o Koya e raica na ka kece e tu e lomana? Wilika na Joni 3:3–21 me sauma na taro.`

Ko Jisu e kila na veika e tiko ena loma ni tamata taucoko. Ko ira na Jiu era vakabauta ni ko ira era sega ni Jiu era gadreva na veivakabulai. Ia era lewe vuqa na Jiu era sega ni kila ni ko ira talega era gadreva na veivakabulai. Era gadreva na yalo vou. E sega ni dua e qai sucu mai sa vakabulai rawa tu

Totoka na kedrai talanoa na Jiu me tekivu mai vei Eparaama. Era taukena e vuqa sara na veivakalougatataki vakayalo (wilika na Roma 3:1, 2). Ia e se sega ni se rauta oya. Ko Jisu e kaya ki vei Nikotimo ni o koya me vaka ni vakavuvuli ka iliuliu e Isireli, ena dodonu me sucu tale.

Oti sa qai vakaraitaka ko Jisu ki vei Nikotimo na lailai ni nona kil ana ka me baleta na veivakabulai. Sa kaya ko Jisu, ‘Sai iko beka na ivakavuvuli ena kedra maliwa na Jiu ka sega ni kil ana veika oqo?’ ” Io, na vosa nei Jisu e vaka-kidrotaki Nikotimo.

E tu vei Nikotimo na vakatataro me baleti Jisu ena gauna oya. Ia e muri, sa qai tu ko Nikotimo ena yasa iJisu vata kei ira na itokani dina nei Jisu (wilika na Joni John 19:39).

`Na cava nai balebale ni sucu vou? Na cava na vuna e cakava kina ko Jisu na sucu vou tale me dua tiko na tiki bibi ni Lotu Vakarisito?`