---
title:  E Vakatakila ko Meri na nona Vakabauti Jisu
date:   11/11/2024
---

Ni vo tiko e ono na siga me qai caka na Kanavata ni Lako Sivia, sa sikovi Meri, Maca kei Lasarusa na ganedrau ko Jisu. Na Kavavata ni Lako Sivia s akoya na gauna a vakabulai ira kina na Isireli na Kalou ena nodra tiko vakabobula mai Ijipita. Ena dua ga na gauna lekaleka ki muri, e a vakayadrati Lasarua kina ko Jisu mai na mate. Ko Jisu a vakabulai Pita talega, na wekadra mai na mate ca ni yago e dauveiveitauvi. E a cakava ko Pita e dua na solevu ni kana magiti me rokovi kina ko Jisu ka me vakaraitaka talega ki Vua na nona vakavinavinakataka na Nona a vakabulai koya. Ko Maca e veiqaravi ena kanavata. Ko Lasarusa e dabe ena teveli vata kei ira na vulagi (Joni 12:1−8).

`Na cava na ka e cakava ko Meri ena gauna ni kana magiti? Na cava na ka e vakaraitaka ki veikeda na ka e cakava me baleti koya? Sa vakatalega kina, na cava na ka e vakaraitaka ki veikeda na ka e cakava se ko cei jina ko Jisu? Wilika na Joni 12:1−3`

E sau levu sara na Waiwai boivinaka. E tautauvata kei na isau ni dua na tamata cakacaka ena loma ni dua na yabaki ena gauna oya. De rairai na nona volia ko Meri na tavaya waiwai boivinaka oqo oya me vakaraitaka ki vei Jisu na nona vakavinavinakataki Koya ena Nona vosota na nona ivalavala ca kei na Nona vakayadrati ganena tale mai na mate. E sa nakita oti tiko mai ko Meri me na dua na siga, me na lumuta kina na yagoi Jisu, ni sa mate ka sa laki vakadavori ena ibulubulu. Ia e sa qai rogoca ko Meri ni na laki yaco me Tui ko Jisu. E gadreva me o koya nai matai ni tamata me na lumuti Koya ka kauta mai ki Vua na dokai.

E sega ni vinakata ko Meri me dua e kila na ka e cakava tiko. Ia ko Joni e sa qai tukuna ki veikeda, “Ka sa curuoso na loma ni vale taucoko e nai boi ni waiwai” (Joni 12: 3). Sa qai cudruvi Meri ko Jutasa ena nona kaya ni dodonu me volitaki na waiwai boivinaka oya ka soli na keai lavo ki vei ira na dravudravua. “Ia sa qai kaya ko Jisu, Laivi koya ga: sa maroroya na ka oqo ko koya ki na siga kau na bulu kina: ka sa tiko vakadua kei kemudou ko ira na dravudravua; ia koi au, kau sa sega ni tiko vakadua kei kemudou” (Joni 12: 7, 8).

Ko Jisu e kila na ka e tiko e lomadra na tamata. Eda na raica vakawasoma na vakanananu bibi oqo ena Vola nei Joni (Joni 2: 24, 25; Joni 6: 70, 71; Joni 13: 11; Joni 16:19). E kila ko Jisu na ka e tiko ena lomai Jutasa ena solevu ni kanavata ena vale nei Pita. E via vakadeitaka ko Joni me tukuna ki veikeda ni ko Jutasa e kocokoco ka daubutako (Joni 12: 6).

`E kila ko Jisu na ka e tiko ena lomai Meri kei Jutasa. E kila talega ko Jisu na ka e tiko e lomamu. Na cava e dodonu me na vakatavulica ki veikeda na dina bibi oqo me baleta na noda gadrevi Jisu me veisautaka na noda bula ka vakasinaiti keda ena Nona bula vakatabui?`