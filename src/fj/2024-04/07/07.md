---
title:  Kuri ni Vakasama
date:   15/11/2024
---

Wilika na Ellen G. White, “The Test of Faith,” pages 145–155, in Patriarchs and Prophets; “In Pilate’s Judgment Hall,” pages 723–740, in The Desire of Ages.

E a tekiduru sobu ena yavai Jisu ko Tomasi ka kaya ki vei Jisu, “Noqu Turaga, ka noqu Kalou” [Joni 20: 28]. . . .Ko Jisu e ciqoma na vakabauta nei Tomasi, ia ena gauna vata ga oya e a cudruvi Tomasi kina ko Jisu ena dela ni loloma ena ni nona a vakatitiqa. “Sa kaya vua ko Jisu, Ni ko sa raici au, Tomasi, ko sa vakadinata: sa kalougata ko ira era sa sega ni raica, ka ra sa vakadinata” [Joni 20: 29]. Ke a vakamarautaki Jisu sara vakalevu na vakabauta nei Tomasi kevaka me a vakabauta ga ko Tomasi na ka eratou sa tukuna oti ki vua na nonai tokani me baleti Jisu. Kevaka e da vakadadamuri Tomasi tiko ena gauna oqo, e na sega ni dua ena vakabauta ka me vakabulai. Ko ira kece era sa ciqomi Jisu ena dodonu mera na ciqomi Koya ena vuku ni nodra italanoa na tamata eso me baleti Koya.

“E lewe vuqa na tamatta era dauvakatitiqa. Era dauvakaulubaletaka na vakatitiqa baleta nira kaya kevaka e tiko vei ira nai vakadinadina o koya e tiko vei Tomasi, era na qai vakabauta. Ko ira na tamata vakaoqo era sega ni tiko ni kila ni sa tiko oti vei ira na ivakadinadina e vuqa sara. Era lewe vuqa na tamata era wawa me vakataki Tomasi, ena nodra waraka na Kalou me taliraka tani na veivurevure kecega ni vakatitiqa. Ia era na sega vakadua ni vakabauta. Ena vakalailai ga, era na seg ani vakabauta. Ko ira na tamataa era raica tiko na yasana butobuto ni veika kecega ka vakaiulubale era sega tiko ni kila na ka era sa cakava tiko. Era sa teivaka tiko na sore ni vakatitiqa. E dodonu mera sa vakumuna vata nai tei vakarerevaki ni vakatitiqa e tubu mai ena veisore ni tei oqo. Oti ena lailai na nodra kaukauwa me vakanuinui ka vakabauta ena gauna era na gadreva kina vakalevu sara kina na vakabauta kei na vakadinata.”—Ellen G. White, The Desire of Ages, pages 807, 808.

**Taro ni veiwasei**:

`E duidui vakacava na nodrau duivakabauta ko Eparaama kei Tomasi? Na cava na ka eda na rawa ni vulica mai na kedrau duitalanoa?`

`Kerei ira eso na lewe ni kalasi me nodra vakabauta me baleti Jisu. Ena duidui beka na noda duitalanoa me baleti Jisu. Ia, e yaco vakacava na noda duitalanoa me baleti Jisu me vakatakila ki veikeda na dina vakaivolatabu vataga me baleti Koya?`

`E a tarogi Jisu ko Pailato, “Na cava na dina?” E vukei keda vakacava na Vola nei Joni me sauma na taro oqo?`

`Raica na Taniela 2 kei 7. Erau solia vakacava ki veikeda na wase e rua oqo e vuqa sara na yavu meda vakabauti Jisu kina?`