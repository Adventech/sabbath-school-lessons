---
title:  Na Kalou e Vakalougatataki ira era Vakabauta
date:   09/11/2024
---

### Wilika ena Macawa Oqo
Joni 8: 56; Vakatekivu 18:16−18; Joni 12: 1−3; Joni 19: 4-22; Joni 20:19–31; Maciu 24: 2.

> <p>Wiligusu</p>
> “Sa kaya vua ko Jisu, Ni ko sa raici au, Tomasi, ko sa vakadinata: sa kalougata ko ira era sa sega ni raica, ka ra sa vakadinata” (Joni 20: 29).

Eda wilika ena ivola nei Joni era lewe vuqa na tamata era sa sotavi Jisu. Ko ira tamata oqo e duidui na nodra vakabauta kei na ka era lako curuma. Ia era dui tukuna yadudua e dua na ka bibi me baleti Jisu.

Meda raica mada na veika era dui tukuna ko ira na tamata oqo me baleta na Turaga. Ko Joni na Dauveipapitaisotaki e kaya: “Raica na Lami ni Kalou” (Joni 1: 36). Filipi: “Keitou sa kunei koya sa volavola kina ko Mosese e na vunau, kei ira talega na parofita” (Joni 1: 45). Nacanieli: “Vakavuvuli, koi kemuni na Luve ni Kalou, koi kemuni na nodra Tui na Isireli” (Joni 1: 49). Na yalewa ni Samaria: “Sai koya oqo na Karisito, se segai?” (Joni 4: 29). Ko ira na kai Samaria: “Oqo keimami sa sega ni vakabauta e na vuku ni nomu vosa ga: ni keimami sa rogoca koi keimami, ka kila ni sai koya dina oqo na nodrai Vakabula na kai vuravura” (Joni 4: 42). Saimoni Pita: “Kemuni na Turaga, keitou na lako vei cei? sa tu ga vei kemuni na vosa ni bula tawa mudu” (Joni 6: 68). Maca: “Io, na Turaga: au sa vakadinata ni sa Karisito koi kemuni, na Luve ni Kalou, ko koya sa dodonu me lako mai ki vuravura” (Joni 11: 27). Na tamata mataboko: “Au a mataboko ka oqo au sa rai” (Joni 9: 25). Pailato ki vei ira na Jiu: “Raica na nomuni tui” ka “au sa seg ani raica ki Vua e dua na cala” (Joni 19:14, 6). Tomasi: “Na noqu Turaka ka noqu Kalou” (Joni 20: 28).

Ko cei ko ira na tamata oqo? Na cava na vuna era tukuna kina veika oqo me baleti Jisu?