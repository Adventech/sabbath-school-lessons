---
title:  Na Nodai Talanoa me Baleti Jisu
date:   14/11/2024
---

Raitayaloyalotaka mada ena nomu vakanananu ni ko a tiko vata kei Jisu mai kea ka raici Koya ni a cakava na Nona cakacaka mana. Eda sa na vakabauti Jisu ni oti na noda sa raica na veivakatakilakila kei na veika e veivakurabuitaki oqo, se vakaevei? Eda vinakata meda vakasama me vaka oya. Ena so na sala, e sa tu ki veikeda e vuqa sara na yavu me vakabauti kina ko Jisu mai vei ira na tamata era raica saraga na cakacaka mana e a cakava

`Na cava na vuna? Na cava eso na ka e a yaco kei na kilaka e tu veikeda na Lotu Vakarisito ena gauna oqo, e sega ni tiko ki vei ira na tamata era a bula tiko ena gauna nei Jisu? Era na yaco vakacava na veika oqo mera na vukei keda meda na vakabauti Jisu? Wilika na Maciu 24: 2; Maciu 24: 14; kei na Maciu 24:6–8 me na sauma na taro.`

Io, e tiko veikeda nai talanoa kaukauwa me baleti Jisu enai vola nei Joni. Sa na rawa talega ki veikeda meda raica lesu nai tukutuku makawa ka raica na veigaunisala e yaco kina na vosa ni yalayala e a cakava ko Jisu kei ira era vola nai Vola tabu ni dina. E a tukuna ko Jisu ni na vakarusai na vale ni soro e Jeruisalemi (Maciu 24: 2). E a yalataka ko Jisu ni ko ira na Nona itokani era na wasea nai tTukutuku Vinaka ki vuravura taucoko (Maciu 24: 14). Sa rawa talega nida na raica na vuki tani vakadomobula kei na tawase e tukuna ko Paula ni na yaco ena loma ni lotu (2 Cesolonaina 2: 3). Sa rawa nida raica ni sa yaco tu na vuravura oqo me sa vanua ni valavala ca me vaka na ka e a tukuna ko Jisu (Maciu 24: 6–8). Ena gauna kece e bula ka cakacaka voli kina ko Jisu, eratou a lewe lailai voli ga na Nonai tokani. Era vakalialiai iratou ka saqati iratou ko ira na tamata ena vuku ni nodratou vakabauta. Ena vuku ni ka oya sa dodonu me ratou sa kawaboko mai na kedra volai tukutuku ena gauna makawa sara. Era na kila vakacava ko ira na Lotu Vakarisito oqo, me vakataki keda, ni veika kece e yalataka tu nai Vola Tabu ena yaco? Ena vaka-kina. Na noda vakabauta vakataki koya e sa tiki tiko ni vosa ni yalayala e a cakava ko Jisu ena gauna a tukuna kina ki vei iratou na Nonai tokani niratou na wasea nai Tukutuku Vinaka ki vuravura taucoko.

E daidai, ena loma ni 2,000 na yabaki sa bera mai, sa rawa nida tukuni Jisu tiko ki vei ira na tamata. Sa na rawa nida wasea na veika e sa cakava ki veikeda ena gauna sa oti kei na veika e sa cakava tiko ki veikeda ena gauna oqo. Sa rawa nira tukuna ki veikeda na tamata na vuna era vakabauti Jisu talega kina. Na nodra ivakamacala ena rawa ni veivukei. Ia ena dodonu meda na vulica vakataki keda na veika me baleti Jisu. Eda na vulica na veika me baleti Jisu ena noda wilika nai Vola Tabu. Na Yalo Tabu ena vukei keda meda kila ka ciqomi Jisu me nodai Vakabula.

Oikeda yadudua ena rawa ni tiko e dua nai talanoa me talanoataka me baleti Jisu. Ia ena dodonu meda na veiwekani taumada vata kei na Kalou. Ena sega soti beka ni matalia na nodai talanoa me vaka na noda na raica na mate nira sa tucake tale. Ena rairai eda a sega beka ni raica e dua ni a vakabula e dua na tamata e a sucu mataboko. Ia kevaka eda kilai Jisu vakataki keda, sa na rawa nida na talanoataka ki vei ira na tamata na veika me baleti Koya.