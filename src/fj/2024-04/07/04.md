---
title:  Ko Pailato e Kacivaka ko Cei ko Jisu
date:   12/11/2024
---

E tukuna ki veikeda ko Joni na nodra tovolea ki ira nai liuliu ni lotu nodra na Jiu ena veigauna mera vesuki Jisu ka vakamatei Koya. E leqa na nodra sasaga baleta, mevaka e kaya ko Jisu, ni sa bera ni yaco na Nona gauna me mate kina (Joni 2: 4; Joni 7: 6, 8, 30; Joni 12: 7, 23, 27; Joni 13:1; John 17:1).

Ia oqo sa yaco mai na gauna me sa na mate kina. Era sa qai vesuki Koya na sotia ena Were ko Kecisemani ka kauti Koya ki vei Ananaiasa, oti ki vei Kaiafa, na nodra iliuliu levu na Farisi. Oti era sa qai kauti Jisu ki vei Pailato vakarua.

Me vaka eda sa raica oti, ni ko Joni e volai ira e lewe levu na tamata era tukuni Jisu ni o Koya nai Vakabula. Ia oqo ko Joni e volavola me baleta e dua tale na tamata e a tukuna talega e dua nai tukutuku me baleti Jisu: ko Pailato. Ko Pailato e a veilewaitaki Jisu. Nai tukutuku nei Pailato me baleti Jisu e rui bibi baleta ni o koya e kai Roma, e kovana, ka turaganilewa. Era lewe levu na tamata era tukuna se ko cei ko Jisu era Jiu se ko ira era sega ni vutuniyau se tamata kaukauwa.

`Na cava e tukuna ko Pailato me baleti Jisu? Na vakanananu bibi cava e tiko ena Vola nei Joni e tukuna tiko ki veikeda ko Pailato? Wilika na Joni 18: 38 kei na Joni 19: 4–22 me na sauma.`

Era kauti Jisu mai na sotia ki vei Pailato ena mataka lailai ni Siga Vakaraubuka (Joni 18:28). Na nonai naki ko Pailato me na dausoli ira vakatotolo na kaivesu mera laki mate. Ia e kurabui ko Pailato ni sota vata kei Jisu. Ko Jisu e vakasinaiti tu ena vakacegu. Sa qaqarauni sara na kovana ena nona vakatarogi Jisu tiko. E a vakarogoca ko Pailato nai sau ni taro nei Jisu ni cavuta tiko na gusuna. “Sa kaya ko Jisu, Ko sa kaya niu sa tui. A ka oqo kau sa sucu mai kina, ia na ka oqo kau sa lako mai kina ki vuravura oqo, meu dautukuna na ka dina. O koya yadua sa vakabauta na ka dina, sa rogoca na noqu vosa” (Joni 18: 37).

E muri sa qai soli Jisu na kovana me mate ena kauveilatai. Ia e vakatolu na nona tukuna na kovana ni ko Jisu e sega ni cala ni bera ni qai soli Jisu me mate ena kauveilatai (Joni 18: 38; Joni 19: 4, 6). E cake ena kauveilatai, e vola kina ko Pailato na veivosa oqo: Ko Jisu na kai Nasareci na nodra Tui na kai Jutia” (Joni 19: 19). Na ivakatakilakila oqo e sa tiki tiko ni tukutuku nei Pailato me baleti Jisu. Ia e soli Jisu me mate ena kauveilatai.

Na Dina vakataki Koya, ko Jisu, e sa mai tucake tu e matai Pailato. Ia e vakatarai ira na tamata mera vakasaurarataki koya me cakava na digidigi cala. Ko Pailato nai vakaraitaki vakararawa ni ka ena yaco ena gauna eda sega ni cakava kina na ka e sa tukuna ki veikeda na lomada kei na vakasama ni sa dodonu.