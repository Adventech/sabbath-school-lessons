---
title:  Na i Kuri ni Vakasama
date:   28/03/2025
---

Wilika na Ellen G. White, «The Least of These My Brethren, « pp. 637—641, e na The Desire of Ages.

O ira era na dauveiqaravi vei ira na tani, E na veiqaravi vei ira o Koya na Liuliu ni Vakatawanisipi. Era na gunuva na wai bula, ka na oti na nodra karamaca. Era na sega ni vaqara na veivakamarautaki se so na ka me veisau ena nodra bula. Na ulutaga talei duadua vei ira, sai koya na sala era rawa ni ra vakabulai kina yalo e ra sa vakarau vakarusai. Na veisala ni veitaratara e nayaga vakalevu. Na noda loloma Vua na Dauveivolilesu e na dreta vata na yalo ki na duavata.

Na gauna eda sa ciqoma kina ni da tamata cakacaka vata kei na Kalou, na Nona vosaniyalayala Enasega ni veivakaduiduitaki. E na kama e lomada ka caudre ena tebenugusuda. Ko Mosese, e na gauna e kacivi kina me veiqaravi ki vei ira na tamata be, vakaveitalia ka ribatani, na Kalou qai solia na vosaniyalayala, “Au na lako dina vata kei iko, ka’u na vakacegui iko.” Sa kaya talega o Koya, “Au na tiko vakaidina kei iko.” Lako Yani 33: 14; 3: 12. Na vosaniyalayala oqo e nodra kece o ira era cakacaka vata kei Karisito e na vukudra na Nona tamata era vakaleqai se kune rarawa.» Ellen G. White, The Desire of Ages, P. 641.

**Taro Ni Veiwasei**:

`Wilika na 1 Koronica 13: 4—8. Na mataqali tamata vakacava e dodonu me kune vei keda, ni da wilika na 1 Koronica 13?`

`Na cava e tawasei rau na sipi kei na me ena Maciu 25: 31—46? Eda na kila vakacava na ka e kaya o Jisu eke, ka sega ni sema ki na vakasama ni vakabulai e na noda cakacaka?`

`Na cava na kena i balebale vei iko «ni da lomana na vuravura me vaka na Nona lomana, vei keda, sa oti na Nona veiqaravi. Eda vakarau gole ki lomalagi, ka sa tu e yaloda ko lomalagi.» (raica na vuli ni Lotulevu) Na cava e vakaraitaka me baleta na Kalou kei na lomalagi vakataki koya? E rawa vakacava me da bula me vakataka edua na leweilomalagi, ka da bulataka na wasea na loloma ni Kalou E na sala e basika kina na rarama kei na lewadodonu vei ira era vakasaurarataki?`

`Na sala cava e dodonu me taura na nomu soqosoqo lotu me seraka na kauwai ni Kalou, me kune na loloma kei na lewadodonu e na nomu i tikotiko? Na cava o nanuma ni sa caka donu tiko ena nomu i tikotiko? Na cava o gadreva me vakavinakataki se me vakalevutaki tale? Na cavu kalawa cava o rawa ni cakava vakatamata yadua se vakaisoqosoqo, me rawa ni o cakava na ka eda sa vulica, me baleta na loloma ni Kalou kei na lewadodonu.`