---
title:  Me Cecere Duadua -- Me Da Veilomani
date:   27/03/2025
---

Ke loloma na noda bulataka vakaoti na lawa, sa na sega ni rawa ni da maroroya na lawa ni Kalou e na kena vakasama taucoko, ena noda tarovi keda mai na cakava na ka ca. Na lawa ni loloma vakaikoya (ka vakatakilai e na Vola Tabu taucoko) e sega walega ni vakaroti keda me da kakua ni caka cala, ia na lawa e biligi keda me da cakava naka e vakaraitaka na lolomaniKalouVei ira na tamata—me kua walega vei ira na lewenilotu ia ki na vuravura raraba talega, ka ra gadreva sara tu ga na vakadinadina va-Karisito.

`Wilika na Jemesa 2: 1—9. Na i tukutuku bibi cava e soli vei keda eke?`

O Jemesa e tagicaka ka sega ni marautaka na tawadodobu sa yaco tiko e na vanua, vakabibi na nona dusimaka tiko na nodra vakalolomataki na dravudravua kei na veivakasaurarataki mai vei so na tamata vutuiyau. Sa qai kaci ka vakabibitaka na lawa ni loloma ki vua eda tikovetikivi, ka kaya, ke o vakayacora na lawa oqo, «ko sa caka vinaka» (Jemesa 2: 8)

Me vaka sa vakaraitaka oti o Ellen G. White: «Na loloma vei ira na tamata sai koya na matanataki ni loloma ni Kalou kivei keda na tamata. Me rawa Vua me teivaka na loloma oqo, me rawa ni da yaco me da gone ni dua na matavuvale, sa yaco kina me duavata kei keda na Tui ni lagilagi. Na gauna sa na vakayacori kina na Nona vosa ni veitalatala, ‘Mo dou veilomani, me vaka Au sa lomani kemudou.” (Joni 15: 12); ke da lomana na vuravura me vaka na Nona lomana, vei keda sa mai cava na Nona veiqaravi. Eda sa vakarautaki ki lomalagi; ni sa tu ko lomalagi e lomada.. «—Ellen G. White, The Desire of Ages p. 641.

Ni da lomana na vuravura, me vaka na Nona lomana na vuravura o Karisito--eda sa qai vakarautaki ki lomalagi. Sa dua nai vakaraitaki kaukauwa, nai vakadinadina ni da tisaipeli nei Jisu!

O Jisu E vakasalataki ira na Nona tamata “Mo dou veilomani: me vaka kau sa lomani kemudou” ‘(Joni 13: 34) . O Jisu E vakaraitaka: “A ka oqo era na kila kina na tamata kecega ni dou sa noqu tisaipeli, kevaka dou sa veilomani. (Joni 13: 35). Na loloma E usutu ni vakabauta E na Lotu vaKarisito baleta ni sa loloma na Kalou (1 John 4: 8, 16) . O ira kece era kaya ni ra lomana na Kalou E dodonu me ra veilomani talega vakaiira (raica na 1 Joni 3: 11; 4: 20, 21)

E na 1 Pita 4: 8, o Pita e vakasalataki keda na Lotu vaKarisito: «Ia na ka me liu oqo mo dou dauveilomani vakalevu vakai kemudou; ni na ubia nai valavala ca e vuqa na loloma.“ (raica na Iperiu 10: 24 kei na 1 Cesalonaika 3: 12)

`Vakasamataka mada na i tuvatuva me da lomana na vuravura me vakataka na Nona lomana na vuravurana o Karisito? E vukei keda vakacava me matata vei keda na vakavuculi ni Lotu vaKarisito tawacala kei na noda vakarautaki ki na bula tawamudu? Kauta mai nomu saunitaro ena Sigatabu.`