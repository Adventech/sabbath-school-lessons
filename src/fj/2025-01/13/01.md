---
title:  Na Loloma E Usutu Ni Vunau
date:   22/03/2025
---

### Wilika Me Vulici E Na Macawa Oqo

Lako Yani: 20: 1-17; Roma 6:1-3, Roma 7: 7-12; Jeremaia 31: 31-34; Maciu 23: 23, 24; Jemesa 2: 1-9.

> <p>Wiligusu</p>
> Kakua ni o dinau tu vua e dua ia mo dou dauveilomani ga, ni sa muria na vunau taucoko o koya sa daulomani ira na tani.”(Roma 13: 8)

E na gauna era bosea tiko kina e dua na lewenilotu beitaki, e dua na lewe ni matabose ni soqosoqo lotu e kaya cake vei talatala, «E sega ni rawa ni da vakatulewa ka yavutaki ena yalololoma.» E sega ni rawa? Sa vakasamataka o talatala na titobu ni nona kila na Kalou kei na Nona vunau na lewenilotu oqo. Na yalololoma e dodonu me yavu ni kisi kece baleti ira na tamata, vakabibi o ira era sa cala. Na yalololoma e tiki ni loloma, me vaka na ka e vakaraitaka na Roma 13: 8, ni da lomani koya eda tiko veitikivi, e da sa vakayacora tiko nai vunau.

Ke loloma na kena bulataki nai vunau, sa dodonu me da qarauna me kakua ni da nanuma ni vunau e duidui mai na loloma se mo nanuma ni loloma e sega ni sema ki nai vunau. E nai Vola Tabu, na loloma kei na vunau se lawa e rau lakovata. O Koya na vunilawa E loloma, ka sa vakakina, na Nona vunau na Kalou E vunau ni loloma. Ma vaka na ka e vola o Ellen G. White, na i vola tukutuku ni Nona i tovo na Kalou. (Raica na Christ’s Object Lessons, p. 305.)

Na Nona lawa na Kalou E sega ni so na yavu vereverea e laudre mai, ia E vakaroti ka vakasalataki keda me rawa ni da tubu ka kadre ka vuavua vinaka kina. Na Nona vunau na Kalou, E vakaraitaki ni loloma ka vakatakilai Koya kina na Kalou.

_*Vulica na lesoni ni macawa oqo ka mo veiwasei e na Sigatabu, Maji 29._