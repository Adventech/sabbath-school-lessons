---
title:  Na Lawa E Ka Tabu, E Dodonu Ka Vinaka
date:   24/03/2025
---

Na loloma E yavu ni Nona lawa na Kalou. Ni tabeya cake na lawa na Kalou, E tabeya cake na loloma. Oqo na vuna e mate kina o Jisu me rawa ni vakabulai ira na tamata valavala ca, me rawa ni tabeya cake na Nona lawa ka vakateteya mai vei keda na Nona lolomasavu. Sa yaco kina O Koya me dodonu ka veivakadodonutaki vei ira era vakabauta (Roma 3: 25, 26) Sa dua dina nai vakaraitaki ni loloma e lagilagi! Me matata vei keda, e sega ni mai boko se vakatawayagataki ni vakayacori na veivakabulai, ia e vakadeitaka vakavinaka.

`Wilika na Roma 6: 1—3 kei na Roma 7 : 7—12, ka taura matua na tikina e 12. Na cava e kaya tiko vei keda na veitikina oqo me baleta na lawa, dina ga ni sa mate oti o Karisito?`

E dina ga ni so era vakabauta ni lolomasavu kei na veivolilesu e bokoca na lawa, O Paula e matata nona vakaraitaka ni sega ni dodonu me da valavala ca tiko me rawa ni levu cake tiko ga na lolomasavu. Ia o ira era sa tuvata kei Jisu Ena vakabauta Era sa»papitaisotaki ki na Nona mate» ka sa dodonu me ra wiliki ira me ra sa mate ki na i valavala ca ka bula vei Karisito.

Na lawa ni Kalou e sega ni valavala ca, ia (e na maliwa ni so tale na ka) e vakidavi keda ki na ca kei na noda i valavala ca. Oqo na vuna, io, «sa savasava na vunau, sa savasava talega nai vakaro, sa dodonu talega, ka vinaka.“(Roma 7: 12). E vakatakila, ni sega ni duatale na ka e rawata, me vakananumi keda ni da gadreva me da vakabulai, ka volilesu-- na veivakabulai kei na veivolilesu E rawa duadua Ena vuku i Karisito.

Sa vakakina, “Keitou sa qai vakatawayagataka na vunau e na vakabauta, se segai? E segai sara: keitou sa vakataudeitaka ga na vunau.» (Roma 3: 31)

O Karisito E sega ni lako mai me kauta tani na lawa, ia me bulataka ka vakayacora na ka kece E vosaniyalayalataki e na Lawa kei na Parofita. E sa vakabibitaka o Koya, “Ena takali mada ko lomalagi kei vuravura, ia ena sega ni takali mai na vunau e dua na mata-ni-vola lailai se dua na tikina lailai sara” (Maciu 5:18)

Na lawa ni Kalou E matataka na Nona bula vakatabui—na Nona i tovo loloma E vinakasara, yalododonu, vinakasara, kei na dina (Vunau ni Soro 19: 2; Same 19: 7, 8; Same 119: 142, 172). E na vuku ni ka oqo, E talei ni vakaraitaka na Lako Yani 31: 18, ni Kalou vakaiKoya E vola na Vunau E Tini E na vaturaraba e rua. Ni volai e na vatu, na lawa oqo E vakadinadina ni sega ni veivukiyaki na i tovo ni Kalou kei na Nona matanitu vakayalo, ka tauyavutaki E na loloma-- na usutu ni tukutuku E na veiraravui vakalomalagi.

`E vukei keda vakacava na vosa i Jisu E na Nona semata na lawa kei na loloma, ‘Ke o lomani Au, ko na talairawarawa ki na Noqu vunau ‘(Joni 14: 15)?`