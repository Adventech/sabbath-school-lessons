---
title:  Loloma E Bulataka Na Lawa
date:   26/03/2025
---

Na veiwekani ena kedrau maliwa na loloma kei na lawa e sega ni rawa ni vakamamadataki. Ni Vola Tabu e vakaraitaka, na loloma e bulataka na lawa.

Ena Roma 13: 8—10, o Paula e vakatavulica «ni sa muria na vunau taucoko ko koya sa daulomana na tani. « (Roma 13: 8). Ni vola oti nai otioti ni ono na vunau ena Vunau e Tini, O Paula qai vakaraitaka ni ka kece oqo e “umani kece” ena dua na yatuvosa, ‘Mo lomana na kai nomu me vaka ko sa lomani iko « (Roma 13: 9). Eda raica ni o Paula e vakatavulica,»o koya oqo sa cakava kina na vunau taucoko ko koya sa dauloloma.» (Roma 13:10) . E vakuria e na Kalatia 5:14, “Ni sa caka sara na vunau taucoko e na vosa e dua bau, oqo ga: Mo lomana na kai nomu me vakataki iko.” (Kalatia 5:14). Ia, na mataqali loloma vakacava e bulataka na lawa taucoko? E vakacava nai rairai ni loloma vakaoqo?

`Wilika na Maciu 23:23, 24. Na cava na «veikabibi me baleta na lawa?» Wilika na Vakarua 5: 12—15 kei na Aisea 58 : 13, 14. E vakaraitaka vakacava na veitikina oqo na veiwekani ena maliwa ni lawa (vakabibi na lawa ni Siga ni Vakacecegu) kei na Nona kauwai na Kalou me baleta na lewadodonu kei na veisereki?`

O Jisu E vakatakila na «veika bibi e na lawa» me, ‘lewadodonu kei na yaloniveivosoti kei navakabauta.» E na vuku ni lawa ni Siga ni Vakacecegu—eda raica ena Vola Tabu ni Siga ni Vakacecegu e sema kei na veisereki kei na lewadodonu.

E na Vakarua 5, na vunau ni Sigatabu e yavutaki vata kei na Nona veisereki na Kalou vei ira na Isireli mai na veivakabobulataki. Me vakakina, na Sigatabu e sega walega ni vakananumi ni veibuli, ia e vakananumi talega ni veisereki mai na bobula kei na veivakasaurarataki. E na vakasama ni noda veisautaka na noda gagadre ka vakatoka na Sigatabu me ka e rekitaki e na noda marautaka na Turaga (Aisea 58: 13, 14), ka vakabibitaki na cakacaka ni loloma kei na lewadodonu viira na tani—caka vinaka, vakani ira na viakana, vakavaletaki ira na bula tu e gaunisala (raica na Aisea 58: 3—10)

Ni sa soli tu vei keda na vei vakavuvuli oqo (kei na vuqa tale) , oira era vinakata me ra vakayacora na lawa e na loloma e dodonu me kauwai, sega walega ena valavala ca ni vakayacora, ia ena valavala ca ni sega ni cakava talega. Na loloma ni bulataki na lawa e sega ni okati ga kina na maroroi ni lawa e na vakasama me kakua ni vakayacori nai valavala ca, ia e okati kina na caka vinaka—bulataki na cakacaka ni loloma ka tosoya ki liu ena yalodina na lewadodonu kei na yaloniveivosoti. Na noda yalodina Vua na Kalou E sivia mai na noda sega ni voroka na matanivola ni lawa.