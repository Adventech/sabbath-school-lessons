---
title:  Na Lawa Ni Loloma
date:   23/03/2025
---

Na Nona lawa na Kalou E sega ni tu kina na vei yavu e dredre ni kilai se muri; ia, na lawa ni Kalou E matanataka na veiwekani. Eda raica vakamatata oqo ena Vunau e Tini. Na yavu ni vakavuvuli ni Vunau E Tini e sa tu oti tu mai na Were ko Iteni, na yavu ni loloma e soli me vauca na veiwekani ni Kalou kei na tamata kei na veiwekani vaka kawa tamata.

Ena gauna e volai kina na Vunau e Tini ena vatu e rua ena Lako Yani 20, e soli vei Isireli e na vakasama ni veidinadinati vakaveiwekani. E volai na vunau ni oti na Nona sereki ira mai na Nona tamata mai Ijipita, ka yavutaki nai vunau E na Nona loloma kei na Nona vosaniyalayala ki veiirana Nona tamata (raica na Lako Yani 6: 7, 8 kei na Vunau ni Soro 26: 12) E rawa ni da raica e na rua nai wasewase ni Vunau e Tini, ni kena i naki me rawa ni bula ka kadre na veiwekani kei na Kalou kei na veiwekani vakatamata yadua se vakawatamata.

`Wilika na Lako Yani 20 : 1—17. E vakaraitaka vakacava na tikina oqo na yavu e rua, na loloma Vua na Kalou kei na loloma vei ira na tamata?`

Na matai ni va na vunau e laveta cake na veiwekani ni tamata Vua na Kalou, kei na vo ni ono na vunau e laveta na noda veiwekani vakatamata. Na noda veiwekani Vua na Kalou kei ira na tamata e dodonu me bulataki tiko kina na yavu ni vunau ni Kalou.

Na rua nai wasewase oqo ni vunau E sema ki na vosa nei Jisu Nona vakaraitaka tiko na vunau levu e rua «Mo lomani Jiova na nomu Kalou e na lomamu taucoko” (Maciu 22:37); raica talega na Vakarua 6: 5) ka «Mo lomana na kai nomu me vaka ko lomani iko» (Maciu: 22: 39; raica talega na Vunau ni Soro 19: 18) Na matai ni va na vunau e sala me rawa vei keda me da lomana na Kalou e na noda nanuma kece, kei nai otioti ni ono e sala me rawa ni da lomani ira na tani me vaka eda sa lomani keda. O Jisu E vakamatatataka ni rua na vunau lelevu oqo ni loloma e rau veiwekani voleka kei na lawa. ‘Sa vu ni vunau taucoko kei ira na parofita na vunau e rua oqo.”(Maciu 22: 40)

Na usutu ni vunau ni Kalou E yavutaki E na loloma ni Kalou. Na Nona loloma na Kalou kei na Nona lawa E sega ni rawa ni veitawasei. Sa vakavuqa na noda rogoca, “E sega ni gadrevi me da muria na lawa, e gadrevi ga me da lomana na Kalou ka lomani ira na tani. Na cava e veicalati kina na vakasama oqo?

`E rawa vakacava me da vakaraitaka na noda loloma Vua na Kalou, se loloma vei ira na tani, ke da sa voroka tiko e dua nai Vunau E Tini?`