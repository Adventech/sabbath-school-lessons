---
title:  Rarawa E Na Vuku Ni Ca
date:   26/01/2025
---

Na Kalou ni Vola Tabu E taleitaka na cakacaka dodonu ka cata na ca. Nai valavala ca kei na veika ca, E yavalata na Nona yalovinaka, na yalovinaka e vagolei vei ira era biliraki ka vakacacani, kei ira talega e yaco me cokai ira lesu na veika ca era cakava. Na Kalou E cata na ca baleta ni ca e dau vakamavoataki ira na Nona tamata, veitalia ke da vakamavoataki keda ga. Ena so nai tukutuku e na Vola Tabu, na Kalou E vakusai me cudru ena ka era vakatoka na vuku ni Vola Tabu me cowiri ni vukitani. Na cowiri e muria na sala oqo:

Era vukitani na tamata mai Vua na Kalou ka ra cakava na ka ca, so na gauna e vakayacori eso na veika ca ka vakadomobula, me vaka na nodra vakacabori na gone lalai kei na veika vakasisila tale eso, E matana.

E vakasuka na Kalou me muria na nodra vakatulewa o ira na Nona tamata.

O ira na veimatantu tani era vakabobulataki ira na Nona tamata.

Era tagi Vua na Kalou ka kere veisereki o ira na Nona tamata.

Na Kalou E sereki ira na Nona tamata ena yalololoma.

O ira na Nona tamata era vukitani tale, ka sa qai ca ga vakalevu na nodra ribatani.

E na mata ni cowiri ni bula ni valavala ca levu kei na sega ni yalodina, na Kalou E sotava vakavuqa na nodra sega ni yalodina na Nona tamata, E na yalodina e sega ni oti rawa, vosota vakadede, loloma veivakurabuitaki, kei na yalololoma e titobu compassion.

`Wilika na Same 78. Na cava e vakaraitaka na tikina oqo me baleta na Nona kauwai na Kalou, E na vuku ni nodra vukitani vakavuqa o ira na Nona tamata?`

Ena i Vola Tabu, na loloma kei na lewa dodonu ni Kalou e rau duabau. Na cudru vakalomalagi e sala dodonu ni loloma me saqata na ca, baleta na ca e dau vakamavotaka e dua E lomani mai Vua na Kalou. O na sega vakadua ni kunea ena Vola Tabu me tukuni kina na Nona cudru na Kalou ka sega ni dua na ka e vakavuna.

Dina ga ni sa vakavuqa na nodra biuti ka cakitaki Koya o ira na Nona tamata, e na vei tabayabaki na Kalou E vakuria ena vosota vakadede me vakadrodroya na yalololoma, ka sega ni namaki na kena dolei lesu mai (Nemaia 9: 7—33), ka vakaraitaki eke na titobu ni Nona vosota vakadede kei na veivosoti loloma. Sa dina, ena Same 78: 38, na Kalou «ni sa yalololoma, sa sega ni sauma na nodra i valavala ca, ka sega ni vakarusai ira: Ia sa vakalesuya tani vakavuqa na nona cudru, Ka sega ni uqeta na nona cudru me waqawaqa sara.»

`Eda dau cudru e na vuku ni veika ca e caka vei ira eso na tamata. E rawa vakacava me vukei iko nai vakarau ni yalomu, mo kila kina na Nona cudru waqawaqa na Kalou E na vuku ni ca?`