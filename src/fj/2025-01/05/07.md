---
title:  Na i Kuri ni Vakasama
date:   31/01/2025
---

Wikina na Ellen G. White, «Idolatry at Sinai, « pp. 315—330, e na Patriarchs and Prophets.

Ena talanoa ni valavala ca ena buli ni pulumakau koula, o Ellen G. White e vola: «O ira na Isireli era sa beitaki ena basu lawa cecere duadua, ka ra saqata na Tui e solia vei ira e levu na ka vinaka ka nona veiliutaka era sa vosanibubului oti ni ra na talairawarawa vua. Me rawa ki na matanitu vakalomalagi me cici vinaka, sa dodonu me ra lewai vakadodonu o ira sa sega ni dinata na veiliutaki. Eda raica talega eke na Nona yaloniveivosoti na Kalou. Dina ga ni tudei tu ga na Nona lawa se vunau, E solia na galala ni digidigi kei na veivutuni ki vei ira kece. O ira ga sa cavuka na kedra i sema era sa cuqena tiko na vukitani.

E dodonu kina me tau nai totogi ki nai valavala ca oqo, me i vakadinadina ki na veimatanitu na Nona sega ni marautaka na Kalou na qaravi ni kalou matakau. Na Nona vakatauca na Nona lewadodonu vei ira na cala, o Mosese, na Nona digitaki na Kalou, me vola tiko e dua nai tukutuku bibi kei na veibeitaki ena vuku ni nodra basulawa. O ira na Isireli ena gadrevi me ra dusimaka na cala ni qaravi matakau kivei ira na veimata tamata, sa rawa ni sauma lesu mai na kedra meca, ni o ra ga era kaya tiko ni nodra Kalou o Jiova, era bulia na pulumakau koula ka vakarokoroko kina e Orepi. Na nodra sa na ciqoma na dina vakamaduwa oqo, sa na rawa kina vei Isireli me dusimaka na leqa era na sotava, me i vakadinadina ni nodra i valavala ca e sega ni vakadonui se vakatarai.

Na loloma kei na lewadodonu e dusimaka ena vuku ni valavala ca oqo, na veilewai me vakayacori Na Nona yaloniveivosoti na Kalou E vakavuna me ra cudruvi na udolu, me tarova na kena gadrevi me tau nai totogi ki vei ira na milioni. “Me rawa Vua me vakabula na lewe vuqa, E dodonu me ra totogitaki eso.”—Ellen G. White, Patriarchs and Prophets, pp. 324, 325.

**Taro Ni Veiwasei**:

`Na cava na vuna era veilecayaki kina e lewe vuqa ena vakavuvuli ni cudru waqawaqa vakalomalagi? Na cava e vukei iko mo kila na kena dina?`

`Na leqa cava e dau tubu mai ena nodra via vakasaqara na tamata me ra sauma lesu na ca, ka sega ni dau basika cake mai E na gauna E vakasaqara kina na Kalou?`

`E kune vakacava na yaloniveivosoti vakalomalagi E na gauna E vakatauca kina na Kalou na Nona vakatulewa vei ira na Isireli ni oti na nodra bulia ka qarava na pulumakau koula? E tiko tale eso nai talanoa ena Vola Tabu e vakaraitaka ni Nona vakatauca na Kalou na Nona vakatulewa E cakacaka ni loloma?`

`E dina ga ni da kila ni Kalou yalododonu E cudruva na caka ca ka vakadavora na Nona lewa E na vakatulewa e vinaka sara, na cava esa rui ka bibi kina vei keda me da kakua ni beitaki ira na tamata? Veitalanoataka ka vakabibi e na rarama ni 1 Koronica 4: 5.`