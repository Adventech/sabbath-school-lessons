---
title:  Vakaraitaki Na Yalololoma
date:   30/01/2025
---

E dina ga ni ka “rerevaki” na cudru waqawaqa vakalomalagi, ia e sega ni kenai balebale me sega ni vakalou se sega kina na loloma. Na kena veibasai, e na Veiyalayalati Makawa kei na Veiyalayalati Vou, na Kalou E vakaraitaka na Nona cudru waqawaqa ki na ca baleta ni Kalou loloma. Na Nona cudru waqawaqa e rerevaki baleta na ca ni veika ca, ni vakatautauvatataki kei na vinaka vakaoti kei na serau ni Kalou.

E na rai oqo, na loloma E tiki ni Nona bula na Kalou; na cudru waqawaqa e sega. Ni sega na ca se vakarau tawadodonu, e sega na cudru waqawaqa. Ni sa na oti na ka kece, na Nona cakacaka ni loloma na Kalou me vakawabokotaki na ca e vuravura, E na kauta tani talega na cudru kei na cudru waqawaqa. Sa na yaco kina me sa na sega vakadua na lewacala kei na ca. Me tawamudu, e na laurai ga na serau kei na lewadodonu tawamudu e na veiwekani vinaka sara ni loloma. E na sega ni laurai tale na cudru waqawaqa vakalomalagi baleta ni sa na sega vakadua tale ni gadrevi. Sa dua na vakasama talei!

`Eso era leqataka ni cudru vakalomalagi e rawa ni vakadewataki cala me solia na laiseni ki na veisausaumi lesu vakatamata. Wilika na Vakarua 32: 35, Vosa Vakaibalebale 20: 22, Vosa Vakaibalebale 24: 29, Roma 12: 17—21, kei na Iperiu 10:30. E yadrava vakacava na veitikina oqo na veisausami lesu vakatamata?`

E nai Vola Tabu, na Kalou E tu Vua na dodonu me tauca na Nona vakatulewa, ka gauna E vakayacora kina, E vakayacora vata kei na Nona lewadodonu e vinaka sara. Na Veiyalayalati Makawa kei na Veiyalayalati Vou E rau vakatikitikitaka na sausaumi lesu Vua na Kalou. O Paula e vola ena Roma 12:19, «dou kakua ni sauma na ca sa caka vei kemudou, ia mo dou laiva vua na Kalou me sauma; ni sa volai; A noqu i tavi me’u cudruvaka; au na sauma koi au, sa kaya na Turaga.» (raica na Vakarua 32: 35).

Dina ga ni Kalou E na vakatauca na Nona vakatulewa ki na lewacala kei na ca, O Karisito E sa dolava na sala vei ira kece era vakabauti Koya. Sa dina sara, «ko Jisu, o koya sa vakabulai keda mai na cudru sa bera mai.» (1 Cesalonaika 1:10; raica talega na Roma 5: 8, 9) . Ka oqo na Nona i tuvatuva na Kalou: «Ni sa sega ni lesi keda na Kalou me da rusa, me da rawata ga na bula e na vuku ni noda Turaga ko Jisu Karisito» (1 Cesalonaika 5: 9) . Na cudru waqawaqa vakalomalagi E sega ni kautani, ia o ira era vakabauti Jisu era na vakagalalataki mai na cudru waqawaqa oqo E na vuku i Karisito.

`E na sala cava E laveta cake kina na lewadodonu na veisorovaki i Karisito, ka vakagalalataki keda talega mai na cudru waqawaqa ni Kalou? Ni o kila na veivakarautaki sa caka oti ena vukumu, dina ga ni da sega ni taucoko, e dodonu li me cecere cake na nomu lolomasavu ki vei ira na tamata?`