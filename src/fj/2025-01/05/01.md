---
title:  Na Cudru Ni Loloma va- Kalou
date:   25/01/2025
---

### Wilika Ka Vulica E Na Macawa Oqo

Same 78; Jona 4:1-4; Maciu 10: 8; Maciu 21:12, 13; Jeremaia 51: 24, 25; Roma 12: 17-21.

> <p>Wiligusu</p>
> «Ia ko koya, ni sa yalololoma, sa vosota na nodra i valavala ca, ka sega ni vakarusai ira; Io, sa vakagolea tani na nona cudru e na vuqa na gauna, ka sega ni seuta cake mai na nona cudru waqawaqa.” (Same 78: 38)

E dina ga ni vuqa na gauna eda marautaka na yaloloma ni Kalou, e lewe vuqa era okata na Nona cudru waqawaqa me veicalati. Ke loloma na Kalou, era nanuma ni sega ni dodonu me vakaraitaka na Nona cudru waqawaqa. Me matata, na vakanananu oqo e cala. Na Nona cudru waqawaqa E basika vakadodonu mai E na Nona loloma.

Eso era kaya ni Kalou E na Veiyalayalati Makawa E Kalou cudrucudru ka Kalou ni Veiyalayalti Vou E Kalou loloma. Ia E dua ga na Kalou, ka vakatakilai me tautauvata ena Veiyalayalati ruarua. Na Kalou loloma E cudruva na ca—ia me matata, baleta ni Kalou loloma. O Jisu vakaiKoya E vakaraitaka na Nona cudru e na vuku ni ca, ka vakatavulica vakavuqa na Veiyalayalati Vou na dodonu kei na taudonu ni cudru waqawaqa ni Kalou.

Na Nona cudru na Kalou E okati me Nona dodonu kei na loloma ka sala muria na ca kei na tawadodonu. Na cudru waqawaqa vakalomalagi e cudru e dodonu ka vakauqeti ena i vakarau vinaka sara kei na loloma, ka vinakata vakalevu me vuavua vinaka kece na veikabuli. Na Nona cudru waqawaqa na Kalou, E veisausaumi dodonu ni loloma ki na ca kei na tawadodonu. Eda raica rawa, ni veika ca e vakauqeta na Kalou me yalololoma ena vukudra o ira era sotava na ca kei ira era vakavuna na ca.

Me matata, na cudru waqawaqa ni Kalou, E dua tale na sala E vakatakilai kina na Nona loloma levu na Kalou.

_*Vulica na lesoni ni macawa oqo ka mo veiwasei ena Sigatabu, Veverueri 1._