---
title:  Na Kalou E Sega Ni Dauveivakararawataki
date:   29/01/2025
---

E na loma ni Vola Tabu, na Kalou E dau vakaraitaka vakawasoma na Nona veimosoti vei ira na buturaki sobu ka biliraki kei na Nona cudru e donu vei ira na dauveivakalolomataki kei ira na dauveivakacacani. Ke sega na ca, ke sega ni cudru na Kalou. Na Nona cudru E vagolei vakatabakidua ki na veika e rawa ni vakaleqa na Nona veibuli.

Ni da wilika na Lele i Jeremaia 3:32, 33, na Kalou E sega ni dauiveivakararawataki («sega ni vu mai na lomana»). E sega ni vinakata me vakatauca na Nona lewa vei ira caka ca, ia na loloma e na basika ga kina na lewadodonu.

Na dina oqo e vakaraitaki e na balavu ni gauna E vosoti ira tu kina na Nona tamata na Kalou ka vakavuqa na Nona solia tu vei ira na galala ni digidigi me ra veivutuni ka sema lesu Vua. E sa vakavuqa, e na gusudra na parofita, na Nona kacivi ira na Nona tamata na Kalou, ia era sega ni via rogoca. (raica na Jeremaia 35: 14—17, Same 81: 11—14)

`Wilika na Esera 5:12 ka vakatautauvatataka kei na Jeremaia 51 : 24, 25 44. Na cava e vakamacalataka me baleta na veivakarusai e yaco vei Jerusalemi mai vei ira na kai Papiloni? (Raica talega na 2 Veigauna 36:16.)`

E na Esera 5, ni oti na nodra gumatua ka ra sega ni veivutunitaka na nodra vakacudruya na Kalou, Sa yaco me vakasuka ka “soli” ira na tamata ‘ki na liga i Nepukanesa na tui Papiloni’(Esera 5:12). Ia na Kalou E vakayacora oqo baleta ni “sa sega na kenai wali”(2Veigauna 36: 16), ka qai lewai Papiloni e muri na Kalou E na vuku ni veivakarusai levu e cakava vei Juta (Jeremaia 51: 24, 25, 44; raica vata kei na Sakaraia 1 : 15)

E vuqa tale na Nona vakatauca na Kalou na Nona lewa e na Vola Tabu, ka vakamacalataki ni Kalou E “solia» na tamata vei ira na kedra meca (Dauveilewai 2:13, 14; Same 106: 41, 42), ka salavata kei na nodra vakatulewa me ra vakanadakuya na Turaga ka qarava na “kalou” ni veimatanitu (Dauveilewai 10: 6 16, Vakarua 29:24—26) . Na Nona cudru na Kalou ena vuku ni ca, E na yacova na gauna me sa na vakawabokotaki kina na ca kece, ka yavutaki mai na Nona loloma ki vei keda kece kei na Nona gagadre me vinaka sara na vuravura, ka tiko talega na nona tikina ena taro me baleta na valavala ca, ribatani kei na caka ca.

`E tara vakacava na ka o kila me baleta na cudru vakalomalagi, na nomu kila na dina, ni Kalou E sega ni via vakatauca na Nona lewa ki vua e dua? Ke berabera ni cudru na Kalou, e dodonu beka me uasivi na noda kauwai ka vosota vakadede vei ira era bula wavoliti keda? Eda na vakayacora vakacava ka gauna vata ga me da taqomaki ka karoni ira era sa mai vakaleqai ena vuku ni vakarau ca?`