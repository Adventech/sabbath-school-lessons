---
title:  Na Gata Levu Ni Vakatakila
date:   03/03/2025
---

Na i vola ni Vakatakila e vakaraitaka talega na duidui ni vakarau ni rai kei na veiliutaki e nodra na vakaitavi ena veiraravui vakalomalagi, ka vakatokai kina na tevoro me “gata levu” o koya e saqata na Kalou ka “temaka na vuravura taucoko.”(Vakatakila 12: 9)

`Wilika na Vakatakila 13: 1—8. Na cava e vakaraitaka me baleta nai wiliwili levu era sa coko tu ena nona veilutaki na gata levu levu?`

Na gata levu (Setani) e sega walega ni valuta na Kalou (Vakatakila 12: 7 9) kei ira na Nona dauniveiqaravi (dikeva na Vakatakila 12: 1—6) , ia e vakatakilai ni o koya nai liuliu e tiko mai dakudra na veimatanitu e vuravura era dau vakasaurarataki ira na tamata ni Kalou ena veitabagauna.

Na gata levu «sa solia... na nona kaukauwa, na nonai tikotiko-vakaturaga, kei na vakatulewa levu» ki na manumanu mai waitui (Vakatakila 13: 2; raica talega na Vakatakila 13: 5; Vakatakila 17: 13, 14) . Na manumanu mai wautui e «’soli vua na gusu me vosataka na ka levu kei na vosa vakacaca sara; a sa soli vua me turaga ka vula vasagavulu ka rua.» (Vakatakila 13: 5)

O Setani (na gata levu) e solia na kaukauwa kei na lewa ni veiliutaki ki na dua na manumanu (e dua na kaukauwa vakalotu—politiki talega). Na kaukauwa oqo e soli me rawa ni vuaviritaka na qaravi Kalou E dodonu me vagolei duadua ga Vua na Kalou. Na manumanu e vosavakacacataka na yaca ni Kalou; ka valuta talega, ka qaqa kina vei ira na tamata vakatabui ni Kalou, me dua na gauna lekaleka. Na lewa kei na vakatulewa ka roboti vuravura oqo e solia vua na gata levu, o koya na i liuliu dauvuaviri ni vuravura oqo.

Ia me matata, e vakaiyalayala na ka kece vei Setani kei ira na nona i lawalawa, ka wili kina na bula. “‘O koya oqo mo reki kina na lomalagi, kei kemudou sa tiko kina. Dou na ca koi kemudou sa tiko e vuravura kei na wasawasa: ni sa lako sobu vei kemudou na tevoro, a sa cudru vakalevu, ni sa kila ko koya ena sega ni dede na nona gauna. “‘(Vakatakila 12:12)

O Setani “e kila ni sa lekaleka na nona gauna» (Vakatakila 12: 12), kei na veika ena yaco ka vakamacalataki e na Vakatakila e muria na parofisai, ka vakaraitaka na kedra i yalayala (raica na Vakatakila12:14, Vakatakila 13: 5) na nodra veiliutaki na veikaukauwa ca oqo.

E dina, ni na qaqa na Kalou. «Ia na Kalou ena tavoya tani kecega na wai ni mata mai na matadra; ia ena sega tale na ciba, se na rarawa, se na tagi, ka na sega tale na vutugu: ni sa takali tani na ka makawa.”(Vakatakila 21: 4)

`Ena dredre beka na noda raica rawa nikua, ia ni mai cava, na vinaka ena qaqa mai vua na ca. Na cava e sa rui ka bibi kina me da kakua ni guilecava na vosaniyalayala oqo?`