---
title:  Kena i Yalayala Kei Na Lawa
date:   06/03/2025
---

Na veiraravui vakalomalagi e rawa ni tukuni ni vakavuna na kena veibataki na Nona i tovo na Kalou, ka vakavuna na tevoro e na nona veivakacacani ka saqata na vinaka ni Kalou, Nona lewadodonu, kei na Nona matanitu. E vaka na veilewai ni veiyalayalati vakalomalagi. Na veiraravui vakaoqo e sega ni rawa ni vakavinakataki ena kaukauwa, ia ena gadreva na kena matanataki.

Ke kaucake mai e dua na veibeitaki bibi vua e dua e veiliutaki, na sala vinaka duadua me rawa ni vakadruka na veibeitaki, sai koya me caka na veivakaqaqai e galala, savasava ka tadola. Ke veibeitaki e tavulona na matanitu taucoko (ni loloma), e sega ni rawa ni taviraki ga yani e ruku ni ibenivalagi.

Na cava nai balebale ni ka kece oqo me rawa ni da kila na veiraravui vakalomalagi kei na kena veiwekani ki na leqa ni ca? Ke vosaniyalayala na Kalou, E na rawa beka ni voroka? E na sega vakadua. Ke vakadonuya na Kalou na lawa ni veitaratara, na veika ena cakava (vakayalo) e na vakaiyalayala. Eda na raica, ni so na ca ena lutu e na lomanibai vakaiyalayala ni matanitu ni butobuto.

`Wilika na Marika 6:5 kei na Marika 9:29. Na cava e vakaraitaka na veitikina oqo me baleta na veisotavi vakalomalagi kei na kena veiwekani kei na vakabauta kei na masu?`

E na tikina ruarua, eso nai yalayala se lawa ni veitaratara e vaka me toka dei, ka veiwekani ki na so na ka me vaka na vakabauta kei na masu. Ena so tale na vanua eda raica na levu ni vakadinadina ni masu e kauta mai na veisau ki na vuravura, ka dolava na katuba ni cakacaka mana vakalomalagi, ka rawa me a sega ni yaco (vakayalo). Me da qarauna, me kakua ni cala na noda vakasama me da nanuma ni vakabauta kei na masu ga e gadrevi. Ena tu tale eso na ka e gadrevi, ka da sega tu ni kila o keda.

Oqo e sema vinaka kei na veika eda sa raica oti me baleta na lawa ni veitaratara. Ni cakava na Kalou eso nai tuvatuva se vakadonuya eso na lawa ni veitaratara, na veika E na cakava (vakayalo) E na vakaiyalayala. Sa rawa kina, me so na ca ena lutu e na lomanibai sega ni tudei ni matanitu ni butobuto.

`Wilika na Roma 8: 18 kei na Vakatakila 21: 3, 4. E solia vakacava vei iko na yalodei na veitikina oqo, dina ga ni levu na ka eda sega ni kila, eda vakararavi ka nuitaka na Kalou me kila na ka e vinaka vei keda, ka vinakata na ka e vinaka, ka vakaotia na ca, ka tauyavu na bula tawamudu e lagilagi?`