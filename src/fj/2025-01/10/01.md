---
title:  Lawa ni Veitaratara
date:   01/03/2025
---

### Wilika Ka Me Na Vulici E Na Macawa Oqo

Taniela 10: 1—14, Vakatakila 13: 1-8, Jope 1: 1-12, Jope 2: 1-7, Joni 12: 31, Joni 14: 30, Marika 6: 5, Marika 9: 29.

> <p>Wiligusu</p>
> «A luve ni tevoro ko koya sai valavala ca tiko; ni sai valavala ca na tevoro mai nai vakatekivu. E na vuku ni ka oqo sa vakaraitaki kina na Luve ni Kalou, me vaqeavutaka na cakacaka ni tevoro.» (1 Joni 3: 8)

Ko Ilaija e na Ulunivanua ko Kameli (1 Tui 18:19-40), e talanoa vakavure vakasama ka vakatakila na vu ni veiraravui vakalomalagi, ka vanua E ceburaki ira kina na “kalou ni veimatanitu.” Ia, e levu nai tukutuku ena taudaku ni talanoa oqo me baleta na vei “kalou” ka ra sega walega ni ka ni nodra vakanananu na lotu pekani. E duidui ka ka-tani, na vei “kalou” era nanuma na veimatanitu era wavoliti Isireli ni ra qarava tiko.

“Era soro ki na tevoro eso, ka sega vua na Kalou; Ki na kalou eso era a sega ni kila, Sa ka vou sa qai tubu walega mai, Era sega ni rerevaka ko ira na nomuni qase.”(Vakarua 32: 17). O Paula e vakuria, «Ia na veika era sa vakacabora ko ira era sa sega ni lotu, era sa vakacabora vei ira na tevoro, a sa sega ga vua na Kalou: ia kau sa sega ni vinakata mo dou votai vata kei ira na tevoro.» (1 Koronica 10: 20)

E na dakudra na “kalou” lasu nodra na vei matanitu, era tu mai kina na tevoro era vukica tu na kedra i rairai. Kena i balebale oqo, ni veitikina kece e na i Vola Tabu ka vosa me baleta na qaravi kalou matakau kei ira na vei kalou tale eso, e okati me veitikina ni veiraravui vakalomalagi.”

E na matata na yavu ni veiraravui vakalomalagi, ke matata vei keda nai tukutuku oqo. Ka dina oqo, e na vukea vakalevu na toso cake ni noda kila na yavu ni veiraravui kei na rarama e na vakacilava me baleta na leqa ni ca.

_*Vulica na lesoni ni macawa oqo ka mo veiwasei e na Sigatabu, Maji 8._