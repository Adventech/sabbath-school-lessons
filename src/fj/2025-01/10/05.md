---
title:  Nai Liuliu (Sega ni Tudei) Kei Vuravura
date:   05/03/2025
---

Eda sa raica mai na lesoni sa oti, ni loma ni veiraravui vakalomalagi, o Setani kei ira na nona i lawalawa e soli vei ira na galala ni veiliutaki e vuravura, ia e sega ni tudei, ka vakaiyalayala ni vauci ena dua na lawa ni veitaratara.

Na lawa ni veitaratara oqo e sega walega ni yalana na ka e rawa ni cakava na meca kei ira na non i lawalawa—ia E yalani talega na ka E rawa ni cakava na Kalou me kauta tani se yalana na ca (sega ni tudei) e yaco ena loma ni nona veiliutaki na meca.

Na Turaga E na sega ni voroka na Nona vosaniyalayala, dina ga ni sa vakadonuya na lawa ni veitaratara ka sa solia na veiliutaki sega ni tudei vua na tevoro— na Kalou E sa yalana vakayalo na Nona veiqaravi ena veisiga sa tu mai liu (ia E sega ni vakalailaitaki na Nona kaukauwa) .

`Wilika na Joni 12: 31, Joni 14: 30, Joni 16: 11, 2 Koronica 4: 4, kei na Luke 4: 6. Na cava e vakatavulica na veitikina oqo me baleta na veiliutaki ni meca ena vuravura oqo?`

Na Veiyalayalati Vou E vakaraitaka nai valu ni veimatanitu, na matanitu ni rarama kei na butobuto, ka butobuto e basika mai vei Setani kei na nona ribatani. E tiki ni veiqaravi nei Karisito me vakadruka na matanitu nei Setani: «E na vuku ni ka oqo sa vakaraitaki kina na Luve ni Kalou, me vaqeavutaka na cakacaka ni tevoro.» (1 Joni 3: 8)

Me matata tiko, ni tiko na “lawa” ka yalana na ka E rawa ni cakava na Kalou, ka gauna vata ko ya me dinata tiko na veiyavu E dabe toka kina na Nona matanitu. Nai yalayal oqo e wili kina (1) na soli ni galala ni digidigi ki na veikabuli kei na (2) na veiyalayalati ni lawa ni veitaratara, ka se sega ni da okati kina o keda nikua. Na i tatarovi se yalayala ni veiqaravi vakalomalagi e tara na Nona vinakata na Kalou me vakalailaitaka se vakawabokotaka vakadua na ca ena vuravura oqo. Oqo na vuna, e tomani tiko kina na noda raica na ca kei na rarawa, ka rawa ni vakavuna me levu na tamata era taroga na vinaka ni Kalou kei na Nona veiliutaki. Ni sa na kilai vakamatata na yavu ni veiraravui levu, kei na i yalayala sa biuta tu na Kalou me baleta na Nona sotava na ca, sa na qai rawa vei keda me da kila vakalailai na vu ni veika kece, me yacova na gauna sa na qaqa kina vakadua na Kalou ka bokoci vakadua na ca.

`E vukei keda vakacava na dina ni Nona vakatokai Setani o Jisu me “veiliutaki” e vuravura oqo, e na noda kila na vu ni ca, e tu e vuravura nikua? E solia vei keda na yalo vakacegu, na noda kila ni veiliutaki e vakaiyalayala ka sega ni tudei!`