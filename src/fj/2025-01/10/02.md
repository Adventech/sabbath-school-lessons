---
title:  E Vakaberai Na Agilosi
date:   02/03/2025
---

Me vaka eda sa raica, na tevoro e vunitaki koya tu me “kalou” vakailasu mai na veimatanitu. Ka da raica talega ena so na vanua nai vakadinadina ni tevoro era veiliutaki tu e lomalagi era tu e dakudra na veiliutaki e vuravura. Ka rawa talega ni saqati o ira na agilosi Era talei mai Vua na Kalou mai vei ira nai lawalawa ni meca.

`Wilika na Taniela 10: 1—14, ka dikeva vinaka na tikina e 12, 13. Na cava e vakatavulica na tikina ruarua oqo ka sema ki na veiraravui vakalomalagi? Na cava o siqema rawa e na vuku ni agilosi e talai mai Vua na Kalou ka “vorati” me ruasagavulu kadua—na siga?`

E rawa vakacava me dua na agilosi E talai mai Vua na Kalou me “tarovi” me tolu na macawa? Na Kalou—kaukauwa, E rawa Vua me sauma na taro nei Taniela ena gauna vata ga koya, ke a digitaka me vakakina. Ke a vakayagataka na Nona kaukauwa me cakava e dua na ka, E rawa Vua me vakavuna me basika e dua na agilosi vei Taniela ena gauna vata ga ko ya. Ia, na agilosi E tala yani na Kalou, e “tarovi” mai vua na «ravouvou ni matanitu ko Perisia» me tolu na macawa. Na cava e yaco tiko ike?

O Keverieli e veimulomulo tiko kei ira na kaukauwa ni butobuto me tolu na macawa, ka tovolea me sabaya ka vakadodonutaka na veika sa teivaki ena vakasama nei Sairusi... . Na ka kece E rawa ni cakava o lomalagi e na vukudra na tamata ni Kalou, e sa caka oti. Sa rawati na qaqa; na kaukauwa ni meca e vakamalumalumutaki e na gauna e veiliutaki kina o Sairusi,kei na gauna e veiliutaki kina o Kabisese, na luvena.» Ellen G. White, Prophets and Kings, p. 572.

Me rawa ni yaco na veiraravui, na Kalou me kakua ni vakayagataka na Nona kaukauwa kece. Sa dodonu me soli eso na galala kei na kaukauwa vua na meca, ka me kua ni kautani vakasabalia, ia me vakaiyalayala ki nai to ruarua (ka sega ni vakatakilai vei keda na kena matailalai) E kena i rairai ni tiko nai yalayala e na veiraravui vakalomalagi ka ra veiqaravi tiko E loma na agilosi ni Kalou, ka da na dikeva ena lesoni e muri ka vakatokai me “lawa ni veitaratara.”

E na dua na yasana, na noda kila nai yalayala e na sega ni dredre ke da sa taura rawa na vakasama, sa veitalanoataki oti, ni Kalou E cakacaka ga E na sala ni loloma, ka loloma, sega ni veivakasaurarataki, E yavu ni Nona matanitu. Na vakasama oqo, ni Kalou E cakacaka ga mai na yavu e buroro cake mai ena loloma, e na vukei keda me da kila vakavinaka na veiraravui levu.

`O sa bau tovolea na vakaiyalayala ni cakacaka e yavutaki ena loloma ka sega ena veivakasaurarataki? Na lesoni cava o vulica me baleta na vakaiyalayala ni kaukauwa?`