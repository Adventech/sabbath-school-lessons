---
title:  Na Yalololoma i Jisu
date:   21/01/2025
---

E na Veiyalayalati Vou, e vakayagataki talega nai yaloyalo vata ga e vakayagataki ena Veiyalayalati Makawa, me vakaraitaka na yalololoma ni Kalou. O Paula e vakatoka na Tamada me «Tama ni loloma, kei na Kalou ni veivakacegui kecega» (2 Koronica 1:3) . Vakuria o Paula ena Efeso 2:4 ni Kalou E «vutu ni loloma,» ka voli keda lesu na tamata «e na vuku ni nona loloma levu sa lomani keda kina.»

E na so nai talanoa vakaibalebale, O Karisito vakaikoya E vakayagataka eso na vosa bibi me vakatakila na yalololoma i Tamana (Maciu 18:27, Luke 10:33, Luke 15:20)

Ka vosa vata ga e dusia na yalololoma vakalomalagi e na Veiyalayalati Makawa kei na Veiyalayalati Vou, e vakayagataki tale ga ena Kosipeli me vakaraitaka na vosa ni yalololoma nei Jisu vei ira era vakaleqai tu.

`Wilika na Maciu 9:36, Maciu 14:14, Marika 1:41, Marika 6:34, and Luke 7: 13. Raica talega na Maciu 23:37. E vakararamataka vakacava na veitikina oqo e na sala E tarai kina na yalo i Karisito E na vuku ni dredre era sotava na tamata?`

Sa vakavuqa ena Kosipeli, e tukuni ni tarai na yalo i Karisito me yalololoma vei ira na tamata era sotava na leqa se ra gadreva me ra vukei. E sega walega ni yalololoma, E sotava talega na nodra gagadre na tamata.

Io, o Jisu E tagicaki ira talega na Nona tamata. E rawa ni da raitayaloyalotaka na wainimata ena mata i Karisito E na Nona rai yani ki na koro ‘au a nanuma vakavica meu vakasoqoni ira vata na nomu gone, me vaka na toa yalewa sa vakasoqoni ira na luvena e ruku ni tabana, ia dou a sega ni vinakata!’ (Maciu 23:37). Eda raica eke, ni tagi i Karisito E tautauvata kei na tagi ni Kalou E vakatakilai e na Veiyalayalati Makawa. E vuqa na vuku ni Vola Tabu e ra kaya ni yaloyalo ni dua na manumanu vuka e qarava tiko na luvena, E yaloyalo edau vakayagataki duadua ena Tokalau E Loma.

Ike, e lewe vuqa era raica na tautauvata ni yaloyalo e tiko ena Vakarua 32: 11, na Kalou E ikeli vuka ka wanonovi ira, veitaqomaki, ka susugi ira na luvena lalai.

E sega ni tiko e dua nai vakaraitaki levu ni yalololoma ni Kalou ena vukuda me vakataki Jisu —na Nona soli Koya ena vukuda ena vakaraitaki cecere duadua ni loloma. Ia, o Karisito E sega walega ni yaloyalo vinaka sara ni Kalou, E i bulibuli vinaka sara me matataka na kawa tamata. E rawa vakacava me da vakatamurimuria na bula i Karisito, ka da sotava na nodra gagadre na tamata, ka da sega walega ni da vunautaka na loloma ni Kalou, ia eda vakaraitaka ka bulataka e na veisala e vei sotavi?