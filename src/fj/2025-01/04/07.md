---
title:  Na i Kuri ni Vakasama
date:   24/01/2025
---

Wilika na Ellen G. White, «The Beatitudes pp. 6—44 , e na Thoughts From the Mount of Blessing.

O ira kece era vakila na dravuisiga kei na viakana ni yalodra, ka ra vakila ni sega ni dua na ka vinaka e tu vei ira, e rawa ni ra kunea na yalododonu kei na kaukauwa ke ra rai vei Jisu. E veisureti o Koya, ‘Dou lako mai veu Au, oi kemudou kece sa oca ka colata nai colacola bibi.’ Maciu 11:28. E sureti keda me da vsolia ka veisautaka na ka eda taukena ka taura na vutuniyau ni Nona loloma. O keda eda sega ni dodonu me da lomani mai Vua na Kalou, ia o Karisito, na noda i vakadei, E lomani, ka sa rawa ni vakabulai ira vakaiyauyau o ira kece era lako mai vei Koya. Se cava na veika o lako curuma ena veigauna sa oti, se vakacava na levu ni veika e veivakayalolailaitaki o sotava tiko ni kua, ke o lako mai vei Jisu, malumalumu, gadreva na veivuke, ka yalolailai, na Noda i Vakabula dauloloma E na sotavi iko koso, ka na solegi iko na ligana dauloloma kei na Nona i sulu ni yalolododonu. O Koya E na vakaraitaki keda vei Tamana, ka da vakaisulu e na i sulu vulavula ni Nona i tovo. E na vakamamasu vua na Kalou E na vukuda, ka kaya: Au sa sosomitaki koya na tamata i valavala ca. Kakua ni raica na gone lakosese oqo, ia, raici Au ga mai. E veibeitaki beka o Setani ena domo rogoilevu, ka beitaki keda ni da valavala ca, ka okati keda me da nona tamata; ia na dra i Karisito E vakamamasu E na kaukauwa levu.»—Ellen G. White, Thoughts From the Mount of Blessing, pp.8,9

**Taro Ni Veiwasei**:

`Dikeva mada na veika e vakaraitaka na veivakauqeti mai cake, ka da vakavinavinaka vei Jisu, E na noda sa cabori vei Tamana. «E vakaraitaki keda vei Tamana ka da vakasulumi ena i sulu vulavula ni Nona i tovo.” Se vakacava na noda dau yalolailai ena so na gauna baleta na noda cala kei na malumalumu, se na levu ni gauna eda sega ni bulataka se seraka vei ira na tani na loloma E vakadrodroya vei keda na Kalou, na cava na vuna e dodonu me da lesu tale mai ki nai tukutuku vinaka, ni sa ciqomi keda o Tamana baleta ni o Jisu «sa vakaraitaki keda vei Tamana, ka da vakasulumi e nai sulu vulavula ni Nona i tovo»?`

`Vakasamataka na ka e lako curuma na tinanigone e na kisi ni rua na yalewa ka rau gole yani vei Solomone na Tui, ka rau vakatusa ruarua ni luvedrau na gone lailai ko veiba taki tiko. Vakasamataka na i tautau ni vosa e cavuti ena 1 Tui 3:26. Na rarama cava o raica ena vosa e vakayagataki me vakaraitaka na vakanananu ni loma ni Kalou E na vukudra na Nona tamata, ka volai ena Osea 11: 8?`

`E na Kosipeli taucoko, eda raica ni vuqa na gauna E yavalati Jisu na veika e gadreva o ira na tamata. Ka cava E cakava? E cakava na ka me walia se sotavi kina veika era gadreva na tamata. Na cava eso na sala o rawa ni cakava vakatamata yadua, se e dua na kalasi se i kumukumu, me rawa ni sotavi kina na nodra leqa se gagadre o ira era gadreva me ra vakacegui se vukei?`