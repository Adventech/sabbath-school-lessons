---
title:  Na Kalou E Kauwai Ka Yalololoma
date:   18/01/2025
---

### Wilika Ka Vulica E Na Macawa Oqo

Same 103: 13, Aisea 49: 15, Osea 11: 1—9, Maciu 23:37, 2 Koronica 11: 2, 1 Koronica 13: 4-8.

> <p>Wiligusu</p>
> “E dua li na yalewa me na guilecava na luvena sa sucu, me kua ni lomana na luve ni ketena? io, ena guilecava beka, ia koi au ka’u na sega ni guilecavi iko.”(Aisea 49:15)

E n vuqa na gauna , e dau raici nai vakarau ni yaloda me sega ni vinaka ka dau tabonaki sobu. Ki vei ira eso na tamata, nai vakarau ni yalodra e veicalati, ka vakavuna me ra sega ni okati na tagane se yalewa vinaka me ra “yalovinaka.” E na so na vakasama vaka Kiriki makawa, na vakasama ni tamata e “tu vinaka,” sai ira era sega ni rawai rawarawa se o koya e lewa vinaka na i vakarau ni yalona, ena kena sega ni rawai rawarawa na nona vakasama, ka laurai se okati mera vinaka.

E rawa ni vakatubu leqa ke sega ni rawa ni lewai matau nai vakarau ni yaloda. Ia me matata, ni Kalou E bulia na tamata me rawa ni lewa vinaka na vakanananu ni lomana, ka laurai talega ena Vola Tabu ni Noda Kalou vakaiKoya E lako curuma talega eso na vakanananu ni lomana. Ke sa rawa ni sotava se lako curuma na Kalou E so na vakanananu ni lomana e titobu, me vaka e vakaraitaka na i Vola Tabu, sa kena i balebale ni sega ni ca na vakanananu ni lomada se veicalati, ni Kalou ni Vola Tabu E vinaka vakaoti ka taukena na vuku kei na kila ka e taucoko.

Na kena dina, e tiko eso na dina e talei ka rawa ni da siqema e na noda kila ni Nona loloma na Kalou vei keda, E loloma titobu ni vakanananu ni lomana, ia e tiko na duidui, ni dina ga ni loloma ni Kalou (vakanananu ni lomana se dua tani) e vinaka sara, ka me da kakua ni da nanuma ni tautauvata kei na vakanananu ni lomada ka da lako curuma na tamata.

_*Vulica na lesoni ni macawa oqo ka mo veiwasei ena Sigatabu, Janueri 25._