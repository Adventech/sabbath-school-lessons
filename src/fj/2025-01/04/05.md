---
title:  E Kalou Vuvu?
date:   22/01/2025
---

Na Kalou ni Vola Tabu E “Kalou yalololoma.” Ena vosa vaka Iperiu, na Kalou e vakayacani me el ra um (Vakarua 4:31) . Na vosa «el» e kena i balebale na «Kalou,» kei na ra um e dua tale na waka ni vosa ni vosa na yalololoma (ra am) . Ia, na Kalou E sega walega ni vakatokai me Kalou yalololoma, ia na Kalou dauvuvu talega, ‘el qana’. E vakaraitaka na Vakarua 4:24, ‘Ni sa bukawaqa katakata ko Jiova na nomuni Kalou, io sa Kalou vuvu (’el qana’). (Vakarua 4:24, Vakarua 6:15, Josua 24: 19, Neumi 1:2.)

`E na 1 Koronica 13: 4 e vakaraitaka ni «sa sega ni vuvu na loloma.» E rawa vakacava, me “Kalou vuvu?” Wilika na 2 Koronica 11:2 ka vakasamataka na veisala era sega ni yalodina kina o ira na tamata ni Kaloua ena vei talanoa kece e volai ena i Vola Tabu (raica me kena vakadinadina, Same 78: 58). Na rarama cava e vakatakila na veitikina oqo me vukei keda me da raica na vu ni “vuvu” vakalomalagi?`

Na Nona “vuvu” na Kalou E rawa ni tauri cala. Ni o dusia e dua me tagane se yalewa vakawati me vuvu, e sega ni o tukuna me laveti koya cake kina. Na vosa na vuvu e mawi ka sega ni vinaka na kena i balebale e na levu na duidui vosa e vuravura. Ia me matata, e nai Vola Tabu, na vuvu vakalomalagi E sega ni mawi na kena i balebale. Oqo na yalololoma mai vua na tagane yalodina ka lomana na watina, ka vinakata me nodrau veiwekani me taucoko ka tawasea duadua ga na mate.

E dina ga ni tiko na vuvu e saqata na loloma (1 Koronica 13: 4), ia e na 2 Koronica 11:2, e tiko na “vuvu” e vinaka ka dodonu. O Paula e dusia me «vuvu va-Kalou» (2 Koronica 11:2). Na Nona vuvu na Kalou E vuvu dodonu duadua ka dodonu me cavuti se vakatokai me Nona yalololoma na Kalou vei ira na Nona tamata.

Na Nona mosoti (qana) ira na Nona tamata na Kalou E yavutaki mai na Nona loloma veivakurabuitaki ki vei ira. Na Kalou E vinakata na veiwekani kei ira na Nona tamata me taucoko ka vakatabakidua kei Koya, ka o Koya duadua me nodra Kalou.

Ia, eda raica ni Kalou sa dau vakatakilai me vaka e dua na tagane sa biliraki ka vosataki, ka nona loloma sa sega ni yaga (wilika na Osea 1—3, Jeremaia 2: 2, Jeremaia 3: 1—12). Eda raica eke, ni Nona “vuvu” se “loloma” E tiki ni Nona bula na Kalou, ka na sotavi ira na tamata ca kei ira era sega ni dinata na veiwekani. Na Nona vuvu na Kalou (se “yalololoma e mosimosi”) e sega kina na veika ca e kune e na vuvu vakatamata. E sega ni loma ca, ia E tiko Vua na kauwai ni yalololoma kei na yalodina kei na veiwekani E taucoko kei ira na Nona tamata ka me ra vinaka kina.

`Ni da kila rawa na Nona “vuvu” taki keda na Kalou, E rawa vakacava me da vulica me da seraka na mataqali “vuvu” vinaka vakaoqo ki vei ira na tamata?`