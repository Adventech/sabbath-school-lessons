---
title:  Me Da Vakamarautaka Na Kalou
date:   11/01/2025
---

### Wilika Ka Vulica E Na Macawa Oqo

Luke 15:11-32, Sefanaia 3:17, Efeso 5: 25—28, Aisea 43: 4, Roma 8: 1, Roma 5: 8, Marika 9:17-29.

> <p>Wiligusu</p>
> "Ko Jiova na nomu Kalou ka tiko kei iko, sa kaukauwa ko koya, ena ia na veivakabulai; ena rekitaki iko ko koya e na marau, ena vakacegui iko e na nona loloma; ena marautaki iko e na sere."(Sefanaia 3:17)

Raitayaloyalotaka mada na veika e yaco oqo: e dua na gone yabaki lima e gole mai vei tamana e na Sigatabu ni Tama, ka kauta tu mai e dua nai loloma e olo tu vakaca.E na yalo e marau, e solia vei tamana na nona i loloma.

Qai raitayaloyalotaka na ka e qai tukuna vua ko tamana, «Luvequ, au sega ni kauwaitaka na nomu loloma. Ni sega ni dua na ka o na solia vei au ena vakamarautaki au. Na ka kecega o rawa ni solia vei au, au rawa ni volia, ka veika o via solia vei au, e voli ena noqu i lavo se caka mai na veika au sauma. Mo sa maroroya ga na nomu loloma. Au sega ni gadreva se vinakata. Ia, e sega ni kauta tani na noqu lomani iko.”

Oilei, mosi dina!

Na cava nomu vakasama me baleta na rai nei tamanigone? E votu mai eso na vosa me vaka na “yaloca, batabata” kei na “tawaloloma.” Oqo beka na sala E dau sauma lesu mai na Kalou vei keda? E rawa beka ni da dau vakamarautaka na Kalou? E na dredre beka na noda vakasamataka, ia o keda na tamata sa bale ena mata ni Kalou, ka da sa bobula ki nai valavala ca, ka da malele ki na ca; Io, e rawa ni da vakamarautaka na Kalou! E rawa ni da kaya, ni Kalou E sega ni raici keda, se na i loloma eda kauta mai Vua, me vakataka na tamani ni gone koya. Na kena veibasai, E rawa ni da vakamarautaka na Kalou, ia E na vuku i Karisito duadua ga.

_*Vulica na lesoni oqo, ka mo vakarau ka veiwasei ena Sigatabu, January 18, 2025._