---
title:  Na i Kuri ni Vakasama
date:   17/01/2025
---

Wilika na Ellen G. White, « ‘Let Not Your Heart Be Troubled, ‘pp. 662—680, e na i vola The Desire of Ages .

E sega ni marautaka na Turaga na gauna era sa okati ira kina na Nona tamata me ra tawayaga. E gadreva vei ira na Nona tamata digitaki me ra okati ira ni ra sau levu, me vaka ga nai sau E sa lavaka vei ira. E vinakati ira na Kalou, ke sega, ke a sega ni tala na Luvena me vakayacora na veivoli saulevu duadua, me vakagalalataki ira. E tiko na kedra yaga, ka marautaka O Koya na gauna era biuta mai kina na nodra vakatutu cecere vei Koya, ka rawa ni ra vakalagilagia na Yacana. Sa rawa ni ra namaka na ka lelevu ke ra vakabauta na Nona vosa ni yalayala.

Ia E vakaibalebale vakalevu ke da masu E na yaca i Karisito. E kena i balebale ni dodonu me da ciqoma na Nona i tovo, me bula E lomada na Nona Yalo Tabu, ka da cakava na Nona cakacaka. Na Nona vosaniyalayala na i-Vakabula E soli vata mai na kena i vakaro. ‘Ke’o lomani Au, ‘ E kaya, muria na Noqu i vunau.’ E vakabula na tamata, sega e na loma ni valacala ca, ia mai na valavala ca; ka o ira era lomani Koya era na vakaraitaka na nodra loloma ena nodra talairawarawa.

Na talairawarawa dina e gole mai ena yaloda mai loma. O Karisito E cakacaka e na yaloda. Ka kevaka eda vakadonuya, E na kune votu o Koya ena noda vakasama kei na sasaga, sa dodonu kina me da semata na yaloda kei na noda vakasama ki na kena muri na Nona lewa, ka gauna eda talairawarawa kina Vua, eda sa vakayacora tiko na lomada. Na lomada, ni siviraki ka vakatabui, e na marautaka vakalevu me veiqaravi Vua. Ena gauna eda sa kilai Koya kina na Kalou, ka noda i lesilesi me da kilai Koya, na noda bula e na bula ni talairawarawa ena veisiga. Ni da raica na talei ni Nona i tovo o Karisito, e na noda veimaliwai kei na Kalou, sa na yaco me da cata nai valavala ca.» Ellen G. White, The Desire of Ages, p. 668

**Taro Ni Veiwasei**:

`Na cava na i balebale ni vosa mo «ciqoma ena yalo e sega ni kocokoco»? Na cava na nomu vakasama me baleta na veiwekani ni soli ka kei na ciqoma na ka mai lomalagi kei na vuravura vou?`

`Era gole mai ena vanua yawa ena veilomalagi—e yawa sara mai na vanua e raica rawa na James Webb Space Telescope—o ira dautukutuku mai lomalagi era vakatokai Taniela na parofita me chamudot, ka kena i balebale na «daulomani, daugadrevi, talei. « E vakatolu na nodratou rairai mai. E na Taniela 9:23, o Keperieli e kaya, ki chamudot attah, «ni ko sa tamata daulomani.» E na Taniela 10: 11, e dua na talai mai lomalagi (de o Keperieli tale) e kacivi koya ish chamudot, «na tamata daulomani,» na yaca e tokarua taki tale vei Taniela (Taniela 10: 19) . Vakasamataka na veika E vakatakilai me baleta na Kalou, kei na Nona voleka vei keda. Nai nuinui cava o rawa ni dreta mai me nomu mai na dina veivakurabuitaki oqo?`

`E sema vakacava na veika era cakava o ira na qaqa ni vakabauta ka da vulica ena Iperiu 11 kei na uto ni vakasama ni vuli ena macawa oqo? Vakabibi, na cava era vakayacora o ira na qaqa ni vakabauta ka ra yaco kina me ra “vakamarautaka na Kalou” e na vakabauta? Na cava o rawa ni vulica ka bulataka ena veisiga, mai na veika esa vulici me baleta na vakabauta kei na yalodina?`