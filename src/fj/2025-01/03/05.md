---
title:  Vatu Bula
date:   15/01/2025
---

E rawa vakacava vei keda na tamata sa bale ka i valavala ca, me rawa ni da vakamarautaka na Kalou tabu ka savasava?

`Wilika na Roma 8:1 kei na Roma 5: 8. Na cava e vakatavulica na veitikina oqo me baleta na noda tu se sema se veiwekani ena mata ni Kalou?`

Na Kalou E vakadrodroya na Nona loloma vei keda na tamata ni bera ni dolei lesu Vua e dua na ka. Ni bera ni da vosa se cakava e dua na ka, na Kalou sa tatara mai vei keda, ka solia vei keda na galala kei na digidigi me da ciqoma se biliraka na Nona loloma. Me vaka na ka e kaya na Roma 5: 8, «Ia na Kalou sa vakatakila na nona loloma vei keda, ni sa mate na Karisito me nodai sosomi ni da sa tamata ca.» (raica talega na Jeremaia 31: 3). Ka rawa ni da veivinakati ka sema Vua na Kalou ka vakamarautaka na Yalona, e na vakabauta E na vuku ni cakacaka sa cakava oti na noda Dauniveisereki.

`Wilika na 1 Pita 2: 4—6 ka vakatautauvatataka kei na Iperiu 11: 6. Na cava e tukuna vei keda ena vuku ni sala e rawa kina vei keda me da vakamarautaka na Kalou?`

Ke a sega ni curu takoso mai na Kalou, o keda na tamata sa bale, e sega ni rawa ni da kauta mai Vua na Kalou e dua na ka sau levu. Ia, na Kalou, E na Nona loloma kei na veivosoti, sa dolava na sala, E na vuku ni veika sa cakava na Karisito. Vakabibi, «E na vuku i Jisu Karisito” sa rawa me da “mo dou cabora kina nai madrali vakayalo, sa vinaka vua na Kalou” (1 Pita 2: 5). E dina ga ni «kevaka sa sega na vakabauta, sa dredre sara me da vakamarautaki Koya» (Iperiu 11: 6), ena vuku ni cakacaka ni veisorovaki i Karisito, na Kalou E na “saumaki” ira na tamata vakabauta» me vakavinakataki kemudou mada ko koya e nai valavala vinaka kecega mo dou cakava na nona lewa, ka me cakava ko koya e na lomada na ka sa vinaka vua, e na vuku i Jisu Karisito; me ia vei koya na vakarokoroko ka sega ni mudu. Emeni. « (Iperiu 13:21) . O ira era ciqoma na Kalou E na vakabauta era okati me ra yalododonu E matana E na vuku ni veiqaravi i Karisito, ka ciqomi taudua na Nona yalododonu. Ka o ira era ciqoma na Nona veisureti loloma na Kalou, era sa vakadonui E na vuku ni veisorovaki i Karisito (Luke 20:35), ka sa saumaki ira me sa kune vei ira na Nona i tovo (1 Koronica 15:51 —57, 1 Joni 3: 2). Na cakacaka ni Nona veivoli lesu na Kalou e sega walega ni baleti keda vakararaba, ia e lomada talega.

`Na cava na vuna e veivakauqeti kina vei keda na vakasama ni Nona veisorovaki tiko o Karisito mai lomalagi E na vukuda?`