---
title:  Na i Kuri ni Vakasama
date:   14/03/2025
---

Wilika na Ellen G. White, «The Reward of Earnest Effort,» pp. 285—288, e na Testimonies for the Church, vol. 9.

Na veika kece e sega ni matata vei keda ena Nona veisotavi na Kalou, E na vakamatatataki ena vuravura sa voleka mai. Na veika kece e dredre me da kila e na basika na kena vakamacala. Na veikavuni me baleta na loloma savu e na tevuki e matada. Na vanua e siqema rawa na noda vakasama ka raica na veilecayaki kei na kavoro ni vosaniyalayala, eda na raica na duavata e vinaka sara ka totoka. Eda na kila, ni loloma tawamudu e kaciva na veika dredre me da sotava. Gauna eda kila kina na Nona veiqaravi mosimosi O Koya sa vakayacora na ka kece me cakacakavata me yaga vei keda, eda na reki ena marau e sega ni cavuti rawa ka sinai ena lagilagi.”—Ellen G. White, Testimonies for the Church, vol. 9, p. 286.

**Taro Ni Veiwasei**:

`O sa bau nuiqawaqawa e na nomu via kila na veivakarautaki ni Kalou? E vakacegui iko vakacava na nomu kila ni veika kece ena vakamatatataki e na i otioti ni gauna?`

`Vakasamataka na veika E biuta o Karisito me rawa ni tamata ka mate ena vuku i vuravura. Vakasamataka na ka e tukuna vei keda me baleta na loloma ni Kalou kei na taro, E rawa beka ni da vakabauta se vakadiata na Kalou? Na cava tale E dodonu me cakava?`

`Na cava e bibi kina na “yaca” ni Kalou? Na cava na ka me da vakayacora o keda eda vakatokai keda me da Lotu vaKarisito? Na sala cava eda vakacacana kina na yaca i Karisito e na so na gauna o keda na Lotu vaKarisito, ka cava e rawa ni da cakava ena vanua eda tiko kina, me da vakaraitaka vei ira na tamata nai vakarau ni bula e dodonu me kune vei keda?`

`Ni mai tini nai lakolako oqo, e na sega ni taucoko na noda vei “sau ni taro” kece me baleta na leqa ni ca. Na cava eda rawa ni cakava me da torovi ira era kune rarawa ka me da veiqaravi e na cakacaka ni veivakacegui e na vuravura oqo, ni da waraka tiko nai tinitini ni ka kecega, kei nai wali ni leqa ka rawa duadua Vua na Kalou me vakayacora?`

`Dabe mada e na Aisea 53: 4, kei na dina ni o Karisito duadua ga E colata na noda “vutugu” kei na “rarawa.” Ni da rai vakarabailevu, na cava e yaco e na Kauveilatai ka vukei keda me da kila na i nakinaki ni veivakabulai kei na i sau ni noda vakabulai?`