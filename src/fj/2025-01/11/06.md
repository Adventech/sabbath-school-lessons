---
title:  Sa Vakagalalataki Na Yaca ni Kalou
date:   13/03/2025
---

E na yacova, me sa na vakagalalataki na yaca ni Kalou E na vei sala kecega.E na nodratou cakacaka na Tamana, Luvena kei na Yalo Tabu E nai tuvatuva ni Veivakabulai, na yalododonu E vinaka sara kei na loloma ni Kalou E matanataki ka sega ni vakabekataki. (raica ma Roma 3: 25, 26; Roma 5: 8)

`Wilika na Roma 3: 1—4 e na rarama ni Aisea 5: 3, 4. Na cava e vakatavulica vei keda ni Kalou vakaiKoya E sa na qaqa mai na veibeitaki ena veiraravui vakalomalagi?`

E na Roma 3 kei na Aisea 5, Eda raica ni Kalou (E na so na sala vakaiyalayala) E sureti keda na ka buli me da vakatulewa E na vuku ni Nona i tovo, dina ga ni sega na noda dodonu se i tutu me da vakayacora vakaikina. Ni sa na mai tini na ka kece, e na gauna sa na dolavi kina nai “vola,” e da na raica nai vakadinadina ni Kalou E vinaka sara ni Nona yalododonu kei na lewadodonu. Na Kalou E na vakagalalataki Koya Ena na matadra kece na ka buli E lomalagi kei vuravura.

`Wilika na Vakatakila 15: 3 kei na Vakatakila 19: 1—6. Na cava e vakaraitaka na veitikina oqo me baleta na kena vakagalalataki na yaca ni Kalou E nai otioti ni gauna?`

Na Kalou E vakaraitaka E nai Vola Tabu taucoko, na Nona kauwaitaka na Yacana. Na cava na vuna? O na sega ni via veiwekani titobu e na loloma kei dua o cata na nonai tovo ka o sega ni vakabauti koya. Ke dua e tukuna vei watimu se vei nomui tau eso na lasu vakadomobula me baleta na nomui tovo, o na cakava na ka kece mo rawa ni vakalasuya kina na veika e sa tukuni, belta ke vakabauti na lasu koya, e na vakamusutaka na nomu veiwekani ni loloma.

Ni sa na oti na ka kece, na Kalou sa na vakagalalataki e na kauveitai kei nai tauvatuva ni veivakabulai kece. Ni vakayacori na veilewai ni bera na Nona lesu mai , na Kalou sa vakagalalataki E na matadra kece na lewe i lomalagi kei vuravura.

Ni sa na vakayacori na veilewai e na gauna sa lesu mai kina o Jisu ka o ira na vakabulai era na “lewai ira na agilosi” (1 Koronica 6: 2, 3), E na vakagalalataki na Kalou, ni sa soli vei ira na vakabulai na galala me ra dikeva na veika e volai ka raica vakaiira na cava na vuna E cakava kina na Kalou na ka E vakayacora, kei na Nona lewa na Kalou ena veigauna kece E vinaka sara E na yalododonu kei na loloma. O cei vei keda e sega ni levu tu na nona taro e gadrevi me saumi? Ni bera ni tini na veika kece, e na saumi kece vei keda na noda taro (raica na 1 Koronica 4 : 5)

Na kena i tinitini, e na tekiduru kece na vei duru kece ga kei na vei gusu ena vakatusa ni sa Turaga o Jisu (Filipai 2: 10, 11) . Oqo e tiki kece ni kena vakagalalataki na Nona i tovo na Kalou.