---
title:  Na Sere Nei Noqu Daulomani
date:   11/03/2025
---

E na sala E veivakurabuitaki, na Kalou E sa vakaraitaka na Nona loloma kei na yalododonu E na maliwa ni veiraravui vakalomalagi. Ia, eso era na taroga, E dodonu beka Vua na Kalou me levu cake sara na ka me cakava me tarova se kauta tani na ca? Eda sa raica na sui ni veiraravui vakalomalagi ka da raica kina ni Kalou sa cakacaka me rawa ni rokovi na galala ni digidigi ka me laurai votu kina na veiwekani loloma E na maliwa ni Kalou kei na kawa tamata. Me kena i kuri, na veika E cakava e tiko ga ena lomanibai vakayalo, se lawa ni veitaratara, ka tiko ena lomanibai ni kena veibataki tiko na Nona i tovo, ka na rawa duadua ga ni wali E na matanataki ni Nona loloma.

`Wilika na Aisea 5: 1—4. O cei e vosa tiko ena veitikina oqo? E vosa tiko me baleti cei o Aisea? E matataki cei na loganiveivaini kei nai taukei ni loganiveivaini? Na cava e bibi kina na ka e vakayacora nai taukei ni loganiveivaini e na vuku ni loganiveivaini? Na cava e qai yaco?`

E na vei tikina oqo, o Aisea e lagata tiko na sere me baleta na nona daulomani, na were ni vaini. Na Kalou E taukei ni loganivaini, ka matataka na tamata ni Kalou na were ni vaini (raica na Aisea 1: 8, Jeremaia 2: 21). Ia na veitukutuku e vulici eke e rawa ni vakalevutaki ka vakatetei yani ki na cakacaka ni Kalou E na vuravura oqo. Na veitikina oqo e vakaraitaka ni taukei ni were (Kalou) E sa cakava na ka kecega e dodonu me vuavuavinaka kina na Nona were ni vaini. E dodonu me vuataka na vaini vinaka na were ni vaini, ia e vuataki na «vaini ni veikau,” ka so na vakadewa ni Vola Tabu e ra kaya ni “sega ni yaga.» Na vosa vaka Iperiu e vakadewataki ike vakadewataka me vuata—boi ca. Na Nona loganivaini na Kalou sa kauta mai na vaini vuca.

Na Aisea 5:3 sa vagolei kina Vosa ni Kalou, Nona veisureti ki na tamata me ra «vakatulewa» E na vukuna se na Nona were ni vaini. E na Aisea 5: 4, E taroga na taro bibi na Kalou: “A cava tale me caka ki na noqu were-ni-vaini, ka’u a sega ni cakava kina? ia e na vuku ni cava, ni’u a nuitaka me vuataka na vua ni vaini, sa qai vuataka ga na vua ni vaini ca? Na cava tale E rawa ni cakava? E veivakurabuitaki ni tarogi ira tale e so me ra vakatulewa E na ka sa cakava.

`Ni o rai ki na kauveilatai, na vanua E cabori Koya kina na Kalou me i soro ni noda i valavala ca, e tarai keda vakacava na Nona vosa veivakurabuitaki, ‘Na cava tale me’u cakava e na Noqu were ni vaini ka Au se bera ni cakava?`