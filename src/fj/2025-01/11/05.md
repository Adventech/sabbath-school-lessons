---
title:  Talanoa Vakaibalebale i Karisito Me Baleta Na Loganivaini
date:   12/03/2025
---

E nai talanoa vakaibalebale ni taukei ni were i vaini , e na Maciu 21, O Jisu e vakuria maina vanua e yaco toka kina o Aisea, ka vakacilava tale eso na rarama ki nai tovo kei na cakacaka nei Koya na taukeni ni were E na vukudra na Nona were ni vaini.

`Wilika na Maciu 21 : 33—39 ka tiko e na nomu vakasama na taro e na Aisea 5:4. Na cava tale e se vo me cakava mai na veika sacaka oti?`

Na matai ni wasewase ni talanoa vakaibalebale nei Karisito E kauta mai e na sere nei Aisea 5 me baletanai taukei niwere ni vaini kei na nona wereni vaini. O Jisu qai vakuria, “a sa lisitaka vei ira eso nai vakatau-ni-were, a sa qai lako ki na vanua tani.”(Maciu 21: 33) . Ia, sa vakarua na nona tala yani nai taukei ni were na nona tamata cakacaka (nona parofitas) me kauta na ka sa yalataki, ia o ira era lisitaka tiko na Nona were ni vaini era mokuta ka vakamatei ira na Nona tamata cakacaka (Maciu 21: 34—36) . Sa qai tala na Luvena (Jisu) , ka kaya “Era na vakarokorokotaka na luvequ.”(Maciu 21: 37) . Ia era vakamatea talega na Luvena, ka ra kaya, “O koya oqo nai taukei emuri; tou mai vakamatea, me da suguta na nona vanua me noda. A ra sa taura ka biliraka ki taudaku ni were-ni-vaini, ka vakamatea.» (Maciu 21: 38, 39)

Na cava tale E rawa ni cakava o Koya? Na Tamana E lomani keda vakalevu ka solia kina na Luvena E dua bau ga (Joni 3: 16). Ke veiraravui vakalomalagi e tautauvata kei na veika e vakaraitaki eke, e na sega ni rawa ni wali totolo ena cakacaka ni kaukauwa vakalomalagi, ia e gadrevi taumada na vakaraitaki raraba ni Nona i tovo na Kalou. Na kena vakaraitaki E sa mai vakayacori e na cakacaka i Karisito (Roma 3: 25, 26; Roma 5: 8). Na cava tale e rawa ni da kerea, ni Kalou (E na vuku i Karisito) E soli Koya me mate E na vukuda, me rawa ni vakadonui keda ka sega ni vakasosomitaka na Nona lewadodonu kei na loloma E vinaka sara?

Na veika e yaco e na kauveilatai e vakaraitaka ni Kalou sa cakava na ka kecega E rawa ni caka me yali vakadua se kautani na ca, ia E sega ni vakarusa na vakasama me cecebuya tikoga na loloma dina. Ke a tiko e dua tale na sala E rawa ni muria na Kalou, E na digitaka beka se sega? E dina ga ni kune rarawa na tamata ena veiraravui vakalomalagi, ia na Kalou vakaiKoya E kune rarawa vakalevu cake. Ni da rai e na Kauveilatai, e rawa ni da raica na rarawa kei na mosi e kauta mai na valavala ca Vua na Kalou vakaiKoya. E ka vakatabui na galala e kunei votu e na loloma ka bole kina o Karisito me lako curuma e na vukuda.

`Wilika na Aisea 53:4. Na «tagi» kei na «rarawa» nei cei E colata o Karisito E na kauveilatai? Na cava e tukuna vei keda me baleta na ka kece E sa cakava na Kalou e na vukuda kei na nai sau E sauma me baleta na noda vakabulai?`