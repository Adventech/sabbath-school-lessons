---
title:  O Karisito Na Qaqa
date:   09/03/2025
---

E dina ga ni dua na meca e cakacaka tiko ka vakatoka o Karisito me «liuliu ni vuravura oqo»(vuaviri), na tui dina ni vuravura taucoko o Jisu Karisito. O Jisu E sa qaqa ena vukuda, ka da rawata na qaqa ni da tuvata kei Koya, veitalia ke da lako curuma tiko na dredre kei na rarawa. Me da kila, ni cakacaka i Karisito E sabaya na meca ena yasana kecega.

Eda sa raica ni Vola Tabu e vakamacalataka na tevoro me:

1. Na dauveivakacalai e vuravura taucoko mai na i vakatekivu (Vakatakila 12: 9, Maciu 4: 3, Joni 8: 44, 2 Koronica 11: 3, 1 Joni 3: 8)
2. Na dauveivakacacani ka dauveibeitaki vua na Kalou kei ira na Nona tamata e lomalagi. (Vakatakila 12: 10; Vakatakila 13: 6; Jope 1—2; Sakaraia 3: 1, 2; Juta 9)
3. Nai liuliu dauveivuaviritaki e na vuravura oqo (Joni 12: 31, Joni 14: 30, Joni 16: 11, Cakacaka 26: 18, 2 Koronica 4: 4, Efeso 2: 2, 1 Joni 5: 19)

`Wilika na Joni 18: 37. Na cava e tukuna vei keda me baleta na Nona cakacaka o Karisito me sabaya na veivakacalai ni meca? Na cava na kena i balebale ni sa Tui o Jisu?`

E dina ga ni vakatavulica na i Vola Tabu ni o Setani na vu ni veivakacalai, veivakacacani, dauveibeitaki, ka veiliutaki daunivuaviri ni vuravura oqo, E vakatavulica talega ni o Jisu E qaqa mai vei Setani ena vei sala kece ga.

1. O Jisu E ‘lako mai kina ki vuravura oqo, me dautukuna na ka dina.’ (Joni 18: 37)
2. Ena kauveilatai, o Jisu E matanataka na yalododonu kei na loloma E vinaka sara ni Kalou (Roma 3: 25, 26; Roma 5: 8, ka vakacala na veibeitaki veivakacacani mai vua na tevoro (Vakatakila 12: 10, 11), O Jisu E na vakarusa vakadua na nona matanitu na tevoro, ka sa ‘kila ni sa lekaleka tiko na nona gauna’ (Vakatakila 12: 12; dikeva vata kei na Roma 16: 20), O Karisito ‘E na veiliutaki me sega ni mudu.’ (Vakatakila 11: 15)

Na kena i tinitini, veitalia na ka e cakava o Setani, o koya e sa meca vakadrukai, ka noda ki me da ciqoma me noda na qaqa nei Karisito E na veisiga, veigauna kece, ka ciqoma na i yalayala e solia vei keda na kauveilatai.

`E da kila o cei ena qaqa e na veiraravui levu. E na tara vakacava na noda digidigi se yasana cava eda na tini kina, na noda digidigi —e na —veisiga? E rawa ni da vakadeitaka vakacava ni sa tiko ena yasana ni qaqa, e na gauna sara ga oqo?`