---
title:  Na Cava Tale E Rawa Ni’u Cakava?
date:   08/03/2025
---

### Wilika Ka Me Na Vulici E Na Macawa Oqo

Joni 18: 37, Roma 3: 23-26, Roma 5: 8, Aisea 5: 1—4, Maciu 21: 33-39, Aisea 53: 4, Roma 3: 1-4.

> <p>Wiligusu</p>
> «Sa qai kaya vua ko Pailato, Ko iko bagi na tui? Sa kaya ko Jisu, Ko sa kaya niu sa tui. A ka oqo kau sa sucu mai kina, ia na ka oqo kau sa lako mai kina ki vuravura oqo, meu dautukuna na ka dina. O koya yadua sa vakabauta na ka dina, sa rogoca na noqu vosa.» (Joni 18: 37)

E na vica na yabaki sa oti, e dua nai talanoa veivakauqeti vei ira na gonelalai e a tabaki e na Guide magazine. E talanoataki e dua na gonetagane luveniyali ka yacana o Denis, ka tikovata kei na dua na matavuvale ka sa wili me gonesusu ni vale koya. Ena gauna makawa oqo, o Denis e sevaka na tui ni vanua oqo, baleta ni gauna e a tauvimate kina o tamana, e gole mai o ira na nona sotia na tui ka kauti koya tani, ka sega ni qai raici koya tale o Denis. Sa oti e vica na yabaki, sa qai kila o Denis ni o koya na tui e tawasei ira na tauvimate mai vei ira na bulavinaka, me rawa ni ra galala mai na mate dewa ka sa veivakamatei tiko ka vakatokai na Black Plague. Na dina me baleta na ka e vakayacora na tui, e sereki Denis mai na cudru kei na yalo ca ka sa teivaki tu ena nona bula ena dua na gauna balavu. Na tui, ena nona veiqaravi raraba, e vakatulewa ena dela ni loloma ena vukudra na nona tamata.

E levu na tamata era raica na Kalou me vakataka na nona rai o Denis e na vuku ni tui. Na ca era raica se sotava e vakavuna na nodra cata se sega ni kauwai Vua na Kalou. E tu i vei na Kalou ni yaco na rarawa? Ke vinaka na Kalou, na cava e sa rui levu kina na ca? Na veiraravui vakalomalagi e vakacilava eso na rarama ena taro bibi oqo, ia se levu ga na taro se sega ni saumi. Ke, se sega ga ni vakacegui keda na vei saunitaro e yaco mai, me da rai vei Jisu E na kauveilatai ka da raica Vua ni rawa ni da vakabauta ka dinata na Kalou, dina ga ni so na taro e se sega ga ni saumi rawa vei keda ena gauna oqo.

_*Vulica na lesoni ni macawa oqo, ka mo veiwasei ena Sigatabu, Maji 15._