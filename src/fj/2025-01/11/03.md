---
title:  Na Dodonu Kei Na Veivakadodonutaki
date:   10/03/2025
---

Na vanua kece eda vuki kina, na cakacaka i Karisito E cavuraka na nona cakacaka na tevoro. E na 1 Joni 3: 8, o Jisu «sa vakaraitaki kina na Luve ni Kalou, me vaqeavutaka na cakacaka ni tevoro.» (1 Joni 3: 8) ka «me vakamalumalumutaki koya kina sa lewa na mate, o koya na tevoro, e na vuku ni mate» (Iperiu 2:14) . Ia, na kena vakadrukai na veilitaki ni meca e taura e rua nai kabakaba. Matai, E na cakacaka sa yaco oti mai na Kauveilatai, ka vakacala kina o Karisito na veibeitaki veivakacacani nei Setani. E muri, sa na qai vakarusai o Setani kei na nona matanitu.

`Wilika na Roma 3: 23—26 kei na Roma 5: 8. Na cava e vakaraitaka na veitikina oqo me baleta na sala E vakadruka kina O Karisito na veibeitaki mai vua na tevoro?`

Eda sa raica, na meca e tusanaka tiko ni Kalou E sega ni yalododonu se dauloloma. Ia, E na vuku i Karisito E na Kauveilatai, na Kalou E vakaraitaka na kena matanataki cecere duadua na Nona yalododonu kei na loloma.

Na gauna E sa mate kina o Jisu, «O Setani sa raica ni sa basuki tani na nona matavulo. Sa ceburaki tu ena matanalevu na nona veiliutaki e na matadra na agilosi savasava kei ira kece na lewe i lomalagi. E a vakaraitaki koya me daulaba. E na nona vakadavea na dra nei Koya na Luve Ni Kalou, e sa cavuraki koya laivi mai ena nodra yaloniveinanumi na lewe i lomalagi.» Ellen G. White, The Desire of Ages, p. 761.

`Wilika na Vakatakila 12: 10—12 e na rarama ni Vakatekivu 3:15. Na qaqa nei Karisito E na Kauveilatai E vakararamataka vakacava na veiraravui vakalomalagi.?`

Nai vola tukutuku ni veivakabulai e solia vei keda na vakadinadina me da yalodei, ni Kalou E na cakava na ka kece me rawa ni basika na vinaka vei keda kece. Na Kalou ni Vola Tabu E dau cakava na ka e vinaka ka ganiti keda, dina ga ni vakaiyalayala na vei katuba e tadola Vua ena veiraravui levu. (Vakarua 32: 4, 1 Samuela 3: 18, Same 145: 17, Taniela 4: 37, Nab. 1: 13, Vakatakila 15: 3, Vakatekivu 18: 25)

`Na cava e sa rui kabibi kina na kena matanataki na yalododonu kei na loloma ni Kalou e na veiraravui vakalomalagi? Ni da vakasamataka na Kauveilatai kei na Nona cakacaka kece na Kalou. Ena i tuvatuva ni veivakabulai, E solia vakacava vei keda na cakacaka ni Kalou na lomadei E na Nona loloma, dina ga ni dau sotavi na rarawa kei na dredre?`