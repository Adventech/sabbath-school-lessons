---
title:  Na Loma Ni Kalou Tudei Se Veisotavi
date:   19/02/2025
---

`Wilika na Efeso 1: 9—11. Na cava e kaya tiko na tikina oqo me baleta na veidigitaki taumada? Eso beka na tamata era sa digitaki taumada me ra vakabulai ka so me ra na yali?`

Na vosa vaka Kiriki ka vakadewataki me «veidigitaki taumada» ike kei na so tale na tikina ena Vola Tabu (prohori zo), E sega ni vakatavulica ni Kalou E vakatulewa ena veika kece e yaco ena volatukutuku kei vuravura. Ia, na vosa vaka Kiriki oqo, e kena i balebale «me digitaki se vakatulewataki taumada.» Sa rawa vei keda me da vakatulewa ni se bera ni yaco, se vakatulewa ni se bera ni yaco ka umani kina na nodra vakatutu e na galala o ira na tamata. Nai Vola Tabu e vakatavulica ni Kalou E muria na karua ni sala. Ike kei na so tale na tikina (raica na Roma 8:29, 30), na vosa ka vakadewataki me «digitaki taumada» e vakagolei ki nai naki ni Kalou me baleta na veisiga nimataka, ni oti na Nona dikeva na veika E kila me baleta na noda galala ni digidigi na tamata. Sa rawa kina Vua na Kalou me liutaka na volatukutuku kei vuravura ki na ka vinaka E vinakata o Koya, ka doka na nodra galala ni digidigi ka gadrevi me kune ena veiwekani loloma ka dina.

Na Efeso 1: 11 E vakaraitaka ni Kalou «’sa cakava na ka kecega me vaka na nona lewa.» E kena i balebale beka oqo ni Kalou E vakavuna me yaco na veika kece E vinakata me yaco? Ni wiliki vakatikitiki, na Efeso 1: 9—11 e vaka me tokona na vakasama oqo. Ia, na vakadewa oqo e na veisaqasaqa na veitikina eda sa raica oti ka vakaraitaka ni tamata e biliraka “na loma ni Kalou”(Luke 7:30, dikeva vata kei na Luke 13:34, Same 81:11—14) . Ke sega ni dau veisaqasaqa vakaikoya na i Vola Tabu, e na kilai vakacava na veitikina oqo ka me na duavata kei na veitikina sa volai tu?

Na tikina oqo ena matata vakaoti ke da raica rawa na duidui e na ka eda vakatoka me “loma ni Kalou E tudei” kei na “loma ni Kalou E veisotavi.” Na “loma ni Kalou E tudei” sai koya na ka E vinakata na Kalou me yaco, ka na yaco ke tamata kece e cakava na ka E gadreva na Kalou. E na yasana kadua, na “loma ni Kalou E veisotavi,” E loma ni Kalou ka sa umani kina na veika kece, wili kina na galala ni digidigi nodra na tamata, ka so na gauna e ribatani mai na ka E vinakata na Kalou. Na Efeso 1: 11 E vaka me dusia tiko na “loma ni Kalou E veisotavi.”

`E kaukauwa na Nona kila na Kalou na veika e tu mai kiliu, ka kila na digidigi taucoko, wili kina na digidigi cala, ka ra na digitaka na tamata, Ia E rawa Vua me cakava «na ka kecega me ra vinaka kina» (Roma 8: 28). Na vakacegu cava o dreta rawa mai na dina oqo?`