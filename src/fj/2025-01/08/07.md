---
title:  Na i Kuri ni Vakasama
date:   21/02/2025
---

Wilika na Ellen G. White, ‘God With Us, pp. 19—26, e na The Desire of Ages.

Nai tuvatuva ni noda volilesu e sega ni vakasama bera, nai tuvatuva e tuvalaki ena gauna sa bale oti kina o Atama. E vakatakila ‘ni veikavuni ka vakagalui tu mai ena gauna tawamudu’ Roma 16:25. E vakaraitaki na yavu mai na gauna e tawamudu E a yavudei ni Nona tikotiko vakaturaga na Kalou. Mai nai vakatekivu, na Kalou kei Karisito e rau kina na vukitani nei Setani, kei na bale ni tamata ena vuku ni veivakacalai kaukauwa ni meca. Na Kalou E sega ni lumuta nai valavala ca me yaco, Ia E raica na kena tauyavu, ka vakarautaka nai wali ni me sotava na leqa levu oqo. E cecere na Nona lomani vuravura, ka veiyalayalati kina me solia — na Luvena E duabau, “me kakua ni rusa ko ira yadua era sa vakabauti koya, me ra rawata ga na bula tawa mudu.”Joni 3:16. Ellen G. White, The Desire of Ages, p. 22 .

**Taro Ni Veiwasei**:

`Ke sega ni dau yaco na ka E vinakata na Kalou me yaco, e tara vakacava nai vakarau ni nomu vakasama na dina oqo, e na vuku ni veika e yaco tu ena noda vuravura? Na cava e tukuna vei keda na noda kila ni Kalou E tu Vua na gagadre E sega ni vakavotukanataki?`

`Ke da lesu tale ki na vakasama ni vavavi keke ena lesoni ni Siga Lotule, e dodonu me da siqema rawa, ni dina ga ni «Kalou kei Karisito E rau kila na vukitani nei Setani,» E rau bulia ga na tamata. E dodonu me veiwaki tiko e loma na loloma, ka ni loloma e kena i balebale na galala. Sa rawa Vua me buli keda na tamata ka sega ni kila na loloma, ia E buli keda ga me rawa ni da loloma, ka vakayacora vakakina, dina ga ni kila deivaki tu ni na vakavuna me gole ko Jisu ki na kauveilatai. Na cava e tukuna vei keda me baleta na kena vakamareqeti, ka yavu bibi na loloma E na Nona matanitu na Kalou, ka na yaco me vakararawataki ka mate o Karisito e na kauveilatai, ia e sega ni cakitaki se tarovi vei keda na galala e kune e na loloma?`

`Sa vakavuqa na noda tagicaka na levu ni ca kei na rarawa e tu e vuravura, ia eda sa bau taura na gauna me da vakasamataka ni Kalou vakaiKoya E tagicaka ka tarai na lomana E na rarawa kei na ca? Na duidui cava e kauta mai ki na nomu kila me baleta na rarawa kei na ca, na nomu raica rawa ni Kalou vakataki-Koya E kune rarawa E na vuku ni ca?`

`Na dina oqo—ni levu na ka e caka tu e vuravura E sega ni loma ni Kalou—e vukei iko mo vakatulewa vinaka ena gauna o kune rarawa kina, vakabibi ke sega ni matata vei iko na vuna ka vaka me liutaki iko ki na ka e sega ni vinaka?`