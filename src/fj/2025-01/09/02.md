---
title:  Sa Kitaka Oqo E Dua Na Meca
date:   23/02/2025
---

`Wilika na Maciu 13:14-27. E vukei keda vakacava na talanoa vakaibalebale oqo me da siqema ka kila na vu ni ca, e na vuravura oqo?`

O Jisu E talanoataka nai talanoa ni dua na i taukei ni qele, e tea na sorenikau vinaka ena nona qele. Ia, qai tubu cake mai na co ca e na maliwa ni witi. Ni ra raica o ira na nona tamata cakacaka, era tarogi koya nai taukei n qele, “O a sega saka li ni kaburaka na sila vinaka e na nomu were? Sa qai kau maivei na sila ca?” (Maciu 13:27). Oqo e tautauvata kei na taro e dau tarogi nikua me baleta na leqa ni ca: Ke a bulia na Kalou na vuravura me vinaka sara, na cava na vuna e tiko kina na ca?

`Wilika na Maciu 13: 28—30 E na rarama ni vakamacala nei Karisito E na Maciu 13:37—40. E vakararamataka talega vakacava na vu ni veiraravui vakalomalgi?`

Nai taukei ni qele e sauma vei ratou na nona tamata cakacaka: “na meca sa vakayacora na ka oqo» (Maciu 13:28) . O Jisu E qai vakatakilai koya e a tea na sorenikau vinaka “me” “Luve ni Tamata: ‘o Jisu vakaiKoya’(Maciu 13:37), ka vakamacalataka ni, ”na were ko vuravura” (Maciu 13:38), ka “meca sa kaburaka sai koya na tevoro” (Maciu 13:39), ka vakatautauvatataki vakamatata na veiraravui vakalomalagi E na kedrau maliwa o Karisito kei Setani. Na cava na vuna e tu kina na ca e vuravura? Na ca e vu mai vua na meca (na tevoro), e nona saqata na taukei ni qele. “A ka oqo sa kitaka e dua na meca.” (Maciu 13:28)

Nai sau ni taro oqo e vakavurea eso tale na taro, “O sa vinakata beka me keitou laki kumuna vata oqori?” E rawa ni tukuni, vakacava me sa cavuraki rawa ga oqo na ca? “A sa kaya ko koya, Tei kakua mada, de dou cavuraka talega na witi ni dou kumuna vata na sila ca. Laiva ga me rau tubu vata ruarua me yacova na tatamusuki. “ (Maciu 13:29; dikeva vata kei na Marika 4:29). Na talanoa vakaibalebale e vakaraitaka, ni Kalou E na muduka vakadua na ca, ia na kena cavuraki totolo e na vakavuna na leqa e sega ni veisautaki rawa ka na vakaleqa na vinaka.

`Na caa eso na leqa e rawa ni yaco ke tovolei me cavu na co ca mai na witi e na gauna oqo? E na gauna vata oqo, na cava na vuna e sega ni kena i balebale me da lecava na ca eda sotava?`