---
title:  Nai Tekitekivu Ni Veiraravui E Vuravura
date:   24/02/2025
---

E rua na taro e basika e na talanoa vakaibalebale. Matai, na cava na vuna e tu kina na sorenikau ca e na were ke tea ga o koya na sorenikau vinaka, ka kenai karua: ke bulia na vuravura na Kalou ka vakatoka me vinaka sara, e basika se tubu mai vakacava ike na ca?

`Wilika na Vakatekivu 1 : 31. Na cava E vakaraitaka na Vosa Ni Kalou me baleta nai tuvaki ni veibuli E na gauna E oti kina na Nona veibuli na Kalou, ka cava e ka bibi kina na kena saunitaro?`

E na Vakatekivu 1:31, ni oti na Nona bulia na Kalou na vuravura, e a “vinaka sara.” E na Vakatekivu 1, e sega ni laurai na ca E na gauna E bulia kina na vuravura na Kalou. E qai basika mai vakacava na ca ki na bula veimaliwai vakatamata?

`Wilika na Vakatekivu 3: 1—7. Na cava e tukuna oqo vei keda be baleta na keda na kena basika mai na ca ki na vuravura oqo? Na rarama cava e vakacilava ki na vu ni veiraravui vakalomalagi? (Raica talega na Vakatakila 12: 7- 9).`

E na i tukutuku oqo, eda raica na lasu me baleta na Nona i tovo na Kalou ka kauta cake mai gata, ka vakatakilai me tevoro vakaikoya (“na gata makawa”) e na Vakatakila 12: 7- 9. Na gata e vakayagataka taumada na e dua na taro me kauta mai na lomalomarua ki na Nona i vakaro na Kalou, ka voleka ni vakasuka lesu na ka E vakarota na Kalou. Na gata sa qai bolea ka saqata vakadodonu na ka E vakarota na Kalou, nona kaya vei Ivi, ‘Ko na sega dina ni mate’ (Vakatekivu 3: 4)

E dua vei rau, na gata se Kalou, E lasutaki Ivi, ka sa tu oqo o koya me digidigi, me vakabauta na ka E tukuna vua na Kalou se na ka sa cakava na gata.

Ike kei na so tale na tikina ena i Vola Tabu, na vu ni veiraravui e baleta tiko se na cava se o cei me vakabauti, ka oqo e veiwekani voleka kei na loloma. Baleta na ka o vakabauta baleta e dua, na nona i vakarau se mataqali tamata vakacava, se rawa beka ni nuitaki, e na tara vakabibi na nomu lomana ka nuitaki koya, ka gadrevi ena kisi oqo, mo rogoca na ka E tukuna vei iko.

`Wilika na Vakatekivu 3:15. Na Nona vosa na Kalou ki vua na gata ni kawa ni yalewa, ka dusia na Mesaia, E na butuqaqia na ulunigata, e dau okati vakavuqa me matai ni kosipeli e na i Vola Tabu. E vakadeitaka vakacava nai tukutuku oqo na dina ni veiraravui ka solia talega vei keda nai nuinui?`