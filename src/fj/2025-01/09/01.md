---
title:  Nai Valu Mai Lomalagi
date:   22/02/2025
---

### Wilika Ka Me Vulici E Na Macawa Oqo

Maciu 13: 24—27; Vakatekivu 1: 31, Isikeli 28: 12—19; Aisea 14: 12—15; Maciu 4: 1—11; Joni 8:44, 45.

> <p>Wiligusu</p>
> ‘ia ka’u na vakaveimecakitaki kemudrau kei na yalewa, kei na nomu kawa kei na nona kawa; ena butuqaqia na ulumu ko koya, ia ko na qaqia na bukubuku-ni-yavana.’ (Vakatekivu 3:15)

Na usutu ni vakavuvuli vaka i Vola Tabu sai koya na veiraravui E na maliwa ni Kalou kei Setani. E dina ga ni tukutuku ni veiraravui E na maliwa ni Kalou kei na Nona ka buli vakalomalagi era sa bale ka vukitani mai Vua, E tukutuku bibi ena Vola Tabu (Maciu 13: 24—30, 37—39; Vakatakila 12: 7 10) ka ciqomi e na levu na vakavuvuli ena Lotu vaKarisito, ia e levu na Lotu vaKarisito e ra sa biliraka se sega ni kauwaitaka na i vakavuvuli oqo.

Mai na rai vaka i Vola Tabu, na vakavuvuli ni veiraravui vakalomalagi, ka saqata kina na matanitu ni Kalou na tevoro kei ira na nona agilosi, e sega ni rawarawa na noda vakawaletaka ka calata na vu ni veika e talanoa taki e na Vola Tabu. Na Kosipeli vakaikoya e levu kina nai tukutuku me baleti Setani kei ira na tevoro ena nodra saqata na Kalou.

Ni da tekivuna na vuli ena macawa oqo, eda na tovolea me da sauma na taro e rua oqo mai na so na veitikina mai na i Vola Tabu:

1. Na vanua cava e nai Vola Tabu e vakatavulici kina ni tiko na veiraravui vakalomalagi e na maliwa ni Kalou kei Setani?
2. Ni dikevi vaka i Vola Tabu, e vu se tekivu vakacava na veiraravui?

_*Vulica na lesoni ni macawa oqo ka mo veiwasei e na Sigatabu, Maji 1._