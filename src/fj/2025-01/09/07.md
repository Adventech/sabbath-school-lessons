---
title:  Na i Kuri ni Vakasama
date:   28/02/2025
---

Wilika na Ellen G. White, «The Origin of Evil,» pp. 492—504, e na The Great Controversy.

E sega ni dua tale na ka e vakatavulici vakamatata tu e na i Vola Tabu, sai koya ni Kalou E sega ni vakavuna na kena curu mai na i valavala ca; ka sega ni vakasukai tani na loloma vakalomalagi, E sega na leqa E na matanitu vakalomalagi, me vakavuna na basika ni vukitani. Nai valavala ca e curu mai vakatawadodonu, ka sega ni dua na vuna e rawa ni tukuni, ke tiko. E veivakurabuitaki, sega ni dua e lewa; ka noda vakaulubale kina, eda sa totaka ka taqomaka. Ke a sa bokoci o koya (Setani) mai na veika bula, o ira (o ira era tiko mai lomalagi kei na veivuravura tale eso) era na qarava na Kalou E na dela ni rere ka sega ena loloma. Ena sega ni vakarusai na nona i dredre na dauniveivakacalai, se bokoci vakadua na yalo ni ribatani. Na ca e dodonu me soli kina na gauna me matua. E na vuku ni vinaka ki na vuravura taucoko ena veitabagauna me tawamudu, o Setani me soli vua na gauna me matua kina na nona veiliutaki, ka me rawa ni da raica na veikabuli na rarama dina ni nona veibeitaki ki na matanitu vakalomalagi, ka me laveti cake ka matata vakaoti me tawamudu na Nona lewadodonu kei na yaloniveivosoti na Kalou kei na tudei ni Nona i vunau.» Ellen G. White, The Great Controversy, pp. 492, 493, 499 .

**Taro Ni Veiwasei**:

`E levu na tamata era taroga se rawa vakacava vua e dua na ka buli tawacala me vakataki Lusefa me valavala ca ena matai ni gauna. Na cava na vuna e “veivakurabuitaki” kina ka “sega ni vakamacalataki rawa?” Eda vakamacalataka vakacava na matai ni valavala ca oqo ka da sega ni vakaulubale se vakadoduya? Cava na vuna, ni da vakamacalataka na kena tekivu e tautauvata kei na kena vakadonui?`

`Cava na vuna E sega ni bokoci Setani laivi kina na Kalou e na gauna vata ga koya? Cava na vuna e dodonu me “vakatarai na ca me tubu ka matua?” E na “vinaka kina vakacava na vuravura kei na gauna e tawamudu»?`

`Na cava na vuna e ka bibi kina me da kila ni veiraravui ena maliwa ni Kalou kei Setani e sega ni yavutaki ena kaukauwa, ia e veiraravui e duidui? E rawa vakacava na veiraravui ena vuku ni tovo,me vakaibalebale cake ka sega ni rawata na sala ni veiraravui ni kaukauwa?`

`E rawa vakacava ni da kila na vu ni veiraravui, me dreta ki muri nai latilati, e na sala ka sa yaco kina na noda bula me sa tiki lailai ni veiraravui vakalomalagi? E na sala cava o sa vakila tiko kina na dina ni veiraravui? Na sala cava o na sauma kina me vakadeitaka na yasana cava o tu dina?`