---
title:  Nona i Tovo Seganiveisau Na Kalou
date:   04/02/2025
---

`Wilika na Malakai 3: 6 kei na Jemesa 1 : 17. Na cava E vakatavulica na veitikina oqo me baleta na Nona i tovo na Kalou?`

E na Malakai 3: 6, E vakaraitaka na Kalou, ‘Koi au ko Jiova, ka’u sa sega ni veivukiyaki.’ Eso era wilika na tikina oqo ka ra vakadewataka ni Kalou E sega vakadua ni se veisau, ia na vo ni veitikina kei na kenai balebale e vakaraitaka ni Nona seganiveisau na Kalou E vakadeitaki eke, E Nona seganiveisau vakayalo. Na vo ni tikina oqo e vakaraitaka ni Kalou E rawa ni veisau vakaveiwekani, ka ni kaya na Kalou: ‘dou sa sega kina ni rusa oi kemudou na Jekope. Ka vakatakila na Kalou E na tikina e tarava “dou lesu mai vei au, au na qai lesu yani vei kemudou’ (Malakai 3: 7)

Era raica, ni Kalou E curuma na veiwekani E veiveisau vei keda na Nona ka buli, ia e na loma ni veiwekani veiveisau vakaoqo, kei na veika kece, E tudei tu ga na Nona i tovo na Kalou. Oqo e vakadeitaka o Jemesa 1:17, Sa lako mai vua na Kalou nai solisoli vinaka kecega kei nai solisoli kecega e yaga sara, a sa sega vua na veivukiyaki. E sega ni vurevure ni ca na Kalou.

Ike kei na so tale na vanua, na i Vola Tabu E vakatavulica vakawasoma ni Nona i tovo na Kalou E sega ni veisau. E rawa ni da kaya, ni Vola Tabu E dei tu ga na ka e vakatavulica, ni Kalou E sega ni dau veiveisau vakayalo.Ia, na Kalou E curuma na veiwekani dina kei ira na Nona ka buli, ka veimaliwai kei ira, ia E na dela ni loloma kei na lewadodonu.

`Wilika na 2 Timoci 2:13; Taito 1: 2; kei na Iperiu 6:17 , 18. Na cava e vakatavulica na veitikina oqo me baleta na Kalou?`

Na Kalou E sega ni rawa ni cakitaki Koya; Na Kalou E sega ni daulasu; ka Nona vosaniyalayala na Kalou E sega ni voroki vakarawarawa. Sa rawa ni dei tiko na lomada ni Kalou ni Vola Tabu E Kalou vata ga (E na vuku i Karisito), E solia na Nona bula ena vukuda e na kauveilatai. E Kalou E rawa ni da vakadinata, ka sega ni vakabekataki, ka sa rawa me noda na yalodei kei nai nuinui ki na veisiga nimataka baleta, me vaka e volai e na Iperiu 13: 8, «Sai koyakoya tikoga ko Jisu Karisito, e na siga sa oti, kei na siga edaidai, kei na veisiga emuri.»

`E rawa vakacava mo vakararavi ki na vinaka ni Kalou, dina ga ni ni sa sotavi tiko e levu na ka dredre ena nomu bula? Na cava e cakava vei iko na i yaloyalo ni Kalou E na kauveilatai me vukei iko mo vulica mo vakararavi ki na Nona vinaka?`