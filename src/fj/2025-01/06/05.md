---
title:  Na Kalou Dauveivutuni?
date:   05/02/2025
---

E rawa ni “veivutuni” talega na Kalou? Ke rawa, na cava na kena i balebale? Eda sa raica ni sega ni veisau na Nona i tovo. Ia, e so na tikina e na i Vola Tabu E vakaraitaka ni Kalou E “veivutuni” se “vakasukalewa.” Vei keda na tamata, ni dua e veivutuni, e vakadinadina ni dua e cakava e dua na ka cala. E rawa vakacava me vakatakila eso na tikina ena Vola Tabu ni Kalou E “veivutuni»?

`Wilika na Lako Yani 32: 14 ka dikeva vata kei na Jeremaia 18: 4—10. Na cava o siqema rawa e nai vakamacala ni Nona “vakasukalewa” na Kalou?`

E na tikina oqo kei na so tale, E vakatakilai na Kalou me vakasukalewa e na vuku ni so era sa veivutuni se yaco na veisorovaki mai vei ira na tamata. Sa vosaniyalayala oti na Kalou, ke ra saumaki mai na tamata mai na nodra caka ca, E na vukitani mai na veilewai E nakita tu. E dua na vakavuvuli levu eda raica vakavuqa ena Vola Tabu, sai Koya na Nona vukitani na Kalou me kakua ni vakayacora na Nona veilewai ena vuku ni nodra sa veivutuni na tamata.

`Wilika na TLekutu 23:19 kei na 1 Samuela 15:29. Na cava e vakatavulica na veitikina oqo me baleta na Nona vakatulewa na Kalou, E “vakasukalewa” se “veivutuni.» ?`

E matata na ka E vakaraitaka na veitikina oqo ‘ni sa sega ni tamata ko koya me veivutuni rawa’ (1 Samuela 15: 29) ka, ‘Sa sega ni tamata na Kalou, me mai vosa lasu ko koya; Se na luve ni tamata, me mai veivutuni: Sa kaya li ko koya, ka na sega ni cakava? Se sa vosa li ko koya, ka na sega ni vakayacora” (TLekutu 23: 19). Wilika e na rarama ni veitikina tale eso, na veitikina oqo e sega ni rawa ni vakadewataki me kena i balebale ni Kalou E sega ni rawa ni “vakasukalewa,” ia e vakadewataka na dina ni O Koya E sega ni “vakasukalewa” se “veivutuni” me vakataki keda na tamata. Ia, na Kalou E dau vakayacora na Nona vosaniyalayala ka dina ga ni rawa ni veisau ena vuku ni veivutuni ni tamata, E vakayacora ena veigauna ka salavata kei na Nona vinaka kei na Nona Vosa. Na Kalou E vakasukalewa mai na vakatauci ni veilewai ni yaco na veivutuni, baleta ni Nona i tovo E vinaka, dodonu, loloma ka vosota vakadede.

`Na cava e bibi kina nai yaloyalo vakai Vola Tabu me baleta na “vakasukalewa?” Na cava e vakadewataka me baleta na tudei ni Nona i tovo na Kalou, kei na dina levu ni Kalou E curuma na veiwekani dina ni solia—kei na — taura, ka kauta mai Vua E dua na duidui levu?`