---
title:  Nona Taleitaka Na Kalou na Lewa dodonu
date:   01/02/2025
---

### Wilika Ka Vulica E Na Macawa Oqo

Same 33:5, Same 85: 10, Vakarua 32: 4, Jemesa 1:17, Taito 1 : 2, Lako Yani 32: 14, Maciu 5:43-48.

> <p>Wiligusu</p>
> «Ia ko koya sa dokai koya me dokai koya e na ka oqo, ni sa yalomatua me kilai au, ni sai au ko Jiova ka dauia na yalololoma, kei na lewa kei na cakacaka dodonu, e vuravura: ni’u sa vinakata na ka oqo, sa kaya ko Jiova.» (Jeremaia 9:24)

E na vanua makawa vaka Tokalau, na nodra “kalou” na vei matanitu e sega walega ni sega ni tudei, e tawadodonu ka veilecayaki, ia era vakarota nai vakarau vakarerevaki, me vaka na nodra vakacabori na gonelalai me i soro. E na gauna ko ya, o ira era qaravi kalou matakau era lewe levu, ka dredre kina me ra takosova se biuta na nodra “kalou” vakayavusa.

Na Vakarua 32: 17, e vakaraitaka ni tevoro era tu ena taudaku ni vei “kalou” kece oqo (raica na 1 Koronica 10:20, 21) . Ka nodra vakarau ni sokalou e rawarawa ni vakatanitaki, ka vakavuna vakalevu na butobuto vakayalo kei nai tovo butobuto.

Na Kalou ni Vola Tabu E duidui vakalevu mai vei ira na kaukauwa vakatevoro oqo. O Jiova E vinaka sara ka sega ni veisau na Nona i tovo. Ka Nona vinaka ena veisiga na Kalou E solia vei keda nai nuinui, nikua ka me tawamudu.

Ni vakatautauvatataki na kalou lasu e na vuravura makawa, wili kina na “kalou” vovou e na siga nikua talega, O Jiova E kauwai vakalevu me baleta na ca, veivakararawataki, bula tawadodonu, kei na veivakacolati, ka veika kece oqo E dau vosa vakacacataka vakavuqa. Ka bibi duadua, E na dua na siga E na vakawabokotaka kece vakadua.

_*Vulica na lesoni oqo ka mo veiwasei e na Sigatabu, Veverueri 8_