---
title:  Na i Kuri ni Vakasama
date:   14/02/2025
---

Wilika na Ellen G. White, «Why Was Sin Permitted?» pp. 33—43, e na Patriarchs and Prophets.

Na gauna e viritaki sobu kina mai lomalagi, na Vuku Tawamudu E sega ni vakarusai Setani. Na veiqaravi duadua ena loloma E ciqoma na Kalou, na nodra tovata kei Koya o ira na ka buli e dodonu me yavutaki e na nodra kila na Nona lewadodonu ka cakavinaka. O ira na lewe i lomalagi kei vuravura, ni ra sega tu ni vakarau me ra kila na vu se i sau ni valavala ca, era na sega ni raica rawa na lewadodonu ni Kalou ke vakarusai o Setani.

Ke a vakawabokotaki o Setani, e so era na qarava na Kalou E na rere ka sega ena dela ni loloma. Ena sega ni vakarusai taucoko na nona revurevu na dauveivakacalai, se yalo ni vukitani me sa boko vakadua. Me vinaka na vuravura taucoko e na veitabagauna kece, e dodonu me sa vakarautaka na nona yavu, me rawa ni raica na veikabuli na nona veibeitaki ki na matanitu vakalomalagi, me rawa ni vakadinadinataki ka matata vakaoti na Nona lewadodonu kei na veivosoti na Kalou kei na tudei ka tawaveisau ni Nona vunau.

Na nona veisaqasaqa ka vukitani o Setani me lesoni ki vuravura ki na veitabagauna ka vakadinadina tawamudu ni ka e vakavuna nai valavala ca kei na leqa e salamuria. Na cakacakataki ni vakatutu nei Setani, na leqa e kauta mai vei keda na tamata kei ira na agolosi, ena vakaraitaka na vua ni kena vakatikitikitaki na lewa vakalomagi. E na vakatusa ni tiko na matanitu ni Kalou—ena salamuria na tikovinaka ni veikabula kece E a bulia.

Eda raica, ni veika e yaco ena vuku ni vukitani, me i tatarovi tudei vei ira sa Nona na Kalou, me taqomaki ira mai na veitemaki ni ra kila na vu ni vukitani, ka tarovi ira mai na cakava nai valavala ca, ka sotava na kena i totogi. Ellen G. White, Patriarchs and Prophets, pp. 42, 43 .

**Taro Ni Veiwasei**:

`Na vosa oqo, «Theodicy» e vosa e vakayagataki me vakamacalataka na veivakadonui ni Kalou ni sotavi na ca. Ia, e sega ni veivakadonui e na vuku ni ca vakaikoya. Vakasamataka mada ke dua mai lomalagi e kaya «Io, Jisu, au sa qai kila na vu ni nodratou vakararawataki ka labati oratou na noqu matavuvale, e mataqu. Io, sa qai matata kece mai. Vinaka vakalevu, Jisu!» E ka vakalialia. E rawa vakacava me da sa qai kila ni Kalou, sega ni ca, ka na vakagalalataki ka qaqa ena veiraravui ni vinaka kei na ca? (Raica na lesoni 9.)`

`Sa bau yacovi iko na bula nei Jope? Sa bau temaki na lomamu mo nanuma ni sega ni dua nai vakamacala vinaka ena vuku ni rarawa o sotava se sotava edua na wekamu voleka? E vakararamataka vakacava o Jope na vanua eda sa tu kina ena vuku ni veitaro`