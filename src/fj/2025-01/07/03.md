---
title:  E Levu Na Ka Eda Sega Ni Kila»
date:   10/02/2025
---

Nai tinitini ni vola tukutuku kei vuravura e na yacovata kei na qaqa ni loloma vua na ca. Ia, ena gauna oqo, e levu na taro dredre e se tu. E rawa vakacava me da vakasamataka ka vosa me baleta na leqa ni ca, e na sala e rawa ni vukei keda vakalevu?

`Wilika na Jope 38: 1—12. E vakararamataka vakacava na Kalou na leqa ni ca E na Nona saunitaro vei Jope? E vica na ka eda kila ka sega ni kila me baleta na veika e yaco tiko ena taudaku ni talanoa oqo?`

E na i talanoa, o Jope e sotava na rarawa levu ka taroga e levu na taro se cava na vuna e yacovi koya tiko kina na ca kei na rarawa. E kerea ke rawa ni rau veitalanoa kei na Kalou me rawa ni saumi na nona vakatataro, ka sega ni kila ni levu na ka e yaco tiko ena daku ni talanoa, e na mataveilewai vakalomalagi (raica na Jope 1 —2)

E talei na Nona sauma lesu na Kalou vei Jope. «Sa qai vosa mai vei Jope ko Jiova mai na covulaca, ka kaya, Ko cei oqo sa vakabutobutotaka na lewa E na vosa sa sega ni vuku?» (Jope 38: 1, 2). E dua na vakadewa e biuta vakaoqo: «Na cava na vuna sa rui levu kina na nomu vosa ni lailai na ka o kila?» (Jope 38: 2). Ka vakuria na Kalou E na Jope 38 : 4, ‘Ko a tiko maivei ni ka’u a tauyavutaki vuravura? Mo tukuna mai, kevaka ko sa kila.’

`Wilika na Jope 42: 3. E vakararamataka vakacava na saunitaro nei Jope na veika e dodonu me da raica ka kila me baleta na keda i tuvaki?`

E na Nona sauma lesu vei Jope, sa vakamatatataka na Kalou vei Jope ni levu na ka e sega ni kila o koya, ka na sega ni siqema rawa. Me vakataki Jope, o keda talega, me da ciqoma ena yalomalumalumu ni levu na ka e yaco tiko e vuravura, kei na taudaku ni vuravura, ka da sega ni kila kina e dua na ka. E dina, ni da na sega beka ni kila na i sau ni noda taro, ia e sega ni kena i balebale ni sega ni dua na kena i sau vinaka se dua na siga ena qai saumi kece kina. Me yacova na gauna ko ya, e gadrevi me da vakararavi ki na vinaka ni Kalou, ka sa vakatakilai vei keda e na vuqa na sala.

`Vakasamataka na lailai ni ka eda kila me baleta na ka kecega. Na cava na vuna, e dodonu me da vulica me da bulavata kei na veitaro e sega ni saumi rawa, me baleta na ulutaga dredre: ca kei na rarawa?`