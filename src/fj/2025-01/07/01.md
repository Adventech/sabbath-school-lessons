---
title:  Na Leqa Ni Caka Ca
date:   08/02/2025
---

### Wilika Ka Me Vulici E Na Macawa Oqo

Jope 30: 26; Maciu. 27: 46; Jope 38:1-12; Same 73; Vakatekivu 2:16, 17; Vakatakila 21: 3, 4.

> <p>Wiligusu</p>
> ‘Ia na Kalou ena tavoya tani kecega na wai ni mata mai na matadra; ia ena sega tale na ciba, se na rarawa, se na tagi, ka na sega tale na vutugu: ni sa takali tani na ka makawa.’ (Vakatakila 21: 4)

E rawa ni da kaya ni leqa levu duadua e sotava tiko na Lotu Vakarisito sai koya na leqa ni ca—ka da vakasotara vakacava na dina ni Kalou E vinaka sara, ka dauloloma, kei na dina ni levu ni ca e tu e vuravura. Na kena vakalekaleka, ke sa vinaka sara na Kalou ka taucoko na Nona kaukauwa— cava na vuna e tiko kina na ca, ka levu talega?

Oqo e sega walega ni leqa vakavuli, ia e dua na ka e vakaleqa e levu na tamata ka vakavuna me tarova na nodra gole mai eso me ra kila ka lomana na Kalou.

«Ki na vuqa na vakasama, na tauyavu ni valavala ca kei na vu ni kena bula tiko, e vurevure ni veilecayaki levu. Era raica na cakacaka ni ca, kei na veika ca e basika me vaka na bula vakaloloma kei na vakarusai ni vanu, ka ra taroga, se rawa vakacava me yaco tiko na veika oqo E na ruku ni Nona veiliutaki e Dua e vu ni vuku, kaukauwa, kei na loloma. Ka oqo e dua na ka tawakilai ka ra sega ni kunea n kena vakamacala. « Ellen G. White, The Great Controversy, p.492 .

E levu vei ira era sega ni vakabauta ni dua na Kalou era dusimaka na leqa ni ca, me vakavuna na nodra sa sega ni vakabauta ni dua tiko na Kalou. Eda na raica ena macawa oqo kei na vei lesoni se bera mai, ni Kalou ni Vola Tabu E vinaka sara, ka rawa ni da nuitaki ka vakararavi vei Koya—dina ga ni levu tiko na ca ka tara tiko na noda vuravura sa bale oqo.

_*Vulica na lesoni ni macawa oqo ka mo veiwasei ena Sigatabu, Veverueri 15._