---
title:  Cava Na Kena Dede, Turaga?»
date:   09/02/2025
---

Na leqa ni ca e sega walega ni vakarogotaki ena veirokanibula nikua, ia e na i Vola Tabu talega.

`Wilika na Jope 30: 26, Jeremaia 12: 1, Jeremaia 13:22, Malakai 2:17, kei na Same 10: 1. E vakaraitaka vakacava na veitikina oqo na veileqa e kauta mai na ca, ka da sotava tiko na tamata nikua?`

Na veitikina oqo e laveta cake e levu na taro ka se tarogi tiko ga nikua. Na cava na vuna e vaka me ra rawa ka vakalevu kina na tamata ca kei ira na dau caka ca era rawa ka mai na ca era cakava, ke sega ni veigauna ia ena so na gauna? Cava na vuna era kune rarawa kina o ira na dau cakacaka vakadodonu? E tu i vei na Kalou E na gauna e yaco kina na ca? Na cava na vuna E vaka me yawa na Kalou mai vei keda, vaka me vuni tu?

Se cava eda kaya vakararaba me baleta na veitaro oqo kei na leqa ni ca, me da qarauna me da kakua ni vakawaletaka na ca. Me da kakua ni tovolea me da walia na leqa ena noda tabonaki ira na caka vinaka se vakalailaitaka na levu ni ca e tu e vuravura. Na ca e ca; ka levu cake na Nona cata na Kalou na ca mai na noda cata o keda. Sa rawa kina, me da lewena na tagi e voqa tu ena i Vola Tabu ena vuku ni levu ni ca kei na tawadodonu e vuravura: «Cava na kena dede, Turaga?»

`Wilika na Maciu 27: 46. Na cava o siqema rawa E na vosa i Jisu? Na cava e tukuna me baleta na kena tara na Kalou na ca e na sala e mosimosi dina?`

E na kauveilatai, o Jisu vakaiKoya E taroga cake na taro: ‘Noqu Kalou, Noqu Kalou, ko sa biuti au e na vuku ni cava?’ (Maciu 27: 46). Eda raica vakabibi eke, ni Kalou E tarai ena ca, na dina e veivakurabuitaki ka matanataki e na rarawa kei na mate i Karisito E na kauveilatai, na vanua e vakataqari kina Vua na ca kece e vuravura.

Ike mada ga, se tiko nai nuinui. Na ka E cakava o Karisito E na kauveilatai e vakadruka na vu ni ca, o Setani, ka na yaco na gauna me sa na kawaboko vakadua kina na ca. O Jisu E cavuta na vosa e volai tu e na Same 22: 1, ka vo ni Same oqo e tini ena qaqa.

`Mai na kauveilatai, O Jisu E rai kiliu ki nai nuinui, ka gauna ko ya, E se sega ni raica rawa. E rawa vakacava me da kune vakacegu mai na veika E lakocuruma, ena gauna eda sega kina ni raica e dua nai nuinui e matada?`