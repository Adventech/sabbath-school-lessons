---
title:  Loloma Soli Wale Ni Kalou
date:   28/12/2024
---

### Wilika ka Vulica Ena Macawa Oqo

Lako Yani 33: 15—22; Osea 14: 1—4; Vakatakila 4:11; Joni 17:24; Maciu 22: 1—14; Joni 10:17, 18.

> <p>Wiligusu</p>
> "Au na vakabulai ira mai na nodra dauvuki, au na lomani ira ga: ni sa suka tani maivua na noqu cudru. (Osea 14: 4).

E dina ga ni a cakitaki Jisu vakatolu o Pita, me vaka ga na ka E a yalataka ni na yaco (Maciu 26: 34), na ka e yaco e sega ni tinitini ni talanoa. Ni sa tucake tale mai na mate o Jisu, E tarogi Pita, “Ko sa lomani au vakalevu, ka vakalailai ko iratou oqo? Sa kaya vua ko Pita, Io, na Turaga; ko ni sa kila niu sa lomani kemuni. Sa kaya vua ko Jisu, Maroroi ira na noqu lami. Sa kaya tale vakarua vei koya o Jisu, Pita, ko sa lomani au? Sa kaya vua ko Pita, Io, na Turaga; ko ni sa kila niu sa lomani kemuni. Sa kaya vua ko Jisu, Vakatawana na noqu sipi. 17A sa kaya vakatolu vua, Pita, ko sa lomani au? Sa rarawa na loma i Pita ni sa kaya vakatolu vua ko koya, O sa lomani au? A sa kaya vua o Pita, Kemuni na Turaga, ko ni sa kila na ka kecega; ko ni sa kila niu sa lomani kemuni. Sa kaya vua ko Jisu, Maroroi ira na noqu sipi.” (Joni 21: 15—17).

Me vaka ga na nona cakitaki Jisu vakatolu o Pita, O Jisu—e na taro bibi E taroga, «O lomani Au?» e vakadeitaki Pita vakatolu.

E na duidui beka na noda kisi mai vei Pita, ia ena vuqa na gauna e tautauvata na kena yavu. Kevaka o sega ni kila, na taro E taroga o Jisu vei Pita e taro levu duadua E taroga vei keda yadua na Kalou: Ko sa lomani Au?

Na ka kece e na vakatau ki na noda sauma na taro bibi oqo.

_*Vulica na lesoni ni macawa oqo, ka mo veiwasei ena Siga Tabu, January 4._