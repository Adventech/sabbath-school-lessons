---
title:  Na i Kuri ni Vakasama
date:   03/01/2025
---

Wilika nai vola nei Ellen G. White, « ‘To Meet the Bridegroom, ‘pp. 405—421 e na Christ’s Object Lessons.

E sa tavuloni vuravura na butobuto, na noda sega ni kilai Koya vinaka na Kalou. Na tamata sa sega ni kila mai na Nona i tovo. E sa sega ni matata ka vakadewataki cala. Ena gauna oqo sa dodonu me kacivaki nai tukutuku mai Vua na Kalou, nai tukutuku ni veivakararamataki na kena tatara ka veivakabulai na kena kaukauwa. Me vakatakilai na Nona i tovo. Ki na butobuto ni vuravura me rarama kina na cina ni Nona lagilagi, na cina ni Nona yalovinaka, loloma kei na dina.

Oqo na cakacaka e vakaraitaka o Aisea na parofita, ‘ko iko Jerusalemi, ka kauta mai nai rogorogo vinaka; mo tabalaka, kakua ni ko rere; kaya ki na veikoro e Juta, Raica na nomudou Kalou! Raica, ena lako vakaukauwa mai na Turaga ko Jiova, ia na ligana ena lewa e na vukuna: raica, na kenai sau ena solia sa tiko ga vua, kei na ka ni nona cakacaka e matana. ‘ (Aisea 40 : 9, 10)

O ira kece era waraka tiko na nona basika mai na Tagane sa Vakarau Vakawati, me ra tukuna vei ira na tamata, ‘Raica na nomu Kalou.’ Nai otioti ni rarama ni veisorovaki, nai otioti ni vakasala ni loloma e soli ki vuravura, me vakatakila ni Nona i tovo ni loloma. O ira na luve ni Kalou me ra bulataka na Nona lagilagi. E na nodra bula kei na nodra i tovo me vakaraitaki tiko kina na veika sa vakayacora kina na loloma ni Kalou.

«Na rarama ni Matanisiga ni Yalododonu me rarama yani e na cakacaka vinaka, kei na vosa ni dina kei na veiqaravi ni bula savasava.» Ellen G. White, Christ’s Object Lessons, pp. 415, 416.

**Taro ni Veiwasei**:

`Na vakasama cala ni sega na Kalou, e ca vakalevu sara mai na vakasama ni Kalou E cati keda. Ke dina na vakasama oqo, e na duidui beka vakacava na vuravura eda bula kina nikua?`

`Na cava na nomu rai ena ka e vakavuna tiko vakalevu na kena sega tiko ni matata na i tovo ni Kalou ena noda vuravura oqo? Vakasamataka ka veitalanoataka na sala e rawa kina vei iko mo vukei ira na tamata me ra raica vakamatata na loloma ni Kalou?`

`Na cava nai tukutuku me vunau taki nikua me baleta na Nona i tovo na Kalou? O na vakamacalataka vakacava nai tukutuku oqo vua e dua e sega tu ni kila na dina ni loloma ni Kalou? Na vakadinadina cava o rawa ni dusia me vakaraitaka na dina ni Nona loloma kei na Nona i tovo talei?`

`E dua na ka ni da veitalanoataka na loloma ni Kalou. Na noda vakatakila ka seraka na loloma ko ya ena noda bula sa dua tale na veitalanoa. Na “cakacaka ni vakabauta” cava e rawa ni vakaraitaka vei ira era bula wavokiti keda me baleta na loloma ni Kalou?`