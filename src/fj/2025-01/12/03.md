---
title:  E Rua Na I Valavala Ca Levu
date:   17/03/2025
---

O Jisu vakaiKoya E vakadeitaka, ni rua nai vunau levu duadua sai koya na noda loloma Vua na Kalou kei na loloma vei ira na tamata. Ka noda muria nai vunau oqo e gadrevi kina na vakacaboisoro ka vakaraitaka na noda loloma ki vei ira na tamata, ka vakadinadina ni da sa muria tiko na mawe ni yava i Jisu.

Ia oqo, ke sa rua na vunau levu na loloma Vua na Kalou kei na loloma ki vei ira na tamata, na cava na rua na i valavala ca levu?

`Wilika na Same 135: 13—19. Na cava e vakaraitaka me baleta nai valavala ca e vakabibitaki e nai Vola Tabu?`

Na i Vola Tabu Makawa e vakadeitaka vakawasoma na bibi ni noda lomana na Kalou me ka uasivi duadua (raica na Vakarua 6: 5). Oqo e veiwekani voleka ki nai valavala ca qaravi kalou matakau, ka veibasai kei na loloma Vua naKalou.

`Wilika a Sakaraia 7 : 9—12. Na cava E tagicaka na Kalou me vaka na ka e vakaraitaka o Sakaraia na parofita? E veiwekani vakacava na valavala ca ni qaravi kalou matakau kei na rua nai vakaro levu?`

E sega walega ni qaravi kalou matakau E sotava na Kalou E na cudru ni loloma, ia na nodra vakasaurarataki na Nona tamata, vaka tamata yadua se vakaisoqosoqo. Na Kalou E cudruva na tawadodonu baleta ni loloma naKalou.

Nai valavala e rua e vakabibitaki ena Veiyalayalati Makawa, e veivakadrukai ka duidui mai na vunau cecere e rua: me da lomana na Kalou ka lomani ira na tamata. Na valavala ca levu e rua e leqa ni loloma. Kena vakalekaleka, e sega ni rawa ni o maroroya nai vunau ke o sega ni lomana na Kalou ka o sega ni lomani ira na tani.

Na 1 Joni 4 : 20, 21 e vakaraitaka: «Kevaka sa kaya e dua, Au sa lomana na Kalou, a sa cata na wekana, sa lasulasu ko koya: kevaka sa sega ni lomana na wekana sa raica tiko ko koya, ena lomana vakaevei na Kalou ni sa sega ni raica? Ia na vunau oqo eda sa rawata maivei koya, Me lomana talega na wekana ko koya sa lomana na Kalou.”

`O na vakamacalataka vakacava na vuna, ni loloma Vua na Kalou E sega ni rawa ni veitawasei mai na loloma vei ira na tamata? Na cava o kila me baleta na i sema seganicavuka rawa oqo?`