---
title:  Na i Kuri ni Vakasama
date:   21/03/2025
---

Wilika na Ellen G. White, «The Sabbath, « PP. 281—289, e na The Desire of Ages.

O ira na yamatavuni ni lotu era sega ni via sauma na taro nei Karisito ni tiko na lewe vuqa, ka ra rerevaka de sotavi na dredre ke vakaitavi. Era kina ni sa vosataka na ka dina. Era digitaka me ra kua ni voroka na nodra lawa ni vakavuvuli, veitalia ke sotava na rarawa na tamata, ia e rawa ni ra vukea na manumanu baleta ni na lusi nai lavo nei taukei ni manumanu, ke sega ni kauwaitaki. Ka levu kina nakauwai e gole vua na manumanu yalowai ka lailai vua na tamata, ko a buli me veiucui vata kei na Kalou. Oqo e matanataka na cakacaka ni vei lotu e lasu. E yavutaki mai na nona gagadre na tamata me laveti cakecake me cecere cake mai Vua na Kalou, ia e yaco me ra vakalolovirataka na tamata me cecere cake na manumanu. Na lotu kece E via valuta na Nona veiliutaki na Kalou e butakoca mai vua na tamata na lagilagi e taukena e na gauna ni Veibuli, ka na vakasukai tale vua E na vuku i Karisito. Na veilotu lasu kece e vakatavulici ira na lewena me ra kakua ni kauwaitaka na gagadre ni tamata, rarawa, kei na nodra dodonu. Na kosipeli e vakaraitaka na sau levu ni bula ni tamata ni a voli E na dra i Karisito ka vakatavulica na kena kauwaitaki me sotavi na gagadre kei nai colacola ni tamata. Na Turaga E kaya, “Ka’u na cakava me dredre na tamata ka rawarawa na koula dina; io me dredre e dua bauga na tamata ka rawarawa na koula ni Ofa.” Aisea 13 : 12.

E sotavi ira ena nodra i tovo ca, E na gauna E vuki kina o Jisu vei ira na Farisi ka tarogi ira se dodonu me caka na ka vinaka se ka ca ena Siga ni Vakacecegu, me vakabulai na bula se me vakamatei. Era vakasasataka na Nona bula ena dela ni cudru, e na gauna E veivakabulai ka kauta mai na marau ki na lewevuqa. E vinaka cake me veivakamatei ena Siga ni Vakacecegu, me vaka era sa nakita tiko, se me vakabula na tauvimate, me vaka E sa cakava? E dodonu me tiko na yalo ni laba ena vakasama e na Siga ni Turaga, se lomana na tamata kece, ka matanataki e na cakacaka ni veinanumi?»—Ellen G. White, The Desire of Ages, pp. 286, 287 .

**Taro Ni Veiwasei**:

`Na cava na vuna ka dina vakacava ni “Vei lotu lasu kece e vakatavulica vei ira na lewena me ra kakua ni kauwaitaka na gagadre ni tamata.?»E rawa vakacava me da bula vakaivakarau me da tarovi keda mai na seganikauwai ena noda bula vakalotu ka lako yani.`

`O cei e tiko tikivi au?O cei e tiko tikivi iko? Ena sala cava E na vuku ni noda muri Karisito e rawa ni vukei keda meda vakataka na kai Samaria nona takosova na bai e na Sigatabu, me rawa ni bulataka na loloma.`

`Ke vinakata na Kalou na lewadodonu kei na yaloveivosoti, e rawa vakacava me da matanataka na vakarau ni bula E taleitaka na Kalou? E rawa vakacava me da vakanamata ki na ka E vakatoka o Jisu “na veika bibi ena vunau?”`

`Ni da vosa ka vakasamataka na veilewai, sa vakavica na noda vakabibitaka ni sala E talanoataka kina o Jisu na veilewai sai koya na vakadinadina ni noda lomani ira na tamata, valabibi o ira era biliraki ka butuki sobu? Vakasamataka oqo e na rarama ni Maciu 25:31-46.`