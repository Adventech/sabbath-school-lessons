---
title:  Rua Na I Vunau Levu
date:   16/03/2025
---

Ni da vakasamataka na ka e dodonu me da cakava, vakatamata yadua se vakaisoqosoqo, me vakatetei kina na loloma ni Kalou kei na lewadodonu e na noda vuravura, E daumaka me da tekivu E na noda dikeva na veika E sa varota oti na Kalou kivei keda.

`Wilika na Maciu 22: 34—40. E sauma vakacava o Jisu na taro nei koya na vu-ni-lawa?`

Ko Jisu vakaiKoya E kaya, “Ai matai ni vunau oqo, Mo lomani Jiova na nomu Kalou e na lomamu taucoko, kei na yalomu taucoko, kei na nomu nanuma kecega.”Qai vakuria o Jisu, “a sa tautauvata na kenai karua, Mo lomana na kai nomu me vaka ko lomani iko.” ‘E sega ni tu taudua nai vunau kece oqo, ia o Jisu qai vakuria: “Sa vu ni vunau taucoko kei ira na parofita na vunau e rua oqo.» (Maciu 22: 37— 40. Sa dina, era vagolei kece mai na Veiyalayalati Makawa na vei tikina oqo.

`Wilika na Maciu 19: 16—23. E veiwekani vakacava nai saunitaro vua na cauravou vutuniyau kei na Nona saunitaro vua na Vu-ni-lawa e na Maciu 22?`

Na cava e yaco tiko eke? Na cava E sauma kina vakaoqo o Jisu na taro vua na tamata oqo? Ka cava e tukuna vei keda na mataqali veitaratara vakaoqo, se vakacava na noda i tutu se veiqaravi e na bula oqo?

«O Karisito E cavuta nai vakarau e rawa ni laveta cake kina na vu-ni-lawa na nona bula ki na i tovo vaKarisito e vinaka sara. Na Nona vosa E vosa ni vuku, dina ga ni rogorogo bibi ka tarasui. Na nona vakabulai nai liuliu oqo e na vakatau e na nona ciqoma ka muria o koya nai tukutuku. Na nona i tutu cecere kei na veika e taukena e sa curumaka vakamalua tiko vua nai dre ni ca kina nona i tovo. Ke vakamareqeti, e sa na sosomitaka na nona taleitaka ka vakaliuca na Kalou e na nona bula. Ke maroroya ka tarova vakalailai se vakalevu mai Vua na Kalou e na vakalailaitaka na nona kaukauwa vakayalo kei na cakacaka; ke sa vakamareqeti na veika ni vuravura oqo, ke sega ni macala se sega ni yaga, e na yaco me kania e levu na nomu gauna. Ellen G. White, The Desire of Ages, P. 520

`E dina ga ni da na sega ni kacivi kece me da volitaka na ka kece e tu vei keda, me vaka na cauravou vutuniyau oqo, na cava beka o tatakube matua tu kina, kevaka o sega ni solia yani e na rawa ni vakavuna nomu yali tawamudu`