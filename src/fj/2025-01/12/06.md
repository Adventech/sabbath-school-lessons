---
title:  O Cei Keirau Tikoveitikivi?
date:   20/03/2025
---

O Luke e vola, ni oti ga na Nona kacivaka o Jisu na rua nai vunau levu- na Noda lomana na Kalou ke na noda lomani ira eda tiko veitikivi, e dua na vu- ni -lawa «ni sa via vakadonui koya,”sa kaya vei Jisu, “Ko cei na kai noqu?» (Luke 10: 29). Sa qai sauma o Jisu E na talanoa kilai levu nikua, ia e na gauna ko ya, e veivakurabuitaki, nai talanoa ni kai Samaria dauloloma.

`Wilika na talanoa ni kai Samaria dauloloma e na Luke 10: 25—37. Na cava e kaya tiko na tikina oqo e na rarama ni nodra kaci tiko na parofita ena vuku ni yaloniveivosoti kei na lewadodonu kei na veimataqali vakatulewa cala era vakayacora eso nai kumukumu tamata kivei “ira eso tale”e nai volatukutuku kei vuravura?`

O Jisu E sega ni vosa walega me baleta na lewadodonu; E kauta mai o Koya. O Koya E vakayaco ni parofisai kei na gadrevi ni lewadodonu (raica na Luke 4: 16—21 e na rarama ni Aisea 61: 1, 2). O Koya na gagadre ni veitabagauna, vakabibi vei ira era raica ka vakila na nodra gadreva na veisereki.

Ni vakatautauvatataki kei na meca, o koya e via suguta na kaukauwa ka via vuaviritaka na tikotiko tabu va-Kalou, ia o Jisu E siro sobu mai ka vakatakilai Koya vata kei ira era vesuki tu e na valavala ca, tawadodonu, ka ra vakasaurarataki (ka sega ni vauci ira na valavala ca), ka vakadruka na meca E na Nona soli Koya E na loloma me rawa ni vakatudeitaka na lewadodonu ni O Koya E dodonu ka Vakadonui ira kece era vakabauta. E rawa vakacava me da nuiqawaqawa me baleta na vunau E mate kina o Karisito me tabeya caka, ke da sega ni kauwai E na ka E vakatoka o Karisto me veika e bibi E na vunau?

E na Same 9: 8, 9 e kacivaka, «Ena lewa na vuravura ko koya e na lewa dodonu, Ena lewai ira na lewe ni veivanua e na yalododonu sara. Ena yaco ko Jiova me nona uluvatu ko koya sa vakararawataki, Na uluvatu e na gauna ni veivakacacani.» Me vakakina na Same 146: 7—9 e vakuria, na Kalou “O koya sa lewa vakadodonu e na vukudra era sa vakasaurarataki:O koya sa vakani ira era sa viakana. Sa sereki ira era sa vesuki ko Jiova. Sa basuka na matadra na mataboko ko Jiova: Sa vakatudonutaki ira era sa vakalairoro ko Jiova: Sa lomani ira na yalododonu ko Jiova: Sa maroroi ira na vulagi ko Jiova; Sa vakabulai ira tiko era sega ni vakatamani kei na yada: Ia na nodra i valavala na tamata ca sa vukica sara.»

Me matata sara vakaoti vakacava na Vosa ni Kalou e na vuku ni sala cava me da vakasaqara me da veiqaravi kina vei ira era tu wavoliti, ka ra gadreva na veivuke ka ra sa vutugu tiko?

`Na cava eda vulica mai na bula kei na veiqaravi nei Jisu me baleta na nodra tarai ka sotavi na vakaleqai? Dina ga ni sega ni rawa ni da cakava na cakacaka mana me vakataki Koya, vei ira era mavoa, e rawa vakacava me wili vaka “cakacaka mana”na noda veiqaravi?`