---
title:  Loloma E Veiyalayalatitaki
date:   04/01/2025
---

### Wilika Ka Vulica E Na Macawa Oqo

2 Pita 3: 9, Vakarua 7: 6 9, Roma 11:22, 1 Joni 4: 7-20, Joni 15:12, 1 Joni 3:16.

> <p>Wiligusu</p>
> “Sa vosa ko Jisu, ka kaya vua, Kevaka sa lomani au e dua, ena talairawarawa ki na noqu vosa; ena qai lomani koya ko Tamaqu, ia keirau na lako mai kivei koya, ka tiko ga vua.” (Joni 14:23).

E lewe vuqa vei keda eda vulica ni vosa vaka Kiriki na ‘agape’ e dusia na loloma ni Kalou, ka so tale na vosa, me vaka na ‘phileo,’ e dusia eso tale na loloma duidui, ka sega ni yacova yani na agape. Eso e kaya ni agape e dusimaka na loloma e vakabi ga ki na dua na yasana, na loloma e dau soliana ka, ia e sega ni ciqoma, na loloma e sega ni vakatau ki na veidolei lesu vakatamata.

Ia, ni da vulica na loloma ni Kalou e na Vola Tabu, e vakaraitaka ni vei vakasama oqo, dina ga ni ciqomi raraba, ia e cala. Matai, na vosa vaka Kiriki na agape e sega walega ni dusia na loloma ni Kalou, ia e dusia talega na loloma vakatamata, ka wili kina na loloma vakatamata e vagolei cala. (2 Tim. 4:10) . Karua, e nai Vola Tabu, eso tale na vosa, ena taudaku ni agape e vakayagataki me dusia na loloma ni Kalou. Kena i vakaraitaki, o Jisu E vakatavulica, ‘ni sa lomani (phileo) kemudou na Tamaqu, ni dou sa lomani (phileo) au’ (Joni 16:27) . Ike, na vosa vaka Kiriki na phileo e sega walega ni vosa me baleta na loloma vakatamata, ia E vosa talega me baleta na loloma ni Kalou vei keda na tamata. Eda raica kina, ni phileo e sega ni vosa me baleta na loloma e lailai sobu, ia me baleta talega na loloma ni Kalou.

Nai Vola Tabu e vakatavulica ni loloma ni Kalou E sega ni vakatabakidua e na dua ga na yasana, ia e titobu ka veiwekani, ka yavutaki ena loloma, ka laurai na duidui levu Vua na Kalou ni da ciqoma na Nona loloma ka dolea lesu tale Vua kei ira na tani.

_*Vulica na lesoni oqo, ka mo vakarau ka veiwasei ena Sigatabu, January 11, 2025._