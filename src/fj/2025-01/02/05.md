---
title:  Vakanadakui Na Loloma
date:   08/01/2025
---

Na loloma ni Kalou E tawamudu ka soli wale. Ia, sa rawa vei keda na tamata me da vakanadakuya se biliraka. E soli tu vei keda na digidigi me da ciqoma se biliraka na Nona loloma, baleta ni lomani keda tu vakayauyau na Kalou ena Nona loloma E tawamudu ka taucoko, ka sega ni vakatau ena ka eda cakava. (Jeremaia 31: 3) . Na noda lomana na Kalou E i dole ni veika kece esa soli oti vei keda, ni bera mada ga ni da kerea.

`Wilika na 1 John 4: 7—20, ka dikeva mataua na tikina e 7 kei na 19. Na cava e tukuna vei keda me baleta na ka E vakabibitaka na Kalou E na Nona loloma?`

Na Nona loloma na Kalou E dau liu tu ga. Ke a sega ni lomani keda E liu na Kalou, e na sega ni rawa vei keda me da lomani Koya lesu. E dina ga ni buli keda na Kalou me rawa ni da loloma ka me da lomani, na Kalou vakataki Koya na vurevure se yavu ni loloma kece. E tu vei keda na digidigi, me da ciqoma ka seraka e na noda bula. Na dina oqo, E laveti cake ena talanoa vakaibalebale nei Karisito me baleta na dauveiqaravi sega ni veivosoti (raica na Maciu 18: 23—35)

E na talanoa oqo, eda raica rawa ni sega ni rawa vua na tamata cakacaka oqo me sauma lesu na nona dinau. Ena Maciu 18, o koya na dauveiqaravi oqo e dinautaka tu e 10, 000 na taledi. E dua na taledi e tautauvata me ono na udolu na denarii.

Ka dua na denarii, e sau ni tamata cakacaka ena dua na siga (dikeva na Maciu 20:2). Eda raica eke ni taura e dua na tamata cakacaka e 6, 000 na siga ni cakacaka me veisaumitaka e dua na taledi. Ke wili na siga ni cegu, e rawa ni da kaya ni cakacaka ena 300 na siga ena dua na yabaki, ka veisaumitaka e 300 na denarii e na dua na yabaki. E na taura kina vua e dua na tamata cakacaka e 20 na yabaki me sauma lesu e dua na taledi, ka tautauvata me 6, 000 na denarii (6, 000/300 = 20). Me rawa ni kumuna e 10, 000 na taledi, sa na dodonu vua na tamata cakacaka me cakacaka e na loma ni 200, 000 na yabaki. Na kena vakalekaleka, e sega ni rawa vua na dauniveiqaravi me sauma na nona dinau. Ia, o taukei ni cakacaka e lomani koya na nona tamata cakacaka ka bokoca laivi na dinau levu.

Ia, na tamata cakacaka oqo, e sega ni vosota na nona dinau lailai e dua tale na tamata cakacaka, ka 100 ga na denarii, ka biuti koya ki na valeniveivesu. E tuburi koya na taukei ni cakacaka na cudru levu ena gauna e tukuni kina vua, ka vakasuka lesu mai na nona veivosoti loloma. Sa vakanadakuya na tamata cakacaka na loloma kei na veivosoti mai vua na nona taukei ni cakacaka. E dina ga ni sega ni maca koso na yalololoma kei na yalovinaka ni Kalou, e rawa ni da biliraka se vakanadakuya, na vinaka ni Nona yalololoma kei na yalovinaka na Kalou.

`Vakasamataka na veika o sa sa vosoti oti kina kei na cava o sauma me rawa ni vosoti iko o Jisu? Na cava e tukuna vei me baleta na noda vosoti ira na tamata?`