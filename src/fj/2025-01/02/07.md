---
title:  Na i Kuri ni Vakasama
date:   10/01/2025
---

Wilika na Ellen G. White, «The Privilege of Prayer,» pp. 93—104, e na Steps to Christ.

«Biuta Vua na Kalou na nomu gagadre, nomu reki, nomu rarawa, nomu kauwai, ki na veikkece o rerevaka. E sega ni rawa ni bibi Vua na nomu i colacola; ka o sega ni rawa ni vakaocai Koya. O Koya E kila nai wiliwili ni drauniulumu E kauwai vakalevu ki na veika E gadreva o ira na luvena.. ‘Sa yalovinaka sara na Turaga, ka sa dauloloma.’ Jemesa 5:11. Na Yalona dauloloma E tarai e na noda rarawa kei na noda tusanaka talega. Kauta Vua na veika kece e dredre ki na noda vakasama me ciqoma. E sega ni dua na ka E cecere me sega ni colata rawa, ka ni colata tu na vei vuravura o Koya, ka vakatulewa ena veika kece e tara na vuravura levu. E sega ni dua na ka lailai ka tara na noda tikovinaka, me lailai Vua ka sega ni kauwaitaka. E sega ni dua na wase ni vola me baleta na noda bula me sa rui butobuto Vua ka sega ni wilika rawa; E sega ni dua na ka e vunitaki me sega ni rawa Vua me cereka. E na sega ni lutumi ira na Nona gone na veika dredre, ka sega ni tara na yalodra na nuiqawaqawa, ena sega ni dro mai na tebenigusu na masu ena yalodina, me sega ni raica ka ciqoma kece na Tamada vakalomalagi, se me sega ni kauwai kina. ‘Sa vakabulai ira sa ramusu na yalodra, Ka sa vauca na nodra vue.’ Same 147: 3.

Na veiwekani E tiko ena maliwa ni Kalou kei na veiyalo yadua e duidui ka taucoko me vaka ga ni sega tale ni tiko e dua tale na yalo e vuravura me wasea na Nona veimaroroi, ka sega ni dua tale na yalo e tiko ka solia kina na Luvena E Duabau. Ellen G. White, Steps to Christ, p. 100

**Taro Ni Veiwasei**:

`Dabe mada ena yatuvosa e volai toka qori e cake: «Na veiwekani E tiko ena maliwa ni Kalou kei na veiyalo yadua e duidui ka taucoko me vaka ga ni sega tale ni tiko e dua tale na yalo e vuravura me wasea na Nona veimaroroi, ka sega ni dua tale na yalo e tiko ka solia kina na Luvena E Duabau. « Na vakacegu cava e solia vei iko, ka me vakacava na nomu bulataka na nomu bula, ni o kila na Nona voleka na Kalou vei iko kei na Nona kauwaitaki iko? E na rawa vakacava mo vulica ka bulataka na dina ni vosaniyalayala oqo? Vakasamataka, ke veisiga kece, mo vakabauta tiko ka bulataka.`

`Mai na rarama ni lesoni e na macawa oqo, na cava o kila rawa me baleta na Same 103: 17, 18? Na cava E vakaraitaka me baleta na tawamudu ni Nona loloma na Kalou, ia na veika talei eda na taukena ena vuku ni noda veiwekani kei na Kalou, e na vakatau kevaka eda na ciqoma na Nona loloma?`

`E na kauta mai vakacava na veisau ki na nomu veiwekani kei na Kalou, na nomu sa mai kila na duidui oqo? E na tara vakacava na nomu rai me baleta na rarawa era lako curuma na tamata?`