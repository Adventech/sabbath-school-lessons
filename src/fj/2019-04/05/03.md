---
title:  Coqa na Yalo ni Vunau
date:   28/10/2019
---

`Wilika na Niemaia 5:6–8 (kei na Lako Yani. 21:2–7). Na cava na vuni cudru nei Niemaia?`

E dai, e dredre nida ciqoma na vakasama ni veivakabobulataki, ia, e i tovo ni bula e liu. E rawa me bobula o i tubutubu se me volitaka na luvena me bobula. Vakaveiwekani se vakalawa e tiko na dodonu vei tubutubu me volitaka na luvena. Na Kalou e tutaka me galala ni tamata, ka biuta kina vakai vakaro mera dau sereki na bobula ni oti e veiyavitu na yabaki. E raica kina na Kalou ni sega ni dodonu me bobula tiko ga na tamata.

E dodonu tiko na soli dinau, ia na lavaki tubu ga e sega ni vaka kina (Lako Yani 22:25–27; Vunau ni Soro 25:36, 37; Vakarua 23:19, 20). Ia o ira na dau soli dinau era dau lavaka e dua na tubu lailai (1% ena veivula). O ira mai Mesopotamia ena i kavitu ni senitiuri era dau lavaka e veivula e 50% na tubu me baleta na siliva kei na 100% me baleta na sila. E dina ni lailai sara na tubu era lavaka na Jiu dau soli dinau, ia era se cala tiko ga Vakaivolatabu (Niemaia 5:10), ia e kurabuitaki sara nira sega ni laveta cake oqori na tamata ena nodra kudru. Era donu tiko na tamata vakaveiwekani kei na lawa ni vanua, ia na cava beka na vuni rarawa i Niemaia? E a vakasama sara vakamalua o koya ni bera ni qai cakava e dua na vakatulewa.

E qoroi na nona sega ni vakariritaka o Niemaia na nona vakatulewa. E sega ni levea o koya e dua na kudru, baleta ni donu vakaveiwekani se sega ni voroka na lawa ni vanua, ia e mositi koya e ke na voroki ni yalo ni vunau, vakauasivi ni sotavi tiko na dredre ni bula vakailavo ka nodra i tavi kece kina na tamata mera veivukevukei. Na Kalou e tu e nodra tai na vakalolomataki kei ira era gadreva mera vukei, ka mani talai rau mai kina na Nona parofita me rau vosa saqata na ca kei na ka rarawa e caka tiko vei ira era dravudravua.

`Na gaunisala cava eda rawa ni vakamuria vinaka tiko kina na matanivola ni vunau ia e na gauna vata o ya eda voroka tiko kina na yalo ni vunau.? (Raica na Maika 6:8.)`