---
title:  E Dua na Bubului
date:   30/10/2019
---

`Na cava na yavu ni nodra na vatonaki kevaka era beca na bubului mai vei Niemaia? (Niemaia 5:12,13)?`

E dina e ra sa yalovata mera vakasuka na veika e ra taura tu vakaukauwa, e sega ni duavata sara o Niemaia e na veiyalayalati ga vaka-vosa. Vinakata o koya me dua nai vakadinadina bula ka oqo na vuna e ra vosa ni bubului kina vua na bÃªte. Oqo e dua na veiyalayalati vakalawa ka na rawa me talevi tale kevaka e na gadrevi vaka kina. Cava ga na vuna me vakacurumi tiko kina na veivakatonaki? O Niemaia a vakaraitaka vakayaloyalo na vakasama ni nona kumuna vata na nona isulu ka oti sa qai ceburaka tale mevaka sa na vakayalia vakadua.. E kena ibalebale ni kevaka e dua sa saqata na veiyalayalati e na vakayalia na veika kece e tu vua. Oqo e dua nai tovo vakavanua me dauvakayacori na bubului me rawa ni vakadeitaki kina na lawa se dua nai vakaro e soli. O ira na tamata era besetaka me yaco vei ira na veivatonaki ka oqo na vuna era na talairawarawa ki na ivakaro.

Na cava era vakaraitaka na veitikina oqo me baleta na bibi ni veiyalayalati e na Veiyalayalati Makawa? (T/Lekutu 30:2; Vakarua. 23:21â€“23; Dauvunau. 5:4, 5; V/Soro 19:12; Vakatekivu 26:31).

Na noda vosa na tamata ai solisoli mai vua na Kalou, ka oqo e dua na duidui levu e tiko vei keda mai vei ira na manumanu. E tiko na kaukauwa ka vaka kina na bula kei na mate mai na veika e da cavuta vakavosa. Oqo na vuna meda qarauna kina na veika e da cavuta, kei na veika e da yalataka meda vakayacora qai sega ni cakava. Na noda vosa me salavata kei na ivakarau ni noda bula. Lewe vuqa era sega ni vakabauta na lotu va-Karisito ni duidui na veika era raica kei na veika e ra rogoca mai vei keda.

`Vakananuma mada na bibi ni veika o dau cavuta vei ira na tamata. Rawa vakacava mo vosa e na gauna dodonu, ka qarauna na ka o tukuna kei na yalo e cavuti kina?`