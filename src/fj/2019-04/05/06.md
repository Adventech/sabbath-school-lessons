---
title:  Ivakaraitaki o Niemaia
date:   31/10/2019
---

`Wilika na Niemaia 5:14–19. Na cava na vuna a sega ni taroga kina o Niemaia vei ira na tamata na ilavo lavaki vua na Kovana?” (Niemaia 5:18)`

E vakabauti ni a vola o Niemaia nai tukutuku e na wase ni vola ni oti e 12 na yabaki na nona veiliutaki tiko vaka kovana e Juta, ka sa lesu tale me laki veiqaravi e na vale vaka tui nei Atakisikisi. E tu na dodonu vei Niemaia me lavaka nai ilavo mai vei ira na tamata, ia a sega ni vakayacora ka vakailavotaka ga vakai koya na veika me bula kina. A vukei ira talega na wekana kei ira era veiqaravi e na vale ni kovana. O Serupepepli na matai ni kovana e tiko na kena ivola tukutuku. Ni cavuta o Niemaia “o ira na kovana e liu,” e vakaibalebaletaki ira kece na kovana mai na gauna nei Serupepeli ka yacova mai na gauna ni veiliutaki nei Niemaia. Ni mai cava nona veiqaravi vaka kovana sa sega ni dua tale nai lavo me qai tu vua. Sega ni ka bibi vei Niemaia na rogo se na vutuniyau e dina ga ni taura tu nai tutu vaka kovana. O Niemaia e rawati koya tu vakavinaka ka oqo a vuna e vakani ira kina na lewe ni nona vuvale ka vukei ira tale eso(Niemaia 5:17, 18).

A sega beka ni tautauvata na ka a vakayacora o Eparama ni oti na nona sereki ira mai na kau vakavesu (Vakatekivu 14), na ka e vakayacora oqo o Niemaia e tautauvata na kena vakasama.

`Wilika na Niemaia 5:19. Na vakasama cava e vakaraitaki tiko, ka rawa ni da semata vakacava kina na yavu ni kosipeli?`

O Niemaia a vakaliuca na Kalou ka sega ni bibi vei koya na tutu, nai yau se na rogo. Oqo e dua na lesoni vinaka vei keda se vakacava tu nai tuvaki ni bula se na vanua e da tiko kina. Dau rawarawa na noda cakacaka vua na Kalou ni sega ni levu na ka eda vakayagataka kina.

`Wilika na Filipai 2:3–8. Gaunisala cava o na rawa ni bulataka kina na vakasama oqo mo guilecavi iko vakataki iko?`