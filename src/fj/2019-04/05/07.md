---
title:  Na i Kuri Ni Vuli
date:   01/11/2019
---

Ellen G. White, “Ai vakaro e na vuku ni veivakacacani,” pp. 646-652, ena Prophets and Kings.

“A rarawa vakalevu o Niemaia ni mai rogoca na veivakacacani sa yaco tiko e Juta. ‘Au a rarawa vakalevu,’ ka tomana, ‘Niu rogoca na nodra tagi kei na tukutuku me baleti ira.’ Vakila o Niemaia ni kevaka e gadrevi me vakamalumalumutaki na veivakacacani e na gadrevi me na tu doudou ka vakayacora na veivakadodonutaki. Sasaga vakaukauwa e na yaloqaqa me rawa ni kauta main a veivakacegui vei ira na wekana.”—Ellen G. White, Prophets and Kings, p. 648.

“Jisu a vakadavora e dua na yavu ni veiyalayalati ni veika kece e da tukuna me cavuti e na dodonu kei na dina. ‘Me io na io ka sega na sega, ni kevaka e da vakuria sa mai vua na vuni ca.’ R.V.”—Ellen G. White, Thoughts From the Mount of Blessing, p. 67.

“Na vosa nei Jisu e cake e saqata na veivosa ca kece kei na vosa e tau vakasabalia. E sega ni tokona na veivakalialiai,na vakatanitaki ni dina,na veiwali,dauvakalevutaka na ka, kei na veivoli vakailawaki sa levu tu oqo e na noda vanua. E laveta cake talega na vakasama oqo na nona vakamatavulotaki koya e dua ka tukuna talega e dua na vosa e sega ni gole dina mai vu ni lomana.”—Page 68.

**Taro Ni Veiwasei**

`Na cava na vuna na leqa ni nanumi keda ga vakataki keda e uto ni veileqa kecega e na noda bula ni veimaliwai kei na cakacaka ni bula vakailavo?`

`Rawa vakacava vei keda na tamata ni Kalou meda tarova na bula ni kocokoco? Na cava nai vakasala ni Kalou e na vuku ni vakasama? Vakavulica na veitikina oqo: Aisea 58:3-12 and Maika 6:6-8.`

`Lesuva tale na bibi ni solisoli ni vosa kei na kaukauwa levu e tiko e na noda vosa. Na vakasama bibi cava e laveta cake na Joni 1:1, 2 ni vakatokai Jisu “na Vosa”? Rawa beka ni vukei keda oqo meda kila na bibi ni kena vakayagataki vakadodonu na vosa?`

`Veivakurabuitaki ni cavuta o Jisu rauta ni rua na udolu na yabaki sa oti ni o ira na dravudravua era na tiko vata ga kei keda. Eda vakasalataki talega meda vukei ira na vakaloloma.E na rawa ni biligi keda na tamata vakabauta na vakasama oqo meda dauveivuke vei ira sega ni rawaka sara vaka levu kei ira na vakaloloma?`
