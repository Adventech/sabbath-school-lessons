---
title:  Vakataulewa o Niemaia
date:   29/10/2019
---

Na nodra vunauci mada ga na kawa-turaga kei ira na liuliu: “Dou sa taroga na i kere ni nomudou i yau era kerea, koi kemudou yadua mai na wekamudou” (Niemaia 5:7)—e sega sara ga ni kauta mai na veisau. Oqo e sega ni tarovi Niemaia ka tomana tiko ga na nona i valu e na vukudra na vakaloloma ena kedra maliwa. E rawa ni laiva tu mada ga me yaco tiko na veika e sa yaco tiko, ni sa oca sara ga na vosa vei ira. Ni o ira sara ga na vakadrecike tiko oqo e era vakaiyau ka ra veiliutaki tu ena vanua. Ia e sega ni via soro o koya ni segata tiko ga me wali na leqa.

`Na cava e veiletitaka tiko o Niemaia me vaka e tiko ena Niemaia 5:7–12? Na cava e vakayagataka me veisautaki ira kina na tamata mera caka dodonu ka kakua ni caka cala?`

E a kaciva o Niemaia e dua na soqoni vata raraba, me mai raici vata kina na leqa. E namaka tiko mera na sota vata kece mai o ira na cecere kei na lolovira ka na rawa ni na wali kina na leqa ni veivakalolomataki.

E vakabibitaka o Niemaia na leqa ni veivakabobulataki. E vuqa vei ira na Jiu kei Niemaia era volia na nodra galala na Jiu ena nodra bobula vei ira na tani. E ke, e sa tarogi ira tiko kina na i veta e cake se rawa nira ciqoma mera voli ira ka volitaki ira na kai nodra. E rairai matau beka vei ira mera sa voli ira oti mai na wekadra ka mera qai yaco me sa voli mera nodra bobula?

Nira galu ga na i liuliu e qai tarogi ira o koya, “E sega li ni dodonu mo dou rerevaka na noda Kalou e na nomudou i valavala, e na vuku ni nodra vosa ca na veimatanitu tani era sa noda meca?” (Niemaia 5:9). O koya mada ga e vukei ira tiko na wekadra ka kaya me sa kua na lavaka na tubu ni dinau (Niemaia 5:10), ka kaya ni cala Vakaivolatabu na kena caka tiko. E kurabuitaki nira tokoni koya na wekana.

`Ko sa caka cala oti beka vua e dua? Na cava tale e tarovi iko tiko mo vakadodonutaki iko, oqo?`