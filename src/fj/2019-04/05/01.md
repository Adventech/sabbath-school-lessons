---
title:  Beca na Yalo ni Vunau
date:   26/10/2019
---

### Vulica Na Vuli Ni Macawa Oqo
Niemaia 5:1–5; Lako Yani 21:2–7; Maika 6:8; Niemaia 5:7–12; Vakarua 23:21–23; Niemaia 5:14–19.

> <p>Wiligusu</p>
> “Dou vakasuka mada vei ira, io e na siga e daidai, na nodra vanua, na nodra veiwere ni vaini, na nodra Veiolive, kei na nodra veivale, kei na kedra i wase ni lavo, kei na sila, na waini, kei na waiwai, dou sa taroga vei ira” (Niemaia 5:11).

Na bula nikua eda se vakatarotaroga voli tiko ga na tamata na veika me baleta na bula vutuniyau, na dravudravua kei na maliwa e koto vei rau o vutuniyau kei dravudravua, ka cava eda rawa cakava e na vuku ni vakasama oqo. E kaya kina o Jisu, “Nira na tiko vakadua kei kemudou ko ira na dravudravua” (Maciu 26:11), ia me kua ni vakayagataki oqori me i ulubale ni noda na sega ni vukei ira. E kaya vei keda na i Vola Tabu ni dodonu meda vukei ira, ia, kevaka e sega meda kua ni okati keda me dua na tamata lotu.

E talei sara nira se qai mai tiko mada ga oqo na Jiu me vakavoui o Jerusalemi, ka laurai ni sa tiko voli na leqa oqo, sega ni baleta ga na tiko ni walokai kei na dravudravua, na vakaloloma levu e laurai oya na nodra vakacacani ira na dravudravua o ira era vutuniyau. Na leqa oqo e sa tiko rawa e liu ka sa tiko talega e na gauna oqo.

Ena vulici ena macawa qo na nona walia o Niemaia na leqa makawa qo. E qai ca sara ni vakayagataki sara ga na vunau me tokona na veivakacacani. Meda na qarauna sara meda kua ni coriti ena leqa vata qo ia meda vakadadamuria ga na i tovo i Jisu.

_*Vulica na lesoni ni macawa qo mo vakarau ki na Siga Tabu ni Noveba 2._