---
title:  Kuri ni Vakasama
date:   06/12/2019
---

Ellen G. White, “Growing Up Into Christ,” pp. 67–75, ena Steps to Christ.

“Ena yaco na kauveilati nei Karisito me ka ni vuli ka nodra sere talega na vakabulai ena veitabagauna me tawa mudu. Era na laveta na Karisito vakaiukuuku ka ra na raica na Karisito ka a vakamatei. Ena sega vakadua ni guilecavi ni o Koya, a bulia ka vakaliligi ira na vei vuravura tale eso ena loma ni maliwa lala ena Nona kaukauwa, na Nona Daulomani na Kalou, na Ravouvou kei lomalagi, o Koya era marautaka na serafini kei na jerupi mera vakarokoroko tiko ki Vua – e vakamalumalumutaki Koya me vueti ira cake na tamata ivalavala ca; me mai ciqoma na veibeitaki kei na veivakamaduataki ni valavala ca kei na tabonaki ni Nonai serau na Kalou ko Tamada me yacova ni sa kavoro na utona ena ca ni kena sa yali na vuravura, ka laki qaqiraki na Nona bula ena kauveilatai mai Kalivari. Sa yaco kina Vua ka a bulia na vuravura kecega, na Dauveisorovaki ni noda icavacava kecega, sa dodonu me biuta vakatikitiki na Nonai ukuuku ka vakalolovirataki Koya ena vuku ni Nona loloma ki vua na tamata ena vakayavalata na vakatataro kei na vakarokoroko nei vuravura. Ena nodra raici Koya tiko na nodrai Vakabula ko ira era sa vakabulai ka raica na Nonai ukuuku tawa mudu nei Tamana ni sa serauni ena Nonai serau; ena nodra raica tiko na Nonai tikotiko vakaturaga o koya sa tawa mudu ka yacova na tawa mudu era sa qai kila ni Nona matanitu e sega na kenai cavacava, sa qai kacabote mai na sere ni marau: Sa Dodonu, Sa Dodonu na Lami ka a vakamatei, sa vakabulai keda ki Vua na Kalou ena Nona dra talei!”—Ellen G. White, The Great Controversy, pp. 651, 652

**Taro ni Veiwasei**

`1. Dou veivosakitaka ena nomudou kalasi na kena vakasaqarai na vanua en rwa ni rau mai tautauvta kina na vakarokoroko kei na reki. Se, cakacaka ena taro oqo; Na vakarokoroko kei na reki erau dua vata tikoga na ka?`

`2. Ko ira na Isireli era biuta na bai kei Jeruisalemi ena Nona veimaroroi na Kalou ena gauna ni solevu ni kena a vakatabui, ka ra vakabauta ni na tawayaga na bai vakavo ni sa taqomaka na Kalou. Ko Solomoni e vakamatatataka sara: “Kevaka sa sega ni tara na vale ko Jiova era oca wale ko ira sa tara. Kevaka sa sega ni vakatawa na koro ko Jiova, sa yadra wale ko koya sa vakatawa.” (Same 127:1). Na cava e kaya veikeda na tikina oqo me baleta na noda sasaga ki Vua na Kalou?`

`3. Na cava nai naki ni vakatagi ena sokalou ena nomu vale ni lotu?`

`4. Sa rui matata na Vosa ni Kalou: ko Jisu na noda Bete Levu ena vale ni soro mai lomalagi. Na cava sara mada na ka e cakava tiko mai kea me baleti keda? Ena rawa vakacava ni ra tukuna veikeda na nodra cakacaka na bete ena vale ni soro e vuravura na ka e sa cakava tiko ko Jisu mai na kena e tiko mai lomalagi?`