---
title:  Rua na Matasere Levu ni Vakavinavinaka
date:   03/12/2019
---

`Wilika na Neimaia 12:31–42. Na cava sa rui ka bibi kina nai vakatagi me tiki ni veisoqoni bibi vakaoqo?`

E tiki tiko ni veiqaravi ni sokalou ena gauna nei Neimaia oya na kena caka e rua na matasere ni vakavinavinaka, me rau lagasere wavokiti Jeruisalemi ni salavata tiko kei nai vakatagi. Era tekivu vata ena dua na vanua, era sa qai tawase ena nodra lako wavokita na bai ni korolevu ko Jeruisalemi. E dua na kenai wase e liutaka ko Esera ka lako tiko e liu, kei na dua tale na kenai wase e liutaka tiko ko Neimaia ka lako tiko e muri. E rau mai sota na matasere ruarua oqo ena Matamata ka vakatokai na Valley Gate, mai kea era sa qai lako ki vale ni soro. Ko ira na bete era uvu biukila era vakacavara talega nai lakolako oya. Ena gauna ga era sa curu kina ki loma ni vale ni soro era sa qai vuki vata ki loma. Oqo e dua na tiki ni soqoni lagilagi ni veiqaravi ena vale ni soro.

Me sauma na vakatataro se cava na vuna sa rui ka bibi kina nai vakatagi me tiki tiko ni solevu kei na veiqaravi ena vale ni soro, meda raica na kenai balebale ena vakasama rabailevu ni vale ni soro. Nai vakatagi e loma ni vale ni soro e sega ni ka ni vakatasuasua era lakova na tamata mera laki marautaka, mevaka taka e dua a dauvakatagi e laki vakatasuasu ena dua na vale ni veivakamarautaki. Ia eke, ena gauna era lagata kina na sere ka lako vata kei na kenai vakatagi, ko ira na tamata era tekilolou ena masu. E tiki tiko ni nodra vakarokoroko.

Nai tavi bibi ni veiqaravi ena vale ni soro kei na sokalou sa baleta tiko na vakacaboisoro, ka sega soti ni cakacaka marautaki. Ni oti oya, mera qai seleta nai tagitagi ni manumanu sega ni kila e dua na cala? Na kena vakatagitaki nai vakatagi rogorogo Vinaka, ena kena veimataqali, e laveta cake na vakanananu ni tamata ki lomalagi, ka vukea na sokalou taucoko me ka e marautaki.

`Vakasaqara na kena ivakaraitaki enai Vola Tabu ka tukuni tiko kina ni vakatagi e dua tiko na tiki ni sokalou bibi. Vakauasivi na ka e tukuni tiko ena Lako Yani 15:1; 2 Veigauna 20:21, 22; kei na Vakatakila 15:2–4.`

E vuravura ka vaka-kina mai lomalagi nai vakatagi e tiki tiko ni noda sokalou. Raica ena veitikina e cake, na lagalaga sere sa baleta tiko na veika sa cakava na Kalou vei ira na Nona tamata. Okati kina na Nona solia vei ira me ra qaqa mai “vua na manumanu” (oti, qai cava tale era qai guilecava kina na qaqa oya?) Na Nona vakacaucautaki na Kalou ena vuku ni Nona cakacaka ni veivakabulai.