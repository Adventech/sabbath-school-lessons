---
title:  So-kalou Vua na Turaga
date:   30/11/2019
---

### Vulica Na Vuli Ni Macawa Oqo
Neimaia. 12:27–47; 1 Veigauna 25:6–8; 1 Joni 1:7–9; Joni 1:29, 36; 1 Koronica 5:7; Iperiu. 9:1–11

> <p>Wiligusu</p>
> “A ra sere vata ka vakasausau, ena vakavinavinaka kei na vakamolimoli vei Jiova, ni sa yalovinaka ko Koya, ni sa sega ni mudu na Nona yalololoma vei ira na Isireli” (Esera 3:11).

Na wiligusu ena macawa oqo e solia veikeda nai yaloyalo ni vakarau ni nodra sokalou na Iperiu kei na kena sa laki yaco na nodra vakavinavinaka me vuabale ena nodra vakacaucautaka tiko na Kalou. Ena 515 B.C era a solevutaka kina na kena curumi ka vakatabui na vale ni soro vou (Esera 6: 15- 18, ia, ni oti tale e 60 na yabaki era sa solevutaka tale kina na vakatabui ni kena sa vakacavari na tara ni bai kei Jeruisalemi. (Neimaia. 6:15–7:3; 12:27).

Ni vakamuri nai tuvatuva ni kawa ena Neimaia wase 11 kei na 12, o koya e volavola, sa tokitaka na ka e vola ki na gauna era sa solevutaka tiko kina na kena a vakatabui tiko kina na bai ni korolevu. Ka dua tiko nai valavala ni nodra vanua oya na kena vakatabui na ka kecega ki Vua na Kalou: na vale ni soro, bai ni koro se na nodra veivale kei na veivale e taukeni raraba. Na veivakatabui vaka-koya sa dauvakasamataki sara vakamatau na kena vakaraitaki, ka sa dausalavata kei na lagasere, vakatagi, kana magiti, vakacaboisoro, marau, kei na nodra vakasavasavataki na tamata. Ko Tevita e tekivutaka na kena daucaka na vakacaboisoro ena gauna e vakatabui kina e dua na ka, ka ra sa vakadadamuria tiko ko ira nai liuliu e Isireli, ka vakatekivu saraga vei Solomoni ena gauna sa kauta mai kina na kato ni vunau ki na loma ni vale ni soro. (1 Tui 8:5).

Ena macawa oqo eda na raica tiko kina nai vakarau ni nodra sokalou Vua na Turaga, ka raica kina na veika eda na rawa ni ciqoma meda vakayagtaka, oi keda eda qarava vata tiko na Kalou.

_*Vulica na lesoni ni macawa oqo me vakrautaki iko ena Siga Tabu, Tiseba 7_