---
title:  Vakasavasavataki
date:   02/12/2019
---

Ni vosa oti na iVola Tabu me baleta na kena vakatabui na bai, kei na nodra vakumuni na daulagasere, na tikina ka tarava, Neimaia 12: 30 sa vosa me baleta na veivakasavasavataki. “A ra sa vakasavasavataki ira ko ira na bete kei ira na Livai, ka vakasavasavataki ira na tamata, kei na veimatamata-ni-koro, kei na bai.” Na wakatu ni vosa oqo vaka-Iperiu “purified,” (vakasavasavataki) thr, e kenai balebale me savasava, me taucoko, ka vakayagataki vakalevu ena veiyavu ni tukutuku ena Veiyalayalati Makawa, okati kina o ira e tiko vei ira na vakanananu ni vinaka sara, vua na Kalou.

`“ia kevaka eda sa ia nai valavala ni rarama, me vaka sa tu e na rarama ko koya, eda sa qai duiveiwekani vata, a sa vakasavasavataki keda mai na ca kecega na dra i Jisu Karisito na Luvena. Kevaka eda sa kaya sa sega ni tu vei keda na ca, eda sa vakaisini keda, a sa sega ni tu vei keda na dina. 9 Kevaka eda sa vakatusa na nodai valavala ca, sa yalodina ka yalododonu ko koya me bokoca na nodai valavala ca, ka vakasavasavataki keda mai na ka kecega sa sega ni dodonu” (1 Joni 1:7–9). Na cava e vakatavulici keda kina na tikina oqo me baleta 1) bula ni tamata (human nature), 2) Veivosoti ni Kalou, kei na 3) Na kaukauwa ni Kalou ena noda bula?`

Na vale ni soro kei na kena veiqaravi, e dua tiko na ka bibi ena nodra vakabauta na Isireli taumada. Ia na Vale ni Soro kei na kena veiqaravi taucoko sara e dusia tiko e dua na dina levu. Ni sa laki cava, sa dodonu me na kauti ira na tamata ki na dua na veiwekani e taucoko vata kei koya na nodra Kalou ni veiyalayalati na Turaga ko Jisu Karisito ka me ra vakila na kaukauwa ni Nona veivakasavasavataki ena nodra bula. Kei na nodra kila na ka sa cakava na Kalou, na cava na ka sa vakabulai keda mai kina na Kalou ka sa laki vakavuna meda lomani Koya kina ka vakarokoroko Vua. Sai koya oya e dua na vuna era dauvakananuma lesu tale kina ena veigauna na Isireli na veika sa cakava na Kalou vei ira ena veigauna sa oti. Na ka oqo e vukei ira mera kila na Nona Vinaka kei na Nona loloma na Kalou ka uto tiko ni reki kei na vakavinavinaka me vakabulabulataka nai vakarau ni nodra sokalou.

Vei keda edaidai, na marautaki ni noda sa vakila na veivosoti ni valavala ca, ena dodonu me kauta mai na vakavinavinaka Vua na Kalou kei na vakilai ni nuinui kei na reki. Sa na qai rawarawa kina me vakacaucautaki na Turaga ka vakaraitaka na vakavinavinaka ena vuku ni totoka ni Nonai tovo. Ka ivakaraitaki levu duadua ni Nonai tovo na Kalou ena rawa ni noda oya na noda raici Jisu ena kauveilatai, ena Nona sa mai colata nai totogi ni noda ivalavala ca me kakua kina nida colata vakaikeda.

`Se mani vakacava na nomu ivalavala ca ko sa vakayacora oti se tuvaki ni nomu bula ena gauna oqo, ena kauveilatai sa rawa ni taucoko na nomu vosoti. Na cava ko sega ni kerea kina na veivosoti e solia tiko ko Jisu vei iko ena gauna saraga oqo?`