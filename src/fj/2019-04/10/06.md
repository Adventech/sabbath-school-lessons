---
title:  Ko ira na Bete kei ira na Livai era tiki ni Sokalou
date:   05/12/2019
---

`Wilika na Neimaia 12:44–47. Cava na vuna era marautaki ira kina na bete kei ira na Livai ko ira na Juta? Na cava sa rui bibi kina?`

`Na cava e vakatakarakarataka na nodra cakacaka na bete (oqo ko ira na Livai)? raica na Iperiu 9:1–11.`

“Na veisorovaki nei Karisito ena vukuda na tamata ena vale ni soro mai lomalagi sa rui ka bibi ena gaunisala ni noda vakabulai mevaka na Nona mate ena kauveilatai. Ena Nona mate sa mai tekivutaka kina na cakacaka ni oti na Nona kau cake ka me sa laki vakaotia ki lomalagi. Ena vakabauta sa dodonu meda curuma yani nai lati “o koya sa curu kina ena vukuda ko Jisu’ Iperiu 6: 20”—Ellen G. White, The Great Controversy, p. 489.

Dua tale, e dina ga ni ko ira na tamata ena gauna oya e se sega ni tiko vei ira na rarama o koya sa tu veikeda ena gauna oqo, sa rawa mera vakila vinaka na cakacaka ni Livai, ni o koya duaduaga ena rawa ni veiqaravi ena vale ni soro, sa rui ka bibi. Era marautaka ni rawa ni ra cakava na cakacaka ni Kalou.

Ko ira na lewe ni vanua era solia na nodra na gauna vata kei na Kalou ena wiliki ni Nona vosa, masumasu sokalou kei na nodra solia tale na nodra bula ki Vua. Ena loma ni veika oqo, era sa vakila ni nodrai tavi ki na vale ni soro e sa guilecavi tiko ka gadrevi me vakavoui tale. Oqo ni sa tekivu qaravi tale, era sa marau na tamata ena vuku ni tavi bibi era na cakava na Livai ena vukudra. Sa qai vakamarautaki ira na lewe ni vanua na Kalou baleta na cakacaka ni vale ni soro e tiki tiko ni Nonai tuvatuva na ka me baleta na sokalou.

Ka ni rarawa ni ko ira na italatala, qasenivuli ni Vosa kei ira na daunivakatagi era sa taura vakamamada na nodrai tavi. Ena gauna sara mada ga nei Neimaia, na nodra veitokoni na Livai ena so na gauna e daukaukauwa kei na so na gauna e daumalumalumu. Era sa dau laki cakava tale eso na cakacaka na Livai me rawa ni sotavi eso na gagadre vakamatavuvale, ena vuku ni nodra sa sega ni soli katini kei na isolisoli na tamata. Ni sa sega na ikatini kei nai solisoli, sa na sega talega na lotu raraba e vuravura. Kevaka eda gadreva na noda cakacaka me toso tiko, sa dodonu meda yalo dina vakaoti ena noda veitokoni vei ira na nodai talatala ena veika vakailavo kei na vosa ni veivakacaucautaki. Ena sega beka ni vinaka sara na lotu, ia oya e na sega ni dodonu me vakaluluqataka na noda soli ka Vua na Kalou, ka me rawa ni toso tikoga kina na cakacaka ni Kalou e vuravura taucoko.