---
title:  Kuri ni Vakasama
date:   08/11/2019
---

Yalo ni Parofisai, “Vakasalataki e na vunau ni Kalou,” pp. 661–668, ena Prophets and Kings.

“Mera vakaraitaka na bula ni vakabauta mai na nona vosa ni yalayala kece na Kalou.Sa ciqoma na Kalou na nodra kere veivosoti; ka mera marautaka ni sa vosoti na nodra ivalavala ca ka ra sa nona tale na Kalou.. . . .

Veigauna kece eda lesu kina vua na Kalou e kauta mai na vakacegu kei na marau tawa yalani e na noda bula.Ni dua na tamata ivalavala ca e rogoca na veivakauqeti ni Yalotabu,ena raica vinaka o koya na nona malumalumu, ni vakatauvatani kei na nona bula savasava na Kalou. Na nona bula e na vakataka e dua sa beitaki me vakarusai. Io, oqo e na sega ni yaco vua, ni sa vakadeitaki oti na nona sa vosoti. E dodonu me rekitaka ni sa ciqomi mai vua na Kalou ka sa vosoti mai lomalagi. Na serau ni Kalou e na serauna na nona bula na tamata ivalavala ca sa veivutuni,tokoni e na ligana dauloloma, vakasavasavataki mai na valavala ca,ka buli vou tale na kavoro ni bula me taucoko.”—Ellen G. White, Prophets and Kings, p. 668.

**Taro ni Veiwasei**

`1. Gauna cava o lako curuma ka vakila kina na “marau ni Turaga” e vu ni nomu kaukauwa (Niemaia 8:10)? Tiko beka e dua na ka meda vakayacora me rawa nida vakila kina na kaukauwa ni Kalou kei na veivosoti e rawa ni solia vei keda o Koya?`

`2. Rawa vakacava nida rarawataka vakaidina na cala e da vakayacora, ia e na gauna vata o ya eda rekitaki koya na Kalou? E veicoqacoqa beka na rua na vakasama oqo? E rawa vakacava ki na kosipeli kei na vunau me sauma na lomatarotaro oqo? (Wilika na Rom. 3:19–24.)`

`3. Wilika na Niemaia 8:10, e na nona vakaraitaka o Niemaia vei ira na tamata “Ni lako, ni kania na kena uro, ka gunuva na kena kami kamica, ka vakauta nai votavota vei ira sa sega na ka sa vakarau taki kina: ni sa tabu na siga oqo me nei koya na noda Turaga: ia me kakua ni bibi na lomamuni; ni sa vu ni nomuni kau kauwa me marautaki Jiova.”? Na vakasama cava e dusia na tikina oqo me rawa nida marautaki koya tiko kina na Kalou? Na cava nai balebale ni vosa “tabu” e na tikina oqo?`