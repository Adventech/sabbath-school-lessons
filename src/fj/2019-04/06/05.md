---
title:  Nodra Uqeti Na Tamata
date:   06/11/2019
---

Era tucake na tamata ni sa tekivu me dolava o Esera na vosa ni vunau ni Kalou. A vakacaucautaka na Kalou o Esera ni bera ni wilika na vosa ni vunau. Ni oti na nona wilika era duavata e na vaka-Emeni,emeni (Niemaia. 8:5, 6} ka ra laveta cake na ligadra ki lomalagi. Era tekiduru ka vakacuva na uludra kina qele me ra so-Kalou.

`Wilika na Niemaia 8:9–12. Cava na vuna era kaya kina na dauveiliutaki mera kakua ni tagi se rarawa o ira na tamata?`

Vakaraitaka na yalo ni parofisai “Ni oti na yabaki e vuqa ni ra sa vakalesui mai Papiloni na tamata ni Kalou, ka tekivu me wiliki vei ira na vunau ni Kalou, ka ra tagicaka na nodra bula ni talaidredre ka ra vakila na nona loloma na Kalou: “ ni kakua ni loma bibi, se tagi. Ni ra sa tagi ko ira kecega na tamata, ni ra sa rogoca na vosa ni vunau. 10 Sa qai kaya vei ira ko koya, Ni lako, ni kania na kena uro, ka gunuva na kena kamikamica, ka vakauta nai votavota vei ira sa sega na ka sa vakarautaki kina: ni sa tabu na siga oqo me nei koya na noda Turaga: ia me kakua ni bibi na lomamuni; ni sa vu ni nomuni kaukauwa me marautaki Jiova.’ Niemaia 8:9, 10.”—Ellen G. White, The Ministry of Healing, p. 281.

Ni ra vakarogoca tiko na vosa ni Kalou a laucoka na lomadra ni ra vakila na levu ni nodra ivalavala ca, ka tekivu mera tagi vakalevu. Na gauna e vakatakilai koya kina na Kalou vei keda ka da raica na nona loloma, nona yalovinaka, nona yalodina, e ceburaki mai cake na noda tawayaga kei na leqa e tu vei keda. Nida raica na lagilagi ni Kalou e na nona vosa, eda na raica nai tuvaki dina ni noda bula e na dua tale na rarama.Oqo na vuna era tagi kina na Isireli, ia a tukuni vei ira mera kakua ni rarawa, “ni sa vu ni nomuni kaukauwa me marautaki Jiova.” (Niemaia. 8:10). E na vuku leqa era vakayacora, e rawa vei ira me ra vakararavi tiko ga ki na kaukauwa ni Kalou.

Oqo e dua talega na siga tabu, o ya na solevu ni uvu Davui me ra vakarautaki ira kina na Isireli kina siga ni veilewai se siga ni Veibuluti ka dau vakayacori e na kavitu ni vula e na ikatini ni siga. Na uvu davui e vakasalataki ira na Isireli mera veivutuni ka tavaki koya na Kalou. O ira na daveiliutaki era vakananumi ira na tamata me ra veivutuni ni Kalou sa rogoci ira, ka me ra marautaki koya na Kalou ni sa ia na veivosoti o Koya.

`Na cava e dusia oqo e na vuku ni leqa e kauta mai na I valavala ca ka vakavuna na mate nei Jisu e na kauveilatai mei wali taudua ga ni valavala ca?`