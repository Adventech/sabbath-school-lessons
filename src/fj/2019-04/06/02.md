---
title:  Era Soqoni Vata Na Tamata
date:   03/11/2019
---

`Wilika Niemaia 8:1, 2. Na cava e dusia na tikina oqo me baleta na bibi ni vosa ni Kalou vei ira na tamata?`

E na I kavitu ni vula era soqoni vata o ira na Isireli e na salatu donuya na matamata ni wai. Nai kavitu ni vula, na vula o Tisiri era dau vakananuma kina Isireli na solevu ni uvu Davui. Na solevu bibi oqo era vakarautaki ira kina na Isireli ki na siga ni veilewai ni Kalou [matai ni siga],karua, na siga ni veibuluti e na katini ni siga,kei na solevu ni tabanikau e na katini kalima ni siga mera vakananuma kina na veisereki ni Kalou mai Ijipita. Nodra soqoni vata oqo e tekivu e na matai ni siga mera marautaka kina na solevu ni Davui. Era kacivi vata na turaga kei ira na marama e na soqoni bibi oqo mera mai rogoca ka vulica kina na vunau ni Kalou me rawa ni ra kilai koya kina na nodra Kalou vakavinaka.

Era kerei Esera na bête me kauta mai na vola ni vunau nei Mosese me rawa ni wiliki vei ira. Era vakarautaka e dua na vatavata kei na dua na tepale ni vunau e na vuku ni soqo oqo. Era vakayacora o ira na Isireli na ka oqo ka ra tukuna vei Esera me kau mai na vola ni vunau. A wilika vei ira o Esera nai vola nei Mosese ka okati tiko kina na vunau e tini mai na ulunivanua o Sainiai.

`Wilika na Vakarua 31:9–13. Na tukutuku cava a vosa kina vei ira na Kalou, kei na lesoni cava eda rawa ni vulica mai kina?`

Era vakananumi na Isireli ena Vakarua 31:9–13, mai vei Mosese mera lako kece mai na turaga, marama,gonelalai kei ira era tiko vulagi mera tiko e na solevu vakatabanikau me ra vulica vata kina na vunau ni Kalou.

`Nida vakananuma na ka e tukuna na Niemaia 8:1, era soqoni vata ‘me vaka era sa le dua ga na tamata’.Na cava e dusia oqo e na vuku ni vakasama ni duabau e na loma ni soqosoqo lotu?`