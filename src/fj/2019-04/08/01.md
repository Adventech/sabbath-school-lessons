---
title:  Kalou kei na Veiyalayalati
date:   16/11/2019
---

### Vulica Na Vuli Ni Macawa Oqo
Niemaia 10:1–29, Vakatekivu 4:8–19, Iperiu 13:20, Josua 24, Niemaia 10:30–39, Iperiu 8:1–7.

> <p>Wiligusu</p>
> “Ia e na vuku ni ka kecega oqo, keimami sa ia na veiyalayalati dina, ka sa vola; a ra sa dregata ko ira na neimami turaga, kei ira na neimami Livai, kei ira na neimami bete … ia me da kakua ni biuta na vale ni noda Kalou” (Niemaia 9:38; 10:39).

Na cava nai balebale ni vosa “veiyalayalati” mai na Volatabu? Na vakamacala rawarawa eda rawa ni tukuna ni oqo na veidinadinati rau vakayacora na Kalou kei ira na tamata ka vakatokai me veiyalayalati. Mai na rai ni Kalou,”oi kemuni na noqu tamata, ia koi au na nomuni Kalou”. Tiko tale e so na vakasama ni veiyalayalati e na gauna makawa mai vei ira na dauveiliutaki kei ira era vakarurugi e na nodra vakatulewa.

Nai naki levu ni kena vakayacori na veiyalayalati me rawa ni rau sotavi ka vakalougatataki na rua na to e tiko. O koya na dauveiliutaki e na maroroi ira na tamata,ia ko ira na tamata era na doka ka rokovi koya na iliuliu. Ia vua na Kalou, na veiyalayalati e duidui toka. Na Kalou e na sega ni rawata lesu e dua na ka, ia e vosa yalayalataka ni na vakayacora na veika sa veiyalayalati oti kina. Na veicudruvi kei na bula ni veivakalougatataki e sala vata tiko kei na veiyalayalati ka oqo na vuna era kila kina na Isireli ni yaco na veika ca e na kedra maliwa e vakaraitaka ni ra sa basuka na veiyalayalati.

Macawa oqo e da na vulica kina na veiyalayalati era vakavoia na tamata vua na Kalou e na Niemaia wase tini,ka na vulici talega na vakasama rabailevu kei na bibi ni veiyalayalati e na Volatabu

_*Vulica na lesoni ni macawa qo mo vakarau kina Siga Tabu ni Noveba 23._