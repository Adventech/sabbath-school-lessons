---
title:  Kuri ni Vakasama
date:   22/11/2019
---

Yalo ni parofisai, “veivakatabui,” pp. 43–48, Kabakaba vei Karisito.

“E rua nai wasewase ni veiqaravi e na valetabu; na bête e na veiqaravi e na loqitabu e na veisiga kece ia vakadua ga ena curu ki na loqi tabu sara me rawa ni vakasavasavataki na valetabu. E na veisiga e na kauta mai na tamata caka cala na nona isoro, tabaka na yadrena ka vakatusa na nona ivalavala ca me rawa ni luvata tani kina mai vei koya na cala ka me colata na lami tawacala. Vakamatei na manumanu. Vakaraitaka na vosa ni Kalou ni kevaka e sega ni vakadavei na dra e sega ni bokoci rawa nai valavala ca. ‘Na bula ni tamata e tiko e na dra’ V/Soro 17:11. Na basuki ni vunau ni Kalou e vakavuna na nona mate o koya e talaidredre. Na dra e dusia vakaiyaloyalo na nona bula leqa na tamata ivalavala ca, sa mai colata na manumanu tawacala, ka sa kau na kena dra ki na loqi tabu sara ka vakamiriki e na mata ni kato ni veiyalayalati, na vanua e maroroi tiko kina na vunau ni Kalou, na vunau vata ga ka talaidredre kina o koya na tamata ivalavala ca. Ni vakamuri na veiqaravi oqo eda raica ni sa vakadewataki na ivalavala ca ki na valetabu. E na so na gauna na dra e sega ni kau ki na loqi tabu, ia na lewe ni manumanu mera kania na bête mevaka a vakarota o Mosese veiratou na luve I Eroni; ‘a sa solia vei kemudou na Kalou me colata kina nai valavala ca ni soqosoqo, me sorovaki ira e na mata i Jiova.’ V/Soro 10:17. Na veiqaravi ruarua ena valetabu sa vakadeitaki kina ni sa vakadewataki na ivalavala ca mai vua na tamata caka cala kin a valetabu.”—Ellen G. White, The Great Controversy, p. 418

**Taro ni Veiwasei**

`1. Vakananuma na vosa ni yalayala o sa basuka e dina ga ni ko a sasaga vakaukauwa mo talairawarawa tiko kina. Na lesoni cava o vulica mai kina e na vukei iko mo na kakua ni tokaruataka na leqa o sa vakayacora oti?`

`2. Na veiyalayalati e yavu dei ni kena maroroi e rua na veiwekani. Eda sega ni dina vua na Kalou, ia e yalodina tu ga o Koya vei keda. E rawa beka ni bolei keda nai tovo qo ni Kalou,nona yalodina kei na nona yalovinaka me rawa ni da ucui koya talega?`

`3. Vakananuma na veigauna e so e da sega ni dina kina vua na Kalou, ka sega talega ni dina e na vosa ni yalayala e na ‘veiyalayalati vou’ ( Luke 22:20, Iperiu 8:13, 9:15). Na cava na vuna sa rui ka bibi kina meda kila nai tuvatuva ni veivakabulai ni Kalou me baleta na veivosoti e na vuku ni dra tawacala nei Jisu, na dra vata ga sa vakadeitaka na ‘veiyalayalati vou’ e na vukuda?`