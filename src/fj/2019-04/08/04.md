---
title:  Yavu ni Veiyalayalati
date:   19/11/2019
---

Era vulica na dauni –Volatabu ni tiko na duidui levu e na yavu ni veiyalayalati ka laurai oqo e na veiyalayalati a vakayacori vei ira na Itaiti. Na Kalou a veitaratara kei ira na tamata e na gaunisala vakavanua me rawarawa na nodra veikilai.

E tiko e vica nai wasewase ni veiyalayalati e na nodra gauna na Isireli: ikau (o cei na Kalou); tukutuku e na gauna e liu (veiwekani e na gauna sa oti); na ivunau; veivakatonaki kei na veivakalougatataki; vakadinadina, solisoli ni loloma. Na Kalou a vakayagataka na gaunisala ni veitaratara rawarawa vei ira na tamata e na gauna o ya. Na Kalou a vakayagataka na veika e ra kila vinaka.

Kena ivakaraitaki vinaka na vola ni Vakarua ni a volai e na vakasama ni veiyalayalati. O Mosese a veivauqeti vei ira na tamata mera vakayacora e dua tale na veiyalayalati kei na Kalou. A vakamacalataki na veiyalayalati e rai oqo: (1) Ikau (Vakarua 1:1–5); (2) Tukutuku e na gauna e liu (Vakarua 1:6–4:43); (3) vunau (Vakarua 4:44–26:19); (4) veivakalougatataki kei na veivakatonaki (Vakarua 27–30); (5) Vakadinadina (Vakarua 30:19); kei na, (6) solisoli ni loloma (Vakarua 31:9–13).

`Wilika na Josua 24. E vakaraitaki tale vakacava na veiyalayalati oya e na wase ni vola oqo?`

Tautauvata vinaka na veiyalayalati ka vakavoi oqo e na gauna nei Josua.

Basika na ikau ka vakatakilai kina ni ‘Turaga e nodra Kalou na Isireli’ (Josua. 24:2, ). Tarava mai na tukutuku ni veivakarautaki ni Kalou vei ira na Isireli e na gauna sa oti (Josua 24:2–13). Ni oti na italanoa, vakaraitaki na vunau (Josua 24:14, 15, 23), cavuti na veivakalougatataki kei na veivakatonaki (Josua 24:19, 20), vakatakilai na vakadinadina (Josua 24:22, 27), kei na solisoli ni loloma (Josua 24:25, 26). Na veiyalayalati oqo e vakananumi ira na Isireli e na veiliutaki ni Kalou e na veigauna sa oti, ka laveta cake na dina me rawa ni ra maroroya na mua ni nodra veiyalayalati na Isireli.

`Wilika na Josua 24:15. Na dina levu cava eda rawa ni vulica mai na tikina oqo?`