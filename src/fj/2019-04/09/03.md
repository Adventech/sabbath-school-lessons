---
title:  Nodra Koro Lelevu
date:   25/11/2019
---

`Dikeva na veivola tukutuku ena Esera wase 2 kei na Nemaia wase 7. Na cava ko rawa ni raica me baleti ira?`

Na tokaruataki ni Esera wase 2 (na yacadra o ira era sa biuti Papiloni mai na nodra a tiko vakabobula vata kei Serupepeli kei Josua) ena Nemaia wase 7 e biu sara vakamatau. Vakadua tale, nai vola tukutuku ni yacadra ena rairai sega ni marautaki veikeda, ia era vakatakila e dua nai tukutuku bibi, oya ni Kalou e kauwaitaka na veika matailalai o koya eda sega ni daukauwaitaka tu.

Sa mai vakacavari na tara ni bai kei Jeruisalemi, kei na veitikina vakaivolatabu era sa vakadinadinataka ni ko ira nai matai ni kumukumu era sa lesu oqo, ena nodrau veiliutaki ko Esera kei Nemaia, era vakaitavi kece ena kena vaka-oti, e dina ga ni solia vei ira na Kalou na veika me rawati kina. Nai lawalawa era sa qai muri yani, mai vei ira era a liu, era sa qai laki vakuria ga na kena tara me vakacavari e dina ga ni rui dredre, vakasinaiti tu evei ka era vakalatilati tu ka sega ni vakacavari vakatotolo mevaka na nodra gagadre.

Na nodrau veiliutaki ko Esera kei Nemaia kei na nodra cakava talega na tamata na nodrai tavi e rui cecere. E duidui na veitavi era qarava na veilawalawa yadudua, ka duidui talega na gauna era duiqarava kina, ia, e talei na ka sa dauvakavotukanataki. Na kenai tekitekivu (Esera 2) e veisemati vakavinaka kei na kenai tinitini (Nemaia 7), e sega walega ni karua ni vale ni soro e tara, ia vakavoui saraga kina ko Jeruisalemi ka yavutaki vinaka talega.

`Wilika na Nemaia 7:73. Na cava e vakatavulica veikeda na nodra rawa-ka ena nodra gadreva mera cakava na loma ni Kalou?`

â€œEra sa tiko na Isireli ena nodra koro levu.â€ Vuqa sara na ka e rui matalia kina na nodra lesu kece mai kei na kena vakavoui tale ni nodra vanua. Ko ira na tamata ena vuqa na yabaki yani ki muri a kabai na nodra koro, vakarusai na nodra vale ni soro, ka vakalalai na nodra vanua, era sa lesu tale mai ki na vanua vata ga oya kei na koro levu ka tara cake tale na ka kece, vakatalega kina na vale ni soro. E sa vaka e dua na cakacaka mana vei ira kei ira talega na tiko vakavolivoliti ira, ia, sa yaco mevaka vosa ni yalayala kei na loma ni Kalou.

`Na cava e tiko ena nomu bula ena gauna oqo e rairai sega ni nuitaki, ia, ko se nuitaka tikoga na Kalou me na tosoi iko yani ki liu?`