---
title:  Veivakatovolei, Veivakararawataki, kei na Vuqa Tale
date:   23/11/2019
---

### Vulica Na Vuli Ni Macawa Oqo
Esera 1: 9 – 11; Taniela 1 : 1, 2; Taniela 5; Vakarua 30: 1 – 6; Esera 8: 1 – 23; Nemaia 11 : 1, 2; 12 : 1 - 26.

> <p>Wiligusu</p>
> “era sa kabiti ira na wekadra na nodra turaga, ka ia na bubului ka cavuta na vosa ni veicudruvi, me ra muria na vunau ni Kalou, sa soli e na gusu i Mosese nai talatala ni Kalou, ka me ra vakabauta ka cakava na vunau kecega i Jiova na noda Turaga, kei na nona lewa, kei na nonai lesilesi;” Neimaia 10 : 29

Sa dauvakavuqa na noda daulevea nai tukutuku ni tuva kawa vakamatavuvale kei na veituvatuva balavu eso era volai tu enai Vola tabu. Ia na Kalou sa tuvanaka tu e kea baleta ni tiko na kenai naki. Na Kalou ena Volatabu e dau raica vakamatailalai na veika kece sara. Na Nona kauwaitaka na veika lalai, sa vakadeitaka veikeda ni da sega ni guilecavi mai Vua.

E tiko e vica nai vakaraitaki ni tuva kawa vakamatavuvale, ka sa vakatakila na Nona kila vakamatata tu na Kalou na noda duimatavuvale kei na Nona kauwaitaka na veika eda tuvanaka tu, dina ga ni ra nanuma na tamata ni tawayaga.” Ko Jisu e kaya ni Kalou e kauwaitaki ira na separo ka kila talega nai wiliwili ni drau ni uluda. “Sa sega li ni volitaki na separo e lima e na facigi e rua? ia ka sega e dua vei iratou sa guileca e na mata ni Kalou. 7 Ia sa wili kecega na drau ni ulumudou. O koya oqo mo dou kakua ni rere: dou sa uasivi cake vei ira na separo e vuqa.” (Luke 12:6, 7). O Koya na Kalou e kauwaitaka na veika lalai oqo, e kauwaitaki keda talega, ka kila sara talega na veika matailalai e dauvakalomaleqataki keda tiko.

Ena vuku ni ka oya, sa rawa meda yalodei vakaoti, vakatoroicaketaka na noda dinati Koya ka nuidei ni Kalou e kauwaitaka na veiyasa ni noda bula taucoko. Ni solia veikeda na veivakacegui na tikina oya, sa na dodonu talega meda na kauwaitaka na veiyasana kece

_*Vulica na lesoni ni macawa qo mo vakarau ki na Siga Tabu ni Noveba 30._