---
title:  Kuri ni Vakasama
date:   29/11/2019
---

Wilika na Ellen G. White, “The Test of Discipleship,” pp. 57-65, in Steps to Christ.

“Era tiko o ira era sa kila tiko na veivosoti loloma nei Karisito era gadreva dina tu me ra yaco mera Luve ni Kalou, ia era vakila ni sega ni vinaka sara na nodrai tovo, era bula kavoro ka ra sa tu vakarau me ra vakatitiqataka se sa vakavoui na yalodra mai Vua na Yalo Tabu. Vei ira oqo, ena rawa ni’u kaya, kakua ni suka ki muri ena yalolailai. Sa dodonu meda cuva sobu ka tagi ena ruku ni yavai Jisu me baleta na lekaleka ni noda rai kei na cala, ia meda kakua ga ni yalolailai. Kevaka madaga ed sa rawai mai vua na meca, eda se sega tikoga ni biu tani, sega ni guilecavi ka biligi tani mai Vua na Kalou. Sega; Sa tiko ko Karisito ena ligai matau ni Kalou, ka cakava tale tikoga na cakacaka ni dautataro ena vukuda. .E gadreva me kauti iko lesu tale mai ki Vua, me raica na Nona savasava kei na lagilagi ni serau mai vei iko. Ia kevaka ko sorovaki iko ki Vua, o Koya a sa tekivutaka na cakacaka Vinaka vei iko ena tosoya ki liu ki na siga i Jisu Karisito. Masu vakagumatua; vakabauti Koya vakaoti. .” Ellen White, Steps to Christ, p. 64.

**Taro ni Veiwasei**

`1. Vakananumi Taniela wase 2 mada, ena nona sa rawa ni vakaraita ka vakadodonu ko Taniela ena vica vata na udolu na yabaki sa oti na nodra duri kei na bale ni veimatanitu, ka vakatalega kina na tatawasewase ni veimatanitu ma Urope ena gauna oqo. Eda na vulica rawa vakacava meda rawata na vakacegu mai na parofisai oqo, ka ni vakatakila sara vakabibi veikeda, ena loma sara madaga ni duidui e tu e vuravura, na Kalou e kila na veika kece sara e yaco tiko ka sa tukuna oti talega.`

`3. Na Kalou e kila na veika kece e baleti keda. Na ka oqo e veivakayalo qaqataki ka solia veikeda na yalodei kei na inuinui nida sa tiko ena nona veimaroroi. “Ia oqo sa qai vaka ko Jiova, ko Koya ka cakavi iko, Jekope, ka buli iko Isireli: Kakua ni ko rere ni’u a voli iko, Au a kacivi iko ena yacamu, ko sa Noqu” (Aisea 43:1). Ko na vakadeitaka rawa vakacava vei ira na tani na Nona tiko na Kalou kei na Nona kauwai ena veigauna era lako curuma kina na yaloluluvu, veimaliwai kei na leqa vakailavo?`

`3. Dabe vakalevu ena ka e cauraki ena lesoni ni Siga Vukelulu, me baleti Esera ena nona sega ni vinakata me kaciva na tui me vukei koya baleta ni rerevaka de qai yaco na nona vosa me baleta na veimaroroi ni Kalou me tawa yaga. Eda sa kila, ka dua na kena vakaraitaki, ni o Koya na Kalou na Dauveivakabulai. Sa kenai balebale oya ni noda lako ki vua e dua na vuniwai eda sa vakatakila tiko kina na lailai ni noda vakabauti Koya me vakabulai keda? Veiwaseitaka oqo ena kalasi.`