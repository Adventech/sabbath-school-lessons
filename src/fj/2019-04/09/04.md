---
title:  Evei Ko ira na Bete?
date:   26/11/2019
---

Sega na vakatataro—mevaka eda sa raica oti ena noa. Sai koya oya na ivakayaco ni parofisai e veivakurabuitaki ena nodra kau lesu na Jiu mai Papiloni.

Ia, na veika kece e dauokati kina na tamata, sa dau basika na leqa. Ka dua tiko na leqa levu oya, ni vuqa vei ira na Jiu era sa sega ni via lesu tale ki na nodra vanua na nodra qase, dina ga ni sa soli tu na veivosa ni yalayala totoka ni veivakavoui ni oti na nodra tiko vakabobula. Era sa digitaka ga me ra sa

`Wilika na Esera 8:1–15. Ka vakanananu vakalevu ena Tikina e 15. Na cava e kawaitaki vakalevu eke, ka cava na vuna e laki yaco kina me kawaitaki kina vakalevu mai vua e dua e gadreva me tauyavutaka tale na matanitu ko Isireli ka nona vanua ga?`

E sega ni ko ira kecega na Jiu mai Papiloni, ka vakatalega kina eso na Livai, era gadreva mera lesu. Ena tiko eso na ka ena rawa ni vakavuna. E vuqa vei ira era sa laki sucu ka tubu cake ena vanua vou oya, ka sai koya ga oya na ka era kila. Vuqa era sa sega beka ga ni via lako ena dua nai lakolako rerevaki ki na dua na vanua era se sega ni bau kila mera laki tekivu vou tale kina. E muri, dina ga ni da sa kila ni ra a kauti ira e dua nai wiliwili Livai ka rauta vakavinaka mera veiqaravi ena vale ni soro (raica na lesoni ni Siga Lotulevu), dina ga ni tu na veivakatovolei.

“Ena gauna oqo sa rauta e 150 na yabaki na nodra tiko voli na vo ni Jiu ena vanua ni veivakabobulataki,. Na vakekeli mai Nippur e kunei kina eso nai vola ka vakaraitaka ni vuqa vei ira na Jiu vutuniyau era a vakaitikotiko ena vanua ko Mesopotamia ena gauna nei Tui Atakisekise 1. Ka sa dua tiko nai tavi dredre vei Esera kei ira na nonai tokani era veiliutaki mera uqeti ira na lewe levu me ra tomani koya me ra lesu. Ko ira sa lesu oqo era sa nanamaki tu ki na dua nai tekitekivu dredre, ena nodra vanua makawa kei na lailai sara ni vakacegu mevaka era kune tiko mai Papiloni. Ni dikevi na vakanananu oqo, e rui veivakurabuitaki ni da raica ni sa rawa vei Esera me vakayaloqaqataka e rauta ni 2,000 na matavuvale ena nodra sa digitaka mera sa gole ki na nodra vanua makawa.”—The SDA Bible Commentary, vol. 3, p. 376.

`“Ni sa kilikili me vuqa na ka rarawa eda sa curu kina ki na matanitu ni Kalou” (Cakacaka14:22). Na cava e tukuna veikeda me baleta na dina ni veivakatovolei kei na dredre e sotavi vei ira era gadreva mera qaravi koya na Kalou ena yalo dina?`