---
title:  Kuri ni Vakasama
date:   18/10/2019
---

Wilika vakavinaka na EG White Prophets and Kings, dp. 697-699.

“Na gauna ni rairai mai i Karisito, na Nona lumuti mai Vua na Yalo Tabu, Nona mate, kei na wasei ni kosipeli ki na matanitu i sau, era sa tukuni sara tu ga vakamatata. Era kalougata na Jiu mera kilai ira na veiparofisai qo, ka mera kila na kedra sa mai matanataki oqori ena veiqaravi i Jisu. O Karisito e uqeti ratou na Nona tisaipeli me ratou dau vulici ira na parofisai. Ni vosa tiko o Koya me baleta na parofisai i Taniela me baleta na nodra dela ni gauna, e a kaya kina o Koya, ‘Me kila mada ko koya sa wilika.’ Maciu 24:15. Ni oti na Nona tucake tale, e qai vakamacalataka vei ratou na Nona tisaipeli na ka era vosa kina o ira “kece ga na parofita” “ka tukuni kina ko Koya’ Luke 24:27. O Koya na Yalona na i Vakabula e a vosa tiko mai vei ira na parofita. ‘Na Yalo i Karisito sa tiko ena lomadra ni sa tukuna mada e liu na rarawa i Karisito kei na ka vinaka sara e na qai muri mai.’ 1 Pita 1:11.”—EG White, The Desire of Ages, dp. 234.

**Taro ni Veiwasei**

`1. Ni digitaki iko na Kalou kina dua na i tavi, na qaqarauni ko na cakava mo qarauna kina ni ko na cakava tiko ga na loma ni Kalou ka sega ni ka ga e donu vei iko?`

`2. Na cava ko rawa ni vulica mai na veidigitaki e a caka vei Jona, ka o na vakatautauvatataki koya vakaevei kei Paula (Cakacaka 9:1-20)?`

`3. Na EG White Desire of Ages, dp.176 e tukuna na i tinitini vaka	loloma nei Jiutasa e dua e dodonu me vakalagilagi mai Vua na Kalou. Ke a mate ni bera ni qai soli Jisu yani, ke dua o koya e na oka vata kei ratou na lewe 12, ka na dau vakananumi voli. Vakananumi koya mada: e a kacivi li me volitaki Jisu? Kevaka e vaka kina, e na dodonu beka vua? E rawa vakaevei nida kila na veivakarautaki e sa caka vua kei na ka e qai la’ki cakava? Na cava e rawa nida vulica mai kina?`