---
title:  Noda i Tavi
date:   17/10/2019
---

Kevaka e kacivi keda na Kalou, e se rawa tiko ga nida ciqoma se kua ni ciqoma, me vaka e na veidigitaki e caka ena vuku ni veivakabulai. E rawa me vakatikori keda e na dua na i tutu cecere, ia e vakatau vei keda meda muria se kua, na ka e vakatututaka. Io, e gadrevi keda meda veiqaravi e na vukuna, me vaka e na Nona veisureti meda ucui Koya. Na Nona i tuvatuva na Kalou me baleta e dua na i tavi e tiki ni Nona i tuvatuva me baleta na noda vakabulai. Nida qarava na i tavi eda kacivi kina, e i vakadinadina ni noda sa vakabulai.

E a soli vei Saula me tui, ia e sega ni solia vakaoti na lomana Vua na Kalou, ka dina ga ni yaco vua na veikacivi cecere. Na nona kaciva na Kalou e dua ki na dua na i tavi e sega ni kena i balebale ni sa nona kina vakadua na Kalou. Na galala ni noda vakataulewa e vakatautaki kina na ka kece, ka kevaka eda sega ni via vakarorogo Vua na Kalou, e sa na rawa ni kau tani vei keda na ka kece.

`Na cava e tukuni ena lako Yani 3 kei na 4 me baleta na Nona kaciva na Kalou e dua ki na dua na i tavi?`

Na noda ciqociqo e rawa ni vaka na kena e rau cakava o Esera kei Niemaia ni rau toso ga ka sega ni via taroga e dua na ka, ia e rawa tale ga nida ucui Mosese o koya e sa levu ga na nona kaya ni bese ka levu tale ga na nona vakaulubale. E a qai gole e muri o koya, ia e taumada na nona saga me kua. E a bese ni lako ka kaya ni sega ni ganiti koya, sega ni kilai ka rui lolovira. E leqataka se na rogoci koya vakaevei o Fero qai vakauasivi o ira Jiu? E kuria na nona vakaulubale ka kaya – “Niu sa dau vosa vakamalua ka yame berabera” (Lako Yani 4:10)—ka sega ni tu vua na kila ka e gadrevi e na veikacivi. E tinia ena nona kaya Vua na Kalou me tala tale e dua. Ia na kena i talanoa e laurai kina e dua na i liuliu kaukauwa, ka dina ga ni tiko vua e so na malumalumu. E bau dua o koya e qarava e na yalodina na i tavi e kacivi koya kina na Turaga.

`Na veiulubale cava e dau tiko e dau vakalatilati ki na Nona veikacivi vei keda na Kalou meda qarava?`