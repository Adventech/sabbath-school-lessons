---
title:  Na 70 na Wiki kei na 2,300 na Siga
date:   15/10/2019
---

Na vosa “loku” e tiko ena Taniela 9:24, e kena i balebale i balebale tikici tani mai” ka kena i balebale ni gauna e cavuti e ke ni tikici tani mai na dua na gauna e balavu cake. Me vaka ni 70 na wiki e loku e cavuti tarava na 2300 na wiki ni Taniela 8, o koya e sega ni tukuni na kena i tekitekivu, e sa matata ga kina ni 70 na wiki e tikici tani mai na 2300 na wiki se 490 na yabaki vakaparofisai e tikici tani mai na 2300 na yabaki vakaparofisai, se evei tale beka na tiki ni gauna vakaparofisai me tikici tani mai kina?

`Na tiki ni raivotu cava ni Taniela 8 vakauasivi na tikina 14,26,27, e sega ni vakamacalataki?`

E tiko e vica na vuna e rau veiwekani kina na gauna vakaparofisai e rua; na 70 na wiki kei na 2300 na siga: (1) e rau gauna vakaparofisai ruarua; (2) na vakayagataki ni vosa “raivotu” kei na “kila” e semati rau (Taniela 8:26, 27; 9:23); (3) o Keperieli e vakamacalataki rau ruarua na raivotu (Taniela 8:16; 9:21); (4) na tiki ni raivotu duadua ga e sega ni vakamacalataki e sa i koya na 2300 na bogi ni Taniela 8:14; (5) na Taniela 8 e tiko kina na raivotu e vakamacalataki vakatikina ga (raivotu ni 2300 na bogi, o koya na kena e sega tiko ni matata vei Taniela [Taniela 8:27])), kei na Taniela 9 e tiko wale ga kina na i vakamacala.

Na i tukutuku eda raica mai na Esera e vukei keda e na vukudra na veivakasama era sega ni matata tiko ena parofisai mai na i vola i Taniela, ka dua oqori o ya na i tekitekivu ni gauna vakaparofisai me baleta na gauna bibi ni veiqaravi nei Karisito e na vukuda.

<img style="max-width:100%" src="https://sabbath-school-stage.adventech.io/api/v1/fj/quarterlies/2019-04/lessons/03/days/prophecy.png" />