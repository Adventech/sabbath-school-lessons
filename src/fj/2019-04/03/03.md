---
title:  Gauna e Parofisaitaki
date:   14/10/2019
---

Eda sa vulica oti mai na nona kacivi Serupepeli na Kalou ena 538BC kei Esera ena 457BC e na vuku ni tavi bibi e so. Na i karua ni lesoni e vulici kina na kacivi nei Niemaia ena 444BC. E dodonu meda kila tiko ni veikacivi qo e caka me vaka na matata ni Nona kilaka na Kalou. Oqo, me vaka ga na nona uqeti Serupepeli na Kalou me qarava e dua na i tavi bibi ena kena sa mai cava na 70 na yabaki ni tiko vakavesu me vaka na parofisai i Jeremaia.

`Na yabaki e a kacivi kina o Esera me qarava na i tavi, ka donuya oqo na nona solia o Atakisekise na i vola ni vakaro? E yaco vakacava me rui bibi na yabaki oqo e na parofisai? Raica na Taniela 9:24–27.`

E kaya na Taniela 9:25 “mai na gauna sa tukuni yani kina me vakavoui ka tara tale ko Jerusalemi ka yacova na Mesaia na Turaga, ena vitu na wiki: kei na wiki e onosagavulukarua.” Na i otioti ni macawa ni parofisai qo e cavuti ena tikina e 27. Vakaparofisai na dua na wiki me vaka ni tiko kina e 7 na siga e na tautauvata na 7 na yabaki (Tiko Voli mai na Lekutu 14:34; Isikeli 4:5, 6). E kena i balebale oqo ni 70 na wiki (tk.24) e baleta na 490 na yabaki. Me saumi na i tekitekivu ni 490 na yabaki, e sa toka sara ga oqori ena tikina e 25 ka baleta na i vakaro ni vakavoui kei na tara tale o Jerusalemi.

E tolu taucoko na i vola vakaro a soli me baleta na nodra vakatikori vou tale na yavusa Jiu, ka ratou solia oqo ko Sairusi, Taraiasi kei Atakisekise. Na kena ga e a vola o Atakisekise a vakabau me na kina o Jerusalemi ka vakaraitaka talega na Nona vakalagilagi na Kalou e na vuku ni Nona dau veivakayavalati me caka na ka (Esera 7:27, 28).

Eda na tekivu mai na 457BC na i kavitu ni yabaki ni veiliutaki i Atakisekise (Esera 7:7-26). Oqo tale ga na yabaki e tekivu kina na yabaki vakaparofisai e 2,300 ni Taniela 8:14. Na 70 na wiki e la’ki cava toka ena AD34 na yabaki e mate kina o Sitiveni, ka tosoi kina na kosipeli vei ira era Iceni. Na veimama ni wiki (AD31) e a lauvako kina o Jisu.

`Na Taniela9:24–27 e tasereka vakaevei na cakacaka i Jisu ka na vakadeitaka vakaevei noda vakabauta?`