---
title:  Na Nodrau Kacivi o Esera kei Niemaia
date:   13/10/2019
---

E da rawa ni tukuna ni tiko e vica nai naki cecere ni nona digitaki o Esera: (1) e lomarawarawa me lako; (2) o koya e dua tiko na i liuliu; (3) e kilaka vakavunivola ka i vakavuvuli talega. Eda na qai raica e vica tale na vuni nona digitaki.

`Na cava e tukuna na Esera 7:10 me baleti Esera? E “vakarautaka” se “vakadeitaka” vakaevei na lomana o Esera me “vakasaqara na vunau i Jiova” ka me “cakava” tale ga?`

Na vosa Vakaipiriu ni “vakarautaka” se “vakadeitaka” na ‘kun’. E rawa tale ga ni kena i balebale na: “tudei, tauyavutaki me dei, sega ni yavala se qarauni vinaka.” E kena i balebale gona qo ni o Esera e sega tale ni qai lomalomarua ka sa dei sara e na nona vakasaqara na Kalou e lomana.

Ni tadu ga yani i Jerusalemi, e matanataka na nona sa yalodina tu vua na Kalou, ka veituberi voli e na Vosa ni Kalou me 13 na yabaki. E vaka me rairai beca o koya na nona veiqaravi ena loma ni gauna qori, ia ni oti na tara ni bai era qai kaciva e dua na soqoni vata na lewenivanua mera vakaraitaka na nodra marautaka na qaravi tavi. E sa vakawakana e lomadra na Vosa ni Kalou era tuberi voli kina.

`Na cava na vuni digitaki ne i Niemaia? Wilika na Niemaia 1:1–11.`

O Niemaia e mositi koya na Kalou kei ira talega na wekana. E yavalati koya na i tukutuku ni kena sa mai tao tu na cakacaka e Jerusalemi. Me vakataki Esera ga, e guta o koya me vakaoti na cakacaka. A sauma na Kalou na nodrau masu kei na ka rau gadreva. Ena so na gauna, eda nanuma ni so na ka eda cakava e sega ni vakavuna na Kalou, ka da kasamitaka ni Kalou e solia nai tavi oqo e dredre me da na qarava rawa. Oqo e sega ni yaloyalo dina, ni kevaka eda lako vata tiko kei na Kalou, na veika e da mosita meda vakayacora e vakavuna na Kalou. Na Kalou e vinakata meda dau taleitaka na veiqaravi vei Koya.

`Ko na kila rawa vakacava ni Kalou e kacivi iko ki na dua nai tavi o taleitaka mo na qarava e na vukuna?`