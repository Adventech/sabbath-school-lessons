---
title:  Tekitekivu Ni Masu
date:   11/11/2019
---

Ni oti na wiliki ni vosa ni Kalou, era vakasuka na nodra vakavinavinaka kei na vakacaucau e na vuku ni nona yalovinaka na Kalou ni veidutaitaki vata kei na nodra tawavakabauta na Isireli. E laurai vakamatata ni masu oqo e vakataka e dua na ivunau ni veitikina e tiko kina e tautauvata kei na veitikina mai na vosa ni Kalou.

`Wilika na Niemaia 9:4–8. Na ulutaga cava e cavuti tiko e na itekivu ni masu oqo, ka cava na kena inaki?`

E na itekivu ni masu era a vakavinavinakataka na Kalou ka ra vakarokorokotaka na yacana. Mai na nodra rai na Iperiu na yaca e sega ni dua ga na vosa me cavuti kina e dua,ia na yaca e vakatakilai kina na nona bula e dua na tamata. Ni vakacaucautaki na yaca ni Kalou, oqo e vakaraitaka e vuravura ni yaca ni Kalou e dodonu me dokai ka rokovi. Oqo na yaca ka buli kina o lomalagi kei vuravura. Na masu a tekivutaki ni a so-kaloutaki na Dauniveibuli, sai Koya talega e vakatulewataka ka maroroya tu vakavinaka na ka kecega(Nie 9:6 ;Kol. 1:16, 17). Na balebale ni vosa “maroroya” e laveta na vakasama bibi ni Kalou e vakavuna tu na bula e na veisiga.

Na Kalou ka bulia na ka kecega a digitaki Eparama e na vuku ni nona vakabauta ka sega e na vuku ni a tamata vinaka. E na so na gauna a laurai na tawavakabauta nei Eparama, ia a sega ni bureitaka na luvena e na gauna a tukuni kina vua {Vakatekivu 22}. A vulica o koya me vakabauta na Kalou e na nona lako vata tiko kei na Kalou mai na dua na gauna balavu, ka sega ni a yaco ga vakasauri. Mai na rai vaka-Iperiu na ‘yalo e kena ibalebale talega na ‘vakasama’. O Eparama a tara cake tiko na nona vakabauta mai na nona vakasama kei na nona ivalavala ka vakadonui koya kina na Kalou.

Mai na vica na qaqa ni masu ka cavuti taumada a laveti cake kina ni Kalou e {1}Dauniveibuli, {2}Dauveimaroroi, {3}Dina e na nona vosa ni yalayala. Era a vakananumi taumada na tamata e na vuku ni nona bula na Kalou, ni o koya ka buli keda e Yalodina, Dauveimaroroi ka daudinata na nona vosa ni yalayala. Ni da vakananuma tiko na vakasama oqo e vukei keda meda vakararavi vakaoti vua na Kalou e na gauna kecega dina mada ga ke sotavi na veika dredre e na noda bula.

`Cava na vuna na yavu ni vakabauta oqo,na Kalou e noda Dauniveibuli e uto ni nodai vakavuvuli? Vakavuvuli cava tale e levu cake mai na vakasama oqo ni da sureti e na veimacawa kece meda vakayagataka e dua nai kavitu ni noda gauna me da vakananumi koya kina na Dauniveibuli?`