---
title:  Kuri ni Vakasama
date:   15/11/2019
---

Wilika na yalo ni parofisai, “Vakatutusa,” pp. 37–41, Kabakaba vei Karisito.

Niemaia 9:25, e vakaraitaka ni o ira na nodra qase era “ marautaki ira” ena loloma ni Kalou. Na yavutu ni vosa qo e tautauvata kei na vosa ‘Iteni’ e na ‘were o Iteni’ (Vakatekivu 2:15). Na dina ni vakasama oqo e rawa ni vakadewataki ‘era a vaka-itenitaka na nodra bula’.

Na kosipeli e kauta mai na bula vakavoi, ka oqo na iyaloyalo talei ni dua sa vakavoi na nona bula e na vakataka na bula mai Iteni. A vakatuburi ira na nona tamata na Kalou mera bula e na yalayala donu e loma ni vanua kei vuravura me rawa ni ra vakatakila na bula talei vaka-Iteni e na vuravura sa bale tu ki nai valavala ca. E dina ga ni ra sa lesu mai ni oti na veivakabobulataki, e rawa ni ra vakaraitaka tikoga na talei ni bula oqo. “Ni na vakacegui Saioni ko Jiova; ena vakaceguya na nona veiyasana lala; ena cakava na nona talasiga me tautauvata kei Iteni, kei na nona veikau me tautauvata kei na were i Jiova: ena kune mai kina na reki kei na marau, na vakavinavinaka kei na domo ni sere.” (Aisea 51:3).

Era marautaka na Isireli na veivakalougatataki ni Kalou mevaka a yalataka vei ira, ni na vakataka na bula mai Iteni.Na Kalou a bulia na vuravura meda marautaka ka oqo na yaloyalo ni bula dina a dodonu mera vakila talega na Isireli. Na valavala ca e kauata tani na bula vaka-Iteni oqo ka ra guilecava kina na Kalou (Isikeli 23:35). Sa yaco na veivakalougataki ni Kalou me kauta tale main a cudruvi vei ira na tamata ni Kalou.

**Taro ni Veiwasei**

`1. Vakaraitaka o Jisu, “Ia ko koya sa kaburaki e na veiwa-vakavoto na, sai koya oqo sa rogoca na vosa: ia na lomaocaoca e na vuku ni vuravura oqo, kei nai yau e dauveivakaisini, sa vakaruguta na vosa, a sa sega kina ni vua” (Matt. 13:22). Na cava na balebale ni vakasama ‘nai yau e dauveivakaisini’ ka sema vakacava na va kanananu oqo ki na masu ni vakatutusa eda vulica e na macawa oqo?`

`2. Vakananuma tale na vakavuvuli ni Veibuli.Na masu e na Niemaia wase 9 e dusia ni Kalou e dauniveibuli ka dauveimaroroi. Na cava e vakaraitaka me baleta na bibi ni vakavuvuli oqo e na loma ni lotu?`

`3. Gaunisala cava eda rawa tusanaka dina kina na noda bula ni valavala ca, ka da maroroi keda mei vei Setani me kakua ni coriti keda ka da vakayalia kina na noda vakabauta?`