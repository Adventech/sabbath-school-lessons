---
title:  Noda Kalou Dauveivosoti
date:   09/11/2019
---

### Vulica Na Vuli Ni Macawa Oqo
Niemaia. 9:1–3; Taniela. 9:4–19; Nie. 9:4–8; Kol. 1:16, 17; Nie. 9:9–38; Rom. 5:6–8.

> <p>Wiligusu</p>
> “O koya sa ubia na nonai valavala ca ena sega ni tamata yaco: Ia ko koya sa vakatusa ka biuta ena lomani.” (V/Balebale 28:13).

Ni oti na solevu ni vale vakacevaceva,era kacivi vata tale na tamata mai vei ira nai liuliu. Sa qai oti ga na nodra solevu ni vakavinavinaka,ia oqo mera vakacavara vinaka na itavi ni nodra kere veivosoti ka vakatusa vua na Kalou na nodra ivalavala ca.

A sa vakaraitaki taumada vei ira na tamata mera kakua ni tagi se rarawataka na talaidredre sa caka oti, ia oqo e sega ni kauta tani na bibi ni kere veisovoti kei na vakatutusa me ra na vakayacora. Na veiqaravi a vakayacori oqo e sega ni tuvatuva tudei me vakayacori kina na solevu ni vakavinavinaka se na soqo ni veivakatusai.

E na so na gauna e da biuta me liu na noda soqoni ni kere veivosoti, ka tarava yani na soqo ni vakavinavinaka,ia e ka uasivi me dau liu na noda marautaki koya na Kalou e na noda vakavinavinaka.Vakaraitaka na, Roma 2:4 “ka ko sa sega ni vakasama ni sa tuberi iko ki na veivutuni na loloma ni Kalou?”. Na nona ‘vinaka’ kei na nona loloma na Kalou e vakacaudreva na yalo ni vakavinavinaka kei na noda marautaki Koya, ka vakananumi keda talega ni Kalou taudua ga e rawa ni vakasavasavataki keda, vosoti keda,ka me buli keda vou tale.

_Vulica na lesoni ni macawa qo mo vakarau ki na Siga Tabu ni Noveba 16._