---
title:  Ciqoma o Niemaia na i tukutuku Ca
date:   06/10/2019
---

E tekivu na i vola i Niemaia me vaka ga na kena tekevutaki nai vola nei Taniela (Taniela 1:1, 2), ka rau tekivu ruarua ena i tukutuku ca. Io, era lewe levu dina era lesu ki Isireli, ia e sega ni vinaka sara na veika e sa waraki ira tu mai.

`Ena Niemaia 1:1–4, na cava e vuni yalobibi i Niemaia, ka cava a cakava e na vuku ni tukutuku ca a rogoca?`

E so vei ira na Jiu ka ra a vesu taumada era a kau sara ki Susani, e dua vei ira na i tikotiko liu ni vanua o Perisia, ka oqo na vanua a veiqaravi tiko kina o Niemaia me dautu mena gunu na tui. Na i balebale ni kena cavuti, “e dua vei ira na wekaqu” e baleti Anani, a rawa ni taci Niemaia vaka dra (Niemaia 7:2), ka rawa ni vakaibalebale ga vua e dua na Jiu. E rairai rau veitalanoa tiko na rua qo ena maliwa ni veimama ni Noveba kei na veimama ni Tiseba, 445BC, oti vakavinaka e 13 na yabaki na nona a lesu ki Jerusalemi o Esera. E a mai vakadewataka o Anani e so na i tukutuku mosimosi sara me baleti Jerusalemi.

E sa rogoca cavukavukataka tiko o Niemaia na nodra sa vakarusa tale na bai e sa bau tara cake toka o ira na kai Samaria, ia e sega ga ni ciqoma rawa e dua na kena dina. A i kuri ni vakatatao ni nuinui ni nodra lesu tale, na nona tarova na tosoi ni cakacaka o Atakisekise e na vuku ni nodra kudru o ira na vakalatilati tiko (Esera 4).

E dina ni sa vakavoui tale na valenisoro, ia, o ira na liga ni veiqaravi era sega ni rawa ni tiko e Jerusalemi. Na ka oqo e vakatubu luluvu tiko vei Niemaia, kei na nodra sega ni la’ki yalodina sara tiko Vua na Kalou o ira era sa tawa vanua rawa tiko, ka vaka tiko e dua na votonimoli e lomana. O ira sa tiko rawa era sega ni maroroya vakavinaka na valetabu ni ra rerevaki ira tiko na dauvakacaca.

E sega tale ni qai bera ni sa gole Vua na Kalou o Niemaia, sega ni qai vosakudrukudrutaki ira na Isireli, ia me sa masumasu ga ka lolo.

`E vuni masu kei na lolo i Niemaia na i tukutuku ca e rogoca. Na cava e tukuna oqo vei keda e na vuku ni ka meda dau cakava nida dau rogoca na i tukutuku ca?`