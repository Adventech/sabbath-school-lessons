---
title:  Sa Talai o Niemaia
date:   09/10/2019
---

A solia na tui vei Niemaia na i vola kivei rau o Senivalati na Orenaini kei Topaia na Amoni, oi rau na ivakalesilesi liu e na tai kadua ni Uciwai, me rau na vakarawarawataka na nona na vakaotia o Niemaia na i tavi e na la’ki qarava. Sa qai vakaroti Esava na i vakatawa ni veikau na tui, me vakarautaka na kau e ganita me vakaoti kina na tarai ni koro, na kena bai, matamata kei na valenisoro.

`Na veisaqasaqa cava e volai ena Niemaia 2:9, 10 e caka vei Niemaia kei ira na Jiu?`

A tadu yani i Jerusalemi o Niemaia ena loma ni yabaki 445/444. Ni oti na nona solia nai vola vei rau na kovana sa tekivu me coqai o Niemaia, ni se bera mada ga ni tekivu na cakacaka. Na yaca ‘Topaia’ e kena i balebale “Sa vinaka na Turaga”, e yaca ni dua na Jiu, ka vaka kina o luvena o Jioanani, ka kena i balebale sa “Sa yalovinaka na Turaga”, ka tiko tale ga vua na yaca ni Jiu, ia o Topaia e kovana vei ira na Amoni. E kena i balebale oqo nira vakavolivoliti Jerusalemi sara tu ga na kena meca: o Senivalati na kovana kei Samaria e tiko mai na vualiku, Topaia na kovana kei Amoni ena tokalau, kei Kesemi na kai Arapea (Niemaia 2:18-19) mai na ceva, o koya e lewai Moapi tiko. E ra sega ni duavata na i liuliu oqo ena kawai nei Niemaia me baleti ira era “tabaki sobu”,ka ra vakalolomataki tu e na itikotiko.

Era salavata na sotia kei Niemaia e nai golegole oqo ki Jerusalemi ka dusia ni dua na veiqaravi levu sa na laki vakayacori oqo. Sa qai vakalevutaka ga na nodra yaloca na yavusa Iceni, ka ra nakita tu mai e na dua na gauna balavu mera vakalolomataki tu ga na Isireli. E ratou liutaka sara ga na veisaqasaqa o Senivalati, Topaia kei Kesemi. E taumada na nodratou vakadikeva lo ena yaloca, nai tosotoso kece nei Niemaia, ka ratou saga e na nodratou kaukauwa me tarova na nona cakacaka. (Wilika na EG. White, Prophets and Kings, dp. 635.)

`Na i talanoa cava tale mai na i Vola Tabu, e a coqai kina na cakacaka e kaciva na Kalou? Mai wasea na nomu i sau ni taro ena nomudou kalasi ni Wilivola Vakasigatabu.`