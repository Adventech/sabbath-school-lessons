---
title:  Vakavakarau o Niemaia me Qarava Nona i Tavi
date:   10/10/2019
---

E sega tale ni dua na ka meda vakatitiqataka, ni Kalou e sa kacivi Niemaia dina ga ki na i tavi oqo. E dei e lomana na yalayala ni Kalou kei na veivakadeitaki ni Kalou e kacivi koya, a gumatua kina me vakayacora na nona veiqaravi. Ia e toso ki liu ena qaqarauni kei na masumasu. E dina ni kila na Kalou e tiko vata kei koya, e sega ni tarova na nona sasaga vakaukauwa me vakayacora na veikacivi ni Kalou vua.

`Na cava e tukuni ena Niemaia 2:11-20, me baleta na vakavakarau i Niemaia me baleta na i tara ni bai?`

Vuli ni Veiliutaki: Lesoni 1: E sega ni wasea vua e dua o Niemaia na ka e sa nakita na Kalou me cakava me baleti Jerusalemi (Niemaia 2:12). E sega ni talanoa vei ira na meca kei ira tale ga na nodra i liuliu na Jiu. Vakadikeva lo tikoga ga na veika me na vakayacori. Lesoni 2: Ni bera ni vakaraitaka e dua na ka, a biuta kece vakaituvatuva na veiqaravi me na vakayacori.. Lesoni 3: Ni qai vosa o koya me baleta na ka me qaravi, e tasereka taumada na veika e sa cakava tiko mai na Kalou e na kena liutaki na cakacaka, ka tarava sara na nona cavuta mai na ka e kaya na tui. E veivakauqeti taumada ni bera ni kerea na duavata. E vaka ga na caka mana na nodra sa yalovata na Jiu mera qarava na i tavi, veitalia ga ke ra qai coqai. E vakarautaki ira tale ga na Jiu na Kalou me vaka e a cakava vua na tui, ka rawa kina nira toso e na yaloqaqa.

`E cava e vakaraitaka na Niemaia 2:19-20 me baleta na vakabauta nei Niemaia? Era veivuke vakacava na veitikina oqo vei Niemaia; Vakarua 7:9; Same 23:1â€“6 kei na Tiko Voli Mai na Lekutu 23:19?`

Na noda vosa e tukuni keda kei na ka dina eda vakabauta. O Niemaia e dau cauraka ga na vosa ni veivakayaloqaqataki. E sega ni dau tu-vakasuka o koya me cavuta na Kalou ni vosa tiko ka me dau vakalagilagi Koya tale ga, e dina ga ke ra mani vakalialiai koya ka dredrevaki koya kina na tamata. E matata tiko vua nira tiko na kedra meca, ia e na cavuti Koya tiko ga na Kalou ena nona vosa. Me vakataki Josefa ga mai Ijipita, e sega ni bau rere o koya me laveti Koya cake na Kalou ena kedra maliwa o ira era sega ni vakabauti Koya.