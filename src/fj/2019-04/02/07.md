---
title:  Kuri ni Vakasama
date:   11/10/2019
---

Vakananuma na veika e tukuni ena Prophets and Kings, dp. 628-634.

O Niemaia e turaga dau masu: “E dau vakawasoma me dau masulaki ira na wekana e vuni lomana. Ia oqo ni qai masu, e sa bucini sara e lomana e dua na i naki savasava, ka nakita kina me na rawata taumada na nona veivakadonui na tui, kei na kedra soli na ka ni veivuke kece e rawa nira soli me baleta na cakacaka, ka me na qarava sara ga o koya na i tavi ni tara ni bai kei Jerusalemi kei na kena vakalesui tale mai na kaukauwa kei Isireli. E a qai kerea na Turaga me vukea na nona na tokoni koya na tui, me rawa kina ni qaravi rawa na cakacaka e sa nakita tiko. ‘Kemuni na Turaga, me vakarorogo mada na Daligamuni ki na noqu masumasu na Nomuni tamata.’ E va taucoko na vula na dede ni nona waraka tiko o Niemaia na i sau ni nona masumasu ka me rogoci koya na tui.”—Ellen G. White, Prophets and Kings, pp. 629, 630

**Taro ni Veiwasei**

`1. E tarogi ena Vukelulu na nodra coqai na kacivi ni Kalou, na cava e rawa ni kena i balebale qo? E bau tukuni tale beka ga ena i Vola Tabu ni dua e a sega ni coqai? Eda na yaloqaqa vakaevei nida coqai ni da qarava tiko na veikacivi ni Kalou?`

`2. Na vakasama bibi cava e tukuna vei keda na Niemaia 2:18?`

`3. E sega ni dua vei rau o Esera kei Niemaia e qarava rawa na nodrau cakacaka ke sega na nona veivuke na tui. E ke e rau cakacaka vata na tamata ni Kalou kei na veiliutaki vakapolitiki, ka ra Iceni. Na cava e rawa nida vulica mai kina ka gaunisala cava eda rawa ni taqomaki keda talega mai kina?`

`4. Railesuva tale vakalasi na masu i Niemaia (Niemaia 1:1–11). Na cava ko rawa ni tomika mai kina ka na vukea me titobu na nomu veiwekani kei na Kalou? Na cava e tukuna me baleta na sorovaki ni bula, vakatutusa kei na kedra ciqomi na yalayala?`