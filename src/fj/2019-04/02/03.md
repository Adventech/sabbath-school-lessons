---
title:  Masu i Niemaia
date:   07/10/2019
---

`Wilika na masu i Niemaia ena Niemaia 1:5–11. Na cava soti era lewe ni nona masu? Na cava na vuni nona okati koya vata kei ira era cala?`

* Kemuni na Kalou levu ka yalololoma (Niemaia 1:5).
    * Mo ni rogoca na masumasu ni Nomuni tamata (Niemaia 1:6).
        * Keimami sa i valavala ca, koi au kei ira na mataqali ni noqu qase (Niemaia
            * Mo ni nanuma mada na Nomuni vosa ni yalayala (Niemaia 1:8, 9).
        * Oqo ko ira na Nomuni tamata ko ni a vakabula (Niemaia 1:10).
    * Me vakarorogo mada na Daligamuni ki na noqu masumasu (Niemaia 1:11).
* Kalou e solia na vakacegu ka yalololoma (Niemaia 1:11).

E talei na masumasu i Niemaia ni nanumi lesu kina na cecere ni Kalou, na nodra rui i valavala ca, kei na vakamamasu mera vukei. E tautauvata na masu oqo kei na masu i Taniela ena Taniela 9, ka rairai matata tiko vei koya na masu oqori. E tekivu o Niemaia ena nona cauraka ni Kalou e sa rui cecere, ka sega ni kere veivuke mada e liu. E tukuna tale ga ni Kalou e dau maroroya na Nona veiyalayalati, ka sega ni rawa ni vakanadakuya oqori.

E uto ni masu qo na tikina e 8 ka tekivutaki e na “Mo ni nanuma!” ka kerei tiko kina na Kalou me nanuma ni a yalataka ni na kauti ira tani ki vanua tani ni ra sega ni yalodina, ia e na qai mai vakatikori ira tale e Isireli. E sega ni rerevaka o koya me cauraka lesu Vua na Kalou na Nona yalayala, e dina ga ni sega ni dau guilecava na Kalou na veika e yalataka, ia e marautaka sara ni dau tukuni tale Vua, ni sotavi tiko na dredre ni bula.

`Na cava soti e so na yalayala ni Kalou ko rawa ni laveta cake Vua? Na cava na vuna e bibi kina mo kua ni soro ni cavuti ira tiko na yalayala oqori? (Io, e dina sara ke o na soro, na cava e qai vo vei iko?)`