---
title:  'Qarava e Dua na “Cakacaka Levu”'
date:   24/10/2019
---

`Wilika na Niemaia 6:1–13. Na cava na vuni nona okata o Niemaia me “cakacaka levu” na cakacaka e qarava tiko e Jerusalemi (Niemaia 6:3)? Na cava era nakita me tarovi kina na veiqaravi e na gauna oqo?`

Era tu ena Wase 6 na veisasaga e so me vakamatei kina o Niemaia. O Senivalati kei Kesemi e rau vuki sureti koya tiko ki na dua na bose, e na buca o Ono, na nodra tikina na meca. Na vanua digitaki ni bose e vakaraitaka vakavinaka na i naki ca ni bose. Eratou rai lekaleka toka ga Niemaia,Senivalati kei Topaia, ka ni sa vo e lailai ga me tara oti na i sogo ni matamata ni bai, ia o ira na Jiu e toka mai dakudra o tui Perisia, ka na dredre gona kina nira kaba na koro na meca. Era nanuma ni kevaka ena mate o Niemaia e na rawa ni tarova na toso ni cakacaka. E na nodra cike tiko ga na meca e qai kaya kina o Niemaia, “Au sa kitaka tiko e dua na cakacaka levu, au sa dredre kina ni lako sobu” (Niemaia 6:3).

O Niemaia e sa bau taura toka e dua na i tutu cecere ena nona dau kauta na mena na tui ka yaco sara me dau la’ki vakasalataki koya kina na tui. Ia ni qai tara cake tale na koro e sa karusa tu ka sega soti ni rogo, e rawa vakaevei ni kaya ni qarava tiko e dua na “cakacaka levu”? Io, e okata me “cakacaka levu” na cakacaka Vua na Kalou ka rui yaga vakalevu sara baleta ni kila na nona rokovi na Kalou e na vakatotolotaka na tara ni koro o Jerusalemi.

Na Nona a tekivutaka na Kalou na veiqaravi ena vale tabu, a lesia kina o Koya e dua yavusa me bete Vua ena vale oqori. E sega tale ni dua e vakatarai me qarava na cakacaka oqori, o ira ga e sa lesia o Koya. Na ka oqo e vakadadamuria tale ga o Niemaia. E matata tiko ni vale tabu e baleta na tamata taucoko, ia na kena i wasewase ga e loma era vakatarai ga kina o ira na kawa vakabete. E cala o Semaia e na nona veisureti ki loma ni vale tabu (Niemaia 6:10), ka i vakaraitaki oqori ni dua o koya na dau vere vuni.

`E rawa vakacava nida maroroya na savasava ni Kalou e dai? Na noda kila na savasava ni Kalou, nida raica vata kei na noda rui tamata ca, e na vakayarayarataki keda vakaevei ki na kauveilatai?`