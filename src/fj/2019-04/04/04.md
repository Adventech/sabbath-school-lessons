---
title:  Tarovi na Cakacaka
date:   22/10/2019
---

`Na cava e tukuni ena Esera 4:6-24 nira cakava na meca mera tarova kina na cakacaka e Jerusalemi?`

Era sa qai vola e dua na i vola ni veibeitaki me baleti ira na Jiu vei Taraiasi o ira na “lewenivanua” (Esera 5,6), tarava sara vei Easuerosi ka vaka kina vei Atakisekise. Era tovolea e na nodra kaukauwa taucoko mera tarova na cakacaka mai Jerusalemi.

Era kaya o ira na tiko voliti Jiuta ni tara tale na koro ena vakaluluqataka na lewa ni tui e kea ka ra kaya sara ni o Jerusalemi e dau kilai tu me koro ni vakaduduile ena veigauna sa oti. E rarawataki sara ni moici o Atakisekise me vakabauta ni ra sa via tu galala tiko na Jiu ka oti mera vakauqeta na tiko yavavala, ka mani vakarota kina me sa kua ni toso na cakacaka. O ira na lewenivanua era qai tala e dua na mataivalu mera raica na kena vakamuri na lewa ni tui. Na nodra curu vakasaurara yani a la’ki tarova tu na cakacaka ni Kalou.

`Wilika na Esera 4:23, 24. Na cava na vuni nodra sa sega ni tara na vale na Jiu? Era sega beka ni kila ni Kalou e vinakata mera tara vou na koro? Na cava e vakalatilati?`

E matata tiko vei ira na Jiu na gagadre ni Kalou, ia na kaukauwa ga ni veicoqacoqa e sa mai vakatatao, ni ra sa rere vakalevu. E levu tale beka na ulubale era vakabulia me vaka : “E se sega beka ni kena gauna!” kei na “Ke lewa ni Kalou, ke dolava tiko na kena gaunisala.” Eda dau taroga na veiliutaki ni Kalou e na gauna e yaco kina na veicoqacoqa. E totolo sara noda kaya ni cala tiko na ka eda cakava. Na rere e rawa ni vakagogotaka na noda vakasama me sega kina ni dei na noda vakatulewa ka rai tani mai Vua na Kalou.

`E sa donui iko beka na draki ni bula vaka oqo? (Vakananumi Joni na Dauveipapitaisotaki mada.) Na cava ko vulica rawa mai na ka e yaco vua?`