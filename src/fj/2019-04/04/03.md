---
title:  Rau Veivakayaloqaqataki na Parofita
date:   21/10/2019
---

Na vuna levu ni nodra sa vakabesebese na Jiu me tosoa na tara valenisoro ni sa levu na veicoqacoqa e yaco tiko (Esera 4-6).

E sa matata tiko mai ni Esera 4:6-6:22 ni veika e yaco e sega ni tuvalaki vakagauna ka da sana dikeva kina e liu na wase 5.

`Wilika na Esera 5:1–5. Na cava na vuni Nona talai rau na parofita o Akeai kei Sakaraia na Kalou vei ira na Jiu? Na cava e qai yaco e na vuku ni nodrau parofisai?`

Na vuni tao ni nodra cakacaka na Jiu oya na nodra sa rere. Ia na Kalou e talai ira ki Jiuta mera la’ki tara tale na valenisoro ka vaka kina na koro, ka sa koto vata kaya qori kei na Nona i tuvatuva. Nira sa rere tiko, e sa dodonu kina me na vakayacora e dua na ka, ka oqori na vuni nodrau talai yani na parofita. Na vakalatilati ni tamata e dredre me tarova na Kalou, ke ra mani cau sara tale tiko mada ga kina na Jiu e na vuku ni ka era cakava. E vakayagataki ira na parofita me uqeti ira na Jiu mera tosoya tale na cakacaka.

`Wilika na Akeai 1 1. Na cava e tukuni e ke e baleti ira, ka rawa ni yaga tale ga vakaevei vei keda?`

“Oi rau na parofita o Akeai kei Sakaraia e rau a susugi cake mai me rau sotava na dredre. E na veibolei e veitarai e rau tukuna kina vakamatata vei ira na tamata na vuni nodra leqa. E rau tusanaka na parofita ni gogo ni nodra rawa ka e vu mai na lailai ni nodra vakaliuca na veika e baleta na Kalou. Kevaka mera dau doka tiko ga na Kalou, kevaka mera vakagolea tiko ga Vua na vakarokoroko kei na vakamolimoli, e na nodra vakaliuca na tara ni Nona vale, ke na dau tikotiko voli kei ira ka vakalougatataki ira.”—EG. White, Prophets and Kings, dp. 573, 574.