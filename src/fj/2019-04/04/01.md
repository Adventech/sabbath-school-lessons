---
title:  Sotavi na Veisaqasaqa
date:   19/10/2019
---

### Vulica Na Vuli Ni Macawa Oqo
Esera 4:1–5; 2 Koronica 6:14; Esera 5:1–5; Akeai 1; Esera 4:6–24, Niemaia 4; Niemaia 6:1–13.

> <p>Wiligusu</p>
> “A sa vakaraici ira tiko na nodra qase na Jiuta na mata ni nodra Kalou, me dredre kina na nodra tarovi, ka me yaco mada na ka oqo vei Taraiasi: a ra sa qai vola na kena i sau ena dua na i vola e na vuku ni ka oqo” (Esera 5:5).

Na Esera 3–6 e tuvani vakaiulutaga, me kovuta na veitabagauna ni veicoqacoqa me yacova na kena qai tara tale na valenisoro. Ni kilai na ulutaga se vakasama mai liu e na veivuke ki na matata cake ni tukutuku taucoko.

O Esera e qai mai cavuti na yacana ena Esera 7:1. Ni lesu yani ena in 457BC, e sa levu sara tu na veisau, na koro o Jerusalemi kei na kena bai e se tara sara tu ga vakavo. Sa oti e 13 na yabaki e qai yaco mai o Niemaia, ka talai koya mai o Atakisekise ena 444BC me sa qai mai tara tale na bai. E dina ni a levu sara tiko na veicoqacoqa, ia e rawa ga ni vakaoti na cakacaka ena loma ni 52 na siga (Niemaia 6:15).

Na coqai ni cakacaka ni Kalou e tiki ni tukutuku nei Esera kei Niemaia, ka sega kina ni ka e kurabuitaki ni tarai ni valenisoro e uqeta dina na veicoqacoqa kei na veivakacacani. E dai sara mada ga, e ka levu sara na coqai ni cakacaka ni Turaga. E saga sara tiko vakaukauwa o Setani me latia na tete vakatotolo ni kosipeli, ni oqo e sa vakacacana na nona veiliutaki. Ena vola nei Esera kei Niemaia, e rawa vakaevei mera sotava tiko na Isireli na veicoqacoqa?

_*Vulica na lesoni ni macawa qo mo vakarau kina Siga Tabu ni Okotova 26_