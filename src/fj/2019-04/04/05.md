---
title:  Yavala o Niemaia (444BC)
date:   23/10/2019
---

`Wilika na Niemaia 4. Era vorata vakaevei na veicoqacoqa na Jiu ena veiliutaki i Niemaia? Na cava e bibi kina vei ira mera ravu lesu, mai na sega ni kauwai, e na vakabauti ni Kalou e na totaki ira?`

Ni oti e vica na toso kei na tao, era sa qai tekivu cakacaka tale na tamata. Era masumasu na Jiu ka sa qai biuta vata o Niemaia e dua na mata yadra. Era veisoli cakacaka na tamata ena siga ka bogivaka mera qaqarauni ki na kedra rawa ni yaco na vakacaca. E raica tale ga o Niemaia nira vakaiyaragi kece tu na tiko volita na bai ka mera na rawa nira ravu lesu ni yaco na leqa. E tuvana tale ga mera wasei rua na veilawalawa ni cakacaka – me dua na kena i wasewase e cakacaka tiko ka me yadra tiko na kena i karua. Era vakarautaki tale ga vaka kina na tara tiko na bai. Era tu vakarau kece tiko mera sotava na veicoqacoqa. Era qarava nodra i tavi ka sotava na kena vo na Kalou. E talei sara na nona vakabauta na veimaroroi ni Kalou o Niemaia, ia e sega ga ni vakawelewele toka ka nuitaka tiko na Kalou me qarava na veika kece. Era vakavakarau me vaka na kena kaukauwa era rawata.

Oi rau na tikina Niemaia 4:13-14 kei na 19 -20, e rau rua na tikina dau veivakayaloqaqataki sara ena i Vola Tabu. Oi rau na tago ni vosa qo, e rau vakadeitaki ira toka na Jiu e na kedra baci yacoyaco tale mai na veicoqacoqa, nira tatakube matua toka ki na yalayala ni Kalou. Io, nida sotava na veicoqacoqa e na vuku ni Yaca ni Kalou, na noda vakabauta, se na ka e kacivi keda kina na Kalou meda qarava, e dodonu meda na nanuma tiko ni na “vala e na vukuda na noda Kalou” ( Niemaia 4:19, 20). Nira qai kila rawa na Jiu ni tu tikivi ira na Kalou ena cakacaka era qarava, e sa qai curumi ira sara na yalo ni tabu-vakasuka.

`Na cava e bibi kina na nomu kila ni o cakava tiko na loma ni Kalou? O koya e bibi kina me tarogi na taro: Au na kila vakaevei ni’u sa cakava tiko na loma ni Kalou?`