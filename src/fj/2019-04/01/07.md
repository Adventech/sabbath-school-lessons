---
title:  Kuri ni Vakasama
date:   04/10/2019
---

Wilika na EG White Prophets & Kings, dp. 607-617Read Ellen G. White.

Vakananuma mada na cakacaka vakagumatua i Esera: “A yaco o Esera me gusunivosa ni Kalou, me tuberi ira era tiko kei koya ena veiyavu e cici tiko kina o lomalagi. Na vo ni nona gauna ni bula, a tiko ena yasai koya na tui Perisia se mai Jerusalemi, ka nona i tavi bibi me ia tiko na veivakatavulici. Na nona wasea vei ira na tamata na dina sa vulica, sa qai toso cake tikoga na kaukauwa kei na mana ni nona veiqaravi. E yaco kina me turaga lotu dina ka gugumatua ka me i vakadinadina ni Turaga ki vuravura me baleta na kaukauwa ni Vola Tabu ka yaco me vakatabui na nona bula e na veisiga kece.”—EG. White, Prophets & Kings, dp. 609.

“Ena cakacaka ni veivakavoui me qaravi e dai, e gadrevi e so mera na Esera se Niemaia, o ira era na sega ni vakamamadataka se vakaiulubaletaka na i valavala ca, se ra datuvu ni laveta tiko na cecere ni Kalou. O ira era vaka oqo, era na sega ni loma-vakacegu rawa nira raica na kena caka tiko na ca, ka ra na sega ni ubia na ca ena kena qaravi e so na ka vinaka. Era na nanuma tiko ni Kalou e sega ni dau vakalomavinakataka na tamata, kei na nodra vakadodonutaki na lewe vica ena lomani ka bula kina e lewe vuqa. Era na dau nanuma tiko ga ni o ira kece era vosa-cata na i valavala ca, e na dau tiko tawamudu kei ira na yaloi Karisito.”—dp. 675.

**Taro ni Veiwasei**:

`1. Era levu sara tu na veika e yalataka na Kalou, ia e na rawa vakaevei na veiyalayala oqori me noda?`

`2. Mai na noda vulica na Taniela 9:1–23, na veika cava soti e rawa nida vulica mai kina e dai?`

`3. Na lesoni ni Lotulevu, e vulici kina na bibi ni Vosa ni Kalou vei Esera, ka na rawa vakaevei nida cakava vaka tale ga kina e dai vaka tamata yadua ka vaka kina e nai soqosoqo lotu?`