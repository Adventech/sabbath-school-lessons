---
title:  'Vakararamataki Na Veitukutuku Makawa: Serupepeli kei Esera'
date:   28/09/2019
---

### Vulica Na Vuli Ni Macawa Oqo
Jeremaia 25:11, 12; Taniela 9:1, 2; Esera 4:1–7; Aisea 55:8, 9; Esera 7:1–28

> <p>Wiligusu</p>
> “Sa kaya vaka oqo ko Sairusi na tui Perisia: ‘Sa solia vei au ko Jiova na Kalou ni lomalagi na veimatanitu kece ga e vuravura; a sa vakaroti au me’u tara e dua na vale mai Jerusalemi me Nona, ko ya mai Jiutia.’ ” (Esera 1:2).

A vola o Jeremaia ni ra na sereki tale mai Papiloni na Jiu ni oti e 70 na yabaki. Na tui o Sairusi a lumuti ka parofisaitaki ni na vakayacora na cakacaka ni veisereki oqori (Aisea 45:1), ka mani vola o koya na kena i vola vakaro ena 538 BC ka me na la’ki tara tale na valenisoro. Sai koya na Kalou ka solia na veivakaroti oqo ka sega ni o Sairusi (Aisea 44:28).

E dau veivakayaloqaqataki dina nida raica na nodra talairawarawa na tamata ni Kalou: “Sa qai tucake ko ira na nodra qase turaga na Jiuta kei na Penijamini, kei ira na bete, kei ira na Livai, kei ira kece ga sa vakauqeta na yalodra na Kalou, mera lako cake me tara na vale i Jiova mai Jerusalemi” (Esera 1:5).

E ke eda raica kina e dua na i vakaraitaki ni nodra yavala na Jiu me vaka na i vakaro cecere i Jiova. Na ka vinaka eda cakava, e vakatautaki mai na noda kilai Koya na Kalou kei na veika e sa qarava e na vukuda, kei na noda kila ni rawa ni na curu takoso o Koya e na vukuda, na Nona tamata..

_*Vulica na lesoni ni macawa qo mo vakarau kina Siga Tabu ni Okotova, 5._