---
title:  Bibi ni Vuli
date:   03/10/2019
---

`Na cava e tukuna vei keda na Esera 7:6, 10 me baleta na bibi ni vuli vakalotu?`

E yalodina vakaoti o Esera Vua na Kalou, ka malele na yalona me vulica, bulataka ka vakatavuvulitaka na Vosa ni Kalou (Esera 7:6, 10) oqo e vakarautaki koya ki na dua na veiqaravi levu e Isireli.

“E kawa mai vei Eroni, ka tuberi kina vakavinaka o Esera e na veiqaravi vaka bete, ka vaka kina ena nona vakavulici e na nodra veivakavuvuli na daucakamana, dauvakararai mata ni lomalagi kei na vuku e na veika vaka Mitia/Perisia. Ia e sega tiko ga ni marautaka na nona i tutu ni bula vakayalo. E gadreva me taucoko na nona veiwekani kei na Kalou, ka mani segata kina e lomana me kila na vunau ni Kalou ka me bulataka (Esera 7:10). E vuna oqo na nona vulica na veika me baleti ira na tamata ni Kalou me vaka era vola tu o ira na tui kei ira na parofita. E vaqara era veitukutuku makawa kei na Same me kila mai kina na vuni Nona vakatara na Kalou na rusa nei Jerusalemi kei na nodra kau vakavesu na lewena kina nodra vanua na Iceni.”—Prophets and Kings, dp. 608.

“Na sasaga ne i Esera me vakayadrata na nona taleitaka na vulica ni Vosa ni Kalou e vakadeitaki ena nona qarauna me maroroya na Vosa tabu e nona bula taucoko. E vakasokomuni ira na veivola vakaro taucoko e kunea rawa ka qarava na kedra lavetaki ka veisoliyaki. Na kedra sa tiko oqo na veivosa savasava vei ira na tamata, e vukea na rabailevu ni kila ka yaga sara vakalevu.”—draunipepa 609.

`Mai nona vulica na veika me baleti ira na Iceni e raica rawa ni ra sega ni dodonu, ka guta sara me kila na dina mai Vosa ni Kalou kei na i vunau. E yaco kina me biuta tani na veika e vulica mai na univesiti kei vuravura, ni kila ni levu ga na ka era vakatavulica era cala tu. E dina sara, ni sega dina ga ni yaga vua na nodra volavola na daucakamana kei ira na dau vakararai mata ni lomalagi?`