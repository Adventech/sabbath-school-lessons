---
title:  Nodra Bula Na Tui kei na Tuvatuva Ni Veika e Yaco
date:   30/09/2019
---

Na i matai ni kumukumu ka ra vakalesui ki Jerusalemi a nodra i tavi mera tara na valetabu ni Kalou. Eda na vulica e na lesoni ka tarava na veicoqacoqa e na gauna e tara tiko kina na valetabu. Taumada eda na vulica na veitarataravi ni nodra veiliutaki na tui e Peresia e na gauna e vakavoi tiko kina o Jerusalemi kei na kena tara tiko na valetabu. O Esera kei Niemaia rau a vakarautaka e dua na i tukutuku matata ni cakacaka levu oqo, ka sa rui bibi meda kila na kena italanoa.

`Wilika na Esera 4:1–7. O cei soti na tui e ra a veiliutaki tiko e na gauna a sotavi tiko kina na veisaqasaqa ni kena tara tiko na valetabu?`

- Sairusi II “na Ka Levu” (559–530 BC)
- Kemibisesi II (530–522 BC.)
- Taraiasi I (522–486 BC)
- Kisekise I (485–465 BC) (Kilai tale ga me o Easuerosi ena i vola i Esiteri)
- Atakisekise I (465–424 BC)

E sega ni vakamuri rawa vakayabaki nai tuvatuva ni nodra veiliutaki na tui oqo e na vola i Esera. Me vaka ena Esera 4:6–24 e basika mai liu ni bera na wase 5, ka tomani kina na i vakamacala ni kena coqai tiko na tara ni valetabu. O koya gona, na i vola e rau vola o Easuerosi kei Atakisekise I ka cavuti ena Esera 4 e yaco ni oti na veika era volatukutukutaki ena wase 5 kei na 6 ka baleti Taraiasi I. Na kena veitarataravi e vaka me vakalomaleqataki ira na dau wilivola tabu, ka rawa ni vuna na kena yaco na veilecayaki vei ira na tamata ena veitabagauna sa oti me baleti rau na i vola. Ni toso tiko na noda vuli ena vula tolu qo, na noda na kila na veitarataravi ni veika era yaco e na veivuke sara vakalevu e na noda kila na nodrau i tukutuku o Esera kei Niemaia.

`O bau sotava vakavica na veilecayaki ni ko sega ni kila na ka o wilika tiko mai na i Vola Tabu? Ko na rawa ni vakadinata tikoga na Kalou kei na Nona Vosa, dina ni sega ni matata vei iko nai tukutuku? Na cava sa rui bibi mo na vakayacora vakakina? (Aisea 55:8, 9.)`