---
title:  Buturaki na Ikeli ni Waini ena Siga ni Vakacecegu
date:   11/12/2019
---

`Wilika na Neimaia 13:15, 16. Na cava na ka e vakaraitaka tiko eke ko Neimaia?`

E sega soti ni dau ka rawarawa na noda tutaka na ka me baleta na Kalou nida tiko enai kumukumu lailai. Baleta ni kaya na Kalou ni Siga ni Vakacecegu e tabu ka me kakua ni cakava kina e dua na tamata edua na cakacaka, ka sa nonai tavi o Neimaia me raica me muri nai vakaro oqo mai Jeruisalemi. E sega ni vakatitiqataki ni vakila o koya ni dua nai tavi bibi e sa vakacolati kina ka me cakacakataka.

Na ka cecere duadua ena macawa ni veibuli oya na kena tauyavutaki na Siga ni Vakacecegu, baleta oqo e dua na siga era vakavoui, ka buli vou kina na tamata ena nodra gauna vata kei na Kalou, ka dua na ka era sega ni sotava rawa ena veigauna era vakaogai ira tu kina ena nodra duicakacaka kei na veika ni vuravura oqo.

Dua na kenai tukutukuni e vakaoqo “Na nodra maroroya ga vakavinaka na Siga ni Vakacecegu na Isireli, na Siga ni Vakacecegu sa na qai maroroi ira.” Na ka bibi oya ni Siga ni Vakacecegu ena gauna sa oti, ka se yaco tikoga oqo, sa yaco mei vurevure kaukauwa ni kena vukei me vakabulabulataki tikoga na vakabauta vei ira era gadreva, ena loloma ni Kalou, mera maroroya ka marautaka na kalougata vakayago kei na vakayalo e solia veikeda

`Wilika na Neimaia 13:17–22. Na cava e cakava ko Neimaia me rawa ni tarova kina na veivoli ena Siga ni Vakacecegu?`

Mevaka ni ko Neimaia na kovana e Juta, sa nonai tavi me raica ni muri na lawa. Baleta na lawa e Juta e ra yavutaki enai vunau ni Kalou, ka sa dodonu vua me dautaqomaka nai vunau oya, okati kina na Siga ni Vakacecegu. Kevaka mera a tu vakaukauwa na qase e Juta, ena kena basika cake mai na cakacaka vakailawaki o koya e kauta mai na Bete Levu, ke a sega ni raici koya enai tuvaki ni bula oya ko Neimaia. Dina ga ni ra sega ni duavata kei Neimaia ko ira na veiliutaki, kei ira e tu e cake nai vakatagedegede ni nodra bula ena nona vakayacori ira mera dausoli ka taumada vei ira na dravudravua, ia era sega ni coqa na veisau erau kauta mai ko Iliasipi kei Topaia.

Sa qai vatonaki ira na turaga e Juta ka vakarota me sogo na matamata ni koro ka biuti ira eso na dauveiqaravi mera yadrava. Era sa qai tokitaka na nodra vanua ni veivoli mai loma ki taudaku ni bai, sa qai vunauci ira vakaukauwa ka kaya vei ira de qai tauri ira ena Siga ni Vakacecegu ka tarava. Ko Neimaia e dua beka na turaga e cakacakataka na ka e tukuna, baleta ena gauna ga era sa ciqoma kina na ka e tukuna tiko era sa sega tale ni lako kina