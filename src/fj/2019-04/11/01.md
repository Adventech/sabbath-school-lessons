---
title:  Na Kawa Ni Tamata Dauvukitani
date:   07/12/2019
---

### Vulica Na Vuli Ni Macawa Oqo
Neimaia 13:1–9; Vakarua. 23:3–6; Neimaia 13:10–14; Tiko mai na Lekutu 18:21–24; Neimaia 13:15–22; Joni 5:5–16

> <p>Wiligusu</p>
> Ia ka’u a vakaroti ira na Livai me ra vakasavasavataki ira, ka me ra lako mai ka vakatawa na veimatamata-ni-koro, ka me vakatabui kina na siga ni vakacecegu. Mo ni nanumi au, na noqu Kalou, e na vuku ni ka talega oqo, ka vosoti au me vaka na kena levu ni nomuni loloma” Neimaia 13: 22.

Enai cegu ena kedrau maliwa na wase 12 kei na wase 13 sa lesu tale kina ko Neimaia ki Papiloni. Dina ga nida sega ni kila na balavu ni gauna e a lako kina, ia ena gauna sa lesu tale mai kina (rauta tiko na 430–425 B.C.) ko ira na tamata era sa vuki tani. Dina ga ni ra sa yalataka oti tu ki Vua na Kalou eso na ka mevaka oqo: matai, mera kakua ni vakawati kei ira era dauqaravi matakau; karua, mera maroroya vakavinaka na Siga ni Vakacecegu; kei na kenai katolu, mera taqomaka na vale ni soro kei ira na kenai vakalesilesi ena nodra solia tiko nai katini kei nai solisoli (Neimaia 10)—Ia era vakacacana taucoko na nodra vosa ni yalayala tolutolu oqo.

E dua na ka sa kunea ko Niemaia ena gauna sa lesu tale mai kina oya ni sa gogo nai vakarau ni nodra sokalou ki Vua na Kalou. Ko ira na tamata era sa sega ni solia nai katini kei nai solisoli, sa tekivu mera sa vakayagataka na veirumu ni vale ni soro ena veika tale eso, sa sega ni maroroi vakavinaka na Siga ni Vakacecegu, kei na nodra sa laki vakawati vata kei ira na veimatanitu era tiko vakavolivoliti ira. O koya e ca sara, oya, ni ko ira na veiliutaki era a vakatawa tiko mai, sai ira saraga oqo era vakavuna tiko na malumalumu ni nodra veiwekani kei na Kalou. E sega ni ka e veivakurabuitaki na kidacala nei Neimaia ena vuqa na ka sa veisau. Ia, e dina ni sega ni ciqoma na ka sa yaco, ia e uqeti ga na lomana me cakava na ka, me vakalagilagi ga kina na Kalou.

_*Vulica na lesoni ni macawa qo mo vakarau kina Siga Tabu ni Tiseba, 14._