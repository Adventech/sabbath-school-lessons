---
title:  Kuri ni Vakasama
date:   13/12/2019
---

Ellen G. White, “Rejoicing in the Lord,” pp. 115–126, ena Steps to Christ.

“Ni biuta e matadra nai vakaro ni Kalou kei na ivakasala kei na rerevaki ni vakatulewa a sa rorovi Isireli taumada ena vuku ni valavala vata ga oqo, sa tarai na nodra vakatulewa e loma ka sa tekivu na cakacaka ni veivakavoui o koya sa biliga tani na cudru waqawaqa ni Kalou ka kauta mai na Nona veivakadonui kei na kalougata.

Era tiko eso ena cakacaka tabu era vakatakekere tiko me baleti ira na watidra iceni, ena vuku ni nodra sega ni sereki ira tani mai vei ira. Ia e a sega ni caka e dua na kena veivakaduiduitaki; sa sega ni dokai kina na itutu se itavi. Se dua ga vei ira na bete se veiliutaki e sega ni tagutuva na kedrai sema mai vei ira na dauqaravi matakau, sa na tagutuvi talega mai na nodra cakacaka tiko vua na Tuaraga. Ke dua na makubuna na Betelevu e vakawatitaka e dua na luvei Sainipalati, ena sega walega ni vagalalataki mai na nonai tavi, sa na vakasevi tani talega mai Isireli. Na masu nei Neimaia, ‘Mo ni nanumi ira na noqu Kalou, ni ra vakadukadukalitaka na cakacaka vakabete, kei na nodra talega na Livai.” —Ellen G. White, Prophets and Kings, pp. 673, 674.

**Taro ni Veiwasei**

`1.	Wilika na ka e kaya ko Ellen G. White e cake. Veivosakitaka ena kalasi se cava na nomu nanuma ena ka e cakava ko Neimaia, e nona sega tale ni ciqoma e dua nai ulubale, vei ira sara mada ga era lomana vakalevu na watidra ka ra sega ni via biuti ira. Ko nanuma ni sa rui kaukauwa na vakatulewa nei Neimaia ka sa na sega ni vakayavalati rawa? Enai yaloyalo vata ga oqo, e vakacava na kena vakatauci na veivakatavulici ena dela ni loloma kei na veiciqomi enai soqosoqo lotu, ena gauna vata ga oya mo tudei ka sega ni vakalolovirataka nai vakarau cecere ni nona dina na Kalou.?`

`2.	E dina ga nida kila ni sega na ka e veivesuki me baleta na kena maroroi nai kavitu ni siga me siga ni vakacecegu – mevaka ga na kena sega na ka e veivesuki me baleta na kocokoco, butako se lasulasu – ena rawa vakacava meda qarauna ni da sega tiko ni maroroya na Siga Tabu (se talairawarawa ki na dua nai vunau) mevaka e dua na ka e veivesuki? Na cava na vuna e yaco kina na kauveilatai kei na ka sa cakava ko Jisu ena kauveilatai me baleti keda me dau liu ka maroroi keda mai nai cori ni ka e veivesuki?`

`3.	Ena gauna vata ga oya, ena rawa vakacava ni da taqomaki keda mai na rerevaki ni ka ena basika mai na veivakataudeitaki ni ka sa mai duavata kina na yasana ruarua. Me vaka na ka e vatonaka tiko ko Neimaia?`