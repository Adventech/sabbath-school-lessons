---
title:  Nai Naki kei na Gagadre
date:   25/12/2019
---

`Na cava era vakatavuvulitaka na veitikina oqo me baleta na bili e tiko ena bula nei Esera kei Niemaia? (Neimaia 2:1–10, Esera 7:8–10).`

Ena veika kece erau cakava ko Esera kei Niemaia, erau via raica ni sa cakacaka tiko na loma ni Kalou vei ira na Nona tamata. Io ko ira na tamata era vakaveitalia ga. Io era sa sotava kina na rarawa. Ia na Kalou, e yalodina tu ga ena Nona vosa ni yalayala ni veivakavoui, e dolava na sala vei ira na Nona tamata mera lesu ki na vanua yalataki, kevaka era yalo dina ka vakayacora nai naki e biuta koto vei ira. Ia na Kalou ena Nona lewa matau, e digitaka kina e lewe rua na tamata yalo dina, me vakataki Mosese, me liutaka na cakacaka ni veivakavoui, me vaka ga na Nona a vakayagataki Mosese kei ira na nonai kumukumu ena vuku ni dua talega nai tavi bibi.

Ko ira nai liuliu rogo mevakataki rau na lewe rua oqo ni tiko na nodrau navunavuci. E tiko nai naki ni nodra bula o koya e biliga tiko na veika rau kitaka tiko, Sa rawa ni tukuni ni ko Esera kei Niemaia e tiko nai naki ni nodra dui bula. E tiko na nodrau tatadra ena vanua mera na yacova na tamata ni Kalou, se me ra solia na nodrai gu tacoko me vakacavari kina na inakinaki. Ko Esera e cakava na ka oqo ena nona vulica tiko na Vosa ni Kalou ka vakatavulici ira na tamata ena Vosa. Ko Niemaia e vakayaloqaqataki ira na tamata mera cakava na ka dodonu ka tu vakadodonu ena mata ni Kalou. Koi rau na turaga e rua oqo erau via raica e dua na Jeruisalemi sa vakavoui, sega walega ni vakavoui ena veika e tarai cake kina, E rau via raica talega na veivakavoui kei na veivakabulabulataki ena nodra bula na lewena. Sai koya oya na vuna erau veivakadodonutaki kina, cudruvaka ka so na gauna erau dauvakasaurarataka kina eso nai valavala me vakayacori. Ko ira nai liuliu rogo era vakabauta e dua na ka e levu ka sega ni dua ga na ka wale. Ko Esera kei Niemaia erau vakabauta na Kalou kaukauwa ka dauloloma, na Kalou e rawa ni cakava na veika mana—ka rau vinakati ira kece na tamata me tiko na kedrai sema titobu vata kei Koya.

Enai matai ni wase enai vola nei Niemaia, ko ira era wilika era taleitaka na nona yalodina ko Neimaia ena cakacaka ni Kalou kei na nona rarawa ena vuku ni nodra yalodredre na tamata. Ena wase 1, a tagi ni mai tukuni vua na dredre era sota kaya tiko na Isireli e Jutia. E tekiduru qai yalataka ni na cakava na ka ga e tukuna na Kalou ki vua me cakava. Ko Niemaia e vaka e dau yavalati tu na nona bula ena vakanananu me cakava e dua na ka e duitani e vuravura. O koya e dua na turaga daucakacaka, cakacaka ki Vua na Kalou. E sega ni kena rawati nai sau levu se rawati kina nai tutu me rogo kina, o koya e digitaka kina ko Niemaia me cakava na ka e duidui. (dina ga ni taura ruarua mai Perisia) ia ena nona lako ki Juta, e sega soti ni vutuniyau, kei ira era veicoqacoqa ena veiyasana kecega. Sa qai lako ena vakabauta veitalia na veika e vakatatao tu mai liu.