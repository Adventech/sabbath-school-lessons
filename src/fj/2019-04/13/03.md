---
title:  Ivalavala Ca ena Mata ni Turaga
date:   23/12/2019
---

**Raica na veitikina oqo. Na cava era kaya veikeda me baleti ira na iliuliu oqo kei na nodra veirawai vei ira na tamata e liutaki ira tiko?**

`1 Tui 15:26, 34`

`2 Tui 13:1â€“3`

`Joni 11:46â€“53`

Sa dua dina na vakanananu me matata kivei keda e vuqa eda taura tiko eso nai tutu ni veiliutaki ena vanua cava ga, na noda veiliutaki e na rawa ni kauta cake se kauta sobu na bula vakayalo ni tamata. Ia ena talanoa kece oqo, na revurevu ni veiliutaki e rui vakadomobula na kena ca.

Vakauasivi na noda itovo kei na noda sorovaki keda vei Karisito ena cakava na veisau vei ira eda veimaliwai vata. Ko ira nai liuliu vakayalo era na rawai ira na tamata ki Vua na Kalou kevaka era vakasaqara tiko na Kalou, se ki na ca kevaka era vakasaqara tiko na ca.

Na veibasai ni ka eda sa raica rawa ni kua oya ni ko Esera kei Niemaia e sega ni vakabekataki na kaukauwa ni nodrau veiwekani kei na nodrau Kalou. Na levu ni lolo kei na masumasu era volaitukutukutaki tu enai vola oqo me baleti Esera kei Niemaia e levu sara mai vei ira na veiliuliu lelevu era volai tu enai Vola Tabu. Na matanitu e salavata tiko kei na Kalou ena gauna ni nodrau veiliutaki, ke sega mada ga ni vinaka na veika kece. Na nodrau bula e vakanamata vakatabakidua tiko ki Vua na Kalou. Ena yasana kadua, era tiko eso era sega ni veisau ena ivakarau ni bula nei Esera kei Niemaia, era kaya, e sega ni nona vakabauta e dua tale, na nodra ga e cakava na duidui vei ira. Ia raici ira mada na tamata e a soli tu vei ira na gauna mera raici Jisu kina ena matanavotu, rogoci Koya me vunau, ka mera vakadinadinataka se rogoca na Nona veicakacaka mana, ia e muri era qai sega ni ciqomi Koya. Io, e tiko nai tavi meda qarava, se itutu cava eda tiko kina ena bula oqo, se rawa tikoga ni da veirawai ki na vinaka se ca. Ia e muri na tamata kece me tu vakarau me na saumi taro ki Vua na Kalou.

`Vakananumi ira na tamata ena nomu yalava ni veiliutaki. Na gaunisala cava ko na rawa ni vakavinakataka kina na nomu veiliutaki?`