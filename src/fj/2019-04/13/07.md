---
title:  Kuri ni Vakasama
date:   27/12/2019
---

Wilika na Ellen G. White, “The Privilege of Prayer,” pp. 93-104, in Steps to Christ.

“Na cakacaka ni veivakavoui kei na veivakavinakataki era tomana tiko ko ira era sa lesu mai na tiko vakabobula, ena nona veiliutaki ko Serupepeli, Esera kei Niemaia e vakaraitaka e dua nai yaloyalo ni veivakavoui vakayalo ka na dodonu me na basika enai vakataotioti ni bula kei vuravura oqo. Ko ira na Isireli kena vo era tamata gogo, kabai vakarawarawa mai vei ira na nodra meca. Ia na Kalou sa qai vakayagataki ira ena Nonai naki mera maroroya nai tukutuku me baleti Koya kei nai vunau. Ko ira mera maroroya nai valavala ni sokalou dina ka maroroya na Nona dina. Duidui na kila e basika vei ira ena nodra tara cake tiko na vale ni soro kei na bai kei Jeruisalemi; kaukauwa talega ko ira na veisaqa o koya mera na sotava. Bibi nai colacola era vakacolati kina nai liuliu ena cakacaka oqo; ia ko ira na tamata oqo era toso tiko ki liu ena yalo e dei, ena yalo e yalomalumalumu, kei na nodra vakararavi vakatabakidua tikoga ki Vua na Kalou, ena vakabauta ni na cakava na Nona dina me qaqa. Mevakataka na tui ko Esekaia, Niemaia, era kukuva matua tiko na Kalou ka sega ni lako tani mai Vua, ka maroroya tikoga na Nonai vunau.... A sa tiko vata kei koya na Turaka’ 2 Tui 18:6, 7.”—Ellen G. White, Prophets and Kings, p. 677.

**Taro ni Veiwasei**

`1.	Na cava e dodonu kina meda cakava na ka kece eda rawata ena mata ni Kalou me tokoni kina ko ira na nodai liuliu?`

`2.	Na cava sa rui dredre kina na veiliutaki vakadauveiqaravi, ka gauna vata ga e solia na vakacegu? Na cava sa rui bibi kina vua e dua nai liuliu Lotu Vakarisito me dauveiqaravi talega?`

`3.	Ena kenai tekivu kei na kenai cavacava ni vola ka vaka kina e loma e masi tiko kina ko Niemaia. Koi rau ruarua ko Esera kei Niemaia erau daumasu. Wilika mada se vica na masu e cavuti tiko ena Esera kei na Niemaia. Koi rau nai liuliu oqo erau daumasu vakawasoma. Na cava e kaya tiko veikeda me baleta na noda masu?`

`4.	“E tatakube matua ki Vua na Kalou; ka sega ni lako tani mai Vua, ia e maroroya na Nonai vunau, o koya e vakaroti Mosese kina na Kalou” (2 Tui 18:6). Ena rawa vakacava vua e dua me tatakube tiko kiVua na Kalou? Na cava na kenai balebale? Rau veiwekani vakaevei na tautauri matua tiko ki Vua na Kalou vata kei na maroroi ni Vunau ni Kalou?`