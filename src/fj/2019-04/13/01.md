---
title:  O Ira Na Dauveiliutaki E Isireli
date:   21/12/2019
---

### Vulica Na Vuli Ni Macawa Oqo
1 Tui 12:1–16; Cakacaka 15:7–11; Joni 11:46–53; Niemaia 4:7–23; Esera 8:21–23, 31, 32.

> <p>Wiligusu</p>
> “A ra sa lako yani ko ira kecega na tamata me ra kana, ka gunu, ka me ra vakauta nai votavota, ka me ra marau vakalevu, ni ra sa kila na vosa sa tukuni vei ira.” (Niemaia 8:12).

Koi rau ko Esera kei Neimaia erau ivakaraitaki ni liuliu vinaka ni rau yalo dina vakaoti ki Vua na Kalou ka rau vakayacora talega na ka e vakaitavitaki rau kina na Kalou. Na nodrau lomana na Kalou e laki uqeta me rau sa dauveiqaravi yalodina vakaoti ki Vua. Na nodrau yalo dina sa uto tiko ni noda vuli oqo.

Ena macawa oqo eda na raica tiko kina eso nai vakaraitaki ni veiliutaki era kunei enai Vola Tabu, mevakataki rau ko Esera kei Neimaia. Oqo e sega ni ka ni vuli taucoko, ka ni levu sara na ka ena rawa ni veivosakitaki kina. Ia, na lesoni e digitaki ena yaga ki vua nai liuliu cava ga e vulica. Ena sega beka ni ko okati iko mo iliuliu ena gauna ni nomu bula oqo, ia, eda na rawa ni vurevure ni vakatulewa vei ira eso na tamata, sai koya oya na vuna e yaga kina na lesoni oqo veikeda kece.

E uto tiko ni talanoa me baleti ira nai liuliu oqo na Vosa ni Kalou. Na Vosa e veisautaka na nodra vakasama kei na bula ka laki vakavuna na tuvatuvaka me baleta na veivakabulabulataki kei na veivakavoui. Era solia taucoko na nodra vakavinavinaka ki na Vosa ni Kalou kei na Nona ivakasala era kune kina. Ena sala vata ga oya, veitalia ga se o cei oikeda se cava na nodai tavi, sa dodonu meda maroroya na Vosa ni Kalou me uto ni vakarau ni noda bula mevaka e dua na lewe ni lotu ni Kavitu ni Lesu Vakarua mai Lotu Vakarisito.

_*Vulica na lesoni ni Macawa oqo me Vakarautaki iko ena Siga Tabu, Tiseba 28._