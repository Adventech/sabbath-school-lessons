---
title:  Yalomalumalumu kei na Yalodina
date:   26/12/2019
---

`Wilika na Esera 8:21–23, 31, 32. Na cava ko nanuma ena nona digitaka ko Esera me kakua ni vosa ki vua na Tui mevaka na tamata lialia se qaqa? Era vakaraitaka vakaevei ko Esera kei ira na tamata na nodra yalomalumlumu?`

Ena vica na gauna ki muri, Sa qai ciqomi ira kina era dauyadrava na tui ko Niemaia mera sa mai yadravi koya. Ia ena ivakaro nei Esera, e vakabauta ni na vakaraitaki Koya vakavinaka na Kalou kevaka erau sega ni kerea ki vua na tui e dua na ka. Ena gauna e rau sa yaco kina ki Jiutia ka sega na leqa, e vakacaucautaki ga kina na nodrau Kalou. Ena so beka na gauna eda sa vakararavi vakalevu tikoga ki vei ira na tamata, ka sega ni da solia ki Vua na Kalou me vakatakilai Koya mai. Ko Esera e digitaka me laiva ki Vua na Kalou me vakaraitaki Koya ena ituvaki ni bula vakaoqo, me vakadinadinataka kina ki vua na tui ni Kalou e Kalou kaukauwa dina.

`Wilika na Neimaia 5:14–19. E vakatakila vakacava ko Niemaia na yalomalumalumu?`

Ko ira nai liuliu dina ena dodonu mera vakayalomalumalumutaki ira ka dauveiqaravi. Ko ira nai liuliu era kilaka ena sega ni gadrevi e dua nai tutu me rawata kina na rokovi. Ko Niemaia e dolava tu na nona katuba ka soli ka vakalevu vei ira na tamata. E vakatakila tiko na nona vakabauta na Kalou kei na nona yalodina vakaoti ki Vua na Kalou ka sai vakaraitaki tiko vei ira na tamata. E kaukauwa na nona vakatulewa e loma ka sega vakaveitalia tu, ia e sega ni lavelaveti koya me cecere vua e dua. E vakaitutu levu ena nodra matanitu na Jiu ena gauna ko ya, ia e veiciqomi. E bulataka na bula kei nai vakavuvuli nei Jisu, o Koya e vakatavulici keda ni gaunisala vinaka duadua mo veiliutaki kina oya mo dauveiqaravi vei ira na tamata. E a vakayacora ko Jisu, sa dodonu me vakatalega kina koi keda, se itutu cava eda tu kina, meda cakava talega.

`“A sa tiko sobu ko Koya, ka kacivi ira na lewe tinikarua ka kaya vei ira, Kevaka e dua sa via liu ena muri sara, ka na qaravi kemudou talega ko koya.” (Marika 9:35). Na cava e vakatavulici keda kina na vosa nei Jisu eke me baleta na ibalebale dina ni dua nai liuliu dina ena mata ni Kalou?`