---
title:  Sotavi ni Veivakatulewa Cala
date:   14/12/2019
---

### Vulica Na Vuli Ni Macawa Oqo
Neimaia 13:23–25; Vakarua 7:3, 4; 2 Koronica 6:14; Esera 9, 10; 1 Koronica 7:10–17.

> <p>Wiligusu</p>
> “Kemuni na noqu Kalou, au sa madua ka velavela ni’u tacake vei kemuni na noqu Kalou: ni sa tubu cake na neimami caka cala ka sa sivia na uluimami, a sa tubu na neimami talaidredre me yala ki lomalagi.” (Esera 9:6, NKJV).

E rau yaco ko Esera kei Neimaia me rau iliuliu ena vanua era veiwatini veicurumaki tiko kina ko ira na Isireli ka sa yaco me ivalavala tudei. E rau kauwaitaka sara vakabibi nai liuliu oqo na ka sa yaco tiko ena vuku ni nodrau vinakata merau liutaka na matanitu ki na dua na veiwekani e veivolekati sara kei na Kalou. E rau sa kidava na veika ca era na kauta mai ko ira na tawa vakabauta se ko ira na dauqarava na matakau vei ira na Isireli, mevaka era sa dauraica tiko mai na vakadomobula ni ka e daucakava ena veitabagauna sa oti. Na nodra lotu na kai Kenani sa roboti Isireli me yacova ni sa sokaloutaki ko Peali kei Asira ena veiulunivanua cecere. Sa vakatalega kina na veicoriti ni vakarau ni bula era sa cakava ko ira na duiwatidra tawa lotu ka sa vakacaca sara vakalevu. Sa qai vakaroti ira na kai Moapi ko Pelami me ra vakauti ira na nodra yalewa ki Isireli, ka ni ra na vuki tani vakaidina mai vua na nodra Kalou ena nodra sa domoni ira na yalewa oqo. Ka ni rarawa ni mani yaco dina na ka oya. E sega walega ni ra rawai ko ira na dui watidra, na nodra vakabauta talega na gone sa vakaleqai.

Na cava e rau na cakava ko Esera kei Neimaia ena vuku ni leqa ni veiwatini veicurumaki nei Isireli vakaoqo? E rau na vakalaiva me sa lako tu ga se rau na tucake ka vunauca vakaukauwa? Ena macawa oqo eda raica tiko kina na gaunisala rau sotava kina na iliuliu e rua oqo na leqa oya.

_*Vulica na lesoni ni macawa qo ka vakarau kina Siga Tabu, ni Tiseba 21._