---
title:  Na Veivatonaki nei Niemaia
date:   16/12/2019
---

`Wilika na Niemaia 13:26, 27. Na cava e vakaraitaka veikeda na bibi ni tukutuku ni veitabagauna enai Vola Tabu me baleta na rerevaki ni lako tani mai na sala dodonu?`

Na digidigi ka vakayacora ko Solomoni e kauti koya sara vakatitobu ki nai valavala ca. E vakavuna ga o koya na nona rusa ni a talaidredre ki na nonai vakaro na Kalou mai vei ira na tui kei Isireli, “Ia me kakua talega ni vakalevuqataka na watina, me kakua kina ni gole tani na yalona: (Vakarua 17:17). E vakayagataki na bula nei Solomoni mei dusidusi e veivakacalai: sega walega ni levu na watina, ia, mevaka na ka e kaya ko Neimaia, ni digitaki ira na yalewa era sega ni qarava na Kalou dina.

`Na cava na vuna e dodonu kina na nona vatonaka na vanua ko Neimaia ena vuku ni nodra vakawati vata kei ira na sega ni kila na Kalou? Vakatekivu 6:1–4; Vakatekivu 24:3, 4; Vakatekivu 28:1, 2; Vakarua 7:3, 4; kei na 2 Koronica 6:14.`

Nai vakaro me baleta na vakawati veicurumaki e sega ni ka e baleta tiko na veivakaduiduitaki, ia sa baleta na qaravi matakau. Ko ira enai Vola Tabu era vakawatitaki ira na yalewa era sega ni Isireli. Ko Mosese e vakawatitaki Sepora na yalewa ni Mitiani. Ko Poasa e vakawatitaki Ruci na yalewa ni Moapi. Na ka bibi me baleta na ivakaro ni vakawati veicurumaki sa baleta tiko na vakawati vei ira eda sega ni vakabauta vata se kei ira e sega na nodra vakabauta. Na leqa ni ko ira na tamata ena gauna nei Esera kei Neimaia era sega ni digitaki ira era vakabauta na Kalou mera vakawatitaki ira. Ko Richard M. Davidson, in Flame of Yahweh (Peabody, Mass.: Hendrickson Publishers, 2007), vakaraitaka: “Nai naki ni vakamau mai Iteni . . .e gadreva na taucoko ni duavata ni rua na veitokani ena vakabauta vakayalo ka vaka-kina na veika bibi ni bula tale eso”—Page 316. Ko ira na yalewa vakawati tawa kila na Kalou enai talanoa oqo era sega ni digitaka mera biuta na nodra qaravi kalou matakau. Sai koya oya na vuna e rarawa vakalevu kina ko Niemaia ena vuku ni nodra digidigi cala na tamata. Mevaka vei koya na ka oqo sa vakaraitaka na lailai ni nodra yalodina ki vua na Kalou. Nai Vola Tabu e solia eso nai dusidusi me vakatovotovotaki me na rawa ni vakadeitaki keda tiko ki Vua na Kalou ka me vakalevutaka na noda marau. Ena vuku ni vakasama oya, nai vakasala meda duavata ena vakawati sa na dodonu me na vukei keda ka vakayaloqaqataka na lotu vata ki Vua na Kalou.

`Na vakasama cava eda rawa ni kauta mai ena lesoni oqo me na rawa ni vukei keda meda maroroya na noda vakabauta ka vaka-kina na noda matavuvale?`