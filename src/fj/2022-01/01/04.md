---
title:  Sega ni Vakacegu
date:   28/12/2021
---

Era vuavuai vinaka sara vakalevu ko ira na gonevuli ni Iperiu ena nodra maroroya tiko na nodra vakabauta kei na nodra dina vei Karisito, dina ga nira sotava tiko na dredre kei na veivakacacani. Na veiraravui oqo, e dina ga, ena taura e dua na gauna balavu na kena vakamawe. Era sa valu oti enai valu vinaka ka ra sa qaqa ia era sa oca talega.

`Wilika na Iperiu 2:18; Iperiu 3:12, 13; Iperiu 4:15; Iperiu 10:25; Iperiu 12:3, 12, 13; Iperiu 13:1-9, 13. Na cava eso na bolebole era a sotava ko ira na tamata vakabauta?`

E tukuna ki veikeda na Iperiu ni ko ira na kena gonevuli era na sotava tiko ena veigauna na dredre. Vakavosa kei na veisaqasaqa tale eso me vakacacani kina na nodra yalodina ena veigauna (Iperiu 13:13). Eso ki vei ira na tamata vakabauta era se vesuki tu ga (Iperiu 13:3)Ena so beka na gauna ena kauta tani na veika vakailavo ni soqosoqo lotu kei na kena vakanananu. Era sa na gogo (Iperiu 12:12, 13) ka sa na rawarawa sara mera na “vakayalia na yalodra” (Iperiu 12:3).

Sa daumatau ki veikeda na tamata ka vaka-kina na bula vakaitikotiko na kena sa dauwele na vakanananu (relax) ka luluqa na tataqomaki ni lako siviti e dua na gauna ni qaqa, ka sa dau yaco mera rawai vakarawarawa ni ravu lesu mai na kedra meca. Na kaukauwa e dauvakasokumuna na tamata se tikotiko me sotava kina na kena meca ni sa ravu lesu mai e dau dredre vakalevu sara me rawati enai karua ni gauna.

`Wilika 1 Tui 19:1–4. Na cava na ka a yaco ki vei Ilaija?`

“Ia na ka e dausalamuria mai na levu ni vakabauta kei na rawa-ka e tara sara tikoga na bula nei Ilaija ena veigauna. E leqataka de na yaco na veivakavoui o koya a tekivu mai Kameli me na sega ni dede; kei na yalorarawa e na basika mai vua. Ena gauna e lako voli kina ena Nona kaukauwa ko Koya sa cecere sara, e a vorata rawa na voravora ni veivakatovolei ni vakabauta; ia ena gauna ni nona yalolailai, ena vuku ni kena sa voqa tiko e daligana na veivakarerei nei Jesipeli, ka vaka me kaukauwa sara tiko na ile nei Setani ena nona ilawaki na yalewa ivalavala ca oqo, sa yali na nona dauvakanuinui tiko ki Vua na Kalou. E a laveti cake ki na dua na vanua e sega ni yacovi rawa, kei na ka e yaco kina e rui cecere. Ena nona sa guilecava na Kalou, e sa yaco me dro voli ga kina ko llaija me yacova ni sa qai laki vakilai koya ni sa bula voli ena bula e galili ka tawayaga.”—Ellen G. White, Prophets and Kings, pp. 161, 162.

`Vakananuma mada na veigauna e gogo kina na nomu bula vakalotu ka tovolea mo kila na leqa kei na veika era vakavuna na bale. Na cava na ka dodonu mo a cakava?`