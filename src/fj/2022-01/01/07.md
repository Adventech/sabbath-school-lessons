---
title:  Kuri ni Vakasama
date:   31/12/2021
---

Ko David A. deSilva e dua na turaga e vakamacalataka sara vakamatata na vuna era sotava kina na Lotu Vakarisito taumada na veivakararawataki: “Ko ira na Lotu Vakarisito era sa susuga e dua nai vakarau ni bula o koya ... ena rawa ni okati me bula ni tu duadua ka veisaqasaqa. Na dina ki na veikalou, e vakatakilai ena nodra yalodina mera tiko ena soqoni ni vakacaboisoro, ka raici ni oya nai vakaraitaki ni dina ki na matanitu, veiliutaki, tokani, kei na matavuvale. Na sokaloutaki ni veikalou sai vakaraitaki ni nona yalodina edua ki na veiwekani e maroroya tu na bula vakaitikotiko me dei ka vutuniyau. Ena noda va-kuwai keda mai na veika oya, sa okati kina na Lotu Vakarisito (vakataki ira na Jiu) nira sa vakacacana tiko nai vunau ka sa veisaqasaqa tiko kei na matanitu.”—Perseverance in Gratitude (Grand Rapids, MI: Eerdmans Publishing Company, 2000), p. 12.)

“Vei ira na yalolailai e tiko na kenai wali na vakabauta, masu, cakacaka. Na vakabauta kei na cakacaka ena solia na ivakadei, kei na vakacegu o koya ena tubu tiko ena veisiga. Ko sa temaki beka mo dolava na sala ki na gagano ni taqaya ena vuku ni dua na ka sa vakarau yaco, se, yalolailai? Ena veigauna ni butobuto, ena gauna sa vaka me veilecayaki kina nai rairai ni ka, kakua ni taqaya. Vakabauta na Kalou. O Koya e kila na nomu gagadre. E tu Vua na kaukauwa kecega. Na Nona loloma kei na yalo ni veiciqomi e se sega ni bau vakacauoca ena dua na gauna. Mo kakua ni taqayataka ni na sega ni vakayacora na Nona vosa ni yalayala. O Koya na dina tawa mudu. Ena sega vakadua ni na veisautaka na veiyalayalati e sa vakayacora oti vata kei ira era lomani Koya. Ka na solia vei ira na Nona dauveiqaravi yalodina na ivakarau ni gagadre era kerea. Ko Paula e kaya: “A sa kaya vei au ko koya, Sa rauti iko na noqu loloma: ni sa vakalevui na noqu kaukauwa, ni sa malumalumu e dua. O koya oqo sa yaloqu sara kina meu rekitaka na noqu malumalumu, me tiko kina vei au na kaukauwa i Karisito. 10 O koya oqo kau sa vinakata kina na malumalumu, na vakasewasewani, na vakadravudravuataki, na veivakacacani, na veivakararawataki, e na vuku i Karisito: ia niu sa malumalumu, au sa qai kaukauwa” 2 Koronica 12:9, 10.”—Ellen G. White, Prophets and Kings, pp. 164, 165.

**Taro ni Veiwase**

`1. Ena rawa beka nida duidui ena vuku ni noda itavi na Lotu Vakarisito, ka sega ni qai beitaki nida tawase tani ka sega ni kauwaitaki ira na tani? Kevaka e io, gaunisala cava?`

`2. Na vosa veivunauci enai Vola Tabu ena rawa ni okati me veibeitaki se veivakayaloqaqataki. Na qaqarauni cava ena dodonu meda na taura ena noda vunauca tiko e dua e sa yalolailai?`

`3. Na tautauvata cava ko raica era lako curuma ko ira era wilika na ivola vei ira na Iperiu kei ira ena soqosoqo lotu mai Leotisea ena Vakatakila 3:14–22? Gaunisala cava na veika eda lako curuma tiko ena gauna`