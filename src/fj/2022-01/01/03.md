---
title:  Na Sasaga Kaukauwa (Struggle)
date:   27/12/2021
---

Ena gauna era sa vakatusa kina na tamata na nodra vakabauti Karisito ka okati ki nai soqosoqo lotu, e sa na laurai na kenai vakatakilakila ni ra sa duidui mai vei ira na kena vo. Ka ni rarawa ni sa dauyaco na duidui oqo me ivurevure ni veisaqasaqa ena nodra veitikotiko baleta ni dau tauri cala na ka era vakamareqeta.

`Wilika na Iperiu 10:32–34 kei na Iperiu 13:3. Na cava era lako curuma na Iperiu ena gauna era sa veivutuni kina?`

Sa namaki tiko mera na sotava na Iperiu na veivakacacani ena vosa kei na veitaratara mai vei ira nai lawalawa era sa vakayavalati tu mai vei ira nai to ni veisaqa (e.g., Cakacaka 16:19–22, Cakacaka 17:1–9). Era biu ki vale ni veivesu ka vakanakuitataki , baleta ko ira nai vakailesilesi e tu vei ira na kaukauwa mera vakatulewataka nai totogi kei na veivesuki, ena kena sega ni dauvakamuri vakadodonu na gaunisala vakalawa, ena gauna era vakasokumuni vakadinadina tiko kina (e.g., Cakacaka 16:22, 23).

`Wilika na Iperiu 11:24–26 kei na 1 Pita 4:14, 16. Ena vukei keda vakacava na veika e lako curuma ko Mosese kei ira era na wilika na 1 Pita me rawa nida kila na vuna era vakacacani kina na Lotu Vakarisito?`

Me “vakalialiai ena vukui Karisito” sa kenai balebale oya na nona sa bolea o koya sa digitaka me veitokani kei Karisito na madua kei na veivakacacani ena kauta mai na veitokani oqo. Na ka e vakavuna na nodra vakacacani na Lotu Vakarisito e matanalevu sai koya na nodra yalodina ki na nodra lotu. Era na rawa ni rarawataka na tamata nai valavala ni lotu era sega tiko ni kila se enai vakarau ni bula ni tamata ena rawa ni vakatakila na nodra leqa ka vakavuna na madua. Ena loma ni matai ni senitiuri ni sa sucu oti ko Jisu, e a beitaka kina na Lotu Vakarisito ko Tacitus ni cala ena ka e vakatokai me “cati na tamata.” —Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1. Se na cava nai naki dina ni veibeitaki oya, dina ga ni lasu, ko Paula e volavola tiko ki vua e dua e sotava tiko na veika rarawa ena vuku ni nona vakabauta.

`Tamata kece, Lotu Vakarisito se sega, e sotava tiko na dredre. Na cava na kenai balebale, oya, me dua e vakararawataki ena vuku i Karisito? Ena vakacava na levu ni rarawa eda na sotava ena vukui Karisito, kei na kena levu eda na sotava ena noda digidigi ga vakataki keda?`