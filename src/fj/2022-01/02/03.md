---
title:  Ko Jisu na Noda Dautataro
date:   03/01/2022
---

E dua na vakanananu bibi ni vakavuvuli ena Veiyalayalati Makawa oya ni vosa ni yalayala me baleta na Kawa vakatui mai vei Tevita ena vakatakarakarataka na matanitu ki Vua na Kalou.

`Vakatauvatana na Lako Yani 4:22, 23 vata kei na 2 Samuela 7:12–14; Vakarua 12:8–10 vata na 2 Samuela 7:9–11; kei na Vakarua 12:13, 14 vata kei na Same 132:1–5, 11-14. Na vosa ni yalayala cava e caka vei ira na Isireli ena qai vakavotukanataki ena vosa ni yalayala ni Davidic King?`

Ko Isireli e luve ni Kalou, ka na solia ki vei ira na Kalou e dua na vanua era na vakacegu kina mai vei ira na kedra meca. Ena digitaka talega na Kalou e dua na tikina ena kedra maliwa me na vakaitikotiko kina na yacana. Na veivosa ni yalayala oqo me baleti Isireli e sa na vakavotukana ena vuku ni dua na kawa vakatui mai vei Tevita. Ena susugi cake me vaka na luve ni Kalou, Ena solia ki vei koya na Kalou na vakacegu, mai vei ira na kena meca ka na tara na Nona vale tabu na Kalou mai Saioni na vanua ena vakaitikotiko kina na yaca ni Kalou. Sa kenai balebale ni Kalou ena vakavotukanataka na Nona vosa ni yalayala ki vei ira na Isireli ena vuku ni dua na kawa mai vei Tevita na tui ka a yalataki. Na kawa ni Tui mai vei Tevita ena matataki Isireli tiko ki Vua na Kalou.

Na kena biu e dua na mata ena vuku ni veiwekani e tiko ena kedrau maliwa na Kalou kei Isireli e sa laki vakuria tikoga me taucoko sara na nodrau veiyalayalati ni veiwekani. Na veiyalayalati ki vei ira na Isireli (Mosaic covenant) e gadrevi kina na nodra yalodina na Isireli taucoko ka mera ciqoma na veitaqomaki kei na veivakalougatataki ni Kalou (raica na Josua 7:1-13). Na veiyalayalati vei Tevita , e maroroya na veivakalougatataki ni veiyalayalati ni Kalou me baleti ira na Isireli ena vuku ni nona yalodina e dua na tamata, na Tui mai na kawa i Tevita.

Ka ni rarawa, ni vuqa sara na tikina era sega ni yalo dina kina na veitui mai na kawa nei Tevita ka sa sega kina ni vakalougatataki ira na Kalou me vaka na Nona gagadre. E vakasinaiti tu na Veiyalayalati Makawa ena kedrai tukutuku na vei tui oya ena nodra sega ni yalodina. Nai tukutuku vinaka, oya na Nona qai talai mai na Luvena na Kalou me sucu me vaka ni o Koya na luvei Tevita, ia o Koya e rui yalodina sara vakaoti. Ena vuku ni ka oya, sa rawa kina ki Vua na Kalou me vakavotukanataka ki vei Koya na veivosa ni yalayala e sa cakava oti ki vei ira na Nona tamata. Ena gauna e vakalougatataka kina na tui na Kalou, ko ira kece na Nona tamata era vakaivotavota ena kena yaga. Sai koya oya na vuna e yaco kina ko Jisu me Dautataro ni Nona veivakalougatataki na Kalou ki veikeda. O Koya na Dautataro ka sa yaco kina mei dewadewa ni veivakalougatataki e drodro tiko mai Vua na Kalou. Na nodai nuinui ni bula tawa mudu e kune duaduaga vei Jisu kei na ka sa cakava ki veikeda.

`Vakasamataka mada na levu ni gauna ko sega ni daudinata kina na yasa ni nomu veiyalayalati. Na cava e vakatavulici keda kina me baleta na gaunisala ena dodonu meda vakararavi vakatabakiduaga vei Jisu ena vuku ni noda bula tawa mudu?`