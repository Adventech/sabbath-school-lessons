---
title:  Ko Jisu na Noda Bete Levu
date:   05/01/2022
---

Na Iperiu wase 5–7 e kauti keda ki nai karua ni tavi ni veiqaravi nei Jisu. O Koya na noda Bete Levu. E vakamacalataka o koya e volavola ni oqo na kena vakavotukanataki na vosa ni yalayala a cakava na Kalou ki na kawa vakatui a yalataki mai vei Tevita, ni na yaco o koya “me na bete tawa mudu me vaka nai lesilesi i Melikiseteki” (Same 110:4; Iperiu 5:5, 6).

`Wilika na Vunau ni Soro 1:1–9, V/Soro 10:8–11, Malakai 2:7, T/Lekutu 6:22–26, kei na Iperiu 5:1–4. Nai tavi cava e Vakavotukanataki vua na bete?`


Era digitaki na bete ena vukudra na tamata ka mera na daumatataki ira ka raica na nodrau veiwekani kei na Kalou kei na veika e semati ki Vua. Na bete sai koya na dautataro. E ka dina oqo enai vakarau ni bula vakabete, se mani Jiu, Kiriki, Roma se dua tale. Ko ira na bete era vakarawarawataka na noda vakaveiwekanitaki ki Vua na Kalou, kei na veika kece era cakava e tiko na kenai naki me vakarawarawataka na noda veiwekani vata kei na Kalou.

Na bete e vakacabora na soro ena vuku ni tamata. Ena sega ni rawa ki vua na tamata me kauta vakadodonu na veimadrali soro oqo ki Vua na Kalou. E kila na bete na gaunisala eda na rawa ni vakacabora kina nai madrali e dodonu me na rawa ni ciqomi kina na nodai soro ki Vua na Kalou se me na rawa ni veivakasavasavataki ka veivosoti.

Ko ira na bete era kena dau ni vakatavulica na ivunau ni Kalou ki vei ira na tamata, ka sa nodra itavi mera vakamacalataka ka bulataka vakai ira. Vakauasivi, ko ira na bete e tiko talega na nodra itavi ni veivakalougatataki ena yaca i Yahweh. Na Kalou e cakacaka ena kedra maliwa ena kena vakatakilai na Nona loloma kei nai naki e yaga ki na tamata. Ia ena 1 Pita 2:9, eda raica tale kina e dua na ka. Eda—vakabauti Jisu—vakatokai na “matabete vakaturaga.” Nai tavi oqo e vakatakila na kalougata vakaitamera. Ko ira na bete era na sotavi Koya na Kalou ena loma ni vale ni soro. Ena gauna oqo sa rawa nida sotava na Kalou nida masu ena nuidei (Iperiu 4:14–16; Iperiu 10:19–23). E tiko talega eso nai tavi bibi. Ena dodonu ki veikeda meda cakacaka vata kina kei Koya na Kalou ena cakacaka ni kena vakabulai ko vuravura. E vinakati keda meda vakatavulica ka vakamacalataka na Nonai vunau kei na yavu ki vei ira na tani. E gadrevi keda talega meda vakacabora nai soro ni vakavinavinaka kei na cakacaka vinaka, o koya e vakamarautaki Koya. Sa dua dina na kalougata kei nai tavi levu.

`Na duidui cava ena dodonu me cakava ki na lomada ka ni da “matabete vakaturaga”? Gaunisala cava ena dodonu me na uqeta tiko kina na noda bula na dina oqo?`