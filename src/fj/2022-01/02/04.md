---
title:  Ko Jisu na Noda Qaqa
date:   04/01/2022
---

Era vinakata na Isireli e dua na tui me nodra turaganilewa ka me na liutaki ira talega enai valu ena vuku ni nodra sa guilecavi Koya na Kalou na nodra tui. Na taucoko ni kena vakavoui na Nona vakatulewa na Kalou me baleti ira na tamata e tiko vei Jisu. Me vaka ni noda Tui ko Jisu, o Koya ena liutaki keda ena kena ravuti na keda meca.

Na Iperiu 2:14–16 e vakamacalataka ni ko Jisu na vu ni kaukauwa vei ira era malumalumu. E sotava ka vakadruka na tevoro ena Nona ravuta duaduaga ka sereki keda mai na veivakabobulataki. Nai vakamacala oqo e sa vakananumi keda enai valu rau a cakava ko Tevita kei Koliaci. Ni oti na nona sa lumuti me tui (1 Samuela 16), e sa qai vakabulai ira na tuakana mai na veivakabobulataki ena nona sa vakadrukai Koliaci. Ka dua tiko na yavu ni sota oqo oya ni o koya e qaqa, me na vesuki ira na tamata mai nai to kadua (1 Samuela 17:8-10). Ena vuku ni ka oya sa yaco kina ko Tevita me vu ni qaqa vei ira na Isireli. Ni o koya e a matataki ira.

`Wilika na Aisea 42:13 kei na Aisea 59:15–20. E vakamacalataki Koya vakacava ko Yahweh ena veitikina oqo?`

Na Iperiu 2:14–16 e sa baleta tiko na vakanananu ni Kalou ena vakabulai Isireli ena Nona ravuravu duadua voli ga. Rogoca na tikina oqo mai vei Aisea: “Ia sa kaya vakaoqo ko Jiova. Ena kovei ga ko ira na bobula mai vua sa qaqa, ka kaliraki nai toki ni valu mai vua sa rerevaki; ka’u na vala kei ira era veivala kei iko, ka vakabulai ira na luvemu” (Aisea 49:25).

Sa dauvakavuqa eda sa daunanuma tiko na Lotu Vakarisito ni da valu taudua tiko kei Setani. Nida wilika na Efeso 6:10–18, eda raica kina nida veivaluvaluti tiko kei Setani. Ia na Kalou na vu ni noda qaqa, ka sa dauliu veikeda ki nai valu. Eda tiki tiko ni Nona mataivalu, sai koya oya na vuna eda vakayagataka tiko kina na Nona iyaragi ni valu. Eda sega talega ni valu duadua tiko. Eda vakaiyaragi enai yaragi ni Kalou, ka valu ena ruku ni Nona veiliutaki o Koya na noda qaqa, na Kalou vakataki Koya.

`Na cava nai balebale ni vakaiyaragi ena iyaragi ni Kalou, Oya, ena noda valuta tiko ena veisiga na au, veitemaki, kei na vuqa tale, kei na gaunisala cava eda na rawa ni taukena kina na kaukauwa o koya ena rawa ni vakayalodinataki keda, ena vuku ni kaukauwa ni Kalou?`