---
title:  Ko Jisu na Noda Tui
date:   02/01/2022
---

Na ka bibi ena Iperiu oya ni ko Jisu nai Liuliu, ka dabe tiko ena ligai matau nei Tamana (Iperiu 8:1). Me vaka ni Kalou, ko Jisu ena iliuliu tikoga ena univesi. Ia ena gauna e rau sa valavala ca kina ko Atama kei Ivi, sa yaco kina ko Setani me sa iliuliu ni vuravura oqo (Joni 12:31, Joni 14:30, Joni 16:11). A qai lako mai ko Jisu, ka mai vakadrukai Setani ena kauveilatai, ka taura lesu tale kina na dodonu me nodra iliuliu o ira era sa ciqomi Koya me nodra i Vakabula (Kolosa 2:13–15).

Nai karua ni wase ni Iperiu e vakatabakidua tiko ena Nona lumuti ko Jisu me sa Tui.

`Wilika na Iperiu 1:5–14. Na cava na ka e vakayacori eke?`

Na tikina oqo e wase vakatolu. Na veiwase e vakamacalataka na soqoni ni veivakatikori ki Vua na Luve ni Kalou. Kenai matai, na Nona sa lumuti Jisu na Kalou me sa Luve ni Tui (Iperiu 1:5). Karua, na Nona sa laki vakatikora na Luvena enai tikotiko vakaturaga mai lomalagi (Iperiu 1:6, 8) ena Nona vakaraitaka tiko ko Tamana na tawa mudu ni Nonai tutu vakadauniveibuli kei na vakatulewa ni Luvena(Iperiu 1:8–12). Katolu, na vakatikori ni Luvena—na tokitaki ni vakatulewa me lewai vuravura taucoko (Iperiu 1:13, 14).

Dua tiko nai vakavuvuli bibi ena Veiyalayalati Vou oya na Nona a vakavotukanataka na Nona vosa ni yalayala ki vei Tevita na Kalou ena vukui Jisu (raica 2 Samuela 7:8–16 kei na Luke 1:30–33). Ko Jisu a sucu mai na kawa nei Tevita ena koro nei Tevita (Maciu 1:1-16; Luke 2:10, 11). Ena gauna ni Nona veiqaravi era kacivi koya voli ga na tamata ni luvei Tevita. E a vakamatei ena ruku ni veibeitaki ni Nona tukuna tiko ni o Koya na nodra Tui na Jiu” (Maciu 27:37). Ko Pita kei Paula erau vunautaka tiko ni ko Jisu sa tucake tale mai na mate na ivakayaco ni vosa ni yalayala ka a caka ki vei Tevita (Cakacaka 2:22–36, Cakacaka 13:22—37). Kei Joni e vakatakilai Jisu ni o Koya na “Laione ena yavusa i Tevita” (Vakatakila 5:5).

Ko ira na Iperiu era duavata kina. Na Kalou sa vakavotukanataka na Nona vosa ni Yalayala ki vei Tevita ena vuku i Jisu: na Kalou e solia ki Vua e dua na yaca e uasivi (Iperiu 1:4), lumuti Koya me sa Luvena dina (Iperiu 1:5), vakadeitaki Koya ni o Koya na Turaga ka Dauveibuli (Iperiu 1:8–12), ka vakatikori Koya ena ligana imatau” (Iperiu 1:13, 14). Vakauasivi ena Iperiu 4, na Nona liutaki ira na tamata ko Jisu ki nai vakavakacegu ni Kalou; ka sa vakananumi keda ni ko Jisu e a tara na vale ni Kalou (Iperiu 3:3, 4).

Ko Jisu nai liuliu ni vuravura oqo ka veivaluvaluti tiko kei Setani, na dauvuaviri, me baleta na noda yalodina.

`Ena rawa vakacava nida sotava na vakacegu ena loma ni veidredre, ena noda kila ni ko Jisu nai liuliu ni univesi?`