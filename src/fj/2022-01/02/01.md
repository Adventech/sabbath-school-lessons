---
title:  Nai Tukutuku ni Iperiu
date:   01/01/2022
---

### Wilika ena Macawa oqo
Iperiu 1:5–14, Luke 1:30–33, Same 132:1–5, Iperiu 2:14–16, Iperiu 5:1-4, 1 Pita 2:9, Iperiu 8:8–12

> <p>Wiligusu</p>
> “la sa kena levu ni veika sa vosataki oti: Sa vakaoqo na noda bete levu, sa tiko e na liga i matau ni tikotiko i Koya sa levu mai lomalagi” (Iperiu 8:1).

Etiko e dua na masu enai kedra ivola itukutuku na Jiu o koya a qai volai ni sa oti e vica vata na drau na yabaki na kena sa volai oti na Iperiu, rauta tiko na 100 A.D, ka vakoto oqo: “Na veika oqo au sa tukuna veikemuni, O Turaga me vaka ga ni ko ni sa tukuna oti ni ko ni a bulia na vuravura me baleti keimami....Ia oqo, Turaga, ko ni sa raica, ni ko ira na veimatanitu oqo, era a nanumi tu ni ra a sega tu ni dua na ka, era sa gumatua ka vakacacani keimami. Ia keimami na Nomuni tamata, ka vakatokai keimami me ulumatua, na luvemuni e duabau, gugumatua ka mareqeti vakalevu, sa soli ki na ligadra.”—James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], p. 536.

Ko ira era na wilika na Iperiu era rairai vakila ni tiko e dua na ka e tautauvata. Kevaka era luve ni Kalou, na cava na vuna era lako curuma kina na rarawa vaka-koya? Ena vuku ni ka oya, e vola kina ko Paula nai vola vei ira na Iperiu me vakaukauwataka na nodra vakabauta na tamata ena maliwa ni dredre era lako curuma. E vakananumi ira (kei keda talega) ni vosa ni yalayala ni Kalou ena vakavotukanataki ena vuku i Jisu, o Koya e dabe tiko ena ligai matau i tamana, ka na kauti keda talega ki na noda itikotiko vou. Ena gauna oqo, ko Jisu e kerea tiko na veivakalougatataki nei Tamana ena vukuda. Oya na vuna e gadrevi kina meda taura matua tiko na noda vakabauta me yacova nai vakataotioti.

_Vilica na lesoni ni macawa oqo me vakarautaki iko ena Siga Tabu, Janueri 8._