---
title:  Ko Jisu nai Soro Uasivi Duadua
date:   22/02/2022
---

`Wilika na Iperiu 7:27 kei Iperiu 10:10. E vakamacalataki vakacava na isoro nei Jisu eke?`

Ko ira na Livai (bete)—era “sa lewe vuqa na kedrai wiliwili, baleta ni sa tarovi na nodra mate” ena nodra tomana tikoga na nodra veidaravi (Iperiu 7:23)—e duidui mai vei Jisu, ni sa bula ka tawa mudu ka sa tawa mudu na nona cakacaka vakabete (Heb. 7:24, 25). Na cakacaka vakabete levu ena veisiga” (Iperiu 7:27) kei na veiyabaki” (Iperiu 9:25) me soli ka ni loloma kei nai soro “o koya sa sega ni vakasavasavataka rawa na nona lewa-eloma o koya sa lotu” (Iperiu 9:9; Iperiu 10:1–4).

Ko Jisu e soli Koya vakataki Koya ni sa vakacabora oti vakadua nai soro e dua ga e na vuku ni valavala ca” (Iperiu 10:10, 12–14) e vakasavasavataka na noda lewa e loma (Iperiu 9:14, Iperiu 10:1-10) ka biuta tani nai valavala ca (Ipriu 9:26). Nai Soro nei Jisu e uasivi sara mai na manumanu baleta ko Jisu na Luve ni Kalou (Iperiu 7:26–28), ka vakavotukanataka vakavinaka na loma ni Kalou (Iperiu 10:5–10). Na ivakamacala me baleta nai soro nei Jisu ni vakacabori vakadua ga e tiko e vuqa na kena vakanananu bibi.

**Matai**, Nai soro nei Jisu e ka dina, vinaka vakaoti ka sega tale ni dua nai soro e uasivi cake kina. Na nodra isoro na Livai e vakayacori tikoga baleta ni ra ivakatakarakara ga ni ka dina: de lakolako “ena sega ni mudu na nodra vakacabori, ni ra sa sega ni beitaki tiko e nai valavala ca ko ira sa dausoro, ni ra sa vakasavasavataki vakadua?” (Iperiu 10:2).

**Karua**, na veimataqali soro kece ena Veiyalayalati Makawa era laki vakavotukanataki kece ena kauveilatai. Ena vuku ni ka oya, ko Jisu e sega walega ni vakasavasavataki keda mai nai valavala ca (Iperiu 9:14), e vakarautaka talega na bula e vakatabui (Iperiu 10:10– 14) ena kena kautani nai valavala ca mai veikeda (Iperiu 9:26). Ni bera ni ra qai veitata ko ira na bete vata kei na Kalou ena vale tabu ka cakacaka ena vukudra na nodra itokani, ena dodonu mera vakasavasavataki ka vakatabui, se vakatikitikitaki (V/Soro 8, 9). Na isoro nei Jisu e vakasavasavataki keda ka vakatabui keda (Iperiu 10:10–14) me na rawa kina ki veikeda meda toro doudou yani kina ki Vua na Kalou (Iperiu 10:19–23) ka qaravi Koya me vaka e dua e “matabete vakaturaga” (Iperiu 9:14, 1 Pita 2:9).

**Kenai otioti**, nai soro nei Jisu e solia na kakana ni noda tubu vakayalo. E vakarautaka nai vakaraitaki ena dodonu meda raica ka vakadadamuria. Ena vuku ni ka oya, sa veisureti tiko ki veikeda na Iperiu meda qai vakaraici Jisu vagumatua, vakauasivi ena ka a yaco ena kauveilatai ka vakadadamuri Koya (Iperiu 12:1-4, Iperiu 13:12, 13).

`Na kauveilatai sai koya na yavu ni noda kalougata e sa vakarautaka tu na Kalou ki veikeda. E veivakarautaki kina kena vakasavasavataki nai valavala ca, veivakatabaui me veiqaravi kei na kakana me tubu. Sala cava eda na rawa ni kila vakavinaka cake kina na veika sa soli ki veikeda ena vuku i Jisu?`