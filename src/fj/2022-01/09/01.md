---
title:  Jisu nai Soro e Uasivi Duadua
date:   19/02/2022
---

### Wilika ena Macawa oqo
Iperiu 9:15, Vakatekivu 15:6–21, Jeremaia 34:8–22, Efeso 3:14–19, Iperiu 7:27, Iperiu 10:10, Iperiu 9:22–28.

> <p>Wiligusu</p>
> “Ni sa vakacabora vakadua nai soro sa cakava kina ko koya na ka kecega e yaga vei ira era sa vakasavasavataki tiko” (Iperiu 10:14).

Na vakanananu ni nona vakarokorokotaki me Kalou e dua na tamata a vakamatei ena kauveilatai ni sa kunei ni cala, e sega ni ka e marautaki ena nodra vakanananu na tamata ena eigauna sa oti. Ena kenai tukutuku matailalai me yaco ki na kauveilatai ena volaitukutuku mai Roma e vakatakila na nodra sega ni duavata kei na vakanananu. Vei ira na Jiu, ni lawa e tukuna ni tamata e lauvako ki na kau e vatonaki mai vua na Kalou (Vakarua 21:23).

Ena vuku ni ka oya, nai matai ni vakanananu eda raica ena nodra droini na Lotu Vakarisito enai bulubulu oya na manumanu e vakatokai na peacock (nanumi ni vakatakarakarataka na tawa mate rawa), na rove, na drau ni niu kei na ika. Mai ki muri eso tale na vakanananu e basika: na waqa nei Noa, Na nona sorovaka ko Eparaama na lami ka sega ni ko Aisake; Taniela ena qara ni laione, na luaraki nei Jona mai vua na ika levu, e dua na ivakatawa ni sipi e colata voli e dua na lami; se na cakacaka mana me vaka na vakabulai ni tamata paralase kei na nona vakabulai tale ko Lasarusa. Sai ira oqo na ivakatakilakila ni veivakabulai, qaqa kei na veikauwaitaki. Na kauveilatai, ena yasana ka dua, e vakatakila na vakanananu ni druka kei na madua. Ia, sai koya na kauveilatai e sa yaco me ivakatakilakila ni Lotu Vakarisito. Ko Paula e vakatoka na kosipeli na “vunau ni kauveilatai” (1 Koronica 1:18).

Ena macawa oqo eda na raica tiko kina na kauveilatai me vaka e kaya tiko nai vola ni Iperiu.

_Vulica na lesoni ni macawa oqo me vakarautaki iko ena Siga Tabu, Fepurueri 26._