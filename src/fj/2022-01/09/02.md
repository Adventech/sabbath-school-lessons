---
title:  Na Cava na Vuna e Gadrevi Kina na iSoro?
date:   20/02/2022
---

Na Iperiu 9:15 e vakamacalataka ni mate nei Jisu e sa vakarautaka nai “soro ni valavala ca ka sa caka oti e na gauna ni veiyalayalati taumada” me rawa kina ki vei ira na tamata ni Kalou mera ciqoma na vosa ni yalayala tawa mudu mera na taukena.

Ena Tokalau e Loma, na veiyalayalati ena kedrau maliwa e lewe rua na tamata se matanitu sa dua na ka e vakamareqeti. E okati kina na veisolisoli ni vosa ni yalayala ena bubului. E sa vakatakila na vakanananu ni na vakatotogitaki ira era voroka na bubului na Kalou. Vakauasivi, ni ko ira na veiyalayalati oqo era sa vakadonui ena vuku ni sorovaki ni dua na manumanu.

Dua na kenai vakaraitaki, ena gauna e cakava kina na Kalou na veiyalayalati kei Eparaama, na soqoni ni vakacaboisoro ena gadrevi me na musuki vakaveimama na manumanu (Vakatekivu 15:6–21). Me ra na qai lako ena kedrau maliwa nai to ruarua mei vakadinadina ni manumanu oqo e vakatakarakarataka tiko na vanua ena laki cava kina nai to e voroka na veiyalayalati. Vakauasivi, ni Kalou duaduaga e lako ena maliwa ni manumanu, me tukuna tiko kivei Eparaama ni o Koya ena sega ni voroka na Nona vosa ni yalayala.

`Veidutuitaka vata na Vakatekivu 15:6–21 kei Jeremaia 34:8–22. Na cava e vakatavulica na veitikina oqo me baleta na veiyalayalati?`

Na veiyalayalati vata kei na Kalou e solia ki vei ira na Isireli na dodonu mera curu kina ki na Vanua Yalataki. E okati kina e dua nai vunau taucoko kei na vakamiriki ni dra ena icabocabo ni soro. Na vakamiriki ni dra oqo e vakatakila nai cavacava ni to e voroka na veiyalayalati. Sai koya oya na vuna e kaya kina na Iperiu, “ia kevaka sa sega ni vakadavei na dra, sa sega ni bokoci nai valavala ca” (Iperiu 9:22).

Ena gauna era voroka kina na Isireli na veiyalayalati, e sotava kina na Kalou e dua na ka mosimosi. Na veiyalayalati e vakarota na mate nei koya e talaidredre, ia na Kalou e lomani ira na Nona tamata. Kevaka me a goleva na Kalou e dua tale na sala ka sega ni via vakaitotogitaki koya e caka cala, sa na sega ni cakacaka na Nona ivunau, sa na yaco na vuravura oqo me lutu sobu tikoga ki na vanua e tawa kilai.

Sa qai soli Koya na Luve ni Kalou me veisosomitaki. Ena Nona a mai mate me sosomitaki keda meda rawata kina nai votavota tawa mudu ka yalataki” (Iperiu 9:15, 26; Roma 3:21-26). Oya, ena Nona laveta cake na vakatabui ni Nonai vunau ia ena gauna vata ga oya e vakabulai ira tiko o ira era voroka na ivunau. Ka na rawa ga ni cakava na ka oqo ena kauveilataki

`Eda na raica rawa vakacava eke na vuna e rui bibi kina nai vunau ki na tukutuku ni kosipeli?`