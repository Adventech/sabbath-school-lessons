---
title:  Kuri ni Vakasama
date:   25/02/2022
---

Wilika na Ellen G. White, “Calvary,” pp. 741–757; “ 'It Is Finished," "pp. 758–764, in The Desire of Ages.

E a vakamacalataka vakaoqo ko Professor Jiri Moskala na ivalavala ni Veilewai vakatovolei. Na Kalou ena sega ni tiko ekea me na vakaraitaka tiko mai na noqu ivalavala ca. Ena cakava, ia ena yasana e duidui, ena Nona dusia taumada na veivakurabuitaki ni Nona loloma kaukauwa e veivakavoui, ki vuravura taucoko, ena vakamacalataka kina na noqui valavala ki Vua na Kalou, me vaka ni o Koya nai vakadinadina ni noqu bula taucoko, na gagadre ni lomaqu, noqu vakanananu, na ka au cakava kei na vanua sa mua tiko kina na noqu bula. Ena vakatakila taucoko. Ko Jisu ena solia nai vakadinadina ni’u a cakava e vuqa sara na cala, ni talaidredre ki na Nona ivunau Tabu, vakatalega kina na noqu sa veivutuni, kerea na veivosoti ka sa vakavoui ena Nona loloma. Ena qai kaya ko Koya, na Noqu dra e sa rauta vinaka na tamata ivalavala ca, na veisau ni nona bula e sa Noqu, na nonai valavala ki vei Au kei ira na tani e sa rui veivakauqeti ka sega ni nanumi koya vakataki koya, e daudina, o koya na Noqu dauveiqaravi vinaka ka yalodina”—“Toward a Biblical Theology of God's Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): p. 155.

“Ena kauveilatai nei Karisito era sa na qai kunea kina ko ira era sa vakabulai kei ira na veika bula yalosavasava na nodra lomavuku kei na nodra na lagata na sere ni marau. Ena laurai na lagilagi ni serau mai ena mata i Jisu sai koya na lagilagi ni loloma e sorovaki koya. Na rarama mai Kalivari ena vakaraitaka ni lawa ni loloma ni guilecavi koya vakataki koya sai koya na lawa ni bula me baleti vuravura kei lomalagi: sai koya na loloma e sega ni vakasaqara na ka me nona ga, ka tiko Vua na Kalou na kenai vurevure; kei koya sa yalomalua ka yalomalumalumu sa vakatakila tiko na nonai tovo o Koya sa tiko ena rarama ka sega ni dua na tamata e torova rawa.”—Ellen G. White, The Desire of Ages, p.19, 20.

**Taro ni Veiwase**

`1. Ena vuqa na gauna sa daukuitaki na tamata me vakacabora na veisoro duidui ki Vua na Kalou me vosoti kina se me vakabulai. Eso era vakacabora na ivalavala rerevaki me vakatotogitaki koya tu kina (lako vakabalavu, etc.), eso ena nodra bula mera veiqaravi, se valavala ni guilecavi koya vakaikoya, etc. Ena rawa vakacava ni okati na veivalavala oqo ena rarama ni Nona sorovaki koya ko Jisu kei na dina ni Vosa ni Kalou ni sa mai vakaoti ena kauveilatai na isoro kecega (Taniela 9:27, Iperiu 10:18)?`

`2. Ena gauna vata ga oya, na cava nai tavi ni soro ki na bula ni tamata vakabauta? Na cava e vakaibalebaletaka ko Jisu ena Nona kaya ni dodonu ki veikeda meda colata na noda kauveilatai ka muri Koya (Maciu 16:24), se na nona kaya ko Paula nai apositolo meda solia na yagoda mei madrali bula savasava ka vinakata na Kalou (Roma 12:1)? Erau veiwekani vakacava nai vakasala nei Jisu (Maciu 16:24) kei Paula (Roma 12:1) kei na Iperiu 13:15, 16?`