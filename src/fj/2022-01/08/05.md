---
title:  Na Veiyalayalati Vou e Daumaka na Kena Vosa ni Yalayala
date:   16/02/2022
---

Eda na temaki meda nanuma ni veiyalayalati vou e vinaka cake na kena vosa ni yalayala ena vakanananu ni levu cake na ka e rawati kina mai na kena ena veiyalayalati makawa (na lomalagi kei na bula tawa mudu, etc.). Na ka dina oya na Kalou e solia nai solisoli vata ga kivei ira na tamata vakabauta ena Veiyalayalati Makawa me vaka na Nona solia ki veikeda (wilika na Iperiu 11:10, 13–16). Ena Iperiu 8:6, na “vosa ni yalayala e uasivi cake” e vosa tiko me baleta na veivosa ni yalayala e duidui.

Na veiyalayalati ena kedrau maliwa na Kalou kei ira na Isireli sai koya nai valavala ga ni kena veisolisoli na vosa ni yalayala ena kedra maliwa. Na Kalou e taura nai matai ni kalawa ka sereki ira na Isireli mai Ijipita qai yalataka ni na liutaki ira ki na Vanua Yalataki.

`Vakatauvatana na L/Yani 24:1–8 kei na Iperiu 10:5–10. Na cava na ka e tautauvata kina kei na ka e duidui kina na vosa ni yalayala e rua oqo?`

Na veiyalayalati ena kedrau maliwa na Kalou kei ira na Isireli e vakadeitaki ena dra. Na dra e vakamiriki ena dela ni cabocabo ni soro kei na rukuna. Ko ira na lewe i Isireli era sa yalataka ni ra na talairawarawa ki na ka kecega e tukuna na Kalou.

“Nai tuvaki ni bula tawa mudu—e sa na vaka ga na kenai tuvaki ena Parataisi ni bera ni bale koi rau na vuda,—talairawarawa vakaoti ki nai vunau ni Kalou, ka yalododonu vakaoti. Kevaka me soli na bula tawa mudu ena dua tale na sala tani, na bula marau ni vuravura taucoko sa na tu ena dua na vanua rerevaki. Na sala ki nai valavala ca e sa na tadola, kei na dewadewa ni leqa, kei na veika rarawa sa na yaco me tawa mudu.”—Ellen G. White, Steps to Christ, p. 62.

Na Kalou e sotava vakavinaka na gagadre ni veiyalayalati vou ena vukuda baleta ni solia mai na Luvena e duabauga me mai bulataka na bula e vinaka sara me na rawa kina ni vakavotukanataki ki Vua na vosa ni yalayala ni ka e solia ki veikeda na vakabauti Jisu. Na talairawarawa nei Jisu e vakadeitaka na vosa ni yalayala ni veiyalayalati (Iperiu 7:22). Ena gadrevi me na Nona solia na Kalou ki vei-Koya na veivakalougatataki ni veiyalayalati, o koya e sa na qai soli ki veikeda. Ko ira era sa tu vata kei Karisito era na marautaka vata kei Koya na veivosa ni yalayala koya. Karua, na Kalou e na solia ki veikeda na Nona Yalo Tabu me vakaukauwataki keda me vakavotukanataki kina na Nonai vunau.

`E sa mai sotava ko Karisito na gagadre ni veiyalayalati; Ena vuku ni ka oya, na kena vakavotukanataki na vosa ni yalayala ni Kalou ki veikeda e sega ni ka me vakatitiqataki. Ena vukei iko vakacava mo na rawa ni kila kina nai balebale ni 2 Koronica 1:20–22? Nai nuinui totoka cava e kunei eke me baleti keda?`