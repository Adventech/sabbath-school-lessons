---
title:  Na Veiyalayalati Vou E Tiko Na Kena Dautataro e Vinaka Cake
date:   15/02/2022
---

`Wilika na Iperiu 8:1–6. Na cava na vuna e Dautataro Vinaka cake kina ko Jisu ni Veiyalayalati?`

Na vosa va-Kiriki ni Dautataro na mesitēs e lako mai na vosa mesos (“e loma”) ka tukuni koya e tucake tu e loma. Na vosa e sa baleta tiko e dua na tamata e sa vakavotukanataki ki vua e vica na ka oqo: (1) me dau vakatulewa ena kedrau maliwa e rua nai to (2) me dauveivakameаutaki se daunivakasala vakabisinisi, (3) mei vakadinadina ena vosa se (4) e dua e tiko me vakadeitaka na kena vakacavari ni dua na veidinadinati.

Na vosa na dautataro (mesites) ena vosa vaka-vavalagi e rui qiqo na kenai vakadewa baleta ni vakanamata tikoga kina nai matai ni rua se tolu ni vosa e vakayagataki tiko ena vosa va-Kiriki. Na kenai vakadewa vaka-Iperiu e vakabibitaka na i ka va ni ka e cakava. E sega ni sucu ko Jisu me dautataro ena vakanananu ni Nona a vakameаutaka na veileti ena kedrau maliwa na Kalou ko Tamana kei na tamata, se na dautataro e vakaduavatataka nai to era sega ni duavata tiko, se e dua nai vakadinadina e vakadeitaka na kena bula tiko ni dua na veidinadinati. Me vaka e vakamacalataka na Iperiu ni ko Jisu nai vakadei ni veiyalayalati vou (Iperiu 7:22). Ena Iperiu na vosa dautataro e tautauvata ga kei na vosa; vakadei. E vakadeitaka ni vosa ni yalayala ni veiyalayalati ena vakavotukanataki.

Na mate nei Karisito e sa laki yaco me taucoko kina na veiyalayalati vou baleta ni sa sotava na vakanananu ni matai ni veiyalayalati vata kei Isireli (ka vaka kina na imatai ni tamata mai Iteni), o koya e sa voroki (Iperiu 9:15–22). Ena vakanananu oqo, ko Jisu nai vakadei ka vakacolata ki Vua na veigagadre kece vakalawa ni veiyalayalati e sa voroki. Dua tale na kena vakanananu, na Nona vakacecerei ko Jisu mai lomalagi e sa vakadeitaka kina ni vosa ni yalayala ni Kalou vei ira na tamata ena vakayacori (Iperiu 6:19, 20). Ko Jisu e vakadeitaka na veiyalayalati baleta ni sa vakatakila oti ni vosa ni yalayala ni Kalou e ka dina. Na Nona vakaturi cake tale ko Jisu mai na mate ka laki vakatikori ena ligana i matau, Sa vakatakila tiko kina ko Tamada ni na vakaturi keda tale ka kauti keda ki Vua.

Ko Jisu na Dautataro e uasivi mai vei Mosese baleta o Koya e veiqaravi tiko ena vale tabu mai lomalagi, ka sa soli Koya mei soro e vinaka vakaoti me baleti keda (Iperiu 8:1–5, Iperiu 10:5–10). E a serau na mata iMosese ena Nonai serau na Kalou (L/Yani 34:29–35), ia ko Jisu nai serau ni Kalou (Iperiu 1:3, Joni 1:14). Ko Mosese e veivosaki vata kei na Kalou ena matanavotu (L/Yani 33:11), ia ko Jisu na Vosa ni Kalou e sa liatamata (Iperiu 4:12, 13; Joni 1:1-3, 14).

`Io, ko Karisito e sa sotava na gagadre ni veiyalayalati me talairawarawa. Ena rarama oqo, na cava nai tavi ni talairawarawa kina noda bula, ka cava na vuna e rui ka bibi tikoga kina?`