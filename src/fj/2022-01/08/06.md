---
title:  Na Veiyalayalati Vou e sa Walia na Leqa ni Lomada
date:   17/02/2022
---

`Vakatauvatanataka mada na vosa ni yalayala ni veiyalayalati vou Jeremaia 31:33 kei Isikeli 36:26, 27. Gaunisala cava e rau duavata kina?`

Nai matai ni lavelave ni veiyalayalati e a vola na Kalou ena vatu raraba ka biu ki na kato ni veiyalayalati (ark of the covenant) mei vakadinadina uasivi ni veiyalayalati ni Kalou ki vei ira na Nona tamata (Lako Yani 31:18, Vakarua 10:1-4). Nai vola oqo e volai ena vatu, ia, ena rawa ni voroki, kei nai vola vivigi, e kaya ko Jeremaia, ni na rawa ni basuraki ka vakamai (Jeremaia 36:23).

Ia ena veiyalayalati vou na Kalou e sa vola na Nonai vunau ena loma ni tamata. Na yalo sai koya na mona, e dua na tiki ni yago e vure mai kina na vakatulewa kei na kilaka (Jer. 3:15, Vakarua 29:4), ka vakauasivi oqo na vanua e caka tiko kina na vakatulewa (Jeremaia 3:10, Jeremaia 29:13).

Na vosa ni yalayala oqo e sega walega ni maroroya nai curucuru ki na kena kilai nai vunau vei ira na tamata kecega. Ia o koya na ka e bibi talega oya me kauta mai na veisau ki na matanitu. Na nodra leqa na Isireli oya ni nodra ivalavala ca e ceuti ena aironi, e na mata ni taiamodi ena dela ni lomadra‚Äù (Jeremaia 17:1). Era sa yalokaukauwa (Jeremaia 13:10, Jeremaia 23:17); Ena vuku ni ka oya. Sa dredre vei ira mera cakava na veika dodonu (Jeremaia 13:23).

E sega ni tukuna tiko ko Jeremaia na veisau ni vunau, baleta ni sega ni nodra leqa na Isireli nai vunau, ia na lomadra. E gadreva na Kalou na nodra yalodina na Isireli mei vakaraitaki ni nodra vakavinavinataka na veika e sa cakava oti na Kalou ki Vua; me vaka, na Nona solia ki vei ira na Vunau e Tini vata kei na itukutuku makawa e cauraka tiko na Nona loloma kei na veikauwaitaki ena vukudra (Lako Yani 20:1, 2). E vinakati ira na Isireli na Kalou mera muria na Nonai vunau mei vakaraitaki ni Nona vinakata na veika vinaka vei ira, na dina e a kunei ena veivakabulai levu mai Ijipita. Na nodra talairawarawa me a ivakaraitaki ni vakavinavina, na vakavotukanataki na dina ni nodra veiwekani.

Na ka oqo e ka dina ki veikeda ena gauna oqo. Na loloma kei na kauwai nei Jisu ena Nona mai mate ena vukuda e sa itekitekivu ni veiyalayalati vou (Luke 22:20). Na talairawarawa dina e lako mai lomada mei vakaraitaki ni loloma (Maciu 22:34-40). Na loloma oqo e ivakatakilakila e duatani duadua ni Nona sa tiko na Yalo Tabu ena nona bula na tamata vakabauta. Na Nona sovaraka ki veikeda na Kalou na Nona loloma ena vuku ni Nona Yalo Tabu (Roma 5:5), o koya e vakatakilai ena loloma (Kalatia 5:22).

`Kevaka mera a lomana na Kalou ko ira na Isireli taumada, se mani kena sega ni kilai na mate nei Karisito, Na cava na vuna eda sega ni lomani Koya kina vakalevu na Kalou mai vei ira? E yaco vakacava na talairawarawa me vakatakila na dina ni loloma oya?`