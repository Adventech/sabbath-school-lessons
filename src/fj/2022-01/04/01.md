---
title:  Ko Jisu na Tuakada Yalodina
date:   15/01/2022
---

### Wilika ena Macawa oqo
V/Soro 25:25–27; Iperiu 2:14–16; Iperiu 11:24–26; 1 Koronica. 15:50; Iperiu 5:8, 9; Iperiu 12:1-4.

> <p>Wiligusu</p>
> “Ia ni sa lewe vata ka dra vata ko ira na gone, sa yaco talega ko koya me vakakina; me vakamalumalumutaki koya kina sa lewa na mate, o koya na tevoro, e na vuku ni mate” (Iperiu 2:14).

Na Iperiu 1 e tukuni Jisu tiko ni Luve ni Kalou, na nodrai liuliu na agilosi, “o koya sa cila kina na nona serau kei na yaloyalo ni nonai tovo” (Iperiu 1:3). Ena Iperiu 2 ko Jisu na Luve ni tamata, “O sa buli koya me uasivi sobu vakalailai ga vei ira na agilose: ka sa ciqoma na yago vakatamata kei na kena malumalumu, me yacova sara na mate” (Iperiu 2:7).

Ena Iperiu 1, na Kalou e kaya ki vei Jisu: “A Luvequ ko Iko” (Iperiu 1:5). Ena Iperiu 2, E sa vakatokai ko Jisu ni taciqu” (Iperiu 2:12).

Ena Iperiu 1, E kacivaka kina ko Tamana na Nonai tutu va-Kalou na Luvena (Iperiu 1:8–12). Ena Iperiu 2, na Nona vakadeitaka na Nona yalodina vei Tamana (Iperiu 2:13).

Ena Iperiu 1, ko Jisu na Kalou, na Dauveibuli, na Dauveimaroroi, kei na Nona cecere. Ena Iperiu 2, ko Jisu na bete levu ni kawa tamata, dauloloma ka yalodina.

Kena isoqoni, nai vakamacala me baleti Jisu ni o Koya e yalodina ka tuakada dauyalololoma e boroi vakavinaka tu enai vakamacala me baleta na Luvena ni o Koya nai vakaraitaki dina ni Kalou na Dauveibuli (Iperiu 1:1-4).

_Vulica na lesoni ni macawa oqo me vakarautaki iko ena Siga Tabu, Janueri 22._