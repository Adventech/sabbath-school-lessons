---
title:  Nai Vakaraitaki ni Veitacini
date:   20/01/2022
---

E dua tale na vuna e ciqoma kina ko Jisu na dagodago ni bula vakatamata ka bula ena keda maliwa oya me na rawa kina ki Vua me vakaraitaka ki veikeda na gaunisala dodonu me bula kina e dua ena mata ni Kalou.

`Wilika na Iperiu 12:1–4. Na gaunisala cava na dodonu meda ciciva kina na cere ni bula Vakalotu?`

Na tikina oqo e kaya ni ko Jisu nai cavacava ni tuvatuva balavu ni bula ni tamata e tuvana sobu nai apositolo mei vakaraitaki ni vakabauta. Na tikina oqo e vakatokai Jisu ni o Koya ena “vakatekivuna ka na sauma talega na noda vakabauta.” Ena vosa va-Kiriki na archegos (“vakatekivuna”) ena rawa talega ni kenai vakadewa na “pioneer.” (kena duru) ko Jisu na duru (pioneer) ni cici cere oqo ena vakanananu ni o Koya e cici tiko e liu vei keda kece sara na tamata vakabauta. Na Iperiu 6:20 e vakatokai Jisu me nodai madamada (forerunner). Na vosa “perfecter” (vakavinakataka) e solia na vakanananu ni ko Jisu e vakabauta na Kalou ena kena e vinaka duadua. Na tikina oqo e vakatavuvulitaka ni ko Jisu na kenai matai me ciciva vata kei keda na cere ka qaqa sara talega kina ko Koya, ka na vakavinakataka na veigacagaca eso me taucoko kina na bula ni tamata vakabauta.

Iperiu 2:13 e kaya: “Sa kaya tale, Au na vakararavi vei koya. Sa kaya talega, Raici au, kei ira na gone sa solia mai vei au na Kalou.” Eke e tukuna kina ko Jisu ni na vakararavi ki Vua na Kalou. Nai tukutuku e salavata kei na itukutuku ena Aisea 8:17, 18. E cavuta nai tukutuku oqo ko Aisea ena gauna e rau vakarerei Juta tiko kina na Vualiku kei Isireli vata kei Siria (Aisea 7:1, 2). Na Nona vakabauta e veibasai saraga kei na lailai ni vakabauta nei Easi na tui (2 Tui 16:5–18). Sa vakauqeti Easi na Kalou me vakararavi ki Vua ka me taroga e dua nai vakatakilakila ni na vakabulai koya (Aisea 7:1-11). Sa yalayala oti ki vua na Kalou, me vakataka na luvei Tevita, ni na taqomaki Easi me vaka ni sa luvena dina. Ia eke na Kalou sa solia tiko ki vei Easi me kerea e dua nai vakatakilakila mei vakadei ni yalayala. Ia ko Easi e sega ni via kerea e dua nai vakatakilakila ka oti e sa qai vakau itukutuku ki vei Tikilaci- pileseri, na tui Asiria, ka kaya, “Koi au na nomu tamata kei na luvemuni” (2 Tui 16:7). Sa dua na ka vakararawa na nona sa digitaka ko Easi me luvei Tikilaci-pileseri ka sega ni luve ni Kalou. Ko Jisu e vakararavi ki Vua na Kalou kei na Nona vosa ni yalayala ni na butuqaqi ira na kena meca ena yavana (Iperiu 1:13; Iperiu 10:12, 13). Na Kalou e sa cakava na yalayala vata ga oya ki veikeda, ia meda vakabauti Koya, me vakataki Jisu (Roma 16:20).

`Eda na vulica vakacava meda solia tiko na noda dina ki Vua na Kalou ena noda digidigi ena veisiga? Na cava nai karua ni digidigi bibi e gadrevi mo na cakava, kei na sala cava ko na rawa ni vakadeitaka tiko kina ni vakaraitaka na vakararavi ki Vua na Kalou?`