---
title:  Kuri ni Vakasama
date:   21/01/2022
---

Na Iperiu 2:13 e tiko kina na vosa nei Jisu ki Vua na Tamana ka tukuni ira tiko na tacina: “Raici au, kei ira na gone sa solia mai vei au na Kalou” (Iperiu 2:13). E kaya ko Patrick Gray ni tikina oqo e vakamacalataki Jisu tiko ni o Koya na dauveitaqomaki vei ira na tacina. Ena matanitu ko Roma e sa dauvakatautaki na kena vakayagataki nai tuvatuva e vakatokai na tutela impuberum ni sa mate na tamadra, “o koya e sa na yaco me na dausolivakasala tiko ena loma ni matavuvale, sa dauvakavuqa ni oira ga na ulumatua tagane, era sa na yaco mera na dauqarauni ira era gone kei na veika era taukena me yacova ni ra sa tamata bula, ka dua nai tavi e sa na vakataqari tale ki vua e ulumatua me ikuri ni ka e qarava, oya na nodra qarauni o ira na tacina gone.”—Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003), p. 126. Sai koya oya na vuna eda vakatokai tiko kina ena Iperiu nida taci Jisu ka luvena talega. Me vaka ni ko Jisu e tuakada o Koya e noda daunivakasala, dauniveisusu ka dauveimaroroi.

“E a lako mai ko Karisito ki vuravura, ena Nona tokara na dagodago yago me matataka na kawa tamata, ka me vakatakila ena veivaluvaluti kei Setani ni Kalou e bulia na tamata, ka semati tu vei Tamana kei na Luvena, ka na rawa ni talairawarawa ki na veigagadre kece va- Kalou.”—Ellen G. White, Selected Messages, book 1, p. 253.

“Ena Nona bula kei na veilesoni kece e vakatavulica, e sa mai vakatakila kina ko Karisito nai vakaraitaki vinaka duadua ni cakacaka ni guilecavi Koya o koya e yavutaki ga mai Vua na Kalou. Na Kalou e sega ni nanumi Koya ga vakataki Koya. Ena Nona a bulia na vuravura kei na Nona maroroya tiko na veika kece sara, o Koya sa sotava tiko na nodra gagade na tani ena veigauna. ‘ni sa vakacabea ko koya na nona mata-ni-siga vei ira na tamata ca kei ira na tamata vinaka, a sa vakatauca mai na uca vei ira na tamata yalododonu, kei ira na tamata tawa yalododonu’ Maciu 5:45. Nai vakaraitaki ni veiqaravi vakaoqo e sa solia na Kalou ki Vua na Luvena. E sa soli ki vei Jisu me liu tiko vei ira na kawa tamata, me rawa nida vulica mai e na Nona itovo se ivakaraitaki nai balebale dina ni veiqaravi.”—Ellen G. White, The Desire of Ages, p. 649.

**Taro ni Veiwase**

`1. E kaya ki veikeda na ivola ni Iperiu ni yaco ko Jisu me tuakada me rawa kina ki Vua me vakabulai keda. Vakasamataka mada oya ena vaknananu ni ka e cakava na Kalou me na rawa ni vakabulai keda kina. Na cava na vuna eda vakatokai kina nida sa cakava e dua na cala vakarerevaki ena gauna eda dau vakanadakua kina na dina levu oqo?`

`2. Na cava na vuna e rui ka bibi kina ki veikeda na Nona sega ni sucu ka volitaki ki nai ko Jisu me vakataki keda (Roma 7:14)? Vakasamataki Mosese mada, ka cava na vuna e rui ka bibi kina vei ira na Isireli na nona sega ni bobula mevakataki ira. E na vukei keda vakacava nai talanoa kei Mosese me rawa nida kila kina na ka e a cakava ki veikeda ko Jisu?`

`3. Dou veiwasetaka vakalevu na ka ena cakava ki na noda bula na veika rarawa. Na cava na vuna e sega ni dodonu kina ki veikeda meda vakananuma tiko ni rarawa, e ka vinaka, ena so na gauna ena daubasika mai kina na vinaka?`