---
title:  Vakalewe ka Vakadra Me Vakataki Keda
date:   18/01/2022
---

Na ivola vei ira na Iperiu e kaya ni Nona mai ciqoma ko Jisu na dagodago vakatamata oya me na rawa kina vei Koya me na matataki keda ka me na rawa talega ni mai mate ena vukuda (Iperiu 2:9, 14–16; Iperiu 10:5–10). Sai koya oqo na yavu ni veivakabulai ka nodai nuinui ena kena rawati na bula tawa mudu.

`Wilika na Maciu 16:17, Kalati 1:16, 1 Koronica 15:50, kei Efeso 6:12. Enai tuvaki ni bula ivalavala ca cava vakatamata e kaya tiko na tikina oqo; vakalewe ka vakadra”?`

Na vosa “vakalewe ka vakadra” e vakabibitaka tiko na lolovira ni tuvaki ni bula vakatamata, kei na kena malumalumu (Efeso 6:12), vakaiyalayala ni kilaka (Maciu 16:17, Kalatia 1:16), kei na yago sa malumalumu me mate (1 Koronica 15:50). Na Iperiu e kaya ni ko Jisu sa yaco me vakataki ira na wekana “ena ka kecega” (Iperiu 2:17). Sa kenai balebale ni ko Jisu e sa yaco me tamata. E sega ni rairai ga se vaka ga na tamata; o Koya e tamata dina me vakataka ga e dua veikeda.

E kaya talega na Iperiu, ni ko Jisu e duidui mai veikeda me baleta nai valavala ca. Matai ko Jisu e sega na cakava e dua nai valavala ca (Iperiu 4:15). Karua, ko Jisu e taukena na dagodago yago vakatamata e dodonu, , sa yalosavasava, sa yalovinaka, sa tawa ca, sa tawase tani maivei ira na tamatai valavala ca” (Iperiu 7:26). Eda tamata ivalavala ca kece, ka vakalairoro ki na ca. Na noda bobula tu ki nai valavala ca e tekivu sara tikoga mai lomada e loma. Eda vakayago ka volitaki tu ki nai valavala ca” (Roma 7:14; kei na Roma 7:15–20). Na dokadoka kei na veivakayavalati ni valavala ca tale eso e sa dauvakavuqa na kena dauvakadukadukalitaka na veika vinaka eda daucakava. Na bula nei Jisu e sega ni vakacacani mai nai valavala ca. ia ena vaka tiko oya. Kevaka me a valavala ca ko Jisu me vakataki keda, ena gadreva talega o Koya e dua nai vakabula. Ia e sa qai lako mai me nodai Vakabula ka mai vakacabora na Nona bula mei soro e sega ni ca e dua na tikina ki Vua na Kalou ena vukuda (Iperiu 7:26–28, Iperiu 9:14).

Sa qai mai vakarusa na kaukauwa ni tevoro ko Jisu ena Nona mai mate me vaka e dua nai soro e sega ni ca ena vuku ni nodai valavala ca, sa yaco kina meda vosoti ka vakaveivinakatitaki tale kei na Kalou (Iperiu 2:14–17). Sa mai tamusuka talega ko Jisu na kaukauwa ni valavala ca ena Nona solia ki veikeda na kaukauwa meda bulataka kina na bula savasava ena vuku ni Nona sa mai vakavotukanataka na veiyalayalati vou ka a yalataka ni kena volai na ivunau e lomada (Iperiu 8:10). Ko Jisu e sa vakadruka na meca ka sereki keda me rawa kina ki veikeda ena gauna oqo meda qaravi Koya na Kalou bula” (Iperiu 9:14). Nai tinitini nei Setani ena qai yaco ni sa cava na veilewai (Vakatakila 20:1–3, 10).

`Me vaka sa tiko veikeda na vosa ni yalayala ni qaqa ena vukui Jisu, ia na cava na vuna eda se walekakai tikoga kina ena ivalavala ca? Na cava e cala tiko, qai vakabibi, ena gaunisala cava eda na rawa ni bulataka kina na veikacivi cecere e yaco ki veikeda ena vukui Jisu Karisito?`