---
title:  Meda Vakavinavinaka
date:   17/03/2022
---

Mai tinia na iwasewase oqo na Iperiu, ena nona dusimaka na ka e dodonu me caka ki Vua na Kalou ena vuku ni veika vinaka kece e sa cakava oti ki veikeda ena noda vakatakila ki vei Koya na noda vakavinavinaka enai vakarau ni noda sokalou.

`Vakatauvatana na Iperiu 12:28 kei na Iperiu 13:15, 16. Gaunisala cava eda na vakatakila kina ki Vua na Kalou na sokalou e vinaka?`

Na kenai vakarau ena veiyalayalati makawa, na gaunisala era vakatakila kina na tamata na nodra sa veivutuni, kei na vakavinavinaka oya na vakacabori ni manumanu, ia na manumanu oqo e sa vakatakarakarataka na vakavinavinaka kei na veivutuni ni lomana o koya e sokalou. Vakamatatataka na Kalou ena Same kei ira na parofita ni ka e vakamarautaki Koya e sega ni dra ni manumanu ia na yalo e caka kina, valavala vinaka kei na yalosavasava nei koya e sokalou (Same 50:7–23, Aisea:11–17).

Ena vuku ni ka oya e sa sureti keda kina ko Paula meda sokalou ki Vua na Kalou ena vale tabu mai lomalagi ena kena vakacabori mai madrali ni vakacaucau, vakatutusa, soli ka ni vakavinavinaka kei na cakacaka vinaka, sai koya na sokalou dina e vakamarautaki Koya. Eda vakacabora tiko na veisoro oqo e vuravura ia era ciqomi mevaka ni vakamarautaka na Kalou mai lomalagi. Nai vakasala oqo e umana vata na veikaci kece e a cakava o vola enai vola taucoko me baleta na vakatusai ni ya ca nei Jisu (Iperiu 3:1, Iperiu 4:14, Iperiu 10:23) kei na Nonai vakasala oya meda tomana tikoga na cakacaka vinaka (Iperiu 6:10–12; Iperiu 13:1, 2, 16).

Na veisureti nei Paula ki vei ira era vakarorogo mera “solia ki Vua na Kalou na sokalou e ciqoma” (Iperiu 12:28) ka sa vakatakila ni ko ira na tamata vakabauta era sa qai matanitu bete vakaturaga dina ena gauna oqo o koya sa vakataucokotaki ka vakatabui ena vuku ni soro nei Jisu (Iperiu 10:10–14, 19–23). Na ka oqo e sa mai vakavotukanataki kina na inaki taumada ni Kalou me baleti ira na Isireli, ni ran a yaco mera matanitu bete o koya ena rawa kina ki Vua me kacivaka nai tukutuku vinaka ni veivakabulai ki vuravura (Lako Yani 19:4–6; 1 Pita. 2:9, 10; Vakatakila 1:6; Vakatakila 5:10).

Na Iperiu 13:1–6 e vakamacalataka na i balebale dina caka vinaka ka vota na veika eda taukena. E kenai balebale na veilomani vakaveitacini, mevaka ga Nona vakatakila ki veikeda ko Jisu na veilomani vakaveitacini (Iperiu 2:11, 12). E kenai balebale na veikauwaitaki, na nodra sikovi o ira era tu e vale ni veivesu se oira era biliraki (Iperiu 13:3), ka drotani mai na veibutakoci kei na kocokoco.

`Na cava sa rui ka bibi kina na kena okati na cakacaka vinaka kei na veiwaseitaka n aka e tu veikeda me tiki ni sokalou ki Vua na Kalou? Ena gauna vata ga oya, na cava na ka ena rawa ni yaco kina na nodai soro vakayalo ki Vua na Kalou me ka vakasisila (Aisea 1:11–17)?`