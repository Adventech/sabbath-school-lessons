---
title:  Kuri ni Vakasama
date:   18/03/2022
---

“Ena gauna ni dua na udolu na yabaki ena kedrau maliwa nai matai kei na ikarua ni tucake tale ena vakayacori tiko kina na veilewai vei ira na ivalavala ca. Ko Paula e dusia tiko na veilewai oqo oqo n aka ena yaco nib era na lesu vakarua mai. Kakua ni lewa e dua na ka me yacova na gauna ena lesu mai kina na Turaga, o Koya ena vakatakila mai ki na rarama na veika e vunitaki tu ena butobuto, ka na qai vakatakila na nanuma ni lomada.' 1 Koronica 4:5. Ko Taniela e tukuna, ena gauna ena lako mai kina o Koya sa Dede sa na Nona bula, sa na qai soli na lewa ki vei ira na yalosavasava nei Koya na Cecere sara' Taniela 7:22. Ena gauna oqo era sa na veliutaki na yalododonu mevaka na tui kei na bete ni Kalou. Ko Joni ena Vakatakila e kaya; “Ia ka’u a raica eso nai tikotiko-vakaturaga, ka ra tiko kina eso, a sa soli vei ira me ia na veilewai... ia era na bete ni Kalou kei Karisito, ka ra na lewa vata kaya ka dua na udolu na yabaki” Vakatakila 20:4, 6. Ena gauna oqo, me vaka sa tukuna oti mai ko Paula, ‘ko ira na yalododonu era na lewai vuravura' 1 Koronica 6:2. Nira sa duavata kei Karisito era sa lewai ira na ivalavala ca nira vakatauvatana tiko na nodrai valavala kei nai vola ni lawa, nai Vola Tabu, ka qai vakatulewataka na veika era beitaki kina me vaka na ka sa caka ena yagona. Oti sa dai soli yani nai totogi e dodonu mera sotava na tamata ivalavala ca, me vaka na nodrai valavala, ka volai koto ena yasa ni yacadra enai vola ni rusa.

Ko Setani talega kei ira na nona agilosi era na lewai mai vei Karisito kei ira na Nona tamata. Ko Paula e kaya: “Dou sa sega beka ni kila ni da na lewai ira na agilose? tikina 3. Ko Juta e kaya: “O ira talega na agilose era sa sega ni tu dei e na nodra i tutu vakaturaga, a ra sa biuta na nodra i tikotiko, sa tauri ira ko koya e na sinucodo tawa mudu, e na butobuto, me yaco mada na siga ni lewa” Jude 6.”—Ellen G. White, The Great Controversy, pp. 660, 661.

**Taro ni Veiwase**

`1. Na cava na ka e vakaraitaka na nodra vakaitavi tiko na yalododonu ena nodra veilewaitaki na tamata ivalavala ca (1 Koronica 6:3, Juta 6) me baleta na Kalou kei na Nona vakatakila vakamatata ki veikeda na Nona vinaka kei na vakatulewa dodonu ena Nona walia nai valavala ca?`

`2. Wilika na Lako yani 32:32, Same 56:8, Same 69:28, Same 139:16, Aisea 4:3, Taniela 12:1, Malakai 3:16, Luke 10:20, Vakatakila 13:8, kei na Vakatakila 17:8. Oqo na veitukutuku eso me baleta nai vola ni Kalou mai lomalagi? Na cava soti e volai ena veivola oqo? Na cava na vuna e rui ka bibi kina na kena maroroi nai tukutuku ni noda tagi (Same 56:8), dua na kenai vakaraitaki? Kevaka e kila na Kalou na ka kecega, na cava nai naki ni veivola kece oqo?`

`3. Na cava na vuna e sa rui ka bibi kina na kena sa mai tini nai tukutuku ena Iperiu vata kei na kena semati ki na vosa ni yalayala ena Taniela 7? Na cava sa rui ka bibi kina nai sema oqo ena iyaloyalo levu ni cakacaka nei Jisu mai lomalagi? Na cava na ka e vakatavulica ki veikeda na Taniela 7 me baleta na veika ca kece e vuravura?`