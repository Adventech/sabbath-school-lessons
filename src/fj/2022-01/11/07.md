---
title:  Kuri ni Vakasama
date:   11/03/2022
---

“Ena vakabauta ko sa yaco rawa kina mo vakataki Karisito, ia ena vakabauta mo tubu cake vei Koya—ena solia kei na taura. Mo solia kece, na lomamu, nomu vakatulewa, nomu veiqaravi,—soli iko ki Vua mo talairawarawa ki na veika kece e gadreva ka dodonu mo na taura kece, Ko Karisito na vakavotukanataki ni veivakalougatataki kecega , me vakaitikotiko e lomamu, ena nomu kaukauwa, nomu yalododonu, nomu dauveivukei tawa mudu, me solia ki vei iko na kaukauwa mo talairawarawa.” Ellen G. White, Steps to Christ, p. 70.

“Ena sega ni kerei keda na Kalou meda vakabauta, kevaka e se sega ni solia ki veikeda nai vakadinadina me yavu ni noda vakabauti Koya. Na Nona bula, Nonai tovo, na dina vakaoti ni Nona vosa, kei na veitukutuku kece e tara na noda vakasama, kei na levu ni veitukutuku tale eso. Ia na Kalou e se sega ni kauta tani na kena na rawa ni yaco na vakatitiqa. Na noda vakabauta ena dodonu me dabe koto ena ivakadinadina, ka sega ena vakatasuasua. Ko ira era gadreva mera vakatitiqa e sa soli ki vei ira na galala; ia vei ira era gadreva vakaidina mera kila na dina era na kunea na levu ni vakadinadina mera yavutaka kina na nodra vakabauta. “E dredre ki na vakasama me vakila vakaoti nai tovo se na cakacaka nei Koya sa cecere sara. E na kaukauwa ni kilaka, na ka Bula Yalosavasava ena dodonu me vakasulumi tikoga ena veika vuni. “Ni ko sa dikeva, ko na kilai koya rawa beka kina na Kalou? Ko na kilai Koya deivaka rawa sa Kaukauwa? Sa cecere vakataki lomalagi; a cava ko sa cakava rawa? Sa matia ko bulu; A cava ko sa kila rawa? Jope 11:7, 8.”—Ellen G. White, Steps to Christ, p. 105.

**Taro ni Veiwase**

`1. E a vola vakaoqo e dua na vuku Lotu Vakarisito: Credo ut intelligam, kenai balebale vaka-Alatini “Au sa vakabauta me rawa kina vei au me’u kila.” Na Iperiu 11:3 e kaya ni “vakabauta eda sa kila. Na cava na kedrai isema na vakabauta kei na kila? Na cava na vuna e liu taumada kina na vakabauta ni bera na kila? Oya, na cava na vuna ena dodonu kina meda tatara taumada yani ena vakabauta, oti sa na qai levu na kila ena basika mai?`

`2. Na kenai balebale va-Kiriki na vosa pistis e rua tiko oya na vakabauta kei na yalodina. Na cava sa rui bibi kina na kenai balebale ruarua oqo ena kena vakasaqarai me kilai nai balebale ni bula ena vakabauta? Na gaunaisala cava era vakatakila kina na tamata ena Iperiu 11 na nodra vakatakila na nodra yalodina, nai vakadinadina ni nodra vakabauta? Eda na cakava rawa vakaevei na kena e tautauvata oya? E dina ga eda sa kila ni vakabauta e Nonai solisoli na Kalou (Roma 12:3), Nai tavi cava meda cakava, ke tiko e dua, ena kena ciqomi kei na kena maroroi nai solisoli oya?`