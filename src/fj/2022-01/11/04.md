---
title:  "Mosese: E Vakabauta na Ka e Sega ni Rairai"
date:   08/03/2022
---

`Wilika na Iperiu 11:20–28. Na cava era cakava na tamata vakabauta oqo? E duavata vakacava na ka era cakava ki nai nuinui kei na veika e sega ni rairai?`

Ko Mosese nai karua ni vakaraitaki levu ena wase ni vola oqo me baleta na vakabauta. Na bula nei Mosese e tekivu ka tini ena rua na ka e a cakava e veisaqasaqa kei na tui. Koi rau na nonai tubutubu erau vunitaki Mosese ena gauna e a sucu kina baleta ni “rau sa sega ni rerevaka nai vakaro ni tui” (Iperiu 11:23), kei na nona biuti Ijipita ko Mosese, “ni sa sega ni rerevaka na lewa ni cudru ni tui” (Iperiu 11:27). Na ka levu duadua e sa qai cakava ko Mosese oya na nona “cata me vakatokai me luvena gonetagane na luvei Fero goneyalewa” (Iperiu 11:24). Ni sa vakatokai o koya ni luvena na luvei Fero goneyalewa, sa kenai balebale ni o koya sa na taura nai tutu vaka-Fero ka tarava. Ia e sa rawarawa ki vei Mosese me biuta vakatikitiki na nona yaco me i liuliu ni dua na matanitu levu ena gauna koya, ia me liutaki ira na bobula era sa sereki—vulagi lako.

`Vakatauvatana na Iperiu 11:24–27 kei na Iperiu 10:32–35. Na cava na ka e tautauvata kina nai kedrai tuvaki na volai tiko ena Iperiu kei na veika e lako curuma ko Mosese?`

E rogo ko Mosese ena vuku ni nona sa rawa ni raibaleta na vosa ni yalayala ni tui kei Ijipita ka raica na veika e tawa rairai, oya na vosa ni yalayala ni Kalou. Na Iperiu e kaya na ka bibi duadua oya ni ko Mosese e raica tiko nai sau, ka sega ni yau kei Ijipita. Nai sau oqo e tautauvata ga kei nai sau e cavuti tiko ena Iperiu 10: 35, o koya sa yalataka oti tu na Kalou ki vei ira kece na tamata era sa vakabauti Koya.

Na vosa nei Paula me baleta na digidigi nei Mosese e vakabauti ni voqa sara vakaukauwa ki vei ira era a wilika taumada. O ira era vosota tiko na vakalelewa kei na veivakacacani ena vuku ni nodra vakabauti Karisito. Era sa vakasaurarataki ka vakayalia na veika era taukena (Iperiu 10:32–34). Eso era biu ki vale ni veivesu (Iperiu 13:3). Ena yasana ka dua, ko Mosese e digitaka me vakacacani vata kei ira na tamata ni Kalou, ena nona veisautaka na iyau mai Ijipita ena nona colata na veivakacacani ni veitokani vata kei Karisito baleta ni vakabauta ni sa levu cake na kenai sau e vakarautaka ko Jisu Karisito ni vakatauvatanitaki kei nai yau e rawa ni solia ko Ijipita.

`Na cava eso na leqa ko sotava tiko ena vuku ni nomu vakabauta? Na cava na ka mo biuta tani? Cava na vuna e rui bibi kina na isau kevaka ko sega tiko mada ga ni raica ena gauna oqo?`