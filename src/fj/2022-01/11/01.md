---
title:  Ko Jisu, e Vakatekivuna ka Sauma na Noda Vakabauta
date:   05/03/2022
---

### Wilika ena Macawa oqo: : Iperiu 10:35–39, Roma 1:17, Iperiu 11, Josua 2:9–
11, Iperiu 12:1-3.

> <p>Wiligusu</p>
> “Ka me da vakaraici Jisu, o koya sa vakatekivuna ena sauma talega na noda vakabauta; o koya, e na vuku ni marau sa viritu e matana, sa vosota na kauveilatai, ka sa sega ni madua ni sa vakalialiai kina, a sa qai tiko sobu ko koya e na liga i matau ni tikotiko-vakaturaga ni Kalou” (Iperiu 12:2).

Na Iperiu 11 kei na 12 e rua na wase e taleitaki vakalevu enai vola oqo. E rau vakamacalataka na bula ni tamata Lotu Vakarisito era tudei ena nodra vakabauta ka ra na taura na kenai sau. Erau vakamacalataka talega nai yaloyalo ni nodra vakabulai na tamata ena nodra maroroya na nodra vakabauta ena veigauna sa oti, dina ga nira sotava tiko na rarawa, ia era se sega tiko ni taura na kenai sau.

Baleta nai talanoa e mai tini talega ki veikeda, ka sega vei ira ga. Oi keda nai vakacava ni cakacaka oqo. Nai yaloyalo oqo ena mai tini ena noda sa curuma ka ciciva nai otioti ni wavoki ni cici oqo kei na Nona sa na dabe tiko mai enai cavacava ni vanua, ena liga imatau ni Kalou ko Jisu. Ena solia na veivakayaloqaqataki ka vakatalega kina nai vakaraitaki uasivi duadua ni kena cicivi na cere. O Koya nai vakadinadina uasivi duadua, ni ka dina nai sau se cocovi, ka ni sa ciciva oti ka sa dolava ki veikeda na sala (Iperiu 6:19, 20; Iperiu 10:19–23).

Na Iperiu wase 11 e vakamacalataka ni vakabauta sai koya na kena vakanuinuitaki na vosa ni yalayala ni Kalou, dina ga nida sega tiko ni se bau raica. Na lesoni oqo ena cereka ki veikeda se cava na vakabauta ka na rawati vakacava ena vuku ni kenai yaloyalo taumada, vakauasivi ena kenai yaloyalo e vakaraitaka ko Jisu, o Koya sa vakatekivuna ena sauma talega na noda vakabauta” (Iperiu 12:2).

_Vulica na lesoni ni macawa oqo me vakarautaki iko ena Siga Tabu, Maji 12._