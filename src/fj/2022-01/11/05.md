---
title:  Ena Vakabauta ko Reapi kei nai Vakakacegu
date:   09/03/2022
---

`Wilika na Iperiu 11:31 kei na Josua Joshua 2:9–11. Na cava na vuna e okati vata tiko kina ko Reapi na dautagane ena yacadra na vakalougatataki enai tikina oqo?`

E vakabauti ni sega ni namaki me na basika na yacai Reapi ena veiyaca e kunei tiko ena Iperiu 11. Ko Reapi e dua vei rau na marama e cavuti na yacana. O koya e katini enai tuvatuva ni veiyaca era volai, nai matai ko ira na qase kei ira na petiriaki vei ira na Isireli, ka ra okati tu mera yalododonu. Ni yaco mai ki vua, eda kunea ni sega walega ni yalewa ia e dautagane ka kai matanitu ki sau.

Na ka e veivakurabuitaki sara kina vakalevu oya ni o koya e okati tiko enai ulutaga se vutuka cecere ni wase ni vola. Nai tuvatuva e tuvanaki sara vakavinaka. Nai talanoa e tekivutaki ena kena vakayagataki na vosa e rairai gogo oya “ena vakabauta.” Na kenai tukutukuni rawarawa oya “Ena vakabauta na ka oqo kei na ka oya, se “Ena vakabauta na ka oqo kei na ka oya e yaco kina na vei ka oya kei ka oqo. Nai vakaraitaki gogo oqo e laki tosoya cake na nanamaki me raici na vatuka ni talanoa oya “ena vakabauta sa liutaki ira kina na tamata ko Josua ki na vanua yalataki”

Ia e sega ni o koya oya na ka e tukuna tiko na tikina oqo. Sa oti yani ko Josua, ka sa taura na nonai tutu o koya na dautagane. Ni oti na cavuti ni yaca i Reapi, nai yaloyalo ni gogo e sa mai tini tu vakasabalia vata kei na “cava tale me’u kaya?” (Iperiu 11:32). Oti, sa qai tuvana sobu ko Paula eso na yaca kei na ka e a yaco ka a sega ni vakamacalataka vakamatailalai.

Na cakacaka ni vakabauta nei Reapi oya na nona sa rogoca, vakabauta, ka talairawarawa kina, e dina ga ni se bera ni raica. O koya e sega ni raica na mate ca mai Ijipita, se na veivakabulai ena Wasa Damudamu, se na drodro mai ni wai ena vatu, se na lutu mai ni madrai mai lomalagi; ia, e vakabauta. O koya e dua nai vakaraitaki vinaka vei ira na Iperiu, era se bera ni rogoci Jisu me vunau se raici koya me cakava e dua na cakacaka mana, ka vaka talega kina ki veikeda.

“Ko Reapi na dautagane ka tiko voli ga ena yasa ni bai kei Jeriko. E a vunitaki rau e rua na yamata vuni rau a talai me rau laki raica na kena yadravi na korolevu. Ena vuku ni nona yalovinaka a vunitaki rau kina, kei na nona sa vakadinadinataka ni sa vakabauta na Kalou, e rau sa yalataka ki vua na yamata vuni ni na vakabulai ko koya kei ira na lewe ni nona matavuvale ena gauna ena kabai kina vakaivalu ko Jeriko.”—Introduction to Rahab found in Daughters of God, p. 35.

Kuria ko Paula (Iperiu 11:35–38) kei nai tuvatuva ni veika dredre e lewe vuqa era sota-kaya. Nai vosavosa “a ra sa bese ga ni ciqoma na veivakabulai” (Iperiu 11:35) e vakaraitakataka me kakua baleta nira sa raica tu na kenai sau mai Vua na Kalou. E dina ga nida a sega ni raica na veika oqo ni a yaco (na ono na siga ni veibuli, na Lako Yani, na kauveilatai nei Jisu Karisito), na cava e sa rui levu kina na vuna vinaka e dodonu meda vakabauta kina.?