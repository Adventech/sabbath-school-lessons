---
title:  Ena Vakabauta ko Eparama
date:   07/03/2022
---

Na Iperiu e vakamacalataka ni vakabauta sai koya na vakanuinuitaki, e vaka ni sa vakaraitaki na veika sa tawa kune” (Iperiu 11:1). Sa qai tuvana sobu na yacadra na tamata yalodina ena kedra ivola tukutuku na Isireli, o ira era vakatakila nai balebale dina ni vakabauta ka vakatakila na veigaunisala era vakavotukanataka kina na vakabauta oya ena veika era cakava.

`Wilika na Iperiu 11:1-19. Na cava era cakava na qaqa ni vakabauta oqo me vakatakila kina na nodra vakabauta? Gaunisala cava e laki duavata kina na ka era cakava kei na kena nuitaki na veika e sega ni kune?`

De rairai ko Eparaama e dua e uasivi duadua na nona bula ena wase ni vola oqo. Nai otioti ni nona matanataka ko Eparaama na nona vakabauta e rui veivukei sara vakalevu me baleta na ibalebale dina ni vakabauta.

Na Iperiu e vola ni Nonai vakaro na Kalou ki vei Eparaama me vakacabori Aisake me isoro e vaka me solia e dua na loma tarotaro ena vuku ni Nona vakatulewa na Kalou (Iperiu 11:17, 18). E sega walega ni luvei Eparaama ko Aisake. Ko isimeli e nona ulumatua, ia na Kalou e sa tukuna oti ki vei Eparaama me ciqoma na gagadre nei Sara me vakatalai Isimeli kei na tinana tani baleta na Kalou ena maroroi rau kei ira na luvei Aisake era na kawa nei Eparaama (Vakatekivu 21:12, 13). Ena wase ka tarava, sa kaya kina na Kalou ki vei Eparaama me vakacabori Aisake mei soro kama. Nai vakaro ni Kalou ena Vakatekivu wase 22 e vaka me veibasai kei na vosa ni yalayala ni Kalou ena Vakatekivu 12–21.

Mai cava na Iperiu ena veivakurabuitaki ni nona a walia ko Eparaama na loma leqa a tu vua ena nona sa mai vakadeitaka ni Kalou ena vakabulai Aisake, ni oti na nona vakacabori koya. E rui veivakurabuitaki na ka oqo baleta ni sega ni dua e sa bau bula tale mai na mate. De rairai na nona sa kilai Koya vakavinaka na Kalou ena veigauna sa oti ko Eparaama e sa laki vakavuna me talairawarawa kina ki nai vakaro oya. Na Iperiu 11:12 e kaya ni ko Aisake e kunekunetaki ena kaukauwa ni Kalou mai vua e dua e sa vaka na mate.” Ko Paula e kaya talega ni dina ga ni ko Eparaama e sa vinaka cake na mate kei Sara e yava, ko Eparaama e sa vakabauta nai nuinui ni na yaco me tamadra e vuqa na veimatanitu, baleta ni vakabauta ni Kalou ena solia na bula ki na mate ka vosa ga sa yaco me vakavotukana kina na ka e sega” (Roma 4:17–20). De sa kilakasamitaka tiko ko Eparaama ni kevaka e sa solia oti na Kalou ki vei Aisake na bula mai na mate ena so na kena vakanananu, ena rawa ni na cakava tale. Ena Nona veiliutaki na Kalou ena veigauna sa oti, sa raica tu ko Eparaama na ivakaraitaki ni na rawa ni cakava tale ena gauna mai muri.

`Na cava na vuna e sa rui bibi kina na noda vakananuma na Nona veiliutaki na Kalou ena veigauna sa oti me vakamaucokonataka tiko na noda vakabauta kei na vakararavi ki Vua ena gauna oqo?`