---
title:  Ko Jisu e Solia na Vakacegu
date:   22/01/2022
---

### Wilika ena Macawa oqo
Vakatekivu 15:13–21; Iperiu 3:12–19; Iperiu 4:6–11; Iperiu 4:1,3,5, 10; Vakarua 5:12–15; Iperiu 4:8–11.

> <p>Wiligusu</p>
> “O koya oqo sa vo tiko e dua nai vakavakacegu me nodra na tamata ni Kalou” (Iperiu 4:9).

Na Iperiu 1 kei 2 erau vakanamata vakatabakidua ena Nona sa vakatikori ko Jisu ki nai tutu ni veiliutaki ka me veivakabulai ki vei ira na tamata ni Kalou. Ena Iperiu 3 kei 4 erau sa vakamacalataki Jisu ni o Koya ena solia na vakacegu ki veikeda. Ena vakaibalebale sara nai tagede ni ka sa yaco tiko mai ena gauna eda na vakananuma lesu kina na vosa ni yalayala ni veiyalayalati ni Kalou ni na solia ki vua na tui yalataki kei ira na nona tamata na vakacegu mai na ligadra na kedra meca (2 Samuela 7:10, 11). Na vakacegu ena rawa ni noda ena gauna oqo ena vukui Jisu ena Nona sa dabe tiko ena liga matau ni Kalou.

Ni vakamacalataka na vakacegu na ivola ni Iperiu, oya e vosa tiko me baleta na vakacegu e Nona na Kalou ka vakatalega kina na vakacegu ena Siga ni Vakacecegu (Iperiu 4:1-11). Na vakacegu oqo e tauyavutaka na Kalou, ka ni Nona ga, ia sa vakarautaki tu ki vei Atama kei Ivi. Nai matai ni Siga ni Vakacecegu sa koya na kena lako curumi na vinaka sara vata kei Koya e rawa ni solia na vinaka sara. E sa yalataka talega na Kalou na vakacegu ni Siga ni Vakacecegu o koya ena kauta lesu tale mai na vinaka sara, ena vuku ni kena sa maroroi vakavinaka na Siga ni Vakacecegu.

Ena gauna eda sa maroroya kina na Siga ni Vakacecegu, e sa vakananumi keda ni Kalou e sa cakava na veika e vinaka kece sara me baleti keda ena gauna a bulia kina na vuravura kei na gauna e a vakabulai keda kina ena kauveilatai. Na kena maroroi vakavinaka ni Siga ni Vakacecegu e dusi keda lesu tale tiko ki na veibuli, e solia ki veikeda na iyaloyalo ni vuravura ca oqo, ki na vuravura e sa yalataka oti tu na Kalou mai liu.

_Vulica na lesoni ena macawa oqo me vakarautaki iko ena Siga Tabu, Janueri 29._