---
title:  Curu ki na Nonai Vakavakacegu
date:   26/01/2022
---

`Wilika na Iperiu 3:11 kei Iperiu 4:1, 3, 5, 10. E vakamacalataka vakaevei na Kalou nai vakavakacegu e sureti keda tiko kina meda curuma?`

Na vakaro ni Siga ni Vakacecegu ena Lako Yani 20:8-11 kei na nona tokaruataka tale ko Mosese ena Vakarua 5:12-15 e sa sureti keda tiko meda vakananuma na veika e sa cakava ki veikeda na Kalou. Me vaka eda sa raica oti, ni veika e sa vola na Kalou ena vatu raraba e dusia tiko ki vei keda ki nai cavacava ni Nona cakacaka ni veibuli (Lako Yani 31:18; 34:28). Ena Vakarua era sa vakaroti na Isireli mera maroroya na Siga ni Vakacecegu ena vakanananu ni Nona sa mai vakacavara na Kalou na Nona cakacaka ni veisereki, ena veivakabobulataki mai Ijipita. Nai lakolako mai Ijipita e dusia tiko na veisereki mai nai valavala ca o Koya e a mai vakacavara na Karisito ena kauveilatai ena Nona a kaya “sa oti” (Joni 19:30). Sa Siga ni vakacecegu e rua tiko na kalougata e tiko kina, ka vakaibalebale sara ki vei ira na Lotu Vakarisito.

`Wilika na Iperiu 4:9-11, 16. Na cava eda sa kacivi kina meda cakava?`

Na vakacegu ni Siga ni Vakacecegu e marautaki kina na Nona sa vakaotia na Kalou na Nona cakacaka ni veibuli (Vakatekivu 2:1-3, L/Yani 20:8–11) se veivakabulai (Vakarua 5:12–15). E tautauvata ga kei na kena a marautaki na Nona sa vakaturagataki ko Jisu ena vale tabu mai lomalagi ni sa mai vakacavara na Nona sorovaka nai soro e vinaka sara ena vuku ni noda bula tawa mudu (Iperiu 10:12–14).

Rogoca, e vakacegu walega na Kalou ena gauna sa vakadeitaka kina na noda tiko vinaka. Ena gauna ni veibuli, e sa qai vakacegu na Kalou ni sa bulia oti na vuravura. E muri, e sa qai laki vakacegu walega ena vale ni soro na Kalou ni sa rawati na vanua a vosa ni yalayalataka tu vei Eparaama ena qaqa nei Tevita ka ra “tiko vinaka na Isireli” (1 Tui 4:21–25 vakatauvatana kei na L/Yani 15:18–21, Vakarua 11:24, 2 Samuela 8:1–14). Sa tiko na vale ni Kalou me tara mo Nona kevaka walega era sa vakavaletaki ira vakataki ira na Isireli kei ira na tui.

`Ena rawa vakacava ni curuma na Nona ivakavakacegu ena gauna oqo? Oya, ena rawa vakacava ki veikeda ena vuku ni vakabauta meda vakacegu ena veivakadeitaki ni bula tawa mudu e noda ena vukui Karisito, ka sega ni tiko veikeda?`