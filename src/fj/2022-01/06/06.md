---
title:  Na Bete Tawa Cala
date:   03/02/2022
---

`Wilika na Iperiu 7:26. Cava e lima nai valavala ni bula nei Jisu ena tikina oqo?`

Ko Jisu e “yalosavasava.” E kenai balebale ni sega ni dua na cala nei Jisu ena nodrau veiwekani kei na Kalou (Iperiu 2:18; Iperiu 4:15; Iperiu 5:7, 8). Na vakadewa makawa va-Kiriki ni lavelave oqo ena Veiyalayalati Makawa, e vakayagataka na vosa va-Kiriki vata ga oya me vakamacalataki ira era vakadeitaka tiko na nodra veiyalayalati ni veiwekani vata kei na Kalou, ka vakatalega kina ki vei ira na tani.

Ko Jisu e “tawa cala.” E savasava tu ga ka sega ni tarai Koya na ca, dina ga ni a dauveretaki ena veiyasana kecega (Iperiu 4:15, Iperiu 2:18). Na bula tawa cala nei Jisu e rui ka bibi ena Nona cakacaka vakabete. Ena veiyalayalati makawa e gadrevi kina nai soro e sega na tikina e ca me ciqoma kina na Kalou (V/Soro 1:3, 10). Na bula ni talairawarawa vakaoti nei Jisu ena gauna ni Nona bula e vuravura sa rawa kina me vakacabori Koya mei soro e vakadonuya na Kalou (Iperiu 9:14).

Ko Jisu e a tawasei tani mai vei ira na tamata ivalavala ca ena gauna a lako cake kina ki lomalagi. Na vosa va-Kiriki e kaya ni sai koya oqo nai tuvaki ni bula nei Jisu ena gauna oqo, ka a tekivu ena dua na tiki ni gauna. Ko Jisu e vosota na veivakasewasewani mai ira na tamata ivalavala ca ena gauna ni Nona bula voli e vuravura, ia e a gumatua ka sa laki vakatikori ena ligai matau ni Kalou (Iperiu 12:2, 3). Ko Jisu e tawasei mai vei ira na ivalavala ca ka sa sega na Nona cala (Iperiu 4:15).

Ko Jisu e Cecere ... vei lomalagi. Na kenai balebale oya ko Jisu e cecere mai na veika kecega e kilai rawa. O Koya e duavata kei Koya na Kalou. Ena Same na Kalou e cecere cake mai vei lomalagi” (Same 57:5, 11; Same 108:5).

Ko Jisu e tamata vakaoti, ia e sega ni tamata ivalavala ca me vakataki keda (Iperiu 2:14–16, Iperiu 4:15). Ko Jisu e vinaka taucoko, e sega ena vuku ni Nona sega ni valavala ca, ia e baleta ni sega ni vakacacani enai valavala ca me vakataki keda. Baleta ni o Koya e tamata talega, sa yaco talega o Koya me noda ivakaraitaki. E vakatakila ki veikeda na gaunisala meda ciciva kina na cere ni bula oqo (Iperiu 12:1-4). O Koya nai vakaraitaki meda vakadadamuria (1 Pita 2:21-23). Baleta ni o Koya e yalosavasava, sa yalovinaka, sa tawa ca, sa tawase tani maivei ira na tamatai valavala ca” (Iperiu 7:26), sa yaco o Koya me noda i Vakabula, ka sa rawa ki veikeda meda vakadadamuria na Nonai tovo.

`E dina ga ni tamata me vakataki keda ko Jisu, ia e sega ni valavala ca. Eda na ologa rawa vakacava ena noda vakanananu na vakasama e veivakurabuitaki oqo? Vakasamataka mada na rui savasavga! Cava na vuna? Ena dodonu beka me soli vakailoloma ki veikeda na vosa ni yalayala ni Nona yalosavasava oya me noda ena vakabauta ka me na vukei keda meda vakadeitaka na noda bula tawa mudu?`