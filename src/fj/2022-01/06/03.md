---
title:  Me Vakataki Melikiseteki
date:   31/01/2022
---

`Wilika na Vakatekivu 14:18–20 kei na Iperiu 7:1–3. Ko cei ko Melikiseteki, ka gaunisala cava e laki vakatakarakarataki Jisu kina?`

Ko Melikiseteki e tui ka bete talega. O Koya e uasivi cake mai vei Eparaama, ka ni laki soli katini tiko ki vua ko Eparaama. E vaka-kina ko Jisu ni o Koya na Tui ka bete talega (Iperiu 1:3); na duidui ga mai vei Melikiseteki oya ko Jisu e sega na Nona cala (Iperiu 7:26–28).

Na Iperiu 7:15 e vakamacalataka ni ko Jisu e bete me vakataki Melikiseteki. Sai koya oqo nai balebale ni ka e kaya tiko na Iperiu “me vakataki Melikiseteki” (Iperiu 5:6). Ko Jisu e sega ni sosomitaki Melikiseteki, ia na Nona cakacaka vakabete e tautauvata kei Melikiseteki.

Ko Paula e kaya ni ko Melikiseteki e sega na tamana, tinana, kawa, sucu kei na mate. Eso era vakatututaka ni ko Melikiseteki na liatamata nei Jisu ena gauna nei Eparaama. Ia na vakanananu oqo e sega ni sotava na veika e kaya na Iperiu. Ko Melikiseteki e via tautauvata ga kei Jisu ka kenai balebale ni o koya e duidui mai vei Jisu (Iperiu 7:3).

E tukuni ni ko Melikiseteki e dua na ka bula mai lomalagi, ia na ka oqo ena vakaleqa nai le ena Iperiu. Kevaka me sega na tamai Melikiseteki, na tinana, nonai tekitekivu se tinitini o koya sa rawa ni vaka na Kalou vakataki Koya. Na ka oqo e na vakavuna e dua na leqa. Na cakacaka vakabete nei Melikiseteki ena ulabaleta na cakacaka ni veiqaravi nei Jisu. Kevaka sai koya oqo na ka e kaya tiko na Iperiu, “ena yaga vakacava me tubu e dua tale na bete” (Iperiu 7:11)?

Ia, na Iperiu e vakayagataka na galu ni Vola Tabu me baleta na sucu, mate, kei na kawa nei Melikiseteki me tarai cake kina na ivakatautauvata ni cakacaka vakabete nei Jisu (Vakatekivu 14:18–20) ka vakatakila ni ko Jisu e tawa mudu. Vakalekaleka, ko Melikiseteki na nodra tui ka bete na kai Kenani ka veiqaravi me vakataki Karisito.

“Sai Karisito e vosa mai vei Melikiseteki, na bete nei koya na Kalou sa Cecere sara. Ko Melikiseteki e sega ni ko Karisito, ia o koya na domo ni Kalou e vuravura, e matataki Koya na Tamada. Kei na veitabatamata ena veigauna sa oti, e vosa tiko kina ko Karisito; ko Karisito e liutaki ira tiko na Nona tamata ka ra yaco me rarama ki vuravura.”—Ellen G. White, Selected Messages, book 1, p. 409.

`E vakatavulici keda vakacava nai tukutuku kei Melikiseteki me baleta na cakacaka ni Kalou ena kedra maliwa e se sega ni bau dua na daukaulotu me vunau ki vei ira?`