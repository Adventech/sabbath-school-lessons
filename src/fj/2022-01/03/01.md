---
title:  Ko Jisu na Gone Yalataki
date:   08/01/2022
---

### Wilika ena Macawa oqo
Aisea 2:2, 3; Iperiu 1:1-4; Lako Yani 24:16, 17; Aisea 44:24; Iperiu 1:10; Luke 1:31, 32; Iperiu 1: 5.

> <p>Wiligusu</p>
> “ia sai koya na Luvena sa vosa kina vei keda ko koya, e na gauna mai ki muri oqo; o koya sa lesia ko koya mei taukei ni ka kecega, o koya sa bulia talega kina na vuravura kecega; } o koya sa cila kina na nona serau kei na yaloyalo ni nonai tovo” (Iperiu 1:2, 3).

Ni oti ga na nodrau ivalavala ca ko Atama kei Ivi, sa yalataka sara na Kalou ki vei rau e dua na coke,” a Gonetagane o koya ena vakabulai rau mai vua na meca, vakasuka lesu na veika rau sa vakayalia, ka vakavotukanataka nai naki ni nodrau a buli (Vakatekivu 3:15). Na Gonetagane oqo ena matataka ka vakabulai rau ena Nona taura nai nodrau itutu ka vakauasivi ena Nona na vakarusa na gata.

“Ena gauna erau rogoca kina ko Atama kei Ivi enai matai ni gauna na vosa ni yalayala, erau sa vakasaqara sara na kena vakavotukanataki vakatotolo. Erau ciqoma ena marau na imatai ni luvedrau, ena vakanuinui ni o Koya nai Vakabula. Ia na vakavotukanataki ni vosa ni yalayala e dei tu ga.”—Ellen G. White, The Desire of Ages, p. 31. E muri sa qai laki vakadeitaki vei Eparama. Bubului kina ki vei Eparaama na Kalou ni na basika mai vua e dua na ‘coke,' a Gonetagane era na vakalougatataki kina na veimatanitu ena vuravura oqo (Vakatekivu 22:16–18, Kalatia 3:16). Ka cakava vakatalega kina na Kalou ki vei Tevita. Ena Nona yalataka ki vei Tevita ni ko ira na nona kawa, ena lumuti ira na Kalou mera sa luvena dina ka tauyavutaki ira mera turaga dodonu vei ira na tui kei vuravura (2 Samuela 7:12–14, Same 89:27–29). E dua na ka eratou a sega tu ni namaka ko Atama kei Ivi, Eparaama se ko Tevita, ni o Koya na nodrai Vakabula gonetagane oqo sai Koya na Kalou vakataki-Koya.

_Vulica na lesoni ni macawa oqo me vakarautaki iko ena Siga Tabu, Janueri 15._