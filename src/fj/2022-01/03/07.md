---
title:  Kuri ni Vakasama
date:   14/01/2022
---

Na Nona lako mai ko Jisu vaka Luve ni Kalou ki na vuravura oqo e sa vakavotukanataki kina e vuqa sara na ka ena gauna vata ga oya. Me vaka ni o Koya na Luve ni Kalou, ko Jisu e lako mai me mai vakatakilai Tamana ki veikeda. Ena ka e cakava kei na Nona vosa sa vakatakila kina ko Jisu nai yaloyalo dina nei Tamana kei na vuna ena rawa kina ki veikeda meda vakabauta ka talairawarawa ki Vua.

E lako talega mai ko Jisu me vaka ni o Koya na Gone a yalataki vei Tevita, Eparaama kei Atama, o koya e sa yalataka tu na Kalou ni na vakadruka na meca ka liutaka na vuravura. E lako mai ko Jisu me mai taura nai tutu ni veiliutaki nei Atama kina kawa tamata ka me na vakavotukanataka na inaki dina e vakarautaka tu na Kalou ena vukudra (Vakatekivu 1:26–28, Same 8:3–8). E lako mai ko Jisu me mai veiliutaki vakadodonu ena vuravura oqo. Na ka e sa dauvinakata tu na Kalou ena veigauna.

“Na vosa a cavuti ki vei Jisu mai na Joritani, “Oqo na Noqu Gone ni toko, o koya au sa dauvinakati Koya vakalevu,' e sa mai ciqomi kina na kawa tamata. Na Kalou e vosa ki vei Jisu ni o Koya e matataki keda tiko. Ena vuku ni noda ivalavala ca kece kei na malumalumu, eda na sega ni biutani kina me vaka e dua na ka e tawayaga. “o koya sa lomani keda kina ko koya e na vukuna na Daulomani:' (Efeso 1:6). Na lagilagi e tiko vei Karisito e sa yalataki kina na loloma ni Kalou ki veikeda...Na rarama e lutu sobu mai ka cilava na noda iVakabula, ena cilavi keda kevaka eda na masuta na veivuke ni kena vorati na veitemaki. Na domo e a voqa ki vei Jisu e kaya tiko ki na vei yalo vakabauta kecega, “Sai koya oqo na Noqu gone ni toko, Au sa dauvinakati koya vakalevu”—Ellen G. White, The Desire of Ages, p. 113.

**Taro ni Veiwase**

`1. Eda sa vulica mai ni noda kila vakavinaka na vosa nei Jisu kei na ka e cakava e sa na vukei keda meda kilai Koya vakavinaka na Kalou, ko Tamada. Na cava eso na ka ko na rawa ni cakava me na vakavinakataka cake na nomu veiwekani vata kei na Kalou ko Tamada?`

`2. Eda sa vulica ni gaunisala e vosa ka ciqomi Jisu kina na Kalou, sai koya sara talega oya na ka e via cakava ki veikeda. Na cava e kaya ni dodonu meda na cakava talega ki vei ira na tani?`

`3. Dou veitalanoa na kena sa rui bibi na tawa mudu ni Kalou. Na cava na ka ena yali kevaka eda vakabauta ni ko Jisu e dua ga na ka buli, me vakataki keda, ia ko cei e lako ki na kauveilatai? Veidutuitaka na vakanananu oya vata kei n aka dina ni ko Karisito na Kalou tawa mudu, ka sai koya vakataki Koya a lako ki na kauveilatai. Na duidui levu cava e tiko ena kedrau maliwa na rua na vakanananu oya?`

`4. Ena nomu kalasi, dou veivosakitaka na soli ni veivakarokorokotaki ki Vua na Kalou. Wilika na Vakatakila 14:7. Gaunisala cava e tiko tiko kina ni dina ena gauna oqo kei na itukutuku ni agilosi e lewe tolu na vakarokoroko ki Vua na Kalou?`