---
title:  O Koya nai Yaloyalo ni Nonai Serau ni Kalou
date:   11/01/2022
---

`Wilika na Iperiu 1:2–4. Na cava eso na ka e vakatavulica ki veikeda na veitikina oqo me baleti Jisu?`

Ena wasewase oqo eda na raica vakatabakidua kina na tikina e kaya, “3 o koya sa cila kina na nona serau kei na yaloyalo ni nonai tovo” (Iperiu 1:3).

`Wilika na Lako Yani 24:16, 17; Same 4:6; Same 36:9; kei na Same 89:15. E vukei keda vakacava na veitikina oqo meda kila kina na cava nai serau ni Kalou?`

Ena Veiyalayalati Makawa, nai serau ni Kalou e vakatauvatanitaki ena Nona sa laurai ni sa tiko vata voli kei ira na Nona tamata (L/Yani 16:7; L/Yani 24:16, 17; V/Soro 9:23; T/ Lekutu 14:10). Ena rarama se ena kenai yaloyalo.

Na vosa ni Kalou e kaya ki veikeda ni ko Jisu na rarama e a lako mai ki vuravura me mai vakatakila nai serau ni Kalou (Iperiu 1:3; Joni 1:6–9, 14–18; 2 Koronica 4:6). Vakasamataka mada, ena Nona a basika ko Jisu ena ulunivanua ni veivakamataliataki, “A sa matalia na yagona e matadratou; a sa serau na matana me vaka na mata-ni-siga, ka sa vulavula mai na nonai sulu me vaka na rarama” (Maciu 17:2).

Me vaka ga na kena sega ni laurai rawa na matanisiga, vakavo ni sa serau na kena rarama, na Kalou ena kilai walega ena vukui Jisu. Mai na yasana eda rai tiko yani kina, na lewe rua sa duabauga. Baleta na iserau ni Kalou e rarama vakataki koya, e sega na kedrau duidui, ena bula vakataki koya kei na itovo, ena kedrau maliwa na Kalou kei Jisu, me vaka saraga na kena sega ni tiko e dua na duidui ena kedrau maliwa na rarama kei nai serau.

E kaya talega na Iperiu ni ko Jisu sai vakaraitaki dodonu ni cecere nei Tamana (Iperiu 1:3). Na ka e via dusia tiko na vosa vakaibalebale oqo ni rau tautauvata vakaoti na Kalou ko Tamada kei na Kalou na Luvena. Rogoca na tamata e ucui Koya na Kalou ka sega ena Nona ituvaki ni bula savasava (essence) (Vakatekivu 1:26). Na Luvena, e veivotai vata kei Tamana enai tovo ni bula savasava oya. Sa rauta me kaya kina ko Jisu “ko koya sa raici Au sa raici Tamaqu” (Joni 14:9).

`Na cava na vuna e vakatakila kina itukutuku cecere oya ni ko Jisu nai vakaraitaki ni tovo kei na iserau ni Kalou ko Tamada ki veikeda? Na cava e kaya ki veikeda ko Jisu ni Tamana e tautauvata kei cei?`