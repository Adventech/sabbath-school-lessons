---
title:  Kauwaitaki Ira na Tamata ni Kalou
date:   20/03/2022
---

`Wilika na Iperiu 13:1, 2; Roma 12:13; 1 Timoci 3:2; Taito 1:8; kei na 1 Pita 4:9. Na cava nai tavi ni veikauwaitaki ena Lotu taumada?`

Na Lotu Vakarisito e dua tikoga nai kumukumu e toso ka vakararavi vakalevu ki vei ira na Lotu Vakarisito kei ira na tawa Lotu Vakarisito. Nai vakasala me kakua ni guilecava, sai vakaraitaki ni veikauwaitaki, e rairai sega ni baleta tiko na leqa ni kena vakasamataki e dua me tauri, ia e sa baleta na kena nakiti me guilecavi.

E sega ni tiko ena vakanananu nei Paula na nodra kauwaitaki ga na tamata vakabauta. E vakananumi ira era na wilika ni nodra vakamarautaki ira na vulagi eso, era sa vakamarautaki ira tiko na agilosi (Iperiu 13:2). De rairai tiko ena nona vakasama na nodratou sikovi Eparaama kei Sera ko iratou na vulagi e lewe tolu na tagane (Vakatekivu 18:2–15). Na kena vakayacori na veikauwaitaki e sa ivakaraitaki ni kena votai na ka e taukeni vei ira eso na tamata era rarawa vata kei ira na tani mevaka na ka e a cakava ki veikeda ko Jisu (Iperiu 2:10–18).

Na nodra lomani ko ira era tiko vakavesu ena loloma vakaveitacini sa vakaraitaka ni dodonu ki vei ira na tamata vakabauta mera nanumi ira tiko na vesuki tu ena nodra masu ka vakatalega kina ena kena vakarautaki na veika ni loloma kei na veitokoni. E tiko na ririko ni nodra sega ni kauwaitaki ko ira era vesuki tu. Ko ira era vakarautaka na veika ni loloma eso kei na veitokoni ni veivakayaloqaqataki vei ira era vakacacani tu vei ira na lewe ni vanua. Ena so na rai era yaco mera veitokani vata kei ira ka Vakacacani ira ena matanavotu (Iperiu 10:32–34).

Ko Paula e vakayagataka ena nonai vakasala na vakatakarakara kei na vosa me vakayaloqaqataki ira kina ko ira era na wilika me baleti ira era vesuki tu. Matai, na dauvolaivola e vakananumi ira na wilika me baleta na nodra veitokoni vei ira na nodra itokani era veuki tu ena veigauna sa oti. Era sa yaco mera itokani vei ira era vakasewasewani ka vakacacani e matanavotu” (Iperiu 10:33, ESV). Karua, na vosa ni veivakacacani e vakavoqataka na ivakaraitaki nei Mosese, “ni sa digitaka me vosota na veivakacacani kei ira na tamata ni Kalou, ia ka cata ni bau marau walega e nai valavala ca e na siga eso” (Iperiu 11:25). Kenai otioti, ko Paula e ciqoma rawa na yaga ni loloma vakaveitacini. E vakananumi ira era na wilika ni ko ira era vakayago talega” (Iperiu 13:3). Era wasea vata na ituvaki ni yago vata ga ka sa dodonu mera ciqomi ira na tani mevaka ga na nona vinakati ira na tani mera ciqomi koya vaka-kina kevaka era tu tale tu ga ena draki ni bula vaka-koya; oya ena vale ni veivesu. Ena dodonu ki vei ira na tamata mera vakarautaka na veika ni loloma kei na veivakayaloqaqataki ki vei ira era vesuki tu, ena nodra vakaraitaka ki vei ira nira sega ni biliraki.

`Na cava tale na ka eda na rawa ni cakava ki vei ira era tu e vale ni veivesu, se ra lewe ni lotu se sega?`