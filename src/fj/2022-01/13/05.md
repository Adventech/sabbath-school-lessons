---
title:  Qarauna na Duidui kei na Veivakavuvuli Tani
date:   23/03/2022
---

`Vakatauvatana na Iperiu 13:9; Iperiu 2:9; Iperiu 4:16; kei na Iperiu 6:19, 20. E rawati evei na loloma savu? E vakaukauwataki vakacava na yaloda?`

Na veiwekani e tiko ena kedrau maliwa na ivakavuvuli lasu kei na kakana, tarai tiko ena Iperiu 13:9, e rairai ni sega ni baleta tiko na kakana savasava kei na kakana tawa savasava. Na cava na vuna?

**Kenai matai**, e rairai ni sega ni kauwaitaka tiko ko Paula ena ivola na duidui ena kedrau maliwa na kakana savasava kei na tawa savasava. Eda kila ena Cakacaka 15 ni ko ira na lotu vakarisito taumada era vakadeitaka ruarua ni ko ira na tamata vakabauta era vakabulai ena loloma (Cakacaka 15:7–11) ka dodonu mera tomana tikoga na kena vakatabui eso na lawa ni kakana (Cakacaka 15:19, 20). Na duidui e tiko ena kakana savasava kei na kena e tawa savasava kei na veilawa tale eso vakaivolatabu e sega ni veisaqasaqa kei na loloma. Ia, ko Paula e kaya tiko ni veiyalayalati vou e sa biuta na ivunau ki lomada (Iperiu 8:10–12). Na ka e vakamatatataka vakavinaka eke o koya e volavola, oya ni manumanu e soro kei na cakacaka ni veisorovaki vakabete ni Livai ena vale tabu e sa tawayaga ena vuku ni soro e uasivi duadua kei na cakacaka vakabete ni veisorovaki nei Jisu (Iperiu 8:4, 5; Iperiu 10:1–18).

**Kenai karua**, na yavu e kaya ni ko Paula e vakalewai ira era vakarorogo sega ena vuku ni nodra vakuwai ira ena eso na kakana ia na nodra vakayagataka ena vakanuinui ni na rawati kina na loloma savu se veivakadonui (Iperiu 13:9). De rairai e sa veivakasalataki oti ki vei ira era vakaitavi tiko ena nodra ivalavala vakavanua na Jiu se kania na kakana e vakayagataki ena soqo ka tiko na kenai balebale vakavanuavale tabu o koya e dodonu me solia na kena yaga vakayalo se loloma. Ia na loloma e sega ni rawati ena vei kakana vakaoqo; na loloma savu e lako duaduaga mai enai soro kei na cakacaka ni veisorovaki vakabete nei Jisu Karisito. Ko ira na tamata vakabauta “e tiko na nodra icanocabo ni soro” (Iperiu 13:10), na kauveilatai nei Karisito, o koya era na rawa ni kana mai kina (Joni 6:47–58).

Ena Iperiu, na “loloma e lako mai na itikotiko vakaturaga ni Kalou (Iperiu 4:16). Na loloma oqo, o koya e veivakauti vata mai ena vukui Karisito, nai kelekele ni yaloda ni sa dina ka kaukauwa ka sa vesuki tu ki nai tikotiko vakaturaga ni Kalou vakataki koya (Iperiu 6:19, 20; vakatauvatana kei na 4:16). Sai koya na loloma oqo eda taukena ena vuku ni Nona sorovaki Koya ko Karisito, o koya e vakarautaka na veivakadeitaki kei nai nuinui ena lomada. Ena gauna sa vakadeitaki kina na lomada ena sala oqo, sa na sega ni veikauyaki ena veivakavuvuli vovou (Iperiu 13:9), se kuitaki tani mai Vua na Kalou (Iperiu 2:1).

`Vakadei toka ena taucoko ni soro nei Karisito. Na cava na vuna e yaco kina na vakanananu ni veika eda cakava mei kuri ni soro oqo e duidui mai na loloma e kune vei Jisu?`