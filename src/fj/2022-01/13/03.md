---
title:  Kocokoco kei na Dauveibutakoci
date:   21/03/2022
---

`Wilika na 13:4,5; Luke 16:10–18; 1 Koronica 5:1; Efeso 5:3–5; kei na Kolosa 3:5. Nai valavala ca e rua cava e rau duavata ena veitikina oqo?`

E veivakasalataki tiko ko Paula ena vuku ni veibutakoci kei na kocokoco baleta ni oqo e rua na ka rerevaki ki na loloma vakaveitacini. Na kerekere nei Paula me rokovi na bula vakawati e sa baleta tiko na kena levei na veika kecega ena rawa ni vakalolovirataka. Oqo e okati kina na vakacacani ni bubului ni vakawati kei na veisere (vakatauvatana kei na Maciu 19:9). Nai vakasala ni kena maroroi nai davodavo ni veiwatini me kakua ni vakadukadukalitaki e sa baleta tiko na kena levei na vakalolovirataki ni bula vakawati ena vuku ni veibutakoci ena taudaku ni vakawati. Na vosa dauyalewa (fornicator), ena Veiyalayalati Vou e sa baleta tiko na veimataqali valavala kecega ni veibutakoci (1 Koronica 5:9–11; 1 Koronica 6:9, 10; Efeso 5:5; 1 Tim. 1:9, 10; Vakatakila 21:8; Vakatakila 22:15). Kenai kuri ena vanua e veiwaki kina nai valavala ni bula vaka Kiriki kei Roma (Greco-Roman} e luluqa kina na vakanananu ni veibutakoci. E levu eke na butubuturua; ka sa solia nai vola tara ki vua na tagane me veibutakoci tiko me yacova nira sa qai qaqarauni. Sa veivakasalataki tiko ko Paula ni na lewai ira na dauveibutakoci na Kalou. Mera kakua ni vakatara na tamata vakabauta na bula ni veimaliwai me yavutaki kina na nodra valavala dodonu.

Na “Lomana nai lavo” e dua tiko na ivurevure ni valavala ca ena vuravura e veilaroi kina itovo ni bula va-Kiriki kei Roma. Ena dua tale nai vola e kaya tiko kina ko Paula ni lomana nai lavo sai vurevure ni veika ca kecega (1 Timoci 6:10).

Na taqomaki ni cala oqo sai koya e dua na ivalavala e veivakayaloqaqataki tiko kina ko Paula ena vica vata nai vola. Matai, e dodonu me marautaka na veika sa tu vei ira (2 Koronica 9:8; Filipai 4:11, 12). Vakauasivi, ni ko ira na Lotu Vakarisito e dodonu mera vakabauta ka kukuva matua na vosa ni yalayala ni Kalou ni Kalou ena sega ni biuti ira se laivi ira (Iperiu 13:5). Na vosa ni yalayala oqo a soli ena vuqa na vanua kei na gauna vei ira na Nona tamata ka sa noda tale tikoga e daidai (Vakatekivu 28:15; Vakarua 31:6, 8; Josua 1:5; 1 V/Gauna 28:20). Era sa surety tiko na tamata vakabauta mera ciqoma na vosa ni yalayala ni KalouDaunisame ena Same 118:6: “Sa totaki au ko Jiova; ka’u na sega ni rere:

A cava beka me ra kitaka vei au ko ira na tamata?” Nai tukutuku oqo mai na Same 118 e veiganiti vakavinaka baleta na dauvolasame e cauraka tiko na nona nuidei ki Vua na Kalou, veitalia ga na veika rarawa e sotava tiko mai vei ira na tawa vakabauta.

`Na cava eso na sala era vakamalumalumutaka kina na ivakarau ni bula ena gauna oqo na savasava ni bula ni veiyacovi, ia ena gauna vata ga, era vakauqeta tiko kina na tamata me lomana nai lavo? Ena sala cava ena rawa ni da vakaukauwataka kina na noda tataqomaki me baleta na rua nai valavala ca rerevaki oqo?`