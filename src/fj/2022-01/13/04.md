---
title:  Nanuma na Nomui Liuliu
date:   22/03/2022
---

`Wilika na Iperiu 13:7–17. E dodonu me na vakaevei na noda veiwekani kei ira na nodai liuliu?`

Na Iperiu 13:7–17 e tiko kina nai vakasala me baleta na veidokai kei na talairawarawa ki vei ira nai liuliu ni vavakoso lewe ni lotu. E tekivutaki ena dua na veisureti mera nanumi na veiliuliu sa oti o ira era a tukuna na vosa ni Kalou ki vei ira, ka tinia ena kaci ni talairawarawa ki vei ira nai liuliu ena gauna oqo (Iperiu 13:17). Ko ira nai liuliu taumada sa vaka ga ni oira era a vunautaka na vosa ka tauyavutaka nai vavakoso. Na kaci mera nanumi e sega ni ka walega ni kena vakayagataki na vakananu ni veivakasokumuni se na vakaraitaki ni nodra rokovi. Ko Paula e kaya mera nanumi ena kena kauwaitaki na vua ni nodra ivalavala ka mera vakadadamuria na nodra vakabauta.

Vei Paula, nai vakaraitaki levu duadua ni veinanumi kei na veivakacaucautaki sai koya me matanataki. Ena sala oqo, e sa na vakaikuritaka kina ko Paula na yacadra nai liuliu ni vavakoso lewe ni lotu ki nai tuvatuva ni yacadra na tamata rogo yalodina e dodonu vei ira na tamata vakabauta mera kauwaitaka. Nai tuvatuva oqo era okati kina ko ira na tamata rogo ena vakabauta ena Iperiu 11, kei Jisu, na ivakaraitaki uasivi duadua ni vakabauta, ena Iperiu 12. Kuria o koya e volavola ni “Sai koya koya tikoga ko Jisu Karisito, e na siga sa oti, kei na siga edaidai, kei na veisiga emuri” (Iperiu 13:8). O Kota e duidui vakadua mai vei ira ivakavuvuli vakailasu, o ira era veiveisau ena veigauna ka kau vakatani na nodra ivakavuvuli” (Iperiu 13:9).

Na gagadre mera nanumi ko ira nai liuliu ena Iperiu 13:7 e tokaruataki ena vosa e kaukauwa cake ena itinitini ni wase. Era sa vakaudeti na tamata vakabauta mera talairawarawa ki vei ira na veiliutaki, baleta nira vakaraica tiko na nodra bula. Ko ira nai liuliu era vakatokai eke nira italatala ka ra qarava na nodra bula vakayalo nai vavakoso lewe ni lotu, na nodra qele ni sipi, ka ra na soli tukutuku ki Vua na Kalou ena vuku ni tuvaki ni nodra bula vakayalo (raica talega na 1 Pita 5:1-4, 1 Koronica 3:10–15). Na kena vakanananu e dodonu me baleti ira kece na noda iliuliu ni lotu, ka vaka kina ki na veitagede ni veimatalotu ena gauna oqo.

Na kena yavu e vakatututaka talega ni veiliuliu oqo era veiqaravi ena ruku i Jisu, nai Vakatawa levu ni sipi” (Iperiu 13:20). Na duavata ni veikauwaitaki kei na yalodina nei Koya nai liuliu vata kei na talairawarawa ena vuataka na reki. Sa na kenai balebale oya ni liuliu sa na rawa ni liutaki ira tiko nai vavakoso lewe ni lotu ena reki, se, ran a qai soli tukutuku ki Vua na Kalou me baleti ira nai vavakoso ena reki ka sega ena loma bibi.

`Na cava ko na rawa ni cakava me vakaukauwataka se vakavinakataka na veiwekani ena kedrau maliwa nai liuliu kei na vavakoso, ka vaka-kina na veiliuliu e vuravura taucoko?`