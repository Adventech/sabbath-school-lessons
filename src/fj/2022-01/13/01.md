---
title:  Me Tiko ga na Loloma Vakaveitacini
date:   19/03/2022
---

### Wilika ena Macawa oqo
Iperiu 13, Roma 12:13, Efeso 5:3–5, 1 Pita 5:1-4, Iperiu 2:9, Iperiu 4:16, Kalatia 2:20.

> <p>Wiligusu</p>
> “Me tiko ga na loloma vakaveitacini” (Iperiu 13:1).

Na Iperiu 13 e tukuna tiko nai otioti ni nonai vakasala nai apositolo: “Me tiko ga na loloma vakaveitacini” (Iperiu 13:1). Sa vakadeitaka tiko mai ena nonai vola ni oikeda eda sa lewe ni matavuvale vaka-Tui—na Bete Levu, ko Jisu na Tuakada. O koya e vola e sega ni vakasamataki ira na vakarorogo ni dua ga nai lawalawa vakatamata yadudua era cakacakataka tiko na nodra vakabulai ena nodra veiwekani vata kei Jisu, ia era vakabulai vakatautauvata. Ko Paula e okata na cakacaka nei Jisu me baleti keda mavaka na “loloma vakaveitacini”: 0 Koya sa sega kina ni madua me vakatokai me tacidra.” (Iperiu 2:11). Ena vuku ni ka oya, sa dodonu kina ki vei ira na tamata vakabauta mera cakava ki vei ira na tani na ka vata ga e daucakava ko Jisu ki vei ira.

Ena loma ni vola taucoko, na veilomani vakaveitacini e okati kina na “veivakatataki cake vakaikemudou” me na kakua kina ni dua e yaco koso mai na loloma savu ni Kalou (Iperiu 3:13; Iperiu 10:24, 25; Iperiu 12:15–17). Na wase 13 e volai koto kina eso na ka e gadrevi: veikauwaitaki (Iperiu 13:2), sikovi ka tokoni ira era vesuki tu kei ira era vakaloloma (Iperiu 13:3), rokovi na bula vakawati (Iperiu 13:4), lako tani main a loma kocokoco (Heb. 13:5, 6), nanumi ira ka talairawarawa ki vei ira nai liuliu ni lotu (Iperiu 13:7–17), ka masulaki koya e volavola vakataki koya (Iperiu 13:18, 19).

_Vulica na lesoni ni macawa oqo me vakarautaki iko ena Siga Tabu, Maji 26._