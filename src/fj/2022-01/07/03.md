---
title:  Dredre me Vakavoui
date:   07/02/2022
---

`Vakatauvatana na Iperiu 6:4–6, Maciu 16:24, Roma 6:6, Kalatia 2:20, Kalatia 5:24, kei Kalatia 6:14. Na cava e kaya na veivakatautauvatataki oqo me baleta nai balebale ni vakoti nei Karisito?`

Na kenai vakadewa dina va-Kiriki e vakabibitaka tiko kina na vosa “dredre.” Sa dredre Vua na Kalou me vakavoui ira era sa vuki tani baleta ni ra vakota tiko vaka ira na Gone ni Kalou” (Iperiu 6:6). E via vakabibitaka tiko ko Paula ni sega tale ni dua na gaunisala ki na Bula tawa mudu ko Karisito duaduaga (Cakacaka 4:12). Na noda vakabulai ena veigaunisala tale eso e tautauvata ga kei na Nona sega ni rawa ni vosa lasu na Kalou” (Iperiu 6:18) se vakamarautaka na Kalou kevaka e sega na vakabauta” (Iperiu 11:6).

Ni ra sa vakota tiko vakai ira na Gone ni Kalou ki na kauveilatai” e dua na vosa vakaibalebale ka gadrevi me vakamacalataka e dua na ka e yaco tiko ena kedrau maliwa na Kalou kei ira na tamata vakabauta.

Era vakoti Jisu ko ira nai liuliu ni lotu, baleta ni vakayavalata tiko na nodrai tutu kei na nodra vakatulewa. Ena vuku ni ka oya, era sa gadreva kina mera vakamatei Jisu ka vakarusa na kaukauwa kei na nodra meca rerevaki. Sa vaka-kina na nona coqa tiko na kosipeli na vakatulewa kei na sasaga vakatamata yadua ena kena itagede cecere duadua. Na uto ni bula ni tamata Lotu Vakarisito oya me colata na kauveilatai ka kakua ni muria na lomana (Maciu 16:24). Na kenai balebale oya mo vakoti vuravura (Kalatia 6:14), na tamata makawa” (Roma 6:6), kei na veigagadre ca ni tovo vakayago” (Kalatia 5:24, ESV). Nai naki ni bula ni tamata Lotu Vakarisito oya me na lako curuma e dua nai vakarau ni mate. Vakavo ni da sa vakila na kena sa mate na ‘au’, ena sega ni rawa meda na ciqoma na bula vou e vinakata na Kalou me solia ki veikeda (Roma 6:1-11).

Nai valu ena kedrau maliwa ko Jisu kei na ‘au’ sai koya na ivalu me yacova na mate (Roma 8:7, 8; Kalatia 5:17). Oqo e dua nai valu dredre ka sega ni rawati vakadua ga kina na qaqa. Na tikina oqo e sega ni baleti koya tiko e dua e dau gogo ena so na gauna ena veivaluvaluti ni tamata makawa kei na gagadre ni veika vakayago. Nai valavala ca oqo e sa baleta tiko na tamata e sa vakila oti na veivakabulai kei na kena vinaka (Iperiu 6:4, 5), qai nanuma ni ko Jisu e ivakatatao ni vakarau ni bula ena gadreva me taukena ka qai tovolea me vakamatea na nodrau veiwekani vata kei Koya. Oya na balavu ga ni nona sega ni digitaka vakaoti na tamata oya me sa vuki tani mai vei Karisito, e se tiko ga nai nuinui ni bula tawa mudu.

`Na cava nai balebale ni guilecavi koya ka me colata na kauveilatai”? Na cava eso na ka ko raica ni dredre mo solia me na vakatulewa kina ko Karisito?`