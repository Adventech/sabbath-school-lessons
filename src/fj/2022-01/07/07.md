---
title:  Kuri ni Vakasama
date:   11/02/2022
---

Wilika nai vola nei Ellen G. White, “John the Beloved,” pp. 539–545, ena The Acts of the Apostles; “Judas,” pp. 716–722, in The Desire of Ages.

“Na ivalu levu duadua e sa baleta tiko na kena valuti na ‘au’. Na vakagogotaki ni ‘au’, na sorovaki ni bula taucoko ki na loma ni Kalou, e gadreva kina na sasaga vagumatua, ia na yalo ena dodonu me soli ki Vu ana Kalou ni bera ni qai vakavoui ena veivakatabui.”—Ellen G. White, Steps to Christ, p. 43.

“Na nona gagadre ko Joni me yaco me vakataki Jisu, ia ena veirawai ni loloma nei Karisito sa yaco kina ki vua me yalomalua ka yalomalumalumu. Sa vuni na au vei Jisu. Mai vei ira kece na nonai tokani, ko Joni e sorovaki koya ki na kaukauwa ni bula lagilagi oya....

“Na loloma titobu nei Joni ki vei Karisito e sa vakavuna me gadreva ena veigauna me voleka tikoga ki Vua. Nai Vakabula e lomani iratou kece na lewe tinikarua, ia ko Joni e tadola na yalona. E gone vei iratou na kena vo, kei na yalo ni vakararavi me vaka na gone e dolava kina na lomana ki vei Jisu. Ka sa yaco me levu na nona loloma ki vei Karisito, ia ena vukuna sa vakadewataki kina ki vei ira na tamata na Nona ivakavuvuli titobu nai Vakabula .

“Na totoka ni bula savasava o koya sa veisautaki koya e serau mai ena nona bula na rarama ni bula nei Karisito. Ena vakarokoroko kei na loloma e raici Koya kina na iVakabula me yacova ni sa duabulu ga na nona gagadre oya me ucui Karisito ka me na dauveitauraki vata kei Koya, ka me serau mai ena Nona itovo na nona Turaga.”—Ellen G. White, The Acts of the Apostles, pp. 544, 545.

**Taro ni Veiwase**

`1. Na bula nei Joni, na tisaipeli daulomani, kei Jutasa Isikarioti e tiko kina e rua na duidui bibi. Ena gauna e raici Joni kina kei na tacina ko Jisu, e a kacivi rau ni rau luve ni kurukuru. Na ca ni bula levu e tu vei Joni. E ca tale tu ga na bula nei Jutasa, ia era sega ni ca sara me vakataki Joni. Ia na cava na vuna e vakavoui kina na bula nei Joni kina I yaloyalo kei Jisu, ia ko Jutasa e laki cakava nai valavala ca ki Vua na Yalo Tabu? Na cava na duidui?`

`2. Ko Jisu e veisureti ki vei ira era sa vakabauti Koya mera colata na nodra kauveilatai ka muri Koya. Na cava na duidui ni cola kauveilatai kei na vakayalomalumalumutaki iko ki na nodra veivakacacani na tani?`

`3. Na cava na vuna e gadreva kina na Kalou na sorovaki vaka oti ni noda bula ki Vua? Na veiwekani cava e tiko ena kedrau maliwa na galala ni vakatulewa kei na veivakabulai?`