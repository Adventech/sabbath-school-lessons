---
title:  Ko Jisu, nai Kelekele ni Yaloda
date:   05/02/2022
---

### Wilika ena Macawa oqo
Iperiu 6:4–6, Maciu 16:24, Roma 6:6, Iperiu 10:26– 29, Iperiu 6:9–13, Iperiu 6:17–20.

> <p>Wiligusu</p>
> “Ko ya sa tu vei keda mei kelekele ni yaloda, ni sa dina ka kaukauwa, ia ka sa curu sara ki loma ni lati: a tikina ko ya sa curu kina e na vukuda ko Jisu, me nodai liuliu, ni sa qisi me bete levu ka tawa mudu me vaka nai valavala i Melikiseteki” (Iperiu 6:19, 20).

Na Iperiu 5:11–6:20 e yalana koso nai tukutuku ni cakacaka vakabete nei Jisu ena vukuda. E vakacilima ekea ko Paula e dua nai vakasala bibi me baleta na rerevaki ni lutu tani mai vei Karisito.

E kenai rairai, ni ra sa tiko na tamata ena dua na vanua rerevaki sara ena nodra sa lakova sobu tiko na pakilo titidara ni nanumi koya vakataki koya kei na tawa vakabauta. E kauwaitaki ira vakalevu era na wilika kei ira era na rogoca ko Paula de na vakagogotaki na nodra bula vakayalo ena vuku ni tuvaki ni bula dredre era sotava tiko, yaco kina me tao na nodra tubu mera kilaka kei nodra vakila ena nodra bula na kosipeli.

E sega beka ni oqo na vakanananu rerevaki me baleti keda kece, yaco me yalolailai ena vuku ni veivakatovolei, sa laki yaco meda bale kina?

Sa mai cava na ivakasala bibi, ena veivakayaloqaqataki loloma. Ko Paula e vakatakila na nona vakabauti ira era na wilika ka ra vakacaucautaki Jisu ni o Koya nai vakaraitaki ni Nona vosa ni yalayala e sega ni cavuka rawa na Kalou me baleta na bula tawa mudu (Iperiu 6:9–20). Nai tuvatuva ni veivakasalataki kei na veivakayaloqaqataki oqo e tokaruataki tiko ena Iperiu 10:26–39.

Eda na vulica tiko nai tuvatuva oqo ka vakanamata ki na veivosa kaukauwa ni veivakayaloqaqataki e vakarautaka tu ko Jisu ki veikeda.

_Vulica na lesoni ena macawa oqo me vakarautaki iko ena Siga Tabu, Fepurueri 12_