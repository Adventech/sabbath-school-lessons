### Nai Tukutuku ena Iperiu: Enai Vakataotioti ni Gauna

Nai matai ni gauna e raici koya kina nai taba ni goneyalewa, oya e vale ni lotu. Ena gauna e curuoso tu kina na nona vakanananu ena vuku ni tavi e a qarava tiko, e mani lauta sara na nona rai na droini ni dua na goneyalewa ka rube koto e lalaga ni vale ni lotu, ka rauta tiko ni rua na mita na kena cecere ka tolu na mita na kena raraba. Na kenai taba na goneyalewa oqo e vakayavalata sara vakaukauwa na vakasama ni gonetagane oqo. Taro: Na cava na vuna e sa sega ni qai kauta tani rawa kina na matana mai vua na goneyalewa oya? Ni oti na nona vakasamataka tiko, e sa qai vakila ni ka e dreta tiko na matana, oya na mata ikoya na goneyalewa. Na droini e vakaraitaka wale tikoga na matana, ni vakaraica sara tiko vakagumatua e dua na ka. Ia na cava oya? Ka cava na vuna e sa rui galeleta sara tiko kina vakagumatua? Ka ni sa dua na gauna balavu, na nona sa sega ni kauta tani rawa tiko mai na matana mai na droini oya.

Ni oti e vica vata na yabaki, sa qai vakatakila vei koya ko Arnold Jiménez, na daudroini, eso na ka vuni. Ka dua na ka vuni oya na loa ni matana na goneyalewa oqo. E a caka na droini oya me na veidreti vei ira era na sarava, sai koya na loa ni matana. Kevaka o na raica sara vakavinaka, ko na kunea ni ka e vakaserauna tiko na loa ni matana sai koya na ka e vakadeitaka tiko kina vakagumatua na nona rai. O ya ko Jisu ena kauveilatai.

Ena rawa talega ni vakayacoka ki veikeda na kaukauwa vata ga oya enai yaloyalo kei Jisu enai Vola ki vei ira na Iperiu. Nai vola e vakamacalataki Jisu, ni o Koya na iLiuliu ni univesi, lumuti ka vakatikori ena liga imatau ni Kalou. Era oba vakaoba na agilosi era vakarokoroko ka qaravi Koya tiko (Iperiu 1:5–14, Iperiu 12:22–24). Sa tu Vua na dodonu me veiliutaki baleta ena Nona mate e sa mai vakadeitaka kina na nona na vakarusai na tevoro (Iperiu 2:14–16). E sa vakaceceretaki talega me Bete Levu. Tawa cala, ka dodonu sara. E sa bula me veiqaravi ena vukuda ena vale tabu mai lomalagi ka me tawa mudu (Iperiu 7:26– 8:5). E sa tu kina Vua na dodonu me cakava oya, baleta ni a vakacabori vakadua mei soro tawa cala ni veisoro kecega, me yaga ki na tamata kecega me tawa mudu (Iperiu 10:1-14). Ko Jisu e sa Dautataro talega ni veiyalayalati vou ena maliwa ni Kalou kei ira na Nona tamata o koya ena tu dei me tawa mudu (Iperiu 8:6–13).

Na ka ena tarai ira era na wilika sai koya nai yaloyalo kei Jisu, sega walega ni ka e a cakava, ia o cei dina o Koya. E a sucu mai vua na yalewa, me vakataki keda, e temaki ka vakalialiai, me vaka e daucaka ki veikeda. Ia, e se dabeca tikoga ena uto ni veiliutaki kaukauwa ena univesi. Nida vakasarava nai yaloyalo kei lomalagi, ena kena veimataqali kei na totoka ni veika buli era tu kina, ena laki vesuki na matada vei Koya e dabe tiko e loma donu ni veika kece mai kea, na veivakurabuitaki baleta ni a yaco me vaka e dua ga veikeda. Ko ni kenai rairai e vaka-taka ga e dua veikeda Jisu, na Tuakada, e tiko e kea, mai lomalagi, e matataki keda tiko, se mani vakacava na veivakamaduataki ni noda ivalavala ca kei na koya ena tu dei me tawa bula daubale.

Ena bula nei Jisu, e tolu na tiki ni talanoa ni veivakabulai eratou mai veilatai kina. Kenai matai oya na yasa ni Nona bula vaka- taki Koya. Me baleti ira era sa oca ena beitaki kei na dredre ni bula vakalotu (Iperiu 10:32–34), Ko Jisu e Vakatekivuna ka na sauma talega na noda vakabauta. E gadrevi mera rai ki Vua a vakacacani talega mai vei ira na tamata ca (Iperiu 12:1-4). Kenai karua vakaisoqosoqo. Vei ira na tamata ni Kalou, era sa lako tiko ki na vanua yalataki ni Kalou. Ko Jisu na Josua vou. Ena gadrevi mera muria na we ni yavana (Iperiu 3, 4, 11, 12). Kenai katolu, vuravura taucoko. Ko Jisu na Atama vou, na Luve ni Tamata a mai vakavotukanataki kina nai naki ni Kalou me baleta na kawa tamata (Iperiu 2:5–10, Iperiu 12:22–28).

Nai yaloyalo kei Jisu, e vakatakila na rabailevu, balavu, cecere kei na titobu ni loloma ni Kalou ki veikeda, ka sai koya oqo na noda ulutaga ena vula tolu oqo. Me vaka ga na nona vesuka na nona rai na cauravou oya nai yaloyalo kei Jisu ena droini, me vesuka vaka-talega kina na noda rai nai yaloyalo kei Jisu ena Iperiu..

Félix H. Cortez is associate professor of New Testament Literature in the Seventh-day Adventist Theological Seminary at Andrews University. He is married to Alma Gloria Alvarez and has two children, Hadid, a pastor in New Jersey, and Alma, an archaeology major at Andrews University.