---
title:  Kan hnen ih um sunzom Pathian
date:   04/10/2023
---

Jesuh’ nun le Pathian hna a tuannak cu Pathian phuangawknak netabik a si. Kum 3 sung hrawngah Pathian cun amah cu zo a si tile ziang hna a tuan timi a phuangawknak cu a liamcia san pawl hmuahhmuah ih a rak phuang awk ai hmanin a nasa sawn men thei. Khrih cu famkim, “Hmuh theih lo Pathian hmulhmel,” Anih cu, “famkimnak tinkim,…A thinglamtah thisen thawngih remnak a tuahtu” (Kol. 1:15, 19, 20, NKJV)kha a si. Khrih ahcun Pathian ih hnatuannak cu theihter in a um zo. Jesuh amah rori hmanin a hnatuan cu amah ten phuang aw suak in, “Milai fapa cu a hlomi hawl dingin le rundam dingah a ra” tin a ti aw (Luke 19:10, NKJV).

`Johan 3:16 hi ralring zetin siar aw. Pathian ih duhdawtnak le a hnatuan ziangmi na hmu?`

A hnatuan a netalam ah, Jesuh in a hringnun zarh netabik a thlen ding ahkhan minung ih hmailam caan thleng ding netabik cu a buai thluh. Cumi lai ih thil a thleng mi pawl hi a liamcia caan ih beiseinak cu a ralai dingmi caan ih beiseinak thawn an zom khawm aw thluh. Lantakpuai an hmang lai ahkhan— Cumi cun Ezipt ram ih harsat tuarnak ihsin zalennak a rak khih hmuh, — Jesuh Khirh, Pathian minung tisa pu cun sualnak sal sung ihsin kan luat theinak dingah a nunnak a pe a si. Tirhthlah Paul cun hitin a rak ngan, “Amah ahcun Pathian ih dingfelnak kan si theinak dingah sual thei lo cu kan hrangah sual ah tuah in a um a si”(2 Kor. 5:21).

`Siar ding: Mathai 28:18-20. Himi thupek ahhin ziangmi thutiamkamnak saw kan hmuh thei? Pathian hnatuannak ih kan tel tikah ziangmi amkhamnak saw himi in a ken tel?`

Khrih a thihnak cu rualremsalnak feh vivo lakih pakhat a si, asinan a netnak a si hrih lo. A thawhsalnak thawngin Jesuh cun thihnak a neh ih, “ Van lei lei ih thuneihnak hmuhhmuah khal angah thluh (Matt. 28:18, NKJV). Himi thil thleng taktak ah thum aw in, a dungthluntu pawl hnen ah leitlun ah feh in dungthluntu va tuah dingin thupek a pe ih, thiamkamnak duh um zet, “ Sancem tiangin nan hnen ah ka um ringring ding” timi a rel tel (Matt. 28:20)

`Pathian hnatuannak ih na tel ve tikah nangmai hringnun hrimhrim ih Jesuh ih thutiam, “Ka lo umpi ringring ding”a timi hi ziangti zawng in saw na rak hmuh ve dan?`