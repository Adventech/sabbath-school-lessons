---
title:  Ruahbet ding
date:   06/10/2023
---

Ka hrang tlennak ding khawkhannak cu Adam a tluksiat thluh hnu ih tuah cop fang mi men a si lo. Cumi cu ‘Kumkhua tluan ih daiten ummi thuthup’ phuangnak a si. Rom 16:25 RV… Cumi cu kumkhua Pathian Bawi tohkham bulhram ihsin a rung luangsuak mi a si. A thok ihsin, Pathian le Khrih cun Satan ih feh sualdan pawl, feh sualnak huham bumnak thawngin minung a tlukdan pawl khal an rak thei thluh zo. Sualnak um dinghi Pathian cun rem a ruat lo, asinan a um ding timi cu a thei ih manhlap thlak zet tong dingin khawkhannak tuah a si. Leitlun a duhdawtnak a natsattuk ruangah, a fapa neih cun pe dingin remtinak a nei ih, ‘a zumtu hmuahhmuah cu thih loin kumkhaw nunnak a neih theinak dingah a si’ John 3:16. —Ellen G. White, The Desire of Ages, p. 22.

“Khrih cun a dungthluntu pawl hnenah an hnatuan a olsam ding thu a sim lo… Asinan anmah te lawngih do ding cun a tanta hai lo. Anmah thawn a um tlang dingthu a tiamkam a si: zumnak thawn an feh a tul, ziangkim tithei thlaza hnuai ah um a tul… A thu an ngai kulhsung cu, Amah thawn pehzom aw in an hnatuannak cu an hlawhsam dah lo ding. Miphun tin hnenah feh uh ti ah a fial. Leitlun hmunram a hla thei bikah feh uhla cutawk hmun khalah ka um thotho ding. Zumnak le zumngam awknak thawn hnatuan uh, ka lo hnongnak ding tikcu ziangtik hmanah a thleng dah zik lo. Nan hnen ah kumkhua in ka um ding, nan hnatuannak ah, mi nan kilhimnak ah, mi nan va hnemhnak ah, thianghlimnak lam khalah ka lo bawm ringring ding, Varam tiang a thlen theitu tongkam hlawhtling zet pawl ka lo pe ding”. Ellen G. White, The Acts of the Apostles, p. 29.

**Relkhawm ding thusuhnak pawl**

`1.  Himi sullam hi vunruat hnik aw, minung tlu zo hnen ih Pathian tongkam hmaisa bik mi cu, “Ziangthil na rak tuah?” asilole “Ziangah ka thu nan Ngai lo?”, timi a si lo, cumi hlan ih a tongmi cu, “ Khuitawk ah na um?” timi hi a si. Himi ciah ahhin kan hrangah le kan duhdawtmi hrangah Pathian tumtah mi ahhin ziang hnangamnak saw in pek?`

`2.  Pathian amah rori, Jesuh minung cu in rundam dingin hi leitlun ih a ratnak san sullam hi vun ruat hnik aw. Thinglamtah ih Khrih thihnak cu Pathian hnatuan phuangawknak netabik a si, hi thu in a mizia ziangsaw in sim?`

`3. Hnatuan hi Pathian ta a si. Curuangah himi hnatuan dingin mipi cu a thuam dingih, a cakter fawn ding. Himi a takram hi, leitlun pumhuap thuthangtha simnak ih kan zoh tikah ziangtin saw tlin lonak le tihnak lungput pawl cu na cinfel thei dan ding?`