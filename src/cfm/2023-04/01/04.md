---
title:  Kan hnen ih um Pathian
date:   03/10/2023
---

Thukam hlu ahhin Sersiamtu in Leitlun ah a thiltumtah mi le a sinak langter tu ding mipi pawl hmangih khawkhannak a fehpidan pawl a rak khihhmuh. A hnatuan dan dingih khawkhannak a neihvek ciah in Pathian cun a tuah thluh. Profet Isaiah hmang in Pathian cun hitin a ti: “Keimah cu Pathian ka si, Keimah vek zohman an um lo. A thok ihsin a net tiang… ka tumtah mi cu ka tuah ding, ka duhmi hmuahhmuah ka tuah ding tiah ka rak phuang zo” (Isa. 46:9, 10). Ziangkhal sehla, Thukam thar ahcun Pathian cun hringmi pawl thawn um khawm a duh. Khrih ih pumpek awknak thawng in Eden hmuan (Sem. 3:15) ih thuthiamnak a ummi cu a takram in a thleng a si.

`Mathai 1:18-23 sungih um Jesuh a suah thuhla thawn pehpar aw ih thuthan mi pawl kha siar aw. Himi hin Pathian thuhla ziangtin in sim?”`

“Pathian kan hnen ah a um” Immanuel. Pathian cun puanthlam ahkhan a mipi pawl a um pi zo ih, tu ahcun Nazareth mi Jesuh a mah rori in taksa in a um pi hai. Diktak cun Jesuh a suah rual in Pathian cun asinak le a hnatuan ah kan hnen ih um sunzom vivo a duhnak cu lamzin fiang zetin a run pho lang: Pathian fapa cu minung famkim le Pathian famkim sinak nei a si ih, Anih cu mi pakhat, “Kei cu lamzin, thutak le nunnak ka si. Keimah ihsin siar lo zohman pai’ hnen an thleng thei lo ding” (Johan 14:6, NKJV) tiih ti famkim tu kha a si.

`Johan 1:14-18 siar aw. Jesuh tisa ih a rungcangnak ihsin Pathian in kan hnenih hnatuan mi thu ziangsaw in zirh?`

Pathian cun a hnatuan a sunzom ih, cumi hnu ah Jesuh Khrih feh tlang in a fale pawl hnen ah tisa in a rung um. “Pa hnen ihsin ra fapa mal le neih sun, ngilneihnak le thutak ih khat” (Johan 1:14, NIV),Thukam hlun simcianak kimter thluh ih, Pathian khawkhan vekih umtu cu kanmah thawn a um tlang tu, Pathian tisa ih rung cang tu a si. Pathian ih hnatuannak cun a tumtah mi cu a tihlawhtling ter ringring.

`Pathian ih in duhdawtnak a natsattuk ruangih kan minung sinak tiang rori hman la a ra um hi vun ruat hnik aw. Himi duhdawtnak hi ziangtin saw kan sawn let ding, a hleice in midang hnen mission hna kan tuahnak ahhin ziangtin saw a duhdawtnak kan sawn let ding?`