---
title:  Kan hnen thleng Pathian
date:   01/10/2023
---

Pathian cun Amah bangtuk le a hmulhmel kengin in tuah. A famkim mi leitlun in pe, cule a tumtah mi cu amah thawn famkim zetih pehtlaih awknak nei in, a ngai thupi bikmi duhdawtnak a lai ah ret in, kanmah thawn pehzom awknak a um ding hi a si. Asinan cui duhdawtnak cu a taktak a si theinak dingah Pathian cun thilpek mangkhung zet in pek: Cumi cu mai palung duh hrilnak a si – Khuitawk deuh ah feh ih thlun ding timi hril theinak zalenak a si. A si tuk lam, Pathian in Adam le Evi hnen ah thuawihlonak ih rahsuak dingmi thihnak le tihnung umnak pawl khal a sim thluh(Sem. 2:16, 17). Satan khal in Evi hnen ah sia le tha theihnak thingrah ei dingin a rak thlem rero. Asinan zianghman thiltha lo a um hrih lo. Cumi kalh ciah in, anih cun an hnen ah, “Pathian vekin sia le tha an theih ding cu a sim” (Sem. 3:5, NKJV). Cule vansiatthlak zetin Evi cun theirah cu ei dingin duhhrilnak a tuah ih, Adam khal ei ve dingin a pek, an duh hrilnak a bangaw. Cuticun sersiammi famkim cu sual in a bawrhhlawh ter.

Cumi ihsin Pathian in a sersiam tharmi leitlun ih a tumtah mi pawl cu thleng danglam in a um thluh. Rundamnak hnatuan, “Leitlun semhlan ihsin” (Eph. 1:4) rak tuah cia mi cu ti hlawhtlin in a um a tul thlang.

`Siar aw: Semtirnak 3:9-15. Evi thawn sual iuh an tluk hnu Adam hnenih Pathian tongkam hmaisa bik kha ziangsaw a si? Cumi cu ziangruangah ah tuisan Pathian thu zir pawl hrang ih a thupitnak san?`

Pathian cun khuitawk ciah ah an um timi a thei tuk. Tihnak in a uk thluh ih, Adam le Eve sawn kha ziangthil a thleng timi hmu dingih tul zettu an si. Hmaiton rori ih an hmuh thiam a tul, cuticun an sualnak ih rahsuak mi tih a nun zia an theithiam ding a si. Satan khal neh a tul. Cumi hrangah Pathian in a hnatuan a thok: Tlennak khawkhannak a si(Sem. 3:14, 15)— “Leitlun thawn an rualrem awk theisalnak ding” ih beiseinak umsun a si (2 Cor. 5:19, NKJV).

Ziangkhal sehla, Rualrem awk salnak ding thuthiam zianghman a um hlan ihsin Pathian cu sualnak ih a tluzo minung hawl in a ra timi cu ngunngaih zetin vun ruat ta aw. Zianghman beiseinak um nawn lo cing khal in, Pathian in Adam hnen ih thusuhnak a neih mi ahkhan thil pahnih a rel tel: Kan tluknak dinhmun le A hnatuan thuhla hi a si. Kan rak hlo dah zo, cule rundamnak kan tul zet. Anih cu kan hnenah um dingin le in rundam dingih in rung hawl suaktu a si.

`San thuanthu fehtlang in Pathian cun himi thusuhnak a nei theu, “Khuitawk ahsaw na um?” Nangmai hmuhton mi ihsin himi hi ziangsaw a sullam a si, cule a hnenah ziangtin saw na sawnlet ding?`