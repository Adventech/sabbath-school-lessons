---
title:  Nebuchadnezzar
date:   26/11/2023
---

Seventh-day Adventists kan si vekin, “Cemni neilo remnak” tiih kawh mi hi kan zum zet. Cumi ih sullam cu Khristian hrekkhat pawl thawn bangaw lo zet in, Jesuh thihnak cu mi hmuahhmuah hrangah a si ih, rundamnak ngah ding hi Pathian remruatcia mi pawl hrang lawng a si lo timi kan zum zet. Ziangahtile Pathian cun, “mi hmuahhmuah rundam an si ding le thutak an theih ding a duh a si” (1 Tim. 2:4, NKJV), Jesuh cun amah le mah cu, “Kan sualnak ruangah le kanmah lawng siloin Leitlun pumpi” (1 John 2:2, NKJV) hrangah a hlan aw a si. Curuangah ah mi hmuahhmuah in Amah an hril loh lai khalah A nih cun mikip hi, “Leitlun sem hlan ihsin amah ah” a hril cia thluh zo. Curuangah kannih khal in Bible sungah Pathian in mi dangdang hnen ih hna a tuandan kan rak hmu ve thei a si.

`Siar ding: Daniel 4. Hitawk ah Siangpahrang hi ziang a cang saw, cule Leitlun ih thilti theibik pakhat hnen ih rundamnak a rung thlen ding thuhla hitawk ah ziangsaw in zirh?`

Zumlotu thilti thei zet pawl hnenih Pathian a va thlen theidan Bible ihsin zohthim ding larzet pakhat cu Siangpahrang Nebuchadnezzar thuanthu hi a si. Pathian ih thuthennak cu Israel siangparhang pawl hnenih a thlen vekin a thlen ter (Zoh aw, thimnak ah, 2 San. 32:25, 26; 1 Siang 14:21–31; 1 Samuel 28). Bible sungih um Nebuchadnezzar, a theihnak nei sal in, Sersiamtu Pathian theitu cun Pathian in thazang caklo tulsammi pawl a ngaihsak vekin milian le thiltitheinak nei pawl a ngaihsak timi a run langter. Cang 37 ahkhan, leitlun ih thil ti thei bik cun, “Tu ah kei Nebukhadnezzar in van Siangpahrang cu ka thang mhat, ka cawimawi ih, upatnak ka pe, a tuahmi hmuahhmuah cu an dik ih, a lamzin pawl cu an ding a si: cun hngal zetih a umtu pawl cu a namthla thei a si” (Dan. 4:37, NKJV)tiah a run relfiang. Himi thudik hi thithei milian le thiltitheinak le porhaw pawl khal ih theih thluh mi a si.

Himi thuanthu ihsin ziangsaw kan zir thei? A hmaisa in, Pathian cun a pumpe aw mi zumtu a hmang a si, Daniel khal kha zumlotu thilti theizet thinlung neh dingin a hmang. A pahnihnak ah, zumlotu thiltithei zetzet pawl hnenih thlen theinak dingah Pathian a rung tel ve theu a si. Nebuchadnezzar cu a porhawknak le a tiawkternak ruangah Pathian cun hnuaidor zetin a um ter. Cun himi hi thuanthu ropi zet si khal sehla, milian le thiltithei pawl, misual pawl hnuaidor ter theidan ding lamzin tampi a um lai.

`Leitlundan in kan lian lo, thiltitheinak kan nei lo a si hmanah, himi siangpahrang ih a langter mi porhawknak mizia hi ralring zetih kan hnong a tul, Ziangahsaw cui lungput cu ka ruah ai hman in kan neih olsam ding a zumumnak san?`