---
title:  Thiltithei hnen ih Pathian hnatuannak
date:   30/11/2023
---

Jesuh cun thilti thei pawl thawn rualpi tuahdan ding a thei. Anih cu mi tampi ih ngaisang le tihzah zetmi a si, cuti rualin mi tampi ih nautat mi khal a si. Bible sungah mi thiltithei pawl Jesuh hnen ah bomnak duh ih an rat tikah a rak ngaihsak zet timi a langfiang. Cule milian le thiltithei mi tampi cun langsar in Jesuh hnenah an ra dah lo, Jesuh cu Pathian fapa rori a si timi an theihfiang tiang an hngak. Hivek cu Nikodemus le Arimathea mi Josep tei thuhla kha a si.

`Siar ding: Matt 27:57–60 (Zoh aw Marka 15:43–47; Luka 23:50–53, le Johan 19:38–42). Himi thuanthu hin Jesuh in an thinlung a neh mi milian pakhat a hman dan thuhla ziangsaw in sim?`

Himi a thlen hlan cu Arimathea mi Josep thuhla zianghman kan thei lo. Rinlopi in himi milian pa hi a rung lang, khuitawk in a ra suak tihman theih tuk lo pa cu simcianak famkim ter dingih bomtu si dingah a run hmang a si. Pathian a hmang rero zo ih, a tumtah mi hrangah milian pawl a hmang sunzom vivo lai ding. Cule kannih khal in hnatuan ding kan nei ve a si.

Thilti theizet minung pawl thawn rualpi tuahawk dingih hramthoknak cu thil harsa zet lakih pakhat a si ko ding. A tlangpi thu in, anmah va tlawn ciamco a tul lo, na hnenah ra hai seh. Jesuh cun hivek ciah in a tuah; annih pawl cu a thucah, damternak le Pathian ihsin thiltitheinak pawl theihpi tu ah an rungcang. Amah cu Pathian fapa taktak a si timi a dunglam thuhla ihsin an zum a si.

Mi thilti thei zet pawl cun san le vang dangdang hmangin Pathian hnatuannak ih telve thei dingah tuanpi an hawl ding a si. Minung hringnun thleng danglam theitu ziangsi maw thiltha tuahnak ah tel an duh a si. Himi hi an hringnun thleng danglam theitu a si ti khal lamzin pakhat ihsin an thei. Himi cu Milian le thiltithei zet pawl in vantlang ah anmai tulsam zetmi phuang suak loin bomnak an dawn theinak ding lamzin kawh hmuhnak a si

A pahnihnak cu Pathian hnatuannak ih tel dingin milian le thilti thei zet pawl hrang lamzin diktak Pathian hnatuannak ahhinhram an thok ding a si. Nan pawlkom khawtlang ih milian le thiltithei pawl nun ahkhan na tikcu caan hmang tam aw.

`Sawmngainak: Nitin na thlacamnak ah zumtu a si lo mi pakhat, tikcu na neih caan ih na hmang thei dingmi thiltitheinak nei zet kha telh ringring aw.`

`Sawmngiarnak: Thiltitheinak nei mi zo simaw hnenah Email lole ca kuat aw, na hmuhdah lomi tla a si men thei, cumi hnen ahcun a hrangih thlacamnak na neihsak theu thu sim aw.`