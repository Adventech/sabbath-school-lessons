---
title:  Ruahbet ding
date:   01/12/2023
---

Siar ding: Ellen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Jesuh in rethei pawl a duhdawt vek ciah in leitlun ih milian le thilti thei pawl a duhdawt a si. Kutdawh pawl hrangih a thih bangin Siangpahrang pawl hrang khalah a thi a si. An thinlung va neh theidan ding lamzin hi Jesuh cun a thei zet. Hitin ralringnak in pek, “Milian pa Pathian uknak sungih luh ding hnakin mhim hnakua sungih kalauk luh ding hman a ol sawn a si, tiah a ti” (Mark 10:25, NIV). Kannih khal tuizarh ah Jesuh Khrih ih thuthangtha thawn bulpak zetin milian le thiltithei zet pawl hnenah thuthangtha phuang dingih sawm kan si. Mikip ih an tulzet vekin annih khalin rundamnak an tul ve zet, vansiatthlak zetin an lennak cu an  “humhimnak” tiih an ruah ahcun an rak thei lo tla si men thei.

“ Mi rethei hnong mi pawl hnenah kan hnatuan a tam zet tiih rel a si; ngaihsak lomi milian pawl hi ziangmaw tal in kan ngaihven lo ding maw si? Hivek zirlai hi mi tampi hrangah at hna tla a si men thei. Zianghman ralrinnak pekmi um loin milian tampi cu an thlan ah an um. Asinan zianghman silo vekin lang khal sehla, milian tampi lakah mi hrekkhat pawl cu thlarau phurrit phur pawl an si.”—Ellen G. White, The Ministry of Healing, p. 210.

**Relkhawm ding thusuhnak pawl**

`1. Jesuh in leitlun ih a um lai ah Milian le mi farah hnen ih Pathian hnatuannak a neih tikah phunhnam donkhamnak pawl a siatbal theh. Adventist kan si vekin himi kan khawtlang rori hman ih a um mi milian le farah karlak buainak hi ziangtin kan cinfel thei ding?`

`2. Jesuh cun, “Cun hlingrul lakih tla thlaici khal cu thu rak theitu a si;   asinain   hi leitlun donharnak le lennak ih bumnak in thu cu a zaap pit ih, rah a rah thei lomi ah a cang”(Matt. 13:22, NKJV). Jesuh in “lennak ih bumnak” a timi hi ziang a relnak a si ding tin na zum? Lennak ih thlem theih dingin ziangah len ding hi a tul kherkher lo?`

`3. Class ahkhan, Thutak theih men hi rundamnak a si lo timi va theih thuhla Nithum ni ih kan zirlai cemnak ih kha thusuhnak tuah aw. Himi bangawk lonak hi ziangruangah saw kan hrangih tuah dingih a thupit hleicenak? Thutak theihnak in in rundam lo a si ahcun, ziangin saw in rundam?`

`4.  Zakia in Jesuh a cohlang lai ah ziangahsaw Milian tlangvalpa khan Jesuh a rak hnong kherkher timi a san le vang danglam ih na ruat theih mi ziangsaw a si?`