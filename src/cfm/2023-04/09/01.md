---
title:  Thiltithei pawl hnenih Pathian hnatuan
date:   25/11/2023
---

### Tuizarh sung siar ding
Daniel 4; 2 Siang 5:1–19; Johan 3:1–12; Johan 7:43–52; Matt. 19:16–22; Johan 19:38–42.

> <p>Bible cangken</p>
> “Ziangahtile mi pakhat in leitlun pumpi hi nei khal sehla, a nunnak a hloh ahcun a hrangah ziang a mhahnem ding? Asilole mi pakhat in a nunnak cu ziang thawn saw a lei ding?”(Mathai 16:26, NKJV).

Pathian kamsuak thu Bible hi kum thawng tampi liamzo ih ngan mi si khal sehla, kan leitlun hrangih Pathian thutak phuansuaknak a si. Cumi thudik pawl lakah minung sinak khal a lang fiang zet – kum zabi 7 ih Judea pawl asilole kum zabi 1 ih brazil pawl khal siseh, minung cu an bangrep aw thluh: Pathian ih zangfahnak a tulsam zettu misual an si.

Himi ahcun thiltitheinak le lennak a tel cih. Bible san lai ih thiltitheinak nei le milian pawl cu tulai san ih milian le thiltitheinak nei pawl thawn danglam awknak a um cuang lo, a hleice in lennak le hminthannak le thil ti theinak an hawlnak ah khui maw caan ahcun(ringring cu a si lo) midang an va siat suah theu. Cu cingin Pathian in thazang caklo le tulsam mi pawl a ngaihsak vekin milian le thiltitheinak nei pawl ih rundamnak ding thuhla a ngaihsak tuk ve. Bible ah milian, asilole thiltitheinak nei, asilole a pahnih ih nei kop pawl ih mizia zohthim ding in rak pe a si, Rampi hrangih thlawsuahnak an si theinak dingih Pathian ih a hmandan pawl khal kan theithei.cubang pawl cu: Abraham, Isak, Job, Solomon, le Josep pawl tla an si.

Tuizarh ahcun Milian le thiltithei pawl hnenih Pathian hnatuandan kan phorhsuak ding. Hivek mi pawl hnenih Pathian a thlendan le a kawhdan pawl le, tuisan khalah Seventh-day Advetist pawl in ziangtluk in a thutheihpitu si kan tul timi pawl kan zoh ding.