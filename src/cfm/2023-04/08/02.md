---
title:  Rualpi pawl ih zumnak
date:   19/11/2023
---

Thuthangtha cabu sung ih thuanthu thiltithei zet ahcun mi hrekkhat in Jesuh hnenah a rualpi tulsam zet mi a hruai thlen thei dingin thil tampi a paltlang tul mi a um thu a rel. Tulsam mi hnen ih Pathian hnatuan hi khuimaw caan ahhin a harsa zet timi thuhla hitawk ihsin kan zir thei ding a si.

`Siar ding: Luka 5:17-26(Zoh aw. Matth 9:1-8, Mark 2:3–12). Hitawk thuanthu ih Pathian hnatuannak le a rongbawlnak thuhla a ummi ihsin ziangmi zirlai pawl kan zir suak thei ding?`

Hi minung pawl in an rualpa cu Jesuh hnen ih hruai dingah tuanvo nasa zet an la. Himi pa ih rualpi vekin bomtul mi pawl cu Jesuh hnenih thlen thei dingin Pathian cun in ko a si. Himi hnatuannak cun zumnak, tuahnak, thinsaunak le pumpeknak pawl le, a tul a si ahcun thil pangai lo zetih um ding khal in a ngen a si. Mipa pawl cu Jesuh hnenah an ra, asinan khamtu an rak nei. An rualpi bom tul zet cu anmai daan vekin Jesuh hnenah an hruai thleng thei lo. Asinan dung an sip duh ce lo, Jesuh hnen ih a thlen theidan ding lamzin an hawl. Luanglu lam ihsin an rualpa cu Jesuh hnenah an vun thlak! Cuvek in tuah khal sehla, Luka ih reldan vek asile Jesuh khal in an thil tuahmi cu a pawm pi a si (Luka 5:20).

Ellen G. White cun bomtul ih um pawl bawm ding in forhfial: “Na hnatuan sim na si ding hngak aw hlah. Na mit meng awla kiangkap um pawl zoh aw, nangmah ten bomtul mi, natnak tuar tu le tulsam mi pawl hnenah va pan sawn aw. An lakin relh tum aw hlah, An tulsam mi cu thei lovek in um aw ter hlah.  James cabu sungih sakhuanak thianghlim nei, mai tanghma sialnak si maw, nawhthluh lakah hnuaihni aw lo langternak cu zo saw a si? Rundam khawkhannak ropi ah zo pawl in saw an thilti theinak hmuahhmuah thawn hna tuan duh?”—Testimonies for the Church, vol. 2, p. 29.

Jesuh amah rori hman in bomtul mi pawl ziangtin bom ding an si timi le cuvek in tuah ve dingih kawh kan sidan pawl a lang ter thluh. Ahmaisa ahcun, An rualpi kan si phawt a tul; cule an tulsam mi kan zirsuak thei ding; cun a netnak ahcun, anmah pawl a bawm theitu umsun Jesuh hnenah kan hruai ding a si. Himi ciah a si, himi thuanthu ih mipa pawl ih tuah mi cu; kan dinhmun cu ziangvek a va si hmanah fimzet in thil kan tuah a tul a si. Mipi pawl cu anmah rundam theitu umsun Jesuh hnen ah kan hruai ding a si.

`A tu rori na kiang ih um khan bom a tul maw? Ziangsaw an hrangah na tuah sak ding?`