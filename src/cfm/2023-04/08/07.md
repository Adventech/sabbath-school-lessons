---
title:  Ruahbet ding
date:   24/11/2023
---

Siar aw: Arthur White, “A Few Days at Long Point,” Ellen G. White: The Australian Years: 1891–1900, vol. 4, pp, 100–104.

Thuthantha cabu ngantu pawl cun Jesuh in hnamdang mi rundam an si theinak lamzin pi a tuahdan zohthim ding an ngan (Matt. 8:28–34, Mark 5:1–20). Cuvek ciah in, Kannih khal rualpi tuah le hnamdang pawl hnen ih Pathian hnatuan dingih kawh kan si thotho. Khrih thihnak cu mi hmuahhmuah hrangah a si, hnam, ram, milian le dinhmun lam zianghman a um ve lo. Himi hi kan theih hngilh dahlo dingmi a si: “Cun anih cu kan sualnak hrang ih mawhrawhcawinak a si: cun kan hrang lawngah si loin, leitlun pumpi ih sualnak hrang khalah a si” (1 John 2:2).

“Mipa le nunau pawl in Pathian khawkhannak famkim ter loin, an sungkua hrang lawngih tha duhdawtnak an lanter ahcun…. An mahmawh zetmi luatnak ihsin thlawsuahnak le hnangam duhdawtnak ihsin an ngah dingmi cu an hnong tinak a si….

“Pathian in kan inn lenglam ah midang hrangih thiltha tuah dingih in fial tikah, kanmai inn hrangah kan duhmi pawl a mal vivo ding a tinak a si cuang lo, cule zawnruahnak kan langter dingih in duh ruangah kan ram le kan miphun kan duhdawtnak a mal vivo a tul tinak khal a si cuang lo. Asinan kan duhdawtnak le zawn kan ruatnak cu kulh 4 sungah kan khum men ding a si lo, Kan lungawinak ah midang ih hlawknak an ngah thei lonak dingah Pathian in kan hnenih in pek mi thlawsuahnak cu kan khuh hlo ding a si lo”—Ellen G. White, The Advent Review and Sabbath Herald, Oct. 15, 1895.

Kan umnak lenglam ih um pawl hrang thlawsuahnak si dingih tuanvo in pek mi hi, hnamdang ihsin a ra mi asilole zianghman tlakttlai lo na si hman ah cuvek pawl bom dinghi Jesuh hnen rori ihsin a rami el theih lomi thupek a si (Acts 1:8, Mark 11:17).

**Relkhawm ding thusuhnak pawl**

`1. Na ramri cu ziangsaw a si, tulsam taktak caan ah ziangah cutawk hmun ihsin suak ding na duh?`

`2. Jesuh cu “ rawlpham pa, sabitti heh pa, siahkhawng pawl le misual pawl ih rualpi” (Matt. 11:19, NIV) tin an kawh mi in ziangvek thupitnak saw a ken tel? Cumi puhawknak ra thleng thei ding khawp in Jesuh in ziangsaw a tuah, Himi in Pathian hnatuannak thuhla ziangsaw in zirh?`

`3. Khristian pawl in Zumlotu pawl ih puai ahhin ziangvek tiangsaw a tel thei ding? Ziangtin saw Khristian pawl in Bible zirhnak siatsuah cuang si loin an tuah thei ding?`