---
title:  Pathian hnatuan ih hlawhtlinnak
date:   27/12/2023
---

Pathian hnatuan hlawhtling timi hi ziangsaw a si? Himi cu tihnimnak, kawhhran tum neihnak, lole kawhhran zamrang zetih thansohnak tivek in kan rel thei ko ding. Hlawhtlinnak ahhin hnam tinkim ih va thlennak le leitlun ih um pawl thudik ih an umnak le radio, internet le Tv tivek kanhmang theinak pawl tla an tel men thei. Hivek pawl a tha tiih kan ruah laiah, Paul in Korin ih zumnak thuhla a relmi hi kan cinkeng ringring a tul: “Kei in ka phun ih, Apollos in tidai a tawih, asinan a thangtertu cu Pathian a ti” (1 Cor. 3:6, NKJV). Tongdang ih kan sim asile, kan bitum ding cu hmailam pan hi a si ih, Pathian ih bitum cu thansohter hi a si.

Pathian hnatuannak ih a tumtahmi bik cu, a hnatuannak ih a teltu Jesuh ih mi rinum zet pawl in   leitlun mipi pawlkom hmuahmuah sungih mihlo rundamding hna na va tuan dinghi a si timi kan thei thluh zo.

**A hnuai ih bungcang pawl hi siar aw. Jesuh dungthluntu ih hung suak pawl ih mizia thuhla ziangsaw in sim?**

`2 Kor. 11:2`

`Isa. 30:21; Johan 10:27; Johan 16:12, 13`

`2 Thess. 2:9–11; Heb. 3:12, 13; 1 John 1:8`

`1 Johan 1:9, Thup. 7:14, Thup. 19:8`

Jesuh thluntu pawl hi an thianghlim, mothar ih hamcia mi vekin Jesuh ah an rinum ringring. Thlarau thianghlim aw reh zet hmangin a hruai lai ah annih cun Jesuh an thlun. Himi cun midang hrang missionary lam ih in hruainak ah a tel a si. Himi dungthluntu pawl lak ahhin zianghman bumawknak tivek a um lo. Annih cu rinhmainak diklo, zirhternak dik lo le thil borhhlawh zirtirnak zinpeng ih hruai mi an si lo. Cun midang hnakih thilti thei sawn khalah an ruat aw dah lo. Annih cun mi famkim lo, Pathian zangfahnak le lainatnak mamawh ringring an si lam an thei aw. Himi theithiam in, zumtu dang pawl hnen ihsin zirhnak le tuahthatnak tivek pawl khalah an ong aw zet hai. Pathian hnatuannak ih hlawhtlinnak cun hivek dungthluntu a sersuak a si.

`“Khrih hrangih fala thianghlim” tiih sullam ziangsaw a si(2 Cor. 11:2)? Ziangtin kannih misual in Pathian hmaiah hivek in kan um thei ding ih, midang khal Khrih hrangih fala thianghlim si ding in kan kawh hmuh thei ding?`