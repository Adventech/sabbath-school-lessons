---
title:  Hnatuan theh
date:   28/12/2023
---

`Siar ding: Thuphuan 21:1-4 le Thuphuan 21:22-22:5. Hitawk ah ziangmi saw pholang ih a um?`

Leithar ih paradise cu ziangtak si kei maw! Thihnak le sual cu an hlo ding, satan le sualnak khal siatsuah thluh an si ding. Kan duhdawt zetmi rundamtu kan hmu ding ih kan duhdawtmi pawl thawn kan um tlang theisal ding. Cule leithar cu hnam dangdang le tong dangdang ai-awh pawl in an luah khat thluh ding.

The General Conference Mission Board cun Global Mission metrics cu a pom ih, cumi cu mipi pawlkom pakhat hnenah thuthangtha a thleng zo maw, thleng hrih lo timi theihtheinak a si. “Thuthangtha a thlen zonak ih mipi” pawl cu sungtel an kim tawk zet ih, lenglam ih bomnak zianghman tul loin midang pawl hnenah thu theihpitu an sinak an va tuah thei, cumi ahcun cibai buknak, Bible siarnak, le anmai tongin calai an nei ih, a dang mipi pawl hnenah tongletsak zianghman tulloin thuthangtha sim theitu kawhhran hruaitu an nei.

“Thuthangtha thlen hrihlonak mipi” pawl cun an hnam nunphung lenglam ihsin bomnak tello in anmah ten thucah tha zetih thusim theitu ding le ram hlumtu Adventist mi lakah an um lo.

Tualsung kawhhran le Conference tin in an umnak khawtlang pawl ih Pathian thu thangtha sim a tulnak hmun an theih a tul. Tu cu mi hmuahhmuah dungthluntu ih tuah, in runtu zamrang in tumter dingin le a netnak ahcun hitawk ah kan hnenih a tiamkam leithar le vanthar ah anmah pawl thawn kan um tlang theinak dingih Pathian hnatuan ding caan a si.

`Sawmngairnak: Ziangtin saw Khirh rungtum ding cu na ti rang thei ding? ziangtin saw Thuthangtha thei dingih a tulzet tu pawl ih thinlung ah beiseinak ci na tuh maw? Khrih ah rinum zetin thu awih ih nundan ding sullam ziang a si timi zirhphahnak thawn zumtu thar pawl “tidai” na pe dah maw? Nitin na thlacamnak ih ummi hnen ah leilung tuahthar thutiam simfiang theihnak caan remcang a um theinak dingah dil in thlacamnak nei aw.`

`Sawmngiarnak: Na “dungthluntu” hrekkhat pawl cu Jesuh pom dingin an ralring zo men thei. Himi ahcun kawhhran zomnak le zumtu pawl zomnak khal a tel. Amai dinhmun ah vun retaw aw,  na biakinn ah veikhatnak a ra ding timi vun ruat aw. Ziangvek hmuhtonnak saw a neih ding? Himi mithar rak lawm dingin le zirhnak pe dingin nan kawhhran in ziangvek timlamnak saw a neih ding? Na kawhhran um cia ah siloin zumtu pawl umnak thar ong dingin na zuam aw maw? Thazang malmi pawl hmaiton ih Pathian thu simdan ding khawkhannak nei aw.  Nan kawhhran upa pawl thawn na ruatdan pawl rel aw, kawhhran in dungthluntu a tuahnak ah anmah pawl thawn hnatuan tlang aw.`