---
title:  Harsatnak netabik
date:   26/12/2023
---

Jesuh in a dungthluntu pawl le kan hnenah hitin a ti: “Cuiruangah va feh uhla, miphun hmuahhmuah cu dungthluntu ah va tuah uh, Pa, le Fapa, le Thlarau Thianghlim hmin in baptis-ma va pe uh: Thu ka lo pekmi hmuahhmuah cu ziangvek khal thlun dingin va zirh uh: cun, ngaihnik uh, leitlun cemnet tiang ka lo umpi ringring ding a si, tiah a ti. Amen.”(Matt. 28:19, 20, NKJV). Himi cu thupek ropi a si, cule lamzin tamzet ahcun vancungmi pathum thucah ih, “miphun kip, hnamkip, tongkip le mikip” (Thup. 14:6, NKJV),timi cu “Tulai thutak” (2 Pet. 1:12) timi thupek ropi phuansuaknak men khi a si.

`Siar ding: 1 Johan 4:8, 2 Piter 3:9, 1 Timote 2:4, le Sem 12:3. Ziangahsaw pawlkom tin hi Pathian hnenah an thupit thluh?`

Khrih duhdawtnak cu mi hmuahhmuah hrangah a si, zohman telh lo in an um lo. Khrih cu hrilcia mi pawl hrang lawng ah a thi tiih a Zirhtu Pathian thu zir pawl ih zirhnak dokalh in Bible cun Khrih thihnak cu phunhnam, tongkip le thil dangdang khalah thleidannak zianghman um loin mi hmuahhmuah hrangah a thi a si ti a fiang ter. Minung na si ahcun Khrih cu na hrang a thi a si. Mikip hrang thusuhnak a tang lai mi cu, a thihnak cu ziangtin saw na sawnlet ding? tihi a si.

Jesuh a rungtum tikah, riakbuk langsar zet pahnih te lawng a um ding: Thuphuan 13 le 17 ih kan hmuh vekin ramkhelnak lam le sakhuanak ihsin Satan thuneihnak ih pumpe aw tu le Jesuh Khrih ih pumpe aw thluhtu, an zumnak cu “Pathian ih thupek pawl” (Thup. 14:12) thlunnak ih langsuak zumnak neitu pawl an si.

A hramthok ihsin minung pawl cun Pathian hi zo a si tile duhdawtnak le dingfelnak ih a lamzin pawl (Rom. 1:18–21) cu finfiahnak an nei thluh. Curuangah caan liamcia ih milai pawl hmuahhmuah hi ziangmi tluk hna an tuan asilole ziangmi tluk an theithiam lo tivek ah thleidannak um loin ziangvekin nun an hmang tile ziangvek in Pathian thawn hnatuan tlangnak an rak nei timi ah thum aw in thuthensak an si ding a si(Rom. 2:11–16).

Asinan a tui cannetnak tikcu ahhin thekdarh awknak a thang vivo ih, zalennak cu tihzah a si nawn lo. Mipi pawl cu satan ih nomcemnak hmun ah um dingin nor an si ding. Thuthangtha phuang ding hi manhlap thlak zet a si, Satan pa ih khawkhannak thupi zetzet pawl phuan a tul. Hi ciah hi kan Pathian hnatuannak le vancungmi pathum ih thucah pawl hmuahhmuah cu an si.

`Khrih cu na bulpak hrangah a thi timi ahkhan cambang hrih lawk aw. Thinglamtah ih Khrih thihnak hmangin a man pek thei lo ding khawp in ziangvek sualnak na rak tuah zo mi a um tin na ruat?`