---
title:  Vancungmi pathum thuken le Pathian hnatuan
date:   25/12/2023
---

Thuphuan cabu cun doawknak ropi cu thilti thei zet le fiangzet in in hmuh a si, cumi cu Thuphuan 12:12 ih a langmi hi a si ko ding: “Cuiruangah nannih van pawl, le nannih a sungih um pawl tla, nan lung awi uh. Leilung le tifinriat a luahtu pawl tla, nan hmakhua a pit! Ziangahtile khawselal cun caan tawite lawng a nei ti a theih ruang ah thinhengnak nasa zet thawn nan hnenah a rung tum a si, tiin.” Ninetabik ih thupi zet ding mi doawknak ropi tilo ah  cathianghlim ih ummi pawl hi ziangtin saw mikip in an theihthiam thei ding ti ngaihtuah a har duh zet.

`Siar ding: Thuphuan 14:6-12. Hitawk ah ziangmi simfiangnak saw um, kan Pathian hnatuannak le thucah thawn ziang zomawknak an nei?`

Pathian hnatuan laimu bik cu thucah, Pathian thucah: Thuthangtha hi a si. A taktak ahcun thucah cu Pathian hnatuan hi a si. Leitlun cun a parih thil a thleng dingmi ah ralringpeknak a tul, mikip in duhhrilnak an tuah tengteng a tul thlang, nunnak hrangah maw thihnak hrangah timi duh hrilhnak a si.

`“ Ka lam ih a tang lotu cu i dodal tu a si, I khawm pi lotu cu i thekdarhtu a si” (Luka 11:23, NKJV). Hitawk ih Jesuh a rel mi hi kan Pathian hnatuannak thawn ziang zomawknak an nei?`

Thuphuan 14 ih vancungmi pathum thucah leitlun ah phuangsuak dingih Seventh-day Adventists kawh kan sinak bulhram bik cu thinlung tuahthat hi a si. Cumi ih laimibik, lungphum thupi zet pahnih cu: “Kumkhaw thuthangtha”(Thup 14:6) le sersiamtu cibaibuk hi a si. Himi thupi pahnih cu mithianghlim tarlangnak ah an lang: “Hinah mithianghlim pawlih thinsaunak a um: hinah Pathian thupek pawl, le Jesuh ih rinnak a kilkhawitu pawl an um” (Rev. 14:12, NKJV).  Ziangkan tuah ih, mipi bomnak dingih thiltha hmuahhmuah kan tuah hmanah a hleice ih kawh kan sinak le Pathian hnatuan ding kan sinak hi kan hloh ding a si lo, cumi cu leitlun ah nikhat ni ih thil a thleng dingmi ah ralringnak kan pek rualin “ kumkhaw thuthangtha” ih beiseinak ummi hi a hloral mi leitlun ih kan phuan ding hi a si.

`“ Ka lam tang lo tu cu in dotu a si” (Luka 11:23, NKJV). Hitawk ah Jesuh in ziang a sim timi ziangtin kan theithiam thei? Kan thinlung khuitawk ciah ah a um timi fiah aw dingin ziangah himi tongkam pawl kan hman a tul?`