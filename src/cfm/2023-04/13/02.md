---
title:  'Thuphuan: Ni neta ih Pathian hnatuan'
date:   24/12/2023
---

Thuphuan cabu ca tlangtluan onnak hin himi cabu ih bitum bik cu Pathian hnatuan hi a si timi ca siartu pawl hnenah a theihter.

`Siar ding: Thuphuan 1:1-7. Ziangvek lamzin in saw Thuphuan cabu ih bitumbik cu nineta hrang Pathian hnatuannak a si lam na hmuhsuah?`

Cang hmaisabik ah Jesuh cu thuphuan cabu ih bitumbik le neitu bik a si lam a rel hnu ah, Thuphuan 1:4,5 cun Pathian sinak mi pathum a run tarlang sal ih, cumi cu milai rundam an si theinak dingih tuantlang pawl an si. Pa cu kumkhua mi a si, um zo, um lai, um lai ding a si. Thlarau thianghlim cu kum zabi pakhatnak ih kawhhran pawl hnenih thilti theizet ih hna a tuantu a si. Cule Johan cun hi leitlun neitu Jesuh khrih ih sinak a run ko suak ih, “ theihpitu rinum” “Mithi lakih tho hmaisa bik” (Thup. 1:5, NRSV) tin a ti. Satan in a lalram din a tumnak ih a hmanmi hi leitlun cu a siat zo. Pathian in Satan a neh ih tlun ah in sersiamtu ih thisen cun kan palhnak le zahnak pawl hmuahhmuah a khawlh fai thluh.

`Siar ding: Thuphuan 1:6 le 1 piter 2:9. Himi cang ahhin tlenmi pawl ih thulu cu ziangtin an thupitnak a rel?`

Pathian hnatuannak ih bitum bikmi cu a hloral rero mi runhimnak men lawng hi a si lo. Pathian ih rundamnak cun sinak thar le dinhmun thar a pe suak a si, ziangahtile Pathian hmulhmel kanmah ah tuahthar salin a um. Tlenmi pawl cu Lal hrin ah an cang ding, ziangahtile kannih cu Jesuh ih thisen thawng in vanlam Lal ih thisen thawn zomawknak kan nei a si. Tu ahcun, Lal innsang vekin a dang minung pawl rundamnak ding hrangih Lal innsang hnatuannak ah kan tel ve a si. Himi cun puithiam ah in tuah! Khrih cun a kawhhran cu “Lalram” ti in le cumi ih sungtel pakhat cio cu “puithiam” ah a tuah zo a si. Lalram sungtel si cu puithiam sinak a si.

Thuphuan 1:7 ah, Pathian hnatuanih manhlap thlakzia kan hmu: Jesuh a ra cing ding, rampi cu hloral mi an si ruangah a riah a sia. Pathian cun amai hnen ihsin hlaral ih um zo pawl a duhdawt zet.

Cuti asile Thuphuan cabu cu minung hrangih Pathian hnatuannak thawn on a si.

`Pathian ih sersiam mi men lawng kan si mai lo ih, amai runhim mi khal kan si, cumi cu a man khung zet mi a si. Ziangvek dinhmun ih kan um khalah ziangruangah himi thudik cun beiseinak nasa zet in pek?`