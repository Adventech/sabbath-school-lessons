---
title:  Ruahbet ding
date:   29/12/2023
---

“ Tlennak khawkhannak ropi zet cun leitlun hi Pathian duhsaknak ah famkim zetin a hruai kir sal. Sualnak ruangih a hloral mi pawl hmuahhmuah tuahthar sal an si. Minung lawng siloin thuawih pawl kumkhua ih an umnak ding leilung khal a tlen a si. Kum thawngruk lai cu Satan cun leitlun luah ringring dingin nasa zetin a zuam rero. “Cungnungbik ih mithianghlim pawlin lalram cu an co ding ih, lalram cu kumkhua in an nei ding, a kumkhaw tlaitluan rori in.”—Ellen G. White, Patriarchs and Prophets, p. 342.

Asinan cuvek cu a takram ih a thlen hlanah ka hnatuan ding cu Pathian hnatuannakah tel in leitlun mi pawl hnenah ralringnak pek ding hi a si, cuticun sersiamthar sal dingih Pathian thutiamnak ah an tel thei ding ih, cule an pawm thei ding a si.

“Ka zumnak ih thumawknak a thei hrih lotu pawl hnenih hnatuantu tampi an um ding hi ka duh zet a si. Mi tampi cu vancungmi pathum thucah an theihnak ihsin eng ropi an rak dong, cule tu ahcun himi thucah pawl hi leitlun hmun dangdang ah an phuangdarh a tul. Ka tuanvo tuah ka duh ih, cutin midang pawl in thudik eng an ken theinak ding hrangah lamzin onsak ka duh. Pathian in ralthuam kan hruh theinak dingah in bawm hram seh. Zumtu pawl cun leitlun ih ralringnak netabik an peknak ah lungawi zetin hnatuan tlang ding an si”—Ellen G. White, Letter 390, 1907 (unpublished).

Tui kuata fehtlang in thupi dangdang le Pathian hnatuan thawn pehpar aw mi thupi dangdang pawl kan zir. Hi zarh ah Pathian thawn laicin awknak tuahthat sal ziang a vek a si ti theithiam dingin  Thuphuan zirnak in a net kan khar. Cumi cu Pathian hnatuan hlensuak -  sersiamthar le Letlun sersiamtharnak hi a si. Sual le tuarnak  siatsuahnak cu leitlun thuanthu ih tihnung um bik ni a ding si timi hi thudik a si laiah, Pathian cun kan summang pawl cu himi siatsuahnak lenglam ah um in, leilung tuahthatsalnak ding thutiam lamah thazang pe aw ih hnem aw dingin duh a si.

**Relkhawm ding thusuhnak pawl**

`1. Ziangsaw “Kumkhaw thuthangtha” cu a si? Ziangah saw “kukhua daih” a si? ziangah himi cu kan Pathian hnatuannak ih kan lungphum si dingih a thupitnak emem?`

`2. Ziangahsaw hivek thupi hi Vancungmi pathum thucah ih a um?  Jesuh ah ka thinlung kan ret sawn ding tile ralringnak thucah khal tel in hivek “thalo” pawl hi thucah pawl an thupi lo tiih a lo eltu pawl ziangtin na sawn let ding?`

`3. Tui kuata cun Pathian hnatuan thupit dan lawng hman siloin tuah dingih kawh kan sinak ah nangmah le na kawhhran pawl in ziangtin tha deuh in na tel thei ding timi theithiam dingin ziangsaw a lo zirh?`