---
title:  'Kan hrang Pathian hnatuan: Part 2'
date:   07/10/2023
---

### Tuizarh sung siar ding
Johan 20:21, 22; Matt. 28:16–20; Thup. 14:6, 7; Daan. 7:6, 11, 12; Thup. 7:9, 10.

> <p>Bible Cangken</p>
> “Cuiruangah va feh uhla, miphun hmuahhmuah cu dungthluntu ah va tuah uh, Pa, le Fapa, le Thlarau Thianghlim hmin in baptis-ma va pe uh”(Matthai 28:19).

Pathian cu hnatuantu Pathian a si zia cu ca thianghlim fehtlang in a um thluh. Cumi cu milai san thuanthu ih pehzom aw mi a si ih, cumi cun Pathian in a sersiammi hrangih a tumtah mi a pholang. Cui hlei ah, Pathian ih a langter duh bik mi cu: Sual ih tlu zo a fale in Pathian hmulhmel an neih theisalnak ding hrangah a si(Col 3:9,10; 1 Johan 3:2)

Pathian ih hnatuan hi kan hmuh thei mi le ka hnenih a tongkam kan theihthiam theimi tam pi an um ve. Bible kan siar tikah, kan hnen ih in ra pan tu Pathian kan hmu thei. Sualnak ruangih thenawknak um cing khal in(Isaiah 59:2), a hnatuannak hmang in Pathian cun, “ziangkim a tuah thar”(Thup 21:5) tikcu caan sunglawi zet a thlen hlan tiang minung pawl thawn zomawknak siatbal zo mi cu a tuah tha sunzom rero a si.

Pathian in a tumtahmi le a sinak kan theihthiam theinak dingah kan hnenah amah ten phuang lang aw dingin duh hrilnak a nei, cumi pawl hmuahhmuah tlun ah kannih pawl cu amah thawn a taktak le kumkhua in laicin awknak kan nei thei a si. Tongdang ih kan sim ding asile, Amah kan theih lawng hman siloin, a duhdawt rundamnak ah le amah thawn kan um tlandan pawl mi dang hnen ah kan va sim a si.