---
title:  'Thumkom Pathian: Pathian hnatuan um thokdan'
date:   08/10/2023
---

Cathianghlim ih Pathian hnatuan mi cun Rundamnak lamzin umsun le laimu bik ah Jesuh a nei a si. Amah Khrih rori hman in, “ Kei cu lamzin, thutak le nunnak ka si. Keimah thawng lo cun zohman pai hnen an thleng lo ding” tiah a ti(Johan 14:6, NKJV). Asinan Jesuh khal in Thumkom Pathian ih hnatuandan pawl kan theihthiam theinak dingah in bawm ve a si.

Ziangkim Khrih ih a tuahtuan mi hi a Pa vancung ih um mi hrangah simaw, a hnen ihsin simaw a si theu (zoh aw; Johan 4:34; Johan 5:30; Johan 12:45). Ziangkhal sehla, Jesuh hnatuannak hi leitlun ih a rat ihsin a thokfang mi a silo timi cu kan theihtiam a thupi zet. Leitlun sersiam a si hlan ihsin a Pai’ hnen ihsin a rak ngah zo (Zoh tlang aw; Efesa. 1:4, 1 Pit. 1:20).

Curuangah minung hnen ih ra um dingin Pathian ih remruatnak cu kan leilung a sem hlan ihsin a rak si zo, cule a tumtahmi a famkim theinak dingah hringnun san thuanthu ah tumtah vekin a runglut a si.

Fapa cun leilung a sersiam (Johan 1:3) cule “A tikcu a kim ngah tikah” (Gal. 4:4, NKJV), Pathian cun hitawk ih Fapa a run thlahnak thawngin a duhdawtnak a langter a si. (Johan 3:16, 17). Fapa cu a rungih, thinglamtah parah thi in, thihnak a neh fel. Cumi theh ah Pa Pathian ih thlahmi thlarau thianghlim cu hitawk ah a ra ih(Johan 14:26, Johan 16:7), leitlun hi thiam a co ter lo (Johan 16:8–11), cule tuini ah Pathian le Fapa ih hnatuan cu thilti theinak hmangin Pathian hnatuan dingah a minung pawl an thlah sunzom rero lai a si. (Johan 14:26; Johan 16:13, 14).

`Siar ding: Johan 20:21,22. Kan Pathian hnatuan mual a neih theink dingah Pa Pathian, Fapa Pathian le Thlangrau thianghlim in hi hnatuannak ih bulram bik an si timi ziangtin saw kan theihthiam thei ding?`

“Thumkom Pathian” timi tongfanf hi Bible ah um ciah lo khal sehla, Pathian hnatuannak ihsin thumkom Pathian a um zia hmuh ding tampi a um. Tahthimnak ah, thihnak ihsin a thawhsal hnu ah, Khrih cu a dungthluntu pawl hnenah a lang ih, an hnenah thu a tiam: “ Ka pa ih thuthiam cu an hnenah ka run thlah ding; asinan tlunlam ihsin huham thawn thuam nan si hlan sung cu khawpi ah um uh” (Luke 24:49, NIV). Hitawk ahhin Pathian sinak taktak hnatuan hi catlang tluan pakhat ah kan hmu thei: Pathian thuthiam mi, Fapa in cumi thuthiam a thlen famkimnak ding a rel, cule cui thuthiam, thlarau Thlarau thianghlim a ra thlen dan pawl a um thluh. (Luke 3:16; Tirh 1:4, 5, 8).

Himi ihsin Pathian hnatuan cu kanmai ta a si lo timi kan zirsuak thei. Cumi cu Thumkom Pathian ih ta a si. Cumi a si ruangah a hlawhsam dah lo ding.

`Pa Pathian, Fapa  le thlarau thianghlim pawl cu thlarau rundamnak ding hrangah hna an tuan tlang thluh. Himi ruatnak hi ziangruangah saw na hnangampi emem?`