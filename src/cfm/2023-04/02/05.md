---
title:  'Pathian minung: Pathian hnatuannak'
date:   11/10/2023
---

Santhuanthu fehtlang in Pathian cun amah ih rinum, a sinak keng theitu, thu awih zet le a tumtahmi thluntu thei a nei ringring Pathiann minung pawl cu kawh an si mi le A zangfahnak ruangih a sawmnak rak cohlang tu pawl an si. An zaten Pathian hnatuannak a famkim theinak dingah hna an rak tuan rero zo ih an tuan sunzom rero lai.

`Siar ding: Semtirnak 12:1-3 le Daanpeksalnak 7:6,11,12. Thukam hlun sungih a mi pawl hrang Pathian ih tumtahnak a neihmi kha ziangsaw a si?`

Pathian in Abraham le a cithlah pawl thawn thukamnak a neihmi ah tumtahmi a nei a si. Annih pawl cu kawh an si, sersiam an si ih, Pathian hnatuan tu dingih palai ropi zet, ram pumhuap thlawsuahnak thlentu an si( Daan. 28:10, Isa. 49:6). Ziangkhal sehla Pathian thawn pehzomawknak nei dingih hrilmi an si ih, cumi cu thu awihnak le zumnak ih thum aw a si. (Sem. 22:16–18; Suah. 19:5, 6; Daan. 28:1, 2; 2 San. 7:14). Hivek ih hnatuandan pawl hi Israel ram kiangkap pawl a hip tu Pathian ih “Hnatuan fehpidan” Thukam hlun ih ummi a si.

Thukam thar khalah Pathian hnatuan cu sunzom vivo a si. Thosal Bawipa le rundamtu in tu ahcun “Pathian hnatuandan” tuahthar sal in ( Matt. 28:18–20, Tirh 1:8)Khrih cun a dungthluntu- kawhhran sungtel pawl cu leitlun pumhuap ah Pathian hnatuan in an feh suak. Pathian hnatuannak hi kawhhran ih ruah cop mi thil a si lo. kawhhran a umnak san cu Pathian hnatuan ti famkim dingin a si ih, cumi famkim ter dingin A kawhhran a hmang sawn a si.

Cumi cingin thusuhnak a um hrih lai: Kawhhran ih Pathian hnatuan cu ziangsaw a si? Cumi cu kawhhran um dingih kotu thawn a bangaw a si: “Ziangah tile Milai fapa cu a hlomi hawl dingin le run dingin a ra a si”(Luke 19:10, NIV). Kawhhran sungih um kannih cun zohman kan rundam thei lo nan, rundam theitu umsun Jesuh Khrih cu midang hnenah kan kawh hmuh thei a si.

“Khrih kawhhran ih hnatuannak cu sualnak ih hloral rero pawl rundam ding hi a si. Mi hnenih Pathian duhdawtnak theihter le cumi duhdawtnak hmangin Khrih hnen ih hruai ding hi a si.”—Ellen G. White, Testimonies for the Church, vol. 3, p. 381. Himi hi tuanvo ropi zet le caantha zet khal a si.

`Pathian hnatuan cu kan hringnun ah thli ngah thatnak biakinn  a si. Thli tel lo sehla kan thi ding. Pathian hnatuannak tel lo cun kawhhran hi a thi ding a si. Bulpak zetin nan kawhhran a nun theinak dingah ziangsi na tuah thei mi um?`