---
title:  Ruahbet ding
date:   13/10/2023
---

Miphun kip hnenih thu theihpitu si ding in: “Rundamtu ih tongkam, “Nannih cu leitlun ih eng nan si” a timi cun a dungthluntu pawl cu leitlun pumhuap ih thuthangtha sim dingin thu a pek tinak a si. Ni eng mawizet cu Leitlun kilkip ih a luh tlang vek bangtuk in Pathian cun thuthangtha eng cu leitlun ih um hringnun hnen ah thleng thei thluh dingin a tuah a si. Khrih ih kawhhran cun kan Bawipa ih tumtah mi a famkimter a si ahcun thimlak ih a ummi pawl hnenah le thihnak phemthlam ih a umtu pawl tlun ah engnak a um ding a si. Mipi pawl umkhawm ruiri le an hna cio tuan ih thinglamtah phur ai hmanin kawhhran member pawl ramtin ah feh tlang in, anmah ihsin Khrih ih eng an suah ih thlarau rundamnak ding hrangih hnatuan tu vekih an um ding hi a tha mi a sim, cule  Himi “vanram uknak thuthangtha” hi olsam zetin leitlun ah phuangdarh a theih ding a si.

“ Ramtin ihsin Macedonia kawhnak aw cu a thang, “Ra uhla, in bawm uh”. Pathian cun hnatuannak hmun in ong sak. Vanlam mi pawl cu minung pawl thawn an bawmaw ton, Bomnak cu ka hmaiah a um ringring, Pathian thilti theinak cu minung hnatuannak ah hna a tuan a si. Bawipa ih hnatuan rero mi a hmu lotu pawl cu Mitcaw taktak an si ding ih, Tuu khaltu diktak in a tu pawl a kawh lai a theilotu cu hnaset taktak an si ding. A hrekkhat cun Pathian kawhnak an thei ih, an sawn let. Nunnak pe thei thucah phuang tumnak thawn thinglung a thianghlim mi pawl hmuahhmuah cun tu ahhin sawn let hram seh.  Nunau le mipa in huaidor aw zet le rinum zet in Pathian pekmi, hnatuan pekmi an tuan a si ahcun Pathian thiltitheinak langin thutak lamah mi tampi an piangthar ding a si. An hnatuannak rah cu mangbangza a si ding.”—Ellen G. White, The Advent Review and Sabbath Herald, November 14, 1912.

**Relkhawm ding thusuhnak pawl**

`1. Khawtlang nun ahhin kawhhran ih in luahkhat dan cu kanmah- khih ih taksa- kan hringnun ahhin pathian duhdawtnak thawngin pathian hnatuan famkim in a um maw timi zohthim ding a um le um lo ah a thum aw a si. Bulpak zetin himi sawmngiarnak hi ziangtin na cohlang ding?`

`2. Nan kawhhran cu adventist a si lomi na venghnen pawl in ziangtin an rak theithiam ih, ziangtin a rak hmu tin na ruat?ziangtin na thei? An hmuhdan pawl a tha a si ahcun, thazang ngah sinsin dingin ziangtin na tuah ding? An hmuhdan a tha lo a si ahcun thleng aw danglam dingin ziang na tuah ding?`

`3.  Leitlun ih pathian hna kan tuannak ah “kumkhaw thuthangtha” timi kan keng ringring hi ziangah saw a thupit? Mi pakhat sangsang hnen ah, khuitawk hmun khalah thinglamtah parih jesuh ih kan hrang a tuahmi thuthangtha, cui thangtha ruangih beiseinak kan neihmi a zumve lotu hrangah ziangtin saw beiseinak netabik kan pek thei ding?`