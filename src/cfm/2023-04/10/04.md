---
title:  Paul le theihlo pathian
date:   05/12/2023
---

Paul in Athens mipi pawl ih pathian cu a dik lo tin simaw, sakhaw diklo tin simaw a hmuhsuam lo timi hminsin aw. Thiltha a hmuh thei ih piang in a khongkhawm ih, malte khal sehla, cumi cu a hmangtangkai zet a si.

`Siar ding: Tirh 17:22,23. Paul in himi minung pawl hnenah thuthangtha a simtheinak ding in hitawk ahhin ziangsi a tuah?`

“Nannih Athen mi pawl tla, nannih cu ziang tinkim ah sakhaw urhsun zet mi nan si ti ka lo thei” (Tirh 17:22, NIV). Paul in pathian dang bia pawl hi nasa zetin a porh. An sakhua cu lamzin tinkim ah fehdik lo zet an si, cucingin Paul cun cutivek ih an pumpekawknak cu a porhzet, ziangahtile thlarau lam kaihhruaiawknak dik lo khal sehla thlarau lam zianghman ngaihsak lonak cun an pumpek awknak cu a porh sawn a si.

Paul cun a rel mi a sunzom hrih lai, “Ka feh phah ah, nan biaknak thilri pawl cu fimkhur zetin ka zoh…” (Tirh 17:23, NIV). Athens sakhaw cu amah rori in a zirfiangdan a simnak ihsin, Mipi pawl thawn tihzah aw zetin an bia aw thei. Mipi in ziangtluk danglamnak an tul timi simfiangnak cu manhlap zet in a sim hngal lo. A taktak ahcun, hi mipi pawl ih tulsam mi simfiangnak ding a nei thluh. Asinan cuvek in a um ve lo, cutin a um hngal cun an rak hnong men thei. An hnen ahcun an thatnak ding le anmah ngaihsak emem tu mi pakhat vekin a va lang a si.

Cangan mi “ THEIH LO PATHIAN HNENAH” (Tirh 17:23NKJV) timi sim phah in, Paul cun rualremnak vekih hman theih mi thil cu a hmangtangkai zet. Annih cun pathian( a taktak ahcun mi tampi ) an zum, cumi cu hramthoknak thupi zet a si(Culai ah mi hrekkhat cu an rak zum cuang lo), cumi ihsin biakawk theinak ding thazet lamzin a ong thei a si. Anih cun theihlo pathian hnenah biaktheng an tuahmi cu hnihsuak sainak men ah a hmang ve lo. Anih cun thlarau lam thuhla ngaihsak zet, thil ziangmaw an hloh ding phan ruangih an theihlo cibaibuknak ih tikcu caan hmangin an pumpek awknak pawl cu a ngai thupi zet ih, a ngaisang zet hai fawn.

Kaihhruai awknak diklo a si maw? Situk ee, Asinan cumi cu cinfel theih thil a si. A hmaisabik ih thupi zet cu annih cun an theihfiang mi ah sakhua mi zet an si. Cumi cu Thlarau thianghlim in a tuan theimi a si ti Paul cun a fiang zet.

Paul cun an ruatnak thinheng ter thei ding thurel dingmi a hmusuak.

`Na pehtlaih mi midang pawl thawn thukzetih biakawknak caan tha ngah thei dingin ziangvek in pehtlainak le lamzin saw a um ding ih na ruat?`