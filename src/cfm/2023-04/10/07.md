---
title:  Ruahbet ding
date:   08/12/2023
---

Areipagus hmun ih Paul ih thil tonmi thuanthu ihsin kan lak dingmi thil tha zet pakhat cu zum lotu umkhawm pawl hnen ih kan thlen theidan ding zirfiang hi a si, cumi ihsin a rah suak mi cu zumtu malte cu Athens ihsin an um thok a si.

“Dungthluntu ih tongkam, a mizia le a kiangkap um pawl a relmi, thawkhum cafung hmangih a nganmi cu, mahte zum ngam awknak siat dah lo, amah lawng a si caan le harsatnak a ton caan khal ih thazang a ngahdan le pathian nung bia lo tu pawl hmuahhmuah thinlung ah Khristiannak um dingih hlawhtlinak a neihdan pawl khal a hung um vivo ding san hrangah hlan a si.

“Paul ih tongkam ahhin kawhhran hrangih theih ding ro thil a um. A thu ngaitu pawl le amah le mah harsatnak ih a barh luhawk theinak ding tongkam olsam zetih a hmang theinak ding dinhmun ah a ding. A thusimmi pawl cu an pathian pawl beihnak le an khawpi ih mi ropi pawl baihnak ah hmang sehla, Socrate thuhla lawng hmanah harsatnak a tong men thei. Asinan Pathian duhdawtnak thawn, zumlotu pathian pawl ihsin fimkhur zetin a hruai ih, an rak theih dah lomi A dikmi Pathian cu an hnenah a langter a si.”—Ellen G. White, The Acts of the Apostles, pp. 240, 241.

Hivek ih mipi pehtlainak, an nunphung le an sakhua zirnak ihsin thlarau lam ih an pumpek awknak ruangah a tihzah zet hai. Paul cun Athen ah hminsintlak zet thil ziangsi maw a kilkhawi- thil ziangsi maw Kawhhran hrangih theihding ro thilri a si. A ngaithlatu pawl thinhengternak cu a pumpelh thluh. A taktak ahcun himi hi Pathian thawkkhum thil ropi zet a si. Ellen G White ih reldan vek asile himi theihnak rothil hi kawhhran pakhat vekih kan ngaih tikah himi thuanthu hi kan ngaihven a tul.

**Relkhawm ding thusuhnak pawl**

`1. Athen ih Pual ih thuanthu zohthim dingah, khawpi pakhat ah Pathian hnatuannak a thar ih thok tuding hrangah a hmaisabik ih tuah dingmi ziangsaw a si?`

`2. Pathian thei lo khawpi(lailan zet in, khuitawk hmun khalah) ih um minung pawl thawn pehtlai aw dingin Khristian ih kan tulmi mizia cu ziangsaw a si?`

`3. Tuisan ih milem dangdang pawl hin in thinheng ter tikah, ziangsaw kan hrial ding, a hleice in milem cibai buktu pawl thawn hna kan tuan tlang tikah a hmaisabik ah ziangsaw kan hrial ding?`

`4. Paul cun anmah duhdawttu himi Pathian hi mipi pawl hnenah sim thei in  a duhtawk thei ko. Cule cumi ahcun an lungawi zet ding. Asinan thawhsalnak thuhla  a runluh pi laiah mipi in bumawknak hmangih an neih mi ramri cu a runkan tlang thei zo. Cumi cu a tuah dingmi a si maw? Ziangruangah a si, lole ziangruangah a si lo?`