---
title:  'Thlenhrih lonak hmun ih Pathian hnatuan: Part 1'
date:   02/12/2023
---

### Tuizarh sung siar ding
Tirh 17; 1 Kor. 2:2; Rom. 1:18–25.

> <p>Bible cangken</p>
> “ ‘Pathian, leitlun le a sungih thil hmuahhmuah tuahtu cu lei le van ih Bawipa a si ih, kut ih sakmi tempal sungah a um lo” (Tirh 17:24, NIV).

Athens khawpi ah Pual ih a relfiang zet mi cu Luka cun hitin angan: “Cuiruangah sinakok ah Judah pawl le sakhaw ngaihsaktu pawl thu a el, cun dawr hmun ah amah a ra tongtu pawl thawn nitin thu an elaw” (Tirh 17:17, NKJV).

A taktak ten vun ti cun Paul hin a mi le sa Judah pawl hnenih hnatuan cu a remcang sawn ding. Asinan Paul cun amai miphun pawl lakih hnatuan lawng hi a duhtawk lo. Midang hnen khal ih thleng dingih kawh a si.

Asilole Paul cu “Pathian tihzah” Zentel, leitlun hmuhdan ah nasa zet ih danglamnak nei pawl thawn hna a tuan thei. Paul in a dinmi Bible thuhla lungphum an nei, An tihzah mi Messiah Jesuh ih thuhla nasa zetin an theihbet a tul hrih lai.

Asinan, khawruah thiam mifim pawl ruangih hminthang zet Athens khawpi ih a um lai ah Paul cun mipi pawl hnenah thuthangtha sim a duh. Anmah lakih mi tampi pawl cun Hebru mi le an thuanthu a thianghlim pawl an thlirdan le an nunphung thlirdan pawl ah danglamnak nasa zet an nei. Cumi cun Paul in Athens mi pawl hnenih thuthangtha phuan a duhnk zumnak lungphum tuah.

`Ziangtin saw Paul in cumi pawl hnen a thlen, cule  a tuanrahnak pawl ihsin ziangmi kan zir thei ding?`