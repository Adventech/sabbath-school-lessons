---
title:  Pathian thar hmeltheihnak
date:   06/12/2023
---

Tu ahcun Paul cun Athen mithiam pawl lam a her thlang, A thungai tu pawl cu Van Pathian thu lamah a hruai pi.

`Siar ding: Tirh 17:24-27. Himi pawl hnen ih thuthangtha sim dingin hitawk ah Paul ih a tuahmi ziangsaw a si?`

Theihlo pathian hnen hmanih biaktheng sak duh khawp ih thlarau lam ngaihsak pawl hrangah Paul ih tongkam cu ngainuam zet a si: Sersiamtu Pathian, biakinn ih um ve lotu cun minung hnen ihsin zianghman a tulsam ve lo, asinan minung tulsam mi a pe sawn a si. Grik thuanthu menmen ih rak thumaw nunphung, simcia theih lo pathian pawl, mah le mah ngaihsak aw, misual zet pathian bia pawl hrang ahcun Paul ih relmi Pathian cu mangbangza le ngainuam zet a si. Cule Areopagus khua mi pawl cun duhdawttu Pathian lamah an ke an her.

A taktak ahcun himi Pathian, an theih dah lo mi hi, an theih theimi Pathian a si. A taktak ahcun, anih cun theihter a duh ngaingai a si.

Himi thuanthu hi Luka ih relmi tongkam malte ai hman in Pual in Areopagus ahhin thu a rel rei men thei. Luka hin remcang sawnnak ruangah Paul ih tongkam pawl hi a tawizawngin a la a si men thei. Cumi cu a dik asile, ruahnak pakhat hnu pakhat kan siar zo mi pawl hi ciapciar zetin a sim ding ti zum a um zet. Paul ih thurelmi cu ruahdan dangdang in kan then ding:

1\. Paul cun a hmaisain an thlarau lam dinhmun le an thutak zia pawl cu a porh zet hai.

2\. Cumi hnu ah an zumnak pawl a zir thu a langter ih, a zirsuah mi ihsin a hmuh mi ah tihzahnak a lang ter.

3\. Cule an hnenah an sakhua a zir tikah thil danglam zet pakhat a hmusuak mi thuhla a sim hai ih, annih khal in cumi cu an theih thiam lo thu an pom ve.

4\. Cumi thluh hnu ah, Pathian thuhla a sim, an tulsam rori ti khal a thei, cumi cu Pathian a um ih anmah pawl cu a duhdawt zet hai ih, hlaral ah a um lo timi a si.

5\. Netabikah, a thurel a netnak ah an theihlomi himi Pathian an hnongnak sullam ziang a ti timi ah ralringnak a pek hai.

An zumnak thuhla a theihmi sun ah thum aw in Paul cun nasa zetin a zirh. Cutluk ih a kaih hruai thei cun thazet in hmai a nor thei ding a si.

`Paul cun Pathian cu sersiamtu a si vekin le a sersiammi leitlun hnenih ngennak a neih mi hi hminsin aw(zoh saw Rom. 1:18â€“25). Ziangah saw himi hi mi tampi ih hram an thoknak ding hrangih a that emem? Sersiammi leitlun thuhla hin Pathian thilti theinak ziang a kawh hmuh?`