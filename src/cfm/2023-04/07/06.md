---
title:  Tuisan ih Samaria mitha thuanthu
date:   16/11/2023
---

Letnak dikzet a petu daanthiam cu Jesuh in a porh zetih cule a hnenah, “ Himi tuah awla, cule na nung ding” (Luke 10:28, NKJV) tin a ti ih, cupa ih thinlung a tham sak. Thudik tak ih letnak pek cu Daanthiam pai’ hrangah a olsam tuk, asinan cuvek ih thil tuah cu kum 2000 liamzo ahkhan sullam nei zet thil a si, tuisan khalah kanmah lakah buainak a um ringring lai.  Daanthiam pa cun Jesuh kha thangsung ih awh ter a duh ruangah a fimnak a lang ter aw. Hitin thu a vun sut, “Ka innhnen cu zo saw a si?” (Luke 10:29, NKJV).

`Siar ding: Luka 10:30–37. Hitawk ih a ummi thuanthu Jesuh ih a relmi hi ziangtin a tawizawngin na kai thei ding?`

Kan kiangkap ah diklo zetih dekcok a tuar tu an um pang maw? Anmah bawm thei dingin thil ziangmaw kan tuah dah zo maw?

Khuimaw can ahcun bomtul zet pawl hi Pastor pawl, kawhhran upa pawl le member pawl khal in an bawm dah lo timi cu thudik a si. Khuimaw caan ahcun kanmah hnak hman in zumnak dang neitu pawl hi khawtlang ah ngilneihnak an nei theu. Ngilneihnak nei dingin kan tong theu tla si men thei, asinan midang pawl cun kan ruatdah lomi bomtul pawl ih harsatnak an rak cinfel man. Kan zumnak in ziangmaw si sullam a nei a si ahcun fehsuak in bomtul mi pawl kan bawm ding a si.

Jesuh cun samaria mitha thuanthu cu anmah pathum lakah bomtul zettu ih inn hnen cu zo deuhtu saw a si timi hmangin net a run khar.

“Zosaw ka inn hnen?” timi thusuhnak hi kumkhua hrang simfiang in a um. Khrih cun kan inn hnen cu kan kawhhran mi pakhat menmen asilole kan neihmi zumnak lawng hi a silo timi a run langter a si. Himi cun phun hnam, vun rong le dinhmun zianghman danglamnak a tuah ve lo. Kan bomnak a tultu pohpoh cu kan inn hnen an si thluh. Kan inn hnen cu thlarau lam ih hriamhma ngah le doral ih vuak dup mi pawl an si. Kan inn hnen cu Pathian ih ta pohpoh kha an si”—Ellen G. White, The Desire of Ages, p. 503.

`Sawmngiarnak: Nangmah vek a silomi asilole mi pakhat bulpak zetih na ngaih vak lo mi hrangah nitin ten thlacamsak dingin hram thok aw.`

`Sawmngiarnak: Na hmeltheih(Adventist a silomi) mi pakhat ih hmin kha ngan aw; An tulsam mi (Thinlung lam, taksa lam, pawlkom lam)theih tum aw, cule a tulmi pawl hnenah ziangtin bulpak zetin thuthangtha na sim thei ding timi ruat aw. Hmaizarh ah an hrangah a takram in ziangsaw na tuah thei ding?`