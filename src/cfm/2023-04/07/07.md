---
title:  Ruahbet ding
date:   17/11/2023
---

The Desire of Ages timi cabu ih “Samaria mitha” timi cahmai 497-505 ih ummi Ellen G. White ih nganmi hi siar aw.

Tui kan san ahhin rilrawng, bomtul le mipi ih an zoh that lomi minung tampi an um. Na tuanvo cu na tuah thei ko, ziangkhal sehla, “fate” zet vekin tla a lang men thei. Jesuh khrih a rungtum hlan ahcun Leitlun ih buainak pawl hmuahhmuah hi kan cinfel thei zik lo. Cuvek tuah dingih kawh khal kan si lo. Asinan cumi a thlen hlan ih kan hnatuan ding mi cu rawlei ding khopkham nei lo kan theih mi va bom ding hi a si, asilole Kawhhran sungih buainak tong, mai zumnak lawng dik tiih ngaitu pawl bomnak khal a si thei, cumi pawl cu tuisan rori hmanah kan leitlun ih a tang laimi buainak taktak a si.

“Sakhuanak thianghlim le Pai’ hmai ih bawrhbah lo cu hihi a si: ‘ Pa neilo pawl le natnak tuar nuhmei pawl hnen ih va leng hi a si, cule leitlun ihsin amah ten a tiangfai aw ter mi a si ding a si. Thiltha hi Khrih in kan keng dingih a duhmi rah tha a si; Tongkam nel um, tirhsiannak, natnak tuar, tulsam zet mi farah hrangih ngailneihnak lanter hi a si. Riahsia mi le beidongmi ih phurrit phurtu awl hnen ih zawnruatnak thinlung kan neih tikah, tulsam mi pawl hnenih kan kut kan phar tikah, Lawngfangkheh pawl thuamhnu hruk ding kan pek tikah, na tonak ding midang na kian thei tikah na thinlung ah na ret hai tikah vancungmi pawl cu na kiangnai ah an ra ih, cule vancung ramah sawnletnak cu a cak zet a si. Diknak, zangfahnak le tirhsiannak ih thilti hmuahhmuah cun vanah lungawinak a thlen a si. A Bawi tohkham ihsin Pathian cun zangfahnak ih cangvai tu pawl cu a hminsin ih, a hlawnthil mankhung lakah a siartel a si. ‘Ka hlawnthil ka tuah ni ahcun annih cu ka ta an si ding, ralkap pawl ih Bawipa in a ti’. Tulsam mi, natnak tuartu pawl hnen ih zangfahnak thawn tuahmi ziangkim hi Jesuh tlun ih tuahmi vekih ruah a si. Mifarah bomnak na pek ih, natnak le neekrawk a tuartu pawl an zawn na ruat ih, nu le pa nei lo pawl rualpi ih na tuah tikah nangmah ten Jesuh naih sinsinnak ah na hruai aw a si.”—Ellen G. White, Testimonies for the Church, vol. 2, p. 25.

**Relkhawm ding thusuhnak pawl**

`1. Pathian duhdawt dingih thupeknak le thildang cu tuahnak thawngin rundamnak a silo timi hi ziangtin saw kan theihfiang thei? Jesuh cu zosaw a si timi le thinglamah kan hrangah ziang a tuah( Zoh Filipi. 2:5–8) timi kan ruah tikah, ziangah saw rundamnak kan ro thei, lole kan ngah theinak dingah kan thiltuah ziangkim hi hnong a sinak san? Rundamnak ngah dingih hnatuan cu thilsual a si timi le Jesuh ah rundamnak kan neih zo timi kan nun ih a langternak ih danglamnak hi ziangtin kan zirsuak thei ding?`

`2. kan lak ihsin danglam deuh pawl tlun ah kan suahpi thinlung putdan hrekkhat pawl cu ziangtin saw theithiam thei dingin kan zir ding?`

`3. Tuizarh ih kan zirmi pawl tel loin zo vekmi an va si khal le midang hnenah ngilneihnak langter ding timi kawh hmuh theitu ding Bible cang hmuh theih mi na nei maw?`