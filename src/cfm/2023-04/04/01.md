---
title:  Pathian hnatuannak
date:   21/10/2023
---

### Tuizarh sung zir ding
Semtirnak 18; James 5:16; Rom. 8:34; Heb. 7:25; Sem. 19:1–29; Sem. 12:1–9.

> <p>Bible cangken</p>
> “Thupek thar ka lo pe, Pakhat le pakhat duhdaw aw uh; keimah ih ka lo duhdawt bangin, nannih khal pakhat le pakhat duhdaw aw uh. Pakhat le pakhat nan duhdaw aw asile, himi ihsin   mi   hmuahhmuah in ka dungthluntu nan si zia an lo thei ding a si, a ti (Johan 13:34, 35, NKJV).

A thok ihsin Pathian in Abraham cu a hnatuan tu dingah a duh rengreng. Hi thil cu a dik ti hmuh a theih, thimnak ah Semtirnak 18 ahkhan Pathian in Sodom le Gomorrah ih thil a thleng dingmi ah ralringnak thuhla a sim. “Thungaiin Bawipa Pathian cun a thuthup cu a siahhlawh profet pawl hnenah phuang loin ziang hman a tuah lo ding”(Amos 3:7, NKJV). Cule Sodomm le Gomorah thuhla ahkhan “ A siahhlawh profet” cu Abraham a si.

Abraham cu nisa lai takfang ah a cawl hahdam ih, cule khualtlawng mi pathum a hmu. “Abraham cun a mikhual pawl lak ihsin pakhat cu sual tel loin cibai a buk thei mi a si timi zianghman a ruat lo, a hmuh mi cu a cau zetmi khualtlawng pathum an si”—Ellen G. White, Patriarchs and Prophets, pp. 138, 139.

Ziangkhal sehla lehhnu ah Abraham cu bulpak in Pathian hnatuannak ahcun a tel. A telnak thuhla himi bungcang ih lang mi cu Sodom le Gomorrah hrangih a thlacamnak le dilsaknak hi a si. Ziangtin simaw, hi mipi pawl hi anmah ten hnong aw in rundam an si thei pei maw timi a hmu duh, himi cu lehlam zawngin Pathian hnatuannak a si lo ahcun ziangsaw a si cuang ding?

Himi bungcang pumhlum ahhin Abraham ih thlarau lam mizia ro pi zetzet pathum a lang: Mikhual hmuak thiamnak, duhdawtnak, le thlacamnak an si – Pathian hnatuannak ah nasa zetin a bawm thei a si.