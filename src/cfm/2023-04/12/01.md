---
title:  Esther le Mordekai
date:   16/12/2023
---

### Tuizarh sung zir ding siar aw
Dan. 1:1–12; Dan. 6:1–9; Esther 2:1–10, 20; Esther 3:1–15; Esther 4:1–14; Esther 9:1–12.

> <p>Bible cangken</p>
>  “ ‘Leitlun cemnet tiang ka rundamnak a thlen theinak dingah miphun hnen ih eng si dingin ka lo pe ding a si” (Isa. 49:6, NRSV).

Thinlung nehzet Bible sungih a ummi lakih pakhat, “ Phunhnam thleidang lo Pathian hnatuannak” thuhla cu Esther cabu sungah kan hmu thei. Kum thawng tampi ih rak ngan mi cabu a si, tuisan ah Esther 9:26-31 ah thum aw in Judah tamzet pawl cu Purim puai an tuah lai.

Esther le a pate Moderkai cu Persia ramuk sungkhi Khawpi Susa timi ah an um. A san le vang cu ziang a va si khal le ralkaihnak ihsin Judah ram ih kirsal Judah midang pawl vek siloin annih cu an saltannak hmun ramah an cambang.

Cule Pathian kilkhawinak nasa zet thawngin Esther cu siangpahrang nupi ah a hung cang. “Cun siangpahrang in Esther cu nunau dang hmuahhmuah hnakin a duh sawn ih, falahim dang hmuahhmuah hnakin a mithmuh ah zangfahnak le duhsaknak a co; cuiruangah a lu ah suilukhum a khumter ih Vashti aiah siangpahrang bawinu ah a tuah”(Esther 2:17, NKJV).

Himi hi Esther in ziangmaw cin cu duh lo khal sehla, Bible thuanthu ih hminsinnak ah hmun poimawh zet a co ngah. A thatnak emem cu himi thuanthu cun Pathian minung pawl hi ramdang umnak hmun ah um khal sehla thudik ah theihpitu an si thei a si timi in rak hmuh a si.

Tuizarh ih zir dingmi Esther cabu hi caan na neih dan ih zirin rak siar aw.