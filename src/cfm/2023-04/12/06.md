---
title:  Purim ih mangbangza
date:   21/12/2023
---

Kum thawng tampi sung simfiangtu pawl cun Esther cabu sungah Pathian hmin hmuh a si lo thu an hmu suak. Hihi Bible sung ih umsun a si. Ziangkhal sehla Judah pawl cun Pathian in a runhimnak ropi cu an thei. Himi cabu cu Pathian minung pawl in Canon Bible ih tel dingin an hril a si.

Kan nitin hringnun ahhin Pathian ih in umpidan pawl hi kan hmusuak thiam maw? Pathian umpinak cu thilthleng pangai zet, thil a thleng dingmi hrimhrim vekin a lang thei, thaten kan ruah locun Pathian ih in umpinak kan theithei lo ding.

`Siar ding: Esther 9:1-12. Esther ih zuamnak ih rahsuak mi kha ziangsaw a si?`

Purim ih mangbangza hin thil danglam zet a nei. Mangbangza thu thuhin a um ih, thil thleng pangai zet vekin a um. Judah siatralnak ding caan cu danglamter a si lo, asinan daanthar ngan in a um, cumi cun Judah pawl cu anmah ten kilhim aw thei dingih siangnak thupek a si.

Cule thil a thleng zo mi pawl, himi thil hmangih hna a tuan theidan pawl khal hminsin aw. Persia mi pawl cun Judah pawl ai-awh ih Pathian cangvaihnak an theithiam.

Cule a rahsuak teh?

“ Hnamdang mi tamzet cu Judah mi ah an cang” (Esther 8:17, NIV). Himi hi Bawipa in thlarau hlo pawl in amah ah theihnak an neih theinak dingin a hnatuandan zohthim ding ropi zet a si.

Judah upa hruaitu pawl khal in Pathian hnatuan cu an theithiam. Judah pawl cu anmah ten kilhim aw thei in hlawhtlingnak an hmuh tikah, an hlawhtlinnak theih ringringnak dingah kumtin (Purim tiah an ko) puai an tuah theu. Tuini tiangah Pathian in a runhimnak theih ringringnak ah Pathian hnenah lungawinak puai an tuah ringring theu.

`Sawmngiarnak: Tuizarh sungah thlacamnak ih na telh mi hnen ah Pathian in na parih thil a tuah mi ziangsi maw na hlawm theinak dingih thazangcaknak a lo pek theinak dingah thlacamnak nei aw.`

`Sawmngiarnak: Pathian in na hrang a tuahmi thil tete kha ngan thok aw. Ruatsal awla, cule Pathian in hivek tete pawl hi midang hnenih na hlawm theisalnak dingah a tikcu te ih lo theihter sal dingin dil aw.`