---
title:  Ramdang nunphung ih saltannak
date:   17/12/2023
---

Mai umnak silo ramdang nunphung dang umnak ih um hi thil harsa zet a si ko ding. Judah pawl ih an rak tonmi pawl cu tuini ah kan hrangah theihthiam harsat zet a si ko ding, ahmaisabik ah Babilon mi pawl ih kut hnuai ah an um ih, cule Persia kut hnuai ah an um lala.

Thimnak ah, kan thurin thuhrampi pawl hi ziangmaw cin ahcun rampi dan asinak hmun Adventist ram ah zohman kan um lo. Asinan dawisuak an si hlanah Judah pawl cu anmai ram rori ah anum, an zumnak thuhrammi pawl khal an ram dan ah an ngan a si.

Dinhmun pakhat ah Pathian ih rinum zet si a olsamdan cu vunruat hnik aw. Cumi thluh hnu ah, Nisarihni sabbath ulh ding hi ram daan ah um bangta sehla ziangtluk in saw nisarih ni sabbath ulh hi a ol sinsin ding?

Ramdang ahcun, thuanthu thianghlim cun rampi in ziangvek thu a suah khalah, rinum duhnak, rinumnak cu thinlung ihsin, lungsung ihsin a suak ding a si timi in rak kawh hmuh, cuti asilole sualnak, biakmi bansannak le siatsuahnak cun a thlun vivo ding a si.

“Cuiruangah Bawipa in, Hi mipi pawl hin an kaa in in naih ih, an hmur in in upat ko na’n, an thinlung cu ka hnen ihsin hlapi ah an mhawn ih, ka parih tihzahnak an neihmi khal hi minung daan ih zirhmi men a si”(Isa. 29:13, NKJV).

Cumi thawn kalh aw ciah in, rinum dingih thutluknak tuahtu pawl cu kimvel boruak tha lo zet hman in thuawihnak ihsin a rak kham thei lo.

`Siar ding: Daniel 1:1–12, Daniel 3:1–12, le Daniel 6:1–9. Dinhmun cu ziangvek in danglam hleice khal sehla, himi thungan mi pawl hin ramdang hnamdang lakih um Pathian minung pawl in harsatnak an ton theizia thuhla ziangsaw a tarlan?`

Zo kan si, khuitawk ah kan um timi a thupi lo, kan umnak kiangkap ih thusuak, anmah ten daan an tuahmi asilole an hnamdan lole a pahnih khalin sisehla hibang pawl in kan zumnak le kan thutheihpitu sinak ahhin nasa zetin harsatnak in pe a si. Daneil cabu ah “nuamzet in” a netnak um theu khal sehla, cumi cun ziangvek harsatnak hnuai khalah Pathian ah rinum a theih timi an langter a si. Himi cangan pawl lakih pakhat hman hi a hlawhtlin lo a si hmanah, hi bang pawl cu an diknak ah an thi a si timi cu rinhmai ding zianghman a um lo.

`Na zumnak ruangih na phunhnam rori ih harsatnak na tonmi hrekkhat pawl cu ziangsaw an si? Ziangtin saw na sawnlet hai?`