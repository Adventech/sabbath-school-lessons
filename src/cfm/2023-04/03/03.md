---
title:  Leitlun hrang thlawsuahtu ih hungcang
date:   16/10/2023
---

`Siar ding: Semtirnak 12:1-3. Ziangvek zawng in saw Pathian in a hnatuan dingin Abraham kha a kawh ih a zirhdan?`

Pathian cun Ahram(Netalam ah a hmin hi Abraham tiih thlengh a si) hnenah a ram le a miphun suahsan ih ramdang ih feh dingin a fial. Pathian in leitlun ih a tumtahmi famkim ter thluh dingah Abraham a hman hi a khawkhannak pawl an si. Bawipa ih tongkam vekin Abraham khal a feh mai. Pathian in na hrangah khawkhannak a nei a si ahcun, midang hrangih thlawsuahnak na si theinak dingah na innsang le na miphun suahsan in amah na rian theinak ding hmun ih feh suak dingih kawhnak khal a si men thei.

**A hnuai ih Bungcang khi siar aw: Hi Bungcang pakhat hnu pakhat in kan hnenih Pathian thutiam mi thukam thuhla ziangsaw in sim?**

`Sem. 3:15`

`Sem. 17:19`

`Mipum. 24:17`

`Isa. 9:6`

`Dan. 9:24–27`

`Matt. 1:21`

A tlun ih Bible bungcang ummi cun Sual buainak cinfel dingin mi pakhat a ra ding timi Eden hmuan ih Pathian thutiam mi cu a famkim thluh ding timi a fiang zet. Himi cinfelnak a si mi Jesuh Khrih Messiah hi Abraham le Isak(sarah ihsin) thlahsawng ihsin a suak ding a si. Hebru 11:9 ah Isak le Jakob cu Pathian in Abraham hnenih a tiammi thlawsuahnak rocotu an si thu a rel.

Abraham in tiammi cithlah cu amah ihsin a suak ding timi amah ten ziangtlukin a thei aw ih, a theithiam timi cu kan theifiang ciah lo, asinan anih cu zumnak in a fehsuak a si. “Rinnak in Abraham cun lehhnu ih a roco dingmi hmun ah feh dingih kawh a si tikah thu a awih; cun a fehnak ding hman thei loin a pok (Heb. 11:8).

Kan hrang zohthim ding a va si em!!!

`Khuitawk ah na feh ding “tihman thei lo” in Pathian in lo ko bangta sehla, ziangtin saw na sawnlet ding?Ziangruangah saw?`