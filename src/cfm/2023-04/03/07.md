---
title:  Ruahbet ding
date:   20/10/2023
---

Siar ding, Ellen G. White, “The Great Commission,” pp. 25–34, and “A Seeker for Truth,” pp. 131–142, in The Acts of the Apostles.

“Vanram ih a kai hlan ah Khrih cun a dungthluntu pawl hnenah an hnatuan ding pawl a sim. An hnen ahcun Leitlun hrangah kumkhaw nunnak ro thliri a tanta mi thuthiam cu hlawhtlingter tu an si ding thu a sim. Nannih cu leitlun ai awh in ka nunnak ka ap thu theihpitu ding nan si tiah an hnenah a sim. Israel hrangih ka hnatuan mi pawl nan hmu ngah zo. Ka mipi pawl hi nunnak nei thei dingin ka hnenah ra khal sehla, Puithiam pawl le hruaitu pawl in an duhdan vekin kan tlun ah thil tuah khal sehla, in rak hnong khal sehla, Annih pawl cun Pathian fapa cohlang theinak tikcu caan tha an nei lai thotho a si. Ka hnen ah ra ih an sualnak pawl hmuahhmuah phuang aw tu pawl cu a lak rori in ka cohlang thluh ti khal nan hmu ngah zo. Ka hnenih a ra tu cu ka rak hnong thei lo. Ka dungthluntu pawl nan hnenah hin, himi zangfahnak thucah hi ka lo pe a si. Himi cu Judah le Zentel hnen khal ih pek mi a si -  A hmaisa ah Israel hrang a si ih, cutin hnamtin, tongtin le miphun kip hrangah a si. A zumtu pawl hmuahhmuah cu kawhhran pakhat ah an um thluh ding a si.”—Ellen G. White, The Acts of the Apostles, pp. 27, 28.

Thupek ropi zet cu a fiang tuk: Cuticun feh uhla, miphun hmuahmuah ka dungthluntu va siter uh” (Matt. 28:19, NKJV). Curuangah, himi hi hmundang ih feh ding thuhla rori a si. A hleice in miphun dang hnenih feh ding thuhla si.

“Thuthangtha phuang dingih thupeknak hi Khirh uknak ih a thupi zetmi missionary hnatuannak a si. Dungthluntu pawl cun taima zet in thlarau hrang hna na tuan dingin le mi hmuahhmuah hnenah zangfah sawmnak cu an pe ding a si. An hnen ih mipi an rat ding kha an hngak ding a si lo, an thucah keng mi pawl thawn mipi hnenih feh sawn ding an si.”—Ellen G. White, The Acts of the Apostles, p. 28.

“Leitlun ahhin kanmah ih Pathian kan naih ding ai hmanih Pathian uknak thawn nai aw zetih um minung tam zet an um. Himi Leitlun sualnak khawthim sungah Bawipa cun a dungthluntu pawl kai hruai tu ding mankhung zet lungman khung tampi a nei. Hmunkip ah Khrih hrangih ding an um ringring. Leitlun ih hlawnthil pawl tlun ah Pathian ih fimnak a ngai thupi pawl cu rinzum zetih eng kengtu an si ding, Piter ih a thilton mi pawl kha Pathian khawkhannak kimtertu an si timi an zum ih,  an thleidan thiamnak le an lak hranawknak pawl cu thuthangtha thlarau thawn an kalh aw ti an theithiam ih, Pathian an sunloih ih, “Pathian khal in Zentel pawl hnenah sualsirnak nunnak a pe ve a si hi’ tiah an ti. El buai awknak zianghman um loin thleidan awknak pawl cu an siatbal thluh ih, cuvek lakhran awknak pawl khal hnon an si thluh, Zentel pawl hnen ih thuthangtha simnak ding lamzin cu on a si zo”—Ellen G. White, The Acts of the Apostles, pp. 140–142.

**Relkhawm ding thusuhnak pawl**

`1. “Pathian hnatuannak” timi tongkam hi ziangtin saw na hringnun ih na hmuh fiangdan?`

`2. Nitin ten ziangti zawngin saw na sinak le na ziaza ah Pathian hnatuannak na langter ding? Ziangtin saw nitin ten Pathian hnatuan duhnak nei sinsin dingin na tuah awk ding?`

`3. Kan thinglung kan fiah le kanmah vek ih a umlo tu pawl hnen lak ihsin thianghlim ter kan si theinak dingah tlunlam ih thuthennak sak cianak kan hawl hi ziangrawngah saw a thupit?`