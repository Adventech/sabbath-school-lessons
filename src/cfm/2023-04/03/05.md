---
title:  Kawhhran hmaisa le hnemh awknak
date:   18/10/2023
---

`Siar ding: Tirh 8:1-4. Kawhhran hmaisa ah, ziangmi thil in saw zumtu pawl an hnemh awknak lenglam ih teekdarh tertu?`

Himi tikcu caan a thlen hlanah Kawhhran hmaisa kha Jerusalem ah an um hrih lai(asilole Judah pawl ih pawlkomnak lole Judah mipi pawl umnak hmun ah). Harsat hremnak a um thok tikah, biaknak lam ih Judah sakhua mi zet le farasi mi Saul khal a tel ve ih, Jerusalem ih um kawhhran pawl cu Judah ram le Samaria ram hmun tin ah an darh thluh a si kha. Jesuh cun Tirthlah 1:8 ah a rak simcia: “Jerusalem ah, le Judea   ram   hmuahhmuah ah, le Samaria ah, ka thu theihpitu nan si ding a si, a ti.” Himi thu cu a famkim zo, Tirhthlah 8:4 khalah, “A tekdarh mi pawl cu an fehnak hmun kip ah thu an phuang” (NIV).

Kawhhran cu Jerusalem leng lam ih a um thluh hnu hmanah Judah ram sung ah le khawpi dang ih Judah pawl umnak hmun ah thuthangtha an phuang rero lai. Tirh 11:19 ahcun kawhhran cu a tekdarh nasa ih, Phoenicia, Cyprus tivek tiang hman a thlen thu a um. Asinan hivek pawl hi Judah mi pawl hnen ti lo ahcun thuthangtha an phuang lo. Jesuh dungthluntu pawl le kawhhran hmaisa pawl khan Zentel pawl hmuh an tum lo ih, Judah pawl lawng Bawipa hnenih an feh kha hmuh an tum a si. Kawhhran in Pathian hnatuannak a hmuhdan cu a rak bi zet.

Paul in Zentel pawl hnenih thuhthangtha a sim thok hnu khalah Jesuh ih dungthluntu le Kawhhran hmaisa kai hruaitu lakih mi langsar zet pakhat Piter cun Zentel pawl hnen ih thuthangtha sim cu a duh riai lo. Piter hi serhzimtan pawl hrang(Judah pawl a relduhnak si) ih thlah mi a si ih, Paul cu Zentel pawl hrangih thlah mi a si tiih theih lar zet an si (Gal. 2:8). A thokpek ahcun, Piter cun Zentel pawl hmuh hman hi a duh lo zet (Gal. 2:11, 12). Ziangkhal sehla, Pathian in Piter cu a khawruahnak ihsin a suak ter ih, a thinlung a thlengh ter. Thuthangtha hnatuan hi ziangvek a si timi a zir thok ih, Jesuh thihnak cu leitlun pumpi hrangah a si timi thu a zir thok.

`Siar ding: Tirhthlah 10:9–15, 28, 29. Bawipa in Piter hnen ih a pekmi thucah kha ziangsaw a si, Himi thuhla hi Pathian hna kan tuannak ah ziangtin kan hmang thei ding?`