### Na tong cawl awla, ziangmaw tal tuah thok aw

Kum reizet liamzo mi ahkhan Adventist magazines cun tipi tihnung um zet thuhla tahthimnak a ngan. Mipi in cutawk zin an zawh lai ah lungmolh in an um ih, an tlu tupti theu, an mangbang awmthawm pawl cu khawsung kiangkap pawl in an rak theithei thluh. A rapthlak zet.

Khawsung mi pawl cu tokhawmnak an nei, a taktak ahcun khaw tamzet hmuhkhawm awknak a si. Ngaihdan dangdang le thil umdan pawl rel suak in thuhla tamzet an thlen. Asinan hmuh khawmawk le thurel tlangnak men tilo cu zianghman tuahbet theimi an nei cuang lo. Kum tamzet cu thurel tlangnak an nei ringring men. Himi thuhla hi thupi ah hmangin mi tamzet cun ca an ngan theu, thusimtu an ko ih, hitawk hmun ah paisa thawh khawm in an ngahmi pawl hmuahhmuah cu reipi thungai ih to pawl ei innak dingah an hmang. A netnak ahcun an paisa thawhkhawm theumi cun an tokhawmnak inn sung cu lenglam thilri awn zianghman theithei nawn lo dingih phihtar thluhnak pawl an lei thei ih, cutin an thurel lai buaiter tu ding lenglam thilri awn zianghman an thei nawn lo. Asinan zohman in cutawk hmun ih buainak nei pawl cu an va bawm thei lo. Harsatnak tuarpawl va bawm dingin zohman an va feh ngam taktak lo ih, thu rel in an tong rero men theu.

Kawhhran pum le sabbath sikul zirlai ahkhin cutawk hmun ih um mipi pawl vekih um men ding a si lo. Kan tikcu caan hi thlacam thlangnak, thuruah tlangnak, le thurel tlangnak ih hmang dingin kan duh zet. Asinan cutivek in kan um dah fawn silo, a taktak ahcun kan kiang le kap hrangah thil ziangmaw tal cu tuahtuan ding kan si. Kan umnak hmun ah le leitlun khalah thil danglam deuh tuah dingin kan duh thluh. Hnatuan hi theh zangzang sehla kan duh, cule Jesuh a rung tum zang ding khal kan duh zet fawn. Tui kuata sabbath sikul zirlai cun vak suak ih thil va tuah dinghi a bitumbik mi a si. Bible thuanthu ih tampi ka la suak ding. Tohteh nun danglam zetzet le tahthimnak pawl khal kan siar ding. A kiangkap(A hleice in Khristian a si lomi pawl hnen ah) pawl hnen ih Pathian thu kan sim theidan ding pawl khal a cang thei tawk in kan zir ding. Asinan cumi pawl cu duhsannei tahthimnak le kan nun in neh theitu men fang an si ding. Bitumbik mi taktak, thinlung ih bitummi taktak cu zarhtinten ninga ni zirlai ah a um ding, sawmngairnak cu fehsuak ih ziangmaw thil va tuah taktak hi a si.

Pathian thu pawl kan hlawm aw ding ih, a tulmi pawl khal sim telin, na hnatuannak ih na hmang thei ding ruahnak kan hlawh aw tlang ding. Zarhtin ten ningani zirlai cun sawmngiarnak a nei ringring ding. A hmaisa lam ahcun olsam te pawl an si ding. A hung rei kei kuatar laihawl hrawngah harsatnak a rung um ding. A bitumbik mi cu bulpak cio in thlarau thianghlim ih in kaihhruainak dingin thlacamnak nei dingin le kan zirmi kan hmang theinak dingin, cule neta ah ziangtin kan nun kan hmang timi relkhawm tlangnak ding pawl hi sawmngiarnak nasazet an si ding. Himi hi uangawknak tikcu caan a si lo, hlawm awknak tikcu caan a si, kan tuahthatnak le tluanlonak pawl simaw ton ding kan si. Cutin kan hlawmawk tikah kan group cu a pitling ding ih, thlacam thupi khal a tam sinsin ding.

A netnak ahcun himi quarter hi kan cinken thei ringring ding tlak le kan ngaihtuah ih, thuanthua thatha hmu in, Pathian thu zirnak lamih thukzet ih kan luhnak ding si sawn hram seh. Hivek pawl hi an um tuk ding, a taktak ahcun an tam zet ding hminsin tlak pawl hi. Asinan Thlarau thianghlim in ngaitlawm awknak nun in neither lai le a hminthannak ding hrang le a zahumnak ding hrangah hnatuan inpek mi kan tuan lai tikcu caan vekih kan thlirlet thiam ding hi duhthusam a si. The Global Mission Centers hi a hmaisa bikin General conference in kum 1980 a rak dinmi a si. General conference office ihsin Adventist mission hnuai ih kaih hruai mi a si. Tu fang ahcun center 6 rori an um thlang. An bitum bikmi cu leitlun ih khristian a si hrih lo mi pawl lakih zumtu pawl in hmual nei zetih an um theinak dingah kawhhran bom hi a si.

_Himi ca ngan rero lai ah, Himi centers(Petras Bahadur, Richard Elofer, Kleber Gonçalves, Clifmond Shameerudeen, Doug Venn, Greg Whitsett ) ih Director pawl cu Gary Krause (director, Adventist Mission), Homer Trecartin (retired director, Global Mission Centers) and Jeff Scoggins (Global Mission planning director), pawl hnen ihsin bomnak a um ih, himi Bible zirnak kaihriat tu ngantu khal a an si. Thei bet duh hrangah zangfahten www.GlobalMissionCenters.org ah va zoh uh…_