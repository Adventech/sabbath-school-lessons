---
title:  Ruahbet ding
date:   15/12/2023
---

Pathian thei lo Judah pawl lakah Messiah thuhla thawn pehpar aw ih cathianghlim ih simcianak pawl cu  Israel ram ih zirhtu pawl hnakin an theithiam sawn. Sualnak ihsin in runhim tu ding Messiah a rung ding tiah beiseinak nei hrekkhat an um. Mifim pawl cun Hebru pawl ih sum hawlnak mangbangza pawl zir dingin an zuam rero. Asinan Judah ih ngai thupi awkternak cun Eng a suak dingmi an tlaiter a si”—Ellen G. White, The Desire of Ages, p. 33.

“Bawipa Jesuh, rundamtu micak cu himi nunnak pawl hrangah a thi. An ngaihsak lonak ihsin a kai tho thei, an zangfahnak neihmi cu a harhter thei, an thinlung a nem ter thei, Thudik ih thiltitheinak le mawizia cu an nunnah a langter thei. Hnatuantu Bawi cu laktlak lo minung siloin Pathian a si. Cumi cingin thimsung ih umpawl hnenah eng a um theinak dingih palai ah minung a ko a si. Pathian in kawhhran tin ahhin lungmankhung zetzet a nei ih, himi hi leitlun sakhua pawl kan relsia ciamco ding a si lo, Hnuaidor zetin le duhdawtnak thawn Jesuh ih um thutak hmuahhmuah cu kan sim ding a si. Sakhaw mi zet le zuam zet vekin kan hmu ding a si, Khrih bangnak nei vekin kan hmu ding a si, cutin thudik lamah a dawlh deuhdeuh ding…. Leitlun tlen tu Jesuh ah an cawisang ding; Annih cun nunnak tongkam an kai hnget ding a si” —Ellen G. White, The Advent Review and Sabbath Herald, January 17, 1893.

**Relkhawm ding thusuhnak pawl**

`1. Kan theih vekih thudik thei hrih lo tu pawl hnenah na umnak hmun in remcannak lo pe in le na kawhhran in caan tha a neihnak hmun hrawngah ziangvek hlanawknak saw na tul mi?`

`2. A tlunih Ellen G. Whit ih tongkam, midang zumnak thawn pehpar aw ih a rel mi kha zoh aw: “Pathian in kawhhran tin ahhin lungmankhung zetzet a nei ih, himi leitlun sakhua pawl hi kan relsia ciamco ding a si lo”. Ziangtin saw bulpak zetin midang va relsia si loin an lamzin diklo pawl kan va sim lanter theih ding?`

`3. “ ‘Milai fapa a rat tikah, zumnak nei leitlun ah a hawl hmu taktak kem?’ “(Luke 18:8, NKJV). Jesuh in himi tong mawi zet thusuhnak a hman mi sullam hi ziangsaw a si? Rinnak timi le zumnak timi ih danglamnak hi ziangsaw a si? Ziangahtil rinnak nei tu pawl hi Jesuh a rungtum tikah zumnak nei lotu pawl vekih hmuh an sinak ding san?`