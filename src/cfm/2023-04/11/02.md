---
title:  Ram lenglam ih Pathian hnatuannak
date:   10/12/2023
---

Jesuh cun a dungthluntu pawl cu Kenesaret ihsin a hruaisuah thu kan siar(Matt. 14:34) “Taiar le Sidon ramah an feh” (Matt. 15:21, NKJV). Ziangruangah saw Galilee ihsin himi zumlotu umnak ram ih a hruai? Himi ramleng ramri lam ih a dungthluntu pawl a hruainaksan cu Galilee ram ah olsam zetin an zir theilomi pawl an zir ngahnak dingah a si. A dungthluntu pawl cu khawpi sungih um mipi pawl khal tel in, miphun hmuahmuah hnenah thuthangtha phuang dingih kawhnak ding hrang timlamnak nei dingih bawm theitu ding zirlai zir ter a duh a si.

`Siar ding: Thuthentu 3:1–6, 1 Siang 5:1–12, le 1 Siang 11:1–6. Himi bungcang pawl in himi khawpi pawl ih thuanthu theithiam dingin ziangtin in bawm?`

Thuthentu 3:1-6 ihsin himi khawpi cu Pathian in Israel pawl zumnak fiahnak hrangah a hmang ti kan theithei. Vansiat thlak zetin, himi fiahnak cu Pathian minung pawl in an hlawhtling lo, asilobik in hi pawl ruangah an si: “Cun annih in nupi ah an fanu pawl cu an mhi ih, an fanu pawl cu an fapa pawl an pek, cule an pathian pawl an rian”(Thuthentu. 3:6, NKJV). Cutin, a hramthok ihsin hi miphun pawl cu Israel ram tluknak an si rengreng.

1 Siang 5:1-11 ah cun Sidon miphun pawl le Hebru miphun pawl an laicinnak a hnget zet ti kan hmu thei. Dinhmun pakhat ahcun an pursum leidawnnak pawl ih an hlawknak pawl ah an ciah aw hnget zet, Hebru mi pawl cu pathian nung bia lotu pawl le milem biatu an hnatuanpi pawl in an ciahneh tuk timi cu rinhmai ding zianghman a um lo.

1 Siang 11:1-6 ahcun siangpahrang rori hman ziangvek in a run ciahneh ti kan hmu thei: Siangpahrang Solomon cun lamzin diklo ih hruai pengtu sidon siangparhang fanu nupi ah a nei: “Ziangahtile Solomon cu Sidon mi pawl ih pathian nu Ashtoreth dung a thlun” (1 Siang 11:5, NKJV).

Asinan pathian dang bia le milem bia pawl thuanthu le hrilcia mi miphun pawl hman ciahneh zet khal sehla, Jesuh cun a dungthluntu pawl cu himi hmunram pawl ah a hruai a si. Hivek lamzin in annih pawl cu khawpi sungih miphun thliar danglam umlo Pathian hnatuannak bulhram a thokpi ih, mai zumnak lawng dik zet ih a ngaitu pawl hmaiton ter in, a dungthluntu pawl hrangah miphun kip le hnam kip hnenih khawpi ih hnatuandan ding ah an zoh thim dingin a um a si.

Khawpi lam ih Pathian hnatuan Adventist mi tampi khal harsatnak an tong ve, anmah lakah hriselnak lam le khawtlang humhualnak tivek khal a tel. A hrekkhat ahcun ei in man khung lutuk, hnam hmuhsuam awknak, mai zumnak lawng dik zetih ngai tu, phunhnam ih tang pawl le sakhaw zalennak le thurelnak ding tlai ter zet pawl khal an tel. ziang asi khalah hivek harsatnak pawl um cing khal in khawpi pawl hrangah hna kan tuan ding a si.

`Khawpi lam ih Pathian hnatuantu pawl bomnak ah ziangsaw kan tuah thei ding?`