---
title:  'Thlenhrih lonak hmun ih Pathian hnatuan: Part 2'
date:   09/12/2023
---

### Tuizarh sung siar ding
1 Siang 11:1–6; Matt. 4:23–25; Matt. 15:22–28; Marka 7:24–30; Tirh 10:34, 35; Matt. 8:10.

> <p>Bible cangken</p>
> “Cutikah  Jesuh in a let ih a hnenah,   Maw, nunau, na rinnak cu a nasa zet a si: na duh vekin na hnenah thleng ko seh,   tiah a ti. Cuticun a fanu cu cui tikcu rori ah a rak dam” (Matt 15:28, NKJV).

A hramthok ihsin duhdawttu Pathian cun a hloral mi a fale a hawl rero zo (Sem. 3:9); cule tui kan san khalah, himi duhdawttu Pathian thotho cu hloral pawl hnenih thlentheidan ding a hawl rero thotho(Thup. 14:6–12), himi ahcun a hloral rero mi khawpi pawl khal an tel. Kum 2018 ahkhan, United Nations pawl ih an hmuhsuahnak ah leitlun ih um mipum zateek 55 cu khawpi ah an um a si tiah an ti. Hivek zel a sile kum 2050 ahcun zateek 68 cu an um ko ding. Zianghman duhhril theinak kan nei lo: khavek khawpi sungih a umtu pawl hnenah a thutheihpitu kan si a tul.

Cucing in Pathian minung pawl cu khawpi lam ih a thutheih pitu si ding ih kawh an si tikah Jonah vekin an um: asan le vang cu ziangvek a va si hmanah hnatuan dingcu an tlansan a si. “Ziangahtile hlanlai ih rak nganmi thil ziangkhal kan zir ding hrangih nganmi an si, cuticun cathianghlim sung ih tuartheinak le hnangamnak ihsin beiseinak kan neih theinak dingah” (Rom. 15:4, NKJV). Himi ahhin Jonah thuanthu ngan mi khal a tel a si.

Hitawk ih Jesuh hnatuannak hi khawpi sungih um Israel hrang lawng a si lo, ramdang ih um pawl hrang khalah a si thotho; cumi sullam lam cu Judah ram leng ih um pawl hnenah le a hrilmi miphun pawl hnen khalah a si tinak a si.

Tuizarh ahcun Taiar le Sidon hnen ih Pathian hnatuandan thuanthu Bible ih ummi kan zir ding, cule tuini kan hringnun ih kan hmang theidan ding khal kan zir suak ding a si.