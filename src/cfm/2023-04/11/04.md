---
title:  Taiar le Sidon ah
date:   12/12/2023
---

Bible lam zirmi pawl cun Thuthangtha Matthai cabu hi Judah pawl hrangah a hleice ih nganmi a si ih, Marka cu Zentel pawl hrangah a ngan a si tiah an zum. Thuthangtha cabu kan zir ding tikah hibang pawl hi kan theihcia a thupi zet.

`Siar ding: Matthai 15:22–28 le Marka 7:24–30. Cui nunau cu a landan ah ziangmi danglamnak um in saw na hmuh?`

Mathai cun hinu cu a miphun le hnam hmin a rel tel timi hmin sin aw: Kaanan mi a si. Marka cun cu “Grik” asilole “Zentel” mi tiih rel thei dingin Thlarau thianghlim in a kai hruai a si, cule thuhla rinsan tlakzet a pe bet: “suah keh Sirofenisian” lole “fenisia mi Siria” – mi a si, himi lawng hi Bible ih a langmi umsun a si.

Himi Matthai 15 ih um thuanthu a rak ngaithla tu pawl ih nunphung le leitlun thlirdan ziangvek in saw a tarlang. Matthai ih cabu siartu pawl cun hinu cu Pathian theilotu a si tin an hmu ding. Hivek ngaihdan cu Judah pawl in Kaanan mi pawl cu milem bia mi, misual zet le an miphun siatsuah duhtu vekih an ruatnak ihsin ra suak mi a si. Dungthluntu pawl hman in hinu in zumnak a nei ding ti le Pathian uknak ah a tel ve ding timi hi an ruat ban lo.

Marka 7 ahcun Marka ih thurel ngaitu Zentel pawl cu Matthai thurel ngaitu pawl hnak cun theihnak nasa zet an neih a rin um zet. Zentel pawl cun Judah pawl in Kanaan mipi an ruahdan vek lawmmam in an ruat ve lo. Zentel pawl cun hinu hi, “Grik mi, suahkeh Sirofenisian”(NKJV) tin an ngai men. Jesuh cun anmah lakih mi pakhat a damter! Zentel hrang ahcun hinu cu nu pakhat, a fanu hrangih tuanvo neitu, a fanu duhdawt zettu le a fanu adam theinak dingih Bawipa a pan tu, zianghman phunhnam le tong tivek ih buai ve lo tu a si tin an hmu ko ding.

“Khrih cun zamrang zetin nunau nu ih ngennak cu a sawn hngal lo. Himi ah Jesuh cu Judah pawl ih an tuahdan ding mi phunhnam hmuhsuamnak ai awh in a um. Hivek caan ah Judah pawl in thinlung nei lo zetih an cangvaihdan pawl a dungthluntu pawl thinlung ih umter a duh a si, cumi cu nunau nu a rak biangbiakdan ahkhan a langter ih, cuvek ih harsatnak tong pawl hnenah a zangfahnak cu nunau nu ih dilmi a tuahsaknak ihsin a langter a si.”—Ellen G. White, The Desire of Ages, p. 400.

`Siar ding: 1 Johan 2:2. Himi bungcang in Pathian hmaiah mi bangran thluh kan si tithu ziangsaw in sim?`