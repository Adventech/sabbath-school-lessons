---
title:  Leitlun ih zumnak
date:   14/12/2023
---

Luka 18:8 ahkhan Jesuh in tahthimnak a simmi cemnetnak ah himi thu a sut: “ ‘minung Fapa a rat tikah leitlun ahhin rinnak a hmu ding maw?”. Tuisan ih Khrih thluntu kan si vekin, Jesuh ih a hawlmi hi kan theihtiam a tul. Himi thuanthu ahhin, Jesuh cun khawthim laifang khal ih a tleumi rinnak a hawl a si ti kan theithiam.

`Siar ding: Matt 8:10, 13; Matt 9:2; Matt 20:29–34; Marka 2:5; Marka 10:46–52; le Luka 18:35–43. Himi bungcang pawl ahhin Jesuh in zo pawl saw zumnak nei tiih a rel?`

Himi ahcun a thim zetmi khawpi pawl khalah zumnak neitu pawl cu an tleu a si timi a tel. Kapernuam ah Jesuh cun mi ziangmaw zat cu zumnak an neih thu a tarlang. Mathai 8: 10, 13 ah pathian dang biatu ralkap za hotu in piangthar in zumnak a neih thu kan hmu thei. Zengnat nei an rualpi inntlun luanglu lam ihsin run thlak tu zumnak nasazet ih khat mi pali khal kan hmu thei(Matt. 9:2, Mark 2:5). Marka 10 ahkhan a hlan ih mitcaw Bartimia kan hmu, A zumnak cu Jerikoh ah a eng suak a si.

Cuti rualin Pathian minung pawl lakah zumnak nasa zet a um kan bei zet. Asinan Jesuh suahnak khua Nazareth ahkhan zumnak malte – asilole zumlonak fiangzet tla si men thei- cumi pawl cun Jesuh ih hnatuannak ramri an kham a si. A dungthluntu lakah, voi tamzet cu Jesuh in Israel pawl thuhla rel in, “ Aw nang, zumnak nei mal”(Matt. 6:30, Matt. 8:26, Matt. 14:31, Matt. 16:8) tin a ti theu. Cule Mathai 17:17 ah Jesuh cu au in, “Maw zumnak nei lo le mi khermei cithlah pawl” tiah a ti.

Tuisan ih kan hmang thei dingin kan zirlai ih um zumnak cu beisei lonak hmun pawl ah hmuh an si: Khawpi pawl ih ramdang mi , pathian dang bia mi le sakhua biaknak dangdang pawl ah an um. Hnuaidor zetin Jesuh tuahdan vek ciah in khawpi pawl ah kan feh ding ih, thudik vun sim tikah Jesuh ah rundamnak zumnak nei ih a rak pom tu ding pawl kan hawl ding a si. A taktak ahcun hivek pawl hi a lenglam ah an um hai a si.

`Sawmngiarnak: Na kiangnai um siseh, a hlan ih um khal siseh na duhdawtnak na hlawm dingmi zumnak nasa zet anneihnak dingah thinlung ongaw zetin thlacamnak nei aw.`

`Sawmngairnak: Ziangtin saw Jesuh na theih ih, vancungmi Pathum thucah na ngai thupit? Na bulpak hringnun ah Jesuh hnen ihsin thlarau laksawng 3 na neihmi kha ngan aw. Himi pawl cu sabbath sikul nan zirnak ah relsuak aw.`