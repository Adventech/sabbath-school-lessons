---
title:  Mipi tamzet hawl in
date:   11/12/2023
---

Sunglam le lenglam buainak um cing khal in Jesuh cun khawpi sungih a hnatuan dingah in zangfahnak thawn in ko a si.

`Siar ding: Matt 9:35-38. Himi hin mipi kan hmuhnak ih piangah Thuthangtha sim ding thuhla ziangsaw in zirh duh?`

Jesuh cun khawpi mipi pawl parah zangfahnak nasa zet a nei. Luka 19:41 ah Jesuh in Jerusalam a tahkhum dan pawl a rel lang. Jesuh in a fale pawl a duhdawtdan emem hi thuk zetin kan theithiam lo tla a si men thei, khawpi sungih um “bulpak hringnun mizia” pawl tla kan theithiam tuk lo men thei. Hi mi ruangah Matt 9:38 ah Jesuh in amah vek lungput nei le cangvai dingin in duh ruangah thlacam in fial a si.

`Siar ding: Matt 4:23-25. Jesuh in Pathian hnatuan hram a thok tikah, khuitawk hmun in saw mipi pawl hi an ra suah?`

Matt 4:25 ah Jesuh thluntu mipi pawl cu Galilee, Decapolis ramthen khawpi 10 ihsin saklam ih um pawl; Jerusalem; le Jesuh ram ihsin thlanglam ih um pawl an si. Samaria tel loin, ziangmi ram saw tulsam lai? Fonisia ram hrekkhat Taiar le sidon tipi kap ram, Mediteria tipikap ih um pawl le Galilee saklam ih um ram pawl tla an si. Ziangah saw Jesuh in hitawk ram pawl ih a feh ti cu kan theithiam ko ding. Himi Taiar le Sidon ram ih khual tlawnnak hi Jesuh ih phunhnam thleidan um lo Pathian hnatuan khualtlawnnak a si.

Farasi pawl thawn an ton awk hnu ah Jesuh cu Capernuam ihsin a suak ih, Galilee a pal tlang ih, fonisia ramri ih tlang pawl tiangin a tuahtha a si. Nitlaknak lam cu a vun thlir ih, hnuailam a vun zoh ih, Taiar le Sidon khawpi hlun pawl le an biakinn pawl, an siangpahrang inn pawl le an sumtuahnak hmun pawl le lawng colhnak hmunih lawng tampi um pawl khal a vun hmu thluh thei”—Ellen G. White, The Desire of Ages, p. 399.

`Mipi pawl cu anmah le anmah “an siangparhang inn thupi zetzet pawl le an sumtuahnak” ah zianghman hlawknak a um lo zia le Jesuh an tulzia an hmuh awk theinak ding ziangtin kan bawm thei ding?`