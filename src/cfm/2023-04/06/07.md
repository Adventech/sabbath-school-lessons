---
title:  Ruahbet ding
date:   10/11/2023
---

Kan Pathian hnatuan hi a thuk zetmi duhdawtnak ihsin a suak mi a si tengteng a tul, cule Jesuh in kan hrang a tuah mi le kan hringnun ih a tuah mi ah kan lungawi thiam zet khal a tul. Ziangvek forhfialnak khal hi a dik thluh cuang lo. Thu sungah hnimphum awk ringring le a thu ih nun ringring hi midang hnen ih thuthangtha phuangnak ih hlawhtlinnak bik tawhfung a si.

“Kan hringnun hi Jesuh hringnun thawn an pehzom aw ding a si; Kannih cun van ihsin a rungtum mi nunnak sang cu amai hnen ihsin ka la dingih kan ei ding a si, cerhti thianghlim ihsin a suak mi, ro thilri pawl khal a hnen ihsin kan don mi a si. Kanmai duhnak tuah hlanah amah cu kan ret hmaisa a si ahcun, amah sunlawih dingin le lungawi thu sim dingin kan thinlung sangka a ong ding ih, kan sakhua hringnun ah kan thianghlim ringring ding a si. Kan thlacamnak cu rualpi pawl thawn kan biakawk vek ciah in Pathian thawn kan biakawknak pianghmang a si. A thuthup cu bulpak zetin in sim thei. Jesuh ih umpinak duhum zet khal kan hnenah a ra um theu. Enoch a biakvek ciahih thei aw zet in kan thinlung ah meialh bangin a run um theu. Himi thudik cu Khristian ih hmuhtonmi a si caan ah an nun ah thil olsam zet, hnuaidor zet, lungnemnak, thinlung tangdornak pawl a um ding, cumi cun Jesuh thawn an um tlang zo thu le amai hnen ihsin zirsuak a si timi cu a pawlkom mi pawl hmuahhmuah hnenah a langter a si.”—Ellen G. White, Christ’s Object Lessons, pp. 129, 130.

“Mai zawn lawng ruat pawl hringnun ahhin pitlinnak le rahtha suahnak a um dah lo. Khrih cu nangmah bulpak zetih rundam tu tiah na pom a si ahcun, nangmah le nangmah na ruat aw lo ding ih midang na bawm sawn ding a si. Khrih ih duhdawtnak rel a si tikah, Khrih ih thlarau na don vek in rel (an hrangah pumpe aw zetih a thihnak cu )aw….Mai tanghmai sial lo thlarau le midang hrangih hnatuan duhnak thlarau na don ahcun na pitling ding ih rahtha na suah thei ding a si….Na zumnak a thanglian ding ih, a rinnak a thuk ding ih, na duhdawtnak a famkim ding a si.”—Christ’s Object Lessons, pp. 67, 68.

**Relkhawm ding thusuhnak pawl**

`1. Paul in Filipi pawl hnenah Khrih thuthangtha phuangnak ah nahsiknak, eltainak, hmaikhua sialnak tivek pawl um hlah seh a timi hi ziangtin saw na theihthiam? Ziangtin saw kanmah rori hman cuvek thil tinak ahcun kan sual lo tin ka theih awk thei ding?`

`2. A takram in Pathian le a duhdawtnak cu nangmah rori in hmuhtonmi na nei maw? Cumi cu nangmai hmuhton mi ah thum aw in, rinum zet le thianghlim zetin Pathian ih duhdawtnak cu midang hnenah na phuang maw? Na tetti khannak cu ziangsaw a si ding?`

`3. Bawipa na hngahnak ah ziangsi na hmuhton mi, amah ah zumnak neih le zumnak pangai zet neih thuhla ah ziangsi a lo zirh?`