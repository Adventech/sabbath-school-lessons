---
title:  Kawhhran hmaisa hlimthla
date:   09/11/2023
---

`Siar ding: Tirh 2:41-47. Hitawk ahhin kawhhran hmaisa ih hlimthla ziangsaw um?`

Tirhthlah 2 cu kawhhran hmaisa pawl ziangvek an si tin netkhar a si. Tirhthlah 2:41 cun tihnimak a cotu pawl cu “ an hnenah telh” an si a ti. Himi cu mi pakhat in a tuat ih, member um zo mi lakah member thar vun bet khi a si tin kan rel thei ding. Pawlkom hrang ih member komkhawm ah a thar a um tinak a si. Asinan cumi cu theihfiang theinak ding hrangih thil puan zet a si. Tongkam hmang ih thuh hloh mi cu himi tihnimnak co thar pawl hi pawlkom lakah tluk tlang awknak an nei ve thluh ti hi a si.

Hlansan Khristian pawl hnatuannak laimu bik cu dungthluntu sinak hi a si. Member thar an um vekin, annih khal lamzin 3 in dungthluntu an si. Pakhatnak, dungthluntu thurin le pawlkom awknak pawl an zir sunzom vivi. “Thurin” tile “pawlkom” timi tongfang, hitawk ih um mi hi a taktak ahcun, “ zirhtir awknak” tile “umtlang khawmnak” ti a si. Dungthluntu pawl ih thusimnak cun zumnak diklo pawl hmaiah pholang in a um ih, mipi in an hmuh le an theih mi pawl simfiangnak ah a cang. Asinan cumi thudik thar zet cu an nun ah ziangtin an nunpi ding timi zirhnak a tel lo.

Thudik cu pawlkom ih telmi an si vekin mi pakhat hringnun ih pehzom awknak ah a um a si. Zumtu thar pawl cu fimkhur zet le ralring zet in zirhnak diktak hmangin zirh an si ih, cubak ah zumtu dang pawl ih nitin nun an hmang mi ah an tel ve a si, cumi pawl hmuahhmuah cu thlarau lam ih pitlinnak, hnget zetih dungthluntu ih phum awknak le kaihhruainak hnuai ah an um thluh a si.

Mipi hnenah ziangtin an tuah ding timi sim loin an tuah dingmi va sim hi thil tha a si lem lo. Ziangkhal sehla cabu pakhat siar ih, asilole ziangtin tuah ding timi simfiangnak Sermon ngai khal sehla, cutin an thiltuah mi hmuh men ahkhan thlengawknak zianghman a um cuang lo, an cawn ve a tul a si. Paul in himi pawl a theih ruangah a dungthluntu pawl hnenah amah rori in Jesuh a cawng vek ciah in a nun kha cawng ve dingin a sim hai a si(1 Korin 11:1). Midang in Khrih thawn nan hmuhawknak nun taktak an lo hmuh tikah anmah khal in hlawknak an rak nei ve ding a si.

`Sawmngiarnak: Zumtu si dingih na duhmi mi pakhat vun ruat aw. Jesuh thawn bulpak zetih an hmuh awk theinak dingah nitin thlacam sak aw.`

`Sawmngairnak:  Zosaw dungthluntu si ding le Jesuh thawn zomawknak nei dingih na kaih hruai mi? Zumtu dang pawl thawn pawlkom sungih an um theinak dingih hruai theinak lamzin hawl aw.`