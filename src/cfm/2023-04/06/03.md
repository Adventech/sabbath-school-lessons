---
title:  Profet lungphum
date:   06/11/2023
---

`Siar ding: Luke 24:36-49. Hitawk ah ziangthil a thleng, ziangah hivek hi tirhhlah pawl hrangih hmuhtonnak thupi zet a si?`

A thok ahcun dungthluntu pawl khal tihnak ruangah an zum theilo tihi ngai nuam zet thil a si. Jesuh an hmuh thluh hnu ah, a nung taktak timi an theihfiang hnu ah an lungawi tuk ruangah an zum thei lo lala(Luke 24:41). Thil ziangmaw cu thudik si dingin a tha leh lutuk tiin na ruat dah maw? Himi ciah si tlunta khaan ih um dungthluntu pawl le midang pawl ih an hmuhton mi cu a si.

Himi hmuhtonnak lawng hi Jesuh in an hnenah tang bangta in fehsan daih bangta sehla, an zumnak cun rei a awih zik lo. Caan a hung rei dingih an hmuhton mi thilti theinak pawl cu an cuai deuhdeuh dingih, an theih hngilh mai ding, cuti a silo hmanah thusuhnak an nei tam vio ding. Curuangah Jesuh cun a hmasi pawl zoh ter in, an kiangih ngasa ei men ahkhan a duh tawk lo ih, kamsuak thu ah hruailut in a hnatuan le rawngbawlnak hrangih Profet lungphum pawl cu a kawh hmuh thluh. Cumi ciah si, ziangvek in Amah thawn hmuhtonmi ropi zet an rak neih zo hmanah Jesuh cun an zumnak cu Pathian kamsuak thu ih phun hnget mi an si ding a duh thotho lai.

“Hi thu pawl hi nan hnen ka um laiih ka rak lo simmi an si, Moses ih daan   bu   ah siseh, profet pawl ah siseh, saam ah siseh, keimai’ thuhla nganmi hmuahhmuah cu a thleng kim thluh tengteng ding a si, tihi”(Luka 24:44, NKJV).

Hitawk ah Pathian hnatuannak ding hrang, thu theihpitu sinak ding hrangih thil ti theizet cangvaihnak kan hmu: cumi cu Pathian kamsuak thu a si. Jesuh cun dungthluntu pawl ih hmuhtonmi a hgnet khoh theidan ding khal a thei, ziangruangah a thih a tul, thawhsalnak ih thupit zia ziangvek a si timi an theihthiam a tul. An leitlun thlirdan cu ramkhelhnak le leitlun lalram pawl ihsin sualnak cinfel dan le Khrih ih thihnak a nehnak lam ah an thawn a tul. Thuthangtha cu Israel hrangih ramkhelnak ih hlawhtlinnak neih ai in a tha sawn. Cumi cun Khirh in satan a nehnak le Nikhat khat ahcun leitlun ih misual pawl siatsuah thluh an si ding ih, leilung cu a thar in tuah a si ding ih, Pathian cu a minung pawl hnenah a um ding timi a langter. Anih cun, “An theihthiam theinak a onsak” (Luka 24:45, NKJV) cuticun leitlun ih an tlangau pi mi thutak pawl hi an theihthiam phah a si.

Jesuh thawn kan hmuhton awknak pawl cu Pathian kamsuak thu ih hrambun mi a si lo ahcun kan nung ter thei ringring lo ding. Cumi pawl ahcun Jesuh veikhat a rung tumnak le veihnih a runtumnak ding khal telin hmailam caan ih thil thleng ding pawl simcianak khal a tel a si. Himi hngetkhoh zetih kan theihthiam mi thudik thawn Pathian hnatuan cangvaihnak ah kan ralring thei ding a si.

`A hmaisa le neta ih a ratnak ding khal tel in, Jesuh rak kawhhmuh tu simcianak thu ah ziangtluk in saw na rak phum awk? A hleice in nineta ah, simcianak khal tel in ziangruangah saw Pathian kamsuak thu ih kan phum awk a tul, a hleice in Pathian hnatuannak hrangah ziangahsaw cumi va theih thiam hi a thupit emem?`