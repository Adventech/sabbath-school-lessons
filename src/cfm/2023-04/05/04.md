---
title:  'Kan phuahhlam: Remcan lonak'
date:   31/10/2023
---

Jonah in Ngapi pumsung (Zoh aw Jonah 2) ih a hmuhton mi pawl cu a maksak zetmi Pathian ih duhdawtnak le zangfahnak lanternak a si. Cule Jonah ih thlacamnak ihsin a langmi cu Pathian ih duhdawtnak thucah kha a theih hngilh lo tihi a si. Asinan Pathian thawn an pehtlaihawknak mangbangza a neih ruang men ah Nineveh khua ah feh thotho khal sehla, a thinlung put hmang, a mizia  cu olsam zetin a thlengaw thluh tinak a si cuang lo.

`Siar ding: Jonah 3. Jonah in thuthangtha simnak a neih tikah mipi pawl in ziangtin an rak sawn let. A thutheihpi tu si dingah himi thuhla cun kan hrangah ziangmi zirlai in pe?`

Nineveh thuhla ah Jonah in ziangvek bulpak ngaihdan rak nei khal sehla, Pathian fial vekin thuthangtha a sim, cule a rahsuak mi cu mangbangza a si. Nineveh khaw mipi pawl cun sualsirnak an nei. Si e, Jonah khan a tuah duh lomi tuah dingin thil tampi a pah tlang ta a tul, asinan a vun tuah taktak tikah, Pathian cu sunlawih in a um a si.

Cutivek ciah in Pathian hnatuan timi cu hrehzet khal sehla pumpe aw dingih a duhtu pawl ih liang parah Pathian in a phur ter vivo a si. Kan hlutnak pawl hi Pathian ih a ngai thupi zetmi hloral pawl hnenah kan pe ding a si. Jonah vek ciah in, kannih khal khuimaw caan ahcun mi pakhat lole pawlkom pakhat hnen ih thuthantha sim dingin thleidannak kan nei theu.

Himi thleidannak pawl kan donehnak dingah hnuaidor nun kan neih a thupi. Pathian hnatuannak cun tikcu caan le phurnak a ko a si. Midang nunnak ih sumphum le anmah ngaihsaknak cun siah a pe rero a si. Mai nunnak le buainak pawl ih in ciahneh lai ahhin thinlung lam ih bombawinak pekawk cu thil harsa lutuk ding vek tla khi a bang zet.

Anetnak ah Pathian hnatuannak ih telnak hin Pathian hnatuan thuhla ih kan ruahdan le paisa kan hmandan pawl khal thleng danglam dingin in ngen a si.  Mipi kan ngaihsak, cabu siar ding pawl khal kan lei ih, hmundang ih thuthangtha a thlen theinak dingah thilri kan buaipi, asilole hnatuan man kan pe asilole, Pathian hnatuannak ding hrangah tikcu caan tha pek a si hmanah Pathian hnatuannak thawn a pehtlai aw mi thilri hmannak a um thotho. Ziangvek ava si khal le, Pathian hnatuannak cun pumpek awknak a duh a si.

Thuthantha cu Jonah kha famkim lo zet cing khal in Pathian hnatuannak huham nasazet cun Nineveh khawmi pawl sualsirnak ah a hruai thei ti hi a si. Riahsiat thlak zetin vanlam lungawinak ah Jonah kha a tel ve lo.

`Pathian in ziangvek raithawinak saw tuah dingin a lo ngen mi â€“ asilole midang hnenih a duhdawtnak thu sim dingih na ralring theinak dingah ziangvek pek awknak saw tuah dingin a lo duh? Pumpek awknak thawngin A thuthiam famkim ter dingah na nun ah ziangtin saw amah cu na rinsan ngam ding?`