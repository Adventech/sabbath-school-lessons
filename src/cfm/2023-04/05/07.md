---
title:  Ruahbet ding
date:   03/11/2023
---

An umnak pawl ah Jesuh in a thutheihpi tu dingih a kawhnak thlun dingih harsatnak nei pawl hnenah Ellen G White cun nasa zetin ralrinnak a rak pek.

“Himi hnatuan dingih phuahhlam nei theu pawl cun an tuanvo an theifiang lo a si, cule himi hna tuan lo dingin duhhrilnak an neih a si ahcun, Khrih in an hrangih a thihsak mi thlarau hlo an hnong, Pathianin tuanvo a pekmi an hnong tinak a si, annih pawl cu vanram ih cabu pawl ah rinum lo siahhlawh tiih ngankhum an si. Hnatuantu in mai bomnak tul zettu pawl a tlansan lai ah a Bawipa vekin cah zet le midang thlawsuah in hna a tuah dah maw? Midang thawn pawlkom awknak a hnongtu, mah le mah ngaihsak awknak nei tu cun an thlarau dinhmun a theihthiam ih, a tikcu te ih mikip hnenih ei ding rawl a pek ih Pathian tuurun rual a cawmdan ding a theih theinak dingah a unau pawl thawn pawlkom aw ih um hi a mamawh a si. Himi hnatuan hnongtu cun thangphawknak a mamawh ti a langter ih, cule hnatuan ih phur a rit zia khal zianghman an hmu thiam zik lo.”—Ellen G. White, The Advent Review and Sabbath Herald, August 30, 1892.

Pathian hnatuannak ah thil thupi le hnget khoh zet tongkam hminsintlak a um lai ah, beiseinak zianghman um loin tanta in kan um cuang lo. “ A hnenih tuanvo peknak ah Jonah cu tuanvo rit zetah rinsan tlak in a um dah zo. Asinan fehkirsal dingih a simtu cun a siahhlawh cu hlawhtlinnak a pek a si. Profet in thusuhnak zianghman um loin thu rak awih bang sehla, harsatnak khat zet tampi pawl ihsin a luat ding ih, thlawsuahnak khal nasa sinsin in a dong ding. Asinan, Jonah a beidong lai ahkhan Pathian cun a feh hloh san lo. Fiahnak dangdang le khawkhannak maksak zetzet hmangin profet cun Pathian le Rundam theinak a neihmi cemti nei lo a zumnak cu nunter leh sal ding a si.”—Ellen G. White. Prophets and Kings, p. 266.

Jonah vekin Pathian hnatuannak ih tel lo dingin phuahhlam olsam zet lamzin kan hawl hmu thei. Himi phuahhlam hi thil tampi lakih pakhat fang a si men thei. Ziangkhal sehla, Pathian hnatuan dingih kawhnak hi, Jonah kawhnak ai in a nep ce lo. Thusuhnak cu himi a si, Sawnlet dingin ziangtin duh na hril ding?

**Relkhawm ding thusuhnak pawl**

`1. Pathian hnatuannak ih tel lo dingin ziangmi phuahhlam saw na rak hmang dah zo? Na Nineveh cu ziangsaw a si?`

`2. Kannih Seventh-day Adventist pawl ih kan neih mi thutak hi ziangtluk in ruak hnik aw. Hivek thutak na theih ruangih thlawsuah na dondan khal ruat aw. Kan duh tuk mi pawl midang hnen ih kan sim theinak ihsin in rak dir suak tu hi ziang saw a si?`

`3. Pathian hnatuannak le a theihpitu sinak thuhla ah tihnak pawl hmuahhmuah Pathian zangfahnak ih nan eh thei danding pawl ziangtin na zir thei ding?`