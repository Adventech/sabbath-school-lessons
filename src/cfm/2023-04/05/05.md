---
title:  'Kan phuahhlam: hmaton awk remlonak'
date:   01/11/2023
---

“Bawipa, hihi a si lo maw, kan ram ih ka rak um laiih ka tongmi kha? Cuiruangah a si Tarshish lamih ka rak tlanhloh: ziangahtile nang cu ngilnei Pathian, le lainat thiam, thinheng har, le duhdawt zangfahnak maksak nei, le thilmhalo ih siraw mheu na si ti ka thei.” (Jonah 4:2, NKJV). Jonah ih thlacamnak mawi zet a si. A si ko lo sawm?

`Siar ding: Jonah 4. Himi pa in ziang diklonak saw a neih?`

Jonah cun Pathian in thusim dingih a fialnak mipi pawl tlun ah huatnak nasa zet a nei ih, Niveneh khua dokalh zawngih thu a simmi a hlawhsam ti a runglang ding hmuh hnakcun thih mai khal a duh sawn. Jonah cun Nineveh cu Sodom le Gomorrah vekih a um ding  a duhzet. A mi huat zetmi pawl tlun ih Pathian thuthen ding cu a beisei zet. Cuvekih thil zianghman a thlen lo tikah a thil thliardan pawl cu a danglam thluh ih, Jonah cun leitlun a linglet zawngih a um hnak cun thih khal a duh sawn a si.

Jonah thuanthu pahnihnak ah Pathian cun Jonah a tong, thuthangtha simnak asilole phuangnak lam asilo ih hmuhtonnak rori a si. Leitlun mi ih thlirnak hi ngennak vek ih ruat ding a si lo. Thilthar kan theihnak in si maw, asilole danglamnak ziangmaw thil a um ruangih danglam cuang khal a si lo. Leitlun thlirnak timi cu hringnun hmuhtonnak ah le ziangtin an simfiang asilole ziangtin an relfiang timi ah thum aw in a thleng aw ih, a tuah aw sawn a si.

Pathian in thilthar a pekmi cun Jonah in a leitlun thlirdan diklo zet a theihfiang awk theinak dingah a bawm a si. Ni sa ihsin a kilhim theinak dingah Pathian cun nikhat sung daih thing a to ter. Jonah cu a lungawi tuk, mangbangza a tuahtu Pathian ruangah siloin thing hramkung ruangah a si. Himi hi laktlak lo mangbangza tin rak hmu sawn loin, a hnatuan that ruangih thlawsuahnak dongtlak ah ngai in a ngahmi tin a hmu sawn. Thinghram kung cu a thih tikah Jonah cu a thinhengnak a sosang, a ngai hlutawknak a rinsan lo zet ih, a ruahnak cu mah le mah thahawk duhnak ah a suah pi.

Cui thil cu Pathian aw nem zet cun tuah tha dingin a thlun vivo ih, Johan in Nineveh khua ih um nauhak pawl le nunau, mipa thawng tampi, le an ramsa pawl hnakin thinhram a ngai hlutnak pawl cu a hrangah atthlak za an si lam hmu thiam dingin a bawm a si.

`Thuanthu cu Jonah sualsir awk netnak in thawn a mi lo aw. Cumi hnakin thuanthu sim hrih lo cun thildangah in herkual pi a si. Pathian in misual pawl, mi hremtheu tu pawl, leitlun ih thuthangtha thlen hrihlonak pawl ih a ngahdan thuhla ah ziangsaw kan tuah ding?`