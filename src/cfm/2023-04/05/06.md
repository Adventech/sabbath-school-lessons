---
title:  Hinah ka um, in fehter aw
date:   02/11/2023
---

Jonah thuanthu hi mangbangza ti hman ih daih lo a si. Jonah thu simnak hi rethei zet khal sehla Pathian in Nineveh mipi a rundamnak cun kan hnatuan pawl cu mipi thinlung danglamter theitu Pathian hrangah a si timi in va theihter a si. Himi cun Pathian in thinlung takten le a kaihhruainak vekih feh duhtu, tangdor zet pawl lawng hi a hawl a si timi khal in theihter.

`Siar ding: Isai 6:1-8. Himi ahhin ruahnak ih laimu bik ziang saw a relsuak mi?`

Kawhnak cu khinah a um a si. Pathian cun thinlung takte ih pumpe aw pawl a hawl. A kaihhruainak ah pum pe aw in, a aw ngai in cui kawhnak cu kan sawnlet ding a si, cule in simmi ziangkhal ngai dingin duhrilnak kan nei ding a si.

Jonah thuanthu cun Pathian in a duhdawtnak le a aw theih a si hrihlonak ih um mi pawl khal a duhdawt thotho a si timi a langter. Pathian in Nineveh parah zangfahnak a neihvek ciah in thing le pangpar pawl innsang zetih an suahnak hmun, thawmvang tam zet ruangah thu thaten ngai a theihvak lonak tuisan ih khawpi tampi ih a umtu mipi pawl par khalah zangfahnak a nei a si. Nineveh cu Pathian in,  annih pawl cu “An kut kehlam ihsin vorhhlam hman an theithiam lo” tiah a ti (see Jon. 4:11, ESV). Duh um lo zet hringnun a  hmang tu pawl hnen ih A beiseinak thucah phuang ding ih a feh duhtu Pathian in a mamawh a si.

Isaiah cun, “Zo saw feh ding” timi aw a thei, ziangtin saw na rak sawn let ding?

`Sawmngiarnak: Zianghman ngan lo mi cahnah pakhat asilole na thlacamnak cabu khalah zumlotu an si tiih na theihmi mipum 10 hmin ngan aw. Na “ dungthluntu” tin kan ko ding. A cang thei a si ahcun an hmin rori in ngan aw. Himi hi na kiangah um ter ringring aw, quarter sung hmauhhmuah ah, na dungthluntu 10 hrangah thlacamnak nitin nei aw.  Rualpi memmem pawl thawn rualpi nai aw zet nan si theinak dingah Pathian ih lo bawm dingin thlacamnak nei aw. Na rualpi pawl thawn rinsan aw zetmi rualpi thatnak nan neih ih, nai aw zetih nan um theinak dingah thlacamnak nei aw. Nan rualpi awknak a hnget deuhdeuh asile na ngaihsak ding ih, an tulmi, an natnak, an thinharnak pawl na theihsak dingih na ngaithlak sak thei ding a si. Cule an tulnak zawn te ah Pathian in a ton theinak dingah thlacamnak na nei thei ding a si.`

`Sawmngiarnak dang: Na umnak thawn a nai aw mi khawpi pakhat lole leitlun ih um khawpi pakhat sangsang hril aw. Cutawk hmun ih um le hnatuantu pawl hrangah thlacamnak nei thok aw. Kanmah ih kan theih vekin cutawk hmun ih um pawl hnenih thudik a sim theitu an um theinak dingin le Jesuh a rungtumnak ding a nai thlang timi thu sim theitu ding an um theinak dingah Pathian hneah dil aw.`