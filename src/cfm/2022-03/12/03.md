---
title:  Pathian Duhmi Theih Hlanah Thihnak
date:  12/09/2022
---

Khrihfa rinum zet pawl in an khawsaknak dingah Pathian duhmi theih an tum. “Ka nun khawsaknak ding hrangah Pathian duh mi ka theih ding um sun cu, ka ziangkim in amai hrangah ka hlan ding.” Cumi khal Pathian ih thu in tiam hnu a si thotho. Pathian ih duh mi thuhla ah buainak kan nei men thei. Rom 12:1, 2, sungah khami thu kan hmu thei ding. Paul in Pathian duh mi theih thei dingah hitin a ngan ih a thupi zet mi cu, na nun hlan hmaisa aw la Pathian duh mi tuah ding na thei ding!

Rom 12:1, 2, siar aw. Paul in a ngan mi cu an theih rori theinak dingah “Pathian duh mi cu zir uhla thei fiang uh” (Rom 12:2, NIV) tiah a ti.  Ziangtik ah.

1. Kan hrangah Pathian ih ngilneihnak kan theih ngaingai tikah (Rom 12:1, NIV)

2. Pathian hnenah raithawinak nung ih kan pekawk tikah (Rom 12:1, NIV)

3. Kan thinlung Pathian in a tharsuah tikah (Rom 12:2)

Tharsuah mi thinlung lawng cun Pathian duh mi a dik ciah in a theithei. Kan nun hlun a thih tikah thinlung tharthawhnak a um. Khrih ih thihnak in tuarsak men in a ngah lo.

`Na thih ngaingai lonak thei thiam dingah Thiangthlarau hnenah bawmnak dil aw. Pathian hrang raithawinak nungih na hlanaw theinak dingah Thiangthlarau in na hlon tul mi ziangso a lo sim?`

Kan nun hlun a thih ngaingai lo tikah Pathian in amah lam ih in hruai theinak dingah tuarnak sungah in thlen. Kan tuarnak cu kan sualnak theih ngah ding lawngah in bawm lo, kan hrang Jesui nun hlan awnak theih thiamnak khal in pek. Elisabeth Elloit, in “Kan thinlung hlan awknak ih a tumtah mi cu cross theihthiamnak nei thei dingah a si. . . . Kan tuarnak pawl cu in runtui’ tuarnak hnakin a neptuk lai. Kan Bawipai tuarnak vek kan tuar tikah amah theihfengnak in pe ding. Kan Bawipa in a tuar mi tuar ve dingah in ko.” Elisabeth Elliot, Quest for Love (Grand Rapids, MI: Fleming H. Revell, 1996, p. 182.

`Thlacamnak thawn Rom 12:1, 2, siar aw. Na nun na hlan awk theinak dingah na hlon tul mi pawl ruat aw. Cross parah Jesu in na hrang a tuarnak theithiam dingah ziangvekin so a lo bawm? Jesui tuarnak tawmpitu si dingah himi theihthiamnak in ziangvekin so a lo bawm?`