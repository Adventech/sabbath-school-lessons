---
title:  Rinsan Awnak
date:  14/09/2022
---

Eve cun Pathian thusim mi rinhmainak a neih ruangah Eden hmuan ah sualnak a tuah. A ruah mi cu a tha le a dik mi thleidannak fim neitawkah a ruat aw ih amai ruahnak a rinsan. Kan ruahnak kan hman ahcun Pathian thusuak a kalh ih buainak hmuahhmuah a luanglut theu.

Saul ih thuanthu in mai palung hmannak a langter ih buainak in a dawi man lohli. Pathian mipi uktu siangpahrang si dingah Saul cu Samuel in sathau a hnih, (1 Samuel 10:1). Saul cu a hleice ih zirh mi asinan thu a lung lo (1 Samuel 10:8).

`1 Samuel 13:1-14, sung ih Sual thuanthu siar aw. Saul in amai tlaksiatnak ding ziangso a tuah?`

Sianpahrang a si hnu reilo te ah Saul cun mai palung hmannak ih a pialtertu karbak pathum a um. A poi mi cu khami karbak pawl cu that lonak a um lo. Asinan khami karbak tin ah Pathian rinsan lonak a tel theh ih riahsiatza thlaici a pai. Hminsin tlak Saul ih tlaksiatnak a suahtertu pawl cu.

1. Samuel a um si lo, ralkap pawl le an tlan thluh “ka hmu” (NIV) tiah Saul a ti (1 Samuel 13:11). Saul cu a thinphang ih, a poinak cu a mit ih hmuh mi lawng in a cangvai.

2. Saul in filistine pawlin inneh ding “tiah ka hmu” tiah a ti (1 Samuel 13:12, NKJV). Thil um dan cu a mit hmuh dan or a ruah dan hmang in a sim.

3. A thinphang ruangah raithawinak tuah a hnekawk tiah a sim (1 Samuel 13:12, NKJV). Saul cun thinphan um in a ruah ruangah a cangvai.

Hi pawl hi kan um dan a si theh, milai hmuh dan ah kan thum aw, mai ruahnak hmang dingah hruai kan si, milai ruahmannak ah thum aw ding ih hruai kan si vekin kan cangvai.

`Dikciah ih thu zirhnak Pathian ih aw cu Saul ih thinlung hnathlamah a cam ringring cing in, ziangah so khami ah amai palung ruahnak hmang in ol te’n thuthencatnak a tuah tiah na ruah? Theihnak famkim lo derthawng ti thei aw cing in ziangruangah mai ruahnak kan rinsan theu? Mai palung hman hnakin Pathian thusuak a thupek pawl rinsan dan ziangtin so kan zir thei ding?`