---
title:  Thlaici Vekih Toihralnak
date:  10/09/2022
---

### Tuzarhsiarding
Filipi 2:5-9; Rom 12:1, 2; 1 Samuel 2:12-3:18; 1 Samuel 13:1-14; Zekhariah 4:1-14.

> <p>Bible cangken</p>
> “Thungaiin, thungaiin ka lo sim, sangvut ci cu leilung ah a tla ih a thih ta lo ahcun amah kelten a um, asinan a thih ahcun, rah tampi a suah.” (Johan 12:24, NKJV).

Pathian duhnak tuah dingah pumpek awknak duhnung zohthim ding Jesu in thlai ci thihnak in a langter.

(1) Lei ah a thla. Thlai ci cu leilungih a tlak ahcun a parah thuneitu a um lo. Lei parah a tla ih amah ten a ril men.

(2) Hngak can a um. Thlai ci cu leilung sung ah a pil, a ralai ding mi can ih athleng ding mi a thei lo. Thlai ci men a si ih, hmailam can ih nunnak a um ding mi khal ruah ban thei a si lo.

(3) Thihnak a um. Thlai ci cu lei ah a tlak lo ahcun zianghman a cang thei lo, thlai ci amah kel ten a um ringring. Amah sinak tanta in nun hlanawk ih a thih ta a tul. Rah a suah mi kung si thei dingah a nun thleng danglam a tul.

**Zohfelaw**: Pathian in a thabik in duhsak timi thei cing in, harsat can a thlen tikah ziangah so kan pom thei lo? Nun hlan awknak zohthim ding kan hrangah Khrih in ziangso a tanta. Thlai ci tah thimnak hi ziangvekin so na hmang ih na thathnem pi thei?