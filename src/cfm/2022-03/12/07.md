---
title:  Ruahbetding
date:  16/09/2022
---

Mai tumtah le saduhthah thither hnu lawngah Pathian duhnak thlun ih pumpek awknak a um thei. Himi in thinlung taktei’ mi dang ren duhnak a suahter. Pathian thu lun duhnak le hlanawknak nun tel lo in Pathian hrangah kan nung thei lo. Kan Pa Pathian ih duhnak cu kan duhnak si dingah kan lak luh a tul. Mai le mah rinsan awnak hi tihnungza a si ti kan theih feng a tul. Pathian thiltitheinak le Pathian kaa suak thu pawl ai-awh ih thildang hman mi nei hi tuksum za a si. Pathian duh mi tuah tum ih pek awknak hi Khrih thinlungput neihnak a si. Pathian in amah rinsan thei dingah nat tuar in siang.

“Leitlun ih nu le pa hmuahhmuah hmaiah Eli ih daithlangnak cu fiangtei theihter a si. Amai nun thianghlim lonak ih thaman or lunglut lo zetih Pathian hna a tuannak ih thaman a si. Curuangah fapa hrokhrawl pawl ih sual rah a at. Nu le pa in thilsual tuah kan kham lo tikah, fatepawl in Pathian hmai ah sualnak an tuah. An sualnak hrangih thilhlan le raithainak khal Pathian in a pom lo.” Ellen G. White, Child Guidance, p. 276

**Reltlangding**

`Kan sualnak ruangah Pathian Fapa in thihnak tuar dingah hring nun a hmannak hi zum a har zet. Khami ruangah khawawng kan tonnak thuhla cu zirlai zirnak ah reltlang uh. Mi dang hrangah thathnemnak a um theinak dingah le anmah kan rian theinak dingah mai nun phatsan awnak le pumpek nun ziangso in sim? Tuah dan ding dan hrampi zirh mi kan si zo nan Jesui tuah mi vek zianghman kan tuah thei lo. Cross ah Jesui in hmuhter mi pum ap awknak nun le mah phatsan awknak nun cu kan kiangkap hnenah ziangvekin so kan langter thei ding?`

`Mi tampi pawl cu a hnu ah tihnung ziangso a thleng ding timi ruat lo in Pathian hnenah an pek aw. Mah le mah rinsanaw hnak in Pathian rinsan a that sawnnak mi hnenah ziangvekin so na sim ding? A ra thleng ding mi theihnak kan neih lo mi ah tihnak nei lo ding in ziangvek thu sim in so na bawm ding?`

`Pathian tumtah rinsannak hi a hmun mi daihhak lamzin um sun a si ti an theih theinak dingah, Pathian duh mi tuah hi a hartuk titui’ hrangah zirlai zirnak hmunah can lak in thlacam uh. Pathian hnenah pumpek aw ih a duh mi tuah hi a thabik tiah an theih theinak dingah anmah cu ziangvekin so na bawm thei? Pathian ih duhdawtnak le zawnruahnak mi dang ih an theih theinak ding bawmtu ah Pathian in ziangvekin so a lo hmang?`