---
title:  Thulung Duhnak Thinlung
date:  13/09/2022
---

> <p></p>
> “Bawipa a ra ih a ding, cule can dang vekin, Samuel, Samuel, tiah a ko. Cule Samuel in ‘thusim aw, ziangahtile na siahhlawh in a lo ngai a si’ tiah a sawn” (1 Samuel 3:10, NIV).

Na ngaihsak lo mi Thiangthlarau ih aw kaa nemte le dimte kha na thei dah ko lo maw? Ziangkim tisual theh hnu ah a thaman na tuar mi cu a vapoi ve ziangah so thu ka rak lung lo na ti ko lo maw?

Samuel pakhatnak ah puithiam tarpa le a fapa pahnih cun thu an lung lo ih nauhak pa te cun thulung in a um timi thuanthu a ngan. Pathian hnen ihsin ralrin peknak nasa zet a si ih, an thiltuah dan pawl thleng danglam a tul mi a si.

`1 Samuel 2:12-3:18, ih an thuanthu siar aw. Zawnlung ih Pathian thu thluntu le thlun lotu danglamnak ziangso a lang?`

Eli ih fapa pawl cun thildang hnakin Pathian lamah ruahnak neih sawn ding an a si. Eli in a fapa pawl hnenah thu a sim mi a theih tikah tuah thei mi zianghman a nei nawn lo. A fapa pawl cun Pathian duhnak tuah dingah an nun an hlan lo timi cu fiangten a lang. Nauhak Samuel thawn ziangtlukin so an danglam aw!

Thuthangtha simtu Charles Stanley cun “laklawh ih umnak hrialnak” timi cabu ah thinlung ong aw zet in nun ih Pathian thuthlunnak a poimawhtuk tiah a ngan. A sim bet mi cu “Thiangthlarau cu . . . . thuthannak lawng a tuah lo a thu pom ding khalin a sim. Cule kan remruatnak pawl cu a kalh aw ih can heu men hlawhtling lo ding khawruahnak a si ti a thei. Cule Thiangthlarau cu daiten a um theu. A aw kan thei ih thulung thei si dingah awloksong ih kan um can in bawh.” Charles Stanley, The Wonderful Spirit-Filled Life, (nashiville, TN: Thomas Nelson Publishers, 1992,) pp. 179, 180.

`Stanley ih sim mi “awloksong” timi ih sullam ziang a si tiah na ruah? Pathian hnen ih thinlung na onnak thuhla ruat aw. “Thu lung dingah awloksong ih lo tuahtu” ziangpawl so an si tiah na ruat? Pathian ih aw le a lamhruainak cu na nun in thukthun lo ih thlun dingah zir ding ziangso a tul lai?`