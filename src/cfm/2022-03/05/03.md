---
title:  Israelpawl Pialnak
date:  25/07/2022
---

Hosea thuanthu hi kanmah in zirhnak zirlai thazet a si. Hosea umdan hminsin a tlak zet. Hosea nupi Gomer cu fa nei cing in mipa dang a duh ih a tlan suak. Nunau le mipa sinak ah mi hlothlau a si. Pathian in Hosea hnenah a nupi cu ko sal ih hlan vekih duhdawt dingah a fial. Himi hi Israel pawl le Pathian karlak zohthim ding thuanthu a si. Israel pawl cun an Pathian an phatsan ih milem pathian hnenah thlarau lam hlawhlannak an tuah. Cule Pathian in an parah duhdawtnak a neih ringring mi an hnenah langter sal a duhnak a si. Curuangah Pathian thiltuah dan Kan zoh ding!

**Hosea 2:1-12, siar aw. Israel pawl hruaikir sal dingah ziangvek tuahdan hmang dingah Pathian in a sim? Hivek tonnun ziangvek so a si?**

`Hosea 2:2, 3`

`Hosea 2:5-7`

`Hosea 2:8, 9`

`Hosea 2:10`

Himi thuanthu hi Pathian in sualsirnak nei dingah in hruaikir salnak tonnun thuhla a thupi zet mi pahnih a um.

(1) Pathian in hna a tuan rero timi theithiam lonak hi tih a nung. Israel pawl in lamzin harsa an zawh tikah harsatnak an tong. An Pathian in an rundamnak hrangah hna a tuan rero timi an rak theithiam lo. Kan lam zin cu hling le so ih khamnak hmun or khuilam kan pan ti thei lo in zin kan hlo tikah (Hosea 2:6), himi Pathian a si kem? Beidong vansang ih kan um tikah (Hosea 2:9, 10), Kan Pathian kan Pa cu khapawl lakah a um kem? Pathian cun in duhdawt tuk ruangah sualsirnak nei thei dingah in hruai ringring timi thutak hi kan ruah ringring dingmi a si.

(2) Pathian ih hnatuan rero mi ah lunghrinnak kan nei theu. Kan hrangah Pathian hna a tuan timi kan theih khalah hnatuan hlahseh ti kan duh men thei. Vansang le beidong ih kan um tikah Pathian kan mawhsiat ih, tlangtlaknak in tuah mai lo, a tuah thei ko nan kan zawn in ruat lo tiah kan ruat theu.  Asinan Pathian cun nun thar kan ngah theinak dingah a duhdawtnak thukham hmang in hna a tuan.

`Hosea 2:14-23, siar aw. Pathian thuhla ziangso a lang ter? Pathian hnen ihsin na tlanhlo tikah nangmah hruaitu dingah Pathian Thianghlarau dil aw. Dantat ih na um tikah ziangruangah harsatnak na pah tlang? Pathian hnenah na pumpek awk tikah ziangpawl so na bansan?`