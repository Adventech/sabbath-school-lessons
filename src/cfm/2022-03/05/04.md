---
title:  Pathian Biaknak Zarah Luatnak
date:  26/07/2022
---

`Job 1:6-2:10, siar aw. Ziangah so Job in natnak a tuar?`

Hitawkah thil maksak a um. Van mi pawl cu Pathian hmu dingah an feh ih Setan khal an lakah a tel ve. Pathian in Setan cu “khui lam ihsin na ra” tiah a sut ih Setan in “leitlun khat lam le khat lam ka hlehkatnak ih suk so ka vahvaihnak ihsin ka ra” tiah a ti (Job 1:7, NIV). Pathian in “Ka siahhlawh Job na ruat dah maw?” ti zawng in thu a sut (Job 1:8, NIV). Thusuhnak cu mak ti ding mi a si lo, amak mi cu thusuttu a si. Job hniksak ding ih thusuahtu cu Setan a si lo ih Pathian sawn a si. A hnu ih thilthleng ding mi pawl thei cing in Pathian in Setan thinkhei zawngin Job thuhla a sim. Leitlun ih Job cun harsatnak tawpkhawk a parah a thleng ding mi a thei lo. Job ih a tuarnak cu Pathian tuah mi a si lo ih Setan ih tuah mi a si. Job ih neihsiah le fanu/ fapa hmuahhmuah siatsuah thluhdingah Pathian in rem a ti pit. Cule a hnu ahcun a taksa harhdamnak tiangin siatsuah dingah rem a ti. Job ih tuarnak ah Pathian remtinak a tel ahcun, Pathian or Setan cun bulpak in harsatnak thlentertu an si ding ih ziangso an danglamnak a um cuang? Job nat tuarnak ah Pathian rem tinak in Setan in a tuah a si ahcun Pathian thiamthu a um cuang ding sawm? Himi hi thu danglam a si ih, tuisan kan par khalah Pathian in a tuah thei ve.

`Job 1:20, 21, ah hniksaknak cu Job in ziangvekin so a langter?`

Khami tuarnak kha phun hnih in langter thei a si. Thin na ih hua thei kan si. Pathian cu tuksumza mi hrem hmang tiah pom ih dungtun theih a si. Asilo le khoh sinsin ih Pathian kaihbetnak a si thei. Job cun Pathian a kai hnget ih a harsatnak a cingfel.

Job 1;20, 21, sungah Pathian biak dan phunthum ih a lang mi kan hmu. Cuih pawl cu riahsia vansang ih kan umnak ah in bawmtu a si thei ding. (1) Job cun bawmtu nei lo tong suak ngam lo ding a sinak a thei aw. “Ka nuih sul sung ihsin taklawngin ka suak ih, taklawng in ka kirsal ding’ (Job 1:21, NIV). (2) Ziangkim parah thuneitu cu Pathian a si ti Job in a thei ih “Bawipa in i pe ih, Bawipa in a laksal” (Job 1:21, NIV) tiah a ti. (3) A netnak ah Job in Pathian ih dingfel thianghlimnak a zumnak kha a nemhnget salnak ah “Bawipai hmin cu thangthat in um seh” tiah a ti (Job 1:21, NIV).

`Hniksaknak a tuar suak lo sawm? Job ih kekar dan thlun aw. Ziangtlukin so a lo bawm thei?`