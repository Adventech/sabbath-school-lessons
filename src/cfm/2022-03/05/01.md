---
title:  Ernak Meisa
date:  23/07/2022
---

### Tuzarhsiarding
Semtirnak 22; Hosea 2:1-12; Job 1:6-2:10; 2 Korin 11:23-29; Isaiah 43:1-7.

> <p>Bible cangken</p>
> “Sikhalsehla amah vuakdurh ding cu Bawipai lunghmui zawng a si; anih in amah cu thinna ko an tuah. A nunnak cu mawh thilhlan ih tuah a si tikah Amai cithlah a hmu ding ih, a damsung kumpwl a sauter ding. Cule Bawipa Pathian ih lunghmui zawngcu amah kut ah a hmuingil ding.” (Isaiah 53:10, NKJV).

Khrihfa cangantu hminthang C. S. Lewis ih nupi cu a thi. “Pathian ka zum ih tihnungza tampi a um lo ding tiah ka ruat lo. A ngaingai ih tihnung za a ra mi cu amah thuhla zumnak ding a si. A netnak ah ka tih mi ngaingai cu Pathian ih thiltuah mi pawl a si lo ih Pathian cu ziangbangtuk teo so a si ti mi a si.” A Grief Observed (New York: HerperCollins, Publishers, Inc. , 1961) , pp. 6, 7.

Natnak le harsatnak a thlen ngaingai cun Pathian dungtun lohli a ol. Lewis vekin Pathian kan hmuhdan le ruahdan phun dang nei thei dingah thatlonak hmuahhmuah ih lemsiah in kan um. Thusuhnak cu ziangtlukin so a sa? timi a si. Pathian in “A Fapa ih hmuihmel” kanmah ah a lang theinak dingah kan parah harsatnak ziangtluk in so thlenter a tum? (Rom 8:29, NIV).

**Zohfelaw**: Pathian in amah thei duhtu le duhdawt tumtu in amah theihsualnak nei thei dingah ziangruangah tumtahnak a nei tiah na ruat? Pathian in amah theih sualnak nei khop ih harsat tuarnak ihsin “a Fapa ih hmuihmel lang thei dingah” ziangvekin so a tuah ding tiah na ruat?