---
title:  Hniksaknak ah Abraham
date:  24/07/2022
---

Semtirnak 22, siar aw. Simfiangnak zianghman um lo in Abraham cu a fapa mei ur thawinak ih pe dingah Pathian in a ko. Abraham in ziangvekin a tuar ding ti ruat aw? Pathian thianghlim in na hrin mi fahniang raithawinak ah na pek a tul timi hi barakhaih thei mi ruahnak a si. Cu cingin Abraham cun pomtlak a si tiah a ti thotho, Pathian in rosar awk ding thuhla ah a thutiam pawl cu ziang so a si? A fapa a um lo ahcun thutiam khal thu lo lak ah a cang ding.

`Pathian in Abraham hnenah hivek raithawinak tuah dingah ziangruangah so a dil? Ziaangkim theitu Pathian a si ahcun a sim duh mi ziangso a si ding?`

Pathian ih fial mi cu lakhruak thil thleng a si lo. Thinlung kekkuai ih tuar dingah remruat mi a si. Ziangahtile “Pathian in a hrang netabik hniksaknak cu retheihnak colh san ih hnangam thindai tei um hiar duahdo ih tar lam cauh hnu hrangah a ret sak.” Patriarchs and Prophets, p. 147. Rual ban lo  Pathian ih hniksaknak maw si? A zaten a silo hman ah, “tuksumza thim khawzingpi vek ni le can ah thinlung kekkuai ih a tuarnak cu milai rundamnak dingah ziangkim tithei Pathian ih pekawk theinak sunglawi amai tonnun rori ih theihthiamnak a neih theinak dingah a si.” Patriarchs an Prophets, 154.

Abraham in a fapa that seh tiah Pathian in a duh lo, hniksaknak men a si. Himi hi Pathian ih hnatuan poimawh hmuhsaknak a si. Kan tuah famkim theilo dingmi thil cu Pathian in tumtahnak a nei ih infialnak a um thei. Kanmai thazang ih kan thlen theilonak hmun ah in fehter thei ko. Himi hi Pathian hrangah a rak thupi ngaingai ih a netnak a si lo. Rem thatnak tuah tul rero mi kan sinak kan thei ding.

“Nan pa Abraham cun ka ni can hmu dingah a ai a puang zet, cule a hmu ngah ih a lung a awi” (Johan 8:56, NIV) tiah Judah pawl hnen Jesu in a sim tikah Abraham ih tonnun a ruat ko ding. Abraham cun Setan in a tukforh rero laiah himi thil hmuh tlang theinak hi a pelh hlo thei mi a si. Pathian aw le Setan aw a thleidang theinak ruangah Abraham cu himi thuhla ah a him.

`Pathian aw na thei maw? Ziangvek so a si? Pathian in ka hnenah thu a sim tiah ziangtin so na thei thei? A duhnak na hnen ih a phuannak ah ziangvek so a hmang?`