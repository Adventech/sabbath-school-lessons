---
title:  Ruahbetding
date:  29/07/2022
---

“Pathian in a minung pawl cu harsatnak meisa ah a hniksak ringring. Sui tak a si mi Khrihfa par ih a kop mi hnawm le tlap pawl thianfainak meisa a si. Cuih hniksaknak cu Jesui tuah mi a si, a sunglawi thil langsuak ih a duhdawtnak lang thei dingah tuahtul mi pawl cu amah in a thei. Pathian in a siahhlawh pawl cu nun a sim ih a hniksak theu. Pathian in a hnatuannak ih hman theih mi thil ti theinak nei, mi thathnem pawl a hmu. Cuih pawl hniksaknak cu a ngilneihnak ih thlenter a si ih an nun ze hniksaknak cu an sinak khaisangtu asi. . . . An tawntaihnak an hmu aw ti a hmu cule amah Pathian rinsan dingah a zirh. . . . . Curuangah a hnatuan cu a hlawhtling. Zirh mi, thate ih kaihhruai mi le amah Pathian ih thunun theh mi an si. An hnen ih pek mi thilti theinak cu Pathian tumtah hlawhtlinnak ding ih timtuah mi a si.” Ellen G. White, Patriarchs and Prophets, pp. 129, 130.

“Harsatnak tangah zawi thei ding in Pathian zangfahnak ih kawh kan si ahcun harsatnak khuat hai le cross cu kan pom a tul. Kan tongkam cu Pa Pathian kut ih ven him mi a si ti kan thei ding. Sun ah Pathian kan rinsan vekin zan can khalah Pathian kan rinsan ding. Kan thatnak ding a si ahcun Pathian in ziangkim kan parah a thlenter thei ti zum ngamnak kan nei thei kem? . . . Calvary cross par ih a lang mi duhdawtnak kan theih tikah harsatnak thim khawzing lakah Pathian thangthatnak hla sunglawi sak dingah thinlung in duh lonak kan nei thei kem?” Ellen G. White, Testimonies for the Church, vol. 5, p. 316.

**Reltlangding**

`Zirlai zirnak ah Abraham vekih a zumnak nasa zetih hniksaknak an ton mi a sim sal theu. Amah ih hlawhtlinnak or sungnak ihsin zir thei mi ziangso na nei?`

`Khrih kha Cross ah thah a si hlan nazi 24, sung ih a nun ruatsal aw. Ziangtluk ih nasa so a ton? Ziangtluk in so a zawi thei? Bulpak in hniksaknak kan ton tikah Jesu zohthim in tuah dan ziangvek so kan hmang?`

`Harsatnak kan tuarnak cu midang kan hnem theinak dingah a si ti mi thu tu zarh sung ih thlirdan reltlang uh. Himi ruahnak hi dik zet hman sehla kan ton thei ding mi buainak ziang pawl so an um?`

`Ellen G. White, in a tlunah, “Sun khawvang lai ah Pathian kan rinsan vekin zan can khalah kan rinsan ding” tiah a ngan. Khami thil kha sim ol tluk in a takah a ol lo. Mi dang in kha mi tuarsuak theinak zumnak nei thei dingah ziangtin so kan bawm aw thei ding? Siatton can ah Pathian rinsan ziangruangah a poimawh?`