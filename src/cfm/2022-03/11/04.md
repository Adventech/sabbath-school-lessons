---
title:  'Hngahnak Thuhla ah Zirsuah ding: David'
date:  06/09/2022
---

1 Samuel 16:1-13, sungah tleirawl David cu siangpahrang tuan dingah Samuel in hriak a hnihnak kan hmu. Asinan a pa Jesse sumtual ihsin Jerusalem lal tokham cu can reipi hnu lawngah a luah thei. Himi can sung hmuahhmuah ah harsatnak can tampi a tuar ding ti cu rinhmai ding a um lo.

Saul siangpahrang ih thinlung buainak rehter dingah tingtang tumtu ah voikhatnak kawh a si (1 Samuel 16). Cuih hnu ah Goliath a that ih Israel miphun lakah mihrat khawkheng Pasal tha a si (1 Samuel 17). Khami hnu ah David cu a nun himnak dingah kum tampi a vakvai. David cu siangpahrang tokham luah ih rosartu a si ding timi Saul le a fapa Jonathan in an thei (1 Samuel 23:17, 1 Samuel 24:20). Asinan David in Pathian ih pek mi a hmailam ih covo thuhla ah khawkhannak zianghman a tuah lo. Cu cingin amah cu dodaltu le raltu vek a bang zo. David cu Saul in thah a tum rero nan amah ih Saul thah a tum dah lonak langternak ah siangpahrang ih korfual zim cu a thupten a tan sak (1 Samuel 24:4-7). Cule Saul in David thah a tum salnak ah David in Saul thah theinak remcannak tha a ngah ko nan a tuah duh lo (1 Samuel 26:7-11).

`1 Samuel 26:1-11, siar aw. David in ziangah so Saul thah a duh lo? Kan nun ah Pathian in amai tumtah a kentelnak thuhla ah umdan dik ziang so in zirh?`

`1 Samuel 26: 12-25, siar aw. David ih Saul thah duhlonak in ziangvekin so Saul a danglam ter? Pathian cangvaihnak hngahnak ih thathnemnak thuhla himi in ziangso in zirh?`

David in laltokham a pannak zoh ahcun Pathian ih pek hlanah pawngpa neih tum hlah tiah tongkam hnihkhat ten kan sim thei ding. Can reipi hngahtul hmanah kan hrang a thabik mi cu a can cut tikih Pathian kut ih pek mi thlawsuah ngah mi a si. Thlai ci keuh hrekkhat cu reilo teiâ€™ thang khal a um, hai kung tivek pawl cu kum reipi a duh. Asinan thingkung tum pawl cu thlisia a hran tikah ol ten a tluk ve lo.

`David in Saul that sehla ol ten thiam a co thei timi ruat aw. (Cuihtlunah Saul cu zinpeng a zawh zo ih David hnenah bawitokham peknak sim a si zo). Cucingin Pathian a rinsannak cu a tuah mi ah a lang. Ziangtlukih hngak tul hman ah himi nun zia nangmai nunah ziangvekin so na langter ding?`