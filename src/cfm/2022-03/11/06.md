---
title:  Bawipa ah Lungawi Zir Aw
date:  08/09/2022
---

> <p></p>
> “Bawipa ah lungawi awla, na lungthlitum a lo pe ding.” (Saam 37:4, NRSV)

Saam 37:4, hi a lamdangzet thutiam a si. Ruat hnik saduh na thah theu mi a si kha. Bawipa ah lungawinak neih ringringnak hi saduhthannak ngah famkimnak a si. Curuangah “Bawipa ah lungawinak” timi sullam ziangso a si?

Saam 37:1-11, siar aw. Saam 37:4, hi a mak deuh lo sawm. David in Pathian dodaltu le amah dodaltu pawl karlak ih a umnak thuhla a ngan. In dodaltu pawl parah kan thin a heng ih thiam kan coh awk theunak hi kan tokeh a si. Asinan David ih ruahnak in pek mi cu a danglam rori.

**A tang ih Bible cang pawl in hivek dinhmun ah Pathian minung pawl hnenah David in fim simnak ziangvek so a tuah?**

`Saam 37:1`

`Saam 37:5`

`Saam 37:7`

`Saam 37:8`

`Saam 37:4, siar sal aw. A tlangpi in Bible cang pawl ih lang dan na ruahnak ngan aw, “Bawipa ah lungawi aw” timi ih a sullam ziangso a si?`

David in a phunphun in a sim non rero mi cu “Pathian Rinsannak.” Rinsannak ih cangvaih dan. Pathian cu na Pathian a si ruangah beidong san hlah, atu khalah na hrangah hna a tuan rero. Nangmah ten thil thleidang tum mai aw, na hrangah a har lo. Van ih na Pa Pathian in tuanvo a lak theh. Amah rinsan men aw. Ziangkim ah amah rinsan pumhlum aw.

Bawipa ah lungawi aw timi David ih a ngan duh mi cu himi a si. Pathian rinsannak nun dan famkim tei’ a lang mi cu Pathian ah lungawinak timi a si. Pathian cun kan hnenah a um ih hna a tuan rero ruangah kan hnangamnak siatsuah theitu zianghman a um lo. Lungawi sopar ten amah kan thangthat thei, ziangahtile kan Pathian cu zohman in a bum neh thei lo. Himi kan nun in kan tuah thei tikah kan lungthlitum cu kan ngah rori ding. ziangahtile in duhdawttu kan Pa ih in pek duh mi a si ih, Bawipai lalram hrangah le kanmai hrangah a tha hnem zet mi can a si.

`“Bawipa ah lungawinak” cu ziangtin so na zir thei ding? Khami nun nei dingah Pathian hnen ah thinlung takten thlacam taima aw la, Pathian ih lamhruainak theih tum rori aw.`