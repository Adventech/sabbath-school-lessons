---
title:  Pathian Can Ruatah
date:  05/09/2022
---

`Rom 5:6, le Galati 4:4, siar aw. Pathian ih can ruat mi thuhla ziangso in sim?`

Himi cang pawl ah Paul in Pathian can ruat a kim tikah Jesu cu kan hrangah a thi tiah a ti. Asinan Paul in can ruat a tulnak san a sim lo. Himi cang siar ahcun a va mak ve ti a ol te, sual thuhla cingfelnak dingah Jesu in leitlun ih a ratnak dingah ziangruangah kum thawng tampi a hngak. Sual hi tuksum za a si timi van le lei hmuahhmuah in a theih lo ruangah a si kem? Kan suh bet hrih thei mi cu a voihnih ratsalnak teh tutiang ziangruangah so a hngak? Cuihtlunah kan thlacamnak let dingah ziangahso can reipi hngak a tul?

`Thuthimnak ah Daniel 9:24-27, ih zarh 70, simsung thuhla ruat hnik sehla. Simsung thu ah  Jesu cu Messiah a si tiah a langter (a tul ahcun zohkir sal uhla). Himi can ruat hi ziangtluk in so a rei? Kan hrangah can rei pi vekih kan ruahmi ah Pathian ih can tiam hngaknak zirnak thawn pehpar in himi in ziangso a lo sim?`

Thlarau lam thuhla ah can ruat hngahnak thuhla poimawh tampi a um. (1) Hngahnak in kan ruahnak cu can reipi ih thil ngaihven salnak a suahter ih Pathian amah hnenah kan kir sal thei. (2) Hngahnak ah in phurtertu le kan saduhthahnak fiangten a langter. (3) Hngahnak in tumruhnak a suahter. (4) Hngahnak cu zumnak le rinsannak ah thlarau lam thazang thansonak sangka ongtu a si. (5) Hngahnak cu thil khirhkhan ih a langmi Pathian ih hlonhlo dingah peknak a si. (6) Kan hngahnak san kan thei dah lo men thei, asinan zumnak nundan zirnak a si. Hngahnak thuhla dang na bet thei lai maw?

`Amai can te ah Pathian a cangvai theunak Bible sungah zohthim ding na hmu ko ding. Amai can ruat ah Pathian in ka hrang i tuah sak ve ding tiah amah rinsan theinak dingah ziangvekin so a lo bawm? (thuthimnak ah Abraham, Sarah le thutiam fapa, thuhla ruat aw). Cule can reipi ih ka thlacam mi a phi cu tlaipi hnu lawngah ka ngahnak ah ziangso ka rak tuah timi nangmah ten sut awk hnik.`