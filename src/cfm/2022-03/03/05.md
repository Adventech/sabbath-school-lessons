---
title:  A Hmun Mi Rorah
date:  13/07/2022
---

`1 Peter 1:6, 7, siar aw. Peter in ziangso a sim?`

Peter in harsatnak tong ih bawmtu nei lo ka si tiah ruat awtu hnenah cakuat a ngan mi cu “Pontas, Galatia, Kappadosia, Asia le Bithinnia pengpawl ih a thekvai mi Pathian hril mipawl hnen ah ca a kuat” (1 Peter 1:1, NIV). Himi ram pawl cu tui san ah Turkey nitlaknak ram lam pawl tiah kan theih mi an si. Cuih hnu ah Peter in “thin na zetin harsatnak a phunphun tuar hrih hman uhla” tiah an tuar mi theihthiam saknak a ngan (1 Peter 1:6, NIV).

`Peter in raltlan le vakvai tiah a sim ih a ti duhsan ziangso a si? An tuar mi harsatnak khami in ziangvekin so a bet?`

Khami san laiah Khrihfa timi cu thiltharhlam a si ih zumtu pawl cu an maltuk, hmuntin ah an um ih theihsualnak ruangah nasa zetih hrem an si, mi malte kan si bawmtu kan nei lo tiah an ruat aw theu. Himi harsatnak tuar mi hi tihpalh thil le mumal lo ih thil um pang mi a si lo tiah a hnem hai (1 Peter 1:6, 7). Zumnak ngaingai timi cu “harsatnak a phunphun tuartu pawl ih” tumtah mi a si.

`1 Peter 1:6-9, siar aw. Harsatnak tuartu pawl hnenah Peter in hnangamnak famkim ziangvek pek dingah a hawl? Kan hrangah himi ruahsannak sullam a nei maw?`

An tuarnak le harsatnak pawl cu an hngah mi Jesu rat tikih kumkhaw nunnak thawn cun reltlak a um sawm? Peter in a sim mi cu Pathian in kan hnenih a sim mi a si. Kan ton mi harsatnak ah  poi tinak nei ding kan si lo. Harsatnak le tuarnak nasa zet kan tuar khalah a netabik kan ruahsan mi kumkhaw nunnak, van thar le lei thar, natnak harsattuarnak le thihnak um lonak hmun cu kan hngilh lo ding. Khami kha in tiam mi thukam a si ih Jesui thihnak thawng in aa-mah-khan a tuah. Zumnak thlauthla lo ding hi ziangtluk in so a poimawh, zumnak lamzin ih dawnkhamtu hmuahhmuah thianfai sak dingah Bawipai hnenah dil aw.