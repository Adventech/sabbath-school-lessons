---
title:  Ruahbetding
date:  15/07/2022
---

“Bawipa in hlanlai a minung pawl cu Refidim ah a hruai, kan rinumnak hneksak dingah khami hmunah in hruai a duh men thei. Bawipa in nomnak hmun lawngah in hruai lo. Kanmai bulpak hlawknak ding ah, amah cu in bawmtu a si ti kan hngilh tikah, khami a tuah men thei. Kanmai nunah amah nun langsuak ding a bawh ringring ruangah bawmtu nei lo kan sinak theithiam ih amah kan hnonnak hmusuak aw in bawmnak dildan zirsuak dingah harsatnak le beidonnak kan parah thlenter a siang.  Tlang pang lungpi sung ihsin a luangsuak mi tidai vekih dai dingah tuah theitu a si. Kan hrangah phurrit ziangtluk in so a phur timi cu Pathian thawn hmaiton ih kan hmuh awk hlan lo kan thei thei lo ding. Zumnak nei in kan phurrit cu nauhak vekin a hnenah kan thlen a si ahcun lungawiten in phur sak ding.” Ellen G. White, “Rephidim,” Advent Review and Sabbath Herald, April 7, 1903.

**Reltlangding**

`Bulpak kan ton mi tukforhnak thuhla pawl cu kan rel theu. Cutikah kan kawhhranpi or tualsung khawhhran sinak in zapi ton cio mi tukforhnak ven him thei dan a um maw? A um ahcun ziangso a si?`

`Ziangruangah a nuam lo timi, thlen dah lonak hmun ih a nuam lonak thuhla sim hiartu pawl hnenah va sut aw? Khami an hmuh mi cu va zoh sal hai sehla an hmuhdan a danglamnak a hmu pei maw?`

`Kan thianghlimnak dingah le er sal kan sinak dingah Pathian in harsatnak tuar in siang ti kan thei theh. Thuthimnak ah mawtaw cangsualnak ruangah mi an thihnak thuhla hi sullam nei lo vek a bang, khami thil ziangvekin so kan theithiam thei ding? Zirnak hmun a si vekin khami thil ih a phi cu a cang thei sung in hawl uh.`

`Zirlai zirnak hmun a si vekin harsat tuarnak ah tuarfainak nei dingah le zumnak dinhmun hngetkhoh thei dingah pakhat le pakhat hrangah thlacam sak awknak can tuah uh.`

`Nan zirnak hmun ah harsatnak tuar ih beidong mi nan thei maw? A um ahcun amah cu theihthiam ol zet ih hruaikir sal dingah ziangso na tuah ding?`