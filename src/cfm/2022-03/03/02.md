---
title:  Thihnak Sung Ihsin Ramtiamah
date:  10/07/2022
---

> <p></p>
> “Cule Faro a ra nei tikah, Israel sungzapawl cun khua an cuan, ngai hnik, Izipt mi pawl cun an dungin an rak pan. Cule an tih tuk ih, Israel sungza pawl cu Bawipa Pathian hnenah an ausuak.” (Suahlannak 14:10, NKJV).

Bumnak sungah or thihnak sungah na thleng ih beidong in na um dah maw? Happy Birth-day tiah rinlo ralin an run au ih innpi sungah nuam celcelih toihvah can cu a nuam thei tuk theu.  Can dang ahcun tuksumza le ningtihhruai kan tong theu. Tlawng inn ah or hnatuannak hmunah mi ih deusawhnak le hmuhsuamnak ton can khal a um thei.

Israel pawl cu Izipt suahsan in ramtiam an thlen ni tiang, “Sun le zan khalih an feh theinak dingah an lamhruaitu Bawipa cu sun ah mero thuam in le zanah tleunak pe dingah meisa thuam in an hmai ah a feh.” (Suahlannak 13:21, NIV). An toihvahnak tinkimah Bawipa Pathian amah rori cu an lam hruaitu a si.  Khui lamah a hruai timi hmaisabik in zoh sehla: an hmai ihsin tipi in a kham ih tlang le tlang kar ceh sung ih an um ih Faro le a ral kappawl in an hmuh rori in an dung ihsin an dawi rero an hmuh lai fangah a si

`Suahlannak 14, siar aw. An tih tuk ding timi a theihnak hmun ah Pathian in ziangruangah Israel pawi cu a hruai?`

“Mero thuam le meisa thuam” thlun rero men in hnangam le lungawi in kan um camcin thei lo. Dingfelnak thilthuam kan hruk theinak dingah kan thinlung hniksaknak hmun a si ruangah harsatnak khal kan tong thei, anmah khal tokeh bumhmang an si (Jeremiah 17:9). Pathian dung kan thlun ngaingai tikah harsatnak le tuarnak ih hniksaknak a um ringring timi langternak dingah a si.

`Himi tonnun ihsin Israel pawl in zirlai ziangso an zir suak? Suahlannak 14:31.`

`Kan hrangah khawruahharza thutiam tampi in pek kan theih cingin can tampi ah Pathian rinsan hi ziangruangah so a har theu? Pathian in amah tihzah ih a parah zumnak nei thei dingah Bawipa in harsatnak tampi sungah i hruai tiah na ruah mi pawl siar sal aw.`