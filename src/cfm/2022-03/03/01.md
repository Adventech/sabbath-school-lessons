---
title:  Va Te Ciir (Ar Te Ciir)
date:  09/07/2022
---

### Tuzarhsiarding
Suahlannak 14; Suahlannak 15:22-27; Suahlannak 17:1-7; Thufim 3; Luka 4:1-13; 1 Peter 1:6-9.

> <p>Bible cangken</p>
> “Atu ah a tul a si ahcun, harsatnak phun zakip ruangah can rei lo te sung thinna in um hrih hman uhla, himi ah nasa zetih lungawi aiphuang in nan um.” (1 Peter 1:6, NKJV)

Ciir sungih khum mi vate cun sun khawvang lak ahcun a hna in awnmawi tampi thei thei ruangah a pu in zirh a duh mi hla cu a zir suak thei lo. A can la in a zirh mi cu a dikciah in a thleidang thei dah lo. Cule vate neitu pa cun ciir pakhat a tuah mi sungih a khum hnu lawngah vate in a neitu pa ih cuih hla cu va te in famkim ten le nal zetin a sak thei.  Khawtleunak ah voikhat hman a sak thei dah lo mi hla cu kha tiih a zirh tikah khawtleu khalah a sak thei.  “Pathian in khativekin a fa le cu in zirh. Retheih zonzaihnak thlazar hnuai ih kan um tik khalah kan rak zir mi hla cu kan sak ringring theinak dinga Pathian cun in rak zirh.” Ellen. G. White, The Ministry of Healing, p. 472.

Thimnak sungah vate a rettu cu vate neitu amah rori a si timi hminsin aw. Setan in natnak le tuarnak a thlenter timi cu olten kan thei. Asinan tuarnak le buainak tonnun nei dingah hniksaknak sungah Pathian in inluhpi, kan tuatnak phenah Pathian a cangvai ih lam in hruai.

**Zohfelaw**: Pathian amah rori in minung pawl cu harsatnak tontehnun ah nasazetin an tuar ding ti a thei cing in Amah in khami ah lam a hruai timi Bible sungah zohthim ding na theihmi a um maw? Hlathar mawi ziangso sakter in duh tiah ruat aw?