---
title:  Hmuh Theih Lo Hmuhnak
date:  13/08/2022
---

### Tuzarhsiarding
Rom 8:28-39; Johan 14:1-14; Efesa 1:18-23; Isaiah 40:27-31.

> <p>Bible cangken</p>
> “Zumnak in siangpahrang thinlingnak tih loin, Izipt ram a tlansan; ziangahtile hmuh theih lo pa a hmuh ruangah a tuar tento” (Hebru 11:27, NKJV).

Hebru cabu sung cu zum ngamnak langternak in a khat theh. “Zumnak cu ruahsan mi thilpawl a um rori a si ti theihnak, hmuh lo mi thilpawl theihfengnak a si” (Hebru 11:1, NIV). Kan hmuh lo mi thil cu a um rori tiah ziangtin so zumngamnak kan nei thei? Cuih thuhla cu kan cangken sungah Mosi in fiangten a langter. “Hmuh theih lo pa a hmuh ruangah a tuar tento” tiah a ti (Hebru 11:27, NIV)

“Hmuh theih lo pa” hmu fiang rori dingah kawh mi kan si. Cumi cu remcangnak tha ngah can lawngah si lo in kan nunram a siattheh hmanah kan neih ding mi nun a si. Curuangah Pathian le a lalram thuhla thutak ih piantharnak tuahsak mi Khrih ih neih mi zumnak vek zumnak kan neih a tul. Kan Pa Pathian ih thatnak thutak, Jesui hmin huham neihnak, thawhsalnak thiltitheinak, Pathian in lainat zawnruahnak thutak pawl cu tukforhnak phunzakip kan tong ih a khirkhan zetmi hniksak kan ton tikah raltha ih kan ding suak theinak dingah a si.

**Zohfelaw**: Kan nunram din hmun a siat theh ih can khirh zet sung kan um tikah Pathian thuhla thutak ziangbik in so raltha ih ding ngam dingah a lo bawm?z