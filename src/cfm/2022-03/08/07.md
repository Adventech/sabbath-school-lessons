---
title:  Ruahbetding
date:  19/08/2022
---

“Thiangthlarau cu in dil le ka lo pe ding tiah Pathian in a ti maw? Himi Thiangthlarau hi in hruaitu dingah a um ngaingai maw? Mi hrekkhat in Pathian thusim mi pom ngaingai dingah an tih.  Pathian in anmah zirh ih lam hruai dingah thla an cam ih Pathian thukham pawl cu an upatzet, asinan an hnenah Pathian ih thuzirh mi pawl zum ih pom dingah an tihhrut. Thlarau ih zirhmi le hruai mi si dingah van ih kan Pa Pathian hnenah hnuaidor in kan rak pan zo, lunglutzet le thinlung thatho zetih zir mi kan si nan Pathian a thutiam mi a tuah famkim ding mi ah ziangah so kan ringhlel? Hivek rinhlehnak le na tihzah lonak hi tuahpang mi a si lo. Pathian thawn hnatuannak ah A duhnak theih na tum, Bawipai duhdan in na um ih amai lam hruainak le thlawsuah ngah dingah na zum ding. Mah le mah rinsanaw ngamlonak ruangah Pathian thuzirh mi dik lo zetin simfiangnak kan tuah. Pathian zangfahnak zarah A tumtah mi a dik ciah ih hrilfiah thei dingah Pathian Thiangthlarau lam hruainak le amah zum ih rinsan pumhlum dingah thlacam kan tul.” Ellen G. White, Manuscript Releases, vol. 6, p. 225.

“Rinhmainak le dodalnak tamnak hmun ah zumnak a cak. Cuih tonnun cu lungvar man khung hnak in man a nei sawn.” Ellen G. White, Testimonies for the Church, vol. 3, p. 555.

**Reltlangding**

`Zirlai zirnak ih hmuh lo mi a um rori tiih zumnak kan neih mi reltlang uh. Himi in “Hmuh thei lo hmuhnak” ziangvekin so a lo bawm?`

`Tlawngkai nithum zirlai thusuhnak netabik reltlang uh. Khami din hmunah kan ding theu maw? Kan duhdanih thil a um lo hmanah Bawipai lam hruainak hi a thabik tiah rinsannak ziangtin so kan nei thei ding?`

`“Dodalnak le rinhmainak tamnakah zumnak a cak” ih “cuih tonnun cu lungvar man khungnak in man a nei sawn” ahcun khami dodalnak in ziangtin so in remkthat tiah na hmu?`

`Khrihfa mitampi pawl ih lenglang an nun dan cu tuksumza in kan hmu. Khami hnakih a sia mi cu thlacam hrelhlo le a thabik si tumnak a si. Zirlai zirnakah himi theithiam dingah ziangtin so a langter?`