---
title:  Pathian Langlo Khalah Rinum Camcinnak
date:  18/08/2022
---

Siat ni le that ni ah ngaihsaktu ka nei lo timi ruahnak hi beidon thlak a si. Cuhnak in Pathian hnon mi le dung tun mi tiih ruahawknak hi a sia sinsin.

Judah pawl cu Babulon sal an tan lai ah Pathian in a ngaihsak lo vek a bang. An sualnak ruangah saltannak hmun ah an um ringring ih Pathian phatsan mi ah an ruat aw. Isaiah in an hnenah hnemnak thu cu Isaiah 40, Pathian in a minung pawl a dimdoihnak thuhla hitin a sim: “Tuu khal bangin a rante rual a khal ding, tuu fano pawl cu a ban in a finkhawm hai ding, cule a note pawl cu dimdoih zetin a hruai hai ding.” (NIV). Can reipi hnu ah saltang pawl cun Bawipa khuiah so na um tiah an ti? A cangvaihnak thilthleng kan hmuh lo hman ah a lo ngaihsak in a lai kilkhawi ringring.

`Isaiah 40:27-31, siar aw. Isaiah in Pathian um dan ziangvekin so a ngan? “Ka fehnak lamzin Bawipa in a hmu lo, Pathian in ka thuhla khal a ruat lo” titu pawl cu himi cangan mi hmangin Pathian in ziangvekin so a sawn (Isaiah 40:27, NIV).`

Harsat kan tuar mi Pathian in a hmu lo a titu mi bur dang pawl cu Esther cabu ah kan hmu. Himi cabu sungah voikhat hman Pathian timi a lang lo nan siatsuah dingah thupek suah mi thulhsal a theih lo mi dan thawn thuthen saknak Pathian minung pawlin an tonnak ah Pathian tlangtlaknak kan hmu thei. Himi hi thuanthu ngan mi men a si lo, a ralai dingmi can ah Pathian minung pawl dokalh ih dan suah mi ruangah hrem ih siatsuahnak an ton sal ding mi hmuhsaknak a si (Thuphuan 13:15). Anetnak ah tihnung tuksumza thilpawl kan kiangkap ah a um ding timi na thinlung mitthlam in na ruat thei maw. Khami thuhla ah Pathian in a minung pawl a dungtun ngaingai kem? Asinan kan thinphan ding a um lo. Esther cabu sungah a hrilmi a minung pawl a runsuaktu Pathian cun anetnak ih doawknak khalah a runsuak sal ding.

`Saltannak ah Pathian telvenak Isaiah ca ngan mi ah kan siar zo. Pathian tansan mi kan hnenah Pathian a um nawn lo tiah ruahnak neitu hnen ah ziangtin so Pathian na theihter thei ding? Zumnak mit in Pathian a hmuh theinak dingah ziangvekin so na zirh ding?`