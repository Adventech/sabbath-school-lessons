---
title:  Jesui Hmin in
date:  15/08/2022
---

> <p></p>
> “Ka hmin in ziangkhal nan dil asile, cumi cu ka tuah ding.” (Johan 14:14, NKJV).

Cuihhnu ah tirhthlah pawl thawn Jesu can rei a um nawn lo. Anmah thapetu le bawmtu van ah a so. Cule tirhthlah pawl cu an tawntai ih thinlung buai in an um. Tirhthlah pawl cun Jesui pum taksa an hmu thei nawn lo nan hminsin tlakzet mi thutiam Jesu in a pek hai.

Johan 14:1-14, sair aw. Johan 14:13, 14, thuhla ah a hmin in “ziangkhal” dil ih in tuahsak dingah thu in tiam. Himi ruangah kan thlacam netnak ah “Jesui hmin in, Amen” tiah kan bet theu.

`Khami kan sal theh tikah asullam ziangso a si tiah na ruat? Hivek ih thlacam ding in forh tikah Jesui a duh san ziangso a si?`

Jesui hmin in thla kan camnakah Amen ti theh venten mit kan meng tikah kan kiangkap thilthleng a danglam hngal dingah kan zatei beisei mi a si theu. Jesu in thlisia a daihter lai ah Pathian ih huham in mithmuh ah a cangvai vekin Gethsemane ah Jesu cu mithmuh lo in Pathian thiltitheinak in  daitei tuar theinak a pek. Thilthleng a um lohli lo tikah kan hrangah Pathian a cangvai lo tinak a si lo.

`Johan 14:1-14, siar sal aw. Cule na siar sinin Jesu in hmai ton ten i biak tiah ruat aw. Himi thutiampawl ihsin ruahsannak le thinlung thathonak ziangso a lo pek? Thutiam pawl neitu kan si vekin kan nun lamtluan hrangah a thlengfamkim mi ziangthil pawl so a um? Thleng danglamnak tuah dingah ka thinlung sung in tumtahnak ziangvek so ka nei? tiah nangmah  ten sut awk aw.`