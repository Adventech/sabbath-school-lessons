---
title:  Hringnun Hmang Pathian
date:  01/08/2022
---

Hlawhtlinnak sunglawi na ngah mi a um maw? Hlawhtlinnak cotha cu zingpit ten na ihnak ihsin na thawh veten a um hruak mi a si lo. Tui kan nunah hlawhtling si kan duh ahcun can lak ih tanlak a tul. Khrih ih tirhthlah kan sinak ruangah a danglam lo.

`Kolosa 1:28, 29, siar aw. Paul in Pathian hna nun pekih a tuannak a sim, milai tanlak a tulnak ziangvekin so a langter? Danpeksalnak 4:4; Luka 13:24; 1 Korin 9:25; Hebru 12:4.`

Kolosa 1:29, sungah himi hnatuannak ah Pathian thawn tangtlangnak a langter. A sim dan ahcun Pathian huham thawn nasa zetin a buaipi tiah a ti.

Hnatuantu ti mi a langter mi a sullam cu thanso reronak ah a cauhnak a langter ih hnatuannak ih thabangnak a sawh duh. Himi tongfang hi lehpannak ah zuam ding ih zirnak tongkam hman mi a si ih a danglam zet. A dung ih ra ding mi cafang “tal buai” timi cu mi phundang tongkam hman dan ahcun natternak ding timi sullam a nei. Curuangah cafang ih a langter mi cu lehpannak ah nehnak ngah ding ih zirnak a langter. Asinan Paul cu amai neih mi ihsin si lo in a hnenah Pathian ih a pek mi hmuahhmuah a zingzoi ih lakkawi thei mi thu a sim bet. Paul ih hnatuannak Pathian huham thawn a tuah mi ah a zuam dan le a hnatuan dan pawl cu tluangtlamten thunet kharnak in tuah sak. Hivek hnatuannak ih tangtlang ahcun Khrih ih mize famkim kanmah ah a thanglian theinak dingah in sawmnak a si.

Duh tamnak khawvel ah kan um ih tuah theimi nei lo minung kan si timi kan theih a tul. Cuih thil cun Khrihfa pawl cu in kai awk. Na zum rori a si ahcun Thiangthlarau cencilhnak in Pathian thiltitheinak ih thilmak ropi tuah thei dingah Khrihfa hnatuantu evangelist pawl cu tiamkam an si. Asinan himi hi thutak famkim lo tihnung za a si thei. Ziangahtile a netnak ah hnangam le remrel zetih kan um laiah Pathian thiltitheinak huham a thlen can kan hngak a tul!

`Paul in buaipit rero timi thuhla ah tonnun na neih mi ziangso a um? Na buaipi rero mi thilah Pathian in na thinlung sungah ziangso a lo ret sak? Pathian duhnak tuah dingah ziangtlukin so pumpek awknak na tuah thei?`