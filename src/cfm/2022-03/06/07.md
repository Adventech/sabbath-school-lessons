---
title:  Ruahbetding
date:  05/08/2022
---

“Setan thuneihnak sungih tluknak ihsin, himi duhnak timi hi mi nung nun ziaza danglamnak suahpitu bik a si.  Minung hnenah harsatnak, zonzaihnak, siatnak tawpkhawk a suahpitu khal mai duhnak le nuamnak hawl  ruangah a si.”Ellen G. White Testimonies for the Church, vol. 5, p. 516.

“Pathian bawmnak ngah thei dingah, milai in a famkim lonak le a tontaihnak a theih a tul. Cule amah in thinlung thleng danglam tumnak nasa zet in a tuah ding. Thinlung thathonak nei thei dingah catlo in thlacamnak thinlung takten a neih a tul. Cutikah tuah zongsang zo mi nun ze tha lo le nunphung tha lo pawl cu hlonthlak thei a si ding ih, nun ze dik lo remthat dingah thuthencatnak a nei thei ding. Cule nehnak ngah tiang in a dik mi dan hrampi a thlun ding.  Mi tampi pawl in nun ze rem that awknak an tuah lo. Nun ze remthatnak cu Pathian ih tuahsak dingah an hngak. Khami tuahnak dingah Pathian in anmai sungah thiltitheinak a pek zo. An zaten hmantlak minung si dingah thunun mi an si ih thinlung ruahnak le nun ziaza ah khirh zetih zirh an si. Cuih nun ze remthat zuamnak ah Pathian thiltitheinak le Thiangthlarau thawn an tang tlang.” Ellen G. White, Patriarchs and Prophets, p. 248.

**Reltlangding**

`Duhnak ti mi cu “tluknak ihsin Setan thuneihnak sungah pek asi” ti na thei ngah ih a dang ruah bet thei mi na nei maw? Kan hnenah Pathian zangfahnak sunglawi Jesui nun ziaza ihsin a langter mi misual kan sinak in ziangtin so kan theihiam thei ding?`

`Mathai 26:36-42, sung ih Gethsemane hmuah sungih Jesui umdan thuanthu siar aw. Pathian duhnak thawn a kalh zet mi Jesu ruahnak le saduhthat ziangpawl so an si? Himi zohthimnak hmangin kan zir thei mi ziangso a um?`

`Zirlai zirnak ah a danglam zet mi na nunphung in venhimawk theinak in siatsuah sak thei ih Setan ih in beihnak ah kan him thei lonak rel tlang uh. Himi tihnung za ihsin venhimawk theinak dingah ziangvekin so midang kan bawm thei ding?`

`Nan kawhhran reipi a suahsan ih zuamnak neih a paih nawn lo na theih mi a um maw? Amah cu Jesu hnen kirsal dingah forh in ziangvekin so na bawm thei ding? Amah cu ziangvek tuahpi so na tum?`