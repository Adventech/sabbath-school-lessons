---
title:  Cahnak Hmuahhmuah Thawn Talbuainak
date:  30/07/2022
---

### Tuzarhsiarding
Johan 16:5-15; Kolosa 1:28, 29; 1 Peter 1:13; Mathai 529; Semtirnak 32.

> <p>Bible cangken</p>
> “Himi tuahsuak dingah Khrih ih pek mi, ka sungih nasa zetin hna a tauntu, cahnak hmang in taima zetin ka tuan” (Kolosa 1:29, NIV).

Pacang pakhat le nupi nu pakhat cu thurelnak hmun inn khan pakhatah an to tlang. An pahnih in nauhak thattu an si. Nupi nu ih fapa cu a liam zo mi 20 laiah thah a rak tong ih ni khat hnu ni khat a thinhengnak a reh thei lo a zual sinsin. Pacang pa cu mi danglam ngaingai a si. A liam zo mi kum reilo te ah a fanu cu rapthlak zetih that a tong. Amah pa cun tualthattu cu a ngaidamnak thu a sim ih, in tuahmawhnak cu Pathian in a thleng danglam zo tiah a ti. Hi pa in nunnak can tawite ah tuksumza ih tuarnak a thleng mi cu thim khawzingpi vek sihmansehla Pathian in damnak a pek zonak a langter.

An Pahnih pomdan ziangtluk in so an danglam aw? Khrihfa nun ah thlarau lam nun thlengnak a suak ih, bulpakih ton mi hniksaknak sungah tluse lanta lo in harsat tuarnak cu nun pitling neihnak ah a cang.

**Zohfelaw**: Bulpak in mai nun le sual donak ah kan thinlung duhnak le duhhrilnak ih hmualneihnak ziangvekin so a feh pi? Thutluknak kan tuahnak ah sual sal silo dingah ziangvekin so kan hrial thei? Hniksaknak sung kan luh tikah ziangruangah so a sung pek lo in kan tan a tul?