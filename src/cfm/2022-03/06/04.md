---
title:  Thinlung Ukawknak
date:  02/08/2022
---

Kan thinlung khawruahnak uktu bik cu cakhiarnak a si. A poi lo kan ti theu mi kan mithmuh mi le hna ih theih mi rimawi tinkim ih rem mi awnmawi umnak ah kan khawsa ih, thinhengnak, tihphannak, or cakhiarnak in pekih kan ruahnak in hruai peng theitu lakah kan thang lian. Zanriah ka ei mi khui in so? Tuisun ih ka tlanlen dan a mawi maw? Ka lei mi thil ah ka diriam ngaingai maw? hivek pawl hi kan ruat taktak theu maw. Ruahnak le thutluknak tuahnak hi then aw thei lo kop aw mi an si. Ruahnak hi thilsual a si lo. Asinan thil pakhat kan ruah mi cu a dik mi le a thabik mi thawn a sengawk thei. Asinan ruahnak hi mi bum a hmang (thinlung hi thil hmuahhmuah hnakih mi bum hmang a si [Jeremiah 17:9]). Kan ruah mi pawl cu tuah ngaingai tikah a dik lo in a lang theu. Thutluknak dik lo kan tuah ruangah a si ih kan tuah mi lala in harsatnak kan thlen aw theu.

`Pathian thusuak Bible ah hngat aw lo in mai ruahnak parah thum aw ih duhhrilnak a tuahtu pawl ihsin zohthim ding ziangso na hmu thei? Ziangso a thlenter? Semtirnak 3;6; 2 Samuel 11:2-4; Galati 2:11, 12.`

`1 Peter 1:13, siar aw. Peter in ziang thuhla so a ruat? A ca siartu pawl in tuah rori seh ti a duh mi ziangso a si?`

Peter in thinlung ih khawruahnak hi kan ruangpum zaten a uk thehtu a si ti a thei. In thunun tu kan thinlung khawruahnak um lo sehla kel awh lo le rual ban lo kan si ding.

Tuu khaal ih inn pannak lamzin fiak kha na thinlung mitthlamah suai hnik aw. Zin tluan ah hmuntin fehnak zintek tampi a um. A hrekkhat cu feh kan paih lonak hmun a si. A hrekkhat cu kan ruahnak in kai peng thei deuh kan duhdan vekih lemsiahnak a um. Cuti cun lam zin dik tanta in kan hril mi zin cu kan zawh tikah zin dik ih kirsal dingah a ol nawn lo ih duhlo cing in kan hril mi zin kan zawh.

`Thuthencatnak tuah harsazet a poimawh mi ziangso na tong? Pathian thusuak kalh in duhnak cakhiarnak, ruahnak pawl hmang in duhhrilnak ka tuah timi ziangtin so ka thei aw thei ding tiah pheh aw lo ten ruat hnik?`