---
title:  Thutiam Perhhlei
date:  03/08/2022
---

> <p></p>
> “Na vorhlam mit in lo tlukter a si le, phorh suak awla hlon aw, na taksa pumpi hell sung ih thlak a si hnakin, na tangsa peng pakhat a hloh cu na hrangah a tha sawn.” (Mathai 5:29, NIV)

`A tlun ih Jesui thusim mi ruat aw. Himi hi a luantuk na ti maw? Cuti a si ahcun ziangruangah?`

A fekfek rori ih cangvaihnak hi a tulnak a um lo, Pathian in Khrihfa nunramah harsatnak a tuah ah a cang ding. Kan sinak le kan nunphung hman in Pathian khawkhannak ihsin hmunhlapi ah in hruai zo. “Minung pawl in mah le mah ziangtin so Pathian thawn hi tluk ih hla in kan rak then aw? tiah mah le mah mangbangaw in kan um theu. A phi cu voi hnih khat mallai te lawng kan timi a si theu.

Mathai 5:29, 30, siar aw. Jesu in sex tuah thatlonak thuhla a sim. Asinan sualnak dangpawl cingfelnak dan hrampi khal a si. A ngaingai ti ahcun a tlangpi in danhrampi pawl hi Khrih sungah mi pitling sinak ih kan thanglian theinak dingah a si.

`Mathai 5:29, 30, sungah Jesu in a thupi zet mi ziangso in sim? Mah le mah rualban lo ih tuah aw ngaingai dingah in fial maw?`

Jesu in kan taksa peng zianghman harsatnak pek aw dingah in fial lo. Kan taksa manneihnak nei lo ih tuah dingah si lo in kan thinlung uk aw vekin kan taksa sunloih dingah in fial. Bible cang in Pathian hnenah kan dil ding mi in sim lo timi hminsin aw. Cule Pathian hnen ihsin kan pialnak pawl cu Pathian in a thianfai theh ding timi hngilhhlah. Pathian in kan hrangah zawnruahnak thawn hivek thil in tuahsaknak can a um. Asinan hlontul mi thilpawl thlah dingah pumpekawknak ngaingai nei ding ah in ko theu. Cule kan thinlung ihsin a suak mi hmuahhmuah tuah theh dingah in fial lo ih a thar ih hramthok dingah in ko. A har zetmi khal a si thei! Duhhrilnak dik kan tuah ringring theinak dingah Khrih sungah ruahnak pitling neitu si kan tul. Kan tontaihnak hmun cu kan nunah tukforhnak a cahnak hmun a si.

A cancan ah kan kiangkap ah ri celcel ih buainak hmunah Pathian in kan ruahnak pawl in hruai theinak dingah harsatnak pawl cu a hmang theu. Harsarnak sungah cun Pathian hnen ihsin hmunhlapi ah kan um timi theihthiam a har ngaingai. Pathian in van ih kan Pa tumtahnak sungih kirsal dingah thuthencatnak dik mi tuah thei rori dingah harsatnak a hmang ih in ko theu.