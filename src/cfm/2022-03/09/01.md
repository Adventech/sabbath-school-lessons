---
title:  Thangthat Nun
date:  20/08/2022
---

### Tuzarhsiarding
Filipi 4:4-7, Joshua 5:13-6:20; Saam 145; Tirhthlah 16:16-34, 2 Sansiarnak 20:1-30.

> <p>Bible cangken</p>
> “Bawipa ah lungawi in um ringring uh, ka simsal ding lungawi in um uh” (Filipi 4:4, NKJV).

Thanuam can ah Bawipa hnen ih lungawi thusim a ol. Hniksaknak meisa sung ih kan um can ah le vansannak can ah Bawipai hnenah lungawi thusim a ol lo. Kan zumnak hngetkhoh theinak dingah bawmtu cu catbang lo ih Pathian thangthat sinsinnak a si.

Pathian thangthatnak in thimkhawzingpi vek kan vansannak pawl cu a thleng danglam ter thei. A thlengdanglam thei dah lo ding tiih kan ruah mi pawl cu a thleng danglam thei rori. Cuihtlunah kan ton dingmi pawl tong ngam dingah ralthatnak in pek.

Thangthatnak cu zumnak ih a cangvaihter mi a si. Khami nunram cu sual cithlah in kan kentel mi a si lo. Kan nunah kan tuah rero tikkah kan suahpi nun neih vekih neih thei mi a si. Cuih thangthat nun in thleng danglamnak le nehnak pe theitu huham a kengtel.

**Zohfelaw**: Thangthatnak timi ziangso a si? Harsatnak lakah thangthatnak nun hi thlarau ralnaam ah ziangvekin so kan hmang thei ding? Thangthat nun in kanmah le kan kiangkap dinhmun ziangvekin so a thleng danglamter thei?