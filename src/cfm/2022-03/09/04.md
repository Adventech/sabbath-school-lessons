---
title:  Thangthat Nun
date:  23/08/2022
---

Tonthat can le nunnuam can khalah Pathian thangthatnak hi kan pianphung a si lo. Thilthalo tuah hi ziangtluk in so a harsa sinsin? Kan nunram a thleng danglam ih mangbang vansang ih kan um khalah Pathian thangthat kan tul himi tuah dingah kawh kan si. Thangthat nun cu danglam ciamco mi a si lo nan, kan tuah rorinak nun ah alang rori ding.

`Saam 145, kha siar aw. David ih Pathian a thangthatnak san ziangpawl so a ngan? Saam sung ih ngan mi pawl cu na nunah ziangvekin so na hmang thei ding?`

Thuthangtha sim hminthang Charles Haddon Spurgeon in “Thangthatnak Tuahdan” “The Practice of Praise” timi cabu a ngan. Saam 145:7, sung ih thuhla sirhsan mi a si. Spurgeon in a thupi zet tiah ruah ding pathum ah a then, thangthatnun pitling nei ih thangso dingah in bawm thei ding.

1. Kan kiangkap kan hmuh mi ihsin thangthatnak tuah dan.  Kan kiangkap ih Pathian ropitnak kan zoh lo ahcun ziangruangah Pathian kan thangthat timi kan thei lo ding. Pathian ih sersiam mi mawinak in thangthat phu Pathian a sinak leilung a sersiamnak ihsin ziangso na hmu thei?  Khrihfa thalai hrang thansonak Thlarau lam khawvel ah thangthat phu a sinak ziangso na hmu thei?

2. Kan hmuh mi ihsin thangthatnak tuah dan ding kan thei. Thangthatnak hmun ih um kan duh ahcun thangthatnak tuahnak ih a san kan hngilh lo ding. Pathian ropitnak thuhla, (Pathian thatnak in theihtertu khihhmuhnak or urhsun zetih sakhaw thilthar cangkangzet ih tuahnak tivek) cule Pathian ih thatnak le rinumnak thuhla hngilhlo ding in ziangvekin so kan thei thei?

3. Khami thuhla simrelnak ihsin thangthatnak tuah dan. Thangthatnak tuah timi cu kan kiangkap pawl in theiseh tiah kaa ih au suak mi a si. Tongka thawn Pathian thangthatnak ding thuhla na ruah thei mi ziangso a um? Khami thangthatnak ihsin thathnemnak ziangso a um? Midang zo parah so thathnemnak a um?

`Himi thuhla pathum pawl cu can lak in catlap parah ngan aw. Na nun ah thangthatnak tuahdan cangkang ziangso na tuah thei ding?`