---
title:  Tuarnak Sungah Zawitheinak
date:  27/08/2022
---

### Tuzarhsiarding
Ezekiel 24:15-27; Suahlannak 321-14; Mathai 5:43-48; 1 Peter 2:18-25; Saam 62:1-8.

> <p>Bible cangken</p>
> “Nunnem pawl cu mithlawsuak an si, ziangahtile leilung hi ro ah an co ding.” (Mathai 5:5, NKJV)

Nunnem timi tongfang hi kan hmang tam lo. Mosi ih thuanthu siarnak ah le thlawsuahvanluh thuhla tlangpar thuzirhnak siar lo ah kan hmu tam lo. Nun ih khami langter hi a har lo. Nunnemnak cu “mi ih hriam or innatter ih kan um khalah thinheng lo te ih zawitheinak le thinsaunak a si.” Kan theih tam lo khal a mak lo, sanman nunphung ah tihzah upatawknak ih khawsak san a si zo. Himi tongkam hi Bible letlingtu pawl cun “tangdornak” ti ah an hmang theu. Cule tangdornak cu nunphung tamsawn in duhnung ziaza ah an hmuh lem lo.

Harsatnak in pek ih in hriamnak ah lungsau thinfualten thinhengnak um lo ih zawitheinak hi Jesu dungthluntu pawl ih umtu khawsaknak ah hmual a neih tertu a si. Khami umdan cu sanu khua ih mual an liam hnu khalah a hlo lan lo. Thinsau ih zawitheinak thinlungput hi tuarnak lakah hmual nei zetih nehnak thlentu a si. Thungaiten tuarnak hi thinlungnem zirnak hmun sunglawi a si. Ziangahtile kekkuai ih kan umnak hmun le kan tuarnak hmun ah thinsau zetih kan zawithei ahcun Pathian hrangah hmualnei zetih tetti khannak hmun a si.

**Zohfelaw**: Thinsau zetih zawitheinak le tuarnak an penzomawknak ziangso a si? Midang hnen ih tetti khannak dingah kekkuai ih in hriamnak hmunah thinsau zetih zawitheinak ziangtin so kan tuah thei ding? Thinsau ih zawitheinak hi Khrihfa pawl hrangah tontaihnak si lo in ziangvekin so kan thazang cahnak a si thei?