---
title:  Zangfah Dilnak Hrangah
date:  29/08/2022
---

`Suahlannak 32:1-14, siar aw. Kan tuah ve ding mi Mosi ih tuah dan ziangso kan hmu thei?`

Mipi pawl in sui cawfa lem an biak hnu cun Pathian in mipi an zaten cimitter theh dingah le Mosi cu miphun ropi ih tuah dingah a ti. Asinan Pathian ih duhsaknak pom hnak in Pathian in a mipi pawl parah zangfahnak nei dingah a dil ih Pathian cu a thinlung a thum aw sal.

Suahlannak 32:1-14, sungah thil thupi tarsuah mi a nei. (1) Pathian in Mosi thlawsuah pek ih mipi pawl cimitter theh ding a sim mi ah Mosi a hniksaknak a si. Thulunglo mipi pawl parah Mosi in zawnruahnak le lainatnak a neih mi langter dingah Pathian in a duh. Mosi cu himi hniksaknak camibuai ah a ong. Mosi cun Jesu vekin misual pawl hrangah zangfahnak a dil. Himi ah thinlung khoih ngaingai mi tampi a langter: Pathian in mi ih dodalnak in tonter, cumi ah leile van hmuahhmuah in kanmah in thlir ih an hmaiah zinpeng zawh misual pawl parah ziangtlukin so zunruahnak le lainatnak kanneihnak hmuh thei a si ding.

`Bawipa in Israel pawl siatsuah theh lo ding in Mosi ih zangfah dilnak thuhla a suahpi mi ziangso a si?`

(2) Dodalnak hi thulunglo pawl parah zangfahnak langter dingah umter mi a si. Zangfahnak timi cu co phulo pawl hrangah a tul bik. An phu lo tiah kan ruah mi pawl parah co phu lo ih an um can ih pek mi a si. Mosi cu a farnu Meriam in a dodal tikah Meriam parah pharnatnak a thleng ih cumi damter dingah Mosi in Pathian hnenah au in a dil sak (Mipumsiarnak 12). Korah le amah thluntu pawl parah Pathian a thinheng laiah an zaten siatsuah theh dingah a hronakah Mosi cu leisinbih in a kun ih an nunnak zuah dingah a dil. Khami ni hnu ah thulunglo dodaltu pawl an thihnak ah Israel pawl cun Mosi parah an phunzai. Cule Pathian in an zaten that fai theh dingah a hro sal ih, Mosi cu leisinbih in a kun ih Aaron hnenah rimhmui khang thawinak zamrang zetih hlan lohli dingah a fial. (Mipumsiarnak 16). Mosi cu zangfah phulo pawl aiawh in zangfahnak a dilsaknak hi tanghmasial lonak  le a nunnem thinsaunak nun a neih mi hniksaknak a si.

`Na kiangkap ah zangfahnak cophu lo a um mi zo a si tiah na ruah. An hnenah nunnem thinsaunak le tanghmasial lo zawnruahnak na langter mi in an parah Pathian ih zangfahnak ziangvekin so a langter thei?`