---
title:  Sangphel le Sabitti Thletmi
date:  28/08/2022
---

`Oswald Chamber in kannih hi midang hrangah “phel mi sang le thletmi sabit ti” kan si a tul tiah a ti. A sim duh mi ziang a si tiah na ruah?`

Midang hrangah a “kekkuai” mi pawl Bible sung hmuahhmuah ah zohthim ding tampi a um. Mi nunnem Mosi kha a miphun pawl ramtiam a hruainak ah cat bang lo ih soiselnak a tuar mi zawitheitu dingah kawh mi a si. Joseph khal Izipt ramuktu lal hna tuan dingah heknak le thawngthlaknak lamzin zawh dingah a ko. Hi te pahnih an din hmun ah Pathian in torh a siang, ziangahtile Pathian in a minung pawl zangfahnak thawn fingkhawi dingah a si ih anmai bulpak hrang lawngah a si lo. Khavek phun in Pathian ih hman mi kan si thei. Khami din hmun kha a poi ti ih thinheng a ol. Pathian in thinsau ih zawitheinak nei dingah le thinheng lotei’ tuar theinak a pek.

`Ezekiel 24:15-27, siar aw. Thilthleng ziangso a um? Ziangah so Ezekiel cu himi tuarnak sungah a ret?`

Ezekiel 24:24, sungah Pathian in “Ezekiel cu nan hrangah hminsinnak a si ding, thil a tidan hmuahhmuah bangtukin nan tuah ve ding, cule himi a rathlen tikah, keimah cu Thuneitu Bawipa Pathian ka si ti nan thei ding.” tiah a ti (NIV). Ezekiel ih tahthimnak in Israel sungza pawl cu Pathian cu zo teo so a si timi thutak a theih ter. Ezkiel nun ih hminsinnak le simsungnak thupawl le harsatnak a tuar mi hmuahhhmuah cu mipi pawl in an nun ih an ton ngaingai tikah thutak a si ngaingai timi theithiam dingah Pathian in a tuah mi a si. Kekkuai ih kan tuarnak hmun ah “Pathian cu Thuneitu Bawipa” a si ti a theithiam tu minung paziat an um ti mi zoso theithei ding?

`Kekkuainak nun cu zo hnen khalah amah ten a um mi a si ih a tuan le a tlai a si ko. Ziangah so nun kekkuainak na rak tong? Zirlai ziangso na zirsuak thei? Kekkuai nun na neih mi ihsin midang bawmnak dingah Pathian in ziangvekin so a hmang?`