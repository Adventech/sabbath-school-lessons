---
title:  Tuarnak Sungah Jesu Khrih
date:  17/09/2022
---

### Tuzarhsiarding
Luka 2:7, 22-24; Mathai 2:1-18; Johan 8:58, 59; Luka 22:41-44; Mathai 27:51, 52; Rom 6:23; Titas 1:2.

> <p>Bible cangken</p>
> “Cun zanlam nazi pathum hrawngah Jesu cu aw ring zetin, Eli, Eli, Lama sabakthani? Tiin a au, asullam cu Ka Pathian, ka Pathian ziangah i tlan san? (Mathai 27:46).

Tuarnak thuhla kan zoh tikah, thusuhnak a um mi cu: Tuarnak suahtertu sual cu ziangvekso a si? Van lam ih thuphuansuah mi zarah a tha zet mi a phi kan nei: Pathian in luatnak a pek ih dik lo zetih tuahsiat an si ko nan an tho sal. Himi khal in thusuhnak dang a suah pi: Pathian in tluknak a um thei ti a thei cia si lo maw? Thei e, Pathian in khami a ruat rori ti a fiang, C. S. Lewis cun, “a hlawk thlak zet” tiah a ngan.

A hlawk riai maw? Zo hrangah? Kanmah hrangah, Pathian cu van ih a Bawi tokham par ih a to lai ah maw? Cu ciah cu a si lo. Thilnung hmuahhmuah hnenah zalen zetih theih thiamnak Pathian pek mi hi a thianghlim zet. Kan zalennak in hnon sak hnakin, zalennak kan hman sual ruangih retheih zonzaih tuar ding mi ih a natnak bik cu Pathian amah rori ih tuar dingah a hril sawn. Cule himi tuarnak cu Jesui nunnak le thihnak ah kan hmu. Amah cu sual cithlah kan sinak ih suahpi mi harsat zonzaihnak a tuar mi ruangah kumkhua ih a hmun mi lei le van pehzom awknak a suahter.

**Zohfelaw**: Khrih in kan ai-ah ziangso a tuar? A tuarnak ihsin zir thei mi ziangso kan nei?