---
title:  Ruahbetding
date:  23/09/2022
---

“Voithum rori thlacamnak a tuahnak cu milai ih raithawinak tuah mi hloral thehnak dingah a vawrtawp raithawinak a tuah mi a si. A tu ahcun milai ih thuhla cu leitlun Runtu Bawi hmai ah a thleng. Dan buarnak pawl a hmu, tanta mi an si ahcun an hloral ding ti fiangten a thei. Zangfakza bawmtu nei lo minung ih dinhmun a hmusuak. Sual ih thiltitheinak fiangten a thei ngah. Sual tursia ruangih milai ai-hramnak le hacang rial ih an tahnak cu a hna in a thei. Hmailam ih an umdan ding a hmu fiang ruangah thuthen catnak a tuah. Minung rundamnak cu a mawhphurh ah a pom. Amai ruangah hloral ding mi hmuahhmuah in kumkhaw nunnak an ngah theinak dingah thisen hnai luang ih tuarnak a pom. Bawhsiatnak ruangih a tlu mi hi leilung pakhat runsuak ih a hlo mi tuu pakhat runsuak dingah van ih a Bawitokham, a thianghlimnak, a lungawi thanuamnak, a ropitnak, hmuahhmuah tanta. A tumtah ih a hnatuan mi cu a thulhsal lo ding. Misual pawlih hrem le thah a tong ding. A aw hman a suah thei lo ih a thaw lawng in thla a cam mi cu: ‘maw ka pa a cang thei asile hi khuat hai hin i lan hram seh, asinan ka duh vek si loin, nangmai duhdan vekin si sawn seh.’ “ Ellen G. White, Desire of Ages pp. 690.

**Reltlangding**

`Jesu Khrih taksa ah Pathian amah ih a tuarnak a theihthiamnak hi kan zonzaih retheihnak pawlah ziangtlukin so in bawm thei? Kan ai-awh in Khrih ih a tuar mi cu kan hrangah sullam ziangso a nei? Himi thutak danglam zet ihsin hnangamnak ziangso na ngah thei?  A phi na ngah mi ruat rero aw, cun “tuarnak hmuahhmuah cu sual ih suah pi mi a si ih Pathian tang ih pom mi Fapa neihsun tlunah a tla.” Selected Messages, book 3, p. 129, ah Ellen G. White, ih thusim mi cu hminsin aw.`

`Tu zarh sung ih zirlai hmuahhmuah ah Jesui tuarnak pawl kan zir. Khrih in ziangvek harsatnak pawl so a tuar? Kanmai nunram ah an bang awnak le an danglam awknak ziangvekin so a um?  Himi harsatnak a cingfelnak ihsin harsatnak kan tuar mi pawl cingfelnak in bawm thei dingah ziangso kan zir thei ding?`

`Na riahsiatnak le natnak na tuar mi cingfel dingah Bible sung ih thutiam hmuahhmuah lakah thutiam ziangso na duh bik? Ka hrang rori a si tiah phuang awla ngan aw, zirlai zirnak hmunah sim ve aw.`

`Tu kuata zirlai sung ihsin na thinlung a lo khoihtu bik theithiam dingah a tawinak in ngan aw. Na hrangah thusuhnak a suak thei mi ziangso a um? A phi na ngah thei lo mi ziangso a um? A buai zetih harsatnak pe theitu pawl pumpelh theinak dingah pakhat le pakhat ziangvekin so kan bawm aw thei ding?`