---
title:  Gethsemane ah Jesu
date:  20/09/2022
---

> <p></p>
> “An hnenah, ka riahsiatnak cu thihnak tlak khop in thinlung na ka tuar, hitawkah rak um uhla, ralringten um uh.” (Marka 14:34).

Jesu cu leitlun ah kum 33, sung a tlang leng ih tuarnak tinkim a paltlang. Cross a thlen hlan can netabik ih tuar hramthoknak pawl cu tahthim ding a um lo. Leilung hram bun hlan ihsin (Efesa 1:1-4, 2 Timote 1:8, 9; Titas 1:1, 2) khawkhan zo mi cu leilung ih sualnak hrangah Jesui raithawinak ih a pek awknak a si ih, a tu ahcun kha pawl cu hlanlai thil a si theh.

`Gethsemane ah Jesui a tuarnak thuhla a tanglam ih Bible cang pawl in ziangso in sim? Mathai 26:39; Marka 14:33-36; Luka 22:41-44.`

“A aw an theih lonak ding le amah an hmuh lonak ding ah an hnen ihsin hlat deuh ah a feh. Cule a cau ih lei parah a bokkhup. Sualnak ruangah Pa Pathian thawn then aw ah a thei. A hmai ah an karlak hlat awknak cu a kau, a thuk, a thim tuk in a thei ih, a thinlung a khur theh. Himi thin natnak a tuarnak ihsin talsuak thei dingah Pathian a sinak huham a hmang lo. Minung ih sualnak thaman cu milai sinak in a tuar a tul. Dan buarnak donak dingah Pathian thinhengnak khuathai cu minung sinak in a in rori ding mi a si.

“Jesu Khrih cu a um dah lonak hmun ah a um ih sinak danglam zetah a thleng. Profet Zekhariah in Jesui tuarnak cu fiangbik in a langter, “Maw ralnam ka tuu khaltu le ka rualpa dokalh in tho aw, ralkap pawl ih Bawipa in a ti” (Zekhariah 13:7). Misual pawl ai-awh le aa-mah-khantu a si vekin, Khrih cu Pathian thuthennak tangah a kun. Diknak ih sullam ziangso a si ti a hmu. Tuisun ni tiang in amah cu midang hrangah palai a si ringring. A tu-ahcun amai hrang palai neih a hiar tuk.” Ellen G. White, The Desire of Ages, p. 686.

`Gethsemane ah Jesu parih thilthleng pawl ruat aw. Leitlun ih sualnak hmuahhmuah cu amah parah a tla. Ruat hnik ziangvek a bang na ti. Hivek tuar dingah milai zohman kawh kan si dah lo. Himi in Pathian duhdawtnak le ruahsannak ziangvekin so a lo theihter?`