---
title:  Ngaihsak Lo ih Hnon Hlawhtu
date:  19/09/2022
---

`Atang ih Bible cang pawl siar aw. Jesui cungnunnak thuhla pawl cu na thinlung in ruat aw. Amah cu van le lei Sersiamtu a si. Amah in leitlun hmuahhmuah ih sualnak hrangah raithawinak ih pek aw dingah a ra (Mathai 12:22-24; Luka 4:21-30; Johan 8:58, 59). Leitlun ah Jesui ton mi tuarnak pawl theithiam dingah himi cang pawl in ziangvekin so in bawm?`

Hruaitu pawl, mipi pawl in Jesui nundan, cangvaih dan, le a thu zirhnak pawl cu thei sualnak an nei . Rundam ding ih a ra mi cu mipi pawl ih hnonnak le huatnak a tong. Kan theih theinak dingah nau hak thulung lo cu bomtul an si timi nu le pa in an theih vek a si. Khami nau hak hrangah nu le pa in ziangkim pek an duh cing in nu le pa cu a hmuhsuam, nautatnak, siatsuahnak tawpkhawk ihsin amah zawnruattu le pamhmaitu umsun nu le pa cu a nautat ih a hnong. Khami umdan kha Jesu in leitlun ah a ton mi a si ve. A hrangah ziangtlukin so a na.

`Mathai 23:37, siar aw. Jesui phatsan a tonnak thuhla ziangso in sim? Na siar mi vekin nangmah ten sut awk aw, “amai hrangah a tuar mi a na tuk kem, (phatsan le hnon kan ton tikah teh) or suanlam tuahnak dang a um maw? Suanlam hawlnak thuhla um sehla ziang thuhla so a si ding?`

Phatsannak cu poi kan ti theu, mai zawnruat lo Khrih tuar vekin kan tuar men thei. Naa kan ti rori.  Kan phatsannak ruangah a si lo, in phatsantui tumtah ruang ih in phatsannak a si. Kan kilkhawi rero mi in Khrih sung ih rundamnak pom ding a hnon vek a si thei). Anmah rundamnak ding ah Jesu in ziangvek tonsia a tong ih ziangtluk in naa a ti, timi zo in so a ruat timi pawl ruat hnik. Khami hnonnak ruang ih thilthleng ding mi teh kan ruat ngaingai maw. “Khrih cu mawh nei lo thianghlim a sinak ruangah Setan ih hmuhsuam nautatnak nasa zetin a tuar.” Ellen G. White, Selected Messages, book 3, p. 129.

`Phatsannak ih poi khoihnak thei thiam deuh dingah Khrih tuarnak ihsin ziangso na zir thei? Zohthim ding ziangso a lo pek? Ziangvekin so na hmang thei ding?`