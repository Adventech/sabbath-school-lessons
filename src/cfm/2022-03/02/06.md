---
title:  Pitlinnak Ih Hniksaknak
date:  07/07/2022
---

> <p></p>
> “Cule ka hnen ih thuphuansuah mi a roopit tuk ruangih ka uangawk lonak dingah, kut thak hnawtnak ih i hmangtu ding Setan ih palai hling cu ka taksa ah pek ka si, cu lole ka uangaw pang ding.” (2 Korin 12:7, NKJV).

Thingkung cu a than dan a that theinak dingah le rahtha tampi a suah theinak dingah a tek hleifuan pawl cu tan sak an si. Hivek thil hi nasa zetih danglamnak nei dingah tuah mi a si. Himi thil hman mi ah naamte hriam zet hman a si ih, hnatuan thok pekte pawl cun thingkung ih tantul mi hngepawl an thei lo ih thingkung pawl cu an siatsuah theu. Thlaraulam thuhla thawn pehpar in Bruce Wilkinson in hitin a ngan “Pathian ih lam hruainak Pathin ih thil titheinak thlawsuah pawl le Pathian ih Fapa neihsun Jesu vekih lo tuah dinga Pathian hnenah thlacamnak na tuah ko ding?

“A phi na pek mi cu a si na tin ko ding, cuti a si ahcun a hriam ngin mi naamte na dil tinak a si.” Bruece Wilkenson, Secrets of the Vine (Sisters, Or: Multnomah Publishers, Inc., 2001), P. 60.

Paul in “ka taksa sungih hling” (2 Korin 12:7, NIV) tiah a timi cu mak an ti. Himi hi amah dokalhtu pawl ih pek mi harsatnak a sim mi a si. Cule fiangte ih mit khaw hmuhnak a neih lo mi a simnak khal a si thei (Ellen G. White Comments, The SDA Bible Commentry, vol. 6, p. 1107, ah kan hmu thei). Amak zet mi cu Paul in “hling” cu “in pek mi” a si tiah a pom.

`Paul in “in pek mi” tiah a timi cu a sim duh mi ziang a si tiah na ruat? Zo in so a pek? Paul ih hlawknak dingah Pathian in ziangvekin so a hmang?`

Paul in “hling” tiah a timi cu a dang tumtahnak a si timi hminsin aw: “aungaw ih a um lonak dingah” a si (2 Korin 12:7, NIV). Himi hi sualnak lamdang zet a tuah mi ruangah a si lo ih, a ralai ding mi can ah sualnak tuah lo ding ih venhim awknak dingah a si, ah a si.

`2 Korin 12:7-10, siar aw. Paul in hling cu ziangvekin so a pom? Paul in a tontaihnak cu thlarau lam hlawknak a si tiah a tinak na ruat dah maw? Paul ih cingfel dan thuanthu cu na tuar mi hling cingfelnak ah ziangvekin so a lo bawm thei?`

`Na thlarau thansonak dingah nanun thleng danglamnak Pathian in ziangvek ruahnak so a nei? Dingfelnak tampi in na rahsuah theinak dingah na nun ih thilthleng thuhla ruat aw. Na thlarau nun ziangvekih man nei dingah so Pathian ih remthatnak hmang dingah na dil?`