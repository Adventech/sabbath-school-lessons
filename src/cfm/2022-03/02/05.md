---
title:  Thianghlimdingah Ernak Bel
date:  06/07/2022
---

> <p></p>
> “Curuangah ralkap rualpawl ih Bawipa Pathian in hitin a ti, ka er hai ding; ziangahtinle ka minung pawlih fanu parah ziangtin ka tuah ding?” (Jeremiah 9:7, NKJV).

“Nangmai thinlung sungah Pathian Thlarau in a lo natter tiah na tu ahcun, a lo natter duhnak a san a um, thither a duh mi a um timi thei thiam aw” Oswel Chambers, My Utmost for His Highest (Uhrichsville, Oh: Barbour & Company, Inc., 1963), p. 271.

`A tlun ih thuhla tawi ngan mi le Bible cang ihsin theihthiamnak ziangvek so na nei? Na tuar mi natnak cu ziangvek in so na thianhlim theinak dingah a si thei?`

`Jeremiah 9:7-16, siar aw. Pathian in Judah le Jerusalem cu a” er dingih a hniksak ding” tiah (NRSV) a ti ih (KJV) cun “titter” tiah a ti (Jeremiah 9:7, NIV). Himi hrangah Pathian in ziangvek thuhla pahnih so a pek? (Jeremiah 9:13,14). Er ahcun ziangso a thleng ding? (Jeremiah 9:15,16).`

Pathian ih er titnak cu nasa zetih beihnak a tel. Er titnak le hniksak tuarnak phunthum in sim theih a si:

(1) Pathian ih rem tinak in kan kiangkap ihsin kan sualnak in theih ter ih thinna le riahsia in kan um. Jeremiah in lungawi lo zet ih a rak ngan mi cu: “Sodawng pawl in meisa cu nasa zetin an zap, meisa in suan cu zup ko in a tuah, Er faitui er fainak cu thathnemnak kan neih theinak dingah nasa zetih beih kan tul theu. (2) Kan sualnak cu fiangte ih hmuhawknak kan neih ih thinlung kekkuai in kan riah a sia. (3) Lamdang zetih nun thlengnak kan neih theinak dingah beidonnak kan tong theu. Kan zongsang mi thil thalo hlon dingah thinlung donhar le beidong in kan um.

`Nabuai pimi sualnak pawl ih thuhla ruat aw. Pathian in tuisun ah lo er ding ti sisehla Pathian in ziangvekin so a tuah ding? Pathian in Israel pawl a tuah vekin nas zetih a lo tuah hlanah himi cingfel dingah ziangso na tuah ding.`