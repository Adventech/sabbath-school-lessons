---
title:  A Rathlengmi Tuarnak
date:  02/07/2022
---

### Tuzarhsiarding
1 Peter 4:12-19; 1 Peter 5:8-11; Rom 1:21-32; Jeremiah 9:7-16; 2 Korin 12:7-10.

> <p>Bible cangken</p>
> “Duhdawt mi tla, nanmah hniksaknak dingih meisa vek tuarnak ra thleng mi hi, thil danglam zet nan parih ra thleng vekin ruat hlah uh. Cuhnakin a ropitnak a rung lang tikah aipuannak maksak thawi nan lungawi sinsin theinak dingah Khrih-ih tuarak pawl tuarpitu nan si ruangah lungawi aipuangin um sawn uh.” 1 Peter 4:12, 13, NKJV).

Sivai tuahnak hmunah thil phun tampi cu bel fate pakha sungah an retih a sa zet mi meisa ah an suang. Cu tikah bel cu a hung sa ih a sung ih thilpawl cu an ti, tuah an tum mi thlengthei ding ah tleu zetin an kang ih an tiral theh. Khami suannak belte cu hniksaknak bel (titternak bel) ti mi a si.

Himi titternak bel or hniksaknak bel timi hrilhfiahnak cabu in hitin a hrilhfiah (1) thiltampi titter dingah nasa zetih satter mi titternak bel, (2) nasa zetih hniksaknak, (3) thlengdanglamnak or thansonak dingah or mai duh vekih um thei dingah thunun theinak tuah mi um dang pawl a langter mi a si.

Himi hrilfiahnak in kan thlarau nunram ih thil thleng theithiam dingah in bawm thei ding. Tuzarh ahcun nitin kan tonnun ihsin kan thanso theinak dingah le nun ziaza thleng thei dingah kan kiangkap thil um mi ihsin in nornak hrekkhat kan langter ding. Himi ihsin Pathian in kan nunah ziangso a tuah timi theithiam dingah in bawm ding. Cule hniksaknak bel te sung ih kan luh tikah a ruahdan le pomdan kan thiam ding.

**Zohfelaw**: Ziangruangah harsatnak kan tong rero theu?