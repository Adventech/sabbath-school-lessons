---
title:  Sual Hniksaknak
date:  05/07/2022
---

> <p></p>
> “Ziangahtile an dingfel lonak ih thutak hupbettu, minung pawlih Pathian ngaihsak lonak le dingfel lonak hmuahhmuah parah, Pathian thinhengnak cu van ihsin a rung lang.” (Rom. 1:18, NKJV).

Kan tuah mi hmuahhmuah thaman a nei theh. Thu le hla hi an then aw dah lo. Danglam zetih nun kan tum khal le misual kan si thotho. Sual ih thaman pumpelh a theih lo. Pathian cu a umnak van ihsin misual pawl in tuksumza sualnak ziangso an tuah timi a tonak hmun ihsin a ruah mi a si lo. Sual cu amah ten thaman a nei.

A poinak cu sual thaman luat dan ah Pathian hi a luan tuk tiah kan ruat theu.  Sual thaman pumpelh theih a si lo. Paul in fiangte ih a sim mi cu, sual tuahnak ih thaman cu hloralnak hell ih tlaknak lawng a si lo tui kan dam sung khalah retheih zonzaihnak le natnak pawl cu kan tuar thotho tiah a ti.

`Rom. 1:21-32, siar aw. Paul in sualnak tuah rerotu le sualnak ih thaman a ngan mi a si. Himi cangpawl cu fimkhur zet le thlacamnak thawn siar awla, Paul ih a sim duh mi theih tum aw, sual ih sinak le sual ih thaman hmuitin ih ngan mi a si.`

Paul in a rak ngan mi sual ih thaman cu “Pathian ih thinhengnak”  tiah a ti (Rom. 1:18). Himi ah Pathian thinhengnak tiah a ngan ih milai in a tualmi thaman a tuar dingmi cu Pathian rem a ti ve. Khrihfa nun ih kan tuah mi thaman kan tuarnak ah Pathian in tlangtlaknak a tuah lohli ringring lo. Pathian in kan tuah mi thaman tuar in siang, ziangahtile sual ih in siatsuah theinak kan theih a duh.

Pathian thupek buarnak ih thaman pawl cu kan ruat theu ko ding. Cun harhdamnak dan thupek kan buarnak teh kan ruat dah maw? Kan taksa ruangpi cu Pathian umnak inn a si. Kan cangvaihnak ah harhdamnak dan buar ih kan ei innak cu Pathian parih sual kan tuahnak a si ih tuarnak in thlentu an si.

`Nangmai na tuah mi sualnak ih thaman na par ih a thleng lohli mi na theih mi a um maw? Cumi ihsin ziangso na zir thei? Khavek thilthleng um ringring lo dingah dothlengnak ziangso na tuah?`