---
title:  Setan Ih Hniksaknak
date:  04/07/2022
---

> <p></p>
> “Nan ralpa Setan cu a huk rero mi kiosa bangin a deh ding hawlih a tawihvah rero ruangah harhvang uhla, ralring uh.” (1 Peter 5:8, NKJV).

`A tlun ih Bible cang siar aw. Kan hrangah thucah ziangso a um? “Himi thu hi ziangtluk ih poimawh in so kan lak ding?” tiah nangmahten sut aw hnik. Khami thuhla a poimawhtuk ih na tinak langter dingah nitin in ziangpawl so na tuah?`

Kiosa rilrawng na zoh dah maw? A rapthlak ih tihnungza a si.  A deh thei mi hmuahhmuah cu ei a duh ti cu na thei.  Peter in Setan khal deh ding hawl in a tawivak rero tiah a ti.  Tualthahnak thil thleng thei himi thuhla ah kan hmu.  Hmuntin ih man nei mi thilpawl cu amai duhdan in a fehter ih nun ziaza siatnak le nattuarnak le thihnak a thleng. Setan cu kan hmu dah lo asinan a hnatuan mi kan hmu.

`1 Peter 5:8-11, siar aw. Mi a pel rerotu Setan cu Khrihfa pawl in ziangvekin so kan rak kham?`

`Retheih zonzaihnak a tuartu pawl cu Pathian in ziang thu so a tiam?`

Khrihfa zumnak ah Setan ih dodalnak khamnak dingah Peter in himi thuhla hi a ngam. Kan rak theih zo mi vekin Setan cu a phunphun in hna a tuan. Curuangah kan ralpa ih huham liannak le a fimnak ah fimkhur zetih kan um a tul. Kan beidong ding a si lo, ziangahtile Setan cu Jesu in a neh zomi ralpa a si ti kan hngilh lo ding. Jesu thawn kan um sung hmuahhmuah le Jesui zumnak kan kaihnget sung hmuahhmuah cu Setan cun in neh dah lo ding. Ziangahtile cross ah Jesui nehnak tawmpitu kan si.

`Setan ih natternak thuhla dangpawl ruat aw. 1 Peter 5:8-11, kan siarnak ihsin Setan cu siatsuah a si zo timi cotha kan ngah mi ruangah sual umnak leitlun ih kan umnakah kan tuar mi retheihnak le natnak pawl cingfel thei dingah ziangvekin so in bawm?`