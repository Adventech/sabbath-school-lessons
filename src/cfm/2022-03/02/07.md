---
title:  Ruahbetding
date:  08/07/2022
---

“Minung in anmai nun ziaza an theih awknak hnak in milai thinlung zohhliahtu Pathian in minung ih ziaza a thei sawn. Mi hrekkhat cu lam dingah hruainak ah olten thulung mi an si ti a thei. Cuih pawl cu a hnatuan hmasawn theinak dingah a hmang. Pathian ih zangfahnak zarah anmah cu lamdang zetin a khai sang. Cule an fimnak in a thuhmi an ziaza famkim lonak pawl an hmusuak aw. Khami famkim lonak pawl cu Pathian hnetuannak dingah remthat awknak dingah can tha khal amah in a remruat sak. Anmah cu thianhlimnak ngaingai an ngah theinak dingah soiselnak meipi lak khalah a um ter theu.” Ellen G. White, The Ministry if Healing, p. 471.

**Reltlangding**

`Kan sual man kan tuar ngaingai cun poi kan ti cio. Pathian mit tlung in ka khawsa thei sal kem? tiah ah kan sut aw. Khami canah beidong lo ih paltlang theinak dingah taima tento dingin Pathian in ziangvek thutiamnak so a tuah? (Paul ih cakhuat Rom 5:1-11, sungah kan hmu thei). Himi thu lo suttu hnenah ziangso na sim thei ding?`

`Ellen G. White, in “A ngilneihnak” tiah a timi hi ziangso a sim duh mi a si? Ziangvekin so a tuah? Pathian ngilneihnak hnatuan ih thilthleng a si tiah ziangvekin so na theithiam? Harsaknak lamzin ih lo hruai laiah “Pathian ngilneihnak” ih cangvaihnak na theih mi ziangso a um? Khami kha zirlai nan zirnak ah reltlang uh. “Pathian ngilneihnak” thilthleng sungah talbuai rero tu cu ziangvekin so na bawm thei ding?`

`Hniksaknak a paltlang rerotu tuih can ah theih mi na nei maw? A parih thilthleng ziangso a si a thupi rori in a poimawh ngaingai maw? Thuhla fumfe ngaingai um si lo in tuarnak a tongtu cu ziangvekin so bawmnak na pe thei ding?`

`Thlanglam America ih a khawsatu Khrihfa thlai pakhat cun harsatnak nasazet a tong. Khami hnu ahcun Europe ramah a cer ih mi hnenah a sim mi cu “A thimi kan taksa ruangpi cu Thlanglam America ah ka vuiliamta” Himi hi ziangso a sim duh? Ka taksa ruangpi cu hmun pakhatah ka vuiliam zo timi kan theih rori ziangah so a tul? Khami hnatuannak ah ziangvek hniksaknak so a si ding?`

`Thuhla pakhat khat ruangah hniksaknak nasazet a tongtu hnen, sii zung, hmun pakhat khat ah feh ih hnem dingah, hnangam lungawinak ngah thei dingah, bawmnak pakhat khat tuah ih fehsuak ding in rel khawmnak tuah uh.`