---
title:  Launak
date:  03/07/2022
---

> <p></p>
> “Duhdawt mi tla, nanmah hniksaknak ding ih meisa vek tuarnak ra thleng mi hi, thil danglam zet nan parih rathleng vekin lau hlah uh” (1 Peter 4:12, NIV).

Launak ruangah natnak phun tampi a thleng thei. Mawtaw feh rero laiah cangsualnak, ruah lo pi in hnatuan bannak, sizung ihsin natnak thalo ih in tlaknak thuhla theihnak, na duhdawt mi or a lo duhdawt zettu tiah na ruah mi ih phatsannak tivek pawl ihsin a ra. Thuhla sia ih in lau ternak ihsin natnak siava a thleng thei ringring.

Tuzarh ahcun lau dingmi a si lemlo mi tuarnak or harsatnak thenkhat thuhla kan zir ding.

A hramthoknak ih 1 Peter 4:12, thuhla ah kirsal sehla. Grik tong ih “surprised” “lau” timi cu 1 Peter 4:12, ah (NIV) in a hmang ih “thu khirhkhan poimawh” or “thil danglam” ti duhnak a si. Khrihfa pawl in nasa zetih hniksaknak le harsatnak cu an ton dingmi a si. Zumnk sual thang sungih an tlak lonak dingah Peter in a ca siartu pawl a forhnak a si. Kan tuah theitawk kan tuah tiah ruat lo in ruahsannak nei dingah a duh.

Himi thuhla ah “meisa vekih tuarnak” timi tongkam cu (NIV, NRSV) ah a hmang ih (NKJV) sungah “A rapthlak zetmi hniksaknak” tiah a hmang, Grik tong a dang hman mi cu (a burning” “a alh rero mi mei” ti duhnak a si. Khami kha hmundang ahcun “titternak mei” tiah a letling. Himi tonnun cu zumnak ruangah tuarnak a si ih “titternak bel” tiah hman a theih.

`1 Peter 4:12-19, siar aw. Peter ih thucah ziangso a si?`

Khrihfa nun hi a sunglawi le mannei ah a ruatlotu kan tam sawn. Curuangah harsatnak kan ton tikah an lautuk theu. Sakhaw lamzin pahnih a um, Pathian cu a thalam ah le Setan cu a sia lamah a si tiah kan thei. Pathian cu thatnak lamah a tang ringring tiah kan ruat ih, Setan cu a sia lamah a tang ringring tiah kan ti theu. Asinan Khrihfa nun cu a ol-ai mi a si lo. Pathian lam siseh Setan lam siseh ol tuk ih thuthencatnak tuah ding a si lo. Pathian hnen lam tannak khalah harsatnak ton can a um theu. Cule Setan dungthlun khal le cotha ngah vekih langnak can a um. Thuthimnak ah Job cu mi ding a sinan tuarnak nasa zet a tong, cutikah Pathian hnenah a san ziangso a si tiah thusuhnak a tuah. Cu tikah “Ziangruangah misualral pawl cu huham an nei zetih tarkun tiang an nung” tiah a ti (Job 21:7, NIV).

`Peter ih a langter mi cu Khrih hrangah dingsuak theinak dingah harsatnk kan tuar. Asinan phun tampi in harsatnak cu a ra thleng. Harsatnak a tuartu na rualpi cu 1 Peter 4:12-19, ih bawmnak zarah a tuarmi ah donhar le lau ih um lo dingah ziangvekin so na sim fiang thei ding?`