---
title:  Khualtlawngnak Hmunpawl
date:  27/06/2022
---

> <p></p>
> “Amai hmin ruangah dingfelnak zinpawl ah i hruai? (Saam 23:3, NRSV).

“Dingfelnak lamzinpawl” (Saam 23:3), ih thuhla ruat hnik. Hmunhlapi na feh hlanah a lo remruat sak zo. Lamzin ih a netnak cu na thei lo nan a tawpkhawkah Pathian ih in remsak mi kan inn a um timi cu na thei. Cuih lamzin cu zohfel hnik awla khui hmunah i hruai ti na hmu maw? Hmun hrekkhat cu a felfai theh in na hmu ding nan a hrekkhat pawl cu tihnung tuksum za harsatnak ih dipdalnak na hmu ding. A can can ahcun tlangtluan zawh lam zin bingbo khal na hmu ding. Hmun hrekkhat ahcun lamzin nuam zinpheinak khal na hmu ko ding. Cuihtlunah lamzin hnok le harsa khal na tong ding. Himi lamzin hi Israel pawl in Izipt ihsin an poksuak ih ramtiam an pannak ah an rak zawhmi lamzin a si.  Himi lamzin hi Saam cabu ih a ngan mi a si.

`Dingfelnak lamzin thlunnak Pathian ih inn ah toihvahnak hmun pawl cu Saam 23 ihsin felfai zetin thleidang aw.`

Asinan ziangruangah himi lamzin pawl cu (NIV, NRSV) pawlin “dingfelnak lamzin pawl” or “lamzin dik pawl” tiah a ti? Himi hmunah a thupi zet mi thuhla pali a um.

(1) Khami lamzin pawl cu a tawpah  tuu khal ih inn thlen theinak lamzin a si. (2) Lamzin dik tiah kan ti theinak cu khami lamzin thlunthei dingah, lamzin thawn remaw ih in kilhimnak ruangah le tuu khal amah rori or neitu ngaingai ih hruainak ruang a si. (3) Lamzin dikpawl tiah kan ti theinak cu neitu ngaingai Tuu khat in midik si dingah zirh mi kan si. (4) Khami lamzin pawl cu a dik tiah kan tinak cu a dik mi hmuh theinak in pek ih mi ngaingai ah in tuah, cule Bawipai sunlawihnak kan thlenter thei. Cuih lamzin pawl cu “a dik” or “dingfelnak lampi” a si ih lamzin nuam khal a um ih a harsa khal a um.

Pathian ih in hruainak lamzin ngaingai kan theih a poimawh. Cuih lamzinpawl cu duhnak hmun thleng dingah mawtawto vek men a si lo. Humhimnak dan le hruaiawknak dan tampi a um. Pathian in a minungpawl a hruai dan Bible sungah zohthim ding tampi a um. Abraham cu Pathian in thu a tiam ih a hruai, Israel miphun pawl cu mero thuam le meisa tleu thuam in a hruai. Pathian in a minungpawl a hrianakah dingfelnak thuhla a zirh ih a hruai theu.

`Tuu khal in na hmai ihsin dingfelnak lamzinah a lo hruainak na nunah theihthiamnak ziangvekin so na nei? Khrih ih nun ziaza na langter theinak dingah harsatnak pawl in na nun ziangvekin so thleng danglamnak a thlenter?`