---
title:  Nelrawnah Ruahlopi Ih Fehkual Reronak (1)
date:  28/06/2022
---

> <p></p>
> “Thilhnak phenthlam hnuai horkuam zawh hman ningla, thil tha lo ka tih lo ding, ka hnenah na um ruangah, na talhtum le na kianghrol in ka hna in ngamter.” (Saam 23:4, NKJV).

Dingfelnak lamzin cu tlimno tamnak tivate kiang lawng ih fehnak a si ahcun a nuam nasa ding,  Asinan David ih ngam mi lamzin cu khativek a si lo. Thihnak phenthlam hnuai ih horkuam khal a paltlang ih khavek hmun cu pal rero hair um lo zetnak hmun a si. Israel pawl ih paltlang mi lam zin cu tivate horkuam thuk rinlo ral ih tilian ton theinak hmun khal kum khatah veitampi an tong theu. Hivek hmun cu kham kotlang sang horkuam thuk thim zet karlak lam zin a si. Curuangah “thihnak horkuam” tiah a langter ih “a thuk nasa ih a thim zet tinak a si.?

`“Thihnak phenthlam hnuai horkuamthuk” ka zawh tiah na ti awk can kha vun ruat hnik. Ziangvek so a si? Tuu khal pawl khal khavek hmunah an feh timi na thei cing in thinphang le tih in na um maw? Kha vangtuk canah ziang Bible cang so na hrangah man a nei? Ziangruangah so a si?`

`Tuu pawl cu horkuam thuk sungah an thih ah ziangtin so na ruah? Tuu pawl anmahten an feh tiah na ruat maw? Asilole Tuukhal amah rori in tuu pawl a hruai tiah so na ruah? A phi na ngahnak thuhla sim fiang aw.`

Elisabeth Elliot ih ngan mi ah “Tuu cu thihnak thladem horkuam thuk sungah an feh timi cu hruaisualnak ruang ih thilthleng a si tiah kan ti thei ding. Thimnak tih lo dingah amah cu zirh a tul. Tuu khal cu tuu thawn hmunkhat ah a um.” Elisabeth Elliot, Quest for Love (Grand Rapid, Ml: Revell Books, 1996), p. 218.

`Thihnak horkuam sungah hruaisual in ka um tiah na ruah awk can a um maw? Himi can ah ziangvekin so Pathian hnenah thu na thlen sal? Tuu khal in thihnak horkuam thimnak ih in hruai hrim tiih ruahsualnak cun zuamnak an neih theinak ding a si tiah ziangruangah so zumnak a nei?`