---
title:  Khaullam Hrangah Rinsantlak Thutiam
date:  30/06/2022
---

> <p></p>
> “Thatnak le cem theilo duhdawtnak in, ka damsung hmuahhmuah in thlun ding, Bawipai inn ah kumkhua in ka um ding.” (Saam 23:6, NKJV).

Ral pawl in in kulh theh ih thihnak phenthlam tang kan feh tikah tanta mi ka si tiih zumnak nei dingah tukforh kan si. Pathian in thil tampi in tuahsak ruangah khavekin kan ruat ngun lem lo. A hramthok ihsin in rak bawm sehla himi dinhmun ah kan um lo ding tiah kan ti men thei. Asinan David in hivek ih ruhlang rori ih hmuh mi le theih mi a nei lo.

`Saam 23:6, sung ah David in a harsatnak ruat lo in a theih rori mi thil pahnih ziangso a sim? (Edesa 1:4; 2 Peter 1:10; Hebru 11:13-15, sung khalah kan hmu thei).`

Thatnak le cemthei lo duhdawtnak cu letlingtu hrekkhat pawl in (Pathian in tuah dingah a tiam mi thukham) tiah an letling ih cu mi in ka damsung hmuahhmuah i thlun ding tiah an ti. A hramthok ih tuahnak langtertu cu a tha sawn, Bible cang ih thatnak le cemthei lo duhdawtnak cu kan damsung hmuahhmuah “lungkim zo mi vekih tuahsuak ding) tinak a si. Khami Bible cang ih tongkam cu Semtirnak 14:14; Joshua 10:19; le 1 Samuel 25:29, khalah himi pomdan cu fiangten a sim.

`Thanak le cemthei lo duhdawntnak cu “lungkim zo mi vekih tuahsuak ding) timi na ruah tikah ziangvekin so theihfiangnak na nei? Pathian ih in kilkhawinak thuhla David ih a sim duh mi ziangso a si tiah na ruah?`

Tunruh in ralpawl ih in donak le thihnak phenthlam sung a si hmanah a poi lo, Pathian ih thatnak le cemthei lo a duhdawtnak ih lam hruainak cu kan khualtlawnnak a nettiang in a um, Himi thinlung put cu Jesu in Calvary tiang a thlenpi theinak a si ih kan mah khalah a um ve ding mi a si.

Asinan kan rak kilkhawi mi pawl in ziangah timi thusuhnak can tampi an nei theu. David vekin hivek tihnung mi cingfelnak ding ahcun Pathian in a tuah thei timi tuah dan cu kan pathian thuhla ih thutak cu mahte varpawh ih pomnak le zumnak nemhngetnak a langter mi in theihter.

`Pathian thatnak le cemthei lo a duhdawtnak cun in um pi ringring ti langternak dingah Pathian thuhla ah nangmah rori ih theihnak na neih mi na langter thei mi ziangso a um? Khami ah Bible thuhla ziangso na lak thei ding? Pathian ih kilkhawinak na theih mi lo suttu hnenah khun zetin ziangvekin so na sim fiang thei ding? Himi in um pi ringringnak cu cross in ziangtin so sunglawi zetin a langter?`