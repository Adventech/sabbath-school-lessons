---
title:  Ruahbetding
date:  01/07/2022
---

“Nettabikah nehnak ngahtu pawl cu anmai sakhaw nunah tuksumza buainak le harsatnak tongtu pawl an si. Annih cu Khrih tlawngtu nun dan zirsuaktu pawl an si. A poimawhnak cu tlap ih ei mi an nun hmuahhmuah hlonhlo ih thianfai thehnak dingah a si. Pathian siahhlawh cu ralpa ih soiselnak rapthlak tuar theitu an si ding ih, Setan in a fehnak lamzin ah dawnkhamtu tampi a ret mi neh theitu a si ding . . . .

“Buainak zoh lo in tlunlam ih Jesu Khrih na zoh ahcun, beidong in na um lo ding. Cuihtlunah nangmah bawm dingah Khrih in za a lo sannak na hmu ding. Cule tluangtlam zetih rinsannak in a mah hnenah zaa na san ve thei ding ih amah in lam lo hruai ding. Cuticun rinsannak nei ih zumtu pitling le ruahsannak nun pitling neitu na si thei ding. . . .

“Nun ziaza duhnung thawn a coihawtawk nun nei thei dingah Khrih hnen ihsin bomnak famkim na ngah thei ding. Khavek nun ziaza cu Setan thiltitheinak in a siatsuah thei lo. . . . Pathian in kan hnenah a laksawng thabik a fapa neihsun khal in pek. Amai lalnak ram ih a inn ah um thei ding in nun ze famkim, thangthat tlak, cawisan mi si dingah rem mi kan si.” Ellen G. White, Messages to Young People, pp. 63,64.

**Reltlangding**

`Na nun ih a ra thleng mi tuksumza harsatnak le hniksaknak pawl cu Khrih ih tlawng ah na zir fel zomi a sinak ziangtluk in so theihthiamnak na nei?`

`Thihnak phenthlam hnuai horkuam ih harsatnak a tuartu in a dingsuak theinak dingah Tuu Khal ih tuahdan vekin kan hnemnak, le forhnak cu ziangvekin so amah bawmtu a si thei ding? Pathian ih hman mi Khawhhran sinak in bomtul mi na bom theinak dingah na tuah thei mi ziang so a um?`

`Zirlai nan zirnak ah Pathian thatnak le ngilneihnak in kan damsung hmuahhmuah in umpi ringring timi bulpak tonnun reltlang uh. A bang aw lo mi pakhat le pakhat ih tonnun ihsin zir thei mi ziangso na nei?`

`Tuarnak sungah a lut mi Jesu Khrih ih nun tawpkharnak kha ruat aw. Bible or Ellen G. White, ih (Desire of Ages ih a sirhsan mi) sung ihsin na sim thei mi ziangso a um. Jesu cu hringnun a hman laiah ziangvekin so tuartheinak a nei? Harsatnak ih hniksak kan ton laiah a nun ziangvekin so kan cawng thei ding?`