---
title:  'Nelrawnah Fehkual Reronak 2: Cabuai'
date:  29/06/2022
---

> <p></p>
> “Ka ralpawl hmaika-ah ka hrangah cabuai na timlam; ka lu hriak na thih, ka khuathai cu a liam” (Saam 23:5, NKJV).

Kan nun lamtluan ah hmuh thei lo ral pawl thawn kan tong aw thei.  Ziangtin so na cingfel theu? Zan ih mangsia na man tik can ah na tal buai ih na tho theu ko lo maw? Khami ihsin kan ral pawl cingfel theinak dingah Khrihfa hrangah a ol lo mi a si.

`Na nun ah ziangbangtuk ral pawl na tong theu? Nangmah lo tinattumtu pawl cu ziangtin so na cingfel? Or ziangvekin so na ralring theu? Mathai 5:44, sung ih Jesui in zirh mi le Paul in Rom. 12:18-21, sung ih in zirh mi ziangvekin so na thlun thei?`

Saam 23:5, sungah David in pawl a cingfel dan theihhiar um zet mi a langter. An hmaiah an pah suak thei lo dingih a khamnak cu amah ai-awh in Pathian in  a tuah sak mi, amah hrangah cabuai a timlam saknak a si.

David ih a tuah theu mi cu puai zawhtu mi khual upatnak ah le puai tuahnak inn sung an lut theinak dingah an lu ah siti a hnih sak theu. A hman mi siti cu Olive siti le rimhmui rawi mi a si. Cule ol te ih rawl ei thei dingah tonak a remsak theu.

`Thihnak phenthlam hnuai horkuam kan feh lai ah, Saam 23:5, sung ih (cabuai, siti, khuathai) himi thil pathum pawl in Pathian in kan hrang in timlam sak mi theithiam dingah ziangvekin so in bawm?`

Paul ih in theihter mi cu “Kan buan mi hi titsa le thisen an si lo, uktu pawl, thuneitu pawl, khawvel thim thuneihnak, le van hmun pawl ih thlarau sualral pawl an si (Efesa 6:12, NRSV). Kan do mi ral pawl cu kan hmuh theimi khal an um ih kan hmuh thei lo mi khat an um. Kan duh le duh lo khalah kan kimvel ih um an si. Tuu khal vekin ral pakhat lawng kan nei lo, kan tuu pawl fir ih an deh theinak dingah kan hmuh thei mi an um ih kan hmuh thei lo mi khal an um.

`Na kimvelah ral pawl in a lo kulh theh tikah cu mi cingfelnak Tuu Khal ih in zirh mi ziangvekin so na hmang. Khavekih harsat can ah a hnenah lungawi thusim ding ziangso na hmu thei?`