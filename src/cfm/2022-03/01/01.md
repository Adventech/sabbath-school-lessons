---
title:  Tuu Khaal Ih Tuarnak
date:  25/06/2022
---

### Tuzarhsiarding
Saam 23; Rome 12:18-21.

> <p>Bible cangken</p>
> “Ka nunnak tha a tlungtersal, ahmin ruagah dingfelnak lamzin pawlah i hruai? (Saam 23:3, NKJV).

Sophie cun thin khoih zetmi thuthang a thei ih, amah pa ziangtin so a um thei? Ziangtin so a um thei! A ti ih a tah hlan teah a mitthli a luang ih Sophie cu sangkaa pawk in zelah a tolh nal. A hmin siatnak dingah le a hnatuan siatsuah dingah a rinsan le a upat zet mi a rual pi tha in a tuahnak a thei. Ihnak parih a Bible a hun la, a theih ngun deuh mi cafabg pawl cu a bih thuaktho ih hmakhat te ah a hmuh mi cu: “Anih cun ka nunnak tha a tlungtersal; A hmin ruangah dingfelnak zinpawl ah i hruai. A si, thihnak phenthlam phaikuam zawh hman ningla thilthalo ka tih lo ding; ziangahtile ka hnenah nang na um; na talhtum le na kianghrol in ka hna in ngam ter.” (Saam 23:3, 4, NKJV).

“Himi hi cu a cang thei lo” Tiah amah ten a hun au suak. Asinan a ngaingai tiah cun pumpelh theih lo ding mi a si. Saam cabu sung ih tuu khal cun a tuu pawl cu dingfelnak lamzin ah a hruai, khami lam zin cu thilnak thlisia hrannak hmun thihnak thladem hnuaiah a feh. Khami kha rual pi ih heknak a si men thei, Pathian in himi thimnak lam zin cu amah nu dingfelnak zirhnak dingah a hmang.

**Zohfelaw**: Na nunnuam can ah maw na harsat can ah so thlaraulam ah na thangso sawn?