---
title:  'Lamhruaitu: Tuu Khal'
date:  26/06/2022
---

> <p></p>
> “Bawipa cu ka tuu khaltu a si; ka tlasam lo ding” (Saam 23:1, NKJV).

Nauhak hrekkhat pawl in Pathian ih zuk in suaisak aw tiah an ti theu. Zokhalin anmai thinlung ih a suak mi an suai cio ko ding. Cun ziangruangah ti in an sut ding, cule Pathian cu duhdawtnak a si tiah an zaten a phi thuhmun an pe cio ding. Khami kha a tluangtlam zet.

Thil ziangkim a tluangtheh ahcun Pathian le a tumtah pawl cu a thatheh tiah hmuh thiam a ol. Kan kum a hung upa deuhdeuh ahcun thilharsa kan hmu vivo ih thil buaithlak a tam sinsin.  Cule Pathian kan hmuh dan khal a thleng danglam vivo. Asinan Pathian cu a thleng aw dah lo (Hebrew 13:8; James 1:17) a thleng aw vivo mi cu kanmah sawn kan si.

Thlunghlun san tuu khal pawl ih nun dan a si ruangah Saam 23, in Pathian ih in kilkhawi dan cu tuu khal nun hmang in a ngan. Thlunghlun le Thlungthar sungah tuu khal cu Pathian khihhmunnak ah an hmang. Himi khihhmuhnak a maknak cu a danglam thei lo mi a rak si. Saam 23, kan zoh hlanah, Bible sung hmuahhmuah ah tuu khal pawlih ziaza le umdan an bang awklonak Bible ngantu pawl in a theihthiam dan kan zohfel hmaisa ta ding.

**A tanglam ih Bible cangpawl ihsin tuu khal ih bulpak an umdan thuhla ziangso na zir thei?**

`Isaiah 40:11`

`Jeremiah 23:3,4`

`Ezekiel 34:12`

`Johan 10:14-16`

`1 Peter 2:25`

**Atu-ahcub Saam 23, zoh sehla, tuu khal in a tuu fa ziangvekin so a kilkhawi?**

`Saam 23:2`

`Saam 23:3`

`Saam 23:4`

`Saam 23:5`

`Saam 23:6`

`Hivekih kilkhawitu na nei timi a lo theihter duhnak a si maw? A mai buainak ruangah Pathian sinak thuptumtu hnenah himi thuhla ziangvekin so na hmang ding?`