---
title:  Ertitnak Meisa Lakah Zumnak
date:  18/07/2022
---

Ral donak pakhat ah a um dingmi pakhat asinan ralkap timtuahawknak hmuh ding a um lo. Himi hi Khrihfa pawl ih kan nunram a si. Kan ral pawl cu A lenglam ah ralpawl an um tiah kan theih mi cu kan nunram ih kan tuar mi a si. Cuihtlunah kan mitih kan hmuh theilo mi Pathian rinsan in zumnak ih kan buanneh thei mi a si (Hebru 11:27, NKJV).

`Job 23:1-10, siar aw. Job ih buainak a lairil ziangso a si? A hmuh lo mi ziangso a si? Cuveten a tuarnak hmuahhmuah lakah zumnak thuhla ah ziangvek pomdan so a nei?`

Job in tuksumza harsatnak a tuar lai khalah Bawipa a rinsan ringring. Job cun ziangkimah tuarfainak nei dingah a ruat cat. Cule le sui vekih mitak a sinak langter a tum. Hminthatnak laksawng a beisei lo, hmailam hrang ruahsannak a nei ih Pathian a kai hnget ahcun suithiang a sinak a lang tikah a tha sawn timi a thei. Job in thil a thleng mi phen ih a um mi a theihnak thuhla kan sim lo. A theih lo mi thil tampi um hman sehla ertitnak meisa cu a tuar suak.

Mei sa na tih ko lo sawm? Vaupi nisa rathleng ding na thin bang ko lo maw? Job bangtuk kan si Pathian ih satnak kan simfiang thei lo. Inn thar ih cer awnak or hnatuan thar ih cer awnak ah dinhmun remrel harsatnak vekih har khal a si thei. Hnatuannak hmun or na innsang sungtel tuamhlawm a tul khal a si thei. Bese ngaingai ih natnak or sumpai sung zatlaknak khal a si thei. Na nun ziaza ah Pathian in amai hmuihmel lang rori dingah thianfaiternak, le ertitnaka ah ziangtluk ih harsatnak a thlenter ding ti kan thei ban lo.

Job in sui thiang a sinak a lang ternak cu thil pakhat lawng mit suan in a um ih cumi cu a harsatnak hmuahhmuah tuarsuak thei ding ih bawmtu ah a cang. Thianhlimternak hnatuan fehpi dan ngaingai a theih ruangah natnak a tuarnak lakah hmual nei zetin a nun ziaza le a thinlungput a langter. A theih thiam lo mi tampi lakah himi harsatnak hi amah thianfaitertu ertitnak a si ti a thei.

`Harsatnak le tuarnak ih ertitnk na tong dah maw? Thianfaiternak ah retheih zonzaih tuarnak lo a dang ziangso a um thei lai?`