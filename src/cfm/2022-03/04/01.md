---
title:  Sui Tuahtu Ih Hmel Hmuhnak
date:  16/07/2022
---

### Tuzarhsiarding
Mathai 5:16; 1 Korin 4:9; Efesa 3:10; Job 23:1-10; Mathai 25:1-12; Daniel 12:1-10; Efesa 4:11-16.

> <p>Bible cangken</p>
> “Sikhalsehla kannih cu kan zaten hmai khuh loin, thlalang sung ih hmuh vekin Bawiopai ropitnak kan hmu. Bawipai thlarau zarah ropitnak ihsin ropit sinsinnak ah, amah bang ih tidanglam in kan um lai rero a si.” (1 Korin 3:18, NKJV).

Amy Carmichael cun nauhak rualpawl cu India ram ih sui sodeng pai hnenah a hruai. A sa vutvo mi meihol ling lakah sui ernak lei bel a um. Cuih belte sungah cite, tengtere rah, le dipte ih tlakrawh den mi vut a um. Himi thil an rawi aw theh mi sungah sui cu a phum. Khami thil pawl cu meisa in a kangral theh ih sui cu thianghlim zet ah a cang. So dengtu cun caiceh thawn sui cu a hun la ih a duh vek ih a thiangfai hrih lo ahcun thil rawi thehmi meisa sungah a ret sal. Sui cu meisa sungih retsal a si tikah meisa cu a let in a satter sal. Nauhak pawl cun “ sui a thiangfai ngah timi ziangtin so na thei? tiah an ti. Cule so deng pa in “Sui par ih ka hmel ka hmuh awk tikah” tiah a sawn. Amy Carmichael, Learning of God (Fort Washington, PA: Christian Literature Crusade, 1989), p. 50.

Pathian in kan nun a tithianghlim ih kan nun ah amai hmel a lang theinak dingah sui vekin in er rero. Tumtahnak maksak a si, cu hnakin Khrih nun ziaza kan neihnak hi a mak sinsin. Harsatnak paltlang nun ihsin himi nun danglam zetin a thleng.

**Zohfelaw**: Thiangfaiternak tuah dan ah ziangvek tuarnak so a um? Doawknak ropi thawn pehpar in himi thilpawl ziangtin so kan theithiam ding?