---
title:  Jesui Tongkam Netabik
date:  19/07/2022
---

Jesu cu a thihnak ding thuhla ah Jerusaem a thleng. Cule Thuthangtha Mathai ih a sim dan ahcun lanta puai an hman hlan te ah Jesu in a tirhthlah pawl cu tahthimnak thu hmang in netabik thu zirhnak a tuah. Cumi cu fala thianghlim pahra le tuu le me ih thuhla a si. Himi thuanthu hi Jesui ratnak a hngaktu pawl ih nuntu khawsak dan thuhla a si. Curuangah Jesu a rat zikte ih thilthleng ding hminsinnak pawl cu kan kiangkap ih thiltheng pawl thawn pehtlaih awknak an neihnak fiangten a lang.

Mathai 25:1-12, ih fala him pahra tahthimnak ih meiti cu hrilhfiahtu pawl in Thiangthlarau a khihhmuh tiah an ti. Khami thu thlawp pi in Ellen G. White ih a sim mi cu himi mei ti cu zohman ih tuah famkim sak theih lo mi Thiangthlarau in zangfahnak zarah nun ziaza famkim pek mi a khihhmuh tiah a ti.

**Himi tahthimnak siarsuak aw. Meiti cu Thiangthlarau khihhmuhnak or Thiangthlarau zarah nun ze famkim neihnak thuhla ah a sullam ziangvekin so danglamnak a nei? Meiti cu Thiangthlarau khihhmuhnak or Khrih sungkhum nun nei ih Khrih nunze famkim langternak a si ahcun himi thuanthu in na hrangah ziangpawl so a sawh duh?**

`Thiangthlarau`

`Nun ziaza`

`Mathai 25:31-46, sung ih tuu le me tahthimnak thuanthu siar aw. Tuu le me thennak ah tahfung ziang so a hmang?`

Siangpahrang in tuu le me a thennak ah an tuahmi ziaza sirhsan in a tuah timi hminsin aw.  Jesu cun tuahnak zarah rundam ngah theinak in zirh lo. Asinan rundam khawkhannak ah nun ze thansonak hi a thupi zet ti kan hmu. Khrih zarah rundamnak famkim ka ngah ti awtu cun a ngah mi rundamnak cu a nuntu khawsak dan le a ziaza in a langter ding.

`“Misualral umdan” tiah kan thi aw theu. Zohman ih an lo ngaihsak lo tikah ziangtluk ih tlaktlai lo so na si? A phi nak pek mi in thleng danglam na tulnak ziangso a lo sim?`