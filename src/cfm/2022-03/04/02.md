---
title:  “Amai Hmel Sun”
date:  17/07/2022
---

> <p></p>
> “Ziangahtile Pathian in a thei cia mipawl cu a Fapa bangnak ih thlengaw dingah a ruatcia hai, cuti Fapa cu nunau tampi lakah fatir a si thei ding.” (Rom 8:29, NKJV).

A tirte ihsin Pathian in amai hmuihmel kengin in tuah (Semtirnak 1;27), asinan sualnak in khami  hmel a siatsuah theh.

`A ziamral theh mi Pathian hmuihmel cu milai nunram ah ziangvek phunin so kan hmu thei?`

A ol tuk: Sual in rok mi le siatsuah theh mi kan si (Rom 3:10-19). Cule Pathian in a tir ih kan sinak ah retsal a duh. Tuisun kan hril mi Bible cang thawn a rem zet. Pathian ih tumtah a langter ih Thiangthlarau hnenah pumpek aw tu hmuahhmuah cu “Fapa bangnak ih thleng danglam dingah” a duh (Rom 8:29, NIV).

Asinan himi ah tahnak a um. “Milai nun ramah Pathian hmuihmel langter sal a si ding. Pathian tihzah upatnak, Khrih tihzah upatnak cu a minungpawl nun ziaza ah  famkimten a lang ding” Ellen G. White, The Desire of Ages, p. 671.

`A tlun ih Ellen G. White ih cangan mi na theih dan ziangvek so a si? Job 1; Mathai 5:16; 1 Korin 4:9; Efesa 3:10, khalah kan hmu thei.`

Khrihfa pawl cu lei le van laamtual ih um lei le van mi hmuahhmuah ih zoh ringring mi kan sinak kan hngilh lo ding. Khrih le Setan an doawknak ropi cu kan kiangkap ah hmuh thei in a um. An doawk dan cu a phunphun a si. Mit ih hmuh thei lo mi tampi an um nan Khrih thluntu pawlih theihthiam mi a si. Kan nunram ah Khrih tihzah upatnak nun langter dingah doawknak sungtel kan si.

`Laamtual kaupi kha na mitthlam ah suai hnik. Khatlam kap ih tokhampawl parah Khrih hnen ih rinum vancung mi pawl an to ih, a lehlam tokhampawl parah Lucifer le a vancung mi pawl an to tiah ruat aw. Nikhat ih nazi 24, sung cu khami lamtual sungah a cangvai rero ih, khui lam lungawi zawng nun so na neih? Nangmahten cekawk aw, a phi ziangso na ngah?`