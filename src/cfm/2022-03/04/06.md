---
title:  Khawtlang le Nunziaza
date:  21/07/2022
---

Hla pakhat cu “I am a rock, I am an island” ti ah a sak ih “riak laang va bang keimahte lawng” tinak a si. Cu vekin keimah lawng ka si tiah na ruat aw dah maw? Mi dang ai hramnak teh na thei maw? “Bulpak thuhla ah Pathian ih umpitnak ka lo sim ding. Thuhla dang a si lo”

`Efesa 4:11-16, siar aw. Paul in thupoimawh ziangso a sim? Khawtlang nun hrangah tuah dan ziangso in sim?`

Paul in Efesa cakuat a ngan tikah Kawhhran cu taksa ruangpum vek a si tiah a ti. Jesu cu lu a si ih a dang hmuahhmuah cu bulpak nangmah le keimah kan si. Efesa 4:13, na zoh a si ahcun khawtlang nun sirhsan in khawsak dan ding a si timi hminsin aw. Hivek hi tonteh nun a si ih “Khrih cencilh nunram tahnak a si” (NIV). Curuangah nangmah le keimah bulpak in kan poimawh.

Khrihfa pawl cu kan zaten pumkhat rori ding kan si. Kum zabu tampi hmuhsuam nautat ih hremnak tuarsuaktu pawl vekin pumkhatnak nun neih hi a tul rori. Pathian huham thawng in himi nun hi hmual a nei ngaingai, zohman ih cihmih theih a si lo. Paul in a thupibik ih thlir a duh mi cu lungrualten hmun khat ih hna kan tuan laiah kan zaten bulpak ciar in Khrih luahkhah nun cu famkim ten langter cionak ding thutak nun neihnak a sim duh.

`Efesa 4:11-16, sungah, Khrih luahkhah nun neih hlanah Khrihfa khawtlang nun ah ziangso a thleng tiah Paul in a sim?`

`Khrih luahkhah nun neitu pawlkom pakhat in ziangvekin so Khrih luahkhah nun cu famkim ten an langter? Doawknak ropi ah himi in thathnemnak ziangso a nei? Efesa 3:10.`

`Theih dahlo mi sing hnenah duhnung mi si cu a ol ngaingai, asinan in theifeltu le in huatu hnenah cun kan duhnunnak langter dingah a ol lo. A san cu theih dah lo hnenah zangfahnak le zawruahnak langter ih Pathian thuhla ih thutak humhim nak langter cu a ol te.`