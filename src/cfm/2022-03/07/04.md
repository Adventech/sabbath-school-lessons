---
title:  Kan Pa Telvenak
date:  09/08/2022
---

> <p></p>
> “Ziangahtile Kei Bawipa na Pathian in na kut vorhlam ka kai, tih hlah ka lo bawm ding tiah a ti” (Isaiah 41:13, NIV).

Mi pakhat in a rak sim mi cu “hmun hlapi ih um Pathian tiah kan ruah laiah tawivak ih cangvai rerotu zo so a si?” Buainak ih in ciimpil lai ah Pathian in dung in tun tiah kan ruat. Pathian cu kan hnen ihsin hmunhla khui hmanah a feh lo ti mi hi thutak a si.

Judah pawl salkaih an si laiah Pathian cun an hnenah a um lo vek a bang. Asinan Pathian cun Isaiah hmang in hmailam can ah suah zalen dingah thu a tiam. Jerusalem ih an tlun kirsalnak ding cu kum reipi a duh lai cuih canah Pathian ih a duh mi cu a minung pawl in anmah thawn then aw in hmun hlapi ah a um dah lo tiah ruahsannak nei thei dingah a sim.

`Isaiah 41:8-14, siar aw. Suah zalennak a hngakhlap zet pawl hrangah ruahsan ding mi thu na theih mi ziangso a um? Kan hngakhlap mi thutiam in sual sal ih kan umnak leitlun ah ziangvekin so in bawm thei?`

A langsarbik a lang kan hmuh mi cu Isaiah 41:13, sungah kan hmu thei. Lei le van hmuahhmuah uktu Pathian minung pawlin thinphang ih an um lonak dingah a sim. Ziangahtile “an kut vorhlam kai ih hruaitu cu Amah” a si (NIV). Pathian ih Bawitokham umnak le hi leilung hi an hlat aw zet ih cuih hmun ihsin leitlun ih a minung pawl a hruainak ih thilthleng pawl cu ruah phu rori mi pakhat a si. Asinan a duhdawt emem mi a minung pawl kut kai ih a hruaidan kan hmuh mi hi a mak in a danglam ze.

Buai zetih hna kan tuah lai ahcun kan hnenah Pathian a um timi theihthiam a har. Amah cu Pathian kan hnen ih um Immanuel Pathian a si timi hi amak ih a danglamnak a si. Kan hnen ih um Pathian hmaika ih um hi nun thleng danglamnak ding A tumtah mi le A thutiam huhamnei zet a um.

`A liam zomi can ih na nun danpawl ruat aw lei le van uktu Pathian cun na kut in a lo hruainak le nangmah bawm dingah a lo tiam mi thu pawl cu tikcu le can in a liam rero timi ruat aw. Na nun ih na cangvaih dan khawsak dan a thlengdanglamnak hminsin awla ngan aw. Cuih na tonnun cu zirlai zir can ih reltlang dingah timtuah aw.`