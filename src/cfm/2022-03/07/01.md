---
title:  Siat Thei Lo Ruahsannak
date:  06/08/2022
---

### Tuzarhsiarding
Habakuk 1:1-4; Job 38-41; Isaiah 41:8-14; Jeremiah 29:1-10; Hebru 12:1-13.

> <p>Bible cangken</p>
> “Ruahsannak cun kan ning in zakter lo, Pathian in kan hnenih in pek mi Thlarau Thianghlim hmangin kan thinlung ah a duhdawtnak a burh zo.” (Rom 5:5, NKJV).

Biak inn sungah hlim hmel thawn kan um cio tikah thunuam rel ih ruahsannak thangthat hlasak a har lo.  Harsatnak sungah kan um tikah ruahsannak neih a har. Kiangkap ih in nornak a um cun a hleice in Pathian fimnak ziangkim ah thusuhnak kan tuah.

C. S. Lewis in cabu Pakhat sungah zumnak ah kiosa vekih ih tuah awknak timi thuhla a ngan. Himi kiosa hmuh an duh, kiosa cu a him maw tiah an sut. Mi pakhat in a sim mi cu a him lo “asinan amah cu a tha” tiah a ti.

Sim cianak um lo in Pathian ih thil tuah mi a um ih kan thei thei theu lo. Cutiih kan titikah Pathian in indodal tinak a si lo. Asullam cu rak thei cia lo tinak a si men. Hnangamnak, rinsan aw ngamnak, le ruahsannak ngah thei dingah kan buai rero. Pathian ih theih thei mi le simsung theih rori mi cu a si ko. “Himnak” dingah kan ruahnak sungah amah um a tul. Khami ah kanmahten beidong in kan tuah aw.

**Zohfelaw**: Ruahsannak kel awh ringring thei dingah harsatnak in Pathian mize theihthiamnak ziangvekin so in bawm?