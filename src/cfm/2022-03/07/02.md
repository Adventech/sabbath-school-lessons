---
title:  Zuk Tumpi
date:  07/08/2022
---

Tuahmawh ih kan um tikah kan parah ziangso a thleng tiah khami thil pakhat te lawng ruah a ol. Keimah lawngin ka tuar lo timi ol te ih hmu thei dingah Thuphuan 12:7, le Rom 8:22, sungah tumpi in a langter.

`Habakuk 1:1-4, siar aw. Habakuk in ziangso a sim?`

Pathian in hitin a sim ding tiah ruahnak na nei thei “Habakuk, tihnung ngaingai a si ih, lo bawm lohli theinak dingah Ka ra ve ding.”Khavek kha Pathian pek mi a phi a si lo. Habakuk hnenah himi hi siatnak lam a pan deuhdeuh tiah Pathian in a ti. Habakuk 1:5-11.

Israel pawl cu Assyria sal kaih mi an si, siatnak a zual sinsin ding tiah Pathian in a tiam. Judah mipi pawl cu Babulon pawl in an hruaihlo. Habakuk 1:12-17, sungah Habakuk ih a sim mi cu Pathian ih a sim ding mi hngak aw tiah a ti.

`Pathian in Babulon siatnak thu tlangzarhnak a tuah ih ruahsannak an neih theinak dingah ziangvekin so thu a tiam (Habakuk 2:2, 3)?`

Habakuk 2, nak hi Babulon siatnak ding Pathian thu tiam a si. Hebru 10:37, in Habakuk 2:3, ih thuhla a lak ih himi thutiam cu Messiah rat salnak ding thuhla langternak ah a hmang. Himi thuhla an bang awknak cu Babulon siatnak thutiam a si vekin a Ropi zet mi Babulon siatnak ding thutiam kan nei ve (Thuphuan 18:2, NIV).

Habakuk cu a siakha ngaingai mi pahnih kar ceh in a um ih, Pathian in a luar sawn a ra lai ding tiah thu a tiam. Rundamnak thuanthu ah himi simsungnak hi mah te ih hmuh awknak a si. That lonak nasa zetih kulh mi kan si ih a sia sinsin mi a ra thleng lai ding tiah Bible in in sim. Habakuk cu a tumtah mi a zate ih hmuh dingah a pek. Curuangah Habakuk 3, sungah Habakuk in thlacamnak le faknak a tuah ih a hlawhsam nasa ziangahtile a ralai ding mi can ah Pathian ih tuah ding mi a si.

`Habakuk 3:16-19, siar aw. Ruahsannak thuhla ziangso a langter? Simsung thu ih a netabik phuansuah mi a lang ding kan hngak vekin Pathian ih minung pawl in ziangso an ruahsan? Himi ruahsannak hi ka ta a si tiah na ti theikem?`