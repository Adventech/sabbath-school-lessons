---
title:  Kan Pai’ In Thununnak
date:  11/08/2022
---

`Hebru 12:5-13 siar aw. kan hnenah thucah ziangso in sim? Tu kuata sung ih zirlai kan zir mi thawn ziangtlukin so an kaih aw?`

Hebru 12:5-13, sungah Paul in tuarnak hmang ih nunsimnak thuhla a langter. Himi catlang NIV in nunsimnak timi tongkam cu a phunphun in a hmang ih veihra tiang a ngan. Grik pawlih hmandan ahcun “zirh awknak” timi cu sirhsan ah an hmang. Curuangah kan theih ding mi cu nunsimnak cu zumnak tlawngah theihthiamnak nei ding in Pathian ih in zirhnak kan ti thei. Hebru 11, sung khalah Paul in cutin a langter.

Hebru 11, sung hmuahhmuah ah Paul in zumnak ih nung pawl thuhla a langter. Nun thap in an tuar tento ih an zumnak thawng in an dingsuak thei. Hebru 12, sung vunluh tikah casiartu kanmah lam hoi in a ngan. Kan hmaiah mitampi in zum theilo khop in an tuar tento ih hnget zetin an ding thei. Curuangah kannih khal zumnak nun ah kan tumtah mi cu hlawhtling zetin kan tuahsuak thei ding tiah a sim. A simduhbik mi cu Jesu mitsuan ringring dingah a si (Hebru 12:2), harnak kan ton tikah amah kan zohthim ding (Hebru 12:3). Hebru 12, siar hi phentu hlip ih fiang puppi vek a si. Hebru 12, ruangah kan nunphung in harsatnak in pek mi cu fiangten kan hmu thei. Himi tello in zianghman fiangten kan hmu thei lo. Cule a har mi hniksaknak pawl cu fimkhur zetih paltlang dan fiangten kan thei.

**Hebru 12:1-13, ih fiangternak hmang in siar aw. Hebru 12:5-13, sungih thuhla hmang in a tangih thusuhnak phi aw.**

`Nunsimnak hrampi ziangso a si?`

`Nunsimnak ziangtinso kan pom?`

`Nunsimnak in ziangso a tumtah?`

`Hebru 12:1-13, siarsal aw. Ruahsannak hrampi na theih mi thuhla pawl hawl awla ngan aw. Thlaraulam zirhnak na ngah rero lai ah ruahsannak ziangvekin so na neih thei?`