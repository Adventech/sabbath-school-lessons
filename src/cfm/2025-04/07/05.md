---
title:  Lungto parih nganmi
date:   12/11/2025
---

`Siar ding: Joshua 8:32–35. Himi bungcang ih a rellang mi cangvaihnak pawl ih sullam ziang asaw an si, cule tui kan san ah kan hnenah ziangsaw a rel?`

Ebal tlang hi Daanpeksalnak (Suah. 11:29; Suah. 27:4, 13) le Joshua cabu(Josh. 8:30, 33) sung lawngah tarlang in a um. Ebal tlang le Gerizim tlang cu thukam thlawsuahnak le camsiatnak an relsalnak hmun a si. A hleice in Daanpeksalnak 11:29 le Daanpeksalnak 27:4,13 ih a langdan vekin camsiatnak a si deuh bik. Hitawk ahhin Israel fale pawl cu puithiam pawl umnak khat lam le khatlam sir ah an ding thluh ding (Joshua 8:33). A hrekkhat cu Ebal tlang hmai zawn ah an ding ih, a hrekkhat cu Gerizim tlang hmai zawn ah an ding. Himi ciah ahhin thukam thawn pehtlaih awknak nei lamzin pahnih hmuhsaknak an langter. Raithawinak dingih an ken mi cun Jesuh a khih hmuh, Anih cun thukam ih camsiatnak pawl hmuahhmuah a la tu a si, curuangah Amah a zumtu pohpoh cu thlawsuahnak an dong ding a si (Gal. 3:13, 2 Kor. 5:21).

`Ziangruangah saw thukam cu mi hmuahhmuah ih hmuh theih thluh dingih ngansawng cu a thupit? (Zoh aw, Daan. 4:31; Daan. 6:12; Daan. 8:11, 14; 2 Siang 17:38; Saam. 78:7.)`

Minung cu thil kan hngilh mai theu. Nitin nun ih thil thupi zet pawl cu caan tawite sungah kan retkhawm thluh theu. Curuangah thil a thleng leuhleuh lomi le a nasa lem lo mi pawl cu olsam zetin kan theihhngilh theu. Bawipai’ zanriah a um tinten in Bawipa hnen ih apawknak ding le kan thukam dinhnget tharsal dingin tikcu caan tha kan nei theu. Hivek tikcu caan tha pawl hi bulpak apawk tharnak hrangih tikcu caan tha ummi men a si loin, Bawipa ih kan rin umnak tuahthar salnak ding hrang ih hman hi a tha zet ding. Bulbak thlirdan bangaw lo ruiri khawtlang ahhin khawthlirdan bangaw, zumnak le hnatuan tumtah mi bangaw pawlkom neitu ih thiltitheinak hi kan hawl hmuh thiam a tul.

`Nun buaithlak le manhlap thil ah Bawipa theihhngilh in nangmai cahnak le huham hmangih thil na tuahtum hi ziangtluk in saw a rak olsam? A hleice in na hrangih thil a fehtluang zet caan ahhin ziangah mahte thil tuah tum mai hi a olsam cuang?`