---
title:  Ramsung ih umnak
date:   06/12/2025
---

### Tuizarh zirlai hrang siar ding

Joshua 22; Efe. 6:7; Jon 7:24; Mipum 25; Thuf. 15:1; 1 Pit. 3:8, 9.

> <p>Bible cangken</p>
> “Neemtei’ thu lehnak cun thinhengnak a rehter: asinain tongkam hraang cun thinhengnak a coktho” (Thufim 15:1).

Khawtlang pakhat ih umkhawmnak cun thurel awknak le thu hmuh thiam awk lonak tivek pawl a suah pi theu. Himi cu a hleice in nunphung dangdang ihsin ra finkhawm awknak, kawhhran tivek pawlkom nun ahhin a dik hlei ce – cule khuimaw caan ahcun nunphung danglam zet nei – umkhawm tlannak le tumtah mi bangaw ih hnatuan khawmnak tivek ahhin hmuh thiam awk lonak tivek a thleng theu.

Tuizarh ahcun Joshua 22 sungih um mipi lakih theihthiam awk lonak nasa zet a suakmi harsatnak pawl kan zir ding. Cabu thoktir ahkhan Joshua cun phunhnam hrekkhat pawl cu Jordan tiva kan dingin le ralnehnak ih tel dingin thu a pe, Jordan nitlaknak lam ih a um mi phunhnam pawl khal an tel (Joshua 1:12-18). Tu ahcun hnatuan cu hlensuah a si zo ih, kirsal dingin an zalen zo. Asinan Jordan nisuahnak lam ahcun Jordan nitlaknak lam ih umtu phunhnam pawl ih thuruat ding tamtertu biaktheng an tuah.

Midang pawl ih ziaza thuhla ah thutluknak rak tuah ve top hi ziang ah tihnung a um? Ziangtin saw kawhhran pumkhat awknak kan tuah thei ding? Ziangahsaw kawh kan sinak zawn te hi thinlung ah um ringring in, thildang tuahhnoktu ih kan tel lo ding hi a thupit? Hivek thusuhnak hrekkhat pawl hi tuizarh sungih kan zir ding mi pawl an si.