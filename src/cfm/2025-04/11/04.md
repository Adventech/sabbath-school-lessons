---
title:  Caan liamzo hmangih hringhronak
date:   09/12/2025
---

`Siar ding: Joshua 22:13-15 zohsal aw, asinan Mipumsiarnak 25 thu thawn zoh kop aw. Ziangruangah saw Israel fale pawl in hnam pahnih le a hrek pawl hnen ih feh ding palai pawl hmuahhmuah hruaitu dingah Finehas an hril?`

Zalennak phuangsuahnak vek ih theih mi thuthang vakvai mi ah ziangkim simfiang thluh a si hlan ah hnam 9 le a hrek pawl, “Israel faale” tiih kawh mi pawl cun biaktheng sullam relfiangtu dingah palai an thlah. Palai an thlah mi cu puithiam sang Eleazar ih fapa Finehas a si, anih cu Eleazar thih hnuih a ai-run awhtu ding a si (Josh. 24:33). Finehas hi Baal Peor ih Israel nun borhbah zet pawl cemter thluhtu puithiam vekih ruah mi a rak si dah (Mipumsiarnak 25).

“Cun puithiam Aaron ih fapa, Eleazar ih fapa, Finehas in a hmuh tikah, misenpi lak ihsin a tho ih, a kut ah fei pakhat keng in, Israel pa cu puan inn sungah a dawi lut ih, Israel pa le nunau nu ih pum tlang koin an pahnih in a suntlang. Cuticun natsia cu Israel faate pawl lak ihsin a reh” (Mipum. 25:7, 8).

Finehas cun ziangmaw cin ahcun mipi thinlung neh theinak a nei. Palai dang pawl cu Jordan nitlaknak lam ih um hnam 9 le hrek ai-awh tu pawl an si, annih pawl cu Israel hnam sung ih sungkua phunhnam ih lu bik pawl an si(Ngaingai te cun, “a pa ih innsang lubik” tiding a si).

Palai pawl cun sual mawhpuhnak le ralthohnak pawl cu an vun zoh thok, profet simcianak ih, “Tiih rel a si” timi ahhin an thum aw. Hitawk ih thleidan awknak ummi hi Bawipa ih rel mi siloin, “Bawipa ih mipi pumkhawm aw mi” ih rel mi a si (Joshua 22:16). Israel pawl cun daan pahbalnak, sualnak le ralthohnak a si tiah an puh. Hitawk ih “daan pahbalnak” timi cu Akhan sualnak ih Hebru tong ih hman mi kha a si (Joshua 7:1), Moses ih cabu panga pawl ah hmuh ding an um hnuaihni (Thimnak ah Pui. 5:15; Pui. 6:2; Mipum. 5:6, 12). Akhan le Baal Peor cun zohthim ding an sersuak: pakhat cu rinum lonak ruangah a si ih, pakhat cu ralthohnak ruangah a si. Hnam 9 le hrek pawl cun remtinak zianghman tel lo ih biaktheng saknak cu fehsualnak, milem biaknak, nun borhbahnak ah mi a hruai lut thei ih, cumi cun Israel hnam hmuahhmuah parah Bawipai’ thinhengnak a kai tho pang kei ti an phang zet.

`Kan zaten caan liamcia ahkhan thil tha lo zet hmuhton mi kan nei thluh, cumi pawl cun hmailam caan ih cuvek thil ton tikih kan tuahdan ding in rak sim ding a si. Ziangtin saw Pathian zangfahnak cun caan liamzo ih kan thinnatnak pawl in a tui caan ih midang kan kawmnak ah siatnak in pe lo dingih in bawm thei dan?`