---
title:  Ruatbet ding
date:   24/10/2025
---

Siar ding, Ellen G. White, “The Fall of Jericho,” pp. 487–493, in Patriarchs and Prophets.

Pathian thuneihnak dokalhnak hi leitlun pumpi ih a rung um tikah Pathian cu danglam thei lo, kumkhaw mi a si ih, leitlun pumpi a kaihruainak cu dokalh tu a sersiammi pakhat hnenah a hlan ding maw, asilole Pathian cu a sersiammi pawl hmuahhmuah hrang ah Pa thianghlim, dik, duhdawt thiamtu a si ding. Bible cun a pahnihnak hmuhsaknak a run tarlang, cule himi thuhla ah sual thiltitheinak le a huham karlak ih doawknak cu pumpelh theih lo thil a si.

Ramkhelnak lam asilole nunphung thuanthu thawn pehtlaih awknak le vanlam thilti theinak pawl in Yahweh hnen ih ralmhatnak an langter tikah, Anih cu leitlun Cungnungbik Bawi a si ruangah a rung tel ve. Yahweh cu ralkap pakhat raldotu a si vekin a netnak ih nehnak timlam awknak ah a hung cang ih, cumi cun a netnak ah sia le tha karlak vanlam doawknak um vivo mi cu a cemter ding a si (Thup. 20:8–10). Cuvek a si ruangah Israel pawl ih Pathian raldonak cun leitlun buainak cu thlalang vek men in a tarlang lo ih, dodalnak pakhat ih tel a si. Tuisan thuanthu ih um Pathian in caan netnak ih thumhennak a tuah dingmi khal an hngakhlap.

“Pathian cun Amai tikcu caan te ih ram ih an luh thei ding hi an tuanvo le an vanthatnak cu a si. Asinan an lungruh tuk ruangah luhsian an si lo ih, lakhlohsak sal an si…raldonak thawngin ram an luah ding hi a khawkhan mi a si lo, A thupek an thlunnak thawngin an lak ding hi khawkhan mi sawn a si.”—Ellen G. White, Patriarchs and Prophets, p. 392.

**Relkhawm ding thusuhnak pawl:**

`Ziangtin saw vanlam doawknak thuhla in Israel pawl raldo dingih Bawipa ih thupek mi theithiam dingih a lo bawm?`

`Nan zirnak hmun ahkhan Monday ni zirlai ih thusuhnak a um mi, doawknak ropi ngaingai le kan umnak leitlun ah ziangtin a um timi kha relkhawm tlang uh si. Himi doawknak ropi ahhin ziangsaw kan tuanvo a si, cule ziangtin saw ti hlawhtlin kan tum?`

`Kan thlarau nun ahhin ziangtin saw kan hrangih Bawipa ih in dosaknak cu hngak in, kan rak ding men ding a si timi kaihhruai awknak cu kan nun ih kan hman theidan ding?`

`Vei tamzet cu kan thu relkhawmnak le kawhhran ih kan lungkim lonak tivek ahhin kan lam ih tang zo an si timi hmuh kan duh theu. Joshua 5:13-15 zoh phah in cuvek nun cu ziangtin saw kan thin thei ding?`