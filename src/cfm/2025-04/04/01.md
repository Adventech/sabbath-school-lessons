---
title:  Doawknak zate phen ih doawknak
date:   18/10/2025
---

### Tuizarh sung siar ding

Josh. 5:13–15; Isa. 37:16; Thup. 12:7–9; Daan. 32:17; Suah. 14:13, 14; Josh. 6:15–20.

> <p>Bible cangken</p>
> “Cui hlanah cui ni vekih Bawipa in minung aw a nai ni a rak um lo ih, cumi hnu khalah a um nawn lo: Ziangahtile Bawipa in Israel hrangah ral a dosak a si” (Joshua 10:14).

Joshua cauk kan siar tikah Pathian bomnak le Pathian thupeknak thawngin Pathian hmin in raldoawknak nasa zet kan hmu thei a si. Kanaan ram nehnak phen ahhin Pathian a um timi cu Joshua cabu sungah a lang fiang zet ih, cui thil cu Pathian thu rel mi (Josh. 6:2, Josh. 8:1), Joshua ih rel mi (Josh. 4:23, 24; Josh. 8:7), Rahab ihsin (Josh. 2:10), thlingthlatu ihsin (Josh. 2:24) le mipi ihsin (Josh. 2:24) a langfiang tuk (Josh. 10:10, 11). Pathian cun hivek doawknak bulhram thoktu A si thu a rel a si.

Himi cun thusuhnak pumpelh thei lomi a run phorhsuak. Ziangtinsaw Pathian hrilmi miphun pawl khan Thukam Hlun san ah khavek thil an tuah timi kan theihthiam thei ding? Ziangtin saw Thukam Hlun ih thuanthu, thuneihnak le rintlaknak zianghman dokalhnak um cuang lo in Pathian cu “ralbeih hmang” asinak le A duhdawtnak (Thimnak ah, Suah. 34:6, Saam. 86:15, Saam. 103:8, Saam. 108:4) cu an rualrem awk thei ding?

Tui zarh le zarh leh khalah Joshua cabu le hmundang ih um Pathian thupek raldoawknak thawn pehpar aw ih thusuhnak harsa zet pawl kan zoh ding.