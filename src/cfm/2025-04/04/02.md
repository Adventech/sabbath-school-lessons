---
title:  Bawipa ih ralkap hotu
date:   19/10/2025
---

`Siar ding: Joshua 5:13-15. Himi bungcang cun Kanaan nehnak dunglam thu ziangsaw a rel?`

Israel pawl cu Jordan tipi an kai ngah fel ciah ih, doral umnak ah an feh thlang. An hmai ah Jerikoh kulh pi a um, an kulh sangka cu hnget zetih khar a si (Josh 6:1). Hi caan ah mipi pawl cun raldodan le raldonak ih hman ding zianghman an nei lo. Cumi hnakih ruatding um sawn cu Israel cun khawpi kulh thazet va la dingin an neih mi cu hridai, fei, le thal lawng hi a si.

Joshua cun anmah ra lengtu hmel theih lo pakhat ih sinak a sut ih, thuletnak a ngah mi cu: “Aii” timi hi a si. Hmeltheih lo mikhual ih thuletnak cun Joshua ih hmuhsuahmi thil ziangmaw ah a tel duh lo timi a fiang ter. Phundang in kan simding asile, thusuhnak netabik cu Amah (mikhual) cu Joshua lam ah a um maw timi siloin, Joshua sawn kha Amai lam ah a um maw? timi hi a si.

`Joshua 5:14, 15 cu 2 Siang 6:8–17, Nehemiah 9:6, and Isaiah 37:16 thawn zohtlang aw. Bawipa’ ralkap thupetu (hotu) ih sinak thuhla ziangsaw na zir ngah?`

Hebru Bible ahcun “BAWIPA ih ralkap pawl thupetu” timi cun sullam danglam cuang a nei ih, “thupetu” timi le “hotu” timi tongfang komkhawm aw mi cun ralkap hruaitu pawl a khihhmuh ringring a si. “Hotu” tiih Bible sungih tongfang ummi cun ralkap tam zet, vancungmi tam zet, asilole vanlam thil pawl a khihhmuh a si.

Khrih kha tisa ih a rungcang hlan ahkhan Joshua hnenah rualpi menmen vekin a lang lo ih, Israel pawl ralkap thu petu diktak vek khal in a lang cuang lo. Asinan Joshua le Kanaan mi pawl doawknak ah nasa zet ih tel, vancungmi pawl ih ralkap ngaingai, asinan hmuh theih lo thu petu(hotu) vekin a um sawn a si. Joshua ih thuletnak a peknak ahcun thupetu (hotu pa) ih sinak a theihthiam zia fiangzet in a lang. Anih cu Pathian thawn bangaw mi a si ih, Joshua cun tihzahnak langter in a hmaiah a kun ih, cule cibai a buk (Josh. 5:14, Sem. 17:3, 2 Sam. 9:6, 2 San. 20:18). Joshua cun raldonak ding hrang raldodan tawlrel thatnak pawl dong dingin a ralring cia zo, doawknak ahcun Amah ralkap hotu Pathian rori khal a tel ding a si.

`“BAWIPA ih ralkap hotu” cu a minung pawl bom dingin hna a tuan a si timi theihnak ihsin ziang hnemawknak saw kan lak thei ding?`