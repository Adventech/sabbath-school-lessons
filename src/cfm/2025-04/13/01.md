---
title:  Tuini ah hril uh
date:   20/12/2025
---

### Tuizarh zirlai hrang siar ding

Joshua 24; Semt. 12:7; Daan. 17:19; Daan. 5:6; 1 Siang 11:2, 4, 9; 2 Tim. 4:7, 8.

> <p>Bible cangken</p>
> “Cun Bawipa rian ding cu nan hrangah thilthalo vek a si ahcun tui ni ah zo nan rian ding ti hril uh… kei le ka innsang cun Bawipa kan rian sawn ding a si, a ti.” (Joshua 24:15).

Joshua cabu ih bung netabik cu kumkam tuahtharsalnak thuhla a si. Asinan himi ahcun Israel hruaitu upa zet (Joshua) cun a kaihruai. Himi cu thukam thar tuahnak asilo ih, thukam puai tuahthar mi men a si. Himi bung cun nisuahnak lam siangpahrang ukawknak ih thil ummi pawl a tarlang: (1) lungkimnak a tuahtu ram neitu ih hmin a tarlang (2) Thuanthu thuhmai hruai a rel ih, ram uktu (Bawipa) le a minung pawl karlak ih laicin awknak a rel lang; (3) Thukam lungkimnak cun Uktu parah lungput thiangzet nei in rinum zet ding an si; (4) Thuawihnak hrangah thlawsuahnak le thukam pahbalnak hrang camsiatnak; (5) thluntu ih thukam theihpinak; (6) Siar leh dingih cabu thaten ret; (7) thukam pawmpi lungawinak tivek pawl an si.

Joshua cu a nun neta lam a naih cuahco thlang, ai-awh tu zohman an um lo. Thukam an tuahthar sal mi cun Israel pawl hnenah an siangpahrangt cu Yahweh rori a ti timi a theihter sal ih, Amah ih an rinum asile, a kilhimnak ah an aipuang ding a si. Israel cun milai siangpahrang an tul ve lo. Zatlang ukawknak ram zalen zet dinhmun an si vekin, anmah te siangpahrang neihsun cu Bawipa lawng a si ti an theihhngilh lo a tul.