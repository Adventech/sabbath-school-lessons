---
title:  Theihhngilh thluhnak
date:   15/10/2025
---

`Siar ding: Joshua 4:20-24 pawl cu a hnuai ih bungcang ummi pawl zoh phah in siar aw: Thut. 3:7; Thu. 8:34; Saam. 78:11; Daan. 8:2, 18; Saam. 45:17. Ziangruangah saw Pathian thiltuah mi ropi zet theih ringring hi a thupit hleice?`

Joshua 4:23 ih bulpak ih thleng danglamnak hi hminsin aw. Jordan tidai cu “nan” hmaiah a kangter ding tin rel a si, cumi cu Jordan kantu Israel pawl hmuahhmuah hmaiah tinak a si. Cumi thawn kalh aw zetin, Tipi sen cu “kanmah” cithlah sawng hmaisabik le suahlannak tonnun neitu pawl hmaiah kangter in a um tin rel a si. Thlah sawngawknak bangaw lo pahnih hmangin an tonnun thil pahnih pawl cu an bang aw zet, cumi cun thlah sawngawknak veihnihnak ih minung pawl cun an nu le pai’thusimmi ihsin anmai hrang ih Jordan kan timi sullam bangaw cu an theithiam ding a si.

A tlangpi thu in theihngilh thluhnak timi cu minung ih sinak kel vekin kan ruat. Asinan thlarau lam ih theihngilhnak cun rahsuah duh um lo zet ah mi a hruai thei a si.

Tuisan hman ah Pathian hnatuan dingih kawhnak danglam zet dongtu vekih kan sinak kan kaihhnget duh ahcun khuitawk ihsin kan ra, zo saw kan si, hitawk ahhin ziang tuah dingin kan um tivek pawl kan hmuitin mi a hnget theinak dingah kan bulbak le thlarau lam theih ringringnak tuah thar awknak tikcu caan kan tuah a tul a si.

`Siar ding: 1 Korin 11:24,25 le Johan 14:26. Ziangah kan hrang Khrih ih a tuahmi cu kan theih ringring a tul? Cumi tel lo in ziangsaw thil thupi um hrih lai?`

Ellen G. White cun Pathian hnatuannak le phuangawknak eng hnuai ih kanmah ten kan kaihhruai awk ringring lo ahcun hmailam caan ih kan hnatuan (mission) theh tum mi cu a hloral men ding timi hi a rak theifiang tuk: “Bawipa ih in rak kaihhruainak lamzin le a liamcia kan nun ih in zirhmi pawl kan hngilh pang ding ti lo ahcun zianghman hmailam hrang tih ding a um lo” tiah a rak ti”—Ellen G. White, Life Sketches, p. 196.

`Kan nun ih Bawipa hnatuandan le kan nun liamzo thu cingkeng ringring hi thupi zet khal sehla, ziangahsaw nitin Amah thawn, A duhdawtnak ngaingai le a tu ih a umpinak ngaingai ih na ton ngah tengteng a tul?`