---
title:  Ruatbet ding
date:   17/10/2025
---

Siar ding, Ellen G. White, “Crossing the Jordan,” pp. 483, 484, in Patriarchs and Prophets.

“Israel pawl in Kanaan an pan ih an khualtlawnnak tonnun pawl hi fimkhur zetin kan zir ding a si. Joshua bung 3 le 4 kan zir tikah Jordan tipi an kan in, tiamcia ram an luhnak ding hrangih an timlamnak ummi pawl kan hmu thei. Bawipa in hlansan a minung pawl thu a rak zirh timi zirlai thawn kan theihnak kan thianfai ding ih, kan thinlung le ruahnak ah kan kawl ringring ding a si. Cule anmai hnenih thil a tuahvek ciah in kan hnen khalah a thu zirhnak cu kumkhua in lunglutza le ngainuam zet a si ringring ding a si.”—Ellen G. White Comments, The SDA Bible Commentary, vol. 2, p. 994.

“Tuisan ih Israel pawl cu hlansan ih A minung pawl hnakin Pathian theihhngilhnak le milem biaknak lamah nasa zetin tihnung an um. Milem tamzet an bia ih, Sabbath ul tiaw pawl khal in an bia theu. Pathian cun a hleice in hlansan A minung pawl cu milem biaknak lakih fimkhur zet dingin thu a pe, ziangahtile cui thil cun a nung Pathian riannak ihsin a hruai peng thei ruangah a si, cutin Pathian camsiatnak an parah a thleng ding. Cumi rual in an thinlung, an nunnak, an caknak pawl hmuahhmuah thawn Amah an duhdawt ahcun Anih cun thlawsuahnak nasa zet a pe ding ih, an lak ihsin natnak khal a hlonhlo ding a si”—Ellen G. White, Testimonies for the Church, vol. 1, p. 609.

**Relkhawm ding thusuhnak pawl:**

`Mangbangza ih Jordan tipi an Kandan kha nan zirnak hmunah reltlang duh si. Ziangtin saw hi mangbangza na relfiang thei ding? Cuvek mangbangza cu tuisan ah Pathian in a tuah lo vekih a langnak hi ziangruangah saw a si?`

`Nan zirlai zirnak hmun ah bulpak le kawhhran zawng khal in thlarau lam theihhngilh thluhnak kilhimnak ding hrang ziangsaw thuron na pek thei mi? Pathian thawn laicin awknak neih rualrual in kan Khristian nun pumpi tonnun hi a liamcia caan ih thilti theinak kan thum aw lo, Pathian in kan nun ah hna a tuan a si timi in theitertu dingah ziangtin saw kan tonnun hmaisa ihsin kan zir thei ding?`

`Kan nun ih Pathian a telzia le A lalram ah cawlhhahdam dingin thutiam in pek a si timi cing keng ringring dingih in bawmtu dingah Sabbath in ziang a ti thei timi na ruat? Ziangtin saw Sabbath cun kan theih ringring ding lawng hi a khih hmuh lo ih, hmailam hrang ih ruahsannak kan neih theimi tiang a khih hmuh thei?`