---
title:  Ruatbet ding
date:   10/10/2025
---

Siar aw, Ellen G. White, “Crossing the Jordan,” pp. 482, 483, in Patriarchs and Prophets.

Himi Rahab le thlingthlatu pawl ih thuanthu a um thluh hnuah Jesuh thlahtu pawl an run ngan hlansung a thuhla hi Thukam Hlun dang ahhin hmuh ding a um lo. Hitin ngan a si, Anih cu Salmon, Judah hnam, Boaz thlah a simi ih nupi ah a hung cang, cui thlah sawng awknak thuhla ahcun mangbangza nunau dang Ruth thuhla khal hmuh a si (Matt. 1:5; cu himi thawn zohtlang aw, Ruth 4:13, 21). Pathian ih a zumnak thawngin Jeriko ih hlawhlang, siatsuah thluh dingih thiamlocoter mi cu David thlah, Messiah suahnak ah thupitnak nasa zet a nei. Zumnak hi antam ci tiatte si khal sehla, himi cu Pathian in zumnak thawngin a tuahfel thei mi a si (Matt. 17:20, Luka 17:6).

“Cule A (Rahab) piangtharnak cu Pathian in A thuneihnak rak thei tu hlawhlang nu a zangfahnak men lawng hi a si lo. Ram laifang ih um mi minung tam zet- Gibeon mi pawl cun an pathian biaknak tansan in, Israel thawn an peh aw ih, Thukam thlawsuahnak khal an tawm aw a si.

“Ram, phunhnam le ram ci le kuang tivek ziang khal hi Pathian in a pawm lo. Anih cu miphun hmuahhmuah tuahtu a si. Minung pawl hmuahhmuah cu sersiamnak thawngin innsang khat an si ih, an zate in tlennak pakhat thawng lawng an si. Khrih cun thenthek awknak kulh pawl hmuahhmuah siatsuah thluh dingah le midang pawl in zalen zetin Pathian thangthatnak an neih theinak dingah biakinn kotka pawl thianfai dingin a ra. A duhdawtnak cu a kau, a thuk ih, a famkim in, hmun kip ah a um. Cumi cun khuitawk hmun khalah Setan bum mi pawl hruaisuak in Pathian Bawi tohkham, tiamkamnak vangro ih kulh mi Bawi tohkham ih ah ret an si. Khrih ahcun Judah, Grik tivek a um nawn lo, kan zalennak khal hreng bet in a um nawn lo”—Ellen G. White, Prophets and Kings, pp. 369, 370.

**Relkhawm ding thusuhnak pawl:**

`“Caan tha vei 2” timi thusuhnak kha ruat tlang duh, cule midang hnenah ziangtin kan sim ding timi khal ruat uh. Cumi rual in himi bumnak ih kan luh lonak dingah ziangtluk in saw kan fimkhur a tul? Ruat aw, tahthimnak ah Nunau pakhat cu ngaihzawn awknak ih vansiatnak tonnak hmun ah kirleh sal(“Zangfahnak”) dingih thuron la ding mi kha vun ruat aw. Vansiatnak a um peh theinak dingah thil a tuah ding maw si? Ziangtin saw hitawk ahhin a rualrem theidan bik ding?`

`Rahad cu zumnak zohthim ding ah ruat tlang duh. An nun cu Bible zirnak thawn hla aw zet khal sehla ziangtin saw Pathian minung pawl hnen ih an tonawknak cu kan zahsak thei ding? Ziangtin saw an thiltuah mi hrekkhat cu pawm lo zet khal sehla an zumnak hi kan zahsak thei ding?`

`Gibeon mi pawl ih zumnak ruangah hnam thliar hran awknak a um ding lamzin cu Joshua cun zangfahnak le diknak thawng a relfel thei. Amai rem theihnak ruangah siloin Pathian thuron sawn ruangah a si.Na nun ah zangfahnak le diknak a um tengteng a tul lai caan kha ruat aw. An pahnih ih pehzom awknak lamzin tangkai zet pawl cu ziangsaw an si.`