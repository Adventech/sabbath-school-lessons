---
title:  Caantha veihnih
date:   05/10/2025
---

`Siar ding: Joshua 2:1 hi Mipumsiarnak 13:1, 2, 25–28, 33; le Mipumsiarnak 14:1–12 thawn siar kop aw. Ziangruangah saw Joshua in Ram tiam nehnak ding hnatuan cu thlingthlatu thlahnak hmangin hrom a thoknak san?`

Thlingthlatu pahnih an thlahnak hmun Acacia Grove (NKJV) cu Hebru tong “Shittim” tiih kawh a si ih, cumi cun Israel san thuanthu ih duhum lo zet pahnih in theiter a si.

A hmaisabik ahcun thlingthlatu dang pawl thuanthu (Mipumsiarnak 13) a si ih, cumi ahcun thil thupi zetzet pahnih a lang: thlingthlatu hnenih hnatuan ding pek, doral pawl umnak hmun ih a thupthiar ih luhnak, thlingthlatu pawl ra kirsalnak, thlingthlatu pawl ih an hmuhmi simnak, le cui thuphuang ah thum aw ih cangvaihdan dingih thutluknak tuahnak tivek pawl an si.

Shittim ih a thlengmi thildang cun Israel pawl ih thukam pahbalnak, milem biaknak vekih daanbuarnak pakhat a zoh ter, cumi cu Balaam ih forhfialnak ruangih Moabite nunau thawn sual nun an zawh ih, an pathian pawl an va biaknak kha a si (Mipumsiarnak. 25:1–3, Mipumsiarnak. 31:16). Himi thuhla ahhin Shittim timi hmin cun thuanthu hmuahhmuah ih a ra suak dingmi a rak tuah thluh. Tiamcia ramri ahhin hlawhsamnak dang an nei pei maw? Asilole caan reizet an rak hngak mi, hlanlai thutiam a famkim thlang ding maw si?

`Siar ding: Johan 18:16–18, 25–27, le Johan 21:15–19. Israel hnam pakhat vekih caantha veihnih peknak le bulpak in Peter hnenih caantha veihnih peknak ih bangawknak cu ziangsaw a si?`

Pathian cu caantha veihnih (A hnakih tam) pe theutu Pathian a si. Bible cun caantha veihnihnak (cuhnak ih tam) cu “zangfahnak” tiah a ko. Zangfahnak cu kan phu lo thil kan don mi a si. Bible thuzirhnak cu zangfahnak thu in a khat thluh (Rom. 5:2, Efesa. 2:8, Rom. 11:6 thawn zoh aw). Pathian zangfahnak cun mikip hi an tikcu caan a thar ih hramthok theisalnak ding a pe thluh (Titus 2:11–14). Himi zangfahnak cu Piter amah rori hman in a tong ih, zangfahnak ih thangso dingin kawhhran a forhfial hai (2 Pit. 3:18). Thuthang hi a that deuhdeuh tikah: Caan tha veihnih hnak-ai hmanin tamsawn kan hmu a si lo sawm? (kan hmu lo a si ahcun khuitawk ahsaw kan um ding)

`Israel pawl Kanaan lut dingin caantha veihnih pek an si lai ih an tonnun thuhla le Piter in a Bawipa a phatsan hnu ih a par ih zangfahnak a thlendan pawl kha vun ruat aw. Himi ih thil a thleng mi pawl cun zangfahnak mamawh tu pawl hnenih kan va thlendan ding thuhla ziangsaw in zirh?`