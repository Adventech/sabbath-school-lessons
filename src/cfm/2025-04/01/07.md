---
title:  Ruatbet ding
date:   03/10/2025
---

Siar ding, Ellen G. White, “Crossing the Jordan,” pp. 481, 482, in Patriarchs and Prophets; “Entering the Promised Land,” p. 175, in The Story of Redemption.

“A thutiam le ralring peknak ahkhan Jesuh cun keimah in khihhmuh a si. Pathian in leilung hi a duhdawt tuk ruangah A Fapa neihsun a pe ih, Amah ka zumnak ruangah ka hloral lo dingih, kumkhaw nunnak ka nei sawn ding. Pathian tongkam ih tonnun pehtlaih awknak cu ka tonnun a si ve ding a si. Thlacamnak le thutiamnak, daan le ralringnak pawl cu ka ta a si… zumnak in thutak thu bulhram theihthiamnak le rak dongnak in pe ih, cubang pawl cu ka nun ih huham cangvaitertu le nunnak peng pakhat ah an cang a si. Pathian thu cu ka nunnak in a rak dong ih, ka ruahnak in ciahneh ih, nuncan ziaza thansohnak sungah in luhpi a si”—Ellen G. White, The Desire of Ages, pp. 390, 391.

“A tlusia zo mi minung cun amai hnatuan tha bik hmangin ziangvek khal hi a thinlung khawruahnak ah ngahtam sinsin, tuahsal rero, asilole fek zetih din nget dingin zianghman a ti thei lo. Rundamnak cu Jesuh Khrih zumnak thawng lawngin a si”—Ellen G. White, Faith and Works, p. 19.

**Relkhawm ding thusuhnak pawl:**

`Joshua nun le tonteh mi pawl cu kan hmuhton teh mi pawl thawn danglam aw zet khal sehla, kanmah ih kan rak lak thei dingmi a nun ih thlarau lam thu bulhram pawl kha ziangsaw an si. Ziangahsaw a bangaw zikmi thil kan hawl tikah kan thinlung ah a thupi (context) kan ngaihtuah ringring theu?`

`Pathian thutiam le A thu kan thlunmi karlak laicin awknak kha reltlang uh si. Pakhat le pakhat ziangtin an famkim awter? Pakhat sawntu siatsuahnak ding hrangah pakhat rel uar ciamco hi ziangtluk a tihnung um? Zangfahnak namthla ih daan khaisannak ihsin ziang tihnung um sawn a rat? Daan namthla ih zangfahnak khaisannak ihsin ziang tihnung um sawn ra?`

`Tuizarh zirlai ah thum aw in, Bible ihsin hlawhtlinnak timi cu ziangtin na simfiang ding? Khristian pawl in hlawhtlinnak an simfiannak ahhin neihsiah lennak thliri in ziangmi dinhmun a co ve?`

`Joshua in Moses a thlun ih, ziangtin a ruat ding ti na ruat? A tuanvo nasa zet ah hnget zetih a kai awk tu (Josh 1:5) Pathian ih a pekmi thutiam kha ziangsaw a si?`