---
title:  Hlawhtlinnak thuthup
date:   27/09/2025
---

### Tuizarh zirlai hrang siar ding

Daan. 18:15–22; Joshua 1; Heb. 6:17, 18; Efe. 6:10–18; Saam. 1:1–3; Rom. 3:31.

> <p>Bible cangken</p>
> “Ka siahhlawh Moses in thu a lo pekmi daan hmuahhmuah vekih tuah dingin na ralrin theinak dingah, cak le raltha zetin um aw: na fehnak kipih na lam a tluan theinak dingah cui daan cu vorhlam ah siseh, kehlam ah siseh, pialsan aw hlah” (Joshua 1:7).

Benjamin Zander hi Boston Philharmonic Orchestra ih awnmawi lam zirhtu a si ih, awnmawi timi sullam khal khaan sungah a zirh hai. Tlawngta pawl cun an awnmawi cu zohdiktu pawl hmai ih an vun tum zik ahhin an thinlung a har tuk ti a hmu. Cui tlawngta pawl ih thinharnak pawl daiter thluh dingin le thazang peknak nei dingin tlawngkai hmaisabik nikhatnak ah mi hmuahhmuah in “A” an hmuh thluh ding thu a than. Himi “A” cu nunpi dingih beisei siloin, “nun theihnak sawn a si”. Tlawngta pawl ih tuah tulmi cu zarh hmaisa bik sungah ca ngan ih zirlai neta bik caan ah ca kuat ding kha a si. Cakuat cun ziangruangah hmat tha tak an ngah ti a simfiang.

Joshua cabu cu thilthar um thei ding mi thuhla a si. Moses, Israel thuanthu ih kum 40 sung rak uktu cu caan liamzo ih minung a si. Izipt ihsin an suah ih, nelrawn ah an vakvai ih, dokalhnak suah pi in thinlung hak in an um, cuvek pawl hmuahhmuah cu a cem thluh zo. Pathian thu thlun duhtu san thar pawl cun Ram tiam sung lut dingin an ralring cia, cumi cu nunpi dingih beiseinak men a si lo ih, nunpi theinak ding hrang sawn a si.

Pathian in Israel pawl nun thar a kaipi dan lamzin le kan nun khalah cuvek ih a tuahtheidan pawl zirtlang uh si.