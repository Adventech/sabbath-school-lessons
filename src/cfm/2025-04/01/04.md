---
title:  Thutiam ro luahtu
date:   30/09/2025
---

`Joshua 1:2,3 ah Bawipa cun Joshua hnenah ram a pek ding thu a sim. Khatlam ahcun a pekzo thu a sim lala. Cui thil sullam cu ziangsaw a si?`

Ram cu Bawipa hnen ihsin a ra mi laksawng a si. Anih cu ram neitu diktak a si. Joshua 1:2,3 ah “pe ding” timi Verb (tuahtuannak) hmuithlam danglam zet pahnih hman a si. Cumi cun ram an luah ding thuthla thil thupi zet pahnih a tarlang a si. A pakhatnak cu ram pek rero lai rellangnak a si. Jordan tiva kiangkap tiang lawng hi Israel pawl in an luah thei ih, Tiamcia ram tamsawn cu an luah thluh thei hrih lo a si.

Joshua 1:3 ih verb cu (perfect form- “ti zo” “um zo”) tih vek ih hman a si. Ram cu an hnen ih pek zo mi vekin a tarlang. Pathian cu khavek cangvaihnak ih hmaihruaitu bik a si ahcun “Profet simcianak famkim” tiih kawh a si. Ziangahtile A kamsuak thu ih A thutiam pawl cu a tu rori ih thil um zo vekih rinsan tlak thu fiangzet a si.

Cang 3 ih pronoun (hmin ai-awh tu) “nangmah” le “nan” timi cu a tamlam relnak a si ruangah thutiam hi Joshua hnen lawngah siloin Israel mi hmuahhmuah hnen ih pek mi a si. Moses hnenih thutiam pekmi cun Pathian hnatuanmi peh vivo a si ding thu a fiangter.

Culawng hman si lo in “kol” timi Hebru tongfang, “zate” “hmuahhmuah” timi cu bung hmaisabik ah vei tamzet rel leuhleuh in a um. Hivek pawl hmuahhmuah hi Joshua hmai ih hnatuan ding ummi hrangah thil thupi zet an si. A ra dingmi tiamcia ram ah ralnehnak a um theinak dingah Israel mipi pawl le Joshua le Pathian karah ah rualrem awknak famkim a um a tul.

`Siar ding: Joshua 1:4-6 le Hebru 6:17, 18. Cuvek ciah cu tiamcia ram ih tiam mi cu a si. Asinan Pathian cun ro conak tiah a ko. Pathian thutiam ro cotu timi ih sullam cu ziangsaw a si?`

Pathian thutiam ahhin thil mangbangza ciamco a um lem lo. Anmai thil ah thlawhtlinnak an ngah theinak dingah anmah ah zianghman huham an nei lo. A ra thleng dik ding a si timi zumnak cu Pathian hmai ah a um, Pathian cun “Ka lo umpi ding” tiah a ti. A ngaingai te cun Israel pawl an damkhawsuak theinak dingah Bawipai’ umpinak an tul tuk lawmmam. Cumi tel lo cun phun hnam tamzet lak ih pakhat ve men an si ding ih, zianghman hleicenak, sinak le hnatuan khal an nei lo ding a si (Suah 33:12-16). Joshua in hlawhtlinnak a ngah theinak dingih a tulmi hmuahhmuah cu Bawipa ih umpinak hi a si.

`Tuisan khalah zianghman thil a danglam hrih cuang lo, curuangah Matthai 28:20 ah Jesuh in kan hnen ih a thutiam mi hmuh a si.`