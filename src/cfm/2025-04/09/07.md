---
title:  Ruatbet ding
date:   28/11/2025
---

Read Ellen G. White, “The Controversy Ended,” pp. 672-678 in The Great Controversy.

“Sangka kulhpi ihsin khawpi sungih kan lut tik ahcun kumkhua in rundam kan si ding. Cule rundam kan si ih, kumkhua ih rundam kan si ruangah kan lungawi ding. Asinan cumi a thlen hlan ahcun tirhthlah cun kan “tih kei uh, cutilocun a colhnak ah lut dingin kanmah ah thutiam cu um tho si in, nan lakih mi zo simaw tling lo vekin nan um pang ding” (Heb 4:1) tiih thu in pek mi kha kan thlun a tul. Kanaan theihfiang, Kanaan hla pawl sak thei, Kanaan ram sungih nuam zetin lut dingih ruahsannak nei mennak cun Israel fale pawl cu tiamcia ram ih Olif bur umnak le sabit hmuan umnak ah a hruai lut lo. Tuahtuannak, thil umtudan thlunnak, Pathian ih zumnak nung langternak, anmai hrangih Pathian thutiam an hmannak pawl hmang lawng in anmai ta ah an tuah thei ding a si”—Ellen G. White, The Youth’s Instructor, February 17, 1898.

“Bible sungah rundam mi pawl ih roco mi cu “ram pakhat” tiih kawh a si (Heb 11:14-16). Cutawk ahcun vanlam Tuurun rual khal tu cun A tuu pawl cu nunnak tiva ah a hruai. Nunnak thing cun thlatin rah a suah ih, thing hnah pawl cu miphun damnak ding hrang a si. Crystal vekih a thiangfai mi tiva thiangte a luang derdo, a kiang ih thinghnah sep aw rero pawl cun Bawipa ih tlencia fa pawl hrang lamzin timlam sak in an rak phen daihnem thluh. Leirawn kau zet ahcun tlangpawng mawi zetzet a um. Cutawk ahcun Pathian ih tlang mawi zetzet le ropi zetzet khal an um thluh. Himi hmunrawn daihreh nuam zet, tinung luannak ram cu caan reizet rak vakvai zo le mikhual ra si dah zo Pathian minung pawl cun tlunnak ding inn an hmu ding a si”—Ellen G. White, The Great Controversy, p. 675.

**Relkhawm ding thusuhnak pawl:**

`Khrih in Amah thluntu pawl hnen ih a thutiam Johan 10:10 ih ummi nun tampi nei ding timi hminsinnak cu Tiamcia ram vekin ruat aw. Ziangtin saw rampi ih um ih hlawknak cun rundamnak ih thlawsuahnak a simfiang?`

`Ram khua le ti sinak nei timi le ziangmaw tiang rampi ih rak um dah zo karlak ahhin ziangmi laicin awknak an nei? Pakhat in a dang pakhat ziangtin a tuah? Pathian uknak ih khua le ti sinak cun ziang thil hrekkhat saw a kentel mi um?`

`Minung kan si vekin, midang pawl ih thutiam kam mi le khuimaw caan ih kanmah ten thutiam awknak kan neih mi cun kan riah in siater theu. Ziangruangah saw Pathian thutiam na rinsan thei ding?`

`Ziangtin saw a tu rori hman ahhin leithar thutiam mi cu kan hmailam ih a thleng ngaingai ding mi lakih a tel mi ah kan tuah thei ding?`