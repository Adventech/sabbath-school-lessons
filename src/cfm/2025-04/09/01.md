---
title:  "Thutiam roconak: Ruahsannak nei thawng tla mi"
date:   22/11/2025
---

### Tuizarh zirlai hrang siar ding

Seem. 3:17–24; Daan. 6:3; Josh. 13:1–7; Heb. 12:28; Pui. 25:1–5, 8–13; Ezek. 37:14, 25.

> <p>Bible cangken</p>
> “Nannih ruahsannak a neimi thawngtla pawl tla, ruhkulh lamah kir uh: na hnenah a let hnih in ka lo pe ding, tiin tuisun rori ah ka phuang a si” (Zekhariah 9:12).

Joshua 13-21 ahhin Israel hnam pawl hnenih ram zem darh mi ramri thuhla pawl tam zet an um. Tulai san ih casiartu pawl hrang ahcun himi thuhla pawl hi thil thupi lem lo vekin a lang men thei, asinan Tiamcia Ram theihfiang theinak dingih Pathian thu lam hoi zawngih nganmi ah a thum aw, cumi cu tulai kan hrangih thil thupi zet a si. Himi pawl hmang in Pathian cun Israel pawl hnenah Ram tiam cu an zanmang men a si lo ti a zirh. Cumi cu an hnenih thutiam mangbangza a si. Asinan cui thutiam cu an tuahtuannak hmangin a takram in an tuah ding a si.

Pathian in an hnenah ram cu ro ah a pe ding; cui thil cu laksawng a si ding ih, an pupa le hnen ih A thutiam famkimternak ih tuah mi a si. “Ngaihnik uh, nan hmaiah cui ram cu ka ret zo: Bawipa in nan pa Abraham, Isaak, le Jakob hnenah anmah le leh hnuih an cithlah pawl pe dingih sia a rak sammi ram ah va lut uhla va co uh, tiin” (Deut. 1:8). Asinan anmai lam khalah rak tuah ve tul mi a um a si.

Tuizarh ahcun Tiamcia Ram thawn pehtlai aw mi Pathian thulam ih thupawm hrekkhat pawl le Jesus ah thutiam hmuh ngah mi hmuahhmuah simtu pawl hrangih an thlarau nun a buaiter theizia kan zir ding.