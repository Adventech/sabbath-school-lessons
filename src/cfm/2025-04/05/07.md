---
title:  Ruatbet ding
date:   31/10/2025
---

Read Ellen G. White, “The Fall of Jericho,” pp. 491–493, in Patriarchs and Prophets.

Bible sung a ziang thu khal, a dunglam thu pawl theih hi thil thupi zet a si. Kan hmuh vek in Kanaan mipi pawl dokalh ih raldo awknak ahhin vanlam doawknak le Pathian cu thuthentu a si timi va theihthiam hi a thupi zet.

“Pathian cu thinheng har zetmi a si. Mi sualral miphun pawl in Amah an theih ih, A ziaza khal theihthiam theinak dingah caan tha a pe. Thiam lo coter an sinak cu eng pek an si ih, cui eng cu hril lo in an hnong ih, Pathian lamzin lam ah feh lo in anmai lamzin ih an fehnak ciah khi a si. Pathian cun Kanaan pawl ih luahmi a laksak hngal lonak san a sim. Amorite mi pawl ih sualnak cu a famkim hrih lo. An sualnak pawl cun nuamnai teten Pathian ih tuarfai nawn lonak tuah dingin a hruaiso ih, cutin siatsuah in an um. Hivek a thlen hlan tiang cu Pathian thinhengnak cu ti khawtlai in a um. Miphun hmuahhmuah cun tuahthat awknak tikcu caan an nei thluh. Pathian daan hrialtu pawl cun sualralnak pakhat hnu pakhat an tuah vivo. Fale pawl cun an nu le pawl ih sualralnak an run keng vivo ih, Pathian thinhengnak an parih a thlen hlan sung cu sualnak an tuah peh vivo. Hremnak ding tikcu thawn rero ruangah hremnak a nep phah cuang lo”—Ellen G. White Comments, The SDA Bible Commentary, vol. 2, p. 1005.

**Relkhawm ding thusuhnak pawl:**

`Kan thuthentu cu Pathian a si rualrual in leitlun vandap thuthentu sangbik khal Amah thotho a si timi khi relkhawm tlang uh si. Pathian cu thuthentu le thuthangtha le kan rundamnak ih thumawknak bik a si timi thudik hi ziangtin na ruat ve?`

`Ziangtin saw Kanaan mipi pawl thuhla ahhin Pathian ih thinsaunak le diknak thuhla in sim? Kan minung pi pawl thawn kan dawrnak ahhin ziangtin saw Pathian ziaza kan langter thei ding?`

`Duhhril thei zalennak thuhla hi vun ruat aw. Pathian in kan duhhril theinak zalennak hi ziangah a ngai thupi zet tin na ruat.? Duhdawtnak le duhhril thei zalennak hi pakhat le pakhat thawn ziangtin an pehtlaih aw tin na ruat?`

`Thukam hlun ahcun doawknak le ralbeihnak thuanthu tamzet a um, asinan a netnak ahcun remdaihnak langnak a run relsal theu. Khristian pawl in an kiangkap pawl ih daihnak dinnak ahhin ziangmi tuahding tuanvo an nei ve?`