---
title:  Pathian in a lo dosak
date:   25/10/2025
---

### Tuizarh hrang zirlai siar ding

Seem. 15:16; Pui. 18:24–30; 2 Tim. 4:1, 8; Suah. 23:28–30; Daan. 20:10, 15–18; Isa. 9:6.

> <p>Bible cangken</p>
> “Cun hi siangpahrang hmuahhmuah le an ram pawl cu Israel Bawipa Pathian in Israel hrangih a dosak ruangah Joshua in mum khatah a lak thluh” (Joshua 10:42)

Joshua cabu ahhin mangbangza hmuh ding tamzet a um. Pawlkom pakhat in pawlkom dang siatthluh thluh dingin doawknak thianghlim asilole Pathian hnen ihsin thupek an dong timi ihsin thusuhnak nasa zet a suah pi a si.

Thukam hlun ih Pathian doawknak thuhla um mi cu theihthiam harsa zet thil a si. Pathian cu leitlun vandap ih ziangkim uktu Bawipa vekin Thukam Hlun ah a lang; curuangah ziangkim thil a thleng mi hi ziangtin simaw Pathian remtinak le theihpinak lole duhdan tivek cu a tel tengteng ding. Curuangah “Ziangtin saw Pathian in khavek thil a tuah thei ding?” timi thusuhnak cu pumpelh theih lo mi thil a si. Kan dung zarh ahkhan Pathian Amah rori cu minung san thuanthu ih doawknak ai hnakih nasa zet doawknak ah a tel thu kan hmu. Cui doawknak cun kan nunnak ah hmual a nei thluh. Himi doawknak cu Bible lam zirmi pawl le a lenglam thu zir pawl khal in fiangzet in an theithiam timi khal kan hmu ngah zo.

Tuizarh ahcun Pathian in rem a timi doawknak, Pathian doawknak ih dinhmun le bikhiah mi pawl le Thukam Hlun ih profet pawl in remdaihnak langnak an pekmi netabik le cuvek doawknak cun thlarau lam nun ih pehtlaihawknak a neihdan pawl kan zoh ding a si.