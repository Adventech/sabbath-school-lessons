---
title:  Daihnak siangpahrang
date:   30/10/2025
---

`A hnuai ih Bible cang pawl in Pathian in a mi pawl hrang hmailam caan a ruatsakdan kha ziangtin saw a simfiang? Isa. 9:6, Isa. 11:1–5, Isa. 60:17, Hos. 2:18, Mic. 4:3.`

Tuizarh zirlai ih a hmuitin bik mi cu Thukam Hlun ih doawknak le Pathian thupek lam si khal sehla, cuvek thotho ih thupi zet Thukam Hlun ih profet pawl simcianak nganmi ca thupi zetzet pawl khal kan telh a tul: cumi cu Messiah a um ding, hmailam tikcu caan ih remdaihnak langnak hmuh mi hi a si. Messiah cu “Remnak siangpahrang” tiih kawh a si(Isai 9:6). Anih cun lalram cu daihnak thawn a uk ding ih, cutawk hmun ahcun kiosa le tuu fano tla an lengtlang ding (Isaiah 11:1-8), cutawk hmun ahcun siatsuahnak le natnak a um nawn lo ding ih (Isaiah 11:9), rem daihnak cun a uk ding(Isaiah 60:17) ih, cule tiva ih tidai vekin a luang ding a si (Isaiah 66:12).

`Siar ding: 2 Siang 6:16-23. Himi thuanthu cun Pathian in A mipawl le minung pawl hrang tumtahnak a neihmi thukzet ziangsaw in theihter?`

Elisha hmainornak ih Siria ralkap pawl tirawl peknak thuhla hi vun ruat aw. That thluh men lo in (2 Siang 6:22), an hnenah thatnak, daihnak a rak hmu ih, cumi cu Pathian in a minung pawl hrangih a duh ringring mi a si. Elisha in an doral pawl kulh thluhtu hmuh theih lo ralkap pawl ih cungnung zia a theifiang tuk timi cu lunglut za thil a si (2 Siang 6:17). Vanlam doawknak ih Pathian a cangvaihnak cun kan leitlun khal a run deng ban ve a si. Tlennak ih hmuitin mi netabik cu kumkhaw buainak asilole kumkhua ih sal dinhmun ih umnak lampang a si lo ih, kumkhaw remdaihnak a si sawn. Tharum hmangih cangvaihnak cun tharum hmannak a hringsuak (Matt. 26:52) vek ciah in, rem daihnak cun remdaihnak a tuah a si. Siria pawl thuanthu ahcun hivek ih cangan mi a um, “Siria mi pawl cu Israel ram sungah an ra kirsal dah nawn lo” ti hi a si (2 Siang 6:23, ESV).

`Jesuh zohthim tumnak thawngin rem daihnak tuahthei dan ding lamzin hi ruat aw. A tu ih nangmai bulpak nun teh kha ziangsaw a si? Ziangvek lamzin in saw, ziangvek doawk buainak tong khal awla, buainak aiih remdaihnak na tuah theidan ding?`