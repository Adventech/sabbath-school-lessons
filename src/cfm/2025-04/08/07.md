---
title:  Ruatbet ding
date:   21/11/2025
---

A tu ah Kaleb ih zumnak cu thlingthlatu pawl ih thusim diklo mi kalh zawngih thu a sim lai vek thotho kha a si. Pathian in A minung pawl in Kanaan ram an lak ding thu a rak tiam mi cu Kaleb cun a zum, cule himi ah Kaleb cun Bawipa a thlun pumhlum. Anih cu a miphun pawl thawn nelrawn ih vahtawinak pawl a tuar ih, beidonnak le sual phurrit pawl khal a tuar ve thluh, asinan a phunzai ve dah lo, asinan a unau pawl siatsuah ih an um lai ah Anih cu kilhim ih a rak um ruangah Pathian zangfahnak a cawisang. Harsatnak, tihnungza, le nelrawn ih tawihvah lai ih hremnak karlak ah le Kanaan ram an um hnu kum reizet Pathian cun a kilhim, tu ahcun thacaknak a dil nawn lo. Thlingthlatu dang pawl hmuahhmuah in a cang thei lo ding tiih an ruahmi ralneh zo mi ram khal amai hrang dingah a dil lo. Pathian ih bomnak thawng in Israel zumnak buaiter thei thilti theinak ngah zet mitum zet pawl ihsin a luat. Tihzahnak simaw, upatnak tivek cu Kaleb ih duh mi le dil mi a si lo. Raldotu upat zet paraltha cu Pathian tihzah dingih mipi pawl hnen ih zohthimding petu a hung si ih, an pupa pawl in la thei lo dingih an ruah mi ram doneh dingin thazang a cakter a si”—Ellen G. White, Patriarchs and Prophets, pp. 512, 513.

“Pathian ih zumnak a neihmi cun Kaleb cu ralthatnak a pe ih, milai tihnak ihsin a humhim ih, a diknak pawl kha ngam huai zetih ding thei dingin a bawm a si. Hivek rinsannak huham thotho hmang in vanram ih ralkap hruaitu cak zet pawl cun thinglamtah ih ralkap tha diktak pawl in neh thei lo ding vekih lang dokalh tu pawl neh dingin ralthatnak le caknak an dong thei a si”—Ellen G. White, The Advent Review and Sabbath Herald, May 30, 1912.

**Relkhawm ding thusuhnak pawl:**

`Midang pawl in an tongsuak duh lo khal ah tongsuak dingih nortu le ralthatnak huham thuhla rel aw. Kan zumnak ih ralthatnak ding hrang thlun dingmi cu ziangsaw a si? Ziangtin saw a dik tiih kan zum mi cu ningzahnak zianghman tel rei lo in kan dinpi ngam thei ding?`

`Nan thuzirnak ah na nun le na ziaza lo tuahtha theitu nan khawtlang lole nan kawhhran ihsin zumnak neitu zohthim ding hrekkhat pawl rel aw. Cumi pawl ih ziaza cu ziangmi pawl saw thlun tlak mi?`

`Media in kan nun a ciahneh dan thuhla ruat uhla, relkhawm uh. Cuvek ih thil tha lo pawl cu ziangtin saw thatnak lam ih kan lak thei ding, lole ziangtin kan hrial thei ding?`

`Hruaitu dinhmun ih a din vekin Joshua ih nun tangdordan le biakbuk thawn naiaw te ih um a duhdan pawl kha vun ruat aw. Ziangvek lamzin in saw himi zohthimnak cun a lo biak?`