---
title:  Ramri thianfelnak
date:   16/12/2025
---

Cabu hmaisabik lam ih a hnen ih relmi (Josh. 1:7, 8) tongkam ciah kha, Joshua cun sim sal in, hmailam ih Israel pawl hnatuan dingmi cu ralkap thazang lam siloin thlaram lam sawn a si timi a simfiang. Torah sungih Pathian duhdan tarlang mi thlunnak thawn an peh aw a si.

`Ziangruangah saw Joshua khan an kiangkap hnamdang pawl le Israel laicin awknak thuhla ahkhan dinhmun khohkhah zet a neih na zum? (Josh. 23:6–8, 12, 13).`

Israel ih a hmaiton dingmi harsatnak cu a tanglai mi ram pawl ih ralawknak ruangih hringhronak siloin, an rualpi awknak sawn hi a si. An ralthuam pawl cun Israel hrangah zianghman buainak a tuah lo men thei, asinan an ruahnak le an ngai thupi mi pawl cu raldoawknak ai hnakin a tihnung um sawn men thei. Joshua cun hruaitu pawl hnenah an rak ton theumi doawknak ih hmaisabik le netabik cu thlarau lam a si sawn timi thil thupi zet a sim. Curuangah Israel pawl cun an sinak hleice hi an kaihnget ringring ding a si.

Cule pathian hmin sal ding khapnak, cumi hmin ih siasam ding khapnak le anmah rian in, an hmai ih kunnak pawl hi milem biaknak an si. Hlansan nisuahnak lam ram pawl ahcun pathian hmin cun amah pathian ih umpinak le huham a rak khih hmuh a si. Nitin ten ramdang pathian hmin pawl sal ih, sumdawngnak ruangih an hmin rel mi cun an thuneihnak va theihpinak a khihhmuh ih, Israel pawl in an harsat lai caan ah cui pathian pawl ih thuneihnak hawl dingin a bawm thei a si(zohthim aw, Thut. 2:1–3, 11–13).

Kanaan ram ih a cambang laimi thawn neihawk cu Israel pawl thlarau lam thianghlimnak hlohthluhnak a si ih, a tihnung um zet. Joshua ih a forhfial bikmi cu phunhnam simaw, cithlah sawngawknak lam simaw a thianghlim lo tivek lam siloin, thlarau lam ih Israel tluksiatnak ih a hruai theitu milem biaknak hrial dingin a si sawn. Neih polhawknak ruang ih thlarau lam riahsiatnak a thleng mi cu Solomon thuhla ahkhan tahthim ding a um (1 Siang 3:1, 1 Siang 11:1–8); Thukam Thar ah zumlotu pawl thawn laicinawknak hawl lo dingin ralrinnak langngan zetin pek a si (2 Kor. 6:14), asinan rak nei aw zo pawl hnenah Paul cun zumlotu an koppi then dingin thuron a pe lo, asinan an koppi cu Bawipa hnen ah hruai lut dingih ruahsannak thawn zohthim tlak zet Khristian nun nei dingin a ko a sawn a si (1 Kor. 7:12–16).

`Joshua in tihnung zetmi thawn laicinawknak nei lo dingih ralrinnak a pek mi cun “leitlun” le Khristian pawl laicin awknak ah thusuhnak nei dingin mi a hruai men thei. Ziangtin saw kan umnak khawtlang thawn laicin awknak bangran kan hawl hmuh thei ding?`