---
title:  Ruatbet ding
date:   19/12/2025
---

Siar ding Ellen G. White, “The Last Words of Joshua,” pp. 521, 522, in Patriarchs and Prophets.

“Satan cun mi tampi pawl hnenah Pathian in a minung pawl a duhdawtnak cu a nasa tuk ih an sung ih um sualnak khal a ngaidam thluh men ding timi ruahnak thawn mi tampi a bum; Pathian cozah uknak ih hremnak khal hi a nasa tuk ih, asinan hivek hremnak cu a tuah ngaingai dah lo tiin a ti. Asinan Pathian cun thil nung pawl hmuahhmuah tlun ih lairelnak ahhin diknak le ziaza diknak in lai a rel ih, - sualman cu thihnak a si timi hi a tarlang vivo. Sual ngaidam menmennak tivek hi a um dah lo ih, hmailam khalah a um lo ding. Cuvek ih ngaidam awk ringawt men hin Pathian lairel diknak a khihhmuh lo, diknak cu Pathian cozah thumawknak bik a si. Cuvek a si ahcun leitlun dang ih um, sualnak thei lo pawl cun an theithiam zik lo. Pathian cun rinum zet in sual ih rah cu a phorhsuak ih, cuvek in ralrinnak pekmi pawl hi dik lo bangta sehla, a thutiampawl a thleng famkim thluh ding tin ziangtin saw kan fiang ngam ding? Cuvek ih thil tangkai zet vekih langmi cun diknak a hnong ding ih, tangkainak nei loin caklonak ah a fehpi ding..

“Pathian cu nunnak petu a si. A hramthok ihsin a daan hmuahhmuah cu nunnak hram an si. Asinan Pathian din hnget mi siatsuah dingin sual a runglet ih, lungawi lonak in a thlun. Sual a um sung cu thihnak le tuarnak a um ve ding. Rundamtu in sual man a phur ruangah minung cun sual ih rahsuak mi thil tha lo pawl kan hrial thei a si”—Ellen G. White, Patriarchs and Prophets, p. 522.

**Relkhawm ding thusuhnak pawl:**

`Na nun ih Pathian rinumnak na hmuh mi kha thlir kirsal aw. Ziangsaw na hmuh ngah mi?Cumi rual in na ruahmi le thlacamdan vekin thil a feh dik lo tikah ziangtin saw na um, asilole thutiam ngah na tummi cu daiziar in na rak ngah ngaingai caan ah ziangtin na um?`

`Pathian thinhengnak thuhla Bible ih zirhmi relkhawm uh. Thuthangtha ih peng pakhat vekin Pathian thinhengnak cu ziangtin saw na simfiang ding?`

`Zumlotu pawl thawn pawlkom awknak thawn pehpar aw in tuizarh zirlai ihsin ziangmi zirlai thupi sawn na khonkhawm thei mi? Ziangtin saw kan thubulhram le kan thil tuah mi ah thum aw in ramri relfelnak kan neih thei ding, cule midang hrang ih hnatuan ding le an thatnak ding ruat phah in nun kan hman thei ding?`

`Na thinlung zaten Bawipa na kopnak ihsin lo thenhrang tu harsatnak hrekkhat pawl kha ziangsaw an si?`