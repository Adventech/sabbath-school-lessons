---
title:  Joshua diktak, hmuhsaknak
date:   03/12/2025
---

Joshua thuanthu cu duhsannei hminsinank vekin kan theithiam ding a si. Joshua ih kaihhruai doawknak cu san thuanthu ih thil a thleng mi a si ih, Israel thuanthu ahcun thil thupi zet a si. Himi doawknak ih hmuitin bikmi cu Tiamcia Ram ih Israel pawl an um theinak dingah a si. Cutawk hmun ahcun daihnak thawn an covo zem awk mi ah an lungawi ding ih, Pathian daan ih kaihhruainak ah thum aw in, khawtlang thar khal an din thei ding a si.

Lehhnu ahcun Thukam Hlun cangan tu Isaiah tivek pawl cun Messiah ih hnatuan mi cu a run tarlang ih, “rocomi ramthing [a mipi pawl hnenah]” (Isaiah 49:8) zem awk ding khal a run khihhmuh, hivek ciah hi Joshua cabu sungah hman leuhleuh mi a si. Joshua ih hnatuan cu Israel pawl hnenih ram zem hi a rak si ih, curuangah Messiah cu Joshua thar a si vekin thlarau lam roco mi cu Israel thar pawl hnenah a pe a si.

`Siar ding: Hebru 3:7—4:11. Ziangtin saw Thukam Thar in Moses thar, Joshua cu Jesuh Khrih zohtertu tiih a nemhnget the?`

Thukam Thar ngantu pawl cun Joshua ih hnatuannak ah Jesuh Khrih ih hnatuannak tamzet an run tarlang. Joshua cu kum 40 sung nelrawn ih a vahvaih hnuah Kanaan ram ih a lut vek ciah in “Joshua zia nei(khihhmuhmi)” Jesuh khal nelrawn ih ni 40 sung a um hnuah a lei hnatuannak ah a lut a si (Matt 4:1–11, Luka 4:1–13), cule ni 40 sung hi leitlun nelrawn ih a um hnu ah vanlam ih hnatuannak ah a lut (Tirh 1:3, 9–11; Heb. 1:2).

Jesuh cu Jordan tiva ih tipilnak a neih hnuah (“Jordan a kannak” a si [Mat. 3:13–17, Marka 1:9–11]), thuthangtha ngantu pawl cun Mesiah thuhla le Yahweh siathlawh ih tuarnak hla ih sakmi thuhla (Mat. 3:17, Marka 1:11, Luka 3:22) pawl cu Saam 2:7 le Isaiah 42:1 ihsin an la suak a si. Cumi cun tipilnak a neihnak thawngin Jesuh cu raldotu Pathian vekin a rung tar lang – thuawihnak rinum nun hmangin – thihnak tiang thleng khal sehla – sual hnatuan pawl do in, Yahweh raldoawknak a tong ding. Thinglamtah parih A nunnak le A thihnak cun Satan dawisuahnak a suahpi ih, kan thlarau doral nehnak lamah in hruai ih, a minung pawl hnenah thlarau cawlhdamnak a pe ih, tlencia pawl hnenah roco ding a zem a si (Efesa. 4:8, Heb. 1:4, Heb. 9:15).

`Khrih in kan hrang a tuah zo mi ah “cawl” ding timi sullam cu ziangsaw a si? Cumi cu kan ai-awih in Jesuh cun Satan a neh rori a si timi ziangtin saw kan theihfiang thei ding?`