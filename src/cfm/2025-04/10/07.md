---
title:  Ruatbet ding
date:   05/12/2025
---

“Khrih ih hnatuan cu Amai tikcu lai ih minung pawl cun an theithiam thei….an pupa daan, an tongthimnak le minung ih daan tuahmi tivek pawl cun Pathian in tha zetih thu a zirh duhmi ihsin an thup hlo aw a si. Himi tongthimnak le pupa daan pawl cu biaknak dikzet ih thil tuandan ding pawl theihthiamnak lam ih harsanak petu ah a hung cang. A takram ih Khrih a rat tikah, an rak ngai thupi zetmi phenthlam ih zohtermi famkimnak ahkhan Amah cu an rak theithiam lo. Cui phemthlam zohtertu cu an hnong ih, sullam zianghman nei nawn lo cu anmai phenthlam zohtertu ah an kaihnget sawn. Pathian fapa a ra ih, asinan annih cun hminsinnak tuah dingin an rak dil. Thucah, “sual sir uh, ziangahtile vancung uknak cu a nai zo a si” tiih a simmi an pawm hlanah mangbangza tuah dingin an ngen… Rundamtu hnakin mangbangza tuah an dil sawn ruangah Khrih ih thuthangtha cu an hrangah lamzin khamtu a si. Messiah cu leitlun ram sia zet pawl ah A Lalram din ding in, le nasa zetin ralnehnak nei ih um dingin an rak ruahsan a si. Himi ruahsannak an neih ruangah Khrih cun thlaici vorh tahthimnak hmangin a let hai. Pathian ram dinhngetnak ding cu tharum thawhnak hmangin a si lo ding ih, minung thinlung ih nun kaihhruainak daan danglam dah lo ih phumnak in a si sawn ding a si.”—Ellen G. White, Christ’s Object Lessons, pp. 34, 35.

“Kawhhran cun Pathian thuawihnak dinhmun tlaitluang zet parih kumkhaw nunnak co hlang dingih ralring Joshua le Kaleb ih rinumnak kha a tul a si. Kan kawhhran pawl hi hnatuannak ah harsatnak kan tong nasa. Leitlun cu kan loram a si. Thudik eng rak hmu dah lo tu nisuahnak lam ram ih um pathian nung bia lo pawl hnakin milem biaknak ih a kaihngah mi khawpi le khawte pawl ahhin Missionary tuan an duh. Missionary thlarau diktak in hi bangtuk hnatòuan thatnak a tuahtu kawhhran pawl cu a tlansan zo ih; an thinlung pawl cu thlarau hlo kaihhruainak lamah an um nawn lo ih, Khrih hnen hruai thlen duhnak khal an nei nawn lo. Hnatuantu ngaingai kan mamawh a si. Quarter tin in tlun lam ih au aw a thang mi ‘hitawk ah raw awla—in ra bawm aw’ timi rak lettu ding zosaw an um lo maw si?”—Ellen G. White, Testimonies for the Church, vol. 4, p. 156.

**Relkhawm ding thusuhnak pawl:**

`Bible in hmuihmel zohtertu a relmi ihsin na ai-awh in Jesuh Khrih ih hnatuannak theithiam deuh dingin ziangtin saw a lo bawm?`

`Kan thlarau lam doawknak hi ziangvek lamzin in saw Kanaan ram nehnak thawn an bangawk, cule an danglamnak teh ziang a um?`

`Joshua ih rak zohtermi a netabik ih hlawhtlinnak kha ruat aw. Ziangtin saw tuarnak, harsatnak le thihnak um riai lo leitlun phenthlam cun nun ih nitin harsatnak ah ruahsannak in pek?`

`Joshua cun Khrih ih hnatuannak rak zohterin Pathian ziaza a rak langter. Nangmah ah famkim zetin Jesuh ih ziaza um thei dingih rem na tidan lamzin hrekkhat pawl cu ziangsaw an si?`