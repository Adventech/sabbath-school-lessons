---
title:  Joshua ngaingai
date:   29/11/2025
---

### Tuizarh zirlai hrang siar ding

1 Kor. 10:1–13; Mat. 2:15; Josh. 1:1–3; Tirh 3:22–26; Heb. 3:7—4:11; 2 Kor. 10:3–5.

> <p>Bible cangken</p>
> “Tu ah hi thil hmuahhmuah hi zohthim dingah an parah a rak thleng: san netnak a ra thleng cuahco mi kanmah pawl nunsim-nak ah ngan in an um (1 Korin 10:11).

Joshua cabu sungah a cangtu bik ih nun lamtluan cun amah ngaingai ai hnakin mi ropi a sizia a khihhmuh. Hivek thu bulhram pawl cu Bible ah kan hmu thluh, thimnak ah Kanaan ram cu leithar ih kan kumkhaw ruahsannak zohternak a si. Cule lei biakbuk cun a takram ih um a ropi sawn mi a khihhmuh a si: “Asinain kut ih sak lomi, biakbuk ropi deuh le famkim deuh ah Khrih cu thiltha ra thleng lai ding pawlih puithiam sang si dingin a ra, cucu hi inn a si lo tinak a si” (Hebru 9:11).

Asinan thusuhnak a hung suak: Ziangvek lamzin in saw Joshua cun hmailam caan ih a thlen famkimnak ding a khih hmuh? Ziangtin saw cuvek cabu simfiangnak cu a dik rori a si ti kan fiang thei ding? Thukam thar ih thil thleng ngaingai mi le caan netnak lam ih thil thleng mi pawl ah Joshua cabu hmandan ding lam hmuhtu Bible thu bulhram pawl cu ziangsaw an si?

Tuizarh ahcun typology(khihhmuhnak/mi) thuhla thawn pehpar aw in Bible ih simfiangnak a neih mi bulhram pawl kan zoh ding. Bible rori in typology (khihhmuhtu) thuhla a simdan le Joshua ih nun lamtluan cu Messiah ih hnatuannak a rak zohter dan le kawhhran ih a famkimzo dan hminsinnak le minung san thuanthu a famkimdan pawl kan zir ding a si