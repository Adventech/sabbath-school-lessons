---
title:  Hmuhsaknak le cumi thlen famkimnak
date:   01/12/2025
---

Bible simfiangtu pawl cun Bible ih a hmusaknak le Thukam thar ih a thlen famkimnak pawl cu an duhdan in an tuah thei lo. Bible sung hmanah Bible cangan dan pawl hmandan dingah kaihhruai awknak le thuneihnak hrekkhat a um.

Cuvek ciah in Thukam thar ahkhan mi pakhat hmuhsaknak a famkim theinak dingah thil phun thum in a rel: (1) Khirh ih nun ah (Khrih ratnak ding famkimnak), (2) kawhhran ton nun ah (Khawkhannak famkimnak), le (3) sancemnak ding caan (Khrih ratsalnak ding hrang famkimnak) tivek pawl tla an si.

Bible pumhlum ahhin hivek ih hmuhsaknak le hmuhsakmi famkimnak pawl hi kan hmu thei thluh, cumi casiar tu pawl in Bible an theihthiam theinak dingah le Pathian thu cun Jesuh, rundamnak, le netabik ruahsannak kan neihmi thuhla in zirhmi thudik pawl theithiam dingin in bawm a si.

A hnuai ih Thukam Hlun ih hmuhsaknak pawl hi zohfiang aw: Israel, Suahlannak le Biakbuk! Ziangtin saw cumi pawl cu thil pathum ih a famkim thei thluh : Khrih thuhla, kawhhran khawkhannak thuhle le Khrih ratsalnak thuhla pawl ih a famkim thei thluh:

1.	Israel
	- a) Khrih thuhla (Mat 2:15)
	- b) Khristian kawhhran thuhla (Gal 6:16)
	- c) Khrih ratsalnak thuhla (Thup 7:4-8, 14)
2.	Suahlannak
	- a) Khrihthuhla (Mat 2:19–21)
	- b) Khristian kawhhran thuhla (2 Kor. 6:17)
	- c) Khrih ratsalnak thuhla (Thup. 18:4)
3.	Biakbuk
	- a) Khrih thuhla (Johan 1:14, Johan 2:21, Mat. 26:61)
	- b) Khristian kawhhran thuhla (1 Kor. 3:16, 17; 2 Kor. 6:16)
	- c) Khrih ratsalnak thuhla (Thup. 3:12, Thup. 11:19, Thup. 21:3, Thup. 21:22)

“Bible ngantu cu Pathian pakhat lawng a si ruangah Bible sungih um pakhat le pakhat cu an pehtlai aw thluh….. Bible ih thurin hmuahhmuah cu pakhat le khat an karhzai aw ding ih, Ca thianghlim ih a zirhmi pawl cu a hleice ih an simfiangnak in a mil aw ding.”—Handbook of Seventh-day Adventist Theology, p. 65.

`A cancan ah Bible cang hrekkhat pawl ih sullam theihthiam har na si can ah ziang na tuah?`