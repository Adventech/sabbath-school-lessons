---
title:  Simcianak hrang thumawknak
date:   10/05/2025
---

### Tuizarh zirlai hrang siatr ding

Isa. 6:6–8, Semtirnak. 3:21–24, Ezek. 1:4–14, Thup. 4:1–11, mipum. 2:3–25, Isa. 14:12–14.

> <p>Bible cangken</p>
> “Zo saw ka thlah ding ih, zo saw kan hrangah a feh ding? tiin Bawipai’ aw khal ka thei. Cutikah kei in, Hinah ka um; keimah i thlah aw, ka ti” (Isaiah 6:8)

Pathian cu ziangkim sersiamtu (Thup 4:11) a sinak le a ziaza thatnak ah thum aw in leitlun thuthen dingah diknak a nei timi hmuh suah a si. Pathian ziaza dingfelnak hmuhsuahnak ihsin ziangtin, ziangruangah saw minung sual in Pathian sunlawinak an co ban lo timi kan thei thiam (Rom 3:23).

Tuizarh ahcun Bawi tohkham ih langnak kha kan zir kau deuh ding ih, Pathian thianghlim le minung an pehtlaih awkdan le Khrih raithawinak ih in tuahthat saldan le Bawi tohkham lam ih in hruaidan pawl kan ruat ding. Pathian cun bulpak in siloin a miphun zawng ih in tuahthar sal a tum, cuticun sersiammi dang pawl thawn A sunlawinak cu veikhat kan langter lehsal thei ding a si. Bible pumhlum ih kan hawl tikah Pathian ih in kawhnak sang zet, ngaidamnak, le misual tlennak pawl ah lungawinak nei thok dingin le theihthiamnak nei dingih in bawm theitu thil thupi zetzet kan hmu ngah thei a si.

Minung ih dokalhnak cu kumkhua in a cemral leh ding. Cumi tlun ah Pathian ziaza duhdawtnak, amah le mah a hnuaidornak le a pumpekawknak ziaza pawl cu minung hrangih a rak tuahmi hmaisa hnakin nasa zet in a tleu ding. Pathian in minung tluk ding hi a duh mi si lo khal sehla, thinglamtah hmangin Pathian ziaza duhdawtnak cu mangbang thlak zetin langter in a um a si.