---
title:  Ruatbet ding
date:   16/05/2025
---

Siar ding: Ellen G. White, “The Controversy Ended,” pp. 669–671, 676–678, in The Great Controversy.

Cherub ropi zet rak si dahtu Satan cun Pathian Bawi tohkham siatsuah dingin a rak um dah zo. Pathian cun mah le mah khaisang awknak ihsin sualralnak thukzet a ra suak a si timi hi leitlun mi hmuahhmuah ih an theihtheinak dingah a tlusia mi vancungmi pawl cun an dokalhnak phuang dingih siannak pek vivo an si – Satan cun minung hnenah Pathian a dokalhnak ah amai lam ih tang dingin a bum rero lai ah Khrih cun thinglamtahah a neh ih, a hlan ih vancungmi tlu sia zo pawl rak umlawknak ahkhan minung um dingin a ham. Minung cun Khrih sungah mipi vantlang hmai ih Lucifer ih thurel mi cu an dokalh. A netnak ahcun lamzin hrekkhat in Pathian ih thatnak le duhdawtnak cu Lucifer a tluk hlan ai hnakin nasa sinsin ih pholang a si. Pathian cun sual um dingin ruat dah lo khal sehla, cumi ih rahsuak mi cu kumkhua riahsiatnak a si, A netnak ahcun khuitawk hman ih kan hmuh theih lomi Pathian thatnak le duhdawtnak ih thil tuahmi pawl kan hmu ding.

Khrih cun “A tlanciami pawl cu a hun zoh tikah, amah bangnakih tuah thar theh an si ih, an Bawipa ih hmel cu an hmel ah a lang ti a hmu. A nun in a tuansuah a rah cu a hmu thlang ih, a lung a awi tuk. Cutikah mipi pung khawm hmaiah cun, “Ka zoh sal tikah a thawng sawm a thawng za, a siar ih siar cawk lo vancungmi pawl ih aw thawng ka thei, Bawi tohkham le thilnung pali le upa pawlih kimvelah an ding ih, ring zetin hla an sak ih; “Thah a tuartu Tuufa cu huham le lennak, fimnak le cahnak, hminthannak le sunlawinak le thangthatnak co tlak a si.” tiah an ti (Thuphuan 5:12) - Ellen G. White, The Great Controversy, p. 671.

**Relkhawm ding thusuhnak pawl:**

`Pathian hmaiah tlinlonak, ziaza that lonak, cangvaih diklonak, ruahnak dik lo, le diklonak ziangkim a hmaiah tarlang thluh in ding dingah vun ruat aw. Ziangsaw dikzet ih na ngah ding mi le na phutawk cu a si?Asile na beiseinak umsun ziang saw a si? Ziangahsaw, “Pathian ih dingfelnak, Jesuh Khrih rinnak zarih mi hmuahhmuah hnen le a zumtu hmuahhmuah hnenih a langmi cu” (Rome 3:22) a tu ah le thuthennak a um tikih kan tul zet caan ah kan neih a thu pit? A tawi zawngin, ziang ruangah thuthangtha kan tul?`

`Kan hmu vekin tipil petu Johan khan seraph – meisa ling le mei ko eng hnatuan a tuan. (Johan 5:35) Anih cu Khrih lam hmuhtu, Messaih a lang hmaisabik aupi tu a si. Ziangtin saw ni neta ih Pathian minung pawl in cuvek ih profet tuanvo an neih ve thei?`