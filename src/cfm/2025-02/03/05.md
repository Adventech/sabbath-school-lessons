---
title:  Isak le Rebeka
date:   16/04/2025
---

Abraham cu a upat tikah rinhmainak zianghman um lo Pathian in a hnenih tesinfa a tiamkam mi cu a ruat rero ih (Sem 15:5), a siahhlawh rintlak bik le upabik cu hna thupi zet a pe.

`Siar ding: Semtirnak 24:1-4. Ziang ruangah saw Abraham hrangah a fapa in, “Kanaan fanu pawl lak ih ta”(Sem 24:3) nupi a thit sak lo dinghi thil thupi zet a si?`

Asinan ralrinpeknak ahhin tleh lo dingmi um vekin lang khal sehla, Abraham ih buainak cu phun hnam lam siloin thlarau lam sawn a si: rammi sinak lam siloin Pathian thu lam sawn a si. Abraham cun Kanaan mi pawl ih an pathian diklo biaknak tarlang lo khal sehla, an biaknak lam thiltuah mi pawl a theifiang zet. Cumi pawl lak ihsin A fapa in nupi nei bangta sehla, olsam zetin an biaknak thil tuah mi ah a tlu ding ti a theifiang zet.

A ngaingai te cun hlansan Israel thuanthu, kum zabi tampi sung ih Khrisian kawhhran thuanthu khal hi Pathian minung pawl – Leitlun ih a thutheih pitu ding pawl in – leitlun ih zirhtirnak diklo, le biaknak thurin dik lo lamah tampi an tla lut. Himi a ngaingai ih riahsiatza tahthim ding ropi zet cu Bible ih nisarih ni Sabbath ai-awh in zumlotu pawl ih Ni biaknak ni Sunday a hung suak hi a si ko ding. Cui thil cu ninetabik ah hmuram thupi zet a takram ih run luah tu ding a si.

`Siar ding: Semtirnak 24:57-67. Hitawk thuanthu ih kan hmuhmi famkim zet hrekkhat pawl ihsin Khrih le a kawhhran thuhla ziang zirlai saw kan lak thei ding? Rebeka cu Isak thawn hmunhla zetih a thekdarh aw mi sungkua an si timi thudik ihsin kan tluksiatnak dinhmun thu hla ziangsaw zir ding um?`

Kannih cu rinhlel ding um lo khawp in sersiamtu thawn pehtlai aw(laicin aw) mi kan si. A hramthok lam ahcun Amah bangtuk ih tuah mi kan si. Sualnak ruangah a hnen ihsin thekdarh in kan um. Cu cingin kan duhhrilnak hmangin neihawknak cu nasa zetin kan tuah thei, a hrangih monu si dingin kan ngai aw thluh.

`Pathian cun Amah kan duhdawt ai hnakih nasa sawn in duhdawt (A monu). Nitin Pathian kan duhdawtnak a cak sinsin theinak dingah nitin duhhrilnak kan tuah thei mi, kan tuah dingmi cu ziangsaw a si? Cumi rual in ziangmi duhhrilnak in saw kan duhdawtnak kiamter thei vivo ding?`