---
title:  Neihawknak hmuihmel
date:   12/04/2025
---

### Tuizarh zirlai hrang siar ding

Sem. 2:23–25, Efesa. 5:29–32, Ezek. 16:4–14, Thup. 18:1–4, Sem. 24:1–4, Thup. 19:1–9.

> <p>Bible cangken</p>
> “ Cun anih in ka hnenah, Ngan aw, Tuufano ih nupi thit zanriah einak ah sawm a simi pawl cu hualvantha an si, i ti. Cun anih in ka hnenah, Hi thu pawl hi Pathian ih simmi thudik an si, i ti.’ “ (Thuphuan 19:9, NKJV).

Bible hi Pathian in a minung pawl a duhdawtnak le rundamnak huham nasa zet tarlangnak duhdawtnak thuanthu hlir ih khat mi a si. Laicinawknak hnget zet a si mi neihawknak hi Pathian ih duhdan vekin kan nun ah um dingih kan rak sian ahcun a thuk zetmi in duhdawtnak, Amah thawn laicin awknak kan neihnak le kanmah tlen dingih a fehsuaknak thuhla kan zir theinak ding tlawnginn a si.

Tuisan ih duhdawtnak le neihawknak ih an ruahdan pawl cun thitumnak ih thuthiam hmangin Pathian ih in zirhmi thupi zetih kan retnak pawl a siatsuah thluh a si. Sualnak ih khat minung in neihawknak hi a thalo zawngin pialter khal sehla (thildang khalah), neihawknak cu thudik tarlangnak huham neizet lamzin a si thei lai thotho ih, profet simcianak thudik khal a si thei. Lungawinak lawng in pe lo ih, neihawknak cu kanmai thuhla le Pathian thawn kan laicin awknak thuhla thukzet ih zirnak ding tlawnginn a si ding a si.

Tuizarh ah Pathian kamsuak thu in neihawknak thuhla a relsuak dan dangdang, a tha le tha lo kan hliakhlai ding. Cule Pathian in minung an tluk lai caan hmanih laicinawknak tha a neihdan theithiam dingin himi tahthimnak ihsin zirlai kan zir thei ding a si. Cule A duhdawtnak thuhla ih thudik hrekkhat pawl kan zir thei ding, cumi cun caan neta ih thil thleng dingmi pawl theihthiam deuh dingin in bawm thei ding a si.