---
title:  Ruatbet ding
date:   18/04/2025
---

Siar ding, Johan 2:1–11, Mathai 22:1–14, 2 Korin 11:1–5, le Mathai 25:1–13.

Simcianak na theihfiang theinak ding ih a lo bawmtheitu Bible cang tamzet a um timi na hmuh suak tikah, cumi cu va hmang ciamco dingin thlemnak tla a si thei. Kum zabi hmuahhmuah ahkhan Khristian hrekkhat pawl cun Bible sungih thuanthu an hmuhmi hminsinnak le hmulhmel tivek pawl cu an ngai thupi zet ih, cuticun san thuanthu ih thil thlengmi pawl cu phuahcop vek men ah an ngai. Cathianghlim hmuntin deuhthaw ah sullam nei thil hmuh ding tampi a um, Pathian cun minung ngaingai an telnak thil thleng ngaingai pawl a nei ih, cumi cu kawhhran thawn hmailam tikcu caan ih pawlawknak neihnak dingah a hmang a si timi kan hmin sin ringring ding a si.

Thimnak ah Kana ih mopuai cun simcianak ih hmanmi neihawknak hminsinnak ah theihnak a pe men thei. Asinan neihawknak kha a ngaingai ih thleng mi a si. “Khrih ih kamsuak thu cun puai ah eiding khawpkham a pe. Cuticun minung that lonak hlonhlo dingin le nunnak thar nei ih dinthar sal dingin a duhdawtnak in khawpkham in a cawm hai a si”—Ellen G. White, The Desire of Ages, p. 149.

Asilole hitin amah in angan: “Bawipa Pathian cun a thuthup cu a siahhlawh profet pawl hnenah phuang loin ziang hman a tuah lo ding” cule “ Thuthup cu Kan Bawipa Pathian ta a si,’ ‘cui phuansuahmi thu pawl cu kumkhua in kanmah le kan faate pawl ih ta an si’ Amos 3:7; Daanpeksalnak 29:29. Hivek pawl hi Pathian cun kan hnenah in pe zo, cule a thlawsuahnak cu nasa zetih thlacamnak thawn cathianghlim simcianak a zirtu pawl upatnak ah a tel ding”—The Desire of Ages, p. 234.

**Relkhawm ding thusuhnak pawl:**

`Siar aw. Johan 2:1-11. Thuthangtha Johan cabu ahhin Khirh in hmai lam caan ih a hnatuan dingmi khih hmuhtu tampi a um, simfiangtu pawl cun Johan in a casiartu pawl cu Thinglamtah lam a panpi a si timi an theithiam. Himi thuanthu sung ih Khrih ziaza le hmailam caan ih ukawknak a tarlangmi cu khuitawk ahsaw na hmuh? Rundam khawkhannak thuhla asilole netabik ih Pathian fapa hnen ih tiamkam mi neihawknak puai thuhla in ziangsaw in zirh?`

`Fala thianghlim 10 tahthimnak cu theihlar zetmi a si ih, Bible zirtu tlawngta pawl ih duh zetmi a si. Hi a thupi zetmi thuanthu in ninetabik ih thil a thleng dingmi thuhla ziangsaw in sim? Mopa a tlainak khan ziangmi thupitnak saw a neih? Himi tahthimnak in bulpak tin ih Khrih kan pehzomnak le Khrih in kawhhran a pehzomnak thuhla ziang zirlai saw a zirh?`

`Zumnak lenglam ihsin Khristian ih a runglut mi biaknak diklo thuhla vun ruat aw. Bible Sabbath kalh ih a ummi Sunday lo ah ziangvek zumnak dik lo saw rung lut? Ziangtin an ra lut, cule anmah lak ihsin kan kilhim awknak lawng siloin midang pawl in thil ngaingai an hmuh theinak dingah ziangsaw kan tuah thei mi um? Ziangvek lamzin in saw zumnak ih a rung lut mi a dik lomi zumnak cu mipi in an hmuh theinak dingih bomnak ah vancungmi pathum thucah in tuah dingih a tumtah mi?`