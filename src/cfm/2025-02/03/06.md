---
title:  Hlawhhlang cu thuthen sak a si
date:   17/04/2025
---

`Siar ding: Thuphuan 19:1-9. Thil pahnih cu a rual in lom an si: Hlawhhlang nu ih cemnetnak le Khih cu a monu thawn neihawknak a si. Ziangtin saw thilthleng mi pahnih in a rual in Pathian ziaza dingfel le duhdawtnak tarlangnak ngaingai a si theih?`

Rinum lonak cun a nasa zetmi tuarnak a run keng tel. Tawhawknak cu Nauhak pawl le midang pawl nun ah a luang darh theu. Thildik lo tuahtu nupa thinsau zet khal in a netnak ahcun kirsalnak ding tikcu caan a um nawn lo timi an hmu suak men thei, cumi caan liamzo ih neihawknak cu tlensal a theih nawn lo. Sualsirnak um nawn lo ding khawp ih thinlung hngetkhoh zet a umnak hmun ih kan leitlun a thlen tikah, thuanthu um peh vivo dingin le sualnak ih tuarnak neh thei lomi um vivo dingin siannak zianghman a um lo. Hlohnak ruangah thinlung kekkuainak um khal sehla, sual ruangih hi leitlun hnuai ih natnak neitu pawl cun a netnak ahcun a tawp zo tin an lawm ding – cule leitlun cu Pathian in a hramthok ih a din vekin tuahthar sal a si ding. Himi ahcun Pathian hnen ihsin tlan theinak a um nawn lo ding, ziangahtile lamzin harsa kan zir ngah zo, Pathian thawn kan thenawknak ihsin siatsuahnak a ra um a si timi thu ah Pathian cu a dik a si timi kan thei ngah zo.

`Siar ding: Thuphuan 21:1-4. Hitawk ah neihawknak cu ziangvek saw a si, ziangahsaw cumi cu thutiam le ruahsannak hlir ih a khatnak san? Himi bungcang ih a tarlang mi ruahsannak thuhla ih rintlak kan sinak cu ziang saw?`

“Neihawknak, nunnak hrangih pumkhat awknak hi Khrih le A kawhhran karlak pumkhat awknak hminsinnak a si. Khrih in kawhhran ih a langter mi thlarau cu nupa duhdawt aw ton ding thlarau cu a si”—Ellen G. White, Testimonies for the Church, vol. 7, p. 46.

Khrih cu minung in an hnong ih, Amai ta cu pathian dang pawl hnen ih an peknak cun ruahban lo tiangin tuarnatnak a thlen a si. Cumi cingin kan hrang a pe aw ih, kan rinumlonak le uiretnak hrangah amah ah a pe aw ih, Cuticun kan sualsir in, kan sual kan tlansan ahcun kumkhaw nunnak thutiam kan nei a si.

`Siar ding: 1 Piter 1:18, 19. Thuphuan 21:1-4 ih a ummi caan netnak lam ih rintlaknak in petu cu himi bungcang in ziangsaw in sim?`