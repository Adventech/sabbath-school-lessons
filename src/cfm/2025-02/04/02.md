---
title:  Nimrod le Nineveh
date:   20/04/2025
---

Eden hmuan cu minung cengnak ding inn ih tuah mi a si. Sual a luh tikah Pathian cun minung cu Eden hmuan le nunnak thing ihsin thendarh ter lo cu duh hril ding dang a nei lo.

Eden hmuan lenglam ahcun, minung pawl cu nungdam ih an um peh vivo theinak ding ruat in nasa zetih hna an tuan a tul. Nun cu a har deuhdeuh; tuarnatnak le thlanhri tla ih kan nun a tul (Semtirnak 3:16-19). Kan nu le pa hmaisa khan Siangpahrang dik cun Eden hmuan sungih lutsalnak lamzin a tuah ding timi an zum zet. Sual ih leitlun a tluk pek ahkhan Pathian in tlennak a pek mi cu rinum zetin Eden hmuan hmaiah raithawinak an ra nei theu.

“Eden hmuan cu minung sual ih a tluk hnu rei zet leilung ahhin a um lai… hitawk hmun ahhin Adam le a fapa pawl cu Pathian bia dingin an ra theu. Eden ihsin dawisuaktu daan an buar mi cu thlun dingin thu tiamkamnak thar an nei. Thatlonak leitlun ah a darh ih, minung ih sualnak cu tilit ih siatsuah a tul ruangah Eden hmuan cu A tuahtu kut cun leilung ihsin a la suak. Asinan netabik ih ‘leithar le vanthar’ (Thuphuan 21:1) tuahthar sal a si tikah a hramthok ih a ummi hnakih duhnung le sunglawi sawn in tuah a si ding”—Ellen G. White, Patriarchs and Prophets, p. 62.

Asinan buainak kan hmuhthar mi ah midang pawl cun minung ih tuah mi “relfel”-nak ah hna an tuan. Ramthen khawpi um thoknak kan hmu, nun hi nuam deuh ih siamrem an tum, Eden hmuan ih kan hlohmi ngahsal dingin an tum tla a si men thei.

`Siar ding: Semtirnak 10:1-12. Himi hi Bible pumhlun ih hmuh theih mi ramkhelh thuhla ziangmaw tizat a run relnak a si. Cumi ahcun Nineveh le Babilon khal an tel ve. A lehhnu ah hi khawpi pawl tuanvo thuhla theihnak pek in kan um, himi bungcang ihsin ziangmi saw kan va hliakhlai thei ding?`

Mi hrekkhat pawl cun Nimrod thuhla an siar ih, pathian dang biatu thuanthu phuahcop pawl nehtu mi raltha vek in anih cu mi ngamhuai zet a si tin thunet an khar. Asinan Bible in anih cu, “ Leitlun ah micak pakhat a si” tiin le “Bawipai hmaiah micak sakap pa” tiih a timi hi tihzahnak le lomnak lam a si lo. Nimrod cu amah ten a zum awknak ah mi ropi zet a si, cule Pathian dokalhnak lam ah Bawipai “hmai ah” a ding a si. Hitawk bungcang ih kan hmuh mi cu Pathian dokalhnak a karh vivo mi hi a si, cui dokalhnak cu a netnak ah dokalhnak pawl hmuahhmuah kumkhua ih a hloral thluh hlan sung cu a um ringring ding.

`Ziangahsaw Pathian dokalhnak hi kan theihnak ai hnakin a rapthlak sawn? Ziangtin saw himi minung mizia dokalh in kan kilhim awk thei ding?`