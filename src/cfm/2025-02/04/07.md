---
title:  Ruatbet ding
date:   25/04/2025
---

Isaiah 44:24-45:13.

“A tantirah cun theih tham lo te’n, a thupten a tuan thok ih, nehhnuah cun a hung cak tikah, mi thinlung tla a thunun thei hnenah cun mi hmuahhmuah theihin,mi a bumnak hna le Pathian relsiatnak hna cu a tuan vivo ding ih, theihtham loten khawse bia pawl tuah dan cu Khristian Kohhranah a lutter ding a si. Ramhuai bia pawl kutah Khristian pawlin tiduhdahnak an tuar nasat tuk ruangah, Khristian fehsual le ramhuai bia pawl thawn pumkhatawknak cu ziangmaw sung cu a hung dai. Hmansehla, tiduhdahnak a hung tawp ih, Khristian sakhua cun rorelnak inn pi pawl le siangpahrang inn tiang a thleng theh thlang. Bawi Jesuh le a dungthlun pawlih tangdawrnak thinlung cu hlawn tahratin, Kohhran cun khawse bia puithiam pawl le ram uktu pawl ih thinlung porh awknak le ropi nak cu a rak nei thlang a si. Pathian daan aiah minung ruah dan le pipu thurosiah kha ret thupiin an hmang sawn a si. Kum A.D 300 hrawngih Siangpahrang Constantine-in Khristian sakhua ih a hung cannak khan mi pawl cu a tilungawi nasa ih, leilung thil cu dingnak puanih tuamaw in Kohhranah cun a ra lut a si. Tu ahcun khawlonak hnatuan cu cak zetin a feh thlang a si. Ramhuai biaknak cu neh veldn a lang, asinan nehnak a rak co sawn. A thlarau cun Kohhran cu a thunun thlang. A thurin pawl, a ti dan le a puithiam pawl cu Bawi Khrih dungthlun tu pawl rin dan le biak dan sungah telh a si.”—Ellen G. White, The Great Controversy, pp. 49, 50.

Nili ni (Wednesday) zirlai a netnak lam ih thusuhnak thawn mil aw zet in, a hleice in hitawk ih kan um rei poh le leitlun ih ropinak, huham, sunlawinak le thlemnak hrangah “ Khrih le a dungthluntu hnuaidornak” cu hlonhlo in, tihnung um ah kan um thluh si lo sawm? Kan um lo kan ti ahcun mah le mah bumawknak a si.

**Relkhawm ding thusuhnak pawl:**

`Pathian in a mi pawl Babilon sal ih a um ter kha tikcu caan harsa zet a si. Abraham cu leitlun hrangih tleunak a si vekin thukam tuah dingah Khaldea ihsin kawhsuak a si. Tu ahcun thir cikcin thawn hruai an si. Sal an tang lai ah, rinum zet in rak um bangta sehla ziang tin an um ding timi Pathian in a hmuh. Nebuchadnezzar, Pathian dokalhtu lubik cu Khrih hnenah a ra (Daniel 4). An saltannak a netnak ah Pathian cun Khrih nun zohtertu vekin Persian siangpahrang a run hmang, Babilon ihsin a mi pawl a suah ih, tiamcia ram ah a kirter. Sairas hi Israel thlah a si lo, asinan Pathian minung pawl Jerusalem ih a kirter sal tikah Pathian cun leitlun ah rundam khawkhannak phuangtu dingah a hril. Pathian in a hmuitin mi a theh suak theinak dingih Israel lenglam mipi pawl a hmang rero timi thudik ihsin Pathian in minung a hmuhdan ziangsaw kan zir thei ding?`

`Babilon ah kan um lo men thei, asinan kan sungah ziang hmuah Babilon a rak um ding? Himi buainak hi ziangtin saw kan theifiang thei ding, ziangtin ka thleng danglam thei ding?`