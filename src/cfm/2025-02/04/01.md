---
title:  "Miphun: Then 1"
date:   19/04/2025
---

### Tuizarh zirlai hrang siar ding

Sem. 10:1–12, Sem. 12:1–9, 1 Sam. 8:4–18, Matt. 20:25–28, Thup. 18:1–4.

> <p>Bible cangken</p>
> “Cun mi zatein miphun kip, le tong kip in amah an rian theinak dingah uknak, le sunlawinak, le lalram cu a hnenah pek in a um: a uknak cu a hloral dah lo dingmi kumkhua uknak a si ih, a lalram cu thiatbal a si dah lo dingmi lalram a si’ “ (Daniel 7:14).

Thupuan cabu cun kan leitlun tlusia zo hrangih a relfel dan pawl in hmuh. Bung netabik ahkhan nunnak thing ngah theinak lamzin cu tuahthat in a um ih, camsiatnak cu hlip in a um ih, Pathian hmaiah kan tulut leh sal. Thuphuan cabu cu lamzin hrekkhat ahcun Semtirnak cabu vek a si. Curuangah Semtirnak cabu cu leitlun buainak a hung um sohdan pawl theihthiamnak ding ih a thupi zetmi tawhfawng a si ringring lai.

Daniel le Thuphuan cabu ih buainak a ummi pakhat cu Leitlun ram uknak hi a si. Minung in Pathian ta diktak a si mi leitlun thunun an tumnak hi a si. Pathian cun sualnak le dokalhnak pawl a cemter dingih, a netnak ahcun dingfelnak thawn a uk ding.

Himi tikcu tiang hruaitu ahhin kum thawng tampi minung pawl in anmahten ukawknak an neihnak pawl khal a tel thluh a si. Ziang hna hman an tuan lo; duhthu sam sangzet relsuaktu pawl khal an duhthusam ahcun hlawhtling loin an tlu theu. Cuvek in kum thawng tampi sungih minung pawl ih riahsiat thlak san thuanthu cu himi kaihhruai awknak ih hlawhsamnak pawl cun kan parih thil rapthlak zetzet an run thlenpi ti lo cu zianghman a si lo. Netabik ih Pathian in, “Kumkhua Lalram” a din hlan sung cu tuarnak a nasa vivo lai hrih ding.