---
title:  Zentel hnenih Eng
date:   24/04/2025
---

Pathian in Israel hnam a dinnak ih a tumtah mi bik cu leitlun hi thiamlo coter dingah siloin rundam dingah a si. Mi pakhat, dingfelnak ziaza ummi thawn kan tongawk tikah mi tamsawn cun thiamlo coter mi si awm takin kan theithiam aw; Curuangah Israel an um hi an kiangkap miphun pawl ih sualnak le duhamnak langter dingih hnatuan an si. Pathian thawn rualrem zetih a nungtu zumtu pawl cun Pathian ziaza dingfelnak an langter, cumi cun zumnak ah a hruai. A thabik cu, “Pathian thupek thluntu” (Thup 14:12)pawl cun A ziaza an tarlang a si.

Ziangkhal sehla, Israel fate pawl cun an tuah ding vekin cangvai in, tuan dingih sim an si vekin tuahsuak bangta sehla daihnak thawn hnamdang pawl cu an hnenah an ra ding ih, an thuhla le an Pathian theih ringring an duh ding a si. Van siat thlak zetin Babilon sal tannak in a tarlang vekin cuvek hnamdang pawl cu doawknak nei dingin an ra sawn a si.

Pathian ziaza tarlang tu bik cu Jesuh a si – Amah lawng hi famkim zetih tarlang thei minung umsun a si. Asinan A famkimnak zohthim ding in thinlung ah zumnak thlentu cu sawmnak hi a si(zoh aw, Johan 3:16–21).

Israel hnam dinnak hrang tumtahnak netabik cu Pathian in kawhhran a dinnak ih a tumtahnak vek ciah kha a si: misual pawl Khrih hnen lam ih hruai dingah A mi pawl hman a duh zet. Vancungmi pathum thucah, A kawhhran ihsin phuangsuah mi cu hrilmi minung malte hnen lawngah siloin, “hnamtin, tongtin, mikip” (Thup 14:6) hnenah a si. Thuphuan 18:1 ahcun Khrih a ratsal hlanah leilung hmuahhmuah cu Pathian sunlawinak thawn a eng thluh leh ding timi a rel.

**A hnuai ih cangan mi pawl in hi leitlun ah Pathian in a minung pawl hrang tumtah a neihmi thuhla ziangsaw in zirh? Himi pawl hi kan nun ah ziangtin kan hmang thei ding?**

`Mipum. 14:17–21`

`Isa. 42:6, Isa. 49:6, Isa. 60:3`

`Thup. 18:1–4`

`Thuphuan 18:1-4 kha siarsal aw, “Ka minung” hrang kawhnak; Cumi cu Pathian minung, Babilon ihsin rasuak ding pawl an si. Ziangthil saw thleng ding? Phundang ih kan sim ding asile Babilon sungih um lo kawhhran, kannih in ziangtin saw Babilon sungih um lai pawl ko suak dingih in hman thei ding?`