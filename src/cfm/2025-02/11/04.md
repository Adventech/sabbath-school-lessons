---
title:  Boaz, Tlentu vekin
date:   10/06/2025
---

Boaz cun Ruth hi a duhdawt zetih, nupi ih neih a duh, asinan donkham tu thupi zet a um: nunau le leiram parih thu neihnak neitu laicin nai zet pakhat a um ve. Boaz cu Khrih khihhmuhnak ih kan ruat ahcun himi dinhmun cun doawknak ropi ih a um mi buainak a run tarlang men thei. Khrih cun in duhdawt, asinan amai ta ih a ham ve tu “laicin nai zet” pakhat a um: Setan a si.

`A hnuai ih Bible pawl ahhin Setan in minung hi amai ta ih a ham thu ziangsaw a tarlang? (Job 1:6–11; Matt. 4:8, 9; Juda 1:9; Luka 22:31).`

Van lairel tonkhawm awknak ih Setan a va lang tikah Pathian hnenah “ ‘leitlun ih a vahtawih” (Job 1:7) rero thu a sim, cule Pathian in mi dingfel Job a theih le theih lo a sut tikah Setan cun Job cu amai ta lakih pakhat vekin a ham ih, Job ih thinlung cu Pathian ta a si ngaingai lo timi thurawn a pe. A parih na that ruangah a lo thlun men a si. A parih na thatnak cawlhsan awla, Job ih rinumnak thinlung neitu ngaingai cu na hmu ding tin a ti.

Juda cabu ahkhan Israel ih thuanthu theihlar zet mi tawifel zetih a um thu kan hmu: Pathian in Moses a phum thluh hnuah (Daan 34:6), a thoter sal. A famkim zet cun kan thei lo, asinan a catlang tluan ahkhan Moses ruak thu ah thukam elawknak a um thu a rel, Setan cun amai ta vekin a ham thu a um.

“A hmaisabiknak ding hrang Khrih cun mithi cu nunnak a pe ding. Nunnak siangpahrang fapa a si vekin thlaan umnak lam cu a pan, Satan cun A thuneihnak ropi zet cu a tih tuk. A vancungmi pawl thawn Setan cun amai ta ih a hammi ramri an run tibuai cu nasa zetin a rak el. Pathian siahhlawh cu a tlawngtla mi a si ruangah a uang aw zet. Moses cun Pathian daan a thlun thei lo ih, Jehovah in ropitnak a co dingmi cu amai sunlawinak ah a hmang – Setan van ihsin dawisuahnak sual vek thotho kha a tuah ve ih- cumi daan buarnak ruangah a thuneihnak hnuaiah a um a si timi a phuang.”—Ellen G. White, Patriarchs and Prophets, p. 478. A fiang zet, Khrih cun Setan ih neitu hamnak cu a hnongsak ih, Moses a kai tho (Matt 17:3)

Ruth 4:1-12 ah Boaz cu Bethlehem kulh lam ah khual a tlawng- cui khua ahcun Khrih cu kan leitlun ahhin kan laicin naibik vekin a rung lut. Upa pawl an um khawm ih, a netnak ahcun kedam (neitu sinak hminsinnak) an thlangaw a si.

Khaw pakhat ih kulh sangka cu thubuai ummi thutluknak hmun a si: Himi cu thuthennak rak zohternak a si. Himi cun Daniel 7:13, 14, 22, 26, 27 ih ummi thuthennak a rak khihhmuh. Thuthennak hmuihmel hi kan hloh ding a si lo: Thuthennak cu “mi thianghlim pawl ih zawn ruatnak” ih ummi a si, asinan Boaz in a nupi man a pek vek ciah in Khrih in kan hrangih a man peknak thawn lawngin a um thei a si.