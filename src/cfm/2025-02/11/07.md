---
title:  Ruatbet ding
date:   13/06/2025
---

Siar ding: Ellen G. White, “The First King of Israel,” pp. 605, 606, in Patriarchs and Prophets.

“Satan cun mi tamsawn ih tuahkel le pupa daan pawm duh loih a hnongtu mi malte pawl dokalh in a thinhengnak a langter ding. Pathian minung pawl dokalh dingin hminthatnak le sinnak nei pawl cun daan neilo le mi borhbah pawl lamah an tang ding. Sum le pai, fimnak le thiamnak tivek pawl cun hmuhsuamnak khuhnak ah an pehzom aw ding. Hremthatnak duh zettu hruaitu, ram khelh relthiam zet le kawhhran member pawl cun Pathian ih rinum pawl an an zuarthlai ding. Pathian fale pawl ih zumnak siatsuah dingin hmuhsuamnak, hringhronak, an thu le hla hmangin puarthau zetin an cangvai ding. Thinheng zetih ngennak le dik lo zetih phiar ruk awknak pawl an tuah dingih mipi an forh ding. Bible Sabbath thianghlim zetih hmangtu pawl ih tleunak, “Cathianghlim cun a ti” vun ti ding an neih ve lo ding ruangah mi rinum pawl ukbetnak ding daan cu an tuah ding. Daan tuahtu pawl cun hminthan le thehlar awk an duh tuk ruangah Sunday ulh tengteng ding timi daan tuah duh tu pawl an pawmpi ding. Pathian tihzah tu pawl cun Thukham 10 lakih pakhat buartu pawl ih daan pekmi an thlun lo ding. Himi thupek hi, diknak le dik lonak karlak ih elawknak le hringhro awknak a feh so vivo mi hi a netnak, doawknak ding hmun cu a si ding. Himi cu thil fiang zet a si ih, zumhmang thu menmen a si lo. Tuini ahhin, Esther le Mordekai tei um lai ih Pathian in a rak tuah vekin, a thutak le a mipawl ih dikzia a run tarlang leh ding a si.”—Ellen G. White, Prophets and Kings, pp. 605, 606.

**Relkhawm ding thusuhnak pawl:**

`Pathian in a minung pawl harsatnak pahtlang ding a siannak san hi ziangruangah a si tin na ruat?A siannak ih hmuitin mi ziangsaw a si ding?`

`Khrih ih rinumnak ruangah harsatnak a ra thleng dingmi ah zumtu pakhat cun amahten ziangtin a timlam aw thei ding? Khuitawk ahsaw harsatnak a um laifang ah ruahsannak na hmuh thei ding?`

`Ziangruangah saw thuthangtha a pe suak tu lam hnakin simcianak harsa zet ih kan um ringring theu tin na ruat?`

`Na rualpi pakhat cu Thuphuan cabu a siar thluh hnuah na hnenah a ra ih, a “tihnung um” ih theih thu a lo sim. Thinlung daihnak a hmuh ih, cui thu a theihthiam theinak dingih na bomnak dingah ziangsaw na hman ding?`

`Mi hrekkhat cun “Pathian in in duh, asilole in duhdawt timi ka fiang lo. Ka tuah mi na theih ahcun ziangruangah timi na thei fiang zet ding” a rung lo ti. Ziangtin saw na let ding? Na simfiangnak dingah Ruth le Esther thuanthu in ziangsaw a lo sim?`