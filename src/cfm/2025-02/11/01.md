---
title:  Ruth le Esther
date:   07/06/2025
---

### Tuizarh zirlai hrang siar ding

Ruth 1:1–5; Ruth 2:5–20; Job 1:6–11; Matt. 4:8, 9; Esther 3:1–14; Thup. 12:14–17.

> <p>Bible cangken</p>
> “Cun hiti hi a si, siangpahrang in tualih ding siangpahrang bawinu Esther cu a hei hmuh tikah a mithmuh ah Esther induhsaknak a co: cule siangpahrang in a kut ih sui kianghrol cu Esther lamah a thlir. Cuticun Esther in a hei naih ih a kianghrol zim cu a tham.” (Esther 5:2).

Tuizarh ahcun caan neta lam ih thil a cang mi rak zohter tu thuanthu pawl kan zoh ding. Hringnun ih thil a thleng ngaingai mi pawl hmangin Pathian cun amai thlirdan vekin thil hmu thiam ve dingin in bawm ih, a ra thleng leh ding simcianak pawl simfiang dan ding kan theihthiam theinak dingah in bawm ih, cumi cu kan zumnak cakter dingah in bawm dingih pek mi an si.

Kan ruahnak cu mi thupi zet nunau pahnih, an thuanthu in san tinkim ih minung thinlung a luahkhat tui’ lam ah a her: Ruth le Esther an si. Pakhat cu amah tlentu Boaz a hmuh hnu ih ruahsannak hmu ngah tu nuhmei nu a si. Anneih awknak cu Khristian hrang ahcun duhdawtnak thuanthu duhnung um zet a si. Ziangahtile cumi cun Khrih ih in duhdawtnak a zohter ruangah a si. A dang nunau pakhat tu cu ramdang ih um nunau tleirawl te a si. Anih cu A miphun pawl siatsuah thluh dingih phiarnak a theih tikah anmah runsuak dingin amahten a va pumpe aw tu a si.

Simcianak ahhin nunau cu Pathian kawhhran hrang duhsannei hminsinnak huham nasa zet a si ih, Pathian in a minung a ngaihsakdan eng nasa zet a pesuak a si. Hi nunau pahnih, an nun cu Pathian kamsuak thu ih a thi thei lomi vek ih Bible ih a rel mi cu kan vun zoh ding, an ton nun ihsin zirlai kan lak thei mi kan hawl ding a si.