---
title:  Ruatbet ding
date:   11/04/2025
---

Siar ding, Ellen G. White, “The Revelation,” pp. 578–581 in The Acts of the Apostles.

Leitlun biaknak tamzet cun khawruahnak men hi an buaipi zet. A nasa zet mi danglamnak cun Khristian biaknak pawl ih khawruahnak cu thil a thlengmi tuanthu ah a nemhngetnak khoh zet a um. Bible cu san tuanthu hmangin Pathian in minung a pehparnak thuanthu a si. Cuvek ih pehtlaih awknak cu kum thawng tamzet zirnak ihsin Pathian ziaza thuhla kan zir ngah tam deuhdeuh a si.

Asinan khuimaw caan ahcun Khristian pawl cun theih cia theih rero an ning ih an puantam zet. Khuimaw caan ahcun simcianak thuhla dangdang khal langngan in phuang a si, cuvek cu kan thei thluh zo tiah kan ruat ih, a thar zianghman kan zir duh lo.

A ngaingai te cun kan thucah cu a danglam lo ih, a milaw thluh, asinan cumi cu olsam zet le thlengawk theih dah riai lomi thil a si tinak lam a si cuang lo. Cumi linglet in: Cemnet ti nei lo Pathian lunglut thuhla kan hnen ihsin na zir rero lai ah na thu zirmi thupi netnak na thleng thei dah lo ding timi na hmu aw suak hngal ding.

Ellen G White in Thuphuan cabu ngan a sinak san a relnak pakhat cu caan tamzet hrangih Khristian kawhhran thucahnak a si tiah a ti: “Hnatuantu (a tikcu lai) tleirawl pakhat cu – thudik hlir a rel nolhsal rero ruangah a cau zet. Thil thar le danglam zet an duhnak ahcun thurin lamzin thar sersuah an tum.”—The Acts of the Apostles, p. 580. Cuvek in cabu in hmailam thuhla a rel men lo ih, a liamcia thuhla khal a rel tel, Kan zumnak tuanthu ih kan phumawk hnget a tul, cuticun a hramthoknak hawl duh ciamconak sual ah in hruailut thei lo ding a si.

**Relkhawm ding thusuhnak pawl:**

`Cathianghlim cun thuthar le theihthiamnak thar pe suak lo in a um dah lo. Ziangtin saw thuthar zirduhnak le kanmah ah thudik pek ih kan um zonak pawl an thlauawk dan?`

`Simcianak simfiangnak thar ahhin Kawhhran in ziangtin a let ding? Zir ding tampi a um lai timi thei lo khal sehla, ziangtin saw eng(tleunak) cu a thupi maw, lole thiltha lo, lole thildik lo tivek hi ziangtin kan thencat thei ding?`

`Leitlun ralpi veihnihnak ah Pacific ih lawng mawngtu pakhat cu thizik te ih a um laiah sivai lam thiam cu ring zetin a ko ih, “Kei cu hngaktah ka si. Ka thih tikah, zosaw in cing ringring lai ding” tiah a ti. Cule sivai lam thiam cun, “Keimah in ka lo cing ringring ding” tiah a rak let. Sivai lam thiam zetih a tongmi cu ziangvek a va si hmanah anihkhal a thi ve dingih, lawng mawngtu hngaktah a theih ringringnak khal a thi ve ding. Thihnak cun a netabik ih thurel ding a neih ahcun a tu ih thuanthu a ummi in nun ih sullam neihlo zia le a hlawk lo zia theihtiam dingin ziangtin saw in bawm?`