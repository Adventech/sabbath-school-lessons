---
title:  Semtirnak lungphum
date:   05/04/2025
---

### Tuizarh zirlai hrang siar ding

Isa. 40:7, 8; Sem. 22:1–13; Johan 3:16; Thup. 5:5–10; 1 Kor. 15:15–19; Thup. 12:1–9.

> <p>Bible cangken</p>
> “A thaisun ah Johan in Jesuh a hnenih a rat lai kha a hmuh tikah, Zohhnik uh, leitlun sualnak la hlotu Pathian ih Tuufano khi” tiah a ti (Johan 1:29).

Tulai san ih Bible simcianak simfiangnak, Thuphuan cabu tivek ih buainak tumzet pakhat cu Thuphuan timi hmin sullam ngaingai an theihfiang lo ruangah a si. Cangantu cun thukam hlun thuhla la tahrat in a siartu pawl ih theihthiam theidan dingin a ngan. Thuphuan cabu ih na zir hleice mi bungcang cu Bible pumhlum ih na hawl ding hi thil thupi zet a si. Bible bungcang dang hnakin a cabu theihthiam theinak ding lamzin ong tu thupi bulhram khal a um thotho. Himi cu Semtirnak cabu ahkhan a fiang zet. Cumi ahcun kan leitlun hi sual buainak ih a tumsuk dan lamzin a tarlang. Thuphuan cabu ih a tarlangmi ziangkim deuhthaw in – ziangtin simaw – Bible bung hram thoknak ahhin a um thluh.

Tuizarh ah Thuphuan cabu sungih thupi zet tampi lak ihsin malte kan zir ding. Tampi a um, curuangah zirlai zirtu pawl in a cabu sungih thuhla tamzet an hmuh theinak dingah Thuphuan cabu phen ih hlansan lungphum thupi zetzet theihthiamnak zohtertu malte kan hril ding. Cumi cu minung sinak, Pathian sinak le kan leitlun ih doawknak le kanmai nun rori ih zirlai thupi zetzet pawl an si.