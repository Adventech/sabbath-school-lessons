### Simcianak hmaihruai

US le tangkhawm ram pawlin Iraq an do veikhatnak (Gulf war1991) ahkhan Protestant cangan thiam zet le Thuthangtha sim thiam zet cun himi buainak cu Thuphuan ah simcia in a um thluh zo tiah a ti. Thuphuan 9 ih um kharbawk pawl le do awknak ih an hman helicopter pawl cu bangaw nawn ih a ruah ruangah a si. “Cun anih in tawpneilo khur cu a ong ih, cui khur ihsin meikhu, somei nasa zetih khu vek a hung suak ih, cui khur ih meikhu ruang ah ni le van cu an thim. Cun cui meikhu sung ihsin kharbawk pawl cu leilung parah an ra suak: cule an hnenah leilung ih tlangkaikuang ih neihmi huham vek huham pek in an um” (Thuphuan 9:2,3)

Bible simciami simfiangnak hrangih lamzin thazet cu a si lem lo ti? Asinan hivek ih simfiangawknak hi a lar zet. A ngaingai te cun kum 10 lenglo cabu pawl, cahran(articles), video le Internet Website tivek hmuahhmuah pawl cun simciannak an run simfiang ih, simcianak tamzet, tikcu caan, caan netnak ding tivek thuhla pawl hi ralbuailai tivek le Middle East tivek lam ah a lang zet.

Cule mangbang za rori in cuvek simcianak pawl cu a thleng famkim dah lo. Seventh-day Adventist kan si vek in kannaih cun danglam deuh in kan la ih, Khrih kha a lai mu bikah ret in, simcianak cu Middle East sung le ralbuai a umnak vial lawngah kan hmuitin ve lo. Kannih cun simcianak cu Khrih le Satan karlak ih dodawknak maksak fehtlang in kan thlir – Judah le Zentel(Thup 12:17, Thup 14:12) Pathian minung pawl in doawknak netabik an ton caan ah leitlun ih thlarau lam buainak a hung um ding, Sahrang le a lem pawl dokalh in Sersiamtu cu an bia ding a si(Thup 14:7)

Himi caan neta simciannak pawl theifiangnak ding ih tawhfung cu Daniel 2 hi a si. Cumi ahcun simciannak tuanthu tak pawl lawng hi a tel lo ih, cumi ih sullam pawl simfiang theih thluhnak tawhfung khal a tel a si.

Daniel 2 ahcun leitlun uktu ding ram pali a rel - Babilon, Media-Persia, Greece, le Rom - cutin Pathian in kumkhua in a ram a din dingmi in a run thlun, “cun cui lalram cu miphun dang hnen ah tanta a si lo ding, cucun hi lalram hmuahhmuah hi a kuai darhter ding ih a cimitter thluh ding, cule lalram cu kumkhua in a hmun ding a si ’ “ (Dan. 2:44). Simcianak thlun aw mi Daniel 7 le 8 ah himi thotho in thupi an bangaw, kumkhua ih Pathian uknak din a si hlan ahcun leitlun lalram cu a ding dingih a ziamral rero ding.

Daniel 7 ahkhan kan zate hrangah vancungmi cun simfiangnak a nei: “ ‘ “Hi sahrang tumpi pali hi leilung ihsin a ra suak dingmi siangpahrang pali an si. Asinain Cungnungbik ih mithianghlim pawlin lalram cu an co ding ih, lalram cu kumkhua in an nei ding, a kumkhaw tlaitluan rori in.” ’ “ (Dan. 7:17, 18).

Leitlun ih siangpahrang pali (Babilon, Media-persia, Greece, le Rom) pawl cun siatral thei lo ding khaw in san thuanthu fehtlang in netnak an co vivo, Jesuh a rat sal hnu ah Pathian cun a uknak cu kumkhua in a din lanta ding a si.

Kannih cu Rome uknak tikcu caan ahhin kan um hrih lai, Cumi cu Khrih a rat hlanah Lalram netabik le Palitnak a si. Simcianak theihthiam theinak ding ih lungphum san tuanthu hmang in tui kuata ih thupi Bible simcianak simfiangdan timi hi kan zir ding a si, a hleice in phenthlam, thuanthu, zuklem (hmuihmel), le tahthimnak tivek simcianak dik le netabik onnak kan zoh ding.

Semtirnak ih sersianak ihsin – simcianak lawng theihding hi a thupi lo ih, ziangmi kan thlun, thinglamtah le Jesuh ih thihnak ih thawink – Babel innsang, puanthlam hnatuannak, saam hla, Thukam hlun ih neihawknak hrekkhat ti vek tiangin kan zoh ding. Himi pawl hmuahhmuah le thildang tamzet ah hmuihmel, duhsan nei hminsinnak, tongthimnak tivek pawl kan hmu ding. Thlacamnak le hnuaidornak, thlarau hlan awknak (Dokalhnak thawn Bible na siar cun na tikcu na heuter men a si) thawn kan zir tikah Thuphuan sungih caan netnak lam simcianak cu a rung nun ding a si.

Simcianak thudik pawl phelh ong thluh dingih bomtu thuanthu, hmuihmel tivek pawl zir fiang thluh ding in kuata khat lawng hi a tawk lo. Kan thei thluh – cui thil hrang ahcun kumkhua hman caan hman kan tul men thei. Cumi hlan sung cu Pathian zangfahnak thawngin kan theitawk cu kan zir thei ding a si.

_Shawn Boonstra hi Voice Of Prophecy Pathian hnatuannak hi hruaitu lubik le Speaker a si. A thusimmi le a cabu pawl cu leitlum pum huap ih hman langzet mi a si, kum tamzet cu thuthangtha phuannak hi a hman mi a nun cu Antarctica ti lo cu ram hmual hmun tin ah theih a si._