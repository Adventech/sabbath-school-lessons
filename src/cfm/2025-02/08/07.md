---
title:  Ruatbet ding
date:   23/05/2025
---

“David saam pawl cun a huap hla ve zet. Mah le mah mawhthluk awknak le mawhsualnak thukzet ih umnak ihsin zumnak sangbik le Pathian thawn pawlkom awknak sunlawi bik tiang a tel a si. A nun thu ngan mi cun sual in ningzahnak le riahsiatnak lawng a run thlen, asinan Pathian duhdawtnak le zangfahnak cun a thuknak hmun ih thukbik, cumi cu zumnak ah nun sirnak neih cu Pathian fapa pawl ih ro co pi dingin a kai suak ding a si. Pathian thu ih telmi thutiam lakah Pathian rinumnak, diknak, le zangfahnak thukam cu theihternak cak bik le ropi bik a si…

“ ‘ Ka siahhlawh David hnenah sia ka sam zo… cumi thawn ka kut in ka din hnget ding: Keimai kut in anih cu ka cak ter ding… ka rinumnak le ka lainatnak cu a hnenah an um ding: cule ka hmin in a ki cu cawisan a si ding. A kut khal tifinriat ah ka ret ding ih, a vorhlam kut cu tiva pawl ah ka ret ding. Anih in ka hnenah, Nang cu ka pa, ka Pathian, le ka rundamnak lungpi na si, tiin a au ding. Kei khalin anih cu leitlun siangpahrang pawl hnakih sang sawn ka fatir ah ka tuah ding. Ka lainatnak cu sanmureng in a hrangah ka kilveng ding ih, ka thukham cu a hnenah a ding hnget ding a si’ Saam 89:3-28"—Ellen G. White, Patriarchs and Prophets, pp. 754, 755.

**Relkhawm ding thusuhnak pawl:**

`Minung pawl in Pathian thukam thlunnak lam ahhin hlawhsamnak nasa zet kan nei. David, “Pathian thinlung tongtu” cun tuahsual mi hrekkhat nasa zet nei cingin kan rundamnak hi kan hnenah phuang theinak huham ih hman a si. A khuitawk in saw David in kan ai-awh ih Pathian daan thluntu Jesuh a rak zohter? Ziangahsaw Jesuh in kan hrangih a tuah mi lawng hi kan beiseinak umsun a si?`

`Saam cabu sungih ziangmi thuhla in saw nangmai hmuhton mi pawl ah a lo bawm ih sullam nei zetih na hmuh mi?`

`Ziangahsaw Saam cabu hin Biakinn thuhla a rel non sal rero? David in hmun thianghlim a ngainatnak ihsin ziangsaw kan zir thei ding? Ziangtin saw himi in van ih kan Puithiam sang bik, “Pathian vorhlam ah um in kan hrangih in simsaktu” (Rom 8:34) Jesuh kan neihnak ah lungawinak in pek ding? Ziangahsaw kannih tlencia pawl in vanram ah kan hrang Jesuh ih in simsaknak kan tul ding?`

`A tlun ih Ellen G White ih relmi ah thum aw in, sualnak ih “ningzak le riahsatnak” a um hnu ah Pathian in na “ nun sirnak neih cu Pathian fapa pawl ih ro co pi dingin a kai suak” timi thuhla ah ziang hmuhton mi na nei?`