---
title:  A ke hnuai ah
date:   27/05/2025
---

`Saam 47:1-4. Himi ahhin Khrih lalram Ih kan dinhmun thuhla ziangsaw a rel?`

Caan reizet sung hmailam caan cu a eng zet. Cumi a thlen hlan cu minung pawl in leitlun uknak cu Lucifer hnenah an hlan, cumi cu Job cabu sungah vanram ih tonkhawm awknak a um tum ih Setan a va lang ve ahkhan a fiang zet. Anih cun uang aw zetin hi leitlun hi amai ta a si thu a rel. “ ‘Pathian cun, Khuitawk in na ra’ tiah a ti. Anih cun, ‘leitlun ih ka vahtawihnak ihsin le cutawk ih ka suh le ka sohnak ihsin ka ra’ tiah ti” (Job 1:7).

Setan cun neitu a sinak a phuang, hlanlai ahcun vahsuahnak ke cu neitu sinak ah an hmang theu. “ ‘Tho awla, ram hi a saulam le a kauhlam fang suak aw, ziangahtile hihi na hnenah ka lo pe ding a si’ “ tiah Pathian cun Abraham hnenah a sim (Sem. 13:17, ESV).

`1 Thessalonika 4:13-17 le Zekhariah 14:4 kha zoh thim awla, cule Khrih ih ke ahkhan na thinlung pe aw. Himi ih thu ummi karlak ahhin ziangmi bangawk lonak saw na hmuh, cule hi a bangaw lomi pahnih pehzom aw mi thuhla cun a netnak ah leitlun hi Khrih in a uk ding thu ziangsaw in zirh?`

Kum thawngkhat cem zawngah Khrih ih a tuah dingmi rel in Ellen G White cun hitin angan, “Khirh cu Olive tlang par in a rung tum, cutin thihnak ihsin a thosal hnuah a kai lehsal ih, cutawk hmun ahcun vancungmi pawl in A rat kirsal ding thutiam an sim sal. Profet cun, ‘Bawipa ka Pathian cu mi thianghlim hmuahhmuah thawn na hnenah a ra ding.’ ‘Cui ni ahcun Jerusalem hmai lam ih um nisuahnak lam ih Olif tlang parah a ke a ding ding ih, Olif tlang cu a lai in a phel ding… cutin horkuam tumpi a um ding’. ‘Cun Bawipa cu leitlun pumpi ah siangpahrang a si ding: cui ni ahcun Bawipa pakhat lawng a um ding ih, a hmin khal pakhat lawng a si ding” tiah a ti (Zekhariah 14:5, 4, 9). Jerusalem thar cu a ropitnak thawn van ihsin a rung tum tikah hmunram thianghlimter mi le rak dongngah dingih tuahcia mi ahcun a rung um ding, cule Khrih cu a minung le vancungmi pawl thawn khawpi thianghlim ah an lut”—Ellen G. White, The Great Controversy, pp. 662, 663.

`Jesuh ah in pekmi ruahsannak kan neihmi hi zoh hnik aw. Thil ziangkim hi thihnak thawn kumkhaw in a cem thluh ahcun nun a harsa ding timi thu hi ruat hnik aw. Thulolak men an si thluh ding, a si ko lo ding sawm?`