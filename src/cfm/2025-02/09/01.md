---
title:  "Saam sungah: Then 2"
date:   24/05/2025
---

### Tuizarh zirlai hrang siar ding

Saam 46, Jer. 4:23–26, Saam. 47:1–4, 1 Thess. 4:13–17, Saam 75, Thup. 14:6–12.

> <p>Bible cangken</p>
> “Maw Pathian, mipi pawl in lo thangthat hai seh; mipi hmuahhmuah in lo thangthat hai seh. Aw, miphun pawl cu lungawi hai sehla, aipuangin hla sak hai seh: ziangahtile nang in mipi pawl cu dingfel zetin thu na then ding ih, miphun pawl cu leitlun ah na uk ding a si. (Selah).” (Saam 67:3, 4)

Netabik ih thil a hung thleng dingmi kan ruat tikah, Thuphuan cabu ih sahrang le a huham thu ah kan thinlung a um theu. Si e, cumi ih cangvaihnak ding a tum zet ih, thil thu pi zet khal an nei a si. Cuvek silo bangta sehla Pathian in kan theihthiam theinak ding ah Bible ahhin a ret zik lo (zoh aw, Thup 1:3).

Ziangkhal sehla simcianak khal in sualnak, tuarnak, thuthennak, sia le tha doawknak, diknak le diklonak, hremthah awknak le thildang tamzet pawl thawn a pehzom aw mi thil thupi zetzet khal a rel a si.

Saam cabu in cui thil pawl cu thuk zetin a rel ih, minung thinlung ih a um thei mi zate deuhthaw- thim sung beidonnak ihsin lungawinak tiang in a tarlang thluh. Israel pawl in thimnak do dokalh ih raldo dingih an timlam mi kan hmu. Ziang ahsaw Pathian in sualnak cu zamrang zetin le hmaiton in a hlohter mai lo timi cu bulpak tin ih an thusuhnak a si timi kan siar, cui thusuhnak cu kan zate ih thusuhnak a si timi khal rinhlel ding a um lo. A letnak thei dingin hmun thianghlim lamah hruai kan si. Cutawk ahcun Pathian cu ziangkim tuahtu a si vek in himi theithiam dingah in bawm a si. Himi buainak le thusuhnak cu tuini tiangah kan hrangah a thupi tuk lai a si lo sawm?

Ngaingai te cun thudik thupi zet pawl kan zir vivo theinak dingah Saam hi kan zoh pehzom vivo a tul a si.