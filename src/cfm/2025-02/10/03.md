---
title:  Noah ih thuthangtha simnak
date:   02/06/2025
---

Piter cun mi tampi in Tilik ih thil a thleng mi an “theih hngilh hrim” (2 Piter 3:5 NKJV) ruangah Khrih veihnih a ratsalnak ding hrangah mi tampi cu timlam cia in an um lo ding thu in theihter sal. Tuini ah leitlun cun tilik ropi zet theih ringringnak khawl khawm mi nei khal sehla (Hlansan Grik pawl le Mayan tivek pawl ihsin thok in leitlun nunphung tam zet ahhin tilik ih siatsuahnak thuanthu mangbangza an nei thluh), tuini ahcun Noah thuanthu cu Bible ih hnihsuakza thuanthu pakhat vek a si men thei. Ziangtluk in fiang le Thukam hlun sungah langfiah zet in, Thukam thar khal ah vei ziangzat simaw tarlang khal sehla Simcianak vekin leitlun cun thuanthu cu phuahcop vek men in a pawm hlo men.

`Jesuh cun leitlun dinhmun cu “Noah san” thawn an bangaw ding tiah Matthai 24:37 ah a rak sim. Himi thu hi Semtirnak 6:1-8 thawn zoh tlang aw. Tilik suahpi tu nuntu ziaza lam ih dinhmun cu ziang saw a si? Himi tikcu caan pahnih karlak ahhin ziangmi bangawknak saw um?`

Pathian ih ni neta bik a tangsun mipi pawl hrangah zirlai thupi zet a dang a um, cumi cu ralring zetih zirnak ihsin hungsuak mi a si. Hebru 11:7 ahcun Noah cun, “ a innsang rundamnak dingah long a tuah; cumi thawn anih in khawvel cu thiam lo a coter ih, rinnak ruangah dingfelnak rocotu ah a cang” (Hebru 11:7) timi thu in sim.

Kum 100 tlun lai thuthangtha sim in, na innsang lawng kha lawng sungah hmuh ding um dingin vun ruat sin aw. Noah hi tuisan ih thuthangtha simtu rak si bangta sehla, a hlawhsam ding kan zum men thei: Kum 100 tlun thusimnak ah zianghman rahsuak mi um lo vekin a lang!

Vanthat thlak zetin a tui dinhmun ahhin leitlun ih hmun dangdang ah vancungmi pathum thucah hi an rak cohlang tha zet. Thuthangtha simnak a um – kan danglamnak a tangsun thucah phuangnak ahcun – hmun tampi ah a hlawhtling zet ti a fiang ih, mi tampi cun Bawipa an run theih phah a si. Thuthangtha sim ih a rahsuah um lonak hmun hi kan thleng ngah hrih lo, asinan a tikcu a ra thleng leh ding timi sim in kan um zo, “Zohhniknak khar a si ding, zangfahnak sangka khar a si ding. Catlang tlun tawi pakhat ah a um, ‘tiar cia ih a rak um pawl cu amah thawn mo lomnak sungah an lut, cule sangka an khar,’ kannih cu Rundamtu ih netabik hnatuahnak ihsin minung rundamnak hrang ih hnatuannak ropi zet theh thluh a si tiang in hruai thla vivo a si’ “—Ellen G. White, The Great Controversy, p. 428.

Cui thil a thlen hlansung cu kawhhran kan si vekin hna kan tuan ding a si.

`Kan bulpak thuthangtha simnak in tu dinhmun ah rah tampi a suah lo vekih a lang a si ahcun ziangtin saw beidon lo dingih kan zir thei ding? Ziangruangah ahsaw kan hnatuan taimaknak hi kan pehzom vivo a tul? (zoh aw, Johan 4:37)`