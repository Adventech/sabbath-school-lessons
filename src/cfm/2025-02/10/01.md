---
title:  An tlunah netnak ra thelng
date:   31/05/2025
---

### Tuizarh zirlai hrang siar ding

Thup. 6:12–17; Matt. 24:36–44; Sem. 6:1–8; 2 Pet. 2:4–11; Sem. 18:17–32; Dan. 7:9, 10.

> <p>Bible cangken</p>
> “Tu ah hi thil hmuahhmuah hi zohthim dingah an parah a rak thleng: san netnak a ra thleng cuahco mi kanmah pawl nunsim-nak ah ngan in an um. Cuiruangah ka ding a si tiih a ruatawtu cun a tluk lonak dingah ralring seh” (1 Korin 10:11, 12).

Bible cu Pathian minung pawl thuhla hlirin a khat, cumi cun thil a hung thleng dingmi a khih hmuh ih, “Tulai thudik” theithiam dingih in bawmtu tawhfung khal a tel. A ngaingai te cun himi pawl cun ninetabik lam ih thil a thleng dingmi in rak hmuh ih, Daniel le Thuphuan ih simcianak pawl fiangzet ih theithiam dingah lungphum kauzet in rak pe a si.

Bulpak sia le that theinak ih zalennak siatsuah cuang loin Pathian cun ni netabik lam ih thil a thleng dingmi profet pawl ih simcianak thawn milaw zet in thil a thlengmi pawl cu a kaihruai a si. Himi a thupi zet mi thuanthu hrekkhat pawl cu fiangzet in hmuh an theih, ziangahtile Thukam thar cun caan neta lam ih thil thleng dingmi fiangzet in a rel: Sodom le Gomorah, tilik tvk.. Pathian kamsuak thu ih in rak pek zo mi thudik cu mi hrekkhat pawl cun ralring zetin an hliakhlai.

Zarh hnih lai a rei hnuah Jesuh veihnih ratsalnak ding, thuthen cianak, buainak netabik, le thil dang a ra thleng lai ding pawl ah ziang an rel timi kan hmuh thiam theinak dingah thuanthu tamzet ah kan hawl ding a si. Cule cumi hmuahhmuah ah Jesuh cu a laimu bik ah kan hmu, ziangahtile Amah cu simcianak ah tha suah ih kan hawl mi pawl hmuahhmuah ih netnak le lungphum a si.