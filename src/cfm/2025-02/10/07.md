---
title:  Ruatbet ding
date:   06/06/2025
---

Siar ding: Ellen G. White, “The Flood,” pp. 101, 102, in Patriarchs and Prophets.

“Puithiam sang cun Satan sualpuhnak ihsin amahten a run aw thei lo ih, a mipi pawl khal a run thei fawn lo. Israel pawl cu sualnak ihsin an zalen tin a rel thei lo. Thuam hnaw borh hlawh mipi pawl ih sualnak hminsinnak cu anmah aiawh in a hruh ih, vancungmi hmai ah ding in an sualnak pawl a phuang sak ih, cuticun an sualsirnak le mualphonak cu a khihhmuh ih, sualnak ngaidamtu Tlentu ih zangfahnak ah an thum aw. Zumnak in Pathian thutiam cu ngah dingin a ngen….

“Bawipa a hawltu pawl dokalh in Setan ih sualmawh a puhnak cu an sual ruangih lungawi lonak ih a rung ummi a si. An ziaza sambau mi ahcun lungawi zetin an um: ziangahtile Pathian daan an buarnak lawng in an parah huham a nei thei ti a thei. A sualmawh puhnak pawl cu Khrih a huatnak ihsin ra suak mi a si. Rundam khawkhannak hmangin Jesuh cun Setan ih minung sungkua pawl a kaihhrem mi a phelh ih, a huham ihsin thlarau tamzet a run suak…

“Minung cun mai cahnak lawngin doral sualpuhnak a neh thei lo. Sual kai angki hruh phah in a sualnak a phuang ih, Pathian hmaiah a ding. Asinan kan palai Jesuh cun sualsirnak le zumnak ah Amai hnenih an sualnak a ap thluhtu pawl ai-awih in ngensaknak nei in a ding. An thubuai cu a rel sak ih, Kalari ih thubuai tum zet cun anmah phiartu cu a neh. Pathian daan thlunnak ih a famkimnak cun lei le van ah thuneihnak hmuahhmuah a pe, mawhsualnak nei minung pawl hrangah sualremnak le zangfahnak cu A pa hnenah a dil.”—Ellen G. White, Prophets and Kings, pp. 583–586.

**Relkhawm ding thusuhnak pawl:**

`Jesuh cun dungthluntu pawl hnenah leitlun ah an um nan, leitlun mi an si lo thu a sim (Johan 15:19, Johan 17:14-16). Ziangtin saw leitlun neh dingih kan tuanvo le kanmahten “leitlun ihsin borhhlawh kai lo” (James 1:27) dingih kan kilhim awk theidan ding?`

`Tilik hlan ih Noah ih vantlang hnatuannak in doawknak ropi cemdan thuhla ah ziangsaw in zirh duh? Ziangvek lamzin in saw cuivek in tuini ih kan um?`

`Van ihsin meisa alh in misual pawl a eiral thluh hlanah (Sodom tlun ih a tuah vekin), Pathian cun mithi pawl a thoter ding ih, caan reilote sung Setan thawn hna an tuan theinak caan a pe ding (Thup 20:7-9). Pathian in ziangkim a tuah dik thluh hlanah hi leitlun ih a tul dingmi hi ziangsaw na ngaihtuah?`

`Tuizarh kan zirlai na vun ngaihtuah tikah nangmai nun hrangah ziangmi ralrinnak saw na hmuh? Himi thuanthu in Khrih ih na ruahsannak thuhla ziangsaw a lo zirh?`