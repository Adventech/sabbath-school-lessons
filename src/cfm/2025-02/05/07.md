---
title:  Ruatbet ding
date:   02/05/2025
---

Siar ding: Ellen G. White, “The Tower of Babel,” pp. 117–124, in Patriarchs and Prophets.

“ ‘“Cuih hnuah van thar le lei thar ka hmu. A hmaisa ih a rak ummi van le leilung kha cu an hlota ih tifinriat khal a um nawn lo.(Thuphuan 21:1). Mi suaksual pawl a kang raltu meisa cun leilung hi a kang thianghlim theh. Camsiatnak hnuhma hmuahhmuah cu a hlo theh. Rundam pawl hmai ahcun, misual pawlih tuarmi vek hremhmun cu hmuh ding a um ve lo.

Cinken ringring dingmi pakhat a um: Kan Tlantu cun khenbehnak hmasi cu a nei ringring ding. A lu ih hliamah le a hnak le a kut le a ke pawlah cun sual hnatuan a rapthlakzia a sulhnu pawl cu a um ringring ko ding. Zawlnei cun Khrih ih sunglawinak a nasatzia a hmuh tikah hitin a ti, “ A rat tikah cun nimthla kau vekin a tleu. A kut ihsiin tleunak a suak zukzo; Cu tawkah a cahnak cu thuhin a um.” (Habakkuk 3:4). (A kut timi hi hrekkhat cun a hnak tiin an let). Feiih an sunnak a hnak ihsiin thisen, Pathian le minung a pehpartir saltu cu a luang suak. Cutawkah cun Rundamtuih sunglawinak cu a um a si, “Cu tawkah cahnak cu thuhin a um.” ti a si. Tlannak dingih a pekawknak zarah cun “Rundamtu cak” a si ih, Pathian zaangfahnak a ngaineptu pawl hrangah cun diknak thawn thuthen dingin a cak a si. A tlawmlai sinsiahnak pawl cu a hrangah cun thangthatnak sang bik a rak si sawn. Catuan thlengin Kalvari hliam cun a thangthatnak cu a lantir ringring ding ih, a thiltitheinak cu a phuang sinsin ding a si..”—Ellen G. White, The Great Controversy, p. 674.

**Relkhawm ding thusuhnak pawl:**

`A netnak ah, leilung ih hlawhtlinnak pawl hmuahhmuah, ziangtluk ih ropi, rura le sunglawi zet an si hman ah leivut ah, vutcam ah an cang thluh leh ding ih, a netnak ah kumkhua in an hloral thluh ding. Cumi ahcun leitlun thil ih ziangvek rori khal na pitlin zo, lole na hlawhtling dingmi pawl khal an tel thluh. Ziangah saw himi thlirnak hi thinlung ih ruah ringring a tul? Ziangtin saw himi in a thupi ih na ruah mi kai hnget dingin bomnak a lo pek thei ding?`

`Thuphuan 13:1-10 ih tifinriat sahrang hi thaten zoh hnik aw. Ziangvek lamzin in saw himi sahrang hi Bable ih lungput rahsuah mi a si thei? Minung “miphun” hmuahhmuah cu ki fate huham hmangin Babilon ihsin an si thluh. Lalram tin ih an ziaza tikcu caan reipi tiang rung tang ta ringring tiih na ruah mi ziangsaw? Ziangvek lamzin in saw leitlun in Babilon asilole Rome ih santlaihnak a rak khih hmuh?`

`Ziangtin saw Adventist kan si vek in Bawipa thlunnak le ziangvek ram uknak hnuai ih kan um khal ah daan thlunnak karlak ih thlau awknak kan neih? Pakhat thuawihnak in a dang thuawih lonak ih a thlenpi tikah ziangthil saw thleng?`