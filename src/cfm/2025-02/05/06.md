---
title:  Simcianak dang
date:   01/05/2025
---

A tangsung kawhhran cu leitlun thar ah a suak, cumi cu kum zabi 17 le 18 ih biaknak zalennak hawl ih tlansuak an um lai hrawng ciah kha a si. Hmundang ih biaknak le ramkhelhnak ih buainak reizet rak um zo pawl vun ruat ahcun United States ih a rung cangmi leilung thar vek ciah in hmundang ahhin thiltitheinak cangvaihnak tivek a um ding cu rinhlel ding a um zet.

Thuphuan 10:1-11 siar awla, cumi cun cangvaihnak a hungsuakdan a rel. Kan zirzo mi “miphun” leilung, tifinriat tivek pawl ih an thupitnak hrekkhat pawl kha hawl aw. A tulnak zawnte ah hmang awla, cuticun tampi na siar tul lo ding ih, himi thuhla sung ahhin ziangmi theihthiamnak a um theimi saw na hmuh ding?

Thuphuan 14 ih vancungmi pathum vek in Thuphuan 18 ih vancungmi khal in ring zetin a au ve. A tangsun kawhhran ih hnatuan cu “Minung tampi, le miphun tampi, le tong tampi, le singpahrang tampi” (Thup 10:11) hrangih din a si tikah himi cu san thuanthu ih manhlap thlak zet thil a si.

Vancungmi cun “cabu fate” a keng – Daniel cabu a si ko ding(zoh aw Daniel 12:4) – Cumi cu san tampi hnu ih veikhat onnak ding a si. A ke khat lam cu tifinriat ah a ret ih, a dang pakhat cu leilung ah a ret. Himi thucah cun leilung pumpuluk, leitlun hlun le thar a huap thluh a si thei timi ruahnak a um thei. Asilole himi thucah cun miphun hmuahhmuah a huap thluh: leilung parih umtu pawl le tifinriat “Zentel” umnak ih um tu pawl a rel duhnak a si ding timi ruahdan khal a um.

A netnak ahcun leitlun cu Pathian sunlawinak in tleuter a si ding ih, Thuphuan 14 ih thucah netabik cu mi hmuahhmuah hnenah thlenpi a si ding. Israel vekin kawhhran ih thupek mi thuthangtha phuang hi “leitlun ah miphun hmuahhmah hnenih theihpi tu a si ding ih, cui hnuah netnak a ra thleng ding” (Mathai 24:14 NKJV).

Pathian cun minung san thuanthu netnak ropi zet: minung lalram cemnak le Khrih ih kumkhaw bawi tokham ih toternak lamah a nor rero a si. Siar aw: Daniel 2:34, 35, 44, 45. Bible cun fianglonak um riai loin famkim zetin a tuah, himi leitlun lalram pawl hmuahhmuah cu an cemral thluh leh ding, zianghman a tang nawn lo ding ih, sualnak, tuarnak, natnak, thiltha lo, le thihnak tivek a um nawnlonak ding Pathian lalram kumkhua in din a si ding a si.

`Daniel 2 le 7 ih a simmi leitlun lalram hungsuak le tluk ding thuhla ih simcianak a dikzia hi zoh hnik uh. Ziangtin saw cui a dik zetmi Daniel ih nganlai na ruat tikah Pathian ih kumkhaw lalram le netabik tiamkam mi parah amah rinsan thei dingih in bawm thei ding?`