---
title:  Thupek hmaisabik
date:   27/04/2025
---

Eden hmuan cu Pathian minung hmaisabik pawl hrangih cazirnak khaan a si. Sersiammi thawn an pehtlaihawknak hmun cu anmah le an cithlah pawl in sersiamtu thuhla ah tawpcin nei lo ih an zir reronak hmun a si. “A thianghlim pahnih cu Pa tlukih Pathian kilkhawinak hnuai ih um fale men an si lo” tiin Ellen G White in a rel ih, “Asinan fimnak famkim neitu sersiamtu ihsin ziangkim zirtu tlawngta an si… leitlun hmuhtheih thuthup- ‘theihnak ih a famkim pai’ mangbangza hnatuannak’ (Job 37:16) – Cun lungawinak le zirnak cemthei lo a pe suak a si”—Patriarchs and Prophets, pp. 50, 51.

`Siar ding: Semtirnak 2:9-17. Pathian in minung hnenih thupek hmaisabik, khamnak thupek a pek mi cu ziangsaw a si? Ziangahsaw cumi cu a thupit?`

Pathian in minung hnen ih a pek mi “Thupek” tswh timi cu Semtirnak 2:16 ah a um. Cumi cu sia le tha theihnak thing ihsin ei lo dingih thupeknak kha a si. Ziangtin saw theihnak cu khap a si thiam? Cui theihnak cu thutheih tamnak le hmunton mi ah hmantlak zet a si ringring ko lo sawm?

Cathianghlim vek siloin: Pathian cun a mi pawl cu reizet an rak tuarnak ihsin a rundam lai ah mipi pawl in Amah Bawipa ih uknak hril sawn loin anmah ten ukawknak an hril ahcun ziang thil a cang ding timi theihfimnak hrekkhat a pe suak a si.

Kum thawngtel liam hnuah Israel pawl in siangpahrang an dil tikah Pathian cun thil a hung cang dingmi a theicia (kan zung zarh ih kan hmuh zo vekin), A minung pawl hnenah Amai uknak ihsin suak dingih thutluknak tuah cu caan netabik tiang a awih ding a si timi a simcia thluh.

Cutin Israel singpahrang pawl cu an sualnak a karh vivo tikah Pathian thukam pi minung pawl cu khawvel mi ah an cang ih, Pathian in minung ukawknak an duh zetmi ai hnakih nasa sawn a pe ih, an tumtah mi ihsin a hlonhlo.

Himi thuthawn pehpar aw in Daniel cabu kan zoh ahcun theihfiangnak in pe sinsin ding: Lalram hung ding le tlusiat langnak a hmuh mi cun Zentel “hnam” pawl tluksiatdan lawng a rel lo ih, Pathian thu an thlun lo ruangih Israel pawl tluksiatnak khal a tel a si. Midang pawl ih ukbetnak hnuaiah kum zabi tamzet an um hnu ahcun Eden hmuan ih zalennak pek hmaisabik mi ah lungawi tawk loin, mipi pawl cun Pathian lalram le leitlun lalram ih danglamnak cu fiangzet in an hmu thei a si.

`A tu hmanah theihfimnak phun dangdang pawl ruat hnik aw, Mi tamzet cun kan theih lo hi a tha sawn lam ding. Himi cun Eden ah a khammi theithiam dingin ziangtin saw in bawm?`