---
title:  Ruatbet ding
date:   20/06/2025
---

Siar ding: Ellen G. White, “God’s People Delivered,” pp. 635–652, in The Great Controversy.

“Ziangtiklai khalah Pathianin vancungmi pawl hmangin, a mi pawl tanpi le rundamnakah hna a tuan theu. Vancungmi pawl khalin minung rundamnak dingah taima zetin hna an tuan ve. Nimthlakau vek hnipuan an thuamaw. Khual tlawng vek tlain an um. A lak len minung veldn Pathian mi pawl hnenah cun an lanaw theu. Sunah tla bang zet vekin sasaw thing daihnemah an cawl ve theu. Minung pawlih duhsak tla an hlawh ve theu. Khua in a thim hnanmi khualtlawng pawl bawmtu vek tlain an lang ve theu. An kutin biakthengih meisa tla an vang theu. Taninn tla awngin Bawipaih siahhlawh mitang pawl tla an suah theu. Vanlam thuam thawn Bawipaih thlaanah tla lungpi hril dingin an rung dah a si.

Minung vekih thuamaw in vancungmi pawl cu mi dingfel pawl tonkhawmnak ah tla an telpi theu ih, misual pawl tonkhawmawknak ah tla an pal theu. Sodom khua an pal vek khan misual pawl ih cangvaih dan le Pathian zahngainak ramri an lan cin tla theih an tum theu a si. Pathian cun zaangfahnak hi a duh zet. A hnatuantu mi malte pawl ruangah a huatmi pawl hrangah hman hnangamnak caan a tisau sak theu a si. Misual pawl hin, mi rinum an hmuhsuam zetmi mi malte pawl parah hin bat an nei ti an thei lo a si”—Ellen G. White, The Great Controversy, pp. 631, 632.

**Relkhawm ding thusuhnak pawl:**

`Siar ding: 2 Timote 1:7. Thinhar ih in tuahtu bik simcianak hi relkhawm uh si. Ziangtin saw tihphannak thlarau kan thintlak thei ding ih, cule kan zumnak ruangih hremthah awknak thuhla relmi simcianak a um lai ah Pathian thucah ih ruahsannak cu kan hawl hmuh thei ding?`

`A tu ahcun thil thleng netabik ah Sabbath le Sunday cu a laimu bik ah a um ding timi hmuh ding hi harsa zet khal sehla, leitlun a thleng cak awkdan kan zoh thiam a tul. Himi thudik cun kan zumnak cu tulai thil thleng mi, ziangtik khal ih a thleng aw thei mi ah siloin Pathian kamsuak thu ih a langmi lawng ah thum aw dingih in zirh?`

`Daniel 2 kha ruat aw (bung 7 khal). Simcia vek ciah ciah in ram uknak pawl cu an ra um ih, an hlosal. Tuini ah san thuanthu zoh kirsal tikah simcianak vek ciahciah in a thleng timi kan hmu thei. Tuini ih kanmai thlirnak ihsin lalram pakhat lawng hi a ra thleng ding. Cumi pakhat cu ziangsaw a si, ziangah saw simcia vekin a ra tengteng ding timi kan zum thei?`