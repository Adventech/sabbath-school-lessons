---
title:  Hmaihruai
date:   14/06/2025
---

### Tuizarh zirlai hrang siar ding

Dan. 2:31–45; Dan. 3:1–12, 17, 18; Thup. 13:11–17; Rome. 1:18–25; Tirh 12:1–17; Matt. 12:9–14.

> <p>Bible cangken</p>
> “Ziangahtile Pathian in tihnak thlarau in pe lo; thiltitheinak, le duhdawtnak, le thinlung dik neihnak thlarau sawn in pe a si” (2 Timote 1:7).

Tuizarh ah caan neta ih thil a thleng dingmi mangbangza in famkim zetih hmuhter cianak Bible thuanthu pahnih kan zoh bet ding.

A hmaisa in Thuphuan 13 ih a tarlang mi buainak thlithlam nei Shadrak, mesak, le Abehnego thuthla kan hliakhlai ding. Cule Thukam thar lamah kan her sal ding ih, cutawk ahcun Khristian hmaisa pawl ih tonhmuh mi pawl kan hmu ding, cule cumi cun a tu le Khrih ratsalnak karlak ah ziangmi ruahsannak a um timi theithiam dingin in bawm ding a si.

Himi pahnih cun mangbangza in tuarnak le harsatnak hnuai ah thinlung hahdamnak hawl hmu thei dingin thazang cahnak in pe a si.

Jesuh cun a tu le tu ahhin “tih aw hlah” timi le “ Ziangah na ruahnak in a lo buaiter?” tivek in a ti theu. Simcianak ih a hmuitin mi cu Khrih a si timi hminsin ringring ding hi a thupi zet. Curuangah cu vek thuron cu leitlun sancemnak ding thuhla tarlangnak ahhin kan hawl hmu ding a si. “ ‘ Nan thinlung mangbang hlah seh,’ “ tin a dungthluntu pawl a zirh ih, “Pathian ah zumnak nei uhla, keimah khalah zumnak nei uh” tiah a ti (Johan 14:1 NKJV)

Phundang in kan sim ding asile, caan netabik ih thil thleng ding mi cu Pathian ah rin um ringring a tumtu pawl hrangah cun harsatnak le buainak a si ding. Asinan a netabik ahcun hi thil thlengmi pawl cu tihnak thawn siloin ruahsannak thawn kan thlir ding a si.