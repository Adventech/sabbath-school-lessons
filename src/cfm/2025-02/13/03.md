---
title:  Sirawknak hnatuan
date:   23/06/2025
---

Jonah cun Niveneh mipi pawl hrangah thucah danglam zet a nei. “ Cule Jonah cu khawpi sung ni khat feh bannak ah lut in, Nineveh cu ni sawmli a kim hlanah siatsuah a si ding, tiin a au vivo!’ “ (Jonah. 3:4). A fiang tuk in a lang: hmunram cu siatsuah a si zo. Ngaingai te in cui thil cu Bawipa ih profet ihsin a suak mi thu a si ko lo sawm?

Asile, Nineveh khawpi cu ziang a cang?

`Siar ding: Jonah 3:5-10. Ziangruangah saw himi simcianak hi a thlen famkim lo?`

Khawpi pumhlum in an sual an sir aw, siatsuah ding simcianak cu caan reilote sungah phelh sal a si. “Hloral lan ding an sinak cu phelh sal an si. zumlotu pawl leitlun ahhin Israel Pathian hmin cu cawisang le sunlawih in a um. A daan ngai thupitnak cu a um lehsal. Kum tam zet a liam hnuah Pathian an theihhngilh ruangah le an puarthau lutuk ruangah Nineveh cu an kiangkap hnam pawl kut ah an tlu rupri”—Ellen G. White, Prophets and Kings, p. 271.

Caan neta ah a tlusia zo mi leitlun ih thucah netabik kan phuang ahhin hivek ngah ve dingin kan ruat ngam ve kem? Cumi letnak cu Aw le Aii tin a um. Cumi cu leitlun pumhuap ih mi tam zet cun, “Ka mi pawl tla, a sualnak ih rak tel vetu nan si lonak dingah le amah hremnak pawl nan rak tuar ve lonak dingah kha nu ih sung ihsin ra suak uh” (Thup 18:4) tiih kawhnak hi zianghman ah an siar lo ding. Cule Leitlun pumhuap ah mi tamzet cu an ding hnget ding ih, Sahrang an dokalh ding. Cule “Pathian thupek pawl le Jesuh ih rinnak an kilkhawi” ding (Thup 14:12). Hi minung pawl cu Nineveh mi pawl vekin hloral pawl parih a tla mi thuthennak ah an nunnak zuah an si ding.

Cumi laifang ah a hrekkhat simcianak – Nineveh siatsuah an si ding tiih Pathian ih a than vek pawl cu bituk um (san le vang ummi, thlun ding a telmi) simcianak a si; mipi pawl cu an sual tlansan in an her kirsal lo ahcun siatsuah an si ding (Jer 18:7-10). Asinan simcianak dang pawl cu bituk um lo in a ra ve lo. Annih pawl cu minung in ziangvek ih an rak let hman ah an thleng famkim tengteng ding a si. Khrih veikhatnak le veihnihnak a ratnak ding Messiah simcianak, sahrang hminsinnak, natsia burh ding, hremthat awknak netabik – hivek pawl cu bituk um pawl an si lo; annih cu minung ih thil tuahmi zianghman siar loin an ra thleng ding. Minung ih a tuah mi le tuah ding ih a hril mi cun profet hmangih caan netabik ih thil a thleng dingmi simcianak ah khuitawk lam hoi in an um timi a sim ding a si.

`A tu ih duhhrilnak na tuah mi cun leitlun ah milem biaknak le Pathian biaknak thubuai a um tikah ziangmi na hril ding timi thutluknak na tuahnak ah ziangsaw a lo bawm thei ding?`