---
title:  Caan netnak hmuihmel
date:   21/06/2025
---

### Tuizarh zirlai hrang siar ding

Matt. 12:38–42; Jonah 3:5–10; Thup. 18:4; Dan. 5:1–31; Thup. 16:12–19; 2 San. 36:22, 23.

> <p>Bible cangken</p>
> “Cule anih in an hnenah, Hebru mi ka si ih, tifinriat le leilung a tuahtu Bawipa van Pathian cu ka tih a si, a ti’ “ (Jonah 1:9).

Tuizarh cu caan neta ih thil a thleng dingmi kan theihthiamnak fiang sinsin dingih in bawm theitu ding thuanthu kan zoh ding. Tui tum ah Nineveh ih Jonah hnatuannak; Babilon tluksiatnak; le Pathian minung pawl luatter ih, tiamcia ram ih tlungsal tertu Persia siangpahrang Sairah hung dinsuahdan thuhla pawl kan zoh ding.

Kan zir rero zo mi thuanthu dang pawl vekin himi tuanthu ih thil a thleng mi khal hi hrin thlah tinkim ah sullam nasa zet a nei. Asinan Khrih a rung tum hlante ih hrinthlah awk netabik pawl hrang khalah a thupi thotho. Cumi cu hivek tuanthu ih thil a thlengmi phunphun ihsin “tulai thudik” kan timi theithiam deuh dingih in bawm tu dingah kan la thei a si.

Cumi rual in caan neta ih thil thleng dingmi hmuhter cianak thuanthu pawl hmuahhmuah ah thil pakhat kan cing ringring tulmi a um: thupi kauzet le thlithlam (duhsannak thlithlam) zoh dingin ralrin a tul tuk, cafang fate pakhat teten simfiang ding in buai ciamco hlah, simcianak kha dik lo zetin a suak ter sawn ding a si. Jesuh ih tahthimnak vek in, a thupi sawn le bulhram hnget tha kan zoh sawn ding a si. Thuh mi thudik hrekkhat hmuh ding ruahsannak thawn ziangkim kan hai ciamco ding a si lo. Cumi hnakin thuhlawm then, thu bulhram kan hawl sawn ding a si; cun himi ihsin caan neta ih thil thupi pawl kan hmusuak thei sawn ding a si.