### Saam cabu: Pathian le minung thinlung hmuh awknak hmun

Saam cabu hi Bible sungih ummi hla thu le thlacamnak tha zet a si. Thangthatnak, lungawinak, riahsiatnak le thinpitnak, thurelnak le bulpak le vantlang ih hlasa mi lole relsuak mi, mipi menmen le siangpahrang pawl khal in relsuah mi, biazai le puithiam pawl le miding fel pawl le misual pawl khal ih phuang mi sam hlabu cu thlacamnak bu le zumtu thlahsawng aw vivo pawl hnen ih hlabu a si.

Bible sungih cabu tamzet cun kan hnenah thu a sim ih asinan saam cu kan hrangah, kan lakah thu a sim sawn a si. Sam hlabu hi ruahsannak, beiseinak le thangphawknak hrampi a si. Mah le mah ngaihtuah awknak le Pathian ropitzia, a thuknak hmun ihsin ausuah tu zalennak petu le Pathian hnenah thum thar thluh dingih hip zettu kaihruaitu a si. Mi tampi in saam hlabu cu an thinlung ngaihtuahnak thawn pehzom aw mi le an hmuhton mi pawl thawn an hmuh tikah an thlacamnak vekih an rak pom hngal mai khal hi thilmak a si lem cuang lo. Luther cun saam hlabu thuhla hitin a rel:- “Saam hlabu sungih thangthatnak le lungawinak aiih lungawinak langter theitu tongkam mi pakhat in khuitawk ahsaw a hmuh ding? Cumi ahcun a nuam zetmi hmuandum lam na zoh vek ciah in mithianghlim pawl ih thinlung hmuahmuah na hmu thei ding, asilole vanlam na thlir ringring thei ding, asilole Saam hlabu ih lungngai tahhla nganmi ai hmin ih nasa zetmi sualsirnak, riahsiatnak le lungngainak simfiangnak tha cu hmuh a si ding? Cumi ahcun thihnak le hell ram sung zoh vek ciah in mithianghlim pawl ih thinlung na hmu thei thluh ding, a thim zet ih, Pathian ih thinhengnak thlam thlengawknak pawl cu hmuh a theih…cumi ruangah si mithianghlim pawl ih cabu duhbik mi cu saam hlabu a sinak san cu! Khuitawk hmun ih um minung khal in himi saam cabu sungah a duhmi, a hrang ih rak um cia vekin a thei aw thei ding. Cabu dang pawl ah hivek thawn bangaw mi, hi tongkam pawl ai ih tha cu nan hmu zik lo”-Martin Luther, Martin Luther: Selections From His Writings, ed. John Dillenberger (New York: Anchor Books, 1962), pp. 39, 40.

Saam hlabu ih hringnun thleng danglam thilti theinak kan tontehnak dingah Pathian kan thangthatnak, thlacamnak, sualphuannak, riahsiatnak le Pathian ih zangfahnak le dingfelnak ruangih lungawi thusimnak ih Saam hlubu hmang theutu zumtu thlahsawng aw vivo kan si vekin thlacamnak nei dingin le thangthatnak hla sak dingih kawh kan si. Saam hlabu hi kan zir nasat a tul, cule the? Cathianghlim bu dang pawl vekin Saam hlabu hi santhuanthu, Pathian thu le an nunphung thawn kaih hnawih aw mi ih ngan a si ve. Saam hlabu zir cu tuisan ih ca a siartu pawl lamah Saam leitlun cun a naihter deuhdeuh a si. Saam cabu hi Pathian minung pawl ih thlacamnak le Jesuh, Leitlun ih a rungsuak mi ih thlacamnak vekih kan hminsin lai ah Saam cabu hi Jesuh thuhla thlacamnak khal a si thotho. Annih pawl cu minung pawl hnenih Pathian phuangawknak a si. Saam cabu zirnak dang cu Pathian ih tuahmi thuhla pawl hmuahhmuah saam cabu ihsin zir ding le Jesuh Khrih fehtlang ih leitlun hrang kan tuah dingmi zirnak pawl a si.

Saam hi biazia 150 khawngkhawm mi si hman sehla, cumi khawngkhawm mi cu a landan vek a si thluh lo. Saam cabu cun Pathian minung tampi pawl ih thlarau kekarnak ih theihpitu a si. Zumnak thawn kekar thoknak cu a dikmi pawl laksawng pekih a sualmi hremnak ding hmu Pathian lairelnak le fekzetih din mi a si. Kan zirlai kan zir vivo asile a tha zetmi leitlun ih zumnak a um tikih setan pa ih a ti buai ah ziangvek thil a thleng timi kan hmu ding. Pathian in a uk lai maw? Ziangtin saw ramdang ah Pathian minung pawl in Bawipa thangthatnak hla an sak thei ding.

Kan duh thusam le ka thlacamnak cu kan hringnun kekarnak ah Saam in thazang cahnak in pe ih, cumi ihsin Jesuh khrih hmaton rori ih kan hmuh hlan tiang thinlung hmunkhat in Pathian thawn nitin kan hmu thei a si.

_Dragoslava Santrac thukam hlun lam zirnak ihsin PhD ngahtu a si ih, the General Conference of Seventh-day Adventists World Headquarters ih um the Encyclopedia of Seventh-day Adventists ih editor a hnatuan tu a si. Seventh-day Adventist International ih Bible simfiangnak ngannak ih Saam 76-150 ngan tu khal amah a si._