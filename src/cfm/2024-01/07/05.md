---
title:  Zangfahtu Pathian le sunglawi zet cu Thangthat uh
date:   14/02/2024
---

`Siar ding: Saam 113 le 123. Himi Saam ahhin Pathian mizia thuhla dangdang pahnih ziangsaw a rel?`

Saam 113 le 123 cun Bawipai’ zangfahnak le sunlawinak an thangthat veve. Bawipai’ sunlawinak cu a nasa zetmi a hmin ah a lang ih, a Bawi tohkham umnak ah cawisan in a um, cumi cu miphun hmuahhmuah tlun ah le van pawl tlun ah a um a si(Saam. 113:4, 5; Ps. 123:1). “Bawipa kan Pathian vek zo an um” (Saam. 113:5, NKJV) timi zumnak thuken cun Israel Pathian cu leilung sung le a leng ih thiltitheinak khal in an neh lo timi a langter.

Bawipai’ umnak va naih theihlo hmunsang in Bawipa cu, “Mah le mah hnuaidor” asilole “Lei le van ih ummi thil thlir dingih a ding” duhtu a si timi thudik hmuhsaknak ihsin a langter (zoh aw, Saam. 113:6, NIV). Hmunsang ih Bawipa a umnak hin, hitawk hmun pawl ih thil ummi hmuh thei lo dingin a rak kham cuang lo. Bawipai’ zangfahnak cu leitlun mi pawl thawn umtlang in, tulsam le mi rethei pawl an harsatnak ihsin rundam dingah a sunlawinak sungin a langter a si. A umnak hmun cu a hla zet mi vanram si khal sehla, a tirhsiannak kut cu a siahhlawh pawl hnen ihsin a thup lo ti a fiang zet.

Pathian ropitnak le ngaihsaknak, Pathian hnatuan mangbangza theihthiam theih lo cu Pathian lainatnak le zangfahnak ah a lang thluh. Tlasam, mi rethei le neekrawk tuar pawl cun Pathian in an duhdan vekin a tuahsak mi mangbangza thil pawl ah Pathian uknak ih thiltitheinak ah anmah rori in hmuhton mi an nei thei. Cawisan mi Pathian cun a thiltitheinak in lungsiapawl a cawisannak in a ropitnak a langfiang ter. Pathian hnen ih pan dingin mipi cu zalen in an um, ziangahtile A uknak le a cungnunnak cun a sunglawi zetmi sersiamtu le kilkhawitu a si zia le mipi pawl cu a siahhlawh, a duhdawtmi fale an sizia a danglamter cuang lo.

Curuangah cibai buknak cun Pathian ropitzia lawnghi a langter lo ih, A thatnak khal a langter a si. Thangthatnak cu tikcu caan le boruak lawng ahhin a net lo(Saam. 113:2, 3). Pathian thatnak le lainatnak cu a tlusia zo minung tundinsal theinak dingah van ihsin runtum ih dinhmun niam bik thinglamtah parih thihnak tiang tuar huamtu Jesuh Khrih ahhin a langfiang bik ding(Filipi 2:6-8). Hitawk thinglamtah ah Pathian in kan hrang thil in tuahsak mi ruangah thangthat le cibai kan buknak ding san thupi zet a um.

`Thinglamtah ah cambang in, cutawk hmun ah na bulpak hrang ziangthil a thleng? Jesuh in ziangin saw a lo rundam? Ziangahsaw na thinlung ah thinglamtah hmaihruiatu si hi a thupit?`