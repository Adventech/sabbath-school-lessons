---
title:  Zinglam ah lawmnak a ra thleng
date:   28/03/2024
---

`Siar ding : Saam 5:3, Saam 30:5, Saam 49:14, Saam 59:16, Saam 92:2, Saam 119:147, 2 Piter 1:19, le Thuphuan 22:16. Ziangvek ni saw Pathian tlennak tikcu caan ih a rak zohter mi hi, ziangruangah?`

Saam ahhin zinglam hi Pathian ih tlennak tikcu a si deuh tlangpi. Zinglam cun Pathian zangfahnak a langter, cumi cun buainak le beidonnak zan reizet cu a cemter a si (Saam. 130:5, 6). Saam 143 ah Pathian runsuaknak cun tui thihnak thim hi(Saam. 143:3) zing thar eng ah a cangter ding ih(Saam. 143:8), khur sungih umnak(Saam. 143:7) cun “diknak ram” lam ah a um ter ding (Saam. 143:10).

`Siar ding: Marka 16:1-8. Hitawk ih a relmi zinglam ah ziangthil a thleng, cule ziangah cumi cu kan hrang a thupi?`

Jesuh Khrih thawhsalnak zinglam cun A hmin a zumtu pawl hmuahhmuah hrangah Pathian rundamnak kumkhua zinglam lamzin cu a on sak a si. Jesuh dungthluntu pawl cun Bawipa thawhsalnak an hmuh tikah Saam 30:5 ih um, “Tahnak cu zan ah a rei thei men, asinan lungawinak cu zinglam ah a ra thleng” timi thutiam thazang ngah tlak zet an tongngah rori a si. Himi cu Pathian zawnruahnak le cem thei lomi a duhdawtnak lawng ah kan tahnak hi lungawinak ah a cangter thei a si (Saam. 30:5, 7). Zinglam arsi in nithar a suah thu a phuang vek ciah in, zumnak cun Pathian fale pawl ih kumkhaw nunnak thar a ngaingai ih ummi cu a phuang (2 Pit. 1:19). Jesuh cu zinglam arsi le tleunak tiih kawh mi(Thup. 22:16), Zan, sualnak le thihnak um nawn loin A ram uknak a dintu ding hngakhlap zetih kan hngak mi cu a si (Thup. 21:1–8, 25). Cule hngak timi cun man a nei zet.

“Josep ih thlan parah Khrih cun nehnak phuang in, “ Keimah cu thawhsalnak le nunnak ka si” tiah a ti. Himi tongkam cu Pathian sinak lawng ih tongkam a si. Sersiammi a nungmi hmuahhmuah hi Pathian huham le duhdan vekih nung an si thluh. Pathian ih nunnak cohlang dingin zalennak pek an si thluh. A sangbik mi van lam le a hnuaidor bik nunnak khal, an zaten Nunnak hrampi ihsin nunter mi an si thluh. Pathian ih umpi mi lawngin, Ka nunnak pe dingin thilti theinak ka nei, cule la theisal dingin thiltitheinak khal ka nei timi an rel thei ding. Pathian a sinak in Khrih cun thihnak ih kaihhremnak neh thei dingin thiltitheinak a nei a si.”—Ellen G. White, The Desire of Ages, p. 785.

`Thihnak cun suahthlak ihsin kan thazungza a eisiat tiah rel a si theu. Cumi cu sualnak ih tlu minung pawl hrangah a dikzet khal sehla, thosal Jesuh in thih menmennak thuhla ah ziangmi tiamkamnak in nei? Kan hrangah thih menmennak hi ziang a ti timi kan theihhngilh lo ding hi ziangahsaw a thupit?`