---
title:  Ruahbet ding
date:   29/03/2024
---

Siar ding: Ellen G. White, “Khrih sungih thanlennak” pp. 67–75, Khrih hnen thlennak karbak timi sungta…

Saam cun Bawipa hngak hramhram dingin hmarngai zetin a sim rero. “Bawipa ahcun cawl uhla, Amah cu thinsauten hngak hramhram uh” (Sam. 37:7, NKJV). Hngak ringringnak cun tuarharnak, fianglonak, riangvainak tivek ih in deng caan ahhin Jesuh vanram a kai ding tum ih dungthluntu pawl kha mang ringring uh si (Tirhthlah 1:4–11). An mit hmuh rori ah Jesuh vanah laksoh in a um ih, ziangtik ni ah ti theihlo mi ni ih a rungtum ding hngak in tanta in an um. Cumi ni ih dungthluntu pawl hnakin Pathian thlawsuah dong dingih hlam rero hmuhton mi nei zosaw um dah? An hngak hlap tuk, “Bawipa, tu ahhin na hnen ah in hruai aw” tiah an ti. Cucing in annih pawl cu Pai thutiam le Jesuh rungtum sal ding hngak dingin zirh an si. Dungthluntu pawl kha kawhruahnak cem le riahsiatnak in an khat thluh tiih kan ruah ahcun kan lungawi zet ding. Jerusalem ah an kirsal ih, Jesuh ih a simdan vek ciahciah in an tuah thluh – Thiang thlarau thilpek an hngak ih, thiltitheinak thawn leitlun ah thuthangtha an phuang (Tirh 1:12–14, Tirh 2).

Bawipa in amah hngak dingih in timi hi thiang thlarau hmangin kan sungih hna a tuan lo ahcun thil cang thei a si lo. Milai zohman in kanmah ten zuam in kan hngak thei zik lo. Milai zuamnak ziangzat khal hngah rero lai ih in tibuai reronak hi kan tuar thei zik lo. Thil pakhat lawng in harsatnak a tuar thei ding, cumi cu Khrih sungih um ringringnak hi a si, cumi ciah cu bulpak zetin amah thawn kan laicin awknak a si. Khrih cu kan thinlung ah a um ahcun, , “Amai lungawi zawng tuah dingah siseh, tuah tlang dingah siseh” (Filipi 2:13)kan sungah hna a tuan ding a si. A hnatuan vekin hna kan tuan ding; cuvek ciah in kan langter ding a si. Curuangah, amah duhdawt in amah ah kan um ringring ih, kannih cu “Lu a simi amah Khrih ah ziangkim ah kan thanglian thei sawn ding a si.(Efesa 4:15)”—Ellen G. White, Steps to Christ, p. 75. Bawipa kan hngak peh vivo asile Saam ih hnangamnak le daihnak kan ngah ding a si. Kan thlacamnak le kan hla pawl hi nitin ten kan thinlung le Pathian thinlung an tonawknak a si.

**Relkhawm ding thusuhnak pawl**

`Ziangahsaw kan thlarau nun ah hngak ringring hi a thupit? Bible sungah zumnak ih raltha pawl hngak tento lai ih an thilton mi pawl rel khawm aw. Ziangtin saw hngak tentonak cun an zumnak a cakter ih a thianghlim ter (Rom. 4:19–22, Hebru 11).`

`Hngak ringringnak hi ziangtik ah a cem ding?(Saam 37:34-40). Cumi cu ziangkim relcat a si hnu ah ziangsaw kan tiamkam? Himi thungan mi ahhin himi nunnak hin caan reizet thudik rak um zo thuhla ah ziangmi beiseinak saw in pek?`

`Ziangruangah saw thihnak lam hawi le anmai hmuhton mi pawl(Thusimtu 9:5) ihsin Jesuh an hngaknak cu an theh zikte thlang? Himi thuletnak ihsin ziangmi beiseinak kan la thei ding?`