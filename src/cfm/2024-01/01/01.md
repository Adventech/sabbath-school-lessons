---
title:  Saam cabu siardan
date:   30/12/2023
---

### Tuizarh sung siar ding
1 San. 16:7; Neh. 12:8; Saam. 25:1–5; Saam. 33:1–3; Rom. 8:26, 27; Saam. 82:8; Saam. 121:7.

> <p>Bible cangken</p>
> Cun anih in an hnenah hitiin a sim, Hi thu pawl hi nan hnen ka um laiih ka rak lo simmi an si, Moses ih daan bu ah siseh, profet pawl ah siseh, saam ah siseh, keimai’ thuhla nganmi hmuahhmuah cu a thleng kim thluh tengteng ding a si, tihi. Cun cathianghlim an theihthiam theinak dingah, an theihnak a onsak( Luka 24:44-45)

Saam cabu hi Judah le Khristian pawl ih kumkhua ih an hlabu le thlacamnak bu a si. Saam cabu ngantu ih tongkam zate deuhthaw hi Pathian relnak lampang si thluh khal sehla, cangan tu pawl cun thithei minung pawl thawn siloin an ruahnak run thawkhum tu Pathian thawn ngan mi a si. A ngaingai ti ahcun, Bawipa cun cangan dingin a umpi hai, cutin ca thianghlim hmuahhmuah hi ngan a rak si(2 Piter 1:21), Saam cabu sung ihsin Pathian cun a siahhlawh pawl le A Thlarau hmangin kan hnenah thu in sim a si. Jesuh, dungthluntu, le Thukam thar cangan tu pawl cun saam cabu hi an run rel ih, Cathianghlim ah an telh a si(Mark 12:10; Johan 10:34, 35; Johan 13:18). Saam cabu hi Semtirnak le Rome cakuat vek ciah in Pathian kamsuak thu an si thluh ve.

Saam hlabu hi hlanlai Israel cangan thiam mi dangdang hnen ihsin ngan mi Hebru biazai ih ngan mi a si. Curuangah Saam hlabu cun anmai leitlun kha a khih hmuh deuh bik, ziangkhal sisehla, an thucah cu leitlun pumhuap a si ve thung. Saam hlabu ih Pathian kamsuak thu le Saam biazai pawl ah thinlung pe zetin, an san thuanthu, Pathian thu an ngan mi pawl, an nunphung pawl ziangkim kan pawm cun kum thawng tampi ihsin tui kan san tiang a um mi an thucah thupi zetzet pawl kan theithiam ding a si.