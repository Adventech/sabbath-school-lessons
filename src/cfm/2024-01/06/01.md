---
title:  Ka thosal ding
date:   03/02/2024
---

### Tuizarh sung siar ding
Saam. 18:3–18, Saam. 41:1–3, Saam. 15:7–11, Saam 82, Ps. 96:6–10, Saam. 99:1–4, Rom. 8:34.

> <p>Bible cangken</p>
> “Misiatha pawl ih palbet tuarnak ruangah le mitlasam pawl ih aihramnak ruangah tu ah ka tho ding, Bawipa in a ti: amah hnihsantu hnen ihsin himdamtein ka ret ding, tiin” (Saam 12:5, NKJV).

Kan san lawng ah sualnak, diklonak, le neekrawkawknak tivek a um lo. Saam hla phuahtu pawl san khalah cuvek a um thotho. Curuangah ziangvek an va si khalah Saam cabu hi leitlun ih thazang thawn doawknak le neekrawk awknak doletnak Pathian ih duhporhnak a si, kan leitlun khalah Saam hla phuahtu pawl khal in an do kalh ve.

Pathian cu thinsau le a thinhengnak cu a ropi mi a thisaunak ih kaihnget theitu, zohman hloral loin an sual rim ih an lamzin an thleng ding a duh zettu a si(2 Pet. 3:9-15). Pathian langnak ding tikcu pawl cu milai ih beisei vek a si ringring dah lo, thuthennak ni cu a ra thleng cing ding (Saam. 96:13, Saam. 98:9). Amah ah rinsannak, le a thutiam pawl tla cu cuini a thlen hlan ah kan rinsan a tul.

Sersiamtu, dingfelnak le diknak parih thum aw mi Bawi tohkham neitu lawngin (Saam. 89:14, Saam. 97:2) a thuthen ram uknak thawngin leitlun hrangah dinhmun hnget le neihnunnak a pe thei a si. Pathian thuthennak ahhin thil pahnih neekrawk a tuartu runsuahnak le misualral pawl siatsuahnak thu a tel a si (Saam. 7:6"17).

Himi hi kan tiamkam mi le himi hi ni nikhat nini ih a ra thleng ding mi a si, Amah lawngte kanmai tikcu caan ruatmi ah siloin Pathian caan ruatmi ah a si ding, himi hi saam hla phuahtu ih a rel uar zetmi khal a si.