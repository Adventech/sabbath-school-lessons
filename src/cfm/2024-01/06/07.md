---
title:  Ruahbet ding
date:   09/02/2024
---

Siar ding: Ellen G. White, “The Beatitudes” pp. 6-13,29-35, in Thoughts From the Mount of Blessing.

Saam hi minung pawl in diklonak an ngaihsak loh ruangah a dodalnak a si sualnak pom ding an hnong. Phuleisam duhnak ihsin siloin Pathian hmin cawimawi duhnak thawngin cangvaihter an si. Curuangah midingfel pawl hrangah Pathian in sualnak tlun ih phuleisamnak a neih lai an hmuh tikah lungawi ding an si, ziangahtile hitivek zawngin Pathian hmin le a diknak cu leitlun ahhin tuahtharsal a si ding a si (Saam. 58:10, 11). Saam cabu cun mipi pawl cu sualnak dokalh in an aw suah dingah le a ra thlengfamkim ding mi Pathian ram hawl hmu sawn dingin forhfialnak a nei a si. Saam sung ah Pathian runsuahnak le hnemnak diktak in pe a si. Bawipa cu a thosal ding!

“Jesuh cun, ‘ Mi in an lo hmuhsuam, an lo hrem tikah lungawi uhla, nasa zetin aipuang uh’ tiah a ti”. Cule anih cun a thungai tu pawl cu Bawipa hmin ih thu phuang tu Profet pawl cu, ‘harsatnak tuar le thinsaunak ih zohthim ding’(James 5:10) an si zia thu a sim. Abel, Adam cithlah ihsin Khristian hmaisabik cu martyr in a thi. Enoch cu Pathian thawn an lengtlang, cule leitlun cun a thei nawn lo. Noah cu hmuhsuam le luarkai zetih hnihsuak sainak tongtu a si. ‘Cun midang pawlin hnih suaksainak le vuaknak ih hniksak an tuar, a si, cuihleiah tawnhrem-nak le thawngtlaknak an tuar.’ ‘cun midang pawl cu humhimnak ngah loin, hrem in an um; cuticun thawhsalnak mha sawn an ngah theinak dingah’ Hebru 11:35"—Ellen G. White, Thoughts From the Mount of Blessing, p. 33.

**Ruahkhawm ding thusuhnak pawl**

`Leitlun sualnak ih nasatzia theihnak cun Bawipa in a uk ngaingai kem maw timi ruahnak a suahpi thei ruangah thlemnak hnuai ih kan um lai khalah a hnin thei lomi zumnak khohzet hi ziangtin kan thansohter vivo thei ding? Cumi cu Pathian duhdawtnak sungih kan zumnak le thatnak le thiltitheinak kan kilkhawi theinak ding hi kan bitum bik ding si ko lo sawm? Pathian le a mizia thuhla ah thinglamtah cun kan hnenah ziangsaw in sim?`

`Leitlun ih diknak sualnak ding le fimthiamnak lam khalah leitlun minung(hruaitu pawl, phunhnam dangdang, khawtlang thansohnak) ah thum aw loin, Pathian kamsuak thu le a thuthennak ih thumawk hi ziangruangah saw a thupit hleice?`

`Biakbuk cu Pathian thuthennak hmun a si timi thudik hi ziangtin hman tangkai theih ding?`

`Saam hrekkhat ih tongkam khohzet pawl hi ziangtin saw kan theih thiam thei ding? Cumi tongkam pawl cun a ngantu pawl ih mizia thawn pehzom aw thei dingin in bom thei ding?`