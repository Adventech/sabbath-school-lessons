---
title:  Ruahbet ding
date:   19/01/2024
---

Siar ding: Saam 86:5, 15; Ellen G White, Step to Christ timi cabu ih cahmai 9-15 ih um “Minung hrang Pathian duhdawtnak”.Pathian duhdawtnak kan theihfiang sinsin theinak dingah Pathian ih simfiangnak dangdang le a mizia pawl hi saam cabu sungah thudik ziangti vek in saw a sim?

Tuizarh zirlai cun Pathian ih theihternak le a hnatuan hrekkhat pawl a bitum, cumi cun leitlun a tuahtha, a humhim ih a fek ter deuh. Saam ca ngantu cun sersiamtu, siangpahrang,thuthentu, thukam rundamtu le daan petu Pathian hnenah ngennak a nei. Leitlun ah Pathian in tuahvo a neihmi pawl hi Pathian hmin dangdang le sinak dangdang in a lang theu, tuukhaltu (Saam. 23:1, Saam. 80:1), Rundamnak lungpi (Saam. 95:1), le Pa (Ps. 68:5, Ps. 89:26) tivek in a lang. Leitlun ahhin doawknak ropi laifang ah um khal sehla himzet le nuam zetin kan um thei, ziangahtile Pathian cu a thiltuah mi le a tongmi ih rinum le cungnungbik a si. Himi Pathian thu zirnak hi famkim zet si lo khal sehla Saam cabu sungih Pathian in Amah ten a phuangawkdan pawl cu a langfiangter zet.

Saam cabu kan zir peh vivo tikah Pathian mizia duhdawtnak le in rundam dingih a khawkhannak le leitlun a tuahtharnak eng ah Saam cabu siar ding hi a thupi bik timi theih ringring a tha. “Thinglamtah eng ih um Pathian mizia kan zirtam asile zangfahnak, thinnemnak, le tluktlannak le diknak thawn a cokrawi aw mi ngaidamnak pawl kan hmu tam deuhdeuh, cutin kan hmuh tam tikah cemni neilo duhdawtnak le Nu in a fa lamzin diklo lak ihsin a zangfahnak pawl cu fiang sinsin in kan hmu thei a si.”—Ellen G. White, Steps to Christ, p. 15. Saam cabu ah, Pathian minung pawl in an tuahsual mi ruangih thuthennak an ton tik hmanah Pathian cu an ko vivo lai, ziangahtile Pathian thinhengnak cu tikcu reilote sung lawng a si ih, a zangfahnak cu kumkhua in a si timi an theih ruangah a si(Saam 103:8)

**Relkhawm ding thusuhnak pawl**

`Ziangah saw leitlun ahhin tuarnak le hniksaknak a um rero lai hman ah doawknak ropi le a ngaingai va theihthiam hi cemnet neilo Pathian ram uknak le cungnungbik sinak va theiding ih in bomnak ahhin a thupit? Ziangtin saw cui thuhla pawl ah doawknak ropi cun in bom thei ding?`

`Pathian cu sersiamtu a si timi kan zumnak in ziangtin saw kanmah kan theihthiam awknak le sersiammi dang pawl thawn pehlaihawknak a tuah ding? Mipi pawl cu thudik ihsin hlaral ih an um tikah ziang thil a thleng(Saam 106:35-42)`

`Bible tikcu caan lai ih ramdang milem pawl ahkhan ziangsi diklo um(Saam 115:4-8)? Tuisan ih milem pawl teh ziang an bang? Bawipa thawn kan tlanlen khalah ziangah saw cubang pawl cu an tihnun um lai thotho?`

`Pathian minung pawl in Pathian thuthennak cu a minung pawl hnen ihsin a thok ding timi thei cingin ziangtin nun an hmang ding? Ziangtin saw Pathian in a minung pawl thu a then, cule ziangtin a cemter?`