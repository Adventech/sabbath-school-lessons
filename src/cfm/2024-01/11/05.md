---
title:  Zion ih daihnak le himnak
date:   13/03/2024
---

`Siar ding: Saam 46:1-7. Himi ahhin ziangtin saw leitlun hi hlathu hmangih tarlan a si?`

Saam cun leitlun buainak hi fiangzetin a rel, cule cumi cu a hlan ih rak um dah lo nattuarnak tivek pawl hmang in a tarlang (Saam. 46:2, 3). Tidai buaiternak hi miphun buainak le leitlun ah misual pawl ih an thlenpi mi buainak phun dangdang pawl relnak a si (Saam. 93:3, 4; Ps. 124:2–5). Cutivek ciah in Saam 46 ih pianphung siatnak pawl hin miphun dangdang pawl ih an kaihhruai mi leitlun doawknak a rak zohter (Saam. 46:6). Cumi cu Pathian theihnak tello leitlun a si timi a fiang zet, ziangahtile Pathian cu a minung lakah a um, Pathian a umnak hmun ah daihnak a um (Saam. 46:4, 5). Leitlun in amah cu hnong hman sehla, Pathian cun leitlun hi a tanta men lo. Pathian cu a minung pawl hnenih a umnak ihsin leitlun ah a um lai a si. Tongdang ih kan rel ding asile, ziangvek siatnak khal um khal sehla, hitawk leitlun ah Pathian a um a si, cule bulpak beiseinak kan nei thei ding ih, himi thudik theihnak ihsin thazang pekawknak kan nei thei ding a si.

Bawipa, humhim awknak famkim cu Zion daihnak le himnak hngetzet tuahtu a si. Zion ih himnak timi tongkam cu Saam 46:3 ah “sihman sehla” tin a um. Leitlun hi buainak ram si khal sehla, Pathian minung pawl cu an him a si. Himi cun daihnak cu harsatnak ton lonak a si loih, Pathian in a rinsan mi a fale hnen ih a pekmi laksawng a si timi a langter. Pathian ah rinnak neih phawt cun thlisia nasazet a tho hman ah Pathian fale cu daihnak le himnak an ngah thei ding a si (Matt. 8:23–27). Amah ten thusuhnak um mi cu: Pathian in himi leilung hi amah ih siatsuah dingih le cangvai dingih a duh hrilnak thawn kumkhua in a suahsan taktak kem?

`Saam 46:6-11. Leitlun ih siatnak le siatsuahnak pawl hi Pathian in ziangtin a sawn?`

Pathian cun a kamsuak thu ih a sersiam mi leilung cu tu ih a zupral thluh ruangah lungawi lo zetin a run let(Saam 46:6). Zupral timi hi siatnak cemnetnak siloin tuahtharnak sawn a si. Pathian in a daihnak cu Zion ihsin leitlun cemtiang a karhzai ter thei timi hminsin aw. Pathian cun raldo awknak a cemter ding ih, siatnak pawl cu a miter thluh ding, cumi cu mi tha lo pawl in leitlun ih an runkeng mi siatsuahnak pawl an si (Saam. 46:9). Himi cu Jesuh ratsalnak ih thil a thleng dingmi, Khristian pawl ih an neih mi a ropi zetmi beiseinak a si.

`A ngaingai ahcun tu ahhin siatnak tamzet a um zo, cuvek leitlun ih kan um lai ah Pathian rinsan thei dingin le daihnak ngah thei dingin ziangtin kan zir ding?`