---
title:  Bawipa’ a thei, a runsuak
date:   20/01/2024
---

### Tuizarh sung siar ding
Saam 139:1-18; Saam 121; Saam 17:8; Matt 23:37; 1 Kor 10:1-4; Hebru 4:15,16

> <p>Bible cangken</p>
> “Midingfel pawl an au ih, Bawipa in a thei, cule an harsatnak hmuahhmuah ihsin a runsuak hai”(Psalm 34:17).

Saam cabu cun cunnungbik Bawipa, sersiamtu le leitlun kaihruaitu le A minung pawl thawn um tlang duhtu, amahten pholang aw theutu Pathian hi a tar lang leuhleuh theu. Pathian cu a sersiammi le a minung pawl, lei par le van ih um an pahnih ih nai aw ah a um(Saam 73:23,25). “Van ah a Bawi tohkham din”(Saam 103:19 NKJV) in le “Boruak ah to”(Saam 68:4NKJV) hmansehla, Anih cu, “Amah a ko tu hmuahhmuah, thudik in amah a kotu pawl hmuahmuah naih ah a um”(Saam 145:18). Saam cabu cun Pathian cu A nungmi Pathian, Amah a kotu pawl ai-awih ih cangvaitu a sinak thudik cu nasa zetin a tarlang(Saam 55:16-22). Saam cabu hin sullam hlawkthlak zet a nei, ziangahtile Saam cun thlacamnak ngai ih, sawntu a nung Pathian lam a khihhmuh a si.

Bawipa lamih kan umzia theihternak ngaingai cu kan nun ah amah ih zumnak neih le a thupek pawl kan thlunnak ahhin a si. Israel thuanthu ih a lan rero vekin hivek zumnak le thuawihnak lo thildang cu Anih cun a pawm thei lo ding.