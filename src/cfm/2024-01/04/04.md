---
title:  Bawipa cu harsatnak ah Beunak a si
date:   23/01/2024
---

`Siar ding: Saam 17:7–9, Saam 31:1–3, le Saam 91:2–7. Hla phuahtu pawl in harsatnak an ton caan ah ziang an tuah?`

Saam hla phuahtu pawl cun harsatnak phunphun an tong, cumi lak ihsin harsatnak hmuahhmuah sungih beunak Bawipa ah an kirsal theu. Rinnak cu thil um mi hmuahhmuah sungih mi pakhat nunnak ah Pathian uknak um dingin rangring zetih hril mi si. Rinnak hi harsatnak caan ih cangvaihnak a um lo cun, cui thil cu khuitawk hman ah a cangvai cuang lo ding.

Hla phuahtu cun , “Bawipai’ thu ahcun kei in, Anih cu ka rolhimnak le ka ralhruang a si; ka Pathian, amah ka rinsan ding, ka ti ding”(Saam 91:2), a liamcia ih Pathian thawn an hmuh tonawknak ihsin ra suak mi a si ih, tu ahcun hmailam caan hrang riantuannak ah a zumnak cakter tu a si. Hla phuahtu cun a Pathian ih ropitnak cing ringring in cunnungbik le ziangkim tithei Pathian ti ah a ti(Saam 91:1,2).

Saam hlapuahtu cun Pathian ah himnak a hmuh thei thu a rel: “Hmun thup”(“Beunak” lole “relhnak hmun”), “Phen thlam”(Saam 91:1), “Rolhimnak,” “ralhruang”(Saam 91:2), “thlaza,” “Ralphaw,” “ralphaw fate”(Saam 91:4), le “umnak ding hmun”(Saam 91:9 NKJV). Himi pawl cun Saam Hla phuahtu ih nunphung ah hmun himzet pawl a rak khihhmuh. Phenpham theihthiam theinak dingah leitlun ih nisatnak bik hmun ih tuar theih lo khawp ih nisa um ding vun ngaihtuah a tul, lole ralphaw si maw, ralhruang tivek ih mi a kilhim zia theihnak dingah cun Israel thuanthu ih ral an dodan pawl vun theihsal a tul.

`Siar ding: Saam 17:8 le Mat 23:37. Hitawk ah zianglem saw hman a si, cule ziangtin cumi a runglang suak thei?`

Tahthimnak ih hmun uar zetmi thil pakhat cu: “Na thlazar phenthlam hnuai ah” (Saam. 17:8, Saam. 57:1, Saam. 63:7, NKJV) timi hi a si. Himi tahthimnak cun vate pinu ih humhimnak ihsin rintlaknak le hnangamnak a um a si timi a fiangter a si. Bawipa cu muvanlai, a thla hmangih a fale pawl kilhimtu (Suah. 19:4, Daan. 32:11) le a fale pawl a thlazar hnuai ih a rettu Arnu vek khal in tahthim a si (Matt. 23:37).

`Harsatnak a thlen caan le Bawipai’ kilhimnak hmu thei lovekih kan um caan a thlen tikah ziangtin kan rak do thei? Ziangtin saw hivek ruahnak hi Pathian kan hnenah a um lo timi ih sullam a si theilonak san?`