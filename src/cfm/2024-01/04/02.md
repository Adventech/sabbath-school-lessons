---
title:  Na hnen ihsin thuhhloh ka si lo
date:   21/01/2024
---

`Siar ding: Saam 139:1-18. Ziangsaw himi biazai in Pathian thiltitheinak (Saam. 139:1"6), umpinak (Saam. 139:7"12), le thatnak (Saam. 139:13"18)thuhla fiangzet ih a rel? Pathian in thutiam thuhla ah Pathian ropinak in ziangsaw a rel?`

Mi pakhat bawm duh khal awla, zianghman sullam a um lo caan na nei ve dah maw? Cuvek ciah in, mi zo simaw in lo bawm an duh, asinnan na tul sammi an theithiam thei lo. Cuvek siloin duhdawtnak ih khat le mipi thinlung theithiam tu Pathian cun kanmah in theihnak famkim le kan tulsam mi theihnak a nei, Anih khal in bom theidan ding lamzin khal a nei. Curuangah bom dingih a thutiamnak le runsuak dingih a thutiamnak cu manmual neilo men a siloih thutiam hnget khoh zet a si.

Pathian in hla phuahtu a theihnak cu a ropi zet ih, a danglam hleice cuang, anui pum khal in Pathian hmaiah a thup thei lo(Saam 139:13,15). Pathian theihnak cu tikcu caan, (Saam. 139:2)sunglam nunnak (Saam. 139:2, 4), le hmunram (Saam. 139:3)—pawl thawn an pehtlai aw thluh ih, saam hla phuahtu umnak hmun ah a um thluh. Pathian ih theihtheihnak danglam zet cu sersiamtu le mipi pawl thawn naih aw te ah um in theihthiamnak a neihnak hi a si, cumi cun anmah pawl a ngaihsak zia a tarlang a si.

Pathian in in theihzia thuhla ih mangbangza thudik pawl cun tihphannak in pe lo ih, Jesuh kut ah in hruailut ih, thinglamtah ih kan hrang a tuahmi pawl ah in hruailut sawn a si. Jesuh ih zumnak kan neih mi thawngin A dingfelnak, “Pathian dingfelnak” (Rom. 3:5, 21) Amah ah kan um zo. Pathian umpinak cu “Hell”(Sheol “Thlanmual”) le “thimnak”(Saam 139:8,11,12) tiang khal ih a um thu le a umlonak hmun hi khuitawk hman ih a um lo thu Pathian cu a tarlang thluh a si(Saam 56:13). A umnak hmun cu, “tifinriat deng”(Nitlaknak lam) tiang thleng thei, “zinglam thla”(nisuaknak) vekih tarlan a si(Saam 139:9). Himi ih a rel duhmi cu leitlun ah Pathian umlonak hmun ih kan um theinak ding a um lo timi thudik hi a si. Midang pawl ih zumdan vekin Pathian cu leitlun khua zakip ah tel lo hmansehla, anih cu an naihte ah a um ih, a sersiam ti lawng hman siloin a ngaihsak ih a cawm hai a si(zoh aw Heb. 1:3).

Kan thuhla ziangkim theithluh tu a si vekin Pathian cun in tuahtha sal thei ih, in bawm thei fawn. A ropitnak nasatzia va theih tharnak cun thangthatnak le saam hlaphuahtu pawl rinngamnak in pe a si. Pathian thawn pehtlaihawknak ah a nun ih buainak suak thei ziangvek thil khal hlawnsak theitu Pathian ih kilhimnak cu a rak cohlang zet.

`Mi hrekkhat pawl cun Pathian in an thuhla tam zet, thimsah zet an thuthup tiang in a thei thluh tu tihnung um thil ah an ruat men thei. Asile ziangah saw thuthangtha hi kan beiseinak umsun a si?`