---
title:  Ruahbet ding
date:   26/01/2024
---

Siar ding: Ellen G White, “The Night of Wrestling,” pp. 195–203, in Patriarchs and Prophets. Jakob ih hmuhton mi ihsin thlacam nasatnak le Pathian ih rinsannak hnuai ih thiltitheinak thuhla ihsin ziang saw kan zir thei mi um?

Saam cabu cun A kut cakih an nunnak a hlantu pawl hrang humhimnak cemti neilo thlentu Pathian ah kan zumnak a cakter a si. “Pathian in amah ah rinsannak a neitu pawl hrangah thil ropi zet a tuah ding. A minung pawl in thazang cahnak nasa zet an neih lonak san cu anmai fimnak an rinsan tuk ih, an ai-awih ih A thilti theinak langsuak dingih tikcu caan tha Bawipa hnenih an pek lo ruangah a si. Amah rinum zet in a thu an ngai ih, an zumnak pawl hmuahhmuah ah amah ah an ret thluh a si ahcun zumtu a fale pawl cu a bawm ding a si.”—Ellen G. White, Patriarchs and Prophets, p. 493.

Cucing in Saam cabu cun thu an rak tiam mi le tu ih kan dinhmun thawn a milawk cun harsatnak nasazet a thlenpi thei a si. Hivek tikcu ah thinglamtah ih thiltitheinak langsuakmi Pathian thatnak ah rinsannak kan zir thei ding a si. Cule, a can ahcun Saam cabu hrekkhat cu beiseinak diklo ih hman khal a theih. Jesuh in Saam 91:11,12 hmangsualtu Satan a letnak ihsin Pathian rinsannak hi hniksaknak thawn rawicawlh ding a si lo(Matt 4:5-7) asilole Pathian duhdan thawn kalh aw in Pathian thiltuah dingah ngennak tivek nei ding a si lo timi a langter a si.

“Khrih ih kawhhrang le Khristian bulpak tin ih nehnak ropi hi talent, fimzirnak, lennak le minung duhsaknak men ihsin ngah mi an si lo. Hreh um zetih zumnak kut in Pathian thiltitheinak kutcak a kai tu cun nehnak an co.”—Ellen G. White, Patriarchs and Prophets, p. 203.

**Relkhawm ding thusuhnak pawl**

`Zirnak khan ah nithum ni ih zirlai harsatcaan karlak ih Pathian rinsandan le thil rapthlak zet a thlen thuhla ih thusuhnak pawl kha rel aw. Pathian kilhimnak thuhla ih Saam cabu ih thutiam maksak zet pawl khal, ziangtin saw thil umdan pawl le a rung thlendan pawl thuhla mi pakhat in a theihthiam thei? Himi khal hi ruat aw: Saam hla phuahtu, thutiam mak zetzet a ngantu cun harsatnak a tuar lo maw, asilole mi rinum zet pawl ih tonvek teh a tong lo maw si?`

`Ziangtin saw ziangkim ah Pathian ah zumnak kan neih mi kan thansoh ter thei ding (Thimnak ah, Saam. 91:14; Saam. 143:8, 10; Saam. 145:18–20)? Himi rinnam awknak hi ziangin saw in hloter theh? Ziangtin saw tikcu caan tha ih Pathian rinsan hi tikcu caan tha lo khal ih amah rinsannak ih kan zir hi a thupi hleicenak san?`