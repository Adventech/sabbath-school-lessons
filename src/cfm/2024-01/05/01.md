---
title:  Ramdang ih Bawipa’ hlasak
date:   27/01/2024
---

### Tuizarh sung siar ding
Saam 79:5–13, Saam. 88:3–12, Saam. 69:1–3, Saam. 22:1, Psalm 77, Saam. 73:1–20, 1 Pet. 1:17.

> <p>Bible cangken</p>
> “Ziangtin saw ramdang ahcun Bawipai’ hla cu kan sak thei ding? (Saam 137:4).

Saam cabu hi famkim lonak leitlun, sualnak, thiltha lo, tuarnak le thihnak ih a ummi a si timi va theithiam dingin thuk zet ih va luh ciamco khal a tul lem lo. Pathian uknak ih um sersiammi thiltha zet le dingfelnak a daan pawl cu sualnak in a dodal ringring. Sualnak in leitlun a run luah neh deuhdeuh tikah leilung cu Pathian minung pawl hrang ahcun “Ramdang” ah a cang deuhdeuh. Himi hin hla phuahtu pawl hrangah buainak a tuah: Ramdang ah ziangtin saw zumnak ih nun a theih ding?

Kan hmuh zo vekin hla phuahtu pawl cu Pathian uknak le a thiltitheinak an theih vek ciah in dingfelnak ih a thuthennak khal an thei a si. Pathian cu kumkhua le cemni neilo beunak le buainak ton caan ih bawmtu a si timi hi an theifiang zet. Himi ruangah Saam hla phuahtu pawl cu Pathian umpinak tello le Bawipai’ uknak hmai ah le thiltha hmai ih sualnak a thangso vivo mi pawl hin caan khatkhat cu a buai ter theu(zo saw buai lo ih um ding?). Saam cabu sungih thlacamnak cun daiten umvek ih alang mi Pathian cu hla phuahtu pawl ih an letnak ihsin a theihtheih tuk. Tongdang ih kan sim asile Hla phuahtu pawl in Pathian um lonak tiih an theihmi cu an let ih, cuvek ciah in Pathian umnak tiih an theihmi khal an let a si.