---
title:  Mifel thlem an si lonak dingah
date:   01/02/2024
---

`Siar ding: Saam 37:1,8; Saam 49:5–7; Saam 94:3–7; le Saam 125:3. Saam hla phuahtu in ziangvek harsatnak saw a ton?`

Himi Saam cu tulai misual pawl ih neihnungnak le himi ruangih mifel pawl hnenih harsatnak a thlengmi pawl ruangah lungngai zetin a um. Misual pawl hi an lennak lawng a si lo, Pathian zianghman ah an siar lo ih, midang an neekrawk fawn. Thubuaithlak zet cu, “Misual kianghrol”(Saam 125:3) in leitlun a uk lai ah, “Midingfel pawl ih kianghrol”(Saam 45:6) cu a tumsuk deuhdeuh a si. Cuti asile ziangahsaw cuvek pawl cu bansan in, midang pawl vekin thatlonak cu pawm ve men lo ih kan um ding?

`Siar ding: Saam 73:1-20,27. Ziangthil in saw hla phuahtu buainak thlen? Zianghman santlailo thil ih rinsannak neitu pawl ih netnak cu ziangsaw a si?`

Saam 73 ah hla phuahtu cun leitlun ih sualnak um rero laimi a khihhmuh rero lai ah Pathian in kau sawn ih a rak thlirnak cu a hmu thei lo. Mitha lo pawl ih lennak in a zumnak a sawh buainak bik cu khuh thluh in a um; zumnak hmantlak lo thuhla ih a buainak khal a ngaingai ah a thum aw tiah a ruat. Ziangkhal sisehla, Saam 73 cun, “ himi Saam siarnak hmaisabik hnongtu pawl cu a hmuhsuam ih, cumi cu saam bu hmuahhmuah khaikhawmnak a si: Thinlung ah diknak a neitu pawl hrangah ziangtluk in Israel Pathian cu a tha” —Johannes Bugenhagen, Reformation Commentary on Scripture (Downers Grove, IL: InterVarsity Press, 2018), p. 11.

Saam hla phuahtu cun hmun thianghlim, Pathian lairelnak hmun ah mi a hruai, cumi ahcun “tuisun” timi cu mosia ih cabu pakhat te fang a si timi a va theihter ih, “netnak” timi cun misual pawl in Pathian thuthennak an ton leh dingmi a va ngaihtuah ter. Hla phuahtu cun hmun thianghlim sungih himi thudik hi a theithiam ih, a hlan ih atthlak za a rak tuahmi pawl a phuangsuak ih, cumi cun minung sinak in siloin sunglam thlarau nun lawng ihsin hmuhfiang theih thil a si.

`A tu ah sualnak tamzet hrem ih a um lo caan ah ziangtin saw cui sualnak pawl tlun le leitlun ah Pathian thuthennak thutiam ummi in hnangamnak a lo pek ding?`