---
title:  Ni thalo pawl
date:   28/01/2024
---

`Siar ding: Saam 74:18–22 le Saam 79:5–13. Himi ih thil thleng theimi hi ziangsaw a si?`

Hla phuahtu cun Pathian le sual thiltitheinak karlak doawknak topi cu theihthiam a tum ih, Pathian thinsaunak theihthiam rual lo cu a khihhmuh ih, cuvek ciah in cemni neilo fimthiamnak le thiltitheinak khal a khihhmuh a si.

Saam cabu sungih sual buainak cu a hramthoknak ahcun Pathian thu a si; himi ahhin Pathian thuhla thusuhnak khal a tel ko ding. Curuangah Jerusalem le biakinn siatsuahnak khan Pathian thangsiatnak vek ih a lang ruangah cumi cu zumlotu pawl hrangah Pathian thangsiatnak dingih thil remcang zet a si. Pathian roco(Israel mipi) hi Pathian hrilmi le thukam a si ruangah(Daan 4:32-38, Daan 32:8,9) cumi cu ziangtik hmanah a hlo dah zik lo. Pathian roco timi ruahnak hin caan netnak lam tiang a vung tel ve, ni khat nini ah miphun hmuahhmuah hi Pathian roco tu an si thluh dingih amah an rian thluh leh ding timi khal a tel a si. Miphun kip hi Pathian roconak ah an lutve timi ngaihdan cun Pathian thutiam cu a buaiter thluh a si.

Thusuh ding zianghman um loin, Saam hla phuahtu cun mipi pawl ih sualnak ruangah Pathian thawn thukamnak tuahmi in mipi pawl a siatsuah ih, cumi ih rahsuak mi cu an thlengter a si(Saam 79:8,9). Thihnak ihsin a luatmi mipi pawl cun Pathian zangfahnak le sualthlah thawinak ihsin thukam tuahthatsalnak lawngah an thum aw a si. Bawipa cu, “Kan rundamnak Pathian a si,” cumi cun A thukam thutiam ih Pathian rinumnak a khihhmuh a si(Saam 79:9).

Ziangkhal sisehla, Israel tuahthatnak hnakih thupi sawn cu leitlun ih Pathian mizia humhim hi a si(Saam 79:9). Rampi sual tuahnak cu hrem a si lo ahcun Pathian ih a thiltitheinak cu um lo vekin a lang men thei (Saam. 74:18–23, Saam. 83:16–18, Saam. 106:47). Pathian in a minung pawl a runsuah lawngah a hmin cu cawisang in a um dingih thangthat in a um ding a si.

Tuisan khal ah, cuvek kaihhruaiawknak cu a um ringring lai. Kan sualnak, kan thatlonak, kan diklonak pawl cun kanmah lawng in siatsuah lo ih, Pathian hmin khal kan bawrhhlawh ter a si. Thil diklo kan tuahnak in kan thlarau nun a siatsuah ih, kan hnatuan tiangin a siatter a ti. Jesuh Khrih ih hmin siahsuah tu pawl ruangah zumnak bansan tu minung ziang hmuah saw um zo?

`“Pathian upatnak, Khrih upatnak cu A minung pawl ih mizia famkim ah a tel thluh a si “—Ellen G. White, The Desire of Ages, p. 671. Himi thudik hi ziangtin na theithiam, cule Khristian nun ah ziangmi sullam saw a neih?`