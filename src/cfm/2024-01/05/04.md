---
title:  Pathian khuitawk ah a um?
date:   30/01/2024
---

`Siar ding: Saam 42:1-3, Saam 63:1, Saam 69:1–3, le Saam 102:1"7. Saam hla phuahtu hnen ih natnak nasa zet thlentu kha ziangsaw a si?`

Saam hla phuahtu hi bulpak le khawtlang ih harsat tuarnak lawng in a ti buai lo ih, cumi ai-ih nasa sawn khal si khal sehla, Pathian in a siahhlawh pawl ih harsat tuarnak ngaihsak lo vekih a lang caan khalah harsat tuarnak ahhin a tel thotho ding. Pathian umlonak cu leiram car ih tidai ngai vek (Saam. 42:1–3, Ps. 63:1) le thithei ding khawp ih lungngai zet (Saam. 102:2"4) vek khi a si. Saam hla phuahtu cun Pathian hnen ihsin hlonthlak mi vekin a thei aw ih, amah ten vate riangvai zet vekin a tahthim aw: “Kei cu thlaler ih ngathur vek ka si; kei cu nelrawn ih sumbuh vek ka si. Itthat loin ka meng ringring, inn luanglu parih suntam paak vek ka si”(Saam. 102:6, 7, NKJV).

Nelrawn timi hin Pathian hnen ihsin thiarfihlim awknak a run langter. Vate “lunglu par ih paak ih um” timi cu a riahbuk, a cawlhnak hmun ihsin lengah a um tinak a si. Saam hla phuahtu cun Pathian hnen ah, “Thukzetnak hmun ihsin” tidai khohzet in a nawr ih, “thuk zetnak” ih pil vek ciah in a au(Saam 69:1-3, Saam 130:1). Himi cun Pathian tel loin suahnak ding zianghman um lo dinhmun a va khihhmuh a si.

`Siar ding: Saam 10:12, Saam 22:1, Saam 27:9, le Saam 39:12. Thangthatnak hla phuahtu in Pathian um lovekih a langnak pawl cu ziangtin a sawn?`

Saam hla phuahtu pawl in Pathian hi daiten um vekih a lang lai khalah daiten um ve lo dingih thuthencatnak an tuah hi mangbangza a si. Hla phuahtu pawl cun thlacamnak ih thiltitheidan pawl an zum, ziangahtile thlacamnak cu a sunglawimi a nung Pathian hnen a thleng hngal a si. Pathian um lo vekih a lang caan khalah anih cu a um ringring. Anih cu a liamcia tikcu caan ih an thu rak ngaitu Pathian thotho kha a si, curuangah a tu khalah in thei ding timi zumnak an nei hnget zet.

Pathian daiten a um lai ah hla phuahtu pawl cun anmah ten an rak zoh hliah aw ih, cule Pathian an hawl, asinan hnuaidornak le phuangawknak a tul a si. Pathian cu daiten a um kumkhua lo ding ti an thei. Saam cabu cun ziangvek dinhmun ah nun hmang khal sehla Pathian thawn pawlkom awknak cu a um vivo ding a si timi a phuang.

`Saam hla phuahtu pawl in Pathian um lovekih a langnak hmun ih an letdan ihsin ziang kan zir thei ding? Pathian daiten a um vekih a lan caan ah ziangtin na sawn ding? Na zumnak lo kaihnget tu cu ziangsaw a si?`