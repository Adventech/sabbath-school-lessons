---
title:  Ruahbet ding
date:   02/02/2024
---

Siar ding: Saam 56; Ellen G. White, “Rejoicing in the Lord,” pp. 115–126, in Steps to Christ.

Saam hla phuahtu vekin ziangtik lai khalah Pathian minung pawl cun ziangtin saw “ramdang ah” Bawipa thangthatnak hla kan sak thei ding tin an mangbang theu. Bawipa ih lairel ukawknak sungih kan zumnak cu khuimaw caan ah harsatnak a um theu, Pathian in a kai thluh maw asilole ca thianghlim ih a rel vekin thiltithei le thazet a si ngaingai maw timi kan ruat thei.

Bible vekih zumnak cun thil fiang lo le rinsanngam awknak le rinhlelawknak tivek khal a keng tel thluh. Khui maw caan ahcun thilfiang lole rinlelnak, a hleice in sualnak hmaika ah le Pathian umpinak um lo vekih a lan caan ahhin tuar a har fualfo zet. Cucing khal in thilfiang lo rinlelnak cu Pathian, a duhdawtnak le dingfelnak mizia le rintlak a sinak thuhla ahcun si hram hlahseh. Saam hla phuahtu hin hmailam tikcu caan ih thil thleng dingmi a fiang lo tla si men thei, asinan cemni neilo Pathian duhdawtnak le a rinumnak cu a ngen theu a si (Saam. 36:5–10; Saam. 89:2, 8).

Cuvek ciah in kannih khal in zohthim ding cu kan thlun ve a si. “Hnuailam ih na harsatnak pawl zoh loin tlunlam na zoh theinak dingah na thiltitheinak pawl hmuahhmuah ko suak aw. Cule na lamzin ah cau sialsial in na um lo ding. Mero dung ah Jesuh na hmu ding ih, anih cun nangmah lo bawm dingin a kut a run lo san ding; na tuah ding mi cu amah in a lo hruai theinak dingah zumnak thawn na kut na rak san ding lawng hi a si. Rinnak na neih ahcun Jesuh ah zumnak thawngin beiseinak na nei ding a si”—Ellen G. White, Testimonies for the Church, vol. 5, pp. 578, 579.

Pathian in “A hmai hup” caan ah thlacamnak ih hlawhtlinnak cu hloh aw hlah. Cumi kalh ciah in, Hivek pawl cun Saam hla phuahtu pawl cu anmah ten an zohfiah aw, a liamcia ih Pathian runsuaknak pawl an vun ruat sal, cule sualphuannak le hnuaidornak thawn Pathian an hawl (Ps. 77:10–12, Ps. 89:46"52). Rinhlelnak le dodalawknak thawn doawknak a um tikah zumnak cu a hngetkhohter a si. Cumi hniksak hmunton mi cu lung mankhung hnak in manmual a nei sawn”—Ellen G. White, Testimonies for the Church, vol. 3, p. 555.

**Relkhawmding thusuhnak pawl**

`Hla phuahtu pawl in sual an ton caan ah ziangvek harsatnak saw an ton? Cumi thawn bangaw ziangvek buainak saw na ton, cule ziangtin na tuahfel thei? Hivek harsatnak caan ah ziangtin na zumnak na kai hnget?`

`Pathian in kan zumnak hniksak a si caan asilole harsatnak a tongtu pawl in Pathian thiltitheinak le thatnak thuhla ih thusuhnak an tuah caan ah cumi letnak ding khuitawk ahsaw ka hawl ding?`

`Leitlun ih sersuah mi sualnak le Pathian duhdawt thiltitheinak ih a kaihruaimi thuhla ih thusuhnak pawl ziangtin na rak sawn? Himi thubuai ahhin a silobik in doawknak ropi in ziangtin letdan dingin sim?`