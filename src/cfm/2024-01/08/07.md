---
title:  Ruahbet ding
date:   23/02/2024
---

Tu lai san ahcun fimnak neih hi lungawinak neih tlukin duhthusam a um lo vekin a lang. Mipi pawl cun fimnak hnakin lungawinak an duh sawn. Ziangkhal sisehla, Pathian fimnak tel lo in lungawinak dikzet in nun kan hmang thei ngaingai kem? Saam cun fiangzet in cuvek ih nun kan hman thei lo ding thu a rel. Thuthangtha cun fimnak le lungawinak karlak ah duhhril ding in in ngen lo. Pathian lamih fimnak cun lungawinak ngaingai a keng a si.

Zohthim ding lolam zet Hebru tong ihsin himi hi simfiang a theih. Hebru ahcun, “Zawh” timi tongkam plural(ashurey) hi “lungawinak”(Ashurey) timi tongkam thawn an awsuak a bangaw zet. Mirang tong lehlin mi ah himi kan nei lo nan, cui thil cun thucah thiltitheizet a phuang suak : “Zawh” timi cun Pathian lamzin “lungawinak” nun ah a hruai thleng a si (Saam. 1:1, Saam. 17:5, Saam. 37:31, Saam. 44:18, Saam. 89:15, Saam. 119:1). Bible ahcun fimnak simaw, lungawinak simaw hi thil sullam zianghman nei lo an si lo ih, ton nun thil ngaingai an si. Annih pawl cu Pathian thawn laicin awknak ah hmuh an si. Cumi cu Pathian tihzah, thangthat le a cahnak hawl hmuh le amah rinsannak ah a um thluh. Saam 25:14 cun hitin a ti, “Bawipa ih thuthup cu amah a tihzahtu pawl hnenah a um ih, anih in cupawl cu a thukham a theihter ding.

“Pathian hnenah lungawi thu kan sim, ziangahtile anih cun kan hnenah a engzet mi lem in run pe a si. A duhdawt thlawsuahnak thutiam pawl cu kan zoh ringring theinak dingah pawlkom awknak nei uh si: Satan ih thiltitheinak ihsin minung a rundam theinak dingah Pathian fapa cun a Pai Bawi tohkham a suahsan ih, A Pathiannak kor cu minungsinak ah a hruh ih, kan ai awih in a neh ih, kan hrangah vanram ong in, Pathian in a ropinak a phuanawknak pindan cu minung hmuh theih dingin a pholang thluh. A tlu sia zo mi miphun pawl cu sualnak ih a pilternak khur ihsin an rung suak, Pathian thawn pehtlaih awknak an nei theisal, Kan tlantu zumnak ruangah Pathian hniksaknak cu tuarsuak in, Khrih ih felah ah thuam aw in, A Bawi tohkham cawimawi in a um lehsal. Himi pawl hi Pathian in kan ruah ciamciam dingih in pek mi a si.”—Ellen G. White, Steps to Christ, p. 118.

**Relkhawm ding thusuhnak pawl**

`Ziangtin saw Pathian thu cu thuzirhawknak men siloin lungawinak ra suahnak ngaingai a si? Ziangtin saw Pathian thu ih tleinak cu Jesuh Khrih, a thu sungih um thawn pehtlaihnak an neih?(Johan 1:1; Johan 15:5, 7)?`

`Pathian thuzirhnak mipi in an thei keukeu ih an hnong le ziangthil saw thleng ding? (Saam 81, Saam 95)? Cuvek a thleng ding tin ziangruangah saw na zum?`

`Ziangruangah saw mitha lo pawl ih lamzin cu khuimaw caan ah midingfel pawl ih thuzirhnak hnakin duh um sawn ih a lang theu?(Saam 141)? Khuimaw caan ahcun misual pawl ih thiltuah mi a tha vekih a lang mi pawl ziangtin saw kan ti ding?`