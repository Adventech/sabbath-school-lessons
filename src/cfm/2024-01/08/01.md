---
title:  Felzetih nun theinak hrang fimnak
date:   17/02/2024
---

### Tuizarh sung siar ding
Saam. 119:1–16, Saam 90, John 3:16, Saam. 95:7–11, Saam 141, Saam 128.

> <p>Bible cangken</p>
> “ Curuangah kan damsung ni siardan in zirh aw, fimnak lam ih kan thinlung kan hmang theinak dingah” (Saam 90:12, NKJV).

Kan hmuh vekin Pathian zangfahnak cun sualnak ngaidamnak a pe ih cumi cun a tu ih zumnak ih a nung tu sualsir aw tu hnenah thinlung thar a pe a si. Pathian thu cun nun dingfel pawl hrang khalah kaihhruai awkdan ding a pe thotho(Saam 119:9-16). Pathian daan thlun hi ziang ti zawng khal in daan a sivek ih thlun ding tivek lam a siloih, Pathian thawn laicin awknak hgnet zet nei ih nun hman le thlawsuahnak ih khat nun hi a si sawn (Saam. 119:1, 2; Saam 128).

Ziangkhal sisehla midingfel ih nun cu thlemnak tel lo nun a si cuang lo. Khuimaw caan ahcun midingfel khal hi hrokhrawlnak sual in a thlem thei, (Saam. 141:2–4) cule thlemnak khal ah a tlu thei. Pathian in a fale pawl ih rinumnak(asilole rinumlonak) fiangzetih a lang theinak dingah hniksaknak um dinghi a siang a si. Pathian fale pawl in Pathian kaihhruainak le nunsimnak an ngai a si ahcun an zumnak cu a thianghlim ding ih, Bawipa an rinsannak cu a cak ding a si. Fel zetih nun theihnak fimnak cu thlemnak le harsatnak karlak ah Pathian thawn nun hman tlangnakah a lang. Curuangah thlacamnak cun fimnak thinlung kan theih theinak dingah Pathian cun kan damsung ni siardan in zirh ding ti hi a si(Saam. 90:12),, cumi cun Bawipa hnen ah rinum zetin feh vivo dingih pumpek awknak a zohter a si.