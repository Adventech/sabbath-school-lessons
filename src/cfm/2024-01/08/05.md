---
title:  Sualnak lamzin ih bumawknak
date:   21/02/2024
---

`Siar ding: Saam 141. Saam hla phuahtu ih thlacam hi zianghrang ahsaw a si?`

Saam 141 cu a sung le a lenglam in a ra ummi thlemnak ihsin humhim awknak ding hrang thlacamnak a si. Saam hla phuahtu cu mitha lo pawl ih khawkhannak lawng ihsin tihphannak nei a si lo ih(Saam 141:9,10) misual pawl vekih cangvai dingih thlemnak khalin tihphannak a nei. A hmaisa tu cu mah le mah ukawk theinak a si ih, Saam hla phuahtu cun Bawipa ih a hmur sangka kilveng dingin thlacamnak a nei(Saam 141:3). Himi cun khawpi kulhpi sangka kilhimnak a rak khihhmuh, cumi cun Bible tikcu caan lai ih khawpi cu a kilhim a si.

Thlemnak cu Pathian fale in midingfel pawl ih thurelnak an la ding maw asilole misual pawl ih rawl thaw lamah an tlu sawn ding timi hi a si(Saam 141:4,5). Saam hla phuahtu cun a thinlung cu thiltihnung um zet vekin a pholang, ziangahtile doawknak ngaingai a um ruangah a si. Catbang loin Pathian rinsan zetin thlacamnak nei le cibai buk tu pawl lawng hi thlemnak ihsin runsuah thei ding Pathian fa umsun an si(Saam 141:1,2).

`Siar ding: Saam 1:1 le Saam 141:4. Hitawk ahhin thlemnak ih thansohnak le hrokhrawlnak mizia ziangtin saw a pholang?`

Saam 141:4 cun thlemnak a feh vivo dan pawl a tarlang. A hmai sa in, a thinlung cu sualnak lam a hoi. Pahnihnak, thiltha lo tuah(Hebru tongih a sullam cun cangvaihnak ih mizia relsal rero a tar lang). Pathumnak ah, Thinlung cun mitha lo pawl ih rawl a ei, thil ziangmaw duhnak nei vek ciah in misual pawl thil tuahmi cu an pawmsak. Cuvek ciah in Saam 1:1 cun Pathian fa cu Bawipai lamzin thlunnak ihsin misual pawl lamih feh dingin, misual pawl lamzin ih ding dingin le a netnak ah mi hmuhsuam hmang pawl thawn totlang ding in thlemnak a ra thleng a si. Misual, sualnak, le mi hmuhsuam hmang: Anmah vek kan si ding a si lo, asilole Bawipai’ hnen ihsin in hruai hlo ding hi kan duh ding a si lo.

Saam cun thlemnak ih mizia hrokhrawlnak, mihip theinak le thansoh theinak pawl a tarlang thluh, cumi pawl cun Bawipai’ hnen lawngih thum aw ngam tu pawl lawngin hlawhtlinnak an ngaih thei timi a tarlang. Saam cun thlemnak karlak ih mi pakhat ih thurel mi tongkam le a rak ngaitu pawl ih thupit zia pawl a tarlang. A netnak ahcun sualnak le dingfelnak, an pahnih in mipi pawl hnen ah Pathian ihsin fimnak hawl dingin a zirh hai a si(Saam. 1:4–6, Saam. 141:8–10). Saam veve ah Pathian fale ih thiamcoternak netabik cu hmailamcaan ah a um lai a si timi an lang fiangter. Himi sullam cu Zumtu pawl cun thinsau ten Pathian rinsan dingin le amah cu hngak dingin in ko a si.