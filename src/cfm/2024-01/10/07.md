---
title:  Ruahbet ding
date:   08/03/2024
---

Siar ding: Tirh 7 le Hebru 11. Thukam thar in Pathian uknak tumtah mi cun a minung pawl cu santhuanthu ah a hruailut a timi ziangvekin saw a rel?

Saam thuanthu pawl hi Pathian in a minung pawl a umpi timi theihpitu thiltitheizet a si. Pathian minung pawl thuanthu tin cu Nazareth Jesuh ah leitlun rundamtu Pathian thutiam hlawhtlingnak netabik dingih hruaitu bungrua pawl an si. Hniksaknak a um caan ih Pathian minung pawl beidoncaan le Pathian in in hnong si ding tiih an ruatawk lai hman ah Pathian cun ziangkim a kai thluh ih, a uknak hnuai ih um an si thluh, ziangahtile Pathian cu san thuanthu ih Bawipa a si. Hla phuahtu cun mipi pawl an rin um lo hman ah cumi cun Pathian in a minung pawl hnenih a rinumnak le a thutiam a hlawhtling ternak ding an rak kham thei cuanglo timi tulai thudik khal a phuang. Ziangkhal sisehla bulpak le pawlkom khal ih sual sir duh lo pawl cu thlawsuah pek ding thukam ihsin hlawnthlak an si, An hminsiatnak netnak cu Pathian tel lo in simaw, dokalh zawng in simaw nun hmangnak cun mi a siatsuah thei timi ralring peknak vekih hman an si

Saam cun Pathian fale pawl cu ziangtik caan khalah Bawipa ah beiseinak nei dingin le amah ah rinum vivo dingin thazang a pe : “Bawipai’ in rak hruaidan pawl le kan tikcu liamzo thuanthu sungih in zirhmi kan theihhngilh pang kei timi siar lo, hmailam caan hrang zianghman tih ding kan nei lo”—Ellen G. White, Life Sketches of Ellen G. White, p. 196.

Pathian minung pawl in tih loin hmailam an nor theinak dingah an thuanthu ih thudik pawl an theih a tul. Ellen G White cun zumtu pawl in Saam 105 le 106, “Zarhkhat ah tlerkhat tal” siar dingin thuron a pe a si.”—Testimonies to Ministers and Gospel Workers, p. 98.

Pathian minung pawl ih thuanthu cun Pathian in a tiamkam mi a thu hi famkim lo in an um lo timi a langter. Himi ahcun tulai bulpak kilkhawi dingih Pathian thutiam le hmailam ah Khrih a rung tum sal ding timi thutiam khal an tel, cumi cun Pathian uknak le daihnak cu leilung ah din a si ding.

**Relkhawm ding thusuhnak pawl**

`Pathian in san thuanthu ih a mi pawl rinum zetih a kaihruaidan va theih ringringnak in ziang thlawsuahnak saw a neih? Theihhngilh lole a liamcia caan ih zirlai pawl rak hnongnak ih lehhnu thil thlengmi ziangsaw? Hlanlai Israel pawl hnatuan ding ih kawh an si vek ciah in kawhhran khal tuan dingih kawh an si. Ziangtin saw cui thu bulhram cu kanmah ah kan hman thei ding?`

`Kan nunnak ah Pathian in in ngaihsak ti le thinsauten umdan ding le Pathian uknak sungah rinnak nei ih, an sidan vekin thil a thlengmi theihthiam har zetih an um caan ah Pathian thatnak thei ringring dingin Saam in ziangtin thazang in pe?`

`Ziangtin saw kanmah kan bulpak ahhin Pathian minung pawl ih thuanthu le Pathian cibai an bukdan kan zir suah thei ding? Ziangtin saw kan fale hnenah Pathian minung pawl ih thuhla hi kan sim thei ding?`