---
title:  Thlacamnak ih saam cabu hmannak
date:   07/01/2024
---

`Siar ding: Saam 105:5, Kolose 3:16, le James 5:13. Zumtu pawl ih cibai buk hmuntonnak ih Saam cabu in ziangvek dinhmun saw a neih?`

Nitin nunnak ah saam kan umterdan ding lamzin olsam bik cu Saam 1 ihsin thokin Saam cabu ih thupek vekin Nitin Saam siarnak tikcu caan pek hi a si. A dang pakhat cu na dinhmun thawn a milaw mi Saam cabu siar hi a si, ziangvek a thleng khalah : Cui saam ahcun Tah hla, zapi hrang lungngainak Saam, lungawi thusimnak saam, hlabu, sirawknak saam, fimnak saam(Pathian fimnak le kaihhruainak hawl), San thuanthu saam, thinhengnak le thin-ai thoknak um kop saam, khualtlawnnak saam pawl an si.

Asi ahcun ziangtin saam cabu kan siar ding?

A hmaisa ah Saam cabu siar awla, ruatnak olsam zet hmang awla, cule thlacamnak nei aw. Saam cabu sungih saam hla dangdang tel mi pawl vun ruahsal rero ahcun : Hla phuahtu pawl in Pathian an biakdan le an thlacamnak san pawl ruat a tul zet. Na dinhmun cu hlaphuahtu ih tonnun thawn an bangawkdan le Hlaphuahtu in nangmai tonnun ah a lo bawm theidan ding ruat aw. Na siarmi thawn milaw in thil a um timi na hmuhsuah tikah mak na ti zet ding.

Saam cabu sungah harsatnak lo petu thil ziang simaw a um asile cumi saam cabu cun tu ih na thil ton rero lai mi na beiseinak diklo zet pawl cu a tuahtha maw timi ngunngaih zetin ruat aw. Khirh ih mizia le rundam hnatuannak le Khrih ih hnatuannak cun caan reizet beiseinak in pekmi eng ah Saam thucah pawl hi ruat aw. Kan theih vekin asilole kan theih tul vekin Bible ih thil um mi hmuahhmuah hi thinglamtah le Khrih ih eng ahhin kan thlir ringring a tul.

Cule Saam cabu ih a pekmi thlacamnak thar cu thlir sal in, cumi pawl cu na kawhhran, leitlun le nangmai hrangih an thupitzia ruat aw. Na thinlung le ruahnak ah Pathian thu a um theinak dingin Pathian hnenah dil aw. Na mi theihmi mi pakhat dinhmun cu saam cabu thawn an bangaw a si ahcun cu pai’ hrangah thlacam sak aw. Relduhmi bik cu Saam cabu in hringnun tampi a fangkual ih, kan hnenih an relmi pawl kan thinlung sungih kan siarnak ihsin kan that phah thei a si.

`“Khrih ih kamsuak thu cu tamzet in nanmah ah um hram seh”(Kol. 3:16) a timi ih sullam ziangsaw a si? Ziangahsaw cumi hmuhtonnak dingah Bible siar hi karbak thupibik le hmaisabik a si?`