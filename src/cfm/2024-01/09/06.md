---
title:  Melchizedik sidan kumkhaw puithiam
date:   29/02/2024
---

`Siar ding: Saam 110:4-7. Ziangtinsaw Khrih ih puithiam sinak khi a danglam hleice, cule vanram ih Khrih puithiam sinak ah ziangvek beiseinak saw kan hmuh?`

Pathian cun Messiah cu kumkhaw siangpahrang sinak (Saam. 110:1–3) le puithiam sinak dang zet Melkhizedek sidan a pe a si (Ps. 110:4–7). Pathian cun a tongkam cu thutiam hngetkhoh zet thawn a hminsin (Heb. 6:18). Pathian in Puithiam famkim zet in pekmi bansan lo dingih in tiamnak cu A zangfahnak hminsinnak a si. Mipi pawl sualnak le langfiang zetih Pathian dodalnak cun a minung pawl fehsan dingin Pathian a nor theu, asinan Pathian tiamkamnak cu thleng theih a si lo ih, sualsirnak neitu pawl parih thuthennak a fehpinak lam ahcun Pathian zangfahnak a langfiang a si (Suah. 32:14, Saam. 106:45).

Pathian thutiam cun Messiah siangpahrang khal puithiam a si thotho thu phuannak ihsin David thukam ah thilthar a run lutter a si (Saam. 110:4). Israel siangpahrang pawl cu Levi miphun puithiam pawl vekin an cangvai thei lo (Pui. 8:19, 2 San. 26:16"21). Bible in Siangpahrang pawl lole minung in raithawinak nei ding thuhla a rel tikah an raithawinak cu puithiam hnenah an rak keng, annih in an rak hlan. Saam 110 cun Messiah siangpahrang cu Israel siangpahrang dang pawl le an puithiam pawl ihsin a hran in a ret a si. Khrih kumkhaw puithiam sinak cu Melkhizezak, Salem (Jerusalem) siangpahrang le “Cungnung bik Pathian” ih puithiam hnen ihsin ra suak mi a si(Suah. 14:18"20). Thukam hlun ah Saam 110 hi siar tel loin Siangpahrang David simaw, Israel siangpahrang zovek khal Melkhizezek sidan vek puithiam an si thu a rel dah lo. A fiangtuk, Israel siangpahrang pawl thuhla ah siangpahrang puithiam danglam zet thuhla a rel timi cu a fiang zet.

`Siar ding: Hebru 7:20-28. Khrih puithiam sang si hleicenak in ziangvek thil hrekkhat pawl saw a ken tel?`

Pathian siangpahrang sinak le kumkhaw puithiam sinak a neih veve ruangah Khrih cun Minung puthiam le siangpahrang pawl hmuahhmuah ih an rak neihdah lomi cungnunnak a nei; curuangah beiseinak kan neih a tul. Khirh cun minung thutiam ah siloin Pathian thutiam ah thum aw in a cungnung mi thukam cu a kaihnget a si. Anih cu van biakbuk ah hna a tuan. A puithiam sinak cu minung puithiam pawl vekin thihnak le sualnak in a tibuai ve dah lo, curuangah anih cun a minung pawl hrang a dinsak thei ih, kumkhua a rundam thei a si. Famkim le zangfahthiam zet puithiam vekin Khrih ih rualremsalnak hnatuan cun a minung pawl cu Pathian hmaika ah um ringring dingin rinsan ngamnak hngetzet a pe a si (Heb. 6:19, 20). Khrih puithiam cun sual lairelnak pawl, mipi thinlung ih um lawng siloin leitlun ih um pawl khal a siatsuah thluh ding. Saam 2 ih thutiam, miphun hmuahhmuah le hruaitu pawl cu Jesuh Khrih ih thenthennak hnuaiah an um ding timi cu a hlensuak ding a si (Saam. 2:6–9; Saam. 110:1, 2, 5, 6). Jesuh mangbangza puithiam cun kan thuawihnak le rinsannak in ngen a si.