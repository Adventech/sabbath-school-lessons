---
title:  Ruahbet ding
date:   01/03/2024
---

Siar ding: Ellen G. White, “God With Us,” pp. 19–26, in The Desire of Ages.

Khrih thlacamnak le Khrih thuhla thlacamnak an pahnih in Saam in Khrih ih mizia le tlennak hnatuannak cu, “Kan hnen ih um Pathian” (Matt. 1:23) a si zia langternak danglam zet a pe a si. Jesuh cu fehsan le tuarnak ih thlacam donak ah, “Kan hnen ih um Pathian” a si. Anih cu diknak le rundamnak dil ih aunak ah, “Kan hnen ih um Pathian” a si. Jesuh cu lamzin kan hloh le beidon caan ih in fehsan men tu siloin, zumnak ih nehnak kan co theinak dingah lamzin in khihhmuh ringring tu, “Kan hnen ih um Pathian” a si. Anih cu kan hrangah kumkhaw puithiam a si ih, kumkhua sualnak sungih in runsuak tu ding siangpahrang a si. Khrih ah, David thlah siangpahrang famkim ahcun Pathian in rundamnak thutiam ropi zetzet pawl cu an famkim thluh a si(2 Kor 1:20).

Ellen G. White cun Khrih le minung ih pumkhat sinak cu lunglut zetin hitin a simfiang: “A minung sinak hmangin, Khrih cun minung a tham; a Pathian sinak hmang in, Pathian Bawi tohkham a tham. Milai fapa a si vekin thu kan awih dingah zohthim ding in pe; Pathian fapa a si vekin, thuawih dingih thiltitheinak in pe. Hored tlang ah hrambur lak ihsin Moses runbia ih, “Kei cu keimah ka si… hitin Israel fale pawl hnenah na sim ding, KEIMAH in nan hnenah I thlah a si’(Suah 3:14) tiih a tongtu kha Khrih a si. Himi hi Israel rundamnak ding thutiam cu a si. Cuticun ‘minung vek’ ih a rat tik ahkhan, amah le mah cu KEIMAH tin a relfiang aw. Bethlem fa, ngainep aw zetin nunnem zet rundamtu cu ‘taksa ih rung phuang aw’ Pathian a si. 1 Tim. 3:16. Cule ka hnenah hitin a ti: ‘KEIMAH cu tuu khaltu tha ka si’. KEIMAH cu nunnak sang ka si’. KEIMAH CU lamzin, thudik, le nunnak ka si’. lei le van ih thuneihnak hmuahhmuah cu ka hnenah pek a si zo’. John 10:11; 6:51; 14:6; Matt. 28:18. Thutiam hmuahhmuah ih rintlak zet cu KEIMAH ka si. KEIMAH ka si, in tih hlah uh.”—The Desire of Ages, pp. 24, 25.

**Relkhawm ding thusuhnak pawl**

`Ziangtin saw minung rinum lo lai khal ah Pathian in a thukam ah rinumnak hnget zet a lanter thei?Cumi cun tusan Pathian fale pawl ih tuarnak ah ziangvek thumawknak saw a run kentel?`

`Ziangtin saw Melkhizezek sidan in Khrih ih danglamnak le puithiam sinak cun Pathian minung pawl ih rundamnak a fiang timi thazang cahnak in pek ding?`

`Saam sungah Messia thuhla thutiam tamzet Khrih ah an famkimnak tampi a um. Ziangtin saw himi in Pathian tongkam thudik a phuang suah? Ziangruangah saw Pathian tongkam kan rinsannak ti niamter theitu lungput ziangvek khal kan dodal ding?`

`Jesuh ih tongkam, “lei le van ih thuneihnak hmuahhmuah cu ka hnenah pek a si zo”(Matt 28:18) timi ihsin ziang hnangamnak ropi zet saw kan ngah ding? Himi thutiam hi kanmah bulpak tonnun ah ziangtin kan hmang ding?`