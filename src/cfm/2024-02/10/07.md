---
title:  Ruahbet ding
date:   07/06/2024
---

Tulai ih Lee Strobel ih cabu The Case for Heaven timi ah thih hnu ah ziangmaw theihnak nei ih nung ringring lai , “thih naih lam ih ton nun” (NDEs) timi “ langfiangternak” ah an hman theu tu a run rel. Thimnak ah: “Nunau nauhak dang pakhat NDEs a neimi cu a thin an khuai lai ah, thih hnu nunnak ah a unau pa a va hmu- amah khal in mak a ti tuk, ziangahtile anih cun unau pa rengreng a rak nei lo hi a si. A hung hrah hnu ah a pai’ hnen ih a sim tikah a pa cun a fanu hnenah cun unau pa a rak neih thu le a suah hlan ih rak thimi a si thu khal a sim thluh.”—Lee Strobel, The Case for Heaven (Grand Rapids, MI: Zondervan Books, 2021), p. 69. Asinan Strobel struggle cun Jesuh a ratsal hnu lawngah Khristian pawl in an laksawng an dong fang ding timi Bible ih zirhmi fiang zet thawn milaw dingin thih hnu nunnak um hngal timi ruahdan cu nasa zetin a zir.

Ralrinnak pek kan si: “ Mi tampi cun an duhdawtmi asilole an rualpi vekin a umtu khawsia thlarau thawn hmaiton in an tong aw ding, cule thurin diklo tihnung umza pawl khal an phuang ding. Hivek ih runglangtu pawl cun kan zangfah zawnruatnak pawl cu an la thluh ding ih, an lemcangnak a hlawhtlin theinak dingah mangbangza in hna an tuan ding. Mithi in zianghman an thei lo timi Bible ih thudik a relmi cu kai hnget dingin kan timlam aw ding a si. Annih pawl cu khawsia thlarau langaw pawl an si.

“Kan hmai te ahhin “leilung ih um pawl hniksaknak dingah leitlun hmuahhmuh ih a ra thleng dingmi thlemnak tikcu” an um (Thuphuan 3:10). Pathian thu ih a thum aw lo mi zumnak neitu pawl hmuahhmuah cu bum in an um ding ih neh an si ding. Satan “Cun minung fale pawl cu a uk theinak dingah “fellonak ih bumawknak hnatuan hmuahmauh” thawn a tuan ih, a bummi khal an pung vivo. Asinan a tumtah mi cu thlemnak ih mi an pumpek lawngah a hlawhtling thei a si. Nasazet ih thudik hawl tu le thunawihnak thawng an thlarau thianghlimtertu pawl cu doawknak hrangah an rak timlam aw ih, Pathian thutak ah um in humhim an si ding a si. “Ziangahtile ka thinsaunak na kilkhawi ruangah kei khal in ka lo kilkhawi ve ding”(Cang 10) tihi rundamtu ih thutiam cu a si. Satan ih a neih dingmi thlarau pakhat a tan ding hnakin a mi pawl kilhim dingin vanram ihsin vancungmi pawl a run thlah cing ding”—Ellen G. White, The Great Controversy, p. 560.

**Relkhawm ding thusuhnak pawl**:

`Satan in minung thinlung neh dingin thlarau lam thil a hmang thiam zet mi kha ziangsaw a si? Mass media in ziangmi tuanvo saw a neih?`

`Na rualpi a duhdawtzet mi ih thihsan mi le vanram ah a um zo tiih a zumtui hnenah na zumnak hi ziangtin saw na sim fiang ding? Ziang relsaw mawi ding ih mawi lo ding mi teh?`