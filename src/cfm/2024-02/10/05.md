---
title:  'Nineta ih thlarau biaknak: Part 1'
date:   05/06/2024
---

`Siar ding: Matt 24:5, 11, 24; 2 Thes 2:7–9; Thup 13:13, 14; le Thup 16:13, 14. Nineta lam ah mipi pawl in ziangvek bumawknak saw an ton ding?`

Jesuh a ratsal hlan te ah satan cun “hmuhsaknak le mangbangza” nasa zetin a tuah dingih mipi bumnak ah mangbangza a hmang ding. Khawsia thlarau ih bumnak huham thuhla ah Angel Rodriguez in hivek in a rel: “An humham forhfialnak pawl cu an thuken mi lawngah hmuh asiloih “Hmuhsaknak silole mangbangza” tiih kawh mi thiltitheinak in an tarlang. An tuahmi (poieo) hmuhsaknak an timi pawl cun minung thuruat thiamnak le an ralring theinak ai hman in mi a hip thei sawn. Himi hmuhsaknak khawsia pawl ih an langtar mi hi khawsia pathum (Rulhreng, sa hrang le Profet deu) in thlarau lamah lungrual in an thuken mi pawl an langter- Pathian cu an bulhram le an thulaknak hrampi a si lo. Vanlam doawknak a nai deuhdeuh vek in khawsia thiltitheinak khal hringmi thuanthu ah lamzin dang zetin a rung lut. Thlarau biaknak, Bible zirnak ih thum aw lo thi thei lo thlarau zirhawknak cun leitlun hi sal ah a hruai cing ding”. —”The Closing of the Cosmic Conflict: Role of the Three Angels’ Messages,” unpublished manuscript, p. 6.

Ziangahsaw kan ngaihtuahnak ih kan thumawk hi a tihnung umnak san? Kan zumnak hmuntonmi ahhin thiltha le tha lo ah ziangvek dinhmun saw an neih? Ziangtin saw Satan cun kan ruatnak cu a fehpeng ter ih, kan thinlung ruatdan cu a hip thei?

“Satan cun netabik ih leitlun a bumnak ding hrangah caan reizet a rak timlam aw rero zo… Mal tete thlarau biaknak lam thansohnak ih bumnak ding ah lamzin a timlam rero. A duhdan vek ciah in famkimnak zianghman a thlen thei hrih lo. Asinan caan a tanglai mi neta lam ahcun a thlen famkim ding… Pathian huham hmang ih kilkhawi mi, A thu ah zumnak a neitu pawl ti lo cun hi leitlun copcilh in a hrut hlo thluh ding a si. Mipi pawl cu thihnak lamah a hruai ding ih, Pathian ih thinhengnak luangsuak mi lawngin a kai hrah thei hai ding a si.”—Ellen G. White, The Great Controversy, pp. 561, 562. Kan himnak pakhat lawng a um mi cu Jesuh le a tongkam ah a si. Mi tampi, mi tamzet thih hnu umdan theithiam lo pawl cu thih hnu ah mithi pawl an nung ringring lai timi ngaihdan hmangin hruai hloh theih an si dan pawl hi thil hmuh harsa khal a si lem lo.

`A tu khalah thihnak itthatnak hi kilhimawknak vek a si timi theithiamtu pawl bumnak mi hrekkhat ih an hman mi pawl cu ziangsaw a si?`