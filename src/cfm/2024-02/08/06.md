---
title:  Jesuh, thuthennak ih kan palai
date:   23/05/2024
---

`Siar ding: Hebru 10: 9-14. Himi bungcang hin lei hmun thianghlim ih puithiam hnatuan le van hmun thianghlim ih Jesuh hnatuan mi karlak ih danglamnak ziangsaw a langter?`

Sualnak hrang a famkimmi raithawinak vek in Jesuh cu thinglamtah parah veikhat thihnak a tuar. Van hmun thianghlim ih puithiam hna a tuannak cun in thianghlimter a si. Tu ahcun, hmun thianghlim bikah lut in thuthennak ah kan hrang palai in a ding (zoh aw 1 Johan 2:1). “Cuvek thothoin Khrih cu mi tampi sualnak phur dingah voi khat a hlanaw; cun amah a rak hngaktu pawl rundam dingah sual tel loin voi hnihnak a langsal ding a si” (Heb. 9:28). A hlanawknak le palai tuannak thawngin sualnak cu relfel a si. Tu ahcun “langnak duhzettu” (2 Tim. 4:8) pawl hrangah a ra sal ding.

`Siar ding: Hebru 6:19,20. Ziangah saw amah thlun dingin in sawm, cule kan thlun dingah ziangsaw kan hmuhsuah?`

“ Tlun lam hmunthianghlim ah minung aiiawh ih Khrih thlacamnak cu thinglamtah ih a thihvek ciah in rundam khawkhannak ih thil thupi zet a si. A thihnak ihsin cui hnatuan a thok zo ih, cui hna thehsuak dingin a thawhsal hnu ah van ah a kai. Zumnak hmang in puanzar sungah kan lut ding a si, ‘Kan hrangah hmaihruaitu ah a lut’ (Hebru 6:20). Cumi ahcun Kalvari ih thinglamta ihsin tleunak cu a rungsuak. Cumi ahcun tlennak thuthup pawl cu fiang sinsin in kan theithei a si. Minung rundamnak cu vanram tiangih cemni nei in a famkim; hlanawknak cu Pathian daan buarnak ih a ngenmi thawn an bangaw a si. Jesuh cun Pai’ Bawi tohkham hnen thlen theinak lamzin a ong, A palai tuannak thawngin zumnak in a hnenih thinlung thiangten rat a duhtu pawl cu Pathian hmaiah a langter a si.”—Ellen G. White, The Great Controversy, p. 489.

Rundam khawkhannak hi dodawknak maksak thubuai rehternak ding le hi leitlun ih satan kut ih ta humhimnak ding ah a famkim mi khawkhannak a si. Jesuh nun cu leitlun harsa le leitlun pumhuap rak thlirtu pawl hnenah Pathian duhdawtnak a langter a si. A thihnak cun fihnungza sualnak a pholang ih, mi hmuahhmuah hrangah rundamnak a run thlen. Van hmun thianghlim ih a thlacamnak cun sualthlah thawinak ih thatnak pawl rak dongduh ih zumnak thawn an kut rak phar pawl hnenah a pe a si.

`Ziangtin saw himi thinglamtah ih Khrih a thihnak hi van hmun thianghlim ih a thlacamnak thawn pehtlaih awknak an neih, cule ziangruangah rundam khawkhannak hrangah thuthennak hi a thupit emem?`