---
title:  Biakbuk ihsin tleunak
date:   18/05/2024
---

### Tuizarh sung siar ding
Suah. 25:8, 9, 40; Heb. 8:1–6; Pui. 16:21, 29–34; Pui. 23:26–32; Heb. 9:23–28; Dan. 7:9, 10; Matt. 25:1–13; Thup. 11:19.

> <p>Bible cangken</p>
> “ Tu ah kan simmi thu pawlih a sawh duhmi cu hihi a si: van pawl ahkhin Cungnungbik laltohkham vorhlam ih to cutivek puithiam sang cu kan nei a si; Hmun thianghlim, le biakbuk dik, minung ih sakmi si lo, Bawipa ih sakmi ih rongbawltu a si” (Hebru 8:1, 2, NKJV).

October 22, 1844 ih beidonthlak zet thil a thlen ihsin reilote ah Miller kaihhruai hrekkhat pawl cun thlacamnak le zirnak an neih hnu ah an diklonak cu an run thei thiam. Ni 2,300 simcianak cu mi tampi ih an zum mi veihnih Jesuh a ratsalnak ding thuhla lam a si lo ih, van biakbuk ih Khrih hnatuannak thuhla lam sawn a si ih, cumi cu Hebru cakuat ahhin huham nei zetin a lang a si.

Van ih biakbuk thenfainak cu puithiamhnatuan cabu ih in rak zirh vekin lei biakbuk lei ih thenfainak a si. Himi thil thupi zet hi kan theihthiam sinsinnak dingin Daniel 7 le Daniel 8 karlak ih an bangawknak hi zoh hnik sehla:

| Daniel 7 | Daniel 8 |
| --- | --- |
| Media-Persia | Media-Persia |
| Rome | Rome |
| Van ih thuthennak | Biakbuk thenfainak |

Himi an bangawknak pawl cun biakbuk thenfainak sullam dik theithiam dingin in bawm zet, cumi cu thuthen sungnak a thlenhlan ih tikcu um mi a si. Tui zarh zirlai ahcun Khrih in van biakbuk ih a hnatuandan dik zet Bible ihsin kan zir suak ding.