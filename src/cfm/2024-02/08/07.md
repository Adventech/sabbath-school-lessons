---
title:  Ruahbet ding
date:   24/05/2024
---

Kan hrang Jesuh ih hnatuan mi thuthennak le kan tuah dingmi simfiangdan hi rak hminsin aw: “Jesuh cun an sual a ngaidam lo, asinan an sualsirnak le an zumnak pawl a langter ih, sual ngaidam an si theinak dingin theitawk a suah ih, Pa hmai le vancungmi pawl hmai ah a kut hmasi ummi cu a thlir ih hitin a ti: A hmin in ka thei hai. Ka kut in annih cu ka phum ngah zo. ‘Pathian ih duhzawng thawi-nak cu thinlung kekkuai hi a si: maw Pathian, nang cun a kekkuai mi le a sirawmi thinlung cu na hnong dah lo ding’ Saam 51:17. Cule a minung pawl sual a puhtu hnenah hitin a ti: Maw Satan, Bawipa in lo kawk seh, Jerusalem a hriltu Bawipa rori in lo kawk seh’ “—Ellen G. White, The Great Controversy, p. 484.

“Pathian mi theih mi pawl cu puan fihnungza hruh in Bawipai hmai ih ding pawl rak zohter tu an sinak in hnuaidornak ah le A hmin a phuangtu pawl ih thinlung ngaingai thukzet hawlnak ah a hruaihai a si. Thudik thlunnak ihsin an thlarau thianghlimten a tuahtu cun mah le mah tangdor awknak nun an nei ding. Khirh ih nun tu ziaza bawrhhlawh lo cu ngunngaih zetih an thlir piangin a hmulhmel bang duhnak nasa zetin an nei ih, anmah le anmah cu thiangfai lo le thianghlim loin an hmu aw a si. Asinan kan sual dinhmun kan theih laiah kan dingfelnak, kan thianghlimnak le tlenmi kan sinak hi Khrih ah kan thum aw ding a si. Satan ih in puhnak hi kan let thei lo. Khrih lawngin kan aiawih in ngennak nung a nei thei a si. Kan thatnak ah siloin Amai lawng ih thum aw thubuai hmangin sual puhtu cu daiten a um ter thei a si”—Ellen G. White, Testimonies for the Church, vol. 5, pp. 471, 472.

“Tu ahcun sualthlah thawinak ni ropi zet ah kan um. Cuvek Pathian hnatuannak ahkhan puithiam sang in Israel pawl hrangih sualthlah thawinak a tuah rero lai ah an zaten sual sirawknak le Bawipa hmai ih tangdornak thawngin an thlarau hnuaidor dingih ngen an si. Cuti a si lo ahcun mipi lak ihsin hlonhlo an si ding. Cuvek ciah in, tu ahhin nunnak cabu sungih an hmin tarlang ringring ih a um ding a duhtu cun zangfahnak sangka kharnak ding ni reilote ahhin Sual le sual sirnak ruangah riahsiatnak thawng in Pathian hmai ah an thlarau hnuaidor ding a si.”—The Great Controversy, pp. 489, 490.

**Relkhawm dingmi thusuhnak pawl**:

`Jesuh in Pai hmaiah kan hrangah a kut hma um mi cu a phar timi ruahnak cun ziangsi ngaihtuahnak a run suah pi?`

`Sualthlah thawinak ah kan um ringring lai. Sualthlah thawinak cu misual rundamnak ih Pathian hnatuan a si. Asi ahcun ziangruangah saw misual rundamnak dingih Pathian hnatuannak ah ziangvek ni khal hlan asinak hi thuthangtha ih a suah lo?`

`Ellen G. White ih ngan mi hi hminsin aw: “Khrih lawngin kan aiawih in ngennak nung a nei thei a si. Kan thatnak ah siloin Amai lawng ih thum aw thubuai hmangin sual puhtu cu daiten a um ter thei a si” —Advent Review and Sabbath Herald, January 2, 1908. Nangmah ten himi beiseinak hi ziangtin saw na ta a si thei ding?`