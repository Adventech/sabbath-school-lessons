---
title:  A thuthennak a ra thleng
date:   21/05/2024
---

`Daniel 7:9, 10 cu Thuphuan 14:6,7 thawn zoh thim aw. Himi bungcang pahnih ih bangawknak cu ziangsaw a si?`

Thuthennak cu Bible pumpi ih a langsar zetmi a si. “Ziangahtile Pathian cun hnatuan tinkim, thuthup tinkim khal a tha siseh, a sia siseh, thuthennak ah a thlen ding a si” (Thusimtu. 12:14, NKJV). Jesuh cun a thungaitu pawl hnenah hmailam caan ih thuthennak ding thu hla a sim ih, “Mi in thu lolam an tongmi pohpoh cu thuthennak ni ah an felfiang lai ding” tiah a rak ti (Matt. 12:36, NKJV). Paul khal in a run bet, Pathian cun “Thuhmi thil pawl cu eng ah a la suak ding ih, thinlung ih ruahnak pawl cu a pholang thluh ding” (1 Kor. 4:5). Thuphuangtu vancungmi cun Johan hnenah, “A thuthennak caan cu a ra thleng zo” tiah a ti (Rev. 14:7, NKJV).

`Siar ding: Thuphuan 22:10–12. Jesuh a rungtum tikih mi hmuahhmuah covo ding cu ziangsaw a si? Johan hnenah ziangmi saw felfai zetih pek a si?`

Khrih cun netabik laksawng pe dingih a rat ding ruangah a rat tikah zo in ziang laksawng an ngah ding timi theihnak dingah a rat hlan ah thuthennak a um tengteng a tul. Khrih a ratsal tikah caan tha veihnih a um nawn lo ding. Mikip in Khrih an pawm ding maw an hnong ding timi thutluknak netabik an tuah theinak dingah thuhla tamzet sim in an um zo. Mi kip in KHrih duh le duh lo thuhla ih thutluknak netabik, danglam thei nawn lomi tuah dingih tling tawk zet thutheih mi kan nei thluh zo.

`Siar ding: Matt 25:1–13. Ziangahsaw Jesuh in himi zumtu pawlkom pahnih bang aw lo zet hi a pehtlaih awkter?`

“Thenthen cianak hnatuan theh a si tikah, san tinkim ih um minung pawl in Khirh ih dungthluntu si dingih an phuangawknak cu zohfiah ih, thutluknak tuah theh a si tikah hniksaknak khar a si thlang dingih, cule zangfahnak sangka khar a si ding. Cumi cu catlang tluan pakhat ah a um: ‘Tiarcia ih a umtu pawl cu mo lomnak sungah Amah thawn an lut: Cule sangka an khar,’ timi ahhin rundamtu ih hnatuannak netabik feltlang in minung rundamnak hrang hnatuan ropi zet theh felnak ding tikcu caan tiang in hruai a si”— Ellen G. White, The Great Controversy, p. 428.

Thuthennak hi kan tih ding a si lo. Khrih fehtlang in sual ngaidamnak cu kan ta a si, Sualnak ihsin luatnak cu kan ta a si, Pathian duhdan ih nunhman dinghi kan ta a si. cule a nehnak netabik hi kan ta a si.