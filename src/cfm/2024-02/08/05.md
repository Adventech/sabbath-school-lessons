---
title:  Hmun thianghlimbik ih thuthangtha
date:   22/05/2024
---

`Siar ding: Hebru 4:14-16 le Hebru 10:19–22. Himi bungcang pawl ah kan hnen ih Pathian sawmnak thutiamnak hi ziangsaw a si?`

Paul in hitawk Hebru cakuat ah, “hnget zetin kai aw, “raltha zetin ra pan aw” “beidong aw hlah” a timi ih a hmuitin bikmi cu na zumnak kha kan Puithiam Sangbik Jesuh ah thum aw aw a tinak a si. Jesuh ahcun kan duhmi ziangkim kan nei. Zumnak thawngin Jesuh in kan hrangih in on sakmi “Lamzin thar le nung zet” fehtlang in van hmun thianghlim ah kan lut thei ding a si.

Biakbuk tualrawn sungih kan lut cun meiur thawinak biaktheng ki parih thisen kan hmu. Hmun thianghlim ahcun rimthaw urnak biaktheng ki suiih tuahmi parih thisen ummi kan hmu. Zangfahnak tohkham hmai puanzar parih thisen theh mi kan hmu.

Jesuh thisen cun karbak tin ah lamzin a timlam thluh. Himi cun ruahsannak in pe, ziangtile Jesuh cun kan sualnak a hlonhlo ih in ngaidam ruangah Pathian thawn um kan um tlang theisal a si. Pathian ih zangfahnak hi a cem thei lo, cuvek ciah in a diknak khal a si. Cule diknak cun Jesuh in kan sual in ngaidam hmaisa ih, cule a pahnihnak ah kan sualnak pawl a hlonhlo ta lo cun kan daan buarnak ruangih Khrih ih sualthlah raithawinak cu a pawm thei lo a si.

`Siar ding: Thuphuan 11:19. Doawknak maksak thu ahkhan ziangruangah saw himi langnak hi a thupit emem? Ziangtin saw Daan le thuthangtha karlak ih pehawknak thenthek theih lo cu a langter?`

Hitawk ahhin Pathian Bawi tohkham bulhram, leitlun pumhuap ih Bawi tohkham khaan sungih Pathian umpitnak cu a sunglawi zetih a tleu zet mi ahhin Pathian thukham kuang sungih Pathian daan ummi kan hmu thei. Hitawk ih Hmun thianghlim bik ahhin Pathian diknak le zangfahnak cu a langsuak. Leitlun thiltitheinak cun Pathian daan an thleng thei lo, ziangahtile thildang vek thotho in cui thil cu vanram ih Pathian thukham kuang sungih ummi a si. Hebru 8: 10 ahcun, “Ziangahtile cui ni hnuah Israel innsang hnenih ka tuah dingmi thukham cu hihi a si, Bawipa in a ti: Ka daan pawl cu an ruahnak sungah ka ret ding ih, an thinlung sungah ka ngan ding: cun kei cu an hrangah Pathian ka si ding ih, annih cu ka hrangah ka mi an si ding”. Zumnak thawng van hmunthianghlim ah kan lut, a liamcia caan ih kan sualnak in ngaithiamnak le kan hrang a thitu le kan thinlung ih daan a ngantu Khrih thawngin thuawih nun nei thei ding thiltitheinak khal kan hmu. Jesuh cun a “thei patawp tiang” in in rundam (Hebru 7:25). Jesuh cun sualnak le cumi ih thiltitheinak ihsin famkim zet le a pum hlum in inrundam a si.

`Ziangruangah saw Jesuh ih thlacamnak cu thuthangtha danglam zet a si? Dingfelnak nei vekin daan hmai ih kan ding tikah thuthangtha tel lo in ziangvek ruahsannak saw kan neih ding?`