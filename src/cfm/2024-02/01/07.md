---
title:  Ruahbet ding
date:   05/04/2024
---

Van ihsin Satan dawisuah ahkhan Pathian cun a diknak a phuang ih, A Bawi tohkham zahumnak cu a kai hnget a si. Asinan minung cu himi thlarau sual bumnak thlun in sual a tuah tikah Pathian cun a tlusia zo mi cithlah hrangah a fapa neihsun thi dingih a peknak ihsin A duhdawtnak a langternak a pe. Remnak ni ah Pathian mizia cu pholang a si. Thinglamtah ih elawknak cakzet cun leitlun hmaiah Lucifer in sualnak lamzin a hrilnak cun ziangtilam khal in Pathian ramuknak ah phurrit a tling lo timi a pholang.”—Ellen G. White, The Great Controversy, pp. 500, 501.

“ Kalvari ih thinglamtah in a thlengaw dahlo mi Daan thuhla a rel lai ah leitlun pumpi hmaiah sualman thihnak a phuang. Rundamtu in, “Theh zo” tiih a au ahkhan Satan ih thihnak ding dar a awn. Caan reizet rak feh rero doawknak maksak cu cutawk hmun ah thutluknak tuah a si, cule sualnak phiatfai thluhnak ding netabik cu tuah felfai a si zo. Pathian fapa cun thlan sangka run pahtlang in, “thihnak ihsin thihnak huham a neitu Khawsia a siat suah’ Hebru 2:14.”—Ellen G. White, The Great Controversy, p. 503.

**Relkhawm dingmi thusuhnak pawl**:

`Lucifer in dodalnak a suah ding timi kha Pathian in a rak theih ahcun ziangahsaw duhhril thei zalennak kha a rak pek hmaisanak san? Asilole Lucifer in dodalnak a tuah tikah, Pathian in ziangruangah saw a ret that men hngal lo? Pathian in lucifer kha rak rettha hngal bangta sehla, sualnak ih tlu lo leitlun pawl in ziangtin saw an ti ding? Rundam khawkhannak hi (1 Pet. 1:12, Thup. 5:13, Thup. 16:7) doawknak maksak ah theih dingih a thupi zetmi a si timi hi ziangah leitlun mi pawl in an ngaih ven?`

`Thinglamtah parih Khrih a thihnak kha ziangruangah a si tin na ruat? Cumi lawng kha Pathian mizia pholangnak maw si? Sualnak hrangah tlennak man pek tengteng tul maw si? Cuvek a si cun, cui tlennak cu zo ih hnenah saw pek a si? Na ruahdan kha phorhsuak awla, cumi hrangah Bible tanfung khal pe aw.`

`“Doawknak maksak” tiih kan hman hi ziangsaw ka hman duhsan? Doawknak maksak ih ummi thil phunphun le tuizarh zirlai na nun ih na hmandan pawl relkhawm uh.`

`Ziangmi Bible cangin saw Doawknak maksak a ngaingai ih rel? (Job 1,2; Efesa 6:12)`

`Ziangtin saw Seventh-day Adventist ih theihthiamnak hi Khristian kawhhran dangah a danglam hleice? Ziangmi in saw himi doawknak ropi thupi ah Adventist danglamter?`