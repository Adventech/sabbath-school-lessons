---
title:  Ruahbet ding
date:   26/04/2024
---

“Pathian cun hi hrilmi minung pawl ih thinlung ah tleunak nasa zet um ding cu a siansak, Rome pawl ih fehdan dingfel lo pawl khal a theihter thluh; asinan leitlun ih tleunak pekmi hmuahhmuah cu a zaten an dong thluh lo. Himi a siahhlawh pawl hmangin Pathian cun Rom zirtirawknak thim lak ihsin minung pawl a hruai suak; asinan an hrangah harsatnak tampi hmuh ding a um, cule Pathian cun a kaihruai hai ih, kar khat hnu karkhat in an tuar theinak dingin a bawm hai. Tleunak hmuahhmuah vei le khat ih dong thluh dingin an tiar awlo. Khawthim lakih reizet a ummi hnenah sundir ni eng ropi vekih a run tleu vekin cuvek ih a rungum a si ahcun thildik ah an kirsal ding. Curuangah mipi pawl in an rak dong theinak dingin Pathian cun hruaitu pawl hnenah malte ten a langter. Kum zabi pakhat hnu pakhat in rinum zetih hnatuantu pawl cun an thlun dingih, remthattu pawl ih lamzin zawh vivo dingin mipi an hruai ding a si” “—Ellen G. White, The Great Controversy, p. 103.

“Cakuat dang ahcun thuthangtha dungthluntu ih rungcang puithiam pakhat hnen ah, Huss cun a tuahsual mi cu tangdor zetin a rel ih, ‘Thuamhnaw man khung zetzet hruh phah in thinnuam ih a um thu le hnatuan mi zianghman lo men ih a tikcu tam zet a hman ral’ ruangah amah le mah sual a puh aw. Cule himi thinlung thamzet nunsimnak khal a bet hrih : Pathian sunlawinak le thlarau rundamnak cun hlawknak le ro luahnak siloin na thinlung sawn kha lo luahkhat hram seh. Na thlarau ai hmanin na inn na ceimawi mi ahkhan ralring aw, cumi pawl hmuahhmuah tlun ah Na ngaihsaknak pawl cu thlarau lam inn ahkhan pe thluh aw. Biaknak lam ih a zuammi si tum awla, mi rethei pawl hnenih tangdor thei zet tu si aw. Puai men ah ei ral awter hlah. Na nun thiin loin thil tullo tuk tivek ihsin na supawk thei lo ahcun keimah vekin hrem in na um pang kei timi ka hmang”—Ellen G. White, The Great Controversy, pp. 105, 106.

**Relkhawm ding thusuhnak pawl**:

`“A thangsomi tleu” timi hi ziangsaw a si? Ziangruangah saw Pathian in thudik hi nuamnai teten a pholang? Tuisan Pathian kawhhran hnenah himi kaihhruai awknak in ziangsaw thuhpi in zirh? Ziangtin saw cumi thubulhram pawl cu tulai ih Pathian kawhhran ih a hman theih ding?`

`Thutak hmuhsuah mi thar zet Pathian minung pawl in an rak theih thiam zo mi thudik thawn ziangsaw pehtlaih awknak an nei.`

`Khuitawk hmun ih na um khalah na nunphung cun Bible ih zirhdan lamzin thenkhat ih a dokalh vek ciah in ruahdan le ngaihdan khal a run kengtel ding a si. Himi doawknak kimvel hrawng na theihfiang hnu ah Kawhhran a si vekin hivek harsatnak pawl tuahfel dingin nangmah le kanmah hi ziangtin na hmu? Ziangtin saw kan nunphung tuah theumi sunglawi pawl thlun lo in rammi sinak in kan um ringring thei ding?`

`Ziangtin saw John Huss ih cakuat in tuini ih na ruatnak ah hna a tuan? Himi cakuat thuhla ah ziangmi in na thin lo neh ter?`