---
title:  Duhdawtnak ro
date:   11/04/2024
---

`Siar ding: Johan 13:35 le 1 Johan 4:21. Himi bungcang ahhin dodawknak maksak sung ih satan in Pathian uknak a dodalnak tleu ahhin ziangmi saw a langter? Khristian diktak thuhla ziangsaw in sim?`

Duhdawtnak cu kum zabi pakhatnak ah Khristian pawlkom ih thil pangai zet a si. Tertulian cun hitin a ti: “Duhdawtnak thukzet cun kan parah thilthar tamzet lamah mi a hruai a si. Zoh uh, ziangtluk ih duhdawt aw saw an si, an ti” (See Terullian’s Apology 39 as translated by S. Thelwall at https://www.logoslibrary.org/tertullian/apology/39.html.)

Pathian duhdawtnak phuangsuaknak ropi zet pakhat cu kum zabi hmaisa lam AD 160 le AD 265 ih um mi a siatsuah theitu pulnat hrik pahnih ihsin a langfiang. Khristian pawl cu damlo le mithi zik pawl hnenah thuthangtha an phuang. Himi damlonak nasa zet cun mi thawngtam zet a that ih, khawpi le khawsung mi pawl hmuahmuah ah a darh thluh. Zianghman mai hmaikhaw hrang ruatnak tel loin an pum an pe aw ih, an ngaihsak ih, duhdawtnak thawn Khristian pawl ih hnatuannak cun mipi tampi lakah sullam thuk zet a um ter. Himi pulnat hrik nasa zet pahnih a um lai ahhin Rom ram uknak ihsin mi a thawngtel, thawngza tel le ting 10 tiang in Jesuh ah zumnak neiin zumtu ah an hung cang. Duhdawtnak, lenglam ngaihsak awknak, pawlkom awknak, hamtam lo in mi damlo le thi zik pawl ngaihsaknak cun himi zumtu pawl le an aiawih mi Khrih an ngaihsan theinak ding a tuah a si.

Rodney Stark ih cabu The rise of Christianity timi hi tulai san thuanthu relnak a si ih, himi san thuanthu ih thil a thleng mi thar lam zetih tuah mi a si. Cumi ahcun pulnat hrik pahnihnak (A.D. 260) hrawng ih Khristian pawlkom hmuahhmuah, Jude-Khristian tampi ummi pawl cu ralkap damlo kilkhawitu ah an cangter ih, khawtlang ih damlo pawl an dam theinak dingah an tulsam mi pawl petu dingih an hungsuahdan pawl khal a sim. “ Pul nathrik a vei hnihnak a thlen (A.D 260) lai ahkhan Easter cakuat ah Dionysius cun dam lo pawl tuamhlawmnak ih nasa zetih hnatuan tu tualsung Khristian mi raltha pawl hnenah a lungawi thu a ngan ih, anmah lakih midang buaipi laifang ih nunnak liam khal an rak um.

“Kan unau Khristian tamzet cun an rinumnak le duhdawtnak pawl an langter, anmah ten a hran in an um lo ih, pakhat le pakhat an ngaihsak aw thiam zet. Tihnung um thil hman ruat lo in, dam lo pawl an kilkhawi ih, an tulsam mi pawl an ngaihtuahsak ih Khrih ah hnatuan in, anmah pawl thawn nuam zetin hi leitlun nunnak an suahsan, ziangahtile midang pawl ih natnak an kai ih, an venghnen pawl ih natnak cu anmah an an la lut ih, an tuarnak cu lungawi zetin an rak cohlang”—Rodney Stark, The Rise of Christianity (Princeton, New Jersey: Princeton University Press, 1996), p. 82.

`Himi ahhin kan hrang thucah langsar zet cu ziangsaw a si? Kannih khal midang ngaihsaknak thlarau vek ciah kan don theinak dingah mah le mah tansan aw ih thi dingin ziangtin saw kan zir ding? A har tuk ti, a si ko lo sawm?`