---
title:  Ruahsannak ih cangvaihter
date:   11/05/2024
---

### Tuizarh sung siar ding
1 Thess. 4:13–18; Matt. 24:27, 30, 31; 2 Pet. 1:19–21; Dan. 8:14; Dan. 9:20–27; Ezra 7:7–13.

> <p>Bible cangken</p>
> “Cui ni ahcun hitiin sim a si ding, Ngaihnik uh, hihi kan Pathian a si; amah hi kan hngak ih, amah in in rundam ding: hihi Bawipa a si; amah hi kan hngak ih, a rundamnak ah lungawi le aipuang in kan um ding a si, tiin. (Isaiah 25:9, NKJV).

A veihnihnak Jesuh a rungtumsal ding hi Cathianghlim ih thupi laimu bik pakhat a si. Cumi cu Bible cahmai thianghlim fehtlang ih sui hridai a si. Mithiam pakhat cun Thukam hlun ah A veihnihnak Khrih a ratsalnak ding thuhla vei 1,845 hrawng a um tin a rel. Thukam thar ih bung 260 ah Khrih ratsalnak ding thuhla vei 300 tlun a lang. Cang 25 ah veikhat tarlang in a um. Thukam thar bu 27 ihsin 23 cun himi tikcu caan ropi zet in an tarlang a si.

Europe ih um remthatu pawl an rung dingih, buainak le thekdarh awknak tivek a um hnu ah Protestant pawl cu Leitlun thar ah an rung zuang lut, cumi ahcun United State khal a tel. Mi tampi cun thudik puan cu laksuah an tum, cumi ahcun Jesuh veihnih ratsalnak ding thuhla ih thudik khal a tel a si.

Cumi pawl lakah William Miller timi Baptist lo neitu hi mi pakhat a si ve. Bible a zirnak ihsin Jesuh a rungtum mai ding, a dam sung rori ah a rungtum ding timi a zum ih, cule thucah a phuang thok, cutin cangvaihnak hram a thok ih, riahsiatnak rapthlak zet tong khal sehla, Bible thudik cu mi tampi hnenah pholang in a rungum ih, cumi cu tuisan tiang khalah a um ringring lai a si.

Tuizarh zirlai ahcun ziangruangah saw kum zabi tampi fehtlang in zumtu pawl ih thinlung ah Khirh veihnih ratsalnak in lungawinak a pek tile cumi sunglawi zet tikcu caan hrang ziangtin kan rak tiar cia thei ding timi pawl kan zoh ding.