---
title:  Ruahbet ding
date:   17/05/2024
---

A hnuai ih zarh 70 le ni 2,300 simcianak hrangih chart ummi khi zoh aw. Himi simcianak hi 457 BC ihsin a thok ih, cule zarh 70 simcianak ih thumawknak bik “Lal Meissiah” thuhla ih thil a thleng mi pawl cu hrambun a si. Cumi lungphum hnget zet thawn ni 2,300 simcianak cu kum 1844 ahkhan a cem a si.

![Chart](https://sabbath-school-resources-assets.adventech.io/cfm/ss/2024-02/07/chart.png)

“Dungthluntu hmaisabik pawl vekin William Miller le amah thluntu pawl cun an kengmi thucah ih sullam cu an theifiang thluh thei lo. Kawhhran ah kum reizet thildiklo a rak um ringringnak hin simcianak ih a thupi zetmi simfiangnak dik a thleng mi ihsin a rak kham thluh. Curuangah Pathian in an hnen ah leitlun ih phuangsuak dingih a pekmi thucah an phuang ko nan, a sullam diktak an theih fuh lo ruangah riahsiatnak nasazet an ton phah”—Ellen G. White, The Great Controversy, pp. 351, 352.

Cu cingin Pathian cun a sidan vekin thuthennak ih ralringnak pesuak dingih a tumtahmi cu a hlawhtling. Ni ropi zet cu a nai tuk thlang, cule a ukmi mipi pawl thinlung ah ziang a um timi a lang theinak dingah tikcu caan ah hniksak in an um. Thucah cu hniksaknak le kawhhran ih thianghlimnak hrang tuah mi a si. An duhdawtnak cu hi leilung maw Khirh le van ah saw an um timi zoh ter dingih hruai an si. Rundamtu cu an duhdawt ti an pawm ko, cule tu ahhin an duhdawtnak kha an langter a tul. An leitlun ih ruahsannak le tumtahmi pawl hmuahmuah fehsan thluh in an Bawipa a ratsalnak ding caan lungawi um zet cu rak hmuak dingin an ralring zo maw? Thucah cu an thlarau dinhmun ngaingai an theihtheinak dingih tuah mi a si; cumi cu sualsirnak le tangdornak thawn Bawipa hawl dingah thinlung tho dingin zangfahnak ih fial mi a si”—Ellen G. White, The Great Controversy, p. 353.

**Relkhawm dingmi thusuhnak pawl**:

`William Miller ih tontehnak ihsin ziangvek zirlai kan zir thei ding? A can ih thil tisual mi theihthiam lo ruangah Pathian in a siatbal dah maw?`

`Khrih ih Pathian sinak le Bible thudik din dingah ziangahsaw Daniel 9:24-27 theihthiam ding hi a thupit emem?`

`Rundam khawkhannak ah simcianak theihthiamnak in ziangvek thil thupi saw a luah? Ziangahsaw simcianak hi Pathian khawkhannak ih a thupi emem?`