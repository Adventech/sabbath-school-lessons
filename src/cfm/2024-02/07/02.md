---
title:  A ratsalnak ding thuthiam
date:   12/05/2024
---

Protestant Remthatu pawl le Holland suahsan in Pathian pan ih leitlun thar lam a fehtu pawl cun Jesuh ratsatnak ding hi an hngakhlap zet. An hrangah cun Khrih veihnih ratsalnak cu an lungawi um zet thil, an hngak hlap emem mi a si. John Wycliff cun Kawhhran ih beiseimi vekin Khrih ratsalnak ding cu a rak thlir.Calvin in sunglawi zetih Khrih a ratsalnak cu, “ thil thleng mi hmuahhmuah lakih duh um bik” tin remthatu hmuahhmuah hnen ah a rel. Pathian ih rinum mipa le nunau pawl hrangah Khrih veihnihnak rungtumsal ding cu thil ziangmaw tihnak ding lam a si loih pawm dingmi thil ziangmaw sawn a si.

`Siar ding: Johan 14:1–3, 1 Thes 4:13–18, le Titas 2:11–14. Ziangruangah saw himi Bible cang in kum zabi tin ahkhan hivek ruahsannak hi a rak pek?`

Khrih veihnih ratsalnak hin zumnak in ziangruangah Bible zumtu Khristian pawl hnenah lungawinak le ruahsannak a thlen timi cu theihthiam a ol tuk. Cui thil cun natnak, tuarnak, thihnak tivek pawl ih cemnetnak a khihhmuh. Cumi cun farahnak, diklonak, le nekrawknak tivek pawl cem dingih in rak hmuaktu a si. Cumi cun doawknak, buainak le elawknak tivek a cemnak ding a rak thlir a si. Cumi cun hmailam leitlun ih daihnak, nunnomnak, Khirh le san tinkim ih tlenmi pawl thawn kumkhua ih um khawmnak pawl a rak simcia a si.

“Bawipa ratsalnak ding hi A dungthluntu dik pawl ih kumkhua ih an ruahsanmi a si. Rundamtu cun Bible simcianak ih a tiam, a rat sal ding thu in a dungthluntu pawl ih hmailam tikcu caan hrangah tleunak a pe ih, riahsiatnak le harsatnak khal in an daihter thei lo dingmi ruahsannak le lungawinak cu an thinlung ah a khat. Tuarnak le hremthatnak a um laifang ah, ‘Pathian ropi le in rundamtu Jesuh Khrih runglangnak cu ruahsannak lungawi um’ ti a si. Thessalonika khuami khristian pawlin an duhdawtmi an thih ih an phum tikah riahsiatnak in an khat thluh ih, Bawipa ratsalnak theihpitu si dingah nungdam ih um dingin ruahsannak a neitu pawl hnenah an zirhtu Paul cun an hnenah rundamtu a ratsal tikih thawhsalnak a um ding thu a rak khih hmuh. Cule Khrih ih thi pawl cu an tho ding, cule nungdamih umtu pawl thawn van ah Bawipa hmu dingin lakso in an um ding. cule hitin a ti, ‘Bawipai’ hnenah kan um ding. Curuangah himi tongkam thawn pakhat le pakhat hnem aw ton uh” 1 Thes 4:16–18.”—Ellen G. White, The Great Controversy, p. 302.

`Kan zumnak ahhin ziangah saw Jesuh veihnih ratsalnak ding hi a thupit emem? A hleice in mithi pawl hi an itthat timi kan theih ruangah(Zirlai 10 ah zoh aw), ziangah himi zirhawknak hi a thupit? Cumi zirhawknak um loin, ziangtin saw Paul ih a rel vekin ruahsannak neilo ih kan suahnak ding san (Zoh aw 1 Kor. 15:15–18)?`