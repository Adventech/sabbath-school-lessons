---
title:  Ruahbet ding
date:   03/05/2024
---

“Pathian siahhlawh pawl cu anmah te lawngin hna an tuan lo. Thlarau kaihhruaiawknak le thiltitheinak le hmunsang zet ah thlarau sual pawl um in anmah an dodal hmanah Bawipa ina minung pawl a fehsan lo. Hlanlai ih profet hnenih a pek vek ciah in An mit vangta sehla Pathian umpitnak hmuhsaktu pawl an hmu thei ding. Elisha ih siahhlawh in a bawipa hnenah ralkap pawl in an kulh thluh ih, tlansuahnak ding remcang khal zianghman a um nawn lo thu a sim tikah Profet cun: Bawipa, a hmuh theinak dingah a mtivang ter aw.’ 2 Siang 6:17. Cule a vun zoh ih, tlang cu ralkap rangleng le meisa rang pawl lawnglawng, Pathian minung rundam dingih van ralkap umkhawm mi pawl an si. Hivek ciah in Remthatawknak a um lai ahkhan hnatuantu pawl cu vancungmi in an kilhim a si.”—Ellen G. White, The Great Controversy, p. 208.

“Zumnak tuahthatsal zo mi cu siatsuah dingin doral thil tithei zet pawl an hmu khawm aw ih, dodal dingih nam thawngtampi a kawm ihsin zuk tum vek an si. Luther cun hitin a ngan, “ Satan cun a thinhengnak a langter ih, Pathian ngaihsak duhlo Pope pawl cu an rung lang; Cule kannih cu raldoawknak in tihphanter in kan um. Mipi pawl cu thlacamnak le zumnak thawngin Pathian Bawi tohkham hmaiah ding dingin forhfial aw, cuticun Pathian thlarau Thianghlim ih nehmi kan doral cu daihnak in a uk thei ding. Kan duhmi le hnatuan mi cu thlacamnak hi a si; mipi pawl cun tu ahcun nam zim le Satan ih thinhengnak ah a um ti thei aw hai sehla, thlacamnak nei hai seh””—D’Aubigné, book 10, chapter 14, quoted in Ellen G. White, The Great Controversy, p. 209.

Zumnak thawng ih thiamcoternak timi Luther ih a hmuhsuah tharmi thudik sunglawi zet cu Thuthangtha ih lungphum, rundamnak kan beiseimi thudik a si. A hla , “A cakmi Pathian” timi cun thuthangtha a phuang suak: “ Kan thacahnak lawng kan ring maw? zuamnak lawng cun kan sung thei, Pathian fapa kan hnenah tang, Pathian hrilmi a fapa a si. Amah cu zosaw a si? Bawi Jesuh Khrih a si; A hmin Bawipa a si, A kumkhua in a hmun, Amah in ral a neh ding.—Seventh-day Adventist Hymnal (Hagerstown, MD: Review and Herald Publishing Association, 1985), No. 506.

**Relkhawm ding thusuhnak pawl**

`Daan le zangfahnak, zumnak le hnatuan tha karlak thu hi ziangtin kan simfiang ding?`

`Kan thinlung hi daan kaihhruainak lam ah ziangah olsam zetin a lut tin na ruat? Daan lam hi ziangtin na simfiang ding?`

`“Zangfahnak ruangih rundamnak” thuhla hi dikzet in theithiam lo bangta sehla tih nung um a si maw? Cumi theithiam lo ih hruainak cu khuitawk ah saw a um ding?`

`Mipi in “man olzet zangfahnak” timi an hman theumi sullam ziangsaw a si? Zangfahnak hi a man ol maw si?`