---
title:  Ziangkim dokalh zumnak
date:   27/04/2024
---

### Tuizarh sung siar ding
Saam. 119:162; Johan 16:13–15; 2 Pet. 1:20, 21; Efesa. 2:8, 9; Rom. 3:23, 24; Rom. 6:15–18.

> <p>Bible cangken</p>
> “Na parih ka sual lonak dingah na thu cu ka thinlung sungah ka thup” (Saam 119:11)

Protestant remthatu pawl in kum zabi 21 in a tul zetmi thil ziangmaw an nei – cumi cu An nun ih tumtahmi a si. American Pyschologist Philip Cushman an timi cun The empty Self timi a cabu ah zianghman tumtah mi nei loih nun hmang pawl thuhla a rel tel. An zumnak cu a thuk lo deuh. An hrangah thil thupi zet hi malte lawng a um ih, an thihnak ah zianghman hlawknak a um cuang lo, curuangah nunnak ding san le vang an nei mal tuk.

Asinan Prostestant Reformation ih mipa, nunau le nauhak pawl cu an danglam zet. Nunnak ding hrang tumtahmi hnget zet an nei. An zumnak cu a thuk zet ih, an diknak khal remawknak thawn siahsuah an duh lo. An zumnak bulhram bik cu an thenawk thei lonak hi a si. Himi zumnak phatsan cu an sinak phatsannak a si. Thihnak hmaika khalah sunglam nun hlimnak an nei.

Tuizarh zirlai ah remthatu pawl hnen ihsin zohthim ding la phah in, nunnak ih sullam ngaingai le tumtah mi bulhram pawl Ca thianghlim ih nun dan ding in sim mi kha kan vun zoh ding. Himi kumkhaw nunnak diktak theihthiamnak hin sia le tha karlak doawknak maksak ra um ding netabik ahhin timlamnak in rak tuahsak a si. Remthatu pawl ih an raldoawknak cu a net a thleng hrih lo, cule an rak cawlhsannak hmun ih hnatuan dingin kawh kan si. Kannih khal harsatnak kan tonmi ziangkim ah Pathian thatnak kan hmu thei ding, Pathian cu kan nun sullam le leitlun ih in pek thei lo mi tumtahnak tiang in pe theitu a si.