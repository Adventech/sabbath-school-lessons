---
title:  A thleng dingmi doawknak
date:   08/06/2024
---

### Tuizarh sung siar ding
Thup. 14:7, 9, 12; Thup. 4:11; Thup. 13:1, 2; Thup. 12:3–5, 17; Thup. 13:11–18.

> <p>Bible cangken</p>
> “ ‘Na thutak in run thianghlim ter hai saw. Na thu cu thutak a si’ “ (Johan 17:17, NKJV).

Siivai lam thawn pehtlai aw mi Biochip lole Veri chip tiih an kawh mi a um. Cumi cu fangfai tiat rawng ih tum a si, cumi cu damlo mi pakhat ah sung an ret theu. Biochip ahcun dam lo ih siivai lam thuanthu thuhla a um thluh, cumi cun Biochip asilole Veri chip an retnak hmun kiangkap hrang cu a lenglam ih zohnak in an hmuh thei thluh. Khristian hrekkhat pawl cun himi hi sahrangg hminsinnak hrekkhat a si tiah an ngai. Midang cun sahrang hminsinnak cu rawl einak tivek ih nambat a ummi pawl thawn zomawknak an nei; asilole paisa dollar ah manbangza nambat a um, cumi cu 666 in a bet a si tiah an ti. Midang pawl cun sahrang cu Masonic order, Illuminati, le Black UN Helicoter, le United Nations thawn pehzomawknak an nei si lawm tiah an ti theu.

Tuizarh zirlai ih tumtahmi bik cu biaknak lamih buainak um ding pholang hi a si. Satan cun Pathian daan siatsuah tumnak hmangin Pathian thuneihnak cu a dodal ding. A hleice in Sabbath cu biaknak lam ih leitlun buainak laimu bik ah a cang ding. Satan cun Sabbath a hua tuk, ziangahtile sersiamtu a huat ruangah a si. Khirh ih kan pumpekawknak cu siatsuah a si theinak dingah tihrimnak, hranhram ih tuahnak, le thazang tivek khal a run hmang ding. Pathian biaknak ni dik le diklo ah zumnak dodal aw zet a um ding. Khrih ih netabik a ngennak cu hremnak, tlaksiatnak, thawngthlaknak, le thih dantatnak tiang tong cingih rinum ding hi a si. Tuizarh zirlai cun leitlun buainak netabik fehtlang in Jesuh in caknak thawn in hruaidan pawl thupi ter a si. Tuzarh zirlai in leitlun doawknak netabik in hruai thleng thei dingih Khrih ah caknak a rel uar zet.