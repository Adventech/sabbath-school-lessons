---
title:  Thuphuan ih doawknak netabik
date:   09/06/2024
---

Thuphuan ih thucah hi duhsannei hmuhsaknak mak zet, sahrang danglam zetzet le milem danglam zet tivek menmen a si lem lo. Cui thil cun san neta lam pawl hnen ih duhdawttu Pathian ih pek mi kum khaw thudik thuhla a rel a si. Khrih le satan karlak doawknak hi vanram ih Pathian biaknak ihsin hramthok a si. Doawknak netabik khal Pathian biaknak in a netkhar a si ding.

`Zohkop ding: Thuphuan 14:7,9 le Thuphuan 4:11. Himi sia le tha karlak leitlun pumhuap ih doawknak ah Thuphuan ih thupi bik cu ziangsaw a si?`

Thuphuan sungah biaknak le sersiam cu thendarh theih lo pehawknak nei mi an si. Thuphuan 14:7 cun ziangkim sersiamtu Bawipa bia dingin in ko a si. Kum zabi 2 lai liamzo ih thlengawknak nasazet thlipi in leitlun a nuai lai ahkhan Sabbath cu kumkhua ih kan sinak in theihter tu a si. Cumi cun kannih cu sersiammi kan siih in sersiamtu cu kan rinumnak le biaktlak a sizia in theihtter sal rero a si. Himi hi Satan in Sabbath a huatnak san pakhat a si.

`Siar ding: Thuphuan 12:17 le Thuphuan 14:12. Ziangtin saw sersiamtu biaknak in netabik cangvaihdan a rak hmuh?`

Pathian thupek thlunnak thawngih Sersiamtu biak cu Sahrang biaknak thawn ralsan aw zet an si. Pathian cun santhuanthu ah hremnak le dodalnak nasa zet tuar cing khal in a hnenih rinum zettu nineta lam khalah a nei thotho ding.

“Thukham palitnak kalh zawngin ramthen ih thupek thlun in sabbath diklo a hmangtu cu Pathian dodaltu thilti theizet a si ih, Sabbath thudik ul in, Pathian daan thluntu cu Sersiamtu hnenih an rinumzia langfiangtertu a si”—Ellen G. White, The Great Controversy, p. 605.

“Thuphuan 14:12 cun rundamtu ih dungthluntu pumpe aw zetzet pawl cun “Jesuh ih zumnak” an nei ding tithu a rel. Jesuh ih zumnak cu zumnak thuk zet, hmuh thei lo caan khal ih rinsannak hi a si. Theihthiam lo caan khal ih taima zetin a um ringring. Cui thil cu zumnak thawngin kan ngah mi Jesuh ih laksawng a si. Doawknak a ra thleng ngaingai dingmi khalah in fehtlang pi thei ding a si.

Nisarihni Sabbath hi Pathian cu sersiamtu a silam hmuhsaknak lungphum a si ruangah amah ten Eden hmuan lamah a kir lehsal a si. Curuangah Rome in a tidan (Dan. 7:25) vekin laksak a tum, Pathian thuneihnak cu a bulhram ihsin laksak tumnak a si. Ziangruangah saw himi thudik in ni neta ih doawknak nasa zet a hungumnak ding san thei dingah in bom?