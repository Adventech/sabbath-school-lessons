---
title:  Rasal cingin Jesuh ah ruahsannak
date:   24/06/2024
---

`Siar ding: Johan 14:1-3 le Titas 2:11-14. Hmailam caan ih a ra dingmi harsatnak tikcu caan le buainak ahhin ziangahsaw himi bungcang pawl in thazang cahnak in pek?`

Jesuh tongkam, “Nan thinlung mangbang hlah uh’ “ timi cu Anih cun in fehsan dah lo dingih inn ih in hruai dingin a ra kirsal ding timi tiamkamnak a si. Hi leitlun cu kan inn a si lo. Ni tha sawn a ra lai ding. Thukam thar cabu cang 25 zel ih pakhat ahhin kan Bawipa a rat kirsalnak ding thu a sim. Ni pawl an thim ih, kawhhran ramthen huham in kan nun in hringhro caan ah Khrih ratsalnak ding thutiam cun ruahsanak thawn kan thinlung in luahkhat ding a si. Himi cu, “Ruahsannak lungawi um” timi san tinkim ih Pathian ih mi rinum pawl thazang lakmi a si.

`Siar ding: Thuphuan 6:15-17 le Isaiah 25:8, 9. Himi bungcang ih a lang mi rundam zo mi le a hlomi lungput run zoh thim aw. Himi pahnih ih lungput karlak danglamnak simfiang aw.`

Misual pawl cun sual ih rahsuah mi rapthlak zet an thei lai ah mi dingfel pawl cun zangfahnak ih mangbangza peeknak cu an pawm. Ralthawhnak ih Pathian dodalnak cun tihnak, sualnak, thiamloconak, a netnak ah kumkhua ih hlohralnak a suah pi. A zangfahnak kan letnak cun sual ngaidamnak, daihnak le sunglawi zetih a ratnak ah kumkhua ih lungawinak ah in hruai ding a si.

`Siar ding: Thuphuan 15:3, 4 le Thuphuan 19:7. Khrih fehtlang in a lakih in pekmi a sunglawi rundamnak cu tlenmi pawl in ziangtin an rak cohlang ding?`

“Khrih ih thinglamtah cu kumkhua ih tlencia mi pawl ih hla le fimnak a si ding. Khrih ih sunlawinak ah Khenbetmi Khrih an kainget ding… Leitlun pawl a tuahtu, ziangvek dinhmun pawl khal ih lairel theitu cun a sunlawinak ret tha in, minung duhdawtnak ihsin a ngainep awknak cun leitlun pumhuap ih mangbangnak le duhdawtnak a pholang.”—Ellen G. White, The Great Controversy, p. 651.

`Siar ding: Thuphuan 12:17; Thuphuan 17:13, 14; le Thuphuan 19:11-16. Himi bungcang pawl ih fehsohdan hi fimkhur zetin hminsin aw. Himi bungcang pawl ih fehsoh vivo dan ahhin leitlun raldoawknak netabik le Khrih ih nehnak netabik thuhla ziangsaw a rel?`