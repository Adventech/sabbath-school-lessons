---
title:  Ruahbet ding
date:   10/05/2024
---

Bible hi biaknak le leitlun thu neitu pawl ih an khap lai caan, cumi ih theihternak pawl cu a silolo ah pial kawiter in, cumi ihsin mipi thinlung a fehpeng theinak dingah satan le minung pawl ih nasa zetih an cangvaih lai caan, cui thudik thianghlim a phuangtu pawl cu kaih, phatsan, hrem, thawngthlaknak tiang le an zumnak ruangih martar tiang asilole hmunhla zet tlangih tlan ding tiang an tong le ramsa umnak kua le leilung ih lungpuk kua tivek ih an um lai ahkhan thu theihpitu rinum zet pahnih cun buri puan sin in simcianak an phuang rero a si. Cuvek um cing khal in an thutheih mi cu kum 1260 sung hmuahhmuah an phuang rero a si. Himi rinum zet siahhlawh pahnih hnenah fimnak, huham le thuneihnak pawl cu hivek tikcu caan ih thudik phuangnak ding hrangah pek an si”—Ellen G. White, The Great Controversy, pp. 267, 268.

Frence ram ih vantlang hmaiah Pathian an hnong ih Bible zianghman ih an siar lo tikah mitha lo pawl le thimnak thlarau sia pawl in caan reizet ih an rak duh zetmi — Pathian daan ihsin zalen zet ukawknak ram a thlen ding ruangah an lungawi zet… satan ih sualralnak huham rapthlak zet rak donkham tu Pathian Thlarau cu nasa zetin hloral ter a tum ih, minung ih vansiatnak ih lungawinak a neih mi cu a hnatuan duhdan ih hna rak tuan ter hi a si. Dodalnak ah hnatuan dingih hril tu pawl cun ram cu sualnak nasa zet in a khat ngah thu famkim ih a um hlan tiang cu a rah khawm ding an nei ding. Ramsia le khawpi sia zetzet ihsin rapthlak zet tap aw a thang… cumi cu lungngainak nasa zet tap aw a si. France ram cu linghnin vekin a sepaw ciamco. Sakhuanak, daan, khawtlang lairelnak, innsang, ramthen, kawhhran an zaten Pathian daan dokalh ih kut a thlirtu ih siatsuat in an um”—The Great Controversy, p. 286.

“Kawhhran cun A (Pathian) kilkhawinak an thlun in, tleunak pawl an pawm ih, a langmi hnatuan ziangkim an tuan lo ahcun biaknak cu thil ziangmaw zomkhawm awknak ah a tlam niam vivo ding ih, Pathian ngaihsaknak ih thupi zet thlarau khal a hlo vivo ding”—The Great Controversy, p. 316.

**Relkhawm ding thusuhnak pawl**:

`French ram thlengawknak ah doawknak maksak ih ziangmi thubulhram pawl an lang?`

`Pathian a um lo tiih elawknak a um tikah mi pakhat cun, “kanmah ten kan tumtahnak tuah dingin le sualnak nei lo hminsinnak zianghman hawl loin thinlung lam ramri feh tlang pi thei dingin zalennak kan nei a si” tiah a ti. “Sualnak nei lo hminsinnak zianghman hawl loin” timi cu mi tampi in ziangah saw Pathian an hnongnak ding ih zirtirawknak a run si? Cuvek ngaihtuahnak cun French ram thlengawknak ih thil a thlengmi hrekkhat pawl simfiangnak ah ziangtin saw a lo bawm thei ding`

`Johan in biakbuk a hmuh mi cu caan netabik ih thil a thleng dingmi thawn zomawknak an neih thupinak cu ziangsaw a si?`