---
title:  Ringzetih aunak
date:   20/06/2024
---

`Siar ding: Thuphuan18:1–4, Habakkuk 2:14, and Matthai 24:14. Himi bungcang pawl in Leitlun ih Pathian hnatuan a thehdan ding ziangtin an rel?`

Babilon tluknak phuangtu vancungmi cun, “Thuneihnak ropi zet” a ti. Thuphuan 14 ih vancungmi pawl vek thotho in himi vansungmi cun minung thuphuang tu a rak zohter. Himi vancungmi cun Pathian sunlawinak a tarlang ih, cumi cun leitlun pumpi hi a engter thluh. Thukam thar ah thuneihnak asilole huham timi relnak hi Grik tong cun exousia ti a si. Cumi tongkam cu hell huham le khawsia thuneihnak tlun ih Khrih ih nehnak thuhla relnak ah hman a si theu. Jesuh cun himi tongkam hi Thuthangtha Matthai cabu ahkhan A dungthluntu pawl a thlahnak thawn milaw zetin a hmang. Matthai 10:1 ah Jesuh cun a dungthluntu pawl hnenah hell huham le khawsia uknak tlun khalah thuneihnak a pek. Anih cun Sia le tha karlak doawknak ah nehnak co dingin van lam huham an hnenah a pek. Matthai 28 ahkhan veikhat cu, “Van le lei parih um…. Thuneihnak” hmuahhmuah thawn a thlah lehsal, “Curuangah feh uhla, miphun hmuahhmuah kan dungthluntu va si ter uh” tiah a ti (Matt. 28:18, 19, NKJV).

Thiangthlarau thawn khat in, A nunnak le thihnak in hell huham le thuneihnak tlun ih nehnak cotu A nungmi Khirh ih thuneihnak thawn fehsuak tahhrat in Thukam thar kawhhran pawl cun Pathian sunlawinak cu leitlun ah an tleu ter. Kum reilote sungah dungthluntu pawl cun cuvek tikcu lai ih leitlun ih theihlar zetnak hmun pawl ah Thuthangtha an phuang (Kol. 1:23).

Caan netalam ahcun a hlan ih rak um dah lomi Thiang thlarau burh a si ding, cule thuthangtha cu leitlun net tiang zamrang zetih phuangzarh a si ding. Nikhat ah mi thawng tamzet an piangthar ding ih, Pathian zangfahnak le thudik cun leitlun a hninter thluh ding. Hivek zawng in leitlun hi ralrinnak pek in a um dingih, thuthangtha le beiseinak a pek mi cu leitlun pumpi ah a darh thluh ding.

Thuthangtha ih hnatuan ropi zet cu a thokpek ih onnak ai hmanin Pathian ih huham phuangawknak cu nasa lo deuh ih khar a si zik lo. Thuthangtha onnak ih ruah hmaisa burh a si ruangih simcianak rak famkim mi cu ruah neta ih khar a si tikah a thleng famkim sal ding…

Pathian siahhlah, an hmelfang ih tleunak le tleunak thianghlim ih khat thluh pawl cun van thucah phuang dingin hmun khat hnu hmun khat ah an feh ding. Thuphuannak aw tamzet hmangin leitlun pumpi ah ralringnak pek an si thluh ding. Mangbangza tuah a si ding, dam lo pawl damter an si ding ih, mangbangza le thilmak pawl cun zumtu pawl a thlun ding”—Ellen G. White, The Great Controversy, pp. 611, 612.

`Ziangthil in saw ruah neta Thiangthlarau burhmi nasa zet le au thawm ringzet cu rak kai ding? Bulpak ih kan hna tuanvo hi ziangtluk in tee khal sehla, Thiang thlarau burhnak ah rak ongaw zet le rak pawm thiam dingin ziangmi tuanvo saw kan neih?`