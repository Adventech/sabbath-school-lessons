---
title:  Vanram hrang tacik khennak
date:   17/06/2024
---

Biaknak lam ih buainak a ra um dingmi ah Pathian ih a mi rinum pawl cun leitlun nomnak ah an pe aw lo ding (Thup. 14:12). Annih cu Thiang thlarau ih tacik khen mi an si ding (Efesa. 4:30)cule an thawn aw thei lo ding. Hlansan ahcun tacik khennak hi Official cangan mi pawl a dik timi nemhngetnak ah hman a rak si. Annih cu danglam hleice, bulpak hminsinnak a si. Doawknak netabik laimu bik hi biaknak le Pathian thuneihnak cu a daan ih a lang ruangah Pathian hminsinnak cu a daan ah a bet tihi kan ruahsannak a si (zohthim aw Isa. 8:16).

`Siar ding: Suah 20:8-11. Ziang hminsinnak tacik thupitnak saw Sabbath thupek ih tel?`

Hitawk ih hminsinnak dik zet ahhin thul pathum kan nei: (1) Hminsinak tacik a neitu ih hmin a tel “ Bawipa na Pathian”. (2) A sinak, ziangkim “tuah” tu – Sersiamtu. (3) A ram uknak “ Lei le van, tifinriat le a sungih um pawl hmuahhmuah”. Tacik timi hi Bible sung ahcun hminsinnak tiih kawh khal a si thotho (Rom 4:11). Himi tongkam pahnih an thleng aw danglam thei ve lo. Pathian daan sungril bikah Pathian hminsinnak lole tacik khennak a um vekin biaknak lam doawknak netabik lai mu biaknak Sabbath a si (Ezek. 20:12, 20; Thup. 12:17).

`Zohhthim tlang ding: Thuphuan 7:1, 2 le Thuphuan 14:1 cu Thuphuan 13:16, 17 thawn zoh tlang ding. Pathian hminsinnak le Sabbath hminsinnak cu khuitawk ih dong ding saw a si? An bangawk lonak a um ding tin ziangah na ruat?`

Pathian hminsinnak cu cal ah a um ding. Cal cu thinlung putdan zohtertu a si ih, cule sia le tha theihnak thutluknak tuahnak lam a zoh ter.

Sahrang hminsinnak cu an cal ah lole an kut ah an dong, Cumi cun mipi pawl in an fimnak an rinsan ih an duh hrilnak in Satan bumnak an pawm ih, thah an si lonak dingah Biaknak diklo an thlun hrim.

Pathian thu ngaitu pawl cu Satan in a hua tuk. Rulhreng (satan) cun “Pathian thupek thluntu le Jesuh ih zumnak neitu” (Thup. 14:12, NKJV) zumtu a tangsun pawl parih doawknak a suah ter tikah doawknak maksak cu a netkharnak a thleng thlang ding. Annih pawl cun an rinumnak cu Khrih ah an thum aw.

`Ziangruangah saw nitin Bawipa ih rinumnak cu harsatnak netabik a ra thlen caan ih timlam awknak tawhfung a si thei?`