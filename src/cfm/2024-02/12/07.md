---
title:  Ruahbet ding
date:   21/06/2024
---

Kum 1851 tuan ahkhan Adventist mi hmaisa pawl cun Thuphuan 13:11-17 ih um sahrang pahnihnak cu United States of America a si timi an theithiam. Asinan cui tikcu lai ah USA in sahrang pakhatnak bia dingih leitlun mi pawl a tuah thluh ding cu thil harsa zet a si tengteng ding (Thup. 13:12). Kum 1880 so hrawng ihsin USA in lawng hmuahhmuah ah kum 48 ih upa hrawng lawng an nei.

Asinan Cold war netnak lam ahcun USA ralkap thawn milaw huham zianghman a um nawn lo. Cun American in zalennak nuam zet nei khal sehla, tikcu caan a hung harsa ih, an zalennak cu palbet le siatsuah hmuh hi a har tuk lem lo. Hivek thil pawl hi tu khalah kan hmu rero ko tin mi tampi cun an zum.

“Thuthlunnak (sabbath diklothlunnak) hnongtu cun mipi hremnak an tong dingih, anetnak ahcun thih an phu timi phuang an si ding. Khatlam ahcun sersiamtu cawlhni ih cawl dingih thupetu Pathian daan cun thuawihnak a duh ih, a thupek buartu pawl hmuahhmuah hnenah thinhengnak a thlen ding thu ralrinnak a pek”—Ellen G. White, The Great Controversy, p. 604.

“Thlipi a rung hrang ngaingai ahcun vancungmi pathum thucah ah zumnak nei ih rel awtu, asinan thudik thlunnak hmangih thianghlimter lo mi pawl cun an dinhmun suaksan in eltaitu pawl lamah an tang ding. Leitlun thawn pumkhat awknak le a thlarau ih an telnak thawngin thil rengreng hi tleunak bangaw in an zoh ih, cule hniksaknak a run um tikah a hminthang sawn le a olsam sawn lamah timlamnak an nei. Talent nei tha zet, thusim nuam tizet, thudik a rak lungawi pi dahtu pawl cun bumnak thlarau hruaisualnak ah an huham pawl an hmang. Annih pawl cu a hlanih an unau rak si theu pawl ih doral a kha zet pawl ah an cang. Sabbath ni hmangtu pawl cu an zumnak let dingin thuthennak hmaiih an hruai tikah hivek zumnak tlansan tu pawl cu thudik lo rel ding le anmah sualmawh puh dingih satan ih palai duhum zet an si. Hruaitu pawl in an dodal theinak dingin thu merh kawi zawngin simtu pawl an si”—Ellen G. White, The Great Controversy, p. 608.

**Relkhawm ding thusuhnak pawl**

`Himi a rak dingmi buainak ahhin nineta lam ih thilthleng dingmi rak theih hi ziangahsaw a thupit emem? Bumnak ihsin kilhim dan ding Bible in ziangtin saw a sim?`

`Leitlun pumhuap ih Democratic Societies hi kum zabi tamzet sung cu biaknak lam ih kulhpi an rak si. Ziangtin saw cumi cu zamrang zetih a danglam thei ding?`

`A tlun ih Ellen G White ih thurel mi kha zoh aw. Tuini ah ziangvek duhhrilnak saw na tuah, cumi cun thaizing ah Adventist tiih relaw pawl thawn nan umtlannak ah rah a suah men thei?`

`Au aw ringzet hnu ahcun vancungmi pahnihnak thucah in ziangsaw a thleng danglam, Leitlun ih Pathian hnatuan theh a sinak dingin ruah neta kan don theinak dingah ziangvek timlamnak saw bulpak ih na neih?`