---
title:  Ruahbet ding
date:   19/04/2024
---

Thudik dodal le huatnak thlarau thotho in kumtin ten Pathian doral pawl cu a forh ringring, cule riumnak le kilhim awknak cu A siahhlawh pawl khal in an rak neih ve a tul. Dungthluntu hmaisa pawl hnen ih Khrih tongkam pawl cu tikcu netnak lam ih a dungthluntu pawl hrang khal ih thil thupi zet a si: “Nan hnen ih ka rel mi hi mi hmuahhmuah hnen ih rel ka si, ralring in um uh” Mark 13:37.”—Ellen G. White, The Great Controversy, pp. 56, 57.

Leitlun hmun dangdang ahhin a hleice in zalen zetih Bible an hmannak hmun pawl ah Setan cun Pathian lamih mipi pawl an cak lonak dingah lamzin dang a hmang. Cumi cu Science lam zirnak lole Bible thu lam zirnak dangdang ihsin ra suak mi hi hlawhtlinnak lamzin pakhat a si, cumi cu mi dang in an rak pawm a si ahcun Pathian thu ih um thudik cu an theisual ding a si. Thimnak ah Daniel cabu ngan kum hi Jesuh um hlan kum 500 hrawng sikhal sehla, Bible lam ih mithiam tamzet cun BC kum hailak hrawngah a si tiah an sim thotho. Himi tikcu caan ah a ngan tengteng ding, cuti a si lole Prophet cun dik zetin hmailam thuhla a rel tengteng ding, curuangah a cang thei lo tiah an ti. Curuangah Daniel cabu ngankum an rel hi a ngankum a si lo ih, cumi hnu kum 100 luan hnu ih thil a thleng mi a si tiah an ti. Vansiat thlak zetin, himi Bible thuhla bumawknak hi thangthar Bible thiam pawl cun buaiter in bumnak thil tampi lakih pakhat a si. Cumi ai hmanih vansiatthlak sawn cu mitampi in himi thil diklo hi an pawm, ziangahtile Bible thiamzet pawl in an zirh ruangah a si. Mangbang thlak ding khal a si tuk lo, Paul cun, “Thil ziangkim hniksak uh, a tha mi cu fekten kai hnget uh” (1 Thess. 5:21, NKJV) tiah a ti.

**Relkhawm ding thusuhnak pawl**:

`Nithum ni ih zirlai kha vun la sal awla, cutin a hnuai ih ummi pawl hi ruat aw: Ziangtin saw Satan in Ca thianghlim thuneihnak theisual dingin tuini ah cuvek khawkhannak thawn bangaw mi cu a hman?`

`Pathian kamsuak thu kan theihsual lonak dingih kan kilhim awknak thazet cu ziangsaw a si?`

`Sia le tha karlak doawknak ropi sungih Satan hmanrua nasa zet cu Pathian thangsiat le Anih cu mai thu thlunnak lawng ih mi uk tu le duhdawtnak tel lo aana hmangih mi a uktu vekih a suah hi a si. Ziangtin saw satan pakhat in hivek a tuah thei ih, cui a bumnak pawl cu Pathian in ziangtin a let?`

`Dungthluntu Peter cun a run nemhnget ih, “ ziangvek simcianak khal bulpak ihsin a suak mi simfiangnak zianghman a um lo” (2 Peter 1:20). Kanmai hlawknak kan ngah theinak dingah Cathianghlim ih sullam hi kan lasuak lo a si timi ziangtin kanmah ten kan theithiam thei ding? Ziangahsaw kan theih men mi aiin himi thil hi tuah olsam sawn ding vekih a lang, cule ziangtin saw kanmah ten cuvek kan tuah lonak dingih kan kilhim awk a tul? Cumi dokalh in ziangtin kanmah ten kan him thei ding?`