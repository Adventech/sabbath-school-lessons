---
title:  Ruahbet ding
date:   31/05/2024
---

“ An duhnak vekin Bible thu ah an um lo ih, cau loih tuar tentonak nei mi tampi in – cuvek lungput cu Khrih le dungthluntu pawlin an rak tong timi an theih hngilh : Ziang ruangah saw kan mi ropi zet pawl in himi Sabbath thusuhnak an theih lo? Asinan na theih vek ih thei cu minung malte lawng an si. Cumi cu Nang na dik ih leitlun ih mi tampi zirnak nei rero lai pawl hi a dik lo tivek khal a si cuang lo’.

“Cumi va el sal ding cun Ca thianghlim ih zirhmi kan lak tengteng a tul. Cule Bawipai minung pawl in santin kim ih an rak tonmi thuanthu khal va theihthiam a tul.

“Khristian hmaisam lam pawl cun Sunday ni an rak hmang, Bible Sabbath hmang ah an rak ruat aw. Tu ahhin Khristian kawhhran tamzet cun Roman Catholic thawn hmang tlang khal in an ruat lo ih, Sunday ni cu Pathian ih pekmi Sabbath hmangih ruat khal an rak um ve ko. Pathian cun Amai hmai ih dikzet le felzet ih an cangvaihnak cu a pawmsak. Asinan daan hmangin Sunday ulhnak a hung um tikah, Sabbath dik cu hman tul rori thil a si timi cu leitlun ah theihter a si ding ih, Pathian daan a buartu, Rom hnakih thuneihnak sang um lo tiih daan a thluntu pawl cun Pathian ai in pope tihzahnak an pe sawn ding a si. Anih cun Rom le Rom ih dinmi cu upatnak a pe. Anih cun sahrang le a milem a bia a si. Pathian in a din ih A thuneihnak hminsinnak ih a tuah mi hnong in, Rom ih thuneihnak sangbik neitu a hril sawn ahcun annih pawl cu Rome ih thuneih hminsinnak an pawm ding a si – Sahrang ih hminsinnak’ . Cule hivek pawl hi Pathian thupek le minung thupek karlak ih duh hril theinak mipi hmai ih pholang ih a um hlan cu a thleng lo ding. An daan buarnak ih a um vivo laitu pawl cun “ Sahrang ih hminsinnak an ngah ding’ “—Ellen G. White, The Great Controversy, pp. 455, 449.

**Relkhawm ding thusuhnak pawl**:

`Leitlun hi a thleng aw cak thei tuk. Caan netabik ah ralring man loih in man thei lo nak dingah ziangah saw kan kilkhawiawk ringring lo ding?`

`Ziangtin saw zangfahnak lawng ih rundam kan si timi thudik hi thuthennak le Pathian daan ih lungawinak thawng in kan theihtiam thei ding?`

`Sabbath thudik ih thupitnak thei loin, rinum zetin zarhkhat ih ni hmaisabik Sunday rak ul tu pawl hnenih na phuangdan ding lamzin pawl ziangsaw an si?`

`Kawhhran le ramthen thiltitheinak pawl ih bumnak tihnung um cu ziangsaw a si? Khristian kan sivek in ziangvek in saw cozah thawn kan pehtlaih awkdan ding?`