---
title:  Hmun thianghlim le Daan
date:   26/05/2024
---

`Siar ding: Thuphuan 11:19, Suah 25:16, Suah 31:18, le Thuphuan 12:17. Himi bungcang pawl in biakbuk hmun thianghlim bikah Thukham kuang a um timi ziangtin a langter?`

Sualthlah thawinak ni cu thuthennak ni a si. Israel pawl hmuahhmuah cu sualsirnak, nun thianghlim hawlnak le hnatuan hmuahhmuah ihsin cawlhsan thluh ih tel dingin thupek an si. (Zoh aw, Pui. 23:29–31). Sual hrang nikhat te lawng Puithiam Sangbik hi hmun thianghlim bikah a lut. Hmunthianghlim a sungta khaan sawn ahcun thukham kuang a um. Cui thukham kuang sungah cun Pathian thupek pahra, lung phek ih ngan mi a um. Sui tilawnmi kuang cu zangfahnak tohkham tiah an ko, cutawk ah hmun thianghlim cu sual ihsin a thiangfai theinak dingah thisen an theh theu. Pathian umnak cu zangfahnak tohkham tlun Shekinah sunlawinak ah a lang. Raithawinak tinkim in sualnak ih khat minung hrangih Pathian duhdawtnak an langter thluh, asinan Sual thlah thawinak cun sualnak cu thuthennak a um tiang ih hminsin a si timi a rak khihhmuh (Heb. 10:3) cule cumi cu Khrih thisen ah zumnak thawng lawngin sual a thianfai taktak thei timi a langter (1 Pet. 1:18, 19). Cumi Pathian umpinak ahcun zangfahnak le diknak cu mawi zet in an pehzom aw a si.

Van hmun thianghlim sung vun zoh tikah tirhthlah Johan cun, “Pathian biakinn . . .ongaw” le “A thukham kuang” a langmi cu a hmu (Thup. 11:19). Doawknak maksak ah himi thu : Hmin tianghlim bik, van hmun thianghlim ahkhin Pathian daan cu ret in a um- cui Daan cu Sinai ih khawri thawm nazet karlak ah Amah Pathian rori ih a tongmi le lungphek parih a kut zung rori ih a ngan mi kha a si. Van hmunthianghlim ih um Pathian Daan cu a ngaingai a si ih, cumi cu lungphek parih ngan mi le Pentateuch (Moses cabu panga – Semtirnak ihsin Daan peksalnak) moses rak ngan khum mi cu a dikmi thu an si. Himi ih thupitzia theithiamtu pawl cu thianghlimnak le danglam thei lo Pathian daan hmu dingin a hruai hai a si”—Ellen G. White, The Great Controversy, p. 434.

Adventist zumtu hmaisa pawl in van hmun thianghlim thuhla Bible zirnak an neih tikah Pathian daan thupitzia le Pathian daan ih laimu bik cu Sabbath a si timi khal an theifiang. Pathian daan hi van hmun thianghlim ih thukham kuang ih hmuh a si ahcun thinglamtah ahkhan phiatfai theh in a um lo timi an theithiam.

`Sabbath thuhla vun ruat aw, zianghman danglamnak um loin zarhtin ten nazi thawng tamzet ah veikhat a run thleng theu. Sersiamnak thurin ih thupitzet thuhla ziangsaw in sim? Thiltitheinak, le thil a rungsuak ding mi, theihtersalnak tivek a ummi thurin dang ziangsaw um?`