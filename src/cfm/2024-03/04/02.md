---
title:  Thlaici vorh tahthimnak
date:   21/07/2024
---

`Siar ding: Marka 4:1-9. Leiram bangaw lo pawl kha ziangvek saw an si, cule cumi parih a tla mi thlaici pawl ziangtin an um?`

Jesuh in Thuthangtha cabu sungih tahthimnak thu a relmi vun siar tikah, mipi tam zet cun Jesuh ih pekmi simfiangnak ah an dawp cih hngal theu. Cumi pawl hmuahhmuah cu thuanthu pawl ih a hmuitin mi – Khristian nun hrang ih thlarau thutak zirnak an si lo maw si? Si tuk ee.

Asinan khuimaw caan ahcun simfiangnak tawite, “Pathian ram uknak cu cutivek a si” asilole “Theihnak hna a neitu cun thei seh” ti lo hi cu Jesuh in tahthimnak hi a simfiang nawn lo theu. Thuanthu ih a sim duhsan phun dangdang theihthiam dingin nuamnai teten hliakhlai ih nuamten zohfel hi a tha zet. Hivek in thlaici vorh tahthim thu khalah ruahdan dangdang a hung suak. Himi ahhin thlaici cu an bangaw thluh, asinan hmunram bangaw lo hmun 4 ah an tla. An tlaknak hmun cun thlaci hung suakdan ah sullam a nei zet. Thuanthu pakhat lawng peh vivo lo in, tahthimnak cun pakhat ciar an famkim thluh theinak dingah bulpak thuanthu tahthimnak pa 4 a sim. Thuanthu saulam cu pakhat a theh in a dang in a run peh vivo hngal.

Lamzin parih a tla mi thlaici cu zamrang zetin vate pawl in an ei hngal. “Cun hiti hi a si, thlaici a vorh tikah a hrekkhat cu lamzin kapah an tla ih, van vate pawlin an ra cuk thluh” (Marka 4:4).

Lungto lakih a tla mi thlaici cun a keuhmi siatthluhnak dingin ni reilote lole zarh reilo zet caan a la, cumi cu nisa in a siatsuah thluh.

Hrampi lakih a tla mi cun hlingbur ih a khuh thluh tikah hung thang in rah a rah thei lo.

Leiram tha ih a tla mi thlaici cu tikcu tinkim ah rah nei in a thangso ih, lorawl hrang khalih a tha zetmi a si.

Thuanthu pathum cu an sungral; netabik pakhat lawng a hlawhtlin ih lorawl tha a suah. Thuanthu ih sau zawng cu a dang thuanthu pawl ih sauzawng tikcu thawn an bangaw thluh, cule thuanthu pakhat lawng a hlawhtlin, a dang pawl cu sunralnak hlir an khihhmuh, asinan hlawhtlinnak cu a hungsuak a si.

Tahthimnak cun dungthluntu sinak ih mankhun zia le tihphannak a tel zia a hmuitin vektla khi a bang zet, asinan Jesuh thlun cu laksawng tamzet a si.

`Himi ihsin ziangvek thlarau lam zirlai dang saw kan lak thei ding?`