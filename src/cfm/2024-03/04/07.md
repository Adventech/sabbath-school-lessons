---
title:  Ruahbet ding
date:   26/07/2024
---

Siar ding Ellen G. White, “‘The Sower Went Forth to Sow,’ “pp. 33–61, in Christ’s Object Lessons.

“Thianhlimnak dik cu Pathian hnatuan ah a um thluh. Himi hi a dikmi Khristian nunnak ih um dinhmun a si. Khrish cun a zaten kekdarh loin thiangter in duh. Anih cun thinlung, ruatnak, thlarau le cahnak pawl a ngen. Mahte ih lungawi ding a si lo. Amah ten nun a hmangtu cu Khristian a si lo.

“Duhdawtnak cu cangvaihnak bulhram si hramseh. Duhdawtnak cu lei le van ih Pathian ramuknak ih bulhram bik a si ih, Khristian ziaza dinnak bulhram khal a si tengteng a tul. Himi lawngin fekzetin a dingter thei dingih a kilhim ding. Himi lawng in harsatnak le hniksaknak ah hnget zetin a dingter thei ding a si.

“Duhdawtnak cu pumpekawknak ah a langsuak ding a si. Tlennak khawkhan khal kha pumpekawknak – tah theih lo thuk, sang, kau zet pumpekawknak ih thum aw mi a si. Khrih cun kan hrangah ziangkim in pe thluh, cule Khrih a cohlang tu cun anmah rundamtu ruangah ziangkim pumpe aw thluh dingin an ralring cia ding a si. A zah umnak le a sunlawinak hmai ah zianghman an ra thei zik lo”—Ellen G. White, Christ’s Object Lessons, pp. 48, 49.

**Relkhawm ding thusuhnak pawl**:

`Duhdawtnak cu cangvaihnak bulhram si hramseh. Duhdawtnak cu lei le van ih Pathian ramuknak ih bulhram bik a si.” Thinglamtah in kan hrangah himi mangbangza thudik hi ziangtin a langter? Kan nun ahhin himi duhdawtnak hi ziangtin kan langter ding? Ziangah kan langter tengteng a tul?`

`Jesuh cun tahthimnak cu thimnak ah lenglam mi pawl ih kil dingin a rel a si tiih a lo simtu mi pakhat hnenah ziangtin na let ding? Ziangruangah saw Jesuh, minung sinak (1 Johan 2:2) hmuahhmuah nei ih thinglamtah ih thi tu khan anmah rundam dingih thinglamtah ih a thihsan mi minung pawl kha thimlak ah hranhram ih a retnak san?`

`Meifar cu a ko parih um ding a si, kho hnuai ih um ding a si lo (Marka 4:21). Himi hi nan khawtlang pumkhawmnak le na kawhhran ah hmang aw. Ziangtin saw eng cu tleu sinsin dingih na tuah thei ding?`

`A thang mi thlaici tahthimnak kha vun ruat aw (Marka 4:26-29). Thuthangtha thlaici a than theinak dingih milai tuanvo kha ziansaw a si ih, Pathian tuanvo teh ziangsaw a si? Ka tuanvo cu kan tuah tla a rak si thei, ziangtin saw Pathian ah kan thum aw ngaingai timi hi kan theihthei ding? Himi rinsan pumhlumnak in thansohnak dingih kan tuan tulmi ziangtal ahhin thathnemnak a nei kem?`