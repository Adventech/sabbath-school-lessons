---
title:  Meifar le kho tahnak
date:   24/07/2024
---

`Siar ding : Marka 4:21-23. Meifar tahthimnak ah Jesuh ih thupi hleice ih a retmi kha ziangsaw a si?`

Jesuh san ah leitlun hmun thenkhat ih inn um pawl cu an umnak le an lendan ah thum aw in an inn sakdan le a tum lam tivek khal an bangaw lo ruiri. Grik pawl tuahdan thlun in suum tual nei in, inn an sak cio thluh, asinan an thutheih fimnak pawl cu a an bangaw cio lo. Asilole Jesuh in lothlo pawl ih inn fate zet thuhla a rak sim tla si men thei. Inn tum khal siseh, a fate khal siseh, thuhla hrampi bik cu : ni khat ni ah Jesuh ih thudik cu a lang leh ding timi hi a si.

Marka 4: 21 ah Jesuh cun thusuhnak pahnih a suut hai. Pakhatnak cu letnak tha lo ih beisei a si, “Meifar cu kho hnuai ah asilole ihkhun hnuaiah ret dingin an la dah maw si?”. Thusuhnak a pahnihnak cu a tha lam zawngih let dingin beisei a si, “Meifar vannak ko parih ret dingah a si sawn lo maw?” Jesuh cun a thurel mi cu thil awmang lo deuh, hmuithlam vekih a langmi a run relsuak. Meifar cun eng a pe suak, asilole an tumtahmi an hloh ding. Marka 4:22 cun thuthup cu mipi hmai ih pholang a simi tahthimnak cu a simfiang. Email simaw, computer simaw midang ih thamsaknak a tongtu zo khal in mipi theih ah a au suahpi theu a si. Asinan Jesuh ih relmi thuhla cu thuthangtha hi a si.

`Siar ding: Marka 4:24, 25. Jesuh in ziangmi kho tahnak ih tahthimnak thawn saw zirlai a suah pi?`

Leitlun hmun tamzet ah, thil thar cu bazar ah langngan in zuar a si theu. A zuartu pawl khal in an zuar laimi thilri tahnak cu an nei tha zet. Thilri leitu pawl in dik le fel ih an ngai theinak dingah a zuartu pawl in malte an bet theu hi thil ti theudan kel a si. Jesuh cun thudik phuannak thuhla ah thilzuar tu in a leitu hnen ih a thatnak pawl a run la suak. A ongaw ih tleunak a thluntu pawl cu tamsin in an ngah bet ding. Asinan tleunak cu a hnon cun a hlan ih a rak neih cia hman kha lakhlo sak an si ding.

Na hmanmi tahnak in nangkhal tah na si ve ding timi thu hrampi ihsin ziangvek zirlai tha deuh saw kan zir thei ding? Midang pawl thawn nan pehtlaiawk dan pawl hmuahhmuah vun ruat aw.