---
title:  Tahthimnak ih san le vang
date:   23/07/2024
---

`Siar ding: Marka 4:10-12. Ziangruangah saw Jesuh in tahthimnak in thu a zirh?`

A tlun ih bungcang ummi vun siar tikah Jesuh in lenglam pawl thim ih an um theinak dingin tahthimnak hmangin thu a zirh mi cun thinlung a neh zet. Asinan Marka sung ih Jesuh ih hnatuandan thawn cun an bangaw tuk lem lo. Marka 3:5,6 ah Biaknak hruaitu pawl ih lungruh tuk ruangah Jesuh a riahsiat thu a um. Marka 3:22-30 ah Jesuh cu daan thiam pawl thawn thungai thlakin thukam an el aw ih, ziangruangih palh saw an si timi khal cipciar zetin a sim. Marka 12: 1-12 ah biaknak hruaitu pawl cun Jesuh in talent tahthimnak a simmi cu anmai thuhla a si timi an theithiam. A ngaingai te cun himi hi amah an dokalhnak cun hmai a hruai ding ih, siatnak rapthlak zetin a run thlun ding timi ralring peknak a si. Anmah ruat lo bangta sehla, ralrinnak khal a pe zik lo. Cumi ihsin a hungsuak mi cu Marka 4 sungih Jesuh ih a rel tummi theithei dingih nai deuh ih zoh a tul. Jesuh cun Isaiah 6:9,10 thuhla fiangternak a nei a si.

`Siar ding: Isaiah 6:1-13. Hitawk ah Isaiah ziang a cang, cule Israel hrangah ziangmi thucah saw a pek?`

Isaiah cun biakinn sungah Pathian ih langnak a hmu, cule a thianghlim lonak cu Pathian sunlawinak cun a run khuh thluh. Pathian cun a thianghlimter ih, thucah phuang ding in thuneihnak a pek. Marka vek ciah in Isaiah sung hmuahhmuah ah Pathian minung pawl hnemnak thu tampi a um.

Isaiah 6 ih thucah hi mipi pawl an sualnak ihsin kirsal dingih thangphawknak a si. Marka cabu sungah Jesuh ih tongkam theihthiam theinak tawhfung cu Marka 3:35 ah hmuh a theih. Jesuh tongkam le thuzirh mi theihthiam ding cun Pathian duhzawng kan tuah tengteng a tul (Marka 3:35). Himi in minung cu Jesuh ih innsang ah a hruailut a si. Jesuh cu khawsia ih kaihhruai mi a si tiih thutluknak a tuahtu pawl cun a thu an ngai zik lo.

Jesuh in Isaiah 6 ihsin a run laksuak mi ih khihhmuh mi cu Pathian in minung pawl a hnong ti siloin anmai ngaihdan le lungruhnak cun rundamnak thudik an pawm theinak ding kha a rak khamsak a si.

Himi thudik cu thlaici vorh tahthimnak ih pawmdan lamzin kual a si. Ziang leiram ah timi cu an hril thluh. An zaten Jesuh ah an pumpe aw ding maw dinglo timi cu anmai hrangah thuthluknak an tuah thluh. A netnak ah duhhril ding kan nei cio thluh a si.