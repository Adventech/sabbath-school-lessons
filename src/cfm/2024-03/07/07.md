---
title:  Ruahbet ding
date:   16/08/2024
---

Siar ding Ellen G. White, “Ministry,” and “Who Is the Greatest,” in _The Desire of Ages_, pp. 426–446.

“Cawimawi hlanah tangdornak a um. Minung hmaiah hmunsang luahkhat dingin, vanram cun tipil petu Johan vek in Pathiam hmai ih dinhmun niam zet luahtu hnatuantu a hril. Dungthluntu nautabik cu Pathian hrangah nasa zetih hnatuantu bik a si. Van lam fimnak pawl cun mahten cawisan awk tum lo, Pathian hawl ih, thlarau rundam tumtu kha hna an tuanpi thei a si.”—Ellen G. White, _The Desire of Ages_, p. 436.

“Midang pawl hnakin caantha ziangkim in pek mi – fimzirnak le thianghlimternak, nunzia mawinak, Khristian zirhawknak, le biaknak lam tontehnak tivek pawl ihsin mithmai tha a ngah lotu pawl hnenah leiba kan nei a si. Curuangah kan huham a um sung hmuahhmuah cu an hrangah hna kan tuan ding a si. Kan rak cak zet a si ahcun mi cak lo pawl kut ah kan um ding a si. Sunlawinak vancungmi pawl cun van ih Pai’ hmai ah hna an tuan ringring ih, a fale pawl an kilkhawinak ah lungawi in an um. Thlarau dingder, mizia duh um lo neitu pawl a hleice ih kilkhawitu an si. Vancungmi pawl cu anmah mamawhtu pawl hnenah an um ih, harsa zetih mahten sual bei pawl hnen ah le riahsiatnak ih a kulh thluh mi pawl hnen khalah an um a si. Cule himi Pathian hnatuannak ah Khrih thlun ngaingai tu pawl cun an tuanpi a si”—P. 440.

**Relkhawm ding thusuhnak pawl**:

`Siar ding: Marka 8:27-29. Jesuh cu Khrih a si thu na zumnak hi midang hnenah ziangtluk in saw na phuang?`

`Tlangzim ih Khrih thawn pawlkom awknak nun le a hnuai lam ih midang tulsam mi bomnak hnatuan nun ih thlauawknak diktak hi ziangha a si?`

`Class ah Nili ni zirlai cemzawng ih thupi zet thusuhnak thuhla ih letnak kha relkhawm tlang uh. Leitlun ih a hmuhdan ropi zet le Pathian hmuhdan karlak bangawk lonak ih na tahnak kha ziangsaw a si? Leitlun in mi ropi a timi, asinan Pathian in a ti ve lomi cu zo pawl saw an si? cumi kalh ciah in Pathian in ropi a timi le leitlun ih a hnong mi le a hmuhsuam mi kha zosaw a si? Himi danglamnak cun leitlun ih a duhmi pawl hi ziangtluk in a rak peng perei timi thuhla ah ziangmi danglamnak saw in sim?`

`Jesuh in sualih tluk hnakin siatsuahawk a duh um deuh a tivek ciah in sual hi thutak ih la thei dingin ziangtin kan zir thei ding?`