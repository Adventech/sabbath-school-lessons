---
title:  Zosaw tum bik?
date:   14/08/2024
---

`Siar ding: Marka 9:30-41. Jesuh in a thihnak le a thawhsalnak thuhla veihnih simcianak ahhin ziangmi danglamnak saw um(Marka 8:31 zoh kawp aw)? Cule dungthluntu pawl in ziang thuhla saw an el awk, cule Jesuh in ziangvek zirhnak saw a let?`

Jesuh cun simcianak hmaisa ah Amah a hnongtu ding le a thah tu ding pawl a sim. Simcianak veihnihnak ah Jesuh cun phatsan a si ding thudik a sim. Himi caan ahcun phatsantu cu phorhsuah a si hrih lo, asinan Judah ih sinak theihfiang a si zo ruangah casiartu pawl cun zo a si timi an thei ngah zo(Marka 3:19). Bawipa cun thah a si hnu nithumnak ih a thawhsal ding thu a sim lala. Asinan dungthluntu pawl in himi simcianak cipciar zet hi a hmaisa hnakin an ngaihven lem lo vekin a lang. Thu lungawi um lo cun relkhawm tlang a hlawh tuk lem lo.

Marka 8:27 ah Jesuh cu Galilee tipi saklam ih Caesarea Filipi kiangnai ah a um. Marka 9:30 ah Galilee lam a paltlang ih, Marka 9:33 ah Kapernuam ah a lut. Saklam ihsin thlanglam pan ih a khualtlawnnak ding cu ruah harsa tuk thil a si lem lo. Ziangkhal sehla a dungthluntu 12 pawl cu dunglam ih an um muangcang ruangah amahten Kapernuam ah a lut. Innsung ahcun lamzin ih an relkhawm rero mi thuhla a sut. Zohman an tongngam lo, Cui thusuhnak cu an lungawi lonak langfiangtertu hminsinnak a si. Nauhak in an thil tuahmi a dik lo timi theicingih an tuah lai va kaihngah vek a si. An thu relkhawm mi cu zosaw a tum deuh ding timi thuhla a si. Mi tam sawn in an pawm duh lemlo, himi zosaw a tum deuh timi thusuhnak cu mi hmuahhmuah in kan ruat thluh. Asinan Patian uknak ahcun himi ruatnak cu thil linglet ah a cang ding.

Jesuh cun buainak cu karbak pahnih in a relfel sak. Pakhatnak ah a pakhatnak (tum bik) si tum cun siahhhlawh nan si a tul timi thuhla fiangzetin a sim. Cule Jesuh cun a relmi sullam cu tuahnak in a hmuh. Nauhak pakhat cu an kiangah ding phah in a rak ngai ti mi a fiang zet. Jesuh cun nauhak cu a hruai ih, pawlkom umkhawmnak laifang ah a ret. Cumi cu nauhak hrangah tihnung umza a si ko ding. Asinan Jesuh cun nauhak cu a kut in a cawi ih, cumi cun an boruak a zangkhai ter deuh. Nauhak na cohlang ahcun Amah na cohang tinak a si ding. Cutin amah na cohlang ahcun A Pa na cohlang tinak a si ding. Curuangah a hnuaibikih um nauhak cu Pathian thawn pehtlaihnak a neither.

Johan cun lenglam mi pawl thuhla ah thusuutnak a nei, Kanmah in do lotu cu kan hrangah an si timi zirlai thupi zet Jesuh cun a zirh. Bawipa cun Khristian hnatuannak ih tel pawl bom hi ziangvekin te khal sehla vanram ahcun theih loin a um lo timi a run nemnghet.

`Leitlun ruahnak thawn kalhaw ciah in Bible in mi tumbik a timi kha ziangsaw a si? khuimi deuh sawn na hril?`