---
title:  Ruahbet ding
date:   20/09/2024
---

Siar ding Ellen G. White, “In Pilate’s Judgment Hall,” “Calvary,” and “‘It Is Finished,’ “in _The Desire of Ages_, pp. 723–764.

“Pilate cun Jesuh runsuah hi a duh zet. Asinan cumi cu a tuah thei lo ti a hmu, cule a dinhmun le a zahumnak kilhim a duh. A leitlun thiltitheinak hloh ai hnakin mawh sualnak neilo nunnak thah a duh sawn. Mi zianghmuah in saw natnak le thihhlohnak ihsin tlansuah theinak dingah cuvek ih nun hlan duh ding. Sia le tha theihnak le tuanvo cun lamzin pakhat a khihhmuh ih, mahte zawn ruatawknak cun thildang a khihhmuh. Himi thupi ah lamzin diklo ah cak zetin a feh ih, sualnak thawn rualremnak tuahtu cu sual thim sahzet ah nuai hloh in an um”—Ellen G. White, _The Desire of Ages_, p. 738.

“Kan zaten ih mawhsualnak pawl hmuahhmuah cu kan aiawh tu Khrih parah a um thluh. Daan ih thiamlo coternak ihsin in tlen theinak dingah Anih cu daan bahbal tu ti ih siar a si. Adam cithlah pawl hmuahhmuah ih sualnak cun A thinlung a nawh pit thluh. Pathian thinhengnak cun sual a dokalh ih, sualnak ruangih Pathian thinhengnak rapthlak zet a rung langmi cun a fapa thlarau cu vansang lam mangbangnak in a khatter. A nun sung hmuahhmuah ah Khrih cun a tlusia zo mi leitlun ah Pathian ih zangfahnak le a duhdawtnak thuthangtha cu a phuangsuak rero zo. A thupi cu Sualnak hruaitu bik hrang a rundamnak hi a si. Asinan tu ahcun a kenmi sual ritzet thawn Pa ih rualremnak mithmai a hmu ngah thei nawn lo. Himi harsatnak sangbik tikcu caan ahhin rundamtu hnen ihsin Pathian a dungtawlhnak cun minung in a theih famkim thei dah lo ding mi lungsiatnak in a thinlung a run luahkhat thluh. Himi harsatnak hi a nasa zet ih, a taksa lam harsatnak cu theihthiam har zet thil a si”—Page 753.

**Relkhawm ding thusuhnak pawl**:

`Pathian thu zirhnak hi Ellen G White hrangah ziangtluk ih thupi saw a si timi zoh aw (Bible; zoh aw, thimnak ah Isaiah 53). Ziangruang ahsaw Pathian thu zirnak pawl in kan sualnak hrangah amah ten pum pe aw in, kan aiawh ih Khrih thihnak cu thupi lo ih an run ngainak san, Pathian thu zirhnak diklo tinak teh si kem maw?`

`Tulai leitlun ah Jesuh ai-awh tu dingih dilmi “Barnabas” cu zo saw a si, ziangsaw a si?`

`Arimathea mi Josef thuanthu in lenglam langdan men ih thuthen ding kan si lo zia ziangsaw in zirh?`

`Daniel 9:24-27 kha zir sal aw. Himi thu ah Bible zir dingih a lo ngentu hnenah ziangruangah saw Bible zirnak na pek a tul? Na pe thei kem?`