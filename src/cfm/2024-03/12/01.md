---
title:  Hniksaknak le khenbetnak
date:   14/09/2024
---

### Tuizarh sung siar ding
Marka 15, Luka 13:1, Saam. 22:18, Johan 20:24–29, Johan 1:1–3, Dan. 9:24–27.

> <p>Bible cangken</p>
> “Cun zanlam nazi pathum ah Jesuh cu, Eloi, Eloi, lama sabakthani? tiin aw ring zetin a au, a tican cu, Ka Pathian, ka Pathian, ziangah saw i tlansan? tinak a si.’“ (Marka 15:34, NKJV).

Marka 15 hi tuarnak thuanthu laimuril bik a si. Cumi ahcun Jesuh hniksaknak, thiam lo an coternak, ralkap pawl ih hmuhsuamnak, khenbet a sinak, a thihnak le an phumnak pawl a um. Himi bungcang ih thil thleng dingmi pawl hi cangan tu pawl in anmah ten thudik phuangsuak ter an duh ruangah tla si men thei cipciar zet, fiangzet ih ngan a si.

Himi bungcang hmuahhmuah in thu eltai awknak hmun thupi zet a run luah khat. Curungah himi cun ziangmi thu eltaiawknak saw a si timi simfiangnak theithiam dingin nasa zetin a bawm ding a si. Thu eltaiawknak cun thil pathum a kengtel theu: (1) Sullam nei thil bangaw pahnih (2) Thil bangaw pahnih dokalh awknak le remawk lonak (3) Mi pakhat cun thu eltaiawknak ding a hmu lo, ziangthil thleng timi khal a thei lo ih, leh hnu ih a tuar tu ding zo an si timi khal a thei cuang lo.

Tuizarh cu Pilate ih thusuhnak, “Judah Siangpahrang na si maw?” a timi ihsin thinglamtah parih hmuhsaknak um mi, ralkap pawl in hmuhsuam rero in, biaknak hruaitu pawl khal in, “Midang cu a rundam thei, asinan amah le mah a rundam aw thei lo” tiih diriam zetih an hmuhsuamnak pawl tiang in a lang thluh ding ih, ruahban lopi in Arimathea mi Josef a rung langdan pawl khal a um thluh ding. Himi bungcang cu thu eltaiawknak tongkam duh um lo zetin a khat thluh ih, cumi cing khalin Jesuh thihnak thuhla le cumi ih sullam huham nasa zet thudik pawl cu langter in a um thotho.