---
title:  Minung thurosiah le Pathian thupek
date:   04/08/2024
---

`Siar ding: Marka 7:1-13. Himi ahhin ziangvek thudik saw um?`

Nauhak pawl cun Sabbath sikul ah himi bungcang an zir ih, inn an thlen tikah an nu le hnenah rawlei hlan ah kut kholhta a tul hran lo, ziangahtile Jesuh in a rel a si tin an sim ding tiah vunruat hnik aw. Ziangkhal sehla, himi thuanthu cun harhdamnak lam a rel lo.

Jesuh ih san ahcun cutawk hmun ih a umtu mi tamzet pawl cun biaknak lam ih thianghlimnak hi an uar tuk. Biaknak lamah thianghlim ih an um theinak ding ah kutkolh ding a si timi ruahnak cu mi zaran hnenah pek in a um, a ngaingai te cun hi thil hi Thukam hlun ih puithiam pawl lawngih tuah dingmi daan a si (Suah. 30:17–21). Himi thuhla thawn biaknak hruaitu pawl cun Jesuh hnenah a dungthluntu pawl ih thubuai an va thenlut a si.

Amah an suutmi thusuhnak kha Jesuh cun a let hngal lo. Thil pahnih hmangin a dungthluntu pawl a huhim a si. A hmai ah ahcun, rampi in a tongkam men in Pathian an duhdawt ih, asinan an thinlung cun in hlat a si tiih Isaiah ih nunsimnak khotzet kha a run la suak (Isaiah 29:13). Isaiah ihsin laksuak mi tongkam cun Pathian thupek ai-awih in minung thurosiah an ret sawnnak va mawhthluknak a si. A pahnihnak ah Jesuh cun Isaiah sungta a la nawn lo. Bawipa cun nu le pa upat aw timi Pathian thupek a run la suak (Suah 20:12). Cumi sullam cu An upat tikah ngaihsak ding a si tinak a si. Cule himi kalh in biaknak thurosiah cun Pathian hnen ih pek theih mi thil pakhat cu, anmai hrangah an hmang ih, asinan a tar zetmi nu le pa ih tulsam mi cu an hnong ve thung. Mi pakhat cun “Ti pang tuk aw Ka pa, lo bom cu ka duh tuk, asinan biakinn ah paisa ka pe” a timi hi vun ruat aw.

Himi hrawkhrolnak cu Jesuh cun a rualrempi thei lo. Annih cun minung thurosiah cu Pathian kamsuak thu tlunah an ret ih, cutin an tuah ih, sualnak an nei.

Asinan farasi pawl ih thusuhnak a siimnak cu ziangsaw a si? Jesuh ih a letnak ah Anih cun kut thiangfainak thuhla an relmi ahkhan Pathian thupek thawn milaw in a thei hran cuang lo. A letnak fiangzet ih a langmi cun minung thurosiah dokalh in, cumi tlun ih Pathian thupek a thatnak a langter (Himi pawl khalah zoh aw, Marka 1:44; Marka 7:10, 11; Marka 10:3–8; Marka 12:26, 29–31.)

`Pathian daan kaihhruainak dokalh tu “Thurosiah” kan rak nei pang maw? Kannei asile ziangmi pawl saw an si?`