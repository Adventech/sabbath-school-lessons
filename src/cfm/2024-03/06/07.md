---
title:  Ruahbet ding
date:   09/08/2024
---

Siar ding Ellen G. White, “Tradition,” “Barriers Broken Down,” and “The True Sign,” in _The Desire of Ages_, pp. 395–409.

“Tuisan ih kan Bawipa thluntu pawl lakah hlansan vekin himi theihhar zet, bumnak hi a karhzai vivo. Khrih rian kan tuannak, midang thawn kan pawlkom awknak hi ziangtlukin mah le mah cawisan duhnak thuthup in a siatsuah! Mah te cawisan awk duh luatnak thinlung ruahnak le minung pawl ih duhnak cu ziangtlukin a mil aw. Himi hi mah le mah duhdawt awknak, Pathian ih a retmi ai hnakin olsam sawn lamzin ih feh duhnak a si. Cumi cun Pathian thupek aiin minung ih thupek le ruahnak lam ah mi a hruaisawn a si. A dungthluntu pawl hnen rori hmanah Khrih ih ralring peknak tongkam cu, “Farasi pawlih thilnu kha va ralring in va fimkhur uh” ti a si.

“Khrih ih sakhuanak hi thil thupi zet a si. Pathian sunlawinak ding hrangih zuamnak hi Thiang thlarau ih a tuhmi a si; cule Thlarau hnatuannak lawngin himi thil hi a tuh thei. Pathian ih huham lawngin mah le mah porhawknak le mai hmaikhua sialnak tivek pawl a dawisuak thei a si. Himi thlengawknak hi A hnatuan hminsinnak a si. Ka pawmmi zumnak in mah le mah hmaikhaw sialnak le tiawkternak tivek pawl a siatsuah thei thluh ih, kanmai sunlawinak siloin Pathian sunlawinak hawl sawn dingih in hruai tikah a sidan ding diktak a si timi kan theithei ding. “Ka pa, na hminin sunglawiter aw” (Johan 12:28) timi cu Khrih nun ih thil thupi zet a si, Cule amah kan thlun cun, himi hi kan nun ih thil thupi zet a si ve ding. Anih cun hitin thu in pe, “Ka feh vekin feh uh, cule “A thupek pawl kan thlun a si ahcun cumi ihsin amah kan thei ti kan fiang” 1 Johan 2:6, 3.”—Ellen G. White, _The Desire of Ages_, p. 409.

**Relkhawm ding thusuhnak pawl**:

`Thinlung thiangfai in ret dingih bawmtu ding Khristian pawl ih tuah theumi ah zingsaw na hmuh?`

`Nan khawtlang ih mi “Thianghlim lo” pawl kha zo saw an si? Thuthangtha ih an pilluh theinak dingah ziangtin na bawm thei ding?`

`Na inn hnen pawl hnenah thuthangtha hi lamzin olsam zetih na hlawm theidan ding kha nan class ah ngaihtuah aw.`

`Siar ding: Marka 8:1-10 Mipum 4,000 rawldar thu. Mipi pawl cu Zentel mi an si deuh a zum um thu hi simfiangnak in ziangmi bangawk lonak saw a suahpi? Ziangruangah saw danglamnak a thlen lo ding?`

`Sualnak ih a tlumi kan si vekin kanmah ih kan neih cio mi mah le mah cawisanawk duhnak ihsin ziangtin taima zetin kanmah ten kan kilhim aw thei ding?`