---
title:  A linglet
date:   03/08/2024
---

### Tuizarh sung siar ding
Marka 7, Isa. 29:13, Suah. 20:12, Marka 8:11–21.

> <p>Bible cangken</p>
> “‘Lenglam ihsin sunglam ih a lutmi zianghman in minung a borhhlawhter thei lo: a sung ihsin a suak mi thil pawl sawn cu minung borhhlawhtertu an si’“ (Marka 7:15).

Tuizarh cu Marka 7 le Marka 8 sungih a hmaisa hrekkhat kan zir ding. Marka 7 a thoknak ahkhan Jesuh cun biaknak hruaitu pawl ih pupa daan a hnongnak ihsin elawknak a coktho. Ziangkhalsehla, tuisan Khristian nun thawn pehpar aw mi thil ziangmaw thukzetih a phum aw mi a pawmpi thu a langter. Zumnak ngaingai hi ziang a si timi thudik theih a sinak dingah sangka onnak ah Jesuh cun thu harsazet a run phorhsuak.

Himi thluh hnuah Tyre le Sidon lam ah a feh ih, thuthangtha cabu sungih Jesuh thawn elawknak ih nehnak cotu umsun nunau pakhat thawn an va tongaw. Cu nu thawn an tonawkdan cu thil um theu mi a si lo, cumi phen ahcun pehtlaihawknak thuthup malte cu nunau nu in a run lasuak ih, a zumnak ruangah Jesuh cun a ngenmi a hlawhtlingter.

Marka 7 ah damternak dang a um hrih lai, thudik thupit zia pholang in a um ih, ziangkhalsehla thinlung neh thei mangbangza a um. Anmah lawng hi an thinlung thudik ih ong leuhleuh lem lo pawl an si. Himi thluh hnuah Jesuh hnongtu biaknak lam hruaitu pawl hrangah mangbangza in ziangsaw a tuah?

Marka 8 zirlai cun pupa daan le thuzirhnak pawl hmuhsaknak ih hman mi Sang ih thupitzia a zoh hliah. Himi thuanthu pawl ahhin biaknak nun ih tuahkelmi le sullam thuhla tampi zirlai ropi zet an tel a si.