---
title:  Jesuh relmi thuthangtha
date:   04/07/2024
---

`Siar ding: Marka 1:14, 15. Jesuh ih a phuangmi thuthangtha thucah pathum pawl kha ziangsaw an si?`

Marka cun hitawk ah Jesuh ih thucah cu theih olsam dingin a kai tawi thluh. A hnuai ih Table ih um vekin cumi thil pathum cu a simfiang

| Thu hlawm then | Thupi |
| --- | --- |
| Tikcu simcianak | Tikcu thlenfamkimnak |
| Thukam thutiam | Pathian uknak cu a nai |
| Dungthlutu si dingih kawhnak | Sual sir uhla, thuthangtha zum uh |

Jesuh in tikcu caan simcianak a relduh mi hi Daniel 9:24-27 ih um zarh 70 simcianak kha a si. Himi simcianak cun Jesuh in tihnimnak a neih ahkhan famkimnak a hmu, Cutawk ahcun Thiangthlarau thawn tihnimnak a nei ih a hnatuan hram a thok (Tirh 10:38). Himi mangbangza zarh 70 simcianak cu a hnuai ih Chart vekin simfiang a si.

![Chart](https://sabbath-school-resources-assets.adventech.io/cfm/ss/2024-03/01/chart.png)

Himi simcianak ah nikhat in kumkhat ai a awh(Mipum 14:34, Ezek 4:6). Simcianak cu Jerusalem tuah thasal dingih Persia Siangpahrang Artaxerxes ih thupek a suah kum 457 BC ihsin a thok (Ezra 7).

Simcianak ih zarh 69 cu AD 27 tiang kha a si. Cui caan cu Jesuh tihnimnak a neih ih, A hnatuan thoknak ding phuangnak ah Thiang Thlarau ih hriak a run thih tikcu caan a si. Jesuh Khenbet asi tiang kha kum 3 le hrek sung tikcu caan a ra um. Netabik ah a zarh 70-nak cu Stephen lungih an deng that ih, thuthangtha cu Zentel hnen ah le Judah pawl hnen ih a thleng thok kum AD 34 ahkhan a cem.

`Zarh 70 simcianak thuhla na zir netabik kha ziangtik saw a si? Ziangtin saw himi simcianak in na zumnak a lo karhzai ter ih, Jesuh lawngah siloin a simcianak tongkam tiangih na rinsan thei?`