---
title:  Thuthangtha hramthoknak
date:   29/06/2024
---

### Tuizarh sung siar ding
Tirh 13:1–5, 13; Tirh 15:36–39; Marka 1:1–15; Isa. 40:3; Dan. 9:24–27.

> <p>Bible cangken</p>
> “Tu ah Johan cu thawng thlak a si hnuah, Jesuh cu Pathian uknak ram thuthangtha sim in Galilee ah a ra ih, Caan a kim zo ih Pathian uknak ram cu a nai zo a si: siraw uhla thuthangtha hi zum uh, tiah a ti.” (Marka 1:14, 15, NKJV).

Thuthangtha Marka ngantu hi zosaw a si, cule ziangruangih ngan saw a si? Thuthangtha cabu ahhin a ngantu ih hmin a um dah lo. Cuvek um deuh bikih runglang mi cu thuthangtha Johan kha a si. Duhdawtmi dungthluntu tin rellang in a um (Zoh awla Johan 21:20, 24).

Ziangkhalsehla Thuthangtha cabu pawl hi hlansan ih dungthluntu (Matthai, Johan) pakhat sangsang thawn pehtlaih awknak an nei, asilole dungthluntu pawl thawn pehtlaih awknak an nei. Thuthimnak ah Thuthangtha Luka cu Paul thawn pehtlaih awknak an nei (zoh aw Kol. 4:14, 2 Tim. 4:11, File. 1:24). Thuthangtha Marka cu Peter thawn pehtlaih awknak an nei (Zoh aw 1 Pet. 5:13).

Marka ngantu in a cangan mi ah a hmin ret lo khal sehla hlansan ih kawhhran hmaisa pawl cun thuthangtha Marka cabu ngantu cu khuimaw caan ih Paul le Barnabas thawn khualtlawng tlang (Tirh 13:2,5) le cumi thluh hnu ih Peter thawn umtlang mi (1 Peter 5:13) Johan mark a si tiah an ti.

Tuizarh ih karbak hmaisabik ahcun cathianghlim ih ngan vekin Marka ih thuhla zir a si ding. A hlan ih a rak hlawhsamnak le a hung thatsalnak pawl khal zir a si ding. Cumi theh hnuah Marka in thuanthu a fehpinak lam ah kan hersal ding ih, ziangruangah a rak hlawhsam ih, cule ziangtin ca ngan thei ding tiangin thuthangtha simnak ih a nun a um saldan pawl khal kan zoh ding.