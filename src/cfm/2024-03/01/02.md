---
title:  Pathian hnatuan hlawhsam
date:   30/06/2024
---

`Siar ding: Tirh 12:12. Tirhthlah cabu ah Marka a rung langdan ziangtin a sim?`

John Mark hi Thuthangtha Marka ngantu a si thei ko ding, anih hi Tirhthlah 12 ih a runglang tikcu hi AD 40 kum laifang hrawng a si in a lang. Anih cu cang 12 ahkhan Mary timi hmin pu nu ih fapa a si thu a run tarlang. Mary hi kawhhran rak bawm zettu milian pakhat a si. A inn ah thlacam khawmnak an nei ih, Tirhthlah 12 sungah a hmin a thangzet. Thawnginn ihsin Peter a suah thu, cumi thluh hnu ih cangvaihnak, cule Herod thihnak tivek pawl le Peter le siangpahrang karlak thubuai pawl khal hnihsuak za a si. A thuanthu ahcun John Mark in zianghman covo a nei lem lo, asinan himi zawnte ih hmeltheih awkternak a rung ummi cun lehhnu ih Barnabas le Paul thawn pehtlaihawknak hrang timlamnak a tuah a si.

`Siar ding: Tirh 13:1–5, 13. Ziangtin saw Marka in Saul le Barnabas a ngainat dan? cumi hnuah ziangthil saw thleng?`

Tirhthlah 13 cun Saul le Barnabas in thuthangtha sim dingih an feh suak veikhatnak a rellang ih, cumi cu AD 46 ah a si. John Mark hi cang 5 tiang khalah rellang a si lo, a covo cu bawmtu le siahhlawh fang men a si. Cang 13 hlan ah tleirawl pate ih thuhla theih in a um lem lo, tawifel zetin Jerusalem ih a kirsal thu lawng a rung lang.

A kirsalnak san le vang hi zianghman pek in a um lo. A ruahnak asilole a thinlung ruahnak pawl cun Pathian hnatuannak ihsin hnukdawk aw dingin a umter si ding, tihphannak le harsa tinak in a khat ding timi cu rin hlelnak ding zianghman a um lo. Ellen G. White cun hitin a rel, “Marka cu tihphannak le beidonnak in a khat thluh, Bawipai’ hnatuannak ah thinlung ngaingai ih pumpe aw dingih a tumtahnak pawl khal a fek thei nawn lo. Harsanak rak tong theu mi a si lo ih, lamzin ih tlaksamnak le tihnungza tihphannak pawl cun a thinlung a hnget khohter lo” tiah a rak ti—The Acts of the Apostles, p. 169. A tawi zawng in, thil ziangkhal hi a hrangah a har tuk, cumi ruangih suahsan duhmi a si.

`Thil ziangmaw ruangah dawngtolhnak thawn pehtlai aw duh lo zosaw um ding, lole Na Khristian nun zalam tluan ih telmi asilole thlarau lam thil ziangmaw hleice tivek ih tlaksamnak thawn pehtlai aw dah lo zosaw um cuang ding? Himi tonnun ihsin ziangmi saw na zir thei mi um?`