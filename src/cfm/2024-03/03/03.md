---
title:  Levi kawhnak le rawlulh thusuhnak
date:   15/07/2024
---

`Siar ding: Marka 2:13-22. Alfias fapa Levi cu zosaw a si? cule Jesuh dungthluntu si dingah ziang ruangah amah ah thu elawknak a um?`

Jesuh san lai ih siahkhongtu pawl cu Rom cozah asilole tualsung kaihhruai awknak hnuai ih mipi hnatuan pawl an si. Judea ram ih Judah mi lak ahcun theih an hlawh lo zet, ziangahtile an dil zat ding ai hnakih tam in an dil ih, an ram ih milian ah an can phah theu ruangah a si. Biaknak lam daan ih Judah pawl ih relfiang mi ah The Mishanah Tractate Tohoroth cun, “Siahkhongtu cu inn pakhat ih a lut ahcun(a sung um mi zaten) thianghlim lo ah a hung cang ding…” tiah a ti.

Cuvek a si ruangah daan thiam pawl in pawm pi loin, “Ziang ruangah saw siahkhongtu le misual pawl hnen ih a ei a in?” tiih thusuhnak an neih mi khal mangbangza a si lem lo.

Ziangtin saw an thusuhnak kha Jesuh ih a letdan? Ngaihsak lo in a um san men lo. An lam ah a hoi ih, a harhdam mi in siloin dam lo pawl in sibawi an tul sawn timi a theihter hai. Thlarau lam sibawi a sinak lam a langter ih, Anih cu thlarau lam sual natnak damter tu a si. Cule sibawi pawl cu dam lo pawl umnak hmun ah an feh ding si lo sawm?

Marka 2:18-22 cun thupi thar a run suah. Cumi cu thu elawknak thuanthu panga relfelnak ih thupi zet a si. A hmaisa ta kha Levi ih tuahmi rawlei puai a tel ih, himi neta ih thuanthu cu rawlulhnak lam thusuhnak a rungtel a si. Himi thusuhnak cu Ziangruangah saw tipil petu Johan le farasi pawl in rawl an ulh lai ah Jesuh dungthluntu pawl in an rak ulh ve lo timi hi a si. Mopuainak ih mikhual pawl hmuahhmuah rawlul ih an um thluh cun a mak zet ding. Asinan Jesuh cun mopa hruai hloh a si leh ding ni a rak sim cia, thinglamtah a rel duhnak a si. Cumi theh hnuah rawlulhnak ding tikcu caan tha tampi a um ding.

Jesuh cun a thuzirh mi le biaknak hruaitu pawl karlak bangawk lonak cu tahthimnak pahnih in a peh: Angki hlun parih a com theimi puan le Sabitti thar cu sabitti thawl hlun sungih thannak timi pawl an si. Khrih ih thuzirhnak le biaknak hruaitu pawl ih thuzirhnak an bangawk lodan cu ngai nuam zet thil a si. Cumi cun ziangtluk in zirhtu pawl an rak fehsual timi a khihhmuh. Mipi hi ralrin tawk lo ahcun biaknak dik hruaitu pawl khal thimnak sungah an lut thei a si.

`Jesuh san lai ih siahkhongtu vek ih zohmi hi tuini ah zo pawl saw an si? Anmah pawl kan ruahdan hi ziangtin kan rem thei ding?`