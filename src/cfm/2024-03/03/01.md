---
title:  Thu el-awknak
date:   13/07/2024
---

### Tuizarh sung siar ding
Marka 2:1–3:6, Mikah 6:6–8, 1 Sam. 21:1–6, Marka 3:20–35, Luka 12:53, Luka 14:26.

> <p>Bible cangken</p>
> “Cule anih cun an hnen ah, “Sabbath hi minung hrangih tuah mi a si, minung hi Sabbath hrangih tuah mi a si lo” tiah a ti (Marka 2:27, 28, NKJV).

Marka 2:1-3:6 ahhin Jesuh in biaknak hruaitu thu kalh ih a zirnak thuanthu panga (5) a lang. A thuanthu pawl hi a dung ih thuanthu ummi thawn pehawknak an nei deuh thluh. A netabik thuanthu cu a herkual sal ih a hmaisabik ta thawn an pehaw sal. Marka 2:10,17,20,28 ah tongkam hmangin simfiangnak a um vekin Thuanthu pakhat hnu pakhat cun Jesuh hi zosaw a si tahthimnak hmangin a rellang thluh. Nikhat ni, Nihnih ni, le Nithum ni ih zirlai cun himi thu pawl le a sungum Khrih tongkam pawl ih sullam thuk zetin a zoh ding a si. Marka 3:20-35 cu Nili ni le Ninga ni ah zir a si ding.

Kan zoh dingmi cu thuthangtha ngantu cun, “Sangkep thuanthu pawl” tiih a hmanmi tahthimnak pawl an si ding. Hivek thuanthu hi asilobik in Marka cabu sungah vei 6 lai a lang zo. Himi thubuai tin ahhin Jesuh ih sinak thupit zia le Messiah a si vekih tuahtuan ding mi asilole dungthluntu sinak cu a hmuitin bikmi a si.

Tui zarh ahcun Jesuh ih thuhla hrekkhat pawl kan siar ding ih, cumi pawl ihsin ziang zirlai kan zir thei timi kan zoh ding.