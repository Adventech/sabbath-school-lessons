---
title:  Ruahbet ding
date:   19/07/2024
---

Siar ding Ellen G. White, “Levi-Matthew,” pp. 272–280; and “The Sabbath,” pp. 281–289, in _The Desire of Ages_.

“Sabbath ni ah mi damter a thiang maw?” timi thusuhnak a um tikah Jesuh cun, “Nan lakih mi pakhat in tuu pakhat nei in, cui tuu cu khur sungah sabbath ni ah tla bang sehla, thur lo le suah loin a um thei ding maw? Minung cu tuu hnakin ziangtluk a thupi sawn? Cuiruangah sabbath ni ih thil tha tuah hi a thiang a si, tiah a ti.’ Matt. 12:10–12.

“Thlingthlatu pawl cun mipi hmaiah Khrih cu an sawn ngam lo, ziangahtile anmah ten harsatnak ih barhlutawk an tih ruangah a si. Thudik a sim ti an thei. Pupa daan tuahmi siatsuah ding hnakin mina pa ih a tuar ding kha an duh sawn, cuti rualin a neitu ih a ngaihsak lomi ramsa hmuah bawm an duh zet fawn si. Pathian hmuihmel kengih tuahmi minung ai hnakin ramsa aa zet hrangah ngaihsaknak an langter deuh. Himi hi biaknak diklo hnatuan tahthimnak thawn simfiang mi a si. Minung hmuh ah anmah ten Pathian lam ih cawisan awk an duh tuk, asinan a rah suak mi cu ramsa hnuaiah minung an retnak hi a si. Pathian dokalh ih raltho biaknak hmuahmuah cun sersiamnak ih a minung sunlawinak, Khrih sungih tuahthar sal dingmi cu a ruksak a si. Biaknak diklo pawl ih zirtir awknak pawl cun minung tulsam mi, harsatnak , le diknak pawl cu zianghman paisatnak nei loin an pawm thluh. Thuthangtha cun Minung cu Khrih thisen ih leimi a si vekin mankhung zet ah a ret, cule cumi cun minung ih duhmi le anhainak pawl a ngaihsak timi a zirh a si. Bawipa cun, “Minung cu sui tha hnakih sunglawi sawn ah ka tuah ding; minung rori hi ofir sui khentio hnak khalih sunglawi sawn ah ka tuah ding.’Isa. 13:12.”—Ellen G. White, _The Desire of Ages_, pp. 286, 287.

**Relkhawm ding thusuhnak pawl**:

`Ziangmi kaihhruai awknak daan in saw nang le na tualsung kawhhran cu Marka 2 ih zengnat pa vekin daiten um ih hrehum tinak thei ringring dingin a lo bawm?`

`Huatnak, pupa daan le zihawknak le Jesuh ih a paltlang mi rak hnongtu biaknak hruaitu pawl ziangtluk an mitcaw timi ruat aw. Cuticun mangbangza a tuahmi hmanah a hnen ih an lungthin an on duh lo tiang khal ruat aw. Minung kan si vekin ziangtin saw cuvek bangtuk thil pawl cu ka hnen ih thleng lo dingin kan fimkhur ding?`

`An zumnak ruangih an sungkua pawl in zamrang zetih an hnongmi pawl hrangah ziangtin nan tualsung kawhhran in “sungkua” ih nan suah thei ding?`

`“Ngaidam theih lo sualnak” ih thusuhnak ahkhan vun cambang hrih ta aw. Cumi sullam le cuvek tuah lo dingin ziangtin kan um ding timi thuzirnak ah relkhawm tlang uh.`