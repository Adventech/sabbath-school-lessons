---
title:  Jerusalem ih el-awknak
date:   24/08/2024
---

### Tuizarh sung siar ding
Marka 11; 1 Siang 1:32–48; Zekh.9:9, 10; Isa. 56:7; Jer. 7:11; Marka 12:1–34.

> <p>Bible cangken</p>
> “‘Cun thlacam ih nan din tikah, mi parih lungkim lonak nan neih asile ngaidam ta uh: cule vanih um nan Pa khalin nan sualnak a lo ngaidam ve ding.’“ (Marka 11:25, NKJV).

Jesuh le biaknak hruaitu pawl karlak thukam elawknak hi Marka 2 le 3 (Zirlai 3 ah zoh aw) ah voi 5 rori a um. Tuizarh zirlai ahcun Jerusalem ih Jesuh a rat tikah biaknak hruaitu thawn thukam elawknak vei 6 rori an nei a si. Thukam elawknak kop hnih tu cu Leitlun a hnatuan thoknak le cemnak ih cabu netnak um vek khi a si. Thu elawknak hmuahhmauh cun Khristian nun ah thil thupi zetzet a rel a si. Jesuh ih thuzirhnak cun hivek thuelawknak dinhmun khalah zumtu pawl cu an zumnak le nitin an hmuhtonmi buainak ah a kaihruai a si.

Biaknak hruaitu pawl cu Jesuh buaiter dingin le neh dingin hmaiton in an ra, asinan an hlawhtling dah lo. Tuizarh zirlai hrekkhat cun Pathian dokalh dingih minung a hruaitu hi ziangsaw a si timi a zir fiang ding ih, thleidan awknak siatbal dingin Khristian pawl ih thil tuahthei mi a ruat ih, cule Thlarau kawhnak rak khamtu thinlung thuhla khal a rel.

Marka 11 ah Jesuh ih hnatuannak hmun cu lantakpuai hmang dingin Jerusalem ah a si ding (March- April). Marka 11-16 cun Zarhkhat ai tam deuh lak a duh ding: Thuanthu ih tikcu caan cu nuamnai ten a tum suk vivo. A hmaisa bung 10 pawl cun kum khat le hrek hrawng an awih. Himi nuamnai ten a tum rero mi cun kharnak thupi zet a run tuah a si.