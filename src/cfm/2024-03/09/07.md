---
title:  Ruahbet ding
date:   30/08/2024
---

Siar ding Ellen G. White, “A Doomed People,” “The Temple Cleansed Again,” and “Controversy,” in _The Desire of Ages_, pp. 580–609.

“Khrih in Amai huham ih a tuah mi thingkung a camriamnak cu kawhhran pawl hmuahhmuah le Khristian pawl hmuahhmuah hnenih ralring peknak vekin a ding a si. Midang hrangih hnatuannak tel loin zohman Pathian daan ah an nung thei lo. Asinan Khrih zangfahnak, mai zawnlawng ruat lo ih nun hmang lo mi tampi an um. Anmah ten Khristian tha zet ih ruat aw tu Mi hrekkhat pawl cun Pathian hnatuannak timi hi an theithiam thei lo. Anmah ten thinnuam an duh ruangah khawkhannak nei in zirnak khal an nei. Anmai hrang lawng ah an cangvai theu. Anmah ten an um khawm theinak ding ah tikcu caan cun man a nei zet. Nunnak hrangah himi hi an hnatuan mi a si. Midang hrang siloin anmai hrang lawng ah hna an tuan. Pathian in mai zawn lawng ruat loih nun an hman theinak dingah leitlun ih um dingin a sersiam hai. A theihnak ih piangin an milai pi pawl bawm thei dingih tuahmi an si. Asinan mah le mah zawnruatawknak hi a tum tuk ruangah zianghman thildang an hmu thei lo. Milai pawl thawn khal in pehtlaihawknak an nei lo. Curuangah mah hrang lawngih nung tu pawl cu theikung vek an si, an langmawi thei zet nan rah an rah dah lo. Pathian biaknak dangdang pawl ah an tel, asinan sualsirnak lole zumnak a tel ve lo. An thatnak cu Pathian daan an tihzahnak hi a si, asinan thu awihnak hi an tlasam lai. An rel ko, asinan an tuah lo. Theikung parih tongsuakmi ah Khrih cun hivek ih langmawinak men hi a mit hmuh ah a huatzia a langter a si. A sualnak a puangaw tu cu Pathian hna tuan dingih phuangaw, asinan Pathian sunlawinak dingih rah zianghman nei lo pawl hnakin an sualnak a mal deuh a ti.” —Ellen G. White, _The Desire of Ages_, p. 584.

**Relkhawm ding thusuhnak pawl**:

`Khrih ih biakinn thenfainak ih sullam kha ruat aw. Ziangtin saw tuini kan kawhhran ah khai thupi pawl kha kan hmang thei ding? Cuvek thenfainak cu ziangtin saw an um?`

`Thuthangtha cabu hmuahhmuah ah Jesuh cun cathianghlim a hmang leuhleuh ih, a thlenfamkim dan khal a sim hai. Himi cun zumnak nun ah ziangtluk ih thupi an si timi thuhla ziangsaw in sim? Cathianghlim thuneihnak niamter dingih a ummi ziangvek khal, a hleice in Cathianghlim cu midang in Pathian cu zo a ti timi ah Pathian thuhla cu midang pawl ih ruatnak menmen a si ih, a hnatuan dan pawl khal midang pawl ih ruatnak menmen a si timi ruatnak hi ziangruangah saw kan hnon tengteng a tul?`

`Kawhhran le ramthen karlak ih ramri ngaingai cu khuitawk ahsaw a um? Himi thurel khawmnak hi Marka 12:13-17 ih Jesuh thuzirhnak in ziangtin saw a kaihhruai?`

`Thawhsalnak thuhla relnak ah a tlun ih Bible cang khi zoh aw. A hleice in Thih hnu umdan ngaihtuah in ziangruangah saw himi hi kan zumnak ih a thupit emem?`