---
title:  Ruahbet ding
date:   23/08/2024
---

Siar ding Ellen G. White, “Blessing the Children,” and “‘One Thing Thou Lackest,’” in _The Desire of Ages_, pp. 511–523.

“Jesuh hi nauhak duhdawttu a si ringring. An nauhak pawl ih zawnruahnak le an pekawknak, danglam thei lo duhdawtnak tivek pawl a pawmsak thluh. Hmur thianghlim ihsin lungawi thu simnak cu A hna ah awnmawi an si. Mi ti awter pawl le hrokhrol thawn pehtlaih awknak an neih ruangih hrem a sinak cun a thlarau a kaitho. Rundamtu a fehnak kipah a mithmai tha zawnruahnak le velnei ih a diknak pawl cun nauhak pawl ih duhdawtnak le rinumnak a neh thei a si.”—Ellen G. White, _The Desire of Ages_, p. 511.

“Milian tlangval pa vekih zumnak ih dinhmun sangzet le neihsiah tamzet neitu pawl hrangah Khrih thlun dingih ziangkim tlansan cu raithawinak sunglawi zet a si vekin a lang. Asinan himi hi a dungthluntu si ding pawl hmuahhmuah hrang ih daan ummi a si. Thuawihnak lo cun zianghman pawm theih a si lo. Mah le Mah pekawknak hi Khrih ih thuzirhmi bulhram bik a si. Vei tamzet cu thuneihnak nei zet vekih langmi tongkam phorhsuah le hman a si theu. Ziangahtile minung pumhlum a siatsuat theitu hlohter le lakhlo ih a um lo ahcun rundamnak lamzin dang zianghman a um lo a si.”—_The Desire of Ages_, p. 523.

**Relkhawm ding thusuhnak pawl**:

`Nauhak le mino pawl cu Khrih le kawhhran thawn pehtlaihawknak nei thei ringring dingih na bom theidan lamzin ziangsaw um? Hivek ih kan tuah hi ziangruangah saw a thupit emem?`

`Khuimaw caan ahcun miin paisa an buaipi thu an rel kan thei theu. Himi hi thil dik a si lo. Mi hmuahhmuah in paisa kan buaipi thluh, cumi ahcun zianghman dik lo khal a um lo. Asile paisa thawn ziang buainak saw um thei, mi lian khal, mi farah khal paisa thawn pehpar aw mi ahhin ziangruangah saw fimkhur zetin Khristian rinum zet kan si a tul?`

`Jesuh in na hnenah, “Ziang lo tuahsak saw na duh?” lo ti bang sehla ziangtin saw na sim ding?`

`Marka 10:43-45 ih um Jesuh tongkam ah um sal aw. Hivek ih nun hman hi ziangsi sullam? Ziangtin saw rianmi siloin riantu sinak hi kan zir thei ding. Ziangtin kan nung tile midang hnen ih kan umdan pawl thawn pehpar aw in himi ih in sim duhsan hi ziangsaw a si?`