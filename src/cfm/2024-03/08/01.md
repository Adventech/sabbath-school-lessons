---
title:  'Dungthluntu pawl thuzirhnak: Then 2'
date:   17/08/2024
---

### Tuizarh sung siar ding
Marka 10; Sem. 1:27; Sem. 2:24; Gal. 4:1, 2; Rom. 6:1–11; Isa. 11:1–16.

> <p>Bible cangken</p>
> “‘Ziangahtile minung Fapa hman rianmi si dingah a ra lo, riantu si dingah le mi tampi tlennak hrang a nunnak pe dingah a ra sawn a si, a ti.’“ (Marka 10:45, NKJV).

Tuizarh ahcun Marka 10 sung ta a si ding ih, Thinglamtah hrangih timlamnak thuhla Jesuh in a dungthluntu pawl hnenih a zirhmi pawl a thehfel ding a si. A bung ih hrek deuhthaw cu dungthluntu pawl ih thuhla rel ih, a dang pawl cu dungthluntu sinak ih thil thupi zet, asinan Jesuh thawn pehawknak nei midang pawl thuhla khal a rel. Farasi pawl an ra ih, nupa thenawknak thubuai ah thukam an ra el. Nu le pa pawl cun an fale pawl cu Jesuh ih thlawsuahnak pek duh ah an rak hruai. Milian pakhat in kumkhat nunnak thuhhla a sut, mitcaw pa in khua hmu theisal dingin a dil.

Himi Marka bung cun Jesuh thlun timi ih sullam ziang a si timi thuhla zirhnak thupi zet a keng tel, a hleice in hitawk ah le a tu ahhin kan nunnak thawn pehawknak a nei: neihawknak, nauhak, lennak thawn pehzom awkdan, cule laksawng le Amah thlun ih mankhungdan pawl an si. A thupi zetmi cu mitcaw pahnihnak a damter kha a si (Marka 10:46-52, zohkop aw Marka 8:22-26) cumi cu himi cabu then kharnak khal a si (Marka 8:22-10:52) cule Jesuh thlun ih hlawknak le a hruai thlennak ziang a si timi cu mawi zetin a run tarlang.

Himi zirlai pahnih cun Jesuh thluntu cu - kum 2,000 liamzo ih dungthluntu khal siseh, kum zabi 21 ih dungthluntu pawl khal siseh, dungthluntu sinak ih harsatnak a ra dingmi pawl hrang timlamnak a tuah a si.