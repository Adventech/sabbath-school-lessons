---
title:  Jesuh ih hnatuan ah nikhat
date:   06/07/2024
---

### Tuizarh sung siar ding
Marka 1:16–45, Johan 1:29–42, Marka 5:41, Luka 6:12, Puithiam 13.

> <p>Bible cangken</p>
> “‘Cule Jesuh in an hnen ah, “In thlun aw, cule minung kaitu ah ka lo tuah ding’“ (Marka 1:17, NKJV).

Thuthangtha cabu cun Jesuh ih hnatuan thokdan anmai lamzin te in an sim thluh.

Matthai cun Jesuh cu dungthluntu ko tu le Tlangpar ih thuthangtha simtu vekin a rel.

Luka cun Nazareth khua sinakok ah Sabbath ni ih thuthangtha a sim thuhla a rel.

Johan cun dungthluntu hmaisa kawh an sih thu le Jesuh in hmaisabik mangbangza a tuahnak hmun Kana mopuai thuhla a sim.

Thuthangtha Marka cun dungthluntu pali kawh an si thu le Kapernuam ih sabbath thuhla a sim ve thung.

Himi “Jesuh thawn Sabbath” timi Marka cabu thoknak ih a runglang mi cun casiartu pawl in Jesuh hi zosaw a si timi an theihnak ding hrangih a tangkai zetmi a si. Tuizarh zirlai pumhlum ahhin a tongkam ngankhummi malte lawng a um: dungthluntu si dingih kawhnak, khawsia thupeknak, hmundang ah feh dingih khawkhannak, le phaarnat nei damter in puithiam hmaiah thianghlim dingih amah ten an va hmuhawk thu pawl an si. A thupi zetmi cu hnatuan cangvaihnak hi a si, a hleice in mipi damternak lampang hi a si. Thuthangtha ngantu cun Jesuh ih hnatuan cangvaihnak langternak tongkam hi zamrang thei bikih hman zangzang a duh thei zet.