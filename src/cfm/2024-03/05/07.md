---
title:  Ruahbet ding
date:   02/08/2024
---

Siar ding Ellen G. White, “Peace, Be Still” and “The Touch of Faith,” pp. 333–348 in _The Desire of Ages_.

“Pathian lam ih a umtu pawl hmuahhmuah cu leitlun ih nunnak, nunphung, le tidan vek asilomi nun langter ding an si. Cule mikip in Pathian duhmi theihnak ah bulpak zetin hmuhton mi an neih thluh a tul. Thinlung ih in run biaknak kha bulpak zetin kan thei ding a si. Aw dang pawl an daihtheih tikah amah cu daiziarzi ten kan hgnak ding ih, thinlung daiten umnak cun Pathian aw theihnak nasa sinsin in a tuah a si. Anih cun, “Daiten um awla, keimah hi Pathian ka si ti thei uh” tiah a ti (Saam 46:10). Hitawk lawng ahhin cawlhnak diktak kan hmu thei. Cule himi cu Pathian hnatuan tu pawl hrangih hmualnei zet timlamnak a si. Mi burpi lakah nun ih cangvaihnak cu nasa le fek zetin a um, thianter mi nunnak cu daihnak le boruak eng thawn kulh thluh in a um. Nunnak cun rimhmui a thawsuak ding ih, minung thinlung ih a lut dingmi Pathian huham cu a langter ding”—Ellen G. White, _The Desire of Ages_, p. 363.

“Lungkim lonak an thinlung cun ziangruangah timi elawknak a suah ter. Jesuh cun mangbangza tampi mit hmuh theih rori in a tuah thei si lo maw, hrahdamnak pe in, thazangcahnak a pe ih, a minung pawl neekrawknak an tonmi ihsin suah zalen in letnak tla a pe thei si lo sawm, tihzahnak le huham nei zet dingin a cawisang thei a si lo maw? A ngaingai te cun Pathian thlah mi a ti aw ko nan, Israel siangpahrang si ding cu a hnong, cumi cu an theih thiam lomi mangbang za a si. A elnak cu theihthiam lo thil a si. Mi tampi cun a relvekin a thu hman khoh zetin a dinpi thei lo, ziangruangah tile a hnatuannak ah Pathian ziaza nei ih a theihawknak hman a ringhlel a si tiah an ti. An thinlung cu zum thei lo dingin an ong, Satan ih a vorhmi thlaici cun theihsualnak le biaknak lam ah rahtha an rah zet.”—_The Desire of Ages_, p. 385.

**Relkhawm ding thusuhnak pawl**:

`Mi pakhat in ziangmi in Jesuh in a lo zalen ter tin lo sut bangta sehla ziangtin na let ding?`

`Ziangruangah Pathian in khuimaw caan ah tipil petu Johan vekih mitha zet tla thawnginn ih um dingin le thah si dingih an siannak san timi kha relkhawm uh. Hivek harsatnak pawl um cing in ziangmi lunghnemnak le beiseinak sawn kan hmuh thei ding?`

`Hmanrua malte thawn kawhhran mipum 5,000 rawldarnak ah ziangmi zirlai pawl saw kan sir thei mi um?`

`Marka 5 le 6 ih ummi Jesuh mitthlam phah in tuisan ih mi tampi ih Jesuh an hmuhdan thawn vun tahthim aw. Ramkhelhnak lam huham le midang uk duhnak ruangih Jesuh a hawltu pawl thuhla teh ziangtin saw a si ding?`