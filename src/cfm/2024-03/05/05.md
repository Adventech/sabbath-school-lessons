---
title:  Hnonnak le lomnaks
date:   31/07/2024
---

`Siar ding: Marka 6:1-6. Ziangah saw Jesuh ih umnak khua pawlin amah cu an hnong?`

A ngaingai te cun khawpi pakhat ih hminthang an um tikah mipi pawl cun an ngaihsak. Asinan Nazareth ahcun a si ve lo. Jesuh hi zirhtu asinak le damtertu a sinak a hlawhtlinpi mi cu mak an ti ih, an dokalh. Capernuam ih mangbangza tampi a tuah mi ahkhan huatawknak thenkhat a um (zoh aw Luka 4:23). Cule a sungkua pawl thawn thuhla an rak hmu aw lo zo (Marka 3:31–35).

`Siar ding: Marka 6:7-30. Dungthluntu 12 pawl ih hnatuan le tipil petu Johan ih luttannak thawn ziangtin saw an danglam awk?`

Himi hi Marka cabu ih sangkep thuanthu palitnak a si(zoh aw, zirlai 3). Dungthluntu 12 pawl in Jesuh thucah mi hmuntin ih thlen dingih an hnatuan mi cu tipil petu ih tlawngtlaknak le daiten umnak thawn an danglam aw tuk. Dungthluntu pawl cu tleunak ih khualtlawng dingin le midang bomnak ih vathum aw dingin fial an si. Himi kaihhruaiawknak cun mi bomnak ih thum aw dingin Pathian hnatuan tu pawl a umter, cumi cun an thucah kenmi rak tulzet tu thawn sihcih aw dingih bomnak a si.

Asinan tipil petu cun cuvek sihcih awknak cu Herod le a innsang ah a nei ve lo. Johan ih thihnak ah Herod ih ruatnak dangdang le lernak cu Herodias in a hman tangkai thiamnak ihsin suak mi a si. Herodias fanu cun tipil petu ih lu cu kheng ih run keng dingih a ngennak mangbang thlakza cun khawkhannak ningzak thlak zet a run bet vek tla a bang zet.

Tipil petu ih daiten ummi aw fiang zet cu dungthluntu 12 pawl in sualsirnak an phuang tikcu ah a hung cang. Tipil petu ih tuahdan vek ciah in an tuah. Johan ih thihnak cun Jesuh thihnak a rak zohter cia. Johan cu a thi ih, an phum, cule a thihnak ihsin a thosal tiih phuandarh a si(Marka 6:14–16, 29), cuvek ciah in Jesuh khal a hung um ding (Marka 15 and 16). Himi thuanthu pawl cun Jesuh le a dungthluntu pawl hrangih a ra lai dingmi harsatnak a rak khihhmuh a si.

`Jesuh vekin hnongin na um ve dah zo maw, lole buainak theithiam dingin harsatnak tivek teh na paltlang zo maw? Hivek tonnun ihsin ziangsaw na zir ngah mi um, cumi cun hmailam caan ah hivek rak tong bang sehla a lo bawm thei kem?`