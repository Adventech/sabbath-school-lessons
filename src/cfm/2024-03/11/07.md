---
title:  Ruahbet ding
date:   13/09/2024
---

Siar ding Ellen G. White, “Before Annas and the Court of Caiaphas,” and “Judas,” in _The Desire of Ages_, pp. 698–722.

“Piter hmurih thuthiam zahthlak zet pawl cu a tharsal ih, Ar khuang cu a hna ih a cam ringring lai ah rundamtu cu thuthentu pawl hnen ihsin a hoi ih, retheizet dungthluntu pawl cu a vun zoh. Cumi tikcu caan laiah Piter ih mit cu a Bawipa lamah a um. Cumi nunnem zet hmai ahcun zangfahnak, riahsiatnak a siar thei, asinan thinhengnak cu zianghman a um lo.

“Cumi hmel rau diadi te, tuarnak mithmai, hmur khur derdo, cui zangfahnak le sualngaidamnak hmel hmuh cun thal ih a thinlung sawh tlang mi vek a si. Sia le tha theihnak cu a thangdarh. Theihnak pawl an nung. Piter cun Bawipa hnenah thawnginn le thihnak khalah a feh ve ding thu a simmi thutiam cu reilote ah a vun theisal. Cui zan thotho ah rundam tu in tlunta khan ih an um laiah a Bawipa veithum rori a phatsan ding thu a sim laiih a riahsiadan pawl a vun thei suak. Piter cun Jesuh ka thei lo tin a sim theh ciah, asinan A Bawipa ih a rak theifiang zia le A thinlung a rak siar dik zia le amah te hman ih a theih awk lo zia thuk dikzia pawl cu lungsia zetin a vun theisuak.”—Ellen G. White, _The Desire of Ages_, pp. 712, 713.

**Relkhawm ding thusuhnak pawl**:

`Ziangtin saw Marka 14:9 sungih Jesuh ih simcianak kan siar menmen tikah Jesuh ih a dang simcianak – simcianak a peknak dinhmun ngaihtuah in a cang thei lo dingih langmi- hi a ngaingai ih a rung famkim thluh thei?`

`Judas le Piter ih bangawk lonak kha tahthimnak. Ziangvek saw an si, tuarnak thuanthu ih an cangvaih dan ziangtlukin a danglam?`

`Bawipai’ zanriah ih sullam relkhawm uh. Ziangtin saw himi hi kan kawhhran ah sullam thuk sinsin ih kan tuah thei ding, cumi lawmnak ah ziangtin member tam zet kan tel ter thei ding?`

`Jesuh in Gethseane ih thlacamnak “Aii” tiih Pathian ih a letnak thudik kha relkhawm uh si. Pathian in kan hnenah “Aii” tiih in let mi ih sullam ziangsaw a si?`

`Piter cun Jesuh hnong in tlusia zet khal sehla, Jesuh cun a rak hnong ve lo. Himi thudik ihsin nangmah ten ziang beiseinak saw na lak thei mi um?`