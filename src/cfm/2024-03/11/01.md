---
title:  Kaih le hniksaknak
date:   07/09/2024
---

### Tuizarh sung siar ding
Marka 14, Johan 12:4–6, Rom. 8:28, Suah. 24:8, Jer. 31:31–34, Zekh. 13:7.

> <p>Bible cangken</p>
> “Cun anih in, Abba, Ka Pa, na hrang ahcun thil ziangkim a cang thei; hi no hi ka hnen ihsin la hlo hram aw: asinain keimai’ duhdan vek si loin, nangmai’ duhdan vekin si sawn seh, a ti’“ (Mark 14:36, NKJV).

Marka 14 ihsin 16 tiang hi “Tuarnak thuanthu” tiih theihlar mi a si. Ziangahtile Jesuh ih tuarnak, thihnak, le thawhsalnak an simfiang ruangah a si. Zirlai 9 khal hminsin aw, Marka cabu ih bung naetabik pa 6 cun zarhkhat sung hrawng a awih. Marka 14-16 ih thil a thlengmi tamsawn cu tuizarh tuarnak hi Ninga ni le Niruk ni ah a thleng ding a si. Jesuh thihnak cu Niruk ni ah a um ding ih, cule Nikhat ni ni ah a thawhsalnak a um ding.

Tui zarh zirlai cun Marka 14 a hmuitin ding ih, sangkep thuanthu panganak in hram a thok ding. Cumi cu Jesuh thawn pehtlaihawknak neimi thil a kalhaw mi cangvaihnak pahnih zomawknak a si. Himi cu zanriah netabik in a run thlun ih, cumi cu Gethsemane hmuan ih A harsat tuarnak in a thlun ding. Cutawk hmunah Anih cu an kai ih, cutin hruaitu pawl hmaiih hniksaknak nei dingin an hruai hlo. Hniksaknak cu Piter in Jesuh a phatsannak thawn an zom aw hngal ih, cumi cun Marka cabu sungih sangkep thuanthu paruknak le netabiknak a tuah a si. Cule hitawk khalah thiltuah mi kalhaw ih thluaiaw zet pahnih a um. Asinan thil makzet cu merhkawi deuhin a um ih, thudik bangaw cu an nemhnget a si.

Thuanthu hmuahhmuah ahhin thu kalhaw pahnih an fehtlang vivo. Hivek in Marka cun casiartu pawl hmaiah hivek elawknak hi a ret ih, cumi ahcun Jesuh ih nehnak a langter theu a si.