---
title:  Noah in zangfahnak a dong
date:   05/02/2023
---

Vanlam ih hlawnthil a hawl tu pawl cu hi leitlun ah an nun thleng danglam dingih Pathian ih kawh mi an si tlangmi, hithil cu hminsintlak zet mi thil a si. A tul a si ahcun cuvek tong dingin timlamnak nei ve aw.

`Siar ding: Semtirnak 6:5–14. Noah in Pathian thu awih zetih a um tikah ziang thlengawknak bulhram saw um? Leitlun in ralringnak pek a tul zet caan ah kanmah tei’ ziangvek zirhawknak saw hitawk ihsin kan hmuh thei ding?`

Noah cun a tikcu caan le a neihsiah hmangin amai hrang ding inn a sak thei tuk, asinan a hringnun thleng danglam in kum 120 sung Pathian thu awih ih tangphawlawng sak ding cu a hril sawn a si. 

Tulai ih rinhlelnak tamzet cun tilik thuhla cu thudik lo vekin an hnong ih, leitlun daan vekin mifim pawl ih an thurelmi ahkhin an thum aw theu. Hivek pawl cu thilthar khal a si lem lo. “Tilik a um hlan leitlun daan pawl cu tuah fel cia in a um thluh. Tikcu caan cu a si dan ding vekin a herkual sal. Tui hlanah ruah a sur dah lo; leilung cu suum le dai-daw ih tibek in a um. Tiva luang pawl khalin anmai’ ramri kan in an luangsuak dah lo. Asinan tluang zetin anmah ten tipi ah an feh men. Tidai pawl khal anmah an fehnak ding hmun tiang thleng dingin ruatsak cia thluh an si.” —Ellen G. White, Patriarchs and Prophets, p. 96. Tilik a um hlan ah, mipi pawl cun thil taktak an theih thiam lo ruangah tilik a um dah zik lo an ti. Tilik a um hnu ah thil taktak an theihsual mi ah thum aw in, hivek in a um dah ziklo an ti. Bible cun, “Ni hnuai ah thilthar zianghman a um lo” tiah a ti. (Thusim 1:9, NKJV).

Culawng siloin Bible cun sancemnak ding tikcu caan khalah mipi pawl cun thudik an ringhlel thotho ding, tilik ding an ring hlel vek ciah in a ti lala( 2 Pet. 3:3–7). Asicun ziangtin saw siatnak a ra thleng dingah timlam aw in kan um thei ding? Zianghman theih nei lo thutluknak cu “Tlai deuh hnu ih lungawinak” tiah kawh a si. Himi ih a sullam cu Kawh kan si vekin hmailam caan ih kan ngah dingmi sunlawinak laksawng beiseinak thawn thinsau ten Pathian hnatuan ding kan si tinak a si. Ziangtik ah Khrih a rungtum sal ding ti kan thei lo. Lehlam ahcun, cumi cun in ti buai hlah seh, a thupi sawn mi cu ziangsaw a si, Noah vekin a tikcu te ih Pathian ih in fialmi kan tuah ding hi a poimawh zet, cuvek ih kan tuah le Noah vekin hringnun hram thleng danglamnak a um ding tinak a si.

`Noah vekin thil tuah dingih kawh rak si bang awla, ziangmi tlukin Pathian hrangah na hringnun thleng danglam dingin ralringnak na nei?`