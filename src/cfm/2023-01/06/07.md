---
title:  Ruatbet ding
date:   10/02/2023
---

Pathian cun Abraham thlawsuah a peknak ihsin thuthiam a neihmi cu tha a ti zet. Abraham khalin hi leitlun ih hlawnthil a retlonak ihsin Pathian a sunloih ve a si. “Pathian cun a mi pawl hnenih roco dingih a timi cu hitawk leitlun ah a si lo. Abraham cun hi leitlun ah neih mi zianghman a nei lo. A nei lo, a ke zaphak tluk hman a pe lo’ (Tirhthlah 7:5). Anih cun tampi neihmi a nei, asinan Pathian sunlawinak hrangah le a mipawl hrangah a hmang. Asinan hi leitlun cu a inn vekin a zoh dah lo. Bawipa cun a umnak ram, milem biaknak ram suahsan dingin le kumkhaw hlawnthil ah kanaan ram, tiamcia ram cu pe dingin thuthiamnak a nei; asinan amah khal siseh, a fa le khal siseh zohman in an co ve lo. Abraham in a thih tikih amah phumnak ih a duh mi cu kanaan ram a si. Tiamcia ramih aneih mi umsun cu Machpelah ih thlang lungkua a si. —Ellen G. White, Patriarchs and Prophets, p. 169. 

Hitiih hringnun kan hman tikah, lehnak lamih feh lut dingin thlem kan si theu. Cumi cu lehhnu ih lungawinak nei dingah zumnak hnget a pek. “Siangpahrang inn ropi zet le bawi tohkham, faro hnen ihsin ro co theinak cu a hmai ahcun pholang in a um ih, sikhalsehla sualih nuam zetih umnak men cun Pathian theihhngilhnak a tuah a si timi a theifiang. Hmailam caan thlir in siangpahrang inn, bawi lukhum pawl, sunlawihnak pawl hmuahhmuah cu lehhnu ih vanih mithianghlim pawl ih an dawn leh dingmi thawn cun tahkhim ci khal a si lo. Zumnak in lehhnu ih zumtu pawl in nehnak an co ruangih an don ding a siat thei lomi siangpahrang lukhum cu a hmu. Himi zumnak ruangah leitlun ih siangpahrang sinak cu a hnongih, sual rongbawl hnak cun mi rethei zet, Pathian thu awih dingih hrilmi miphun pawl thawn umkhawm ding cu a hril sawn a si.”—Patriarchs and Prophets, p. 246. 

**Relkhawm ding**: 

`Jesuh a rat tikah kan neihsiah pawl hi ziang an cang ding?(Zoh aw: 2 peter 3:10) Diktak cun, Jesuh a rat hlan ah ziangthil a rak cang thei?(zoh aw: Matthai 6:20) Ziangah saw, thil pawl hi dikzet ih thlir ringring a tulnak san?`

`Jesuh cun. “Lennak ih bumnak” thu ah ralringnak inrak pek (Mark 4:19).Ziangsaw Jesuh in a rel? Ziangtin saw lehnak cun in bum thei ding?`

`Zirnak khaan ah, Moses in ziangkim tanta in nelrawn lak ah tlanhlo in um lo bang sehla ziangvek dinhmun ah a ding ding timi rel aw. Hivekih thutluknak a tuahnak san ziangmi bik ruangah saw a si?`