---
title:  Vanram ih hlawnthil retnak
date:   04/02/2023
---

### Tuizarh sung siar ding
Semtirnak 6:5–14, Heb. 11:8–13, 2 Kor. 4:18, Semt. 13:10–12, Sem. 32:22–31, Heb. 11:24–29.

> <p>Bible cangken</p>
> “Ziangahtile mi pakhat in leitlun pumpi hi nei in, a nunnak hloh sehla, cucu a hrangah ziang a thahnem?(Mark 8:36, 37, NKJV).

Jesuh cun leitlun ih paisa hram retnak thabik in kawhhmuh a si. Anih cun, “Nget le tlaap in an siatsuah theinak, le rukru pawlin an bauh ih an ruk theinak hmun leitlun ahhin hlawnthil khawl hlah uh: Nget le tlaap in an siatsuah thei lonak, le rukru pawlin an bauh ih an ruk thei lonak hmun van ahkhin hlawnthil khawl sawn uh” (Matt. 6:19, 20)tiah a ti. Jesuh cun hitin a vun betsal, “nan hlawnthil a umnak hmun ah nan thinlung khal a um a si”tin (Matt. 6:21, NKJV). Tongdang ih kan sim asile, Na paisa hmannak in sim awla, na thinlung umnak ka lo sim ding, ziangahtile na paisa na retnak hmun ah na thinlung cun a tlun tengteng a si.

Pathian uknak ih um thei thinlung neih na duh maw? Na duh asile na paisa cu kumkhua ih laksawng na seng theinak ding hmun ah ret aw. Na tikcu caan, na paisa le na thlacamnak cu Pathian hnatuannak ah hmang aw. Cuvek ih na tuah asile, cumi hnatuannak ah nuam na ti deuhdeuh dingih, na thinlung khal in a thlun cih ding a si. Tuizarh ah Bible bungcang le ziangtin vanram ah hlawthil kan ret ding, tile a netnak ih kumkhaw laksawng cu ziangtin kan ngah ding timi thuthimnak thawn kan zir ding a si.