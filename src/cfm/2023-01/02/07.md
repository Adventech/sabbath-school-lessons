---
title:  Ruatbet ding
date:   13/01/2023
---

“Pathian minung pawl hi leitlun khuitawk hmun khalih an um khal le lungawi le ai-puang zet in Pathian ih kaihhruai awkdan tirhsiangnak(Thenhra thenkhat) le thilpek, thawhhlawm pawl cu thinlung takten an pek a si ahcun Pathian ih fialmi an tuah ih, an hnatuannak ahcun neihnungnak a um dingih thutiam mi cu an thei suak ding a si. Pathian ih ngen mi le fialmi an theihfiang tikah, Amah cu an thil titheinak hmuahhmuah thawn upatnak an pe ih, an cuam inn cu rawl in a khat thluh a si. Asinan Thenhra thenkhat le thawhhlawm pawl ah Pathian an ramh a si ahcun Pathian lawng an ramh loih anmah le anmah khal an ramh aw a si timi an theifiang ding a si, ziangahtile a hnenih thilhlan an pekmi ah bikhiah an neih vek ciah in Pathian in thlawsuahnak a pekmi ah bikhiah a nei ve a si.”—Ellen G. White, Testimonies for the Church, vol. 3, p. 395. 

Pathian hngilneihnak ih thilpek a simi cu Zumnak lawngin Rundam kan si timi cu Bible cun fiang zetin in sim. Pathian thu kan awihnak cu a zangfahnak kan va sawnletnak a si. Cumi cuhlawhsuah ding ci a si lo(Ziangkhal sehla, hlawhsuah theih thil a si ahcun cumi cu zangfahnak a si nawn lo ding: Zoh aw Rom 4:1-4)

Diktak cun, Pathian in kanmah thawn kaphnih nei thukam a tuah tikah, Kan thlawsuah don mi le kan tuanvo kan hmu thei thluh. Pathian in kan hnenih a pekmi kan sawnletnak ihsin, Amah thawn laicin awknak kan nei ih, kan mahten thurelcatnak kan nei thei a si. Thu awihnak- hnatuan le duhdawtnak ih rintlak sinak pawl cu dungtluntu diktak sinak a si. Thuawihnak ihsin suahzalen loin zumnak, zumnak lawnglawng in Khrih ih zangfahnak in hlawm ih, Pathian in kan hnen ihsin in ngen mi pawl khal kan tuah thei phah a si.
 
**Relkhawm ding**: 

`Adventist pawl hi rinum zetin thenhra thenkhat an pek ahcun kan kawhhran in thucah phuang suaknak ah paisa hman ding duhtawk in kan nei ding tiah sim a si tlangpi. Thenhra thenkhat le thawhhlawm thuhla ah kawhhran in tuah dingin in kawhmi tuah thei dingih bawm dingin ziangsaw na ti?`

`Pathian thawn kan pehzomawknak ahhin kan duh hrilnak le kan hnatuan mi pawl hi an thupi tuk timi an ngaihtuahnak ah um ter sal aw. Ziangtin saw hnatuan thuhla ah le thuawihnak thuhla ih thusuhnak pawl le thenhra thenkhat pek le kilkhawitu hnatuan khal tel thotho in kan hmaika ah kan ret ih, asinan daan vekih pekawknak thangsung ah tlu loin kan um thei ding?`

`Zirlai zirnak ah kan rinum caan khalih kan parih harsatnak a ra thlen dan thuhla tlawngkai ni 2 ih kan zirmi pawl khal relpi aw. Hivek a ra thleng caan ah riahsia loin ziangtin kan um tlang thei?`