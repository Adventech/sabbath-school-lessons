---
title:  Rundamnak thukam
date:   08/01/2023
---

Kalvari ih Khrih a thihnak cun nungdam ih rak um zo pawl siseh, nungdam ih um ding pawl hrangah le mikip hrangah rundamnak cu olsamzet ih ngah a theihnak ding ah a run pholang a si. Tikcu caan vek siloin lamzin pakhat lawngih um a si lo ih, ziangvek thil tuah khal sehla, mi hmuahmuah hrangih pekmi khal a si lo. Mikip rundam an si thluh ding ti zumnak cu, “Zaraan zumnak” a si. 

Jesuh cu milai pawl hmuahhmuah hrangih thimi si hmansehla, mi tam zet cu hloralnak lamzin le kumkhaw thihnak lamzin an zawh timi thu Fiang zetin Amah in rak zirh(Matt. 7:13, 14).

**A hnuai ih Bible cang pawl ahkhin Mikip in Rundamnak thilpek cu Jesuh ah an ngah thei dan ziangtin in sim?**

`Johan 5:13`

`Matt 10:22`

`Johan 6:29`

`2 Pet. 1:10, 11`

Paul cun Rundamnak thukam thuhla ih kaphnih tiam awknak cu a theifiang zet. Thah a si mai ding thu a theih tikah a rualpi tam zet in an theihhngilh mai ding timi khal thei cingin, Paul cun rinsan ngam aw tawk zetin a rualpa Timote hnen ah a thutiam mi a nettiang a kaih hnget thu a sim. “Ziangahtile kei cu tu ah hlan dingah ka tiarcia zo ih, ka fehsuak caan a nai zo a si. Raldonak tha ka do zo, ka tlan zuamnak ka theh zo ih, rinnak ka kilkhawi ngah zo. Tuisi thokin ka hrangah ding-felnak lallukhum cu ret a si zo, cucu thuthentu dik Bawipa in ka hnen lawngah si loin, a rung langnak a beiseitu hmuahhmuah hnen khal ah cui ni ahcun in pe ding a si. (2 Tim. 4:6–8).

Paul cun, “Ka tiar cia zo(ziangahtile), Raldonak tha ka do zo, ka tlanzuamnak ka theh zo ih, rinnak ka kilkhawi ngah zo” tiah a ti. Paul cun rundamnak cu Daan ih thilti ruangah si loin zumnak thawng lawng a si timi ziangtik lai khalaha theifiang zet, cuticun hitawk ahhin Paul cun a hnatuannak lole Pathian hnen ihsin thiltha hlawhsuak ding vekin sunlawinak a hawl lo. “Dingfelnak lallukhum” amah rak hngaktu cu Jesuh ih dingfelnak sawn a si ih, cumi cu Paul cun zumnak thawngin amah ten ngah dingin a beisei aw ih, cumi ciah cu a thihni tiangin a kaih-hnget mi cu a si. 

`Rundamaknak cu kan phulo mi thilpek a si cun, cui thilpek dongtu le a dong lotu ih danglamnak cu ziangsaw a si ding? Himi thilpek kan cohlang theinak dingin ziangsaw kan tuah tul?`