---
title:  Thenhra thenkhat thutiam
date:   11/01/2023
---

Thenhra thenkhat pek thei ringringnak le Pathian thawn kan zomawknak ahhin thlarau lam pehtlaih awknak a um. Israel pawl khan Pathian thu an awih ih thenhra khenkhat ih an rinum tikah an thangso zet. Thuthiam ahcun thutiam vekih an um thei lo tikah harsatnak an tong theu. Thu an awih tikah an thangso ih, thu an awih lo tikah buainak an nei. Profet Malakhi a um lai ahkhan Pathian parih rin um lonak a um ruangah Pathian cun a mi pawl hnenah kaphnih thuthiamnak a tuah a si. 

`Siar ding: Malakhi 3:7–11. Ziangvek thukam le hnatuan ding saw himi bungcang ahhin kan hmuh?`

Pathian cun a mipi pawl hnenah an pek kirsal a si ahcun, an hnenah a pek kirsal ding thu a sim. A hnenih pek kirsal dingmi cu ziangsaw a si tiih an sut tikah Anih cun, “Thenhra thenkhat le thawhhlawm hmangin in ramh a si” tiah a rak ti. Camsiat ih an um cu thil an lonsak ruangah a si. Himi camsiat buainak ih thiarfihlim awk dan ding Pathian ih a ngaihtuah mi cu, “Nan thenhra thenkhat pawl hmuahhmuah ka rawlinn ah rak keng uh” tihi a si(Mal 3:10). Hivek ih na tuah a si le, “Nan hrangah van sangkate pawl cu ong in, a rak donnak ding khaan khopkham hman um lo tiangin, malsawmnak ka lo burh ding” tiah a ti. Rak donnak ding khan khopkham hman ding kan nei lo asile midang bomnak ah le Pathian hrang ah hmang ding kan si. 

“Na hrangah thi dingih a fapa neisun a lo petu cu nangmah thawn thukamnak a tuahtu a si. Anih cun thlawsuahnak a lo pe, cumi ahcun Na thenhra thenkhat pawl le thawhhlawm pawl a hnenih pe sal dingin a lo fial. Zohman in himi thawn pehpar aw in ka theithiam riai lo tin a ti tu an um dah ziklo. Thenhra thenkhat pawl le thawhhlawm pawl hmangin Pathian ih tumtah mi cu Malakhi 3 ahkhin a um thluh. Pathian cun Amah thawn thuthiam a tuahpi mi a palai minung pawl cu dikzet le felfai zetih um dingin a ko hai a si.” —Ellen G. White, Counsels on Stewardship, p. 75.

Thuawihnak ih a that zia cu Judah siangpahrang felzet Hezekiah in ram a uk laiah ngan khum in a rak um. Judah mi lak ahcun fimvar zetin thangphawknak a thleng, mipi pawl cu rinum zetin an thenhra thenkhat pawl le thawhhlawm pawl cu biakinn ah an rak keng. A tam tuk ruangah biakinn khalah a khat thluh. 2 Sansiarnak 31:5-nak ah ziangthil a thleng timi in sim thei, mipi pawlin, “Thlaithar fang, sabitti, le hriak, le khuaitizu, le lo ih rah a suahmi hmuahhmuah cu tam zetin an rak keng; cun thil ziang poh khalih thenhra thenkhat cu tam zetin an rak keng fawn.”

`Na thenhra thenkhat pekmi khan nangmai thlarau nun le Pathian thawn nan zomawknak ah ziangthu saw a rel?`