---
title:  Hawl hmaisa uh
date:   12/01/2023
---

Cumi cu Jesuh ih relmi a si, “Misenpi cun lungawi zetin an ngai” (Mark 12:37). Jesuh thluntu mipi lakih mi tamzet, Jesuh thungai tamzet pawl cu mi zaraan men an si. Annih pawl cu tlang kiangih rawl a dar mi pawl an si. Tlangpar thuthangtha simnak rak ngai tu pawl kha an si. Jesuh cun an hnenah, Nan sungkua pawl cawmnak ding ah donhar in nan um ti ka thei tiah a ti. Nitin nan ei-in ding, kilhim awknak ding le taksa ti hlumter tu ding Kor hruh dingah donhar in nan um. Asinan hinah himi ruahnak ka lo pe duh…

`Siar ding: Mathai 6:25–33. Ziang thutiam saw hitawk ih um mi hi, cuvek thutiam ngah dingin misenpi ih tuah ding ziangsaw a si?`

Pathian ih thutiam tam sawn hi cu then theih lo kaphnih thuthiam mi an si theu. Cumi cu, thlawsuahnak kan dong ding a si ahcun, kanmai’ lam khal kan tuan ve a tul. 

`Siar ding: Isaiah 26:3. Pathian ih daihnak kan ngah theinak dingah ziangtuah ding saw in fial?`

`Siar ding:1 Johan 1:9. Kan sualnak kan phuang a si ahcun Jesuh in ziangsaw a tuah ding?`

`Siar ding: 2 Sansiarnak 7:14. Hitawk ih “Asi ahcun” tile “cuticun” tiin Pathian ih thu a suahmi hi ziangha a si?`

Himi bungcang pawl le himi pawl thawn pehparaw mi a thupi zet bungcang pawl kan zoh tikah Pathian cu ziangkim uktu, in sersiamtu le in finkhawm tu, rundamnak cu zangfahnak ruangih thilpek si khal sehla, cotlak mi zianghman kan neih lo khalah leitlun ih kan um kulhsung cu doawknak ropi ahhin tuanvo tuah ding kan nei thotho. A thianghlim mi mai palung duh hrilnak laksawng, duhhril thei zalennak pawl cu Thlarau thianghlim lam hruaidan vekin le Pathian in tuahtuan dingin in kawhnak vekin kan hmang thiam a thupi. Pathian in thlawsuahnak le nunnak cu in hlan khal sehla, camsiatnak le thihnak cu kan hril thei thotho. Pathian khal in hitin a ti, “Cuiruangah nangmah le na cithlah pawl nan nun theinak dingah nunnak hi hril aw:”(Daan. 30:19, NKJV).