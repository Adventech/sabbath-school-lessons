---
title:  Rinum pawl hrang laksawng
date:   18/03/2023
---

### Tuizarh sung siar ding
Heb. 11:6, Isa. 62:11, Rom. 6:23, Johan 14:1–3,Thup 21, Matt. 25:20–23, Rom. 8:16–18.

> <p>Bible cangken</p>
> “A pu cun a hnenah, Na ti tha, nang siahhlawh tha le rinum: thil malte parah na rinum ih, tampi parih uktu dingah ka lo tuah ding: na pu ih lungawinak sungah lut aw, a ti.’” (Matthai 25:21, NKJV).

Rundamnak hi kan hlawhsuak thei lo nan, Pathian zangfahnak ngah tlak lo vekih a thei awtu, mi rinum zet pawl hrangah Bible cun laksawng beiseinak thuhla a rel, a netnak ahcun kan thil donmi ziangkhal hi, ziangtik lai khalah Pathian zangfahnak ihsin a ra mi an si.

David cun hitin a ngan: “Bawipa ih daan cu a famkim, nunnak a tidanglam: Bawipai’ thu cu rintlak a si, mi lungmawl a fimter. Bawipai’ daan pawl cu an dik, thinlung a aipuangter; Bawipai’ thupek cu a thiangfai, mit a vangter. Bawipa tihzahnak cu a thiangfai, kumkhua in a hmun: Bawipai’ thuthennak pawl cu an dik in an dingfel a si. Sui hnakih duh sawn ding a si, a si, sui thiang tampi hnak khalih duh sawn ding a si: khuaitizu le khuaithlar hnak khalin an thlum sawn. Cuihleiah cupawl ihsin na siahhlawh hi ralrinnak pek in a um: cupawl thlunnak ah lawmman nasa zet a um.” (Saam 19:7–11, NKJV).

Hmun dangdang ah Bible cun kan laksawng thuhla, voihnihnak a rungtum sal hnu ih Khrih fehtlang ih thu in tiam mi pawl, himi sualnak ihsin kan ti danglam awkdan ding hi voikhat hrang le kumkhaw hrangih tuah fel thluh a si ding thu in sim.
Ziangsaw kan tiam ih, kan thutiam mi kan ngah theinak dingah ziang rinngamnak saw kan nei?