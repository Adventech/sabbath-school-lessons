---
title:  Kumkhaw nunnak
date:   20/03/2023
---

Minung kan si vekin(kan duh khalah duh lo khalah) kumkhua timi khin in hngak a si. Bible ih in simdan vek a si ahcun, himi kumkhua hi thil langmi pahnih ihsin a ra mi an si. Pakhat sangsang cu kan bulpak ta ding cu a si: Kumkhaw nunnak asilole kumkhaw thihnak! Cumi vial cu a si. A karlak ih um a theih lo, khatlam ah malte, a dang khatlam ah malte tivek ih um khal a theih lo. Pakhat(nunnak) asilole a dang pakhat(thihnak) a si hrimhrim a tul. Himi thudik cu buainak hmuahmuah khai khawmtu cu a si. 

`Siar ding: Rome 6:23 le Johan 3:16. Kan hnenah ziang hril ding saw in pek?`

Thil pahnih ngaihtuah, lole hril ding cu thil harsa zet a si theu, a dik ti?

Himi na siar ahcun nang cun kumkhaw nunnak na hril asilole cui thuhla na ngaihtuah rero tinak a si. Pathian cun a thutiam mi a hlawhtling theinak dingah tuah thei dingih a rel mi pawl cu felfai zetih tuah theu tu a si. Amah zum ih, Jesuh ah thum aw in, zumnak thawn a Kamsuak thu kan thlun dinghi kanmai lam ihsin kan tuah dingmi a si.

`Siar ding: Johan 14:1-3. Cang 1-nak ih kan hnen ih Bawipai’ thuron cu ziangsaw a si? Cang 2-3-nak ih kan hnenih A thutiamteh ziangsaw a si?`

Leitlun ih a rongbawlnak neta lam ahkhan Jesuh cun beiseinak tongkam duhum zet le a dungthluntu pawl thazang peknak a nei. Himi a tongkam pawl cun an riahsiat caan le fiahih an um caan ah an thlarau nun a cakter a si. Cuvek thotho in kan hrang khalah a si. Jesuh cu van ihsin a rungtum ih, vanram ah a kirsal, cule ka hnen ah thu in tiam, “Ka ra sal ding ih, kan hnenah kan lo hruai ding, cuticun ka hnenah nan um thei ding a si” tiah a ti.

Thildang ropi zet um lai mi cu Jesuh voikhat a rungtum ih thinglamtah ih a thihnak kha kan hrangah voihnihnak a rungtum ding timi hmuhsaknak a si. Voihnih rungtumnak hi um lo ding bangta sehla, voikhatnak kha a thatnak ziangsaw um cuang ding? Thinglamtah ah kan hrangah Jesuh a thi timi kan fiang tlukin anih cun hitin thutiam in rak pe, “Ka rasal ding ih, ka hnenah ka lo hruai ding; cuticun ka umnak ah nannih khal nan um ve theinak dingah” (Johan 14:3, NKJV).

`Khrih a rungtum voikhatnak cu voihnihnak a ra kirsal ding timi theihternak a si. Voihnihnak a rungtum ding leh timi thutiam kan rinsan zet theinak dingah voikhatnak a rungtum ahkhan ziangthil zo a thleng?`