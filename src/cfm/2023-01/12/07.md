---
title:  Ruatbet ding
date:   24/03/2023
---

Hitawk ah leitlun ah Pathian hnatuan in paisa lam ih mi rinum zetzet kawhhran sungkua pawl ih tongkam pawl an um. 

**Leitlun pumhuap Seventh-day Adventist kawhhran pawl ih kilkhawi awkdan ding sunmang**

A can ahcun hi mi hmailam ah : Pastor pawl le tualsung kawhhran hruaitu pawl cun an kawhhran kimvel ih kilkhawi awknak ahcun an hlawhtling zet ding. An zir, an timlam, an bawm awton, Kawhhran sungkua hnenah Bible ih paisa lam kilkhawi awk dan ding pawl khal an zirh.

Mipi pawl cun an hringnun ah Bible ih a zirh mi kaihhruai awkdan cu an thlun. Tirhsiannak lam ah an thangso ih, rinlopi ih thil a hung um thei mi hrangah paisa an khawl, leiba sal ihsin khal an tal suak. 

An hringnun cu supawk theinak, mah le mah ukawk theinak le, lungngai zet hringnung a pholang. Paisa cu zuam awknak pathian vekin hlohter zo a si, Sersiamtu Pathian thawn an pehtlai awknak cu a hnget khoh deuhdeuh.

Sabbath zingah mipi pawl cu khawmnak nei dingin an ra. An umtu khawsak dan pawl cu daihnak in an khat ih, paisa lamah zianghman khawruah harnak khal an nei lo ih, lungkimnak le lungawinak hlirih khat in an to men. 

Paisa thuhla ah nupa karlak ih buainak cu nasa zetin a hloral. Pathian cibai buknak ahcun sullam nei deuh le Pathian umpinak le an lakih um dingin beiseinak an nei.

Kawhhran ih rongbawltu pawl khal an nuam zet, lenglam ih thuthangtha simnak khal ah an cakzet fawn. A mamawh tu pawl hrangah Khrih ih duhdawtnak cu lamzin dangdang in le kau sinsin in an phuang.

An paisa khawl mi pawl cu kawhhran rawngbawlnak ih thiltuah duhmi pawl ah a um ringring ih, a tha thei bikin an kilkhawi.

Kan hrangih thusuhnak hmuahmuah cu, “Pathian in rinsannak thawn kan hnenih a thilri a retmi pawl hi ziangtivek ih tuah dingih kawhmi saw kan si”?

**Relkhawm ding**: 

`Thuzirnak khaan ah, Bible ih in zirhmi pahnih: Zumnak ih rundam le hnatuannak ih laksawng timi cu ziangtin fiangzet in kan theithei ding timi thusuhnak relpi aw. Himi pahnih hi ziangtin an rualrem aw tin kan ruat?`

`Tu ih kan neihmi cu paisa lamih dinhmun tha sawn ih kan din theinak ding ah a si lo timi hi ziangruangah saw kan zir? Cumi ruangah ziangah himi khawruah dan pawl cu an kalh aw thei lo le?`

`Kumkhaw cun in rak hngak timi ah thusuh ding zianghman a um lo. Tu ahcun ziangmi duhhrilnak saw kan tuah, “fate” khal sehla, cumi kumkhaw nunnak cu khuitawk ah kan hmang ding timi in rak bawm thei kem?`