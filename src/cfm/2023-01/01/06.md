---
title:  Vanram ah hlawthil
date:   05/01/2023
---

> <p></p>
> “Nget le tlaap in an siatsuah theinak, le rukru pawlin an bauh ih an ruk theinak hmun leitlun ahhin hlawnthil khawl hlah uh: Nget le tlaap in an siatsuah thei lonak, le rukru pawlin an bauh ih an ruk thei lonak hmun van ahkhin hlawnthil khawl sawn uh: Ziangahtile nan hlawnthil umnak hmun ah nan thinlung khal a um ve ding a si. (Matt. 6:19–21, NKJV).

`Jesuh in hitawk ih a rel mi hi ziangtlukih thudik thupi zet saw a si.`

Milian pakhat a lennak khawl liailiai le a hloh thluhsal thuhla siar dah lo zosaw a um ding? Kan leitlun hi a hnget mi hmun a si lo: raldoawknak, sualnak, siatsuah awknak le vansiatnak pawl ih khat mi ram a si. Reilote ah ziangkhal hi a ra thleng thei ih, harsa zetih kan tuan hlawh mi pawl khal lakhlo sak thluh in kan um thei. Rinum zet ih kan hlawh mi tiang khalin an hlovai thluh thei. Curuangah reilote ah thihnak a ra thleng thei, cuvek a si ahcun ziangkim hi hmantlak lo hlir ah kan suak thluh ding. 

Situk e, ca thianghlim cun milian asilole thil tampi khawl liailiai ih neihnung zet si hi sualnak a si tin a sim dah lo. Cumi ai-ah himi bungcang ahhin Jesuh cun hmailam hrangih khawl sawn dingin ralringnak in pe a si.

Ziangtin? Cumi sullam cu kan hlawnthil cu vanram ah kan hei ret ding tinak maw si? cumi ih sullam cu paisa tuah le neih hi a hmaisabik le pakhatnak ah ret loin kan hringnun ah Pathian cu thil ziangkim ih pakhatnak le hmaisabik ah kan ret ding tinak sawn a si.Thildang ahcun cumi ih sullam cu kan neihsiah pawl cu Pathian hnatuannak, Pathian ram thansohnak, midang hrang hnatuan saknak le midang thlawsuahnak ding hrangih kan va hmannak hi a si.

Thuthimnak ah: Pathian in Abram a kawh tikah, Abram le a innsang cu leitlun ih innsang pawl hmuahhmuah thlawsuah ih an cang theinak dingah tumtahnak a nei cia a si. Pathian cun Abraham hnenah, Anih cu, “ Pathian ih rualpi” ti a si (James 2:23, NKJV), “Cule miphun tum ah ka lo tuah ding ih, mal ka lo sawm ding, cun na hmin ka thangter ding ih, nang cu malsawmnak na si ding: Cun mal a lo sawmtu pawl cu mal ka sawm ding ih, a lo camsetu cu ka camse ve ding: cule nangmah ah leitlun ih innsang zatein malsawm an si ding a si, a ti(Sem. 12:2, 3, NJKV).

“Cuticun rinnak ih um pawl cu mirinum Abraham thawn malsawm mi an si”(Gal. 3:9). A hnenih a langvek in kan hnen khalih lang ve dingin sawm ngiar kan si.

“Paisa cu man a nei zet, ziangah tile cumi cun thil thazet a tuah thei a si. Pathian fale kut ahcun cumi cu rilrawng pawl rangah rawl, tihal pawl hrangah in ding, taklawng ih um pawl hrangah angki si hram seh. Cumi cu siatnak hrangih rak khawlnak le dam lo hrangih bomnak a si. Asinan paisa cu thanel hnak in man a nei nawn lo, hringnun ih tulsam mi te ih hman thiam ahcun midang hrang thlawsuahnak ah a cang ding ih, khrih hrang thiltha zet a si ding. —Ellen G. White, Christ’s Object Lessons, p. 351.

`“Nan hlawn thil a umnak hmun ah, nan thinlung khal a um a si”(Matt. 6:21). Na hlawlthil thu ah hin na thinlung in ziangthu a rel?`