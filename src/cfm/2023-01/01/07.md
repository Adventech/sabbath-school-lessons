---
title:  Ngaihtuah bet ding
date:   06/01/2023
---

“Pathian ih thinlung cu mithi hnakin leitlun ih um a fale pawl hnenah a duhdawtnak a thuk deuh. A fapa in peknak tiang in, Anih cun kan hnenah van ih um mi hmuahmuah cu thilpek pakhat in a run ti langter thluh. Rundamtu nunnak le thihnak, palai tuannak, vangcungmi rawngbawlnak, thlarau thianghlim thusuak, ziangkim tlunih PA ih hnatuannak, vanlam thil le hitivek pawl hi milai rundamnak hrangih um mi an si. —Ellen G. White, Steps to Christ, p. 21.

“Nangmah le nangmah hnong aw in, Khrih hnenih nangmah le nangmah na pekawk a si ahcun nang cu Pathian innsang sungtel mi na si, Pa inn ih um ziangkim cu na ta a si. Pathian hlawnthil ziangkim cu na hnenah pholnag in a um ih, tu ih a um mi leitlun le a ra lai ding khal na ta a si. Vancung mi pawl ih hnatuannak, A thlarau thilpek, a siahhlawh pawl ih hnatuan- ziangkim hi na hrangah a si. Leitlun, a sungih um pawl hmuahhmuah thawn na hrangah a si ih, thiltha tuahnak dingah a si.—Ellen G. White, Thoughts From the Mount of Blessing, p. 110.

**Relkhawm ding pawl**:

`Pathian in mangbangza a fale pawl hnenih a thilpek mi pawl thawn, thusuhnak kan nei ih, Saam cangan tu ih a rel vel in, “Ka parih a thatnak hmuahhmuah ruangahBawipa cu ziang saw ka pek ve ding? (Saam. 116:12, NKJV). Thlawsuah na don mi le Pathian in na hringnun ih thlarau lam ih thilpek a lo pek mi cu ngan awla, na thuzirhpi pawl hnenah hlawm ve aw. Ziangtluk in Pathian hnenah lungawi thu simding na si timi hi ziangvek in na zirh suak ve?`

`Pathian thu kan ngaihtuah tikah, in sersiamtu a si vekin cathianghlim cun Anih cu a nungmi Pathian a si lam a rel fiang. (Zoh aw, Heb. 1:3; Job 38:33–37; Saam. 135:6, 7; Kol. 1:17; Tirh 17:28; 2 Pet. 3:7.) Van lam ih um Arsi pawl ihsin kan thinlung rungking in, ziangkim kan theihnak ding ah hna run \uan tlang hram seh. Himi Bible thudik cun Pathian kan theihthiam thei dan ding le thil in pek mi pawl kan hmang thiamthei dan ding ziangtin in zirh? Kan hringnun kan kilhim theinak dingah le Kan hringnun tumtah mi \hazet ih kan tuah suak theinak dingah ziangtin saw in bom ding?`

`Zirlai cun ziangruangah, Pathian ih in pek mi ziangkim hi, Jesuh le a rundam khawkhan mi cu ziangkim ih thilpek ropi bik a si. Ziangah cumi thudik cu a um? Cumi kan neih lo ahcun ziangsaw kan neih ding, ziangsaw kan hrangih beiseinak in pekmi ropi zet cu a si? Pathian a um ti zumlo tu pakhat cun minung cu zianghman kan si lo asinan, “Ruhkawl suan soprop thluh mi” tiah a ti. Ziangruangah, thuthangtha thilpek dong loin, khavek in a rel thei kem?`