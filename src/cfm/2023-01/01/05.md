---
title:  Pathian innsang sungtel tuanvo
date:   04/01/2023
---

Pathian in kan hnenih in pekmi thilpek ruangah thlarau lam ah le thlawsuahnak lam khalah kan hlim zet. Kannih cu, “Innsang sungtel” kan si timi rak theih ve hi ziangtlukin a nuam. 

`Siar aw: Daan 6:5 le Matt 22:37. Himi hi sullam ziangsaw a si? Ziangtin kan tuah pei?`

Ziangtin saw Pathian cu, “Na thinlung zaten, na nunnak zaten le na ruahnak zaten” na duhdawt thei ding(Matt. 22:37, NKJV)? Ngaih tuah ding tham cu a si, Bible cun a sawnletnak ding in sim. Cumi cu mitam zetih an beisei dan cu a si lem lo. 

`Siar ding: Daan10:12, 13 le 1 Johan 5:3. Bible cun hitin a ti, kan duhdawtmi van ih um kan Pa thawn kan pehtlaih awknak hi ziangtin kan pholang ding?`

Daan thlunnak in maw? Thupek thlunnak in maw? Khristian tam zet hrang ahcun, Daan thu thlun hi(A hleice in thupek palinak) a khoh tuk tiah an ti. Annih cun Pathian duhdawt dingin le kan venghnen duhdawt dingih kawh kan si tiah an ti men theu. Ziangkhal sehla, Pathian cun a ti fiang zet, Pathian kan duhdawt dan le venghnen kan duhdawt dan pawl cu a thupek kan thlunnak ihsin kan ti langter sawn a si. 

“Ziangahtile Pathian duhdawt timi cu a thupek pawl kan thlun hi a si: cun a thupek pawl cu an khirhkhan lo” (1 John 5:3, NKJV). Himi bungcang kan hawl hmu ih, Pathian kan duhdawt, curuangah a thupek pawl kan thlun. Hihi thiltha zet a si. Asinan hitin kan siar tla si men thei, “Himi cu Pathian duhdawtnak a si” tiin, khami kha, kan thei ih, A thupek pawl kan thlunnak ihsin Pathian duhdawtnak ah hmuhton mi kan nei a si. 

Matthai 7:21-27 ahcun Jesuh cun zokhal Pathian thu a theitu pawl cu mifim zet lungpi parih innsak tu vek a si. A thei nan, a ngaihsak lo tu cu, leinel parih innsak tu vek a si- a rahsuah mi cu siatralnak a si ti thu a sim. An pahnih cun THU an thei. Pakhat cun a thlun ih, pakhat tu cun a thlun lo. A rahsuak mi cun a danglam mi pahnih thihnak le nunnak a hmuhsak. 

`Pathian duhdawt le a thupek thlun timi vun ngaihtuah hnik aw. Khativek zawngin ziangtin Pathian kan duhdawt thei ding. A thupek thlunnak hin duhdawtnak a pholang sawn maw si? (theihnak: A daan thlun lo ruangih a poi theimi thil ngaihtuah aw)`