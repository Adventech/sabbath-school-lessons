---
title:  Jesuh hrangih thilhlan
date:   21/01/2023
---

### Tuizarh sung siar ding
2 Kor. 9:6, 7; Daan 16:17; Saam 116:12–18; 1 Sansiarnak 16:29; Mark 12:41–44; Mark 14:3–9.

> <p>Bible cangken</p>
> “Ka parih a thatnak hmuahhmuah ruangahBawipa cu ziang saw ka pek ve ding? Rundamnak no ka la ding ih, Bawipai’ hmin ka ko ding. Tu ah a mi pawl hmuahhmuah hmaiah Bawipai’ hnenah ka thutiam pawl ka hlen ding” (Saam 116:12–14).

Thenhra thenkhat lo khalah thilhlan(thawhhlawm) dang a um lai thotho. Pathian hnenih kan neihsiah thenhra thenkhat kan pek kirsal thluh hnu ah zateek 90 a tlanglai mi ihsin thilhlan(thawhhlawm) pek ding a si. Himi ciah hi tirhsiangnak ih hramthoknak cu a si. Pathian in a mi pawl hnenah thilhlan dan phun dangdang pek dan ding a rak sim. Cumi pawl cu sualthlah thilhlan, cumi cu Pathian zangfahnak sawnletnak a si, lungawi thusimnak thilhlan, cumi cu Pathian kilhimnak, hriselnak thlawsuah, neihnungnak, le Pathian cu huham neizet a si timi theihnak hrangih pekmi a si. Mi rethei pawl hrang thilhlan le Pathian cibai buknak inn kilhimnak le Biakinn saknak tivek ih thilhlannak pawl khal a um hrih lai a si. 

Kan hnen ih Pathian thilpek kan ngaihtuah tikah, kan thilpek mi cu motor retnak man le hlaremnak hrang kor kan leimi ai hman in zianghman a si lo timi kan vun hmu thiam. Pathian in kan hrangih a tuah mi sawnletnak ding hrangah kan thilhlan kan keng theu, a hleice in Jesuh ih pumpekawknak ruangah a si. “Amah cu kan duhdawt, ziangahtile amah in in duhdawt hmaisat ruangah a si” (1 Johan 4:19, NKJV). Kawhhran ah, tualsung kawhhran, conference le leitlun pumhuap a si khalle kan thilpek hi cu Pathian hnen ah kan hlan ding a si. Tuizarh sungah Leitlun ih Pathian hnatuan in, tawlrelawknak kan neih laiah kan thawhhlawm (thilhlan) pawl Bible ih a rak sim dan kan vun thirsal ding a si.