---
title:  Ruatbet ding
date:   27/01/2023
---

Vanram ih theih ringringnak cabu khalah Pathian sungkua member ah paisa lamih rinum zet pawl cu hminsin in an um. “Hminsintu vancungmi pawl cun Pathian hnen ah rinum zet in thil a aptu le thlawthil a rettu pawl cu an hminsin ih, cule pekmi neetabik ta khal hminsinnak an nei. Pathian cun a hrangih paisa a petu hmuahhuah hi a hminsin thluh ih thinlung taktak ih petu le hrehnak zianghman neilo tu pawl khal a hminsin thluh. Peknak ih cecang tu pawl khal siarsak an si. Mah le mah phatsan aw, Pathian hnenih hlan aw tawp, dil an si vekin Amai’ta cu a hnen ah pesal theutu cu an thiltuah dan vekin rulhsal an si ding. Thawhlawm hlanmi thianghlim zo cu hmangsualin a thawhtu ih tum lo lam ahkhan a rak feh sualpang a si hmanah Pathian sunlawinak ding hrangah thungaithlak zetih thawhtu pawl cun an lawman cu an co thotho ding”—Ellen G. White, Testimonies for the Church, vol. 2, p. 518. 

“Pathian cun a minung pawl cu thlacam dingin le A hnatuannak ih thangso theinak dingih ruanghmannak tuah dingin a duh hai. Asinan Kornelius vekin thlacamnak le thilpek hi kan pehtlai aw ter ding a si. Kan thlacamnak le harsa bomnak pawl cu Pathian hmaiah hminsinnak ah a cang ding a si. Zumnak tel lo tuahnak cu a thi a si. Zumnak nung tel lo cun Pathian lungawiter a theih lo. Thla kan cam lai ah kan thlacamnak ti famkim ih a um theinak dingah kan ti thei tawk in, kan hnatuan siseh, kan ti theimi hmuahhmuah kan pe ding a si. Kan zumnak vekih kan tuan a si ahcun Pathian cun in theihhngilh lo ding. Anih cun duhdawtnak le mah le mah hnong aw tahrat ih hnatuan tu pawl hmuahhmuah a hminsin thluh. Anih cun kan thiltuah mi hmangin kan zumnak kan langter theinak dingah lamzin in ong sak ding a si.”—Ellen G. White, Atlantic Union Gleaner, June 17, 1903.

**Relkhawm ding**: 

`Ziangtin saw thlacamnak le peknak hi a um tlang thei ding?Himi cu na thlacamnak in ziangtin na pe ding, asilole ziangmi na pe ding timi theifiang dingah ziangtin a lo bawm thei ding?`

`United State ih makazin larzet pakhat cun Wall Street ih paisa nei tam zet, paisa tampi hlawhsuak tu, asinan cu cing khalih zianghman silo, paisa hmangsual in riahsia le beidong tu ih thuhla a run rel. Cumi lakih Pakhat Portolio(zunglam ih capainak dip) ih hnatuan hotu cun, “Ka hnatuannak ah zateek 1 hlawk in ngah ringring khal sehla ka thihhnu ah ziang tangkainak saw a neih ding?” tiah a ti. Ziangvek zirnak saw himi thuanthu ihsin peknak lam, pumpek awknak lam, petu pawl hrangih thlarau lam hlawknak, cumi in, “Lennak ih bumawknak” ihsin zalen dingih in bawm thei dingin zirlai kan zir thei ding?`

`A tlunih Ellen G. White ih rel mi ahkhan, paisa “hmangsual” thuhla kan hmu. A relmi pawl kan thinlung ih kan ret a si ahcun, ziangruangah saw cui thil theihthiam cu a thupitnak san?`