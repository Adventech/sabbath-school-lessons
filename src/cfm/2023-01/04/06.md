---
title:  'Special Projects dangdang: Bel tum pekdan ding'
date:   26/01/2023
---

Zirmi pawl ihsin a landan ahcun mi in an thilneih zateek 9 lawng hi paisa fai ih canter a theihmi an pek duhmi a si tiah ti. Paisa fai, paisa khawl mi le paisa ngahnak tivek pawl cu paisa ih thleng theimi thilri vek ah an ngai ih, Asilobik in cuvek ih paisa neitu pawl hrangah a si. Kan thilneih a tamsawn zateek 91 hi cu “Hlawknak” um dingin a retnak dingah kan ret theu, kan inn hmangin asilole kan ramnung vulh mi hmangin(tlang ram ih um kan si ahcun) lole paisa fai ih canter a theih lo mi pawlah hman a si theu.

Paisa fai ih tuah theih mi(thilri paisa ih tuah theihmi) le tuah a theihmi lo thilri pawl ih zateek danglamnak bik cu thlalang bel sungih paisa 1,000 retnak ihsin theihthiam a theih ko ding. Paisa fang 10 cun zateek pakhat ciar a khih hmuh. Cuticun Bel fate ih paisa 90 na neihmi cu zateek 9 paisa fai a si ih, paisa 910 cu a tumtu ih um a si ih, cumi cun zateen 91 a kawhhhmuh a si. 

Mi tamzet cun an an thawhhlawm lole an paisa thawhkhawm mi cu an bel fate sawn tu in an pe ih, cumi cu paisa ih an tuahter mi a si. Himi cu an khawlmi paisa a si. Asinan mi pakhat in a thinlung takten phur zetih a pek duh a si ahcun bel tum sawn tu ta kha a pe suak ding. Bible ahcun cutivek thuanthu tam zet a rel. 

`Siar ding: Mark 14:3–9 le Johan 12:2–8. Simon ih a tuahmi puai ahkhan zoha mi thupibik? Mary ih thilpek mi manmual kha ziangvek saw a si? Himi zawn ah ziangtin cunu cun Jesuh a theithiam?`

Mary ih thilpek mi cu paisa 300 a si, kumkhat kumhlum hnatuan man a si. Cumi cu, a taktak ahcun, “Bel tum” thilpek a si. Himi thil a thlen thluh hnu ah Judas cun cumi hmun thum then ih hmunkhat aiih mal loin Jesuh cu a phatsan, cumi cu thilpek “Bel fate” ngun paisa 30 a si(Matt 26:15). Bel tum pe thei dingin duhdawtnak le pumpek awknak taktak a tul a si. Kan paisa ret khawl mi ihsin khal kan nei thei. Asinan kan duh am tuk a si cun Judas vekin zianghman lo men ah kan nunnak tiang kan zuar thei a si.

Thukam thar ahhin Barnabas ih hnatuan le a cangvaihnak hi voi 28 lai a lang. Tirhthlah Paul ih rualpi vekin le Pathian hnatuan mi ropi zet vekin kan thei a si. Asinan himi pawl ih bulhram bik cu a relnak hmaisabik ah a lang thluh. Tirhthlah 4:36, 37, A peknak diktak, “Bel tum” thilhlan cu kan hmu thei. Jesuh ih tongkam, “Nan hlawnthil a umnak hmun ah nan thinlung khal a um”(Matt. 6:21, NKJV) a timi hi zohthim ding thil a si timi theih a va tha ve. 

`Ziangruangah saw pumpekawknak ahhin a petu ih thupi tlukih a dongtu khal a rak thupit venak san?`