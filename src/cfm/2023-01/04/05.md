---
title:  Pathian cun kan thilhlan mi a hminsin
date:   25/01/2023
---

`Siar ding: Mark 12:41–44. Kan len khalah len lo khal ah, himi thuanthu ihsin ziangvek zirlai saw kan zir thei? Himi cun ziangvek kaihhruai awknak saw in zirh ih, Pathian kan biaknak ah ziangtin saw bulpak nun ah kan hmang thei ding?`

Jesuh le a dungthlun tu pawl cu Biakinn kot ah an um, cumi cu paisa retnak hmun a si. Jesuh cun thilpek run kengtu pawl ih kengmi cu a zoh ringring. Nu hmeinu ih kengmi paisa fanghnih hmun ban ding khawp in nai zetah a um. Cunu cun a neih mi hmuahhmuah a pek. “Jesuh cun cunu cu a theithiam zet. Cunu cun Biakinn ih khawmnak cu Pathian ih duhdan vekin a si timi a zum zet ih, zianghman ngaihtuah buai lo in a ti thei tawkin a tuah. Cunu cun a tuah dingmi cu a tuah fel, a thiltuah mi cu a hrangah ziangtik caan khal ih a theih ringring dingmi lungphun a si ih, kumkhua ih a thinnuam ter zettu khal a si. A thilpek mi ah a thinlung a um ih, cumi ih manmual cu tuat a theih, tangka ih man neih ruangah a si lo ih, Pathian duhdawtnak le A hnatuannak a rinsan ngam ruangah a si.”—Ellen G. White, Counsels on Stewardship, p. 175.

A thupi zetmi a dang simfiangnak pakhat cu himi thilpek lawnghi Jesuh ih a relmi a si ih, kawhhran ih thilpek mi pawl cu Amah hnongnak men an si, kawhhran cun kawh a sinak le a hnatuan dingmi ihsin nasa zetin lamzin dangah a fehpeng a si.

`Siar ding: Tirhthlah 10:1–4. Ziangtin saw Roman ralkap za hotu khan vancungmi ih runglengnak cu a dong ve theih? Vanram ih an hminsin mi a thiltuah mi pahnih kha ziangsaw a si?`

Kan thlacamnak pawl cu van ram ah theihsak in a um lawng hman siloin peknak ih kan cecang dan pawl khal hminsin in a um thluh. Kornelias cu siangzetih pe theutu a si tiih hminsin mi a si. “Nan hlawnthil a umnak hmun ah nan thinlung khal a um”( Matt. 6:21, NKJV).Kornelias ih thinlung cun a thilpek mi a tlun cih hngal. Jesuh thuhla zir dingin a man cia zo. Thlacamnak le mi harsa bomnak cun kan Pathian duhdawtnak le milai pi duhdawtnak thawn an pehpar aw ter thluh ih, cumi cu a ropi zetmi Pathian ih thukam pahnih khal a si, “Bawipa na Pathian cu na thinlung zaten, na nunnak zaten le na caknak zaten, na ruahnak zaten na duhdawt pei” cule “Nangmah na duhdawt awkvek in na venghnen duhdawt aw” (Luke 10:27, NKJV). A pakhatnak cu thlacamnak in a langter ih, a pahnihnak cu harsa bomnak in a langter.