---
title:  Pathian ngaihsaktui’ thurawn thlunak
date:   30/01/2023
---

Thilti theinak kan nei ih, thil titheinak leitlun ah kan ceng ih, cumi leitlun cu a can ahcun mi a hip thei zet. Tisa le thisen siloin a cang ahcun thilneih mi pawl hipnak le len duhnak khal na theih lonak dingah thir le tuahcop mi hriak hmangih tuahmi na si a tul ding. Caan khat, lole a dang khalah len duh lole tthii pauh(ngah) duh lo an um maw si?

Cuvek pawl kan tong thluh hmansehla, paisa neitam in milian si dingah le nun nuam ih um theinak ding hrangih taima zetih hnatuan ih sumlak luh hi a sualnak amah ahcun zianghman a um riai lo, kanmah lakah paisa, lennak, thil ti theinak duh ruangah milem bia in a thangsung ih tlalut tu zohman kan um lo. A dik tiih kan theihmi ah rinum zetih um dingin van lam thil ti theihnak humham cu ka hnen ih um ringring dingin thutiamnak kan co zo. Himi hi thil thupi zet a si, ziangahtile lennak le thilti theinak ih thlemnak pawl cun thlarau tamzet a hruai hlo a si. 

`Siar ding: Mathai 6:24 le 1 Johan 2:15. An simfiang dan danglam hman sehla, an pahnih in thil thupi zetmi an rel mi cu ziangsaw a si?`

Beisei um lo zetin leitlun duhdawtnak a natsattuk ruangah mipi pawl cun an duhdawtnak cu diriam ter ding beiseinak thawn nun an hmangih, mipi tamzet cun leiba tampi an neih phah. (Himi cun sullam a nei lo; Thusimtu 4:8.)

Leiba hi cu thlarau hrengbetnak Satan pa ih thang pakhat a si ruangah Pathian in a fale pawl leiba nei lo dingih a duhnak cun sullam tuk zet a nei a si. Anih cun Bible fehtlang in thurawn in pe ih, profet thuphuang thilpek hmangin paisa lamih zalennak ah mi a hruai a si. “Na thukam tuahsuak aw” a timi hin zian sullam saw a neih?

Kan biakinn sungah kan lut ih, in sersiamtu le in tlentu kan Pathian hnenah lungawi thu sim in thangthatnak kan nei theu. Baptisma thutiam 9-nak(13 lak ihsin) cun hitin thu in sut, “Kawhhran zomkhawmawknak(din dan) pawl hi na zum maw? Na bulpak sum lakluhnak ihsin thenhra thenkhat le thawhhlawm hmangin kawhhran bom dingin le Pathian biaknak ih hmang dingin na tiam kam maw?” timi hi a si. Seventh-day Adventist hrang ahcun, “Awle” timen hi a si. Cuti a si cun, himi bungcang (Saam 50:14, 15) cu Pathian hnenah lungawi thusim ih thilpek petu le rinum zetin an tiamkamnak tuahsuak tu ding pawl ih thutiam mi a si.

`Leitlun ih a mi hipnak thawn ziangtin na cinfel ding timi ah na duhhrilnak ih a lo simmi cu ziangsaw a si? Ziangah nun nuam deuh dingin taima zetih paisa hawlnak cu lennak le paisa duhtuk ruangah hnatuannak vek tlukih thil tul le poimawh a si lonak san? A bangawklonak cu ziangtin kan zir ding?`