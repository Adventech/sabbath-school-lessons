---
title:  Judas ih thinlung
date:   28/02/2023
---

Bible ih um thuanthu pawl lak ahcun Judas Isakariot ih thu hi riahsiat za bik lakih pakhat a si ding. Jesuh thawn an um tlang ringring ih, Bawipa hnen rori ihsin kumkhaw nunnak thudik pawl a zirsuak tu leitlun san thuthuan ih mipum 11 lak ih pakhat a si. Judas ih tikcu caan tha sunglawi zet a neih vekih nei ve lo mitam pi in rundamnak an ngah ding cu a va vansiattlak ve, Judas cu kan theih vekin tu ahcun kumkhaw cemral dingih ruat a si. 

Ziang cang saw? Thusuhnak cu tongkam khat ah a um thluh:duhamnak, a thinlung duhhiarnak a si.

`Siar ding: John 12:1–8. Puai um laifang ih mipi mit-la thei ding khawp ih Mary ih a tuah mi kha ziangsaw a si? Judas khan ziangtin saw a rak ti? Ziangruangah saw? Jesuh in ziangtin a sawn let?`

Rundamtu cun fimvar zetin Judas nun a sim ih, Judas ih duhamnak cun buainak hmun khal suah san in siangpahrang inn ah puithiam sang a va hmu ih, cutawk hmun cu Jesuh ih doral pawl umnak hmun a si. Anih cun Jesuh phatsan in Mary ih thilpekmi ai hmanin man ol deuhih an hnenih a pek ding thu a va sim (See Matt. 26:14–16.).

Judas parah ziangthil a cang? Mangbangza khawp in caantha a nei ih, tikcu remcang khal tamzet a nei, ziangahsaw khativek sualnak kha a tuah thiam? Ellen G. White ih reldan vek asile Judas cun, “Zirhtu ropi zet cu a duhdawt zet, Amah thawn um tlang khal a duh zet. A mizia le a hringnun pawl khal thleng danglam a duh zetih, Jesuh thawn pehzom aw in hivek tonnun neih hi a beisei zet fawn. Rundamtu khalin Judas hi a rak el lamlam lo. Anih cun dungthluntu 12 lakah a telh. Anih cun thuthangtha phuang hnatuan tu si ve dingin a rinsan zet. Mina damter theinak le khawsia dawisuak theinak huham khal a pe ve. Asinan Judas cun Khrih hnen ih pum pekawk thluhnak taktak ah a lut duh lo.”—The Desire of Ages, p. 716.

A netnak ahcun, kan zaten nunzia famkimlonak kan nei thluh tihi a si, kan pum pekawk thluh phawt cun Pathian cu kan sungah hnatuan in a huham hmangin ziangkim in neh ter thluh ding a si. Asinan Judas cu khrih hnen ah a pumpe aw thluh duh lo, duhamnak sual cu Khrih huham ah neh theih in a um nan, anih cun amah a nehter ih, a rahsuak mi cu riahsiat za a si.

Kanmah lakah zo saw duhamnak lole thildang khalah buainak tong lo um dah kel? Himi thuhla ah, paisa a duhnak le duhamnak, a thinlung buainak cun rukruknak ah a hruai,(Johan 12:6), cumi cun Jesuh phatsannak ah a hruai a si. 

Duhamnak ih a thlenpi mi tihnung um zet thil hi kan hrangah ziangtluk tihnung um zirlai saw a si. Thil fate vekih ih lang, kan thinlung ih a duhmi cun vansiatnak le cemralnak ah mi a hruai thei a si.