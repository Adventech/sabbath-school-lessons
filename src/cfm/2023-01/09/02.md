---
title:  Sual hramthoknak
date:   26/02/2023
---

Thusuhnak a suak theu ih, Pathian ram uknak sungih sual a run um thok dan cu theihthiam theh thluh mi an si. Ziangtin, asilo bikin ziangvekin timi cu theih thluh mi an si. Duhamnak thinlung ruangih a suak mi a si. Duhamnak cu sual hramthoknak netnak a si men thei. 

`Siar ding: Isaiah 14:12-14. Hitawk ah Lucifer tluksiatnak ziang a um? Tluksiatnak ah duhamnak hi ziangtluk thil thupi saw a si?`

“A sinak ah a lungkim lo, vanram ih kaihruaitu sinak nei khal sehla, sersiamtu lawngih a neihmi thil kha neih ve duhin a va daw. Pathian ih duhnak le a thilsiam mi pawl a ukdan ah lungkimnak hawl loin, amah ten upa duhnak le amah an biak sawn theinak dingin a zuam ciamco. Ziangtik hmanih tawpni neilo duhdawtnak neitu Pa Pathian in a fapa cu sunlawinak thawn a thuam ih, himi vancungmi pawl ih lal fapa sinak cu Khrih lawngih neih theimi a si.”—Ellen G. White, Patriarchs and Prophets, p. 35. 

`Siar ding: Efisa 5:5 le Kol 3:5. Paul in duhamnak cu ziang thawn saw a rel, ziangruangah saw?`

Voihnih rori paul cun duhamnak cu milem biaknak thawn a rel tlang. Mipi cun Pathian ai-ah ziang maw thil sersiamtu ai hmanin sersiammi an bia in, an hringnun ih an lakluh ih an biak a si ahcun milem bia an si. (Rom. 1:25). Asicun duhamnak hi kan thil neih lomi, Bawipa ai hmanin neih kan duh sawn mi, kan thinlung ih a duh zet mi va neih duhnak thinlung hi a si thei pei maw?

Rinhlel ding zianghman um loin, Lucifer cun a thilti sual mi in ziangvek dinhmun ah a hruai ding timi a thei riai lo. Duhamnak dokalhtu thukham, thinlung ngaituahnak lawng a relsuak tu thukham pakhat cun thukham dang pawl pahpal theinak ihsin mi a rak kham thei a si. (Zoh awla; 2 Samuel 11.)

`Siar ding: 1 Timote 6:6, 7. Paul in hitawk ih a nganmi ahhin ziangtin saw duhdamnak ihsin in runhim thei ding?`