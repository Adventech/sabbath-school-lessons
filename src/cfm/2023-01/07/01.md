---
title:  Hi tenau bik pawl
date:   11/02/2023
---

### Tuizarh sung siarding
Luke 4:16–19; Isa. 62:1, 2; Daan.15:11; Matt. 19:16–22; Luke 19:1– 10; Job 29:12–16.

> <p>Bible cangken</p>
> “Cule Siangpahrang in a vorhlam ih um pawl hnenah, Ra uh, nannih ka Pa ih thlawsuahmi pawl, leilung sersiam tir ihsin nan hrangih timlamciami lalram hi ra co uh” (Matthew 25:34, NKJV).

Bible cun mikhual,(A can ahcun ramdang mi tiih kawh an si theu) pa nei lo, nuhmei tivek thuhla a rel phahphah theu. Himi pawl hi a si ding Jesuh in, “Ka unau mi tenaubik pawl” (Matt. 25:40) a timi cu!

Tuisan ah hitivek minung pawl hi ziangtin kan theithiam ding? Bible tikcu caan laiih mikhual a timi pawl cu doawknak ruangah lole paam ruangih an umnak inn hmunram suahsan tu pawl an si. Tuisan thawn a bangaw dingmi cu harsatnak ruangih an um duhnak hmun hmanih um thei lo tlasia zet mi tamzet beunak hawltu pawl khi an si ko ding. 

Pa neilo pawl cu raldoawknak, cangsualnak, natnak ruangih pa ih a thihsan mi pawl khi a si. Himi pawl lakah an pa le pawl thawnginn sungih um, lole pa ih umpi nawn lo mi pawl khal an tel. Hitawk ah ziangvekih lenglam hnatuannak saw a langter.

Nuhmei pawl cu pa neilo pawl vek ciahih an koppi ih a thihsan mi pawl an si. Mi tampi cu sungkua ih lu bik ah an cang, a cang theitawkin kawhhran in a bawm ding a si.

Tuizarh ih kan hmuh vekin Pathian hnatuan tawlrelnak ih kan tel vekin mi rethei bom lawng hi duhhril dingmi pakhat a si ce lo. Cumi cu Jesuh tuah dan thlunin a thupekmi thlun hi a si. 