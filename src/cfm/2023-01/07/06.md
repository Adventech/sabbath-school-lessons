---
title:  Milai Job ngaihtuah in
date:   16/02/2023
---

`Siar ding: Job 1:8. Pathian amah rori in Job kha ziangtin si a rel?`

Khami cu a va tha ve, Pathian in Job kha, “Famkim” le “Midik”(Job 1:8) tiah a ko, amai’ tikcu ah amah bangin famkim le midik leitlun ah an rak um lo. Himi pawl cu amah Pathian rori ih relmi kamsuak an si. 

Job in vansiatnak pakhat hnu pakhat a ton hnu hmanah Pathian cun a hmaisa lamih Job a reldan vek thotho khan a rel lai, cumi cu amah bangtuk ih famkim le dik leitlun ah zodang hman an um lo tihi a si. Job dinhmun cu hitin a si ringring lai, “Thuhla um lo in amah siatsuah dingah nang in amah dokalh in i tokhrokna’n,” (Job 2:3, NKJV).

Cule Job ih famkim zia le midingfel a sinak cu khavek ih harsatnak a ton hmuahhmuah khalah Pathian a phatsan lonak hi a si timi kan thei thiam, a nupi in hmuhsuam in a hnihsan ih, “Na that famkimnak cu na kai hgnet lai thotho ding maw si? Na Pathian cu camsia awla, thi mai aw” (Job 2:9, NKJV), a ti khalah rinum zetin a um thotho. Himi cabu hin hivek ih ton nun a langter hlan ihsin Job ih hringnun dang a tarlang a si.

`Siar ding: Job 29:12–16. Job ih mizia thuthup thuhla theithiamnak nasa zet in pe theitu ding himi bungcang ah ziangvek saw tarlang a si?`

Hitawk ih theihthiam a theihbik mi cu Job ih tongkam a si ko ding, “Ka theih lomi thu ka hawl suak”(Job 29:16). Tongdang ih kan sim asile, Job khan thimnak ah, puan thawn thuam aw dingin mi hrekkhat in thuamhnaw pe dingih a hnenih an ra pan ding cu a hngak menmen lo, cumi ai-ah Job cun a mamawh mi hmuahhmuah a hnawl hngal ih, cumi ih zirin thil a tuah hngal theu a si.

Ellen G. White cun hitin a rak ti, “Mi rethei pawl in an tulmi lo sim dingih an lo kawh ding hngak aw hlah, Job vekin tuah sawn aw. A theih lomi thil a hawl suak. Hmun dangah fehinziang tulsam mi a um ih, ziangtin bomnak pek ding timi va zir sawn aw”—Testimonies for the Church, vol. 5, p. 151. Himi hi paisa hman dan le Pathian thilri kilkhawi dan pianghman a si ih, tulai Pathian fale tam zet ih tuah thei lo mi a si. 

`Siar ding: Isaiah 58:6–8. Ziangtin saw himi hlanlai tongkam hi tuisan ah kan lakih kanmah ah zirlai kan zir suah thei ding?`