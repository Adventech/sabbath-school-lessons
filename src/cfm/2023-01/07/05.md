---
title:  Zakia
date:   15/02/2023
---

Zakia cu Judah milian zet, an huat zetmi Rom hrangih siah khawngnak ihsin milian zet a si. Cumi hrangah amah le midang siahkhawng pawl cu an khawn theuzat ai tam in an khawng theu ih, zakia cun huat a hlawh zetih , “Misual” tiah kawh a rak si. 

Zakia cu Jeriko khawpi, pursum leilawnnak ih hmun tha zetih um a si. Jesuh le Zakia ih hmuh awknak cu thil a remcang ih thil a thlengpang mi a si lem lo. Zakia cu thlarau lam zumnak hnuai ah a rak um theu ih, a hringnun ah thleng danglam dingmi ziangmaw zat tuah duh zettu a si. Jesuh thuhla a theih tik ahcun hmuh ngah a duh zet. Nikhat nini ah Jesuh cu Jeriko lamah khual tlawngin a ra leh ding timi midang hnen ihsin a thei. Jesuh cun Jerusalem ih khual a tlawng ding netabiknak ah Galilee ihsin pok suak in Jeriko a pal tlang a tul. Khrih in Zakia hnen ih a tongkam hmaisa bik ruangah khawpi sung an luhhlan ihsin Zakia ih thuhla a rak thei zo timi a langter.

`Siar ding: Luke 19:1–10. Himi milian in Jesuh hnenih a thil tawn mi le tleirawl milian pa in Jesuh hnenih a thiltonmi ahkhan ziangsi danglamnak um?`

Zakia le tleirawl milian pai’ dinhmun cu a bangaw ciah. An pahnih in milian an si; an pahnih in Jesuh hmu duhtu an si, an pahnih in kumkhaw nunnak ngah an duh veve. Asinan hitawk ihsin an mangbawknak a cem thla riai.

Zakia in, “A neihmi thilri ih a hrek” (Luke 19:8) cu misiatha hnen ah pe dingih a ti tikah Jesuh cun himi lungthlengnak diktak cu a rak cohlang a si. Anih cun a hnen ah, “Tipang tuk Zakia, asinan tleirawl milian vekin zianghman tang loin na neihmi zaten pe thluh aw. A hrek cu a maltuk” tin a let lo. Ziangruangah saw a si ding? Ziangahtile Zakia in lennak paisa cu a duhtuk ve nan cui paisa cu tleirawl milian pa vekin pathian tlukih a ruat lo ruangah a si. A taktak ahcun, Jesuh in ziangthu ciah a va sim ti kan thei lo nan, mi rethei hnen ih paisa pek ding thuhla cu Zakia ih rel hmaisat mi a si. Khatlam ahcun Jesuh cun tleirawl milian pai’ hnen ah a neihmi hmuahhmuah pe thluh dingin a ti; cu ti lo cun cumi in a siatsuah thei ruangah a si. Zakia cu a dang milian zet pawl vekin lennak paisa ih tihnung um zia thei in, fimkhur zetin a um ih, asinan paisa kilkhawi lam ahcun tleirawl milian pa ai hmanin a tha deuh in a lang.

“Tleirawl milian pa cu Jesuh hnen ihsin hla zetih a tlan tikah a dungthluntu pawl cun an Bawipa tongmi ahcun an mang bang zet, “Lennak a rinsantu hrang ahcun Pathian uknak sungih luh ding cu ziang tlukin saw a har!” Pa khat hnu pakhat in, ‘Asicun zosi rundam si thei ding?’ tiah an mangbang zet. Tu ahcun Khrih ih tongkam diktak an theithei, “ Minung hrangih a cang thei lomi thil cu Pathian thawn cun a cangthei a si” Mark 10:24, 26; Luke 18:27. Pathian zangfahnak thawngin milian pa ih vancungram a luh thei dan ding an hmu thiam.”—Ellen G. White, The Desire of Ages, p. 555.