---
title:  Ruatbet ding
date:   17/02/2023
---

“Milai fapa cu a sunlawihnak thawn a rak tikah, a thianghlimmi vancungmi tamzet A hnenah an um, cule Anih cun a sunlawinak tokhawm ahcun a to; A hmai ahcun miphun hmuahhmuah an finkhawm aw thluh: cule Pakhat hnu pakhat a hran ten a ret thluh. Cutivek in Khrih cun Olive tlang ahkhan a dungthlun tu pawl hnenah thuthennak ni ropi zet a um ding thu a hmuh ter. Cun cumi thutluknak cu thil pakhat parih thleng vek ciah in a hmuh ter hai. Miphun hmuahmuah cu a hmai ih an finkhawm thluh tikah, mipi cu hmun hnih ah ret an si ding ih, an kumkhaw hmailam ding cu A hrangah mi rethei le harsatnak tuar pawl an hnong maw hnong lo timi ah a thum aw ding a si.”—Ellen G. White, The Desire of Ages, p. 637.

“Khrih mamawh le vansiatnak tuar pawl hrangih na sangka na on ahcun, hmuh theih lo vancungmi cu na rak lawmlut tinak a si. Vanmi pawl cu nangmah thawn umtlang dingin na sawm tinak a si. Annih cun daihnak le lungawinak boruak thianghlim zet an rung kengtel a si. An hmur ahcun Pathian thangthatnak an rung keng tel ih, van ahcun nasa zetih cohlangnak thawm theih a si. Zangfahnak ih thil tuahmi hmuahmuah cu cui hmun ahcun awnmawi an tuah thluh. Pa cun a bawi tokham ihsin mai’ hmaikhua lawng ruah loih hnatuan tu pawl cu a hlawnthil thupi zet lakah a siar tel a si.”—The Desire of Ages, p. 639.

**Relkhawm ding**MI:

`“Cui Ram ahcun misiatha an cem dah lo ding” (Deut. 15:11, NKJV). Himi simsungnak hi kum thawng tampi liam zo hman sehla, vansiat thlak zetin a thleng famkim zo bakah, tuisan ahhin ziangtin saw kan theih thiam thei? Hrekkhat cun himi thuhla hi mikip hnenah an va hmang ih, mi siatha pawl bawm rengreng an tum lo ih, hitin an ruat, “Awle, Pathian cun misiatha pawl cu nan hnenah an um ringring ding a ti ih an um ringring taktak sisi” tiin. Cuvek ih ngaihtuahnak cu ziangsi a diklonak um cuang?`

`Siar ding:1 Timote 6:17–19: “Hi leitlun ih milian pawl kha puarthau lo dingin, le a hmun lomi lennak pawl rinsan lo dingin, asinain kan lungawinak dingah thil ziangkim tam zetih in petu a nung mi Pathian rinsan sawn dingin thu pe aw; Cuticun thiltha tuah dingin, hnatuan tha ah lian dingin, pe dingih tiarcia dingin, mi hlawm siang dingin, A ra thleng dingmi caan parah lungphum tha an hrang khawlkhawm dingah, le kumkhaw nunnak an kaih ngah theinak dingah thu pe aw”. Ziangtluk tihnun um saw a si: Pathian ai hmanin mai lennak rinsan hi! A netnak ahcun an paisa neihmi pawl cun nunnak an pe thei lo timi thei cingin Ziangruangah saw paisa nei pawl hrangah cuvek ih rinsan cu a olsam emem? Ziangruangah saw Pathian nung siloin thildang rinsan lo dingih kan fimkhur a tulnak san?`