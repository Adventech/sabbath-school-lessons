---
title:  Thenhra Thenkhat Ih Tumtah
date:   17/01/2023
---

`Siar ding: Pui 27:30 le mipum 18:21, 24. Thenhra thenkhat thawn Pathian ziang tuahding tumtahnak a nei?`

Pathian cu ziangkim neitu a si ruangah(Saam 24:1), Paisa cu a duhzet mi a si lamlam lo ding ti cu a fiang zet. Asinan thenhra thenkhat cu a ta a si ih, anih cun kan hman dan ding khal in sim thluh. Thuthangtha simnak ah A thenhra thenkhat pawl hmang dingin in sim a si. Curuangah Pathian hnatuan pawl hin Pathian ih thenhra thenkhat pawl kilkhawi that an tul.

Levi hnam – Thukam hlun ih rawngbawltu pawl cu hnam dang vekin neihsum thilri tamzet pek an si lo. Levi pawl cu tibik khawpi pawl, beunak khawpi pawl khal telin pek an si ih, cumi cu bulpak hmuan tuahnak ding thawn an daih aw ciahciah hrawng. Midang pawl ih thenhra thenkhat ih somdawl mi an si ih, anmah rori ih sum an lakluh ihsin an thenhra thenkhat cu an peve.

`Siar ding: Tirhthlah 20:35. Himi ih thucah hi ziangtin saw thenhra thenkhat ih thusuhnak um mi thawn an pehtlai aw?`

Thenhra thenkhat pek hi a tha tuk, ziangahtile Pathian thawn kan pehtlaih awknak ah in bawm tu a si. Na sumlut ihsin thenhra ih thenkhat la awla, “pe suak aw”(cet hmang ih pek khal le Pathian ta thotho a si ding) Zumnak in tuah taktak awla, na zumnak na soizawi awk a si ahcun na zumnak a thanglian ding a si. 

Ngaihtuah aw, san cem zik ahcun, rinum zetih umtu pawl cun an lei in an zuar thei lo ding, Thuphuan 13-14 ih a sim cia vek khan an si ding(zoh aw: Zarh 11). Pathian ah kan rinsannak a thangsonak dingah le a kaihhruainak, a thilti theinak le a mi duhdawtnak pawl cu leitlun mi pawl in in dokalh caan ah thil thupi zet ah a suak ding a si. Cumi a um hlanah kan dinhmun zoh phah in Pathian rinsan kan zir ding hi ziangtluk ih thupi saw a si.

Paisa lam ih rinum thupitnak a pahnihnak cu a taktak ih Pathian thlawsuah thutiam don ngah hi a si. Thenhra thenkhat pek ding thuthiam hrekkhat cu kan retnak ding khaan hman daih lo ding khawpin thlawsuahnak Pathian ih in pek ding thu thutiamnak a si. A hleifuan thawn, midang kan bawm thei dingih, kan thawhhlawm thawn Pathian hnatuan tu pawl kan somdawl thei ding a si.

`“Ngahlam ai peksuah lam ih thlawsuah a um sawn dan” ziangvek in ha thudik hmuhtonnak na rak nei ve dah?`