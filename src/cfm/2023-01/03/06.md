---
title:  Dingfelnak lole thenhra thenkhat ih rinumnak
date:   19/01/2023
---

`Siar ding: 1 Kor 4:1, 2. Pathian in fale hi a thlawsuahmi kilkhawtu ding kan si vekin ziangvek minung si dingin saw in duh?`

Curuangah, Kan thenhra thenkhat thawn rinum zetih um ding timi ih sullam ziangsaw a si? Tuizarh ahcun thenhra thenkhat bialsung ih um pawl ka hailang ding:

1. A zat – sumlut lole karhzai mi ihsin Pahratnak, zateek 10 
2. Rawlinn ih ken ding- Pathian rawngbawltu pawl hlawh an peknak hmun
3. Kan sumlut hmaisabik ihsin Pathian upat ding.
4. A sinak dingih hman ding- Rawngbawltu pawl somdawlnak ah…

Kawhhran member kan si vekin a tlun ih thil pathum khi kan tuahding kan tuanvo cu a si. Rawlinn ih hnatuan hotu in thenhra thenkhat cu hmannak ding diktak ah a feh timi a theih fiang ding kha a tuanvo a si. 

Kan thawhhlawm vek siloin thenhra thenkhat cu mai’ duhthu ih tuah ding a si lo. A pahra-nak le rawlinn cu an pahnih in kan tuahding kan tuanvo rori a si. Kan duhdan in kan ret lo ih, Pathian duhdan sawn a si. Kan sum karhzaih ihsin zateek 10 ka pek lo ahcun, thenhra thenkhat pe ka si lo, cule zateek 10 cu rawlinn ih kan keng lo ahcun thenhra thenkhat pe ka si cuang lo. 

`Siar ding: Matthai 25:19–21. Pathian paisa pe dingin ziangtik ahsaw kawh kan si? paisa lamih rinum zet pawl cu ziangtin saw a ti?`

“Nan thenhra thenkhat pawl cu rawlinn ah rak keng uh”(Mal 3:10) timi cu Pathian ih thupek a si. Lungawi thusimnak lole tirhsiangnak ding hrangih tuahmi a si lo. Himi cu upat peknak hrimhrim a si. Thenhra thenkhat cu Pathian ta a si; Amai ta cu a hnen ih pe kirsal dingin in ngen”. —Ellen G. White, Education, p. 138. Pathian hrangih kilkhawi hnatuan hi caantha le hnatuan dangdai zet khal a si. Thlawsuah pe in, in umpi ih a pahratnak lawng in dil, cule a thenhra thenkhat cu hlanlai Israel san laiih Levi miphun pawl hnenih a hman vekin a rawngbawltu pawl somdawlnak ah a hmang.

`Mi hrekkhat cun an thenhra thenkhat hman a si dan thu ah thu el-nak an nei ih, cumi ruangah thenhra thenkhat an thawh duh loih, an paisa cu thildang ah an hmang. Asinan Pathian cun, “Rawlinn cun a hmannak ding ah a hmang taktak a si timi nan theihfiang lawngah nan Thenhra thenkhat cu rawlinn ah rak keng uh” tiih a relnak hmun a um maw si?`