---
title:  Ruatbet ding
date:   20/01/2023
---

Siar ding: Ellen G. White in thenhra thenkhat felfai zetih a ngannak volume 9 of Testimonies for the Church, pp. 245–252. Study Section III of Counsels on Stewardship, pp. 65–107.

“An tuahding vekin kan mipi pawl in Bawipa ih paisa khawlnak inn ih kan thenhra thenkhat pawl kan pek a si cun, cuvek thlawsuahnak laksawng pawl cu don a si ding ih, thianghlim zetih pekmi thawhhlawm cun a let 10 in a tamter ding ih, Pathian le minung pehtlaih awknak cu ong ringring a si ding.”—Ellen G. White, Testimonies for the Church, vol. 4, p. 474.Himi cu mangbangza a si. Thenhra thenkhat peknak ah kan rinum thluh a si ahcun, Pathian cun kan thawhhlawm cu zateek 1000 tlukin a thangter ding a si. 

“Malakhi bung 3-nak ah minung hnenih Pathian thutiam hmuh a theih. Himi ah Pathian in thenhra thenkhat le thawhhlawm rinum zetih a hnen ih a pekirsal tu pawl cu thlawsuahnak a pek thluh ding thu a rel.”— Ellen G. White, Review and Herald, December 17, 1901.

“Kan zaten kan cing keng ringring ding cu thildang vekin Pathian in a hramthok ihsin a maita cu a ham cia a si. Anih cun tamzet in pe ih, thutiam a tuah, cumi cu Milai in a ngahmi ihsin thenhra thenkhat Pathian hnenih pe kirsal ding hi a si. Bawipa cun a thilri kilkhawitu le sumpai kilkhawi tu dingih a retmi a rinsan zetmi pawl parah zangfahnak a nei, Asinan Thenhra thenkhat thu ahcun, “Himi cu ka ta. Pathian in a neihsiah pawl minung hnen ih a pek vek ciah in minung khal in rinum zetin a neihmi lak ihsin Pathian hnen ah a pek ve a tul. Himi thutiam kam awknak hi Jesuh ih tuahmi rori a si.”—Ellen G. White, Testimonies for the Church, vol. 6, p. 384.

**Relkhawm ding**: 

`Thenhra thenkhat pekdan hi hlanlai Israel ram ihsin a um thokmi a silo timi ngaihtuah sal aw. Ziangtin saw himi thudik hin Pathian hmaiah kan tuanvo a um ringring theinak dingin in bawm thei ding?`

`Zirnak ah tlawngkai nikhat zirlai ih thusuhnak netabik kha rel sal aw. Mikip in an duhnak hmun kip ah thenhra thenkhat pe dingin thutluknak tuah bang sehla ziangthil a thleng ding timi ngaihtuah aw. Kan kawhhran ziangtin a um ding?Kawhhran mumal teh kan nei nawn kem?Hivek ruahnak hi ziangruangah saw a poi viau ih, awle, ka thenhra thenkhat cu a mal tuk, a poi viau kem? Mikip in cutivek in rak ruat pang sehla teh?`

`Thenhra thenkhat peknak ihsin tonteh mi na neih mi kha hlawm aw. Thenhra thenkhat pe ding in ziangtin midang na zirh ding?`