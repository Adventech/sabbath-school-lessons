---
title:  Ruatbet ding
date:   24/02/2023
---

“Ziangvek pursumleilawn khawkhannak lole hringnun khawkhannak khal hi tu ih hringnun men cun ziangtinak hman a si lo. Hmailam caan hrang khalah sullam a nei lo… zohman in hi leitlun ah a hringnun sullam thei loin vanram ah a hlawnthil a khawl thei lo ding.”—Ellen G. White, Education, p. 145.

“Dikzet in pursumleilawnnak ih tohram le hlawhtlinnak taktak cu Pathian cu thilri neitu a si timi va theihnak hi a si. Thil ziangkim sersiamtu, Anih cu a thok ihsin thilneitu a si. Kannih cu a thilneihmi kilkhawitu kan si. Kan thil neihmi pawl hmuahhmuah cu amah zumnak ihsin kan ngahmi an si ih, a duhdan vekin hmang ding kan si.”—Education, 137.

Kan sungkua pawl cawm a tul ruangah voi tampi cun kan hnatuan cu sumlut tamter hi a si tiah kan ruat theu. Asinan Khristian kan sivek in, Jesuh in a dungtluntu pawl hnenih a pekmi tuanvo tum zet cu kan nun ah kan neih a tul. Mark 16:15 ih himi thupek tuanvo ropi zet laksuah a si hnu ah Ellen G White cun hitin a ngan, “An zaten rongbawlnak ih hnatuan dingin le missionary ih feh dingin kawh an si thluh cuang lo, asinan an zaten Amah thawn hnatuan tlangin, “lungawinak thuthang” a minung pi hnen ih sim ding an si. Kan zaten, mitum lole mite, zirmi le hnongmi, upa le nauhak hrang khalah thupek cu pek in a um.”—Education, p. 264.

“Hringnun ih Pathian khawkhan mi cu kan thlun sinsin a tul. Himi hnatuannak ahkhan kan ti theitawk tuan in kan lamzin pawl khal Pathian hnen ah ap in, a thil ti theinak pawl zoh ding kan si- Himi daan pawl cu hnatuannak ih hril ding himnak kaihruaitu a si.” —Education, p. 267.

**Relkhawm ding**MI: 

`Khristian kan si vekin, “Hringnun hlawhtlinnak” ziangtin kan simfiang ding. Leitlun in hlawhtlingnak timi a simfiangdan le kanmah ih kan simfiang(Thudik)dan karlak ah a dangaw mi ziang a um? Baptistma petu Johan kha vun ruat aw. A hringnun cu ziangtin saw na rel ding, thawnginn sungah a nunnak a cem ih, hibang pawl hmuahhmuah hi khawsia nu ih thumawknak pawl maw an si? Cumi ahcun hlawhtlinnak a um na ti thei kem? Na thuletnak ding hrangah ziangvek thuhla saw na hman ding?`

`Lennak lamih kilkhawi awkdan le hringnun kilkhawi awkdan Bible ih in zirhmi thlun lo, “hlawhtling zet” minung tampi an um ih, ziangtin saw na simfiang ding? Asilole Bible zirhdan pawl thlun fawn si ih, sinan hlawhtlingnak hmu thei lo pawl teh hi ziangtin saw a si ding? An dam lo, harsatnak an tong tivek tla a rak simen thei. Ziangtin saw hitivek dinhmun ih ding pawl hi kan theihthiam thei ding?`