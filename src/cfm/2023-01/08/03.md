---
title:  Hnatuan thlawsuahnak (A thabik)
date:   20/02/2023
---

Nang cu milian zet, na nu lole na pa in na hrangah ziangkim khawkhan cia sak thluh in, na hringnun ah nikhat te hman hnatuan lo dingih an lo retmi na si ceng lo ahcun, (Nauhak thuanthu tam zet na siar cun paisa sullam cu thlawsuahnak a si vek nan, pitling an si hnu ah an hrangah lungsiatnak a thlen theu a si), a reihlan ah lole a lehhnu khalah na nun khawsaknak ding hrang hna na tuan a tul tengteng ding. A thabik mi cu na ngaihven zet mi thil pakhat, sumlak luhnak tha a lo pe thei ding hawlsuak ih, hnatuannak tha le na hringnun hrangih hnatuan dingmi na hmuh thei ding hi a si. Cumi cu thiltha zet a si. Asinan cutivek cun thil a thleng dah lo.

`Siar ding: Semtirnak 2:15 (zoh aw: Thusimtu. 9:10 le 2 Thess. 3:8–10). Sualnak a luh hlan ah Adam (Taktak cun Eve khal a tel ko ding) hnenah hnatuan ding pek a si zo, himi ih thupitnak emem hi ziangsaw a si? Ziangtin saw himi in a tlun ih kan rel zo vekin hnatuan dah lo pawl in an dinhmun cu camsiat vekih an theih thei ding?`

Himi hnatuan cu hremnak a si lo, a si lamlam lo. Cumi cu an hrang thatnak ding hrangih tuahmi a si. Khami cu Paradise, sualnak le thihnak um lonak leitlun le harsatnak a um lonak hmun khalah Pathian cun milai in hna an tuan a tul timi a thei a si. 

“Cule Adam hnenah Hmuan kilkhawi ding ih hnatuan pek a si. Sersiamtu cun hnatuan pi a neih lo ahcun Adam cun nuam a ti lo ding ti a thei. Hmuan ih mawinak cun a lungawi ter zet, asinan himi hi a tawk hrih lo. A taksa phel pawl cu mangbangza ih a um theinak dingah taksa sawizawiawknak a neih a tul. Minung cu zianghman ti loin hlimnak nei in um sehla, a taksa thianghlimnak pawl cun hna nei lo ah a tuah ding a si. Asinan milai sersiamtu cun a hrangih nunnomnak ding bik cu a thei: Anih cun a sersiam hnu a rei hlanah lole a lehhnu ah hnatuan ding a pe hngal. Hmailam hrangih sunlawinak thutiam, minung in nitin a rawl hrang dingih hnatuan a tul timi thupek pawl cu Bawi tokham ihsin a hung suak mi an si.”—Ellen G. White, Our High Calling, p. 223.

Ziangkhal sehla, sual ih tluk hnu ah, (thil ziangkim khal)hnatuan ding cu sualnak in a bawrhhlawh ter zo ruangah Pathian cun Adam hnenah: “Nangmai’ ruangah camsiat a si zo; na nun sung pumhlum harsa zetin cui rah cu na ei ding” (Semtirnak 3:17)tiah a ti. Thei aw, Pathian cun “Nangmai ruangah” Adam ruangah hnatuan cu a hleice in camsiat zo mi leitlun hrangah a thupi hlece timi a langter. 

`Cumi hnatuan cu ziangsaw a si, hnatuan mi in thlawsuahnak ziangtal in pe thei kem maw?`