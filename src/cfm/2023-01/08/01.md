---
title:  Hlawhtling dingih khawkhannak
date:   18/02/2023
---

### Tuizarh sung siar ding
Thusimtu. 12:1; Sem. 2:15; 1 Tim. 5:8; Kol. 3:23, 24; Sem. 39:2–5; Thufim 3:5–8.

> <p>Bible cangken</p>
> “Cun nan tuahmi ziang khal, minung hnenih tuah vek si loin, Bawipai’ hnenih tuah vekin thinlung takin tuah uh; Bawipai’ hnen ih ta roconak lawmman nan ngah ding ti thei uh: ziangahtile Bawipa Khrih nan rian a si” (Kolose 3:23-24). 

Mi tam zet cun “hlawhtlingzet” le nunnuam zet ih hringnun hman hi an duh thluh. Diktak cun a tlusia zo leitlun, reilote siatnak le vansangnak a thleng theihnak hmun ahcun himi khawkhan tumtahnak hi hlawhtling pi a olsam lo men thei.

Cule, “Hlawhtling” timi ziangtin simfiang ding a si timi thusuhnak a um. Izipt ram ih um Josep thuhla ahkhan hlawhtlingnak hringnun rak um bangta sehla, cumi cu hlawhtlingnak a si rori ding, a dik lo sawm? Thawnginn ihsin siangpahrang inn ah, khativek kha a si ko. Khatlam ah, tipil petu Johan thuhla teh ziang si um? Thawnginn ihsin thlanah a feh. A hringnun kha ziangtin a hlawhtlin pi? Ziangkim hi “Hlawhtlingnak” timi na tehnak ah na simfiangnak cu a um a si. 

Tuizarh ahcun neihsiah kilkhawi dan le paisa lamih kaihhruai awknak timi ah thum aw in, “Hlawhtling” timi sullam kan zoh ding. Zo kan si, asilole khuitawk ah kan um timi a thupi lo, paisa le sumpai pawl cu kan duh khalah duh lo khalah kan hringnun peng pakhat a si. Cuti a si ahcun, “hlawhtlingnak” tiamkamtu si lo khal sehla, paisa le sumpai lamah hlawhtlingnak ngah harsa deuh dingih buainak le thil tuahsual mi tlangpi deuh pawl pumpelh theinak ding lamzin hrekkhat, thil tangkai zet pawl cu ziangsaw an si?