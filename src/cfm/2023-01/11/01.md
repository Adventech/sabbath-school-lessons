---
title:  Harsat caan ih kilkhawi awknak
date:   11/03/2023
---

### Tuizarh sung siar ding
2 Sansiarnak 20:1–22, 1 Sansiarnak 21:1–14, 2 Pet. 3:3–12, 1 Johan 2:15–17, Thuphuan 13:11–17.

> <p>Bible cangken</p>
> “Pathian hnenah lungawinak thu hlan awla, Cungnungbik hnen ah na thukammi pawl tuahsuak aw: Harsat ni ah i ko aw: ka lo run ding ih, nang in i sunlawih ding, a ti” (Saam 50:14, 15).

A can ahcun kan leitlun khal hi kilkhawinak lengih um, thil a her kual rero men mi tla a bang zet: Raldo awknak pawl, thisen suaknak, sualnak, nuncan bawrhhlawhnak, vansiatnak, nathrik le pursum leilawnnak, ramkhelhnak lamih nawhthuh hmang le thildang tam zet khal a suak theu. Bulpak tin le sungkua tin cun mah le sahimnak hi kan ngai thupibik theu. Cutivek cun hivek thil felfai lo zet ahhin himnak hawl dingin ngaihtuahnak tam zet a um ih, theihthiam khal a theih tuk. 

Nun uluk zetih hmannak cun nitin kan ngaihtuahnak pawl cu tam zet a la. Leiba pek ding, nauhak cawm ding, neihsiah kilkhawi that ding, hi bang pawl cun tikcu caan a la zet ih, kan ngaihtuahnak khal a la tam zet. Si tuk e, Angki pawl, rawl, umnak ding pawl cu kan tulsam zetmi an si. Tlangpar thuthangtha simnak ahkhan Jesuh cun nitin kan tulmi pawl bitum zetin hitin a ti, “Ziangahtile hi thil hmuahhmuah nan tul a si ti cu van ih nan Pa in a thei a si. Pathian uknak le a dingfelnak cu hawl hmaisa sawn uhla, hi thil hmuahhmuah hi pek beet nan si ding a si.”(Matt. 6:32, 33, NKJV).

Caan harsazet karlak ah, kan mamawh mi pawl Bawipa hnenih kan thum awk tikah, kan thlun dingmi Bible kaihhruaiawk dan pawl a um a si.