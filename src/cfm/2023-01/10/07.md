---
title:  Ruatbet ding
date:   10/03/2023
---

Kan thawnthil neihmi midang hnen ih va zem ih thupitnak zet bung 2 rori Ellen G. White cun a cangannak ah a telh. Zoh aw, “Milian zet nu le pai’ hnenah” timi thulu cu Testimonies for the Church, vol. 3, pp. 116–130, ah a ngan ih, “Thutiam le ro” timi Testimonies for the Church, vol. 4, pp. 476–485 ah a ngan. 

Inn le lo lamih khawkhannak thuhla ah Counsels on Stewardship, pp-323-335 ah relkhawmnak bung then a um. Ellen G. White cun hitin a ngan, “Mi tampi cun an thih hlanah an thil tuah duh mi cu a ni an thin rero theu, Khristian rak si bang hai sehla, nunnak hnget khoh zet an neih laiah an tuah tengteng ding. Pathian in a hlawnthil kilkhawi dingih a ti laiah annih cu anmah ten an pum an pe aw ih, Pathian hnenah an neihmi an ap thluh, cuvekih an tuahnak cun an lung a awiter zet. Anmai lung thiltum ih duhmi kawltu cu anmah lala an si tikah, midang hnenih tuanvo va pek rero hnak cun Pathian thurelmi cu anmah ten an ti pitling thei ding a si.”—Testimonies for the Church, vol. 4, p. 480.

“Mai thilri ah tuanvo la” timi hi ziang si a ti duhsan? Thutiamnak pangai zet ahcun anmai thil duhmi kha tuanvo la tu hnenah an thih hnu ih an thil tuah duh mi pawl an sim ih, cutin an hlawnthil ih tuanvo neitu cun a rak zem thluh theu. Nangmai thilri ah tuanvo neitu kha nangmah na si cun na dam laiah nangmah rori in hlawnthil na zem suah a tul. Hivek ih na tuahnak ihsin a rahsuahmi na hmuh mi ahcun na lungawi zet dingih, thilri ah Pathian in rinsan zet ih a retmi a hlawnthil kilkhawi tu na si lam na thei aw ding.

Khristian hrang ahcun, a voihnihnak Khrih a rungtumsalnak cu, “beiseinak lungawi um” a si. Jesuh cu van mero a rungtum ding caan cu ziangtluk ih ropi saw a si ding tiah kan zaten kan ruat cio theu. Kan zaten, “Nan ti tha e” timi tongkam theih ding cu kan hngak hlap zet. Asinan Jesuh a rungtum hlanah mual rak liam man bangta sehla teh ziangtin saw a si ding?A duhdan vekih kan thlun ahcun, Kan hnatuan mi pawl kan hmu ih, kan inn le lo lamah khawkhannak tha zet kan theih tikah tu ahhin lungawinak kan nei ding ih kan um nawn lo hnu khalah hnatuan cu a sunzom aw thei vivo ding timi kan thei ding a si.

**Relkhawm ding**:

`Tu ah kan hlawnthil cu vanram ih kan khawl a si ahcun, ziangruangah saw rundamnak na ngah theinak lamzin ih “Lei” lole hlawhsuak timi hi an bangawk lo?`

`A tuih kan neih mi hi siangzet ih kan pek a si hmanah mifim zet kan si a tul. A hleice in nithla bikhiah hmang pawl cun hivek tikcu bikhiah ni ah hivek ih thil a thleng ding a si ruangah paisa lamah ngennak an tuahmi hi mipi hnen ihsin voi ziangzat lai saw kan theih, Curuangah kan paisa cu a tangkai nawn lo ding, cumi ruangah a tu ahhin rongbawlnak ding hrangih paisa kan pek hi a tha mai lo maw si? Ziangtin saw tu ahhin Pathian hrangih paisa kan hman dan ah bumawknak le daan pangai zetin kan hmang timi hi a hranpa ih kan zir fiang thei ding?`