---
title:  Na kengtel thei lo ding
date:   06/03/2023
---

Mi pakhat cun hringnun um dan thu cu mi hminthang zet Evangelist Billy Graham hnenah a sut ih, culai ahcun anih cu a upa zo(Himi caan ahhin kum 60 hrawng a si). Graham cun a rak let maw? “San a tawi tuk”

Thusuh ding um lo, hringnun cu a liam cak tuk.

`Hitawk ih Bible bungcang pawl cun milai hringnun thuhla ziangsaw in zirh? Saam. 49:17; 1 Tim. 6:6, 7; Ps. 39:11; James 4:14; Thusimtu. 2:18–22.`

Hringnun hi a feh cak lawng hman a si lo, na thih tikah, zianghman na kengtel thei lo ding, Na rak khawlmi thil malte khal na kengtel cih thei zik lo.(Mizia teh? Khami cu thuhla dang a si). “A thih tikah zianghman a kengtel lo ding”(Saam 49:17), cumi sullam cu khanu/kha pa khal midang ih co dingin thil a tanta ding tinak a si. Zosaw rak co ngah ding, a thih hlan ah ziangvek khawkhannak a rak tuah timi ah a thum aw ding a si.

Asinan mi hmuahhmuah in anmah ten zianghman neihmi an nei lo, mi tamzet cu kum tampi an hnatuannak ihsin ziangmaw tizat cu neihnungnak ah an rak hmang. A netnak ahcun, na thih hnu ah na lennak pawl cu ziangtin a rung um ding timi cu mi tam zet ih an ruat mi le a thupi zetmi thusuhnak a si.

Hringnun cemzik zawng ih hlawnthil a neitu, a tam khal siseh, amal khal siseh, kan neih mi pawl cu kilkhawi hnatuan netabik, Pathian in thlawsuahnak in pek mi pawl fimkhur zetih tawlrel daan ding netabik caan a si. Zianghman thutiam mi le khawkhannak na nei lo a si cun mipi cozah daan a hung lang suak thei a si(Na umnak hmun ih zirin, hivek pawl hi a thleng thei mi an si). Zianghman thutiam nei lem cuang lo ih na thih asile mipi pawl cun na hlawnthil neihmi pawl cu na sungkhat pawl hnen ah an mamawh khalah mamawh lo khalah, paisa an hman that ding le ding lo khalah, na duh khalle duh lo khal le an hnenah pek an si ding. Kawhhran cun zianghman co ding a nei ve zik lo. Cumi cu na duhdan a si ahcun, a tha; na duhdan a si lo cun, khawkhannak na tuah cia a tul.

Olsam zetin kan rel ding asile, Pathian cu ziangkim neitu kan ti thei ding(Zoh aw, Saam. 24:1), Curuangah Bible lam ihsin kan vun thlir a sile, Pathian in kan hnenah rinsannak thawn thil tuah dingih in pekmi kan theh a sile, kan duhdawtmi pawl ih tulsam mi an ngah thluh tikah Amai’ hnen, ziangkim neitu hnenah kan pe kirsal ding a si. 

`Thihnak, kan theih vekin ziangtik lai caan khalah a ra thleng thei, kan beisei lo zet caan khalah, tuini khalah a thleng thei mi a si. Tuini ah thi bang awla na duhdawtmi pawl parah ziangthil a thleng ding? Na hlawlthil teh ziangtin saw a um ding? Na duhvek in zemdarh awkin a um kem?`