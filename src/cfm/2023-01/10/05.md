---
title:  Thihnak khumih zangfahnak
date:   08/03/2023
---

**Paisa thawn pehpar aw in a hnuai ih Bible bungcang pawl ihsin ziangvek kaihhruai awknak saw kan zir thei ding?**

`1 Tim. 6:17`

`2 Kor. 4:18`

`Thufim 30:8`

`Thusimtu 5:10`

Paisa cu minung kaihrem dingin huham nei zet a si, cui kaihhremnak cun mi tamzet nun a siatsuah thluh. A thok ihsin paisa tam zet an neih cia khalah paisa ruangah thil rapthlak zetzet a tuahtu pawl hi zo in saw thei lo ih um ding?

Khavek lam zawngih feh ding cu a si lo nan, thlawsuahnak cu camsiatnak ah kan ral pawl ih an thleng tumnak hi Pathian ih huham hmangin kanneih thei ding a si.

Thihnak ding hrangih kilkhawitu tha si dingih khawkhannak neih thuhla ah thil tihnung um zet pakhat cu mipi pawl ih an ton ding mi cu tu ih thil neihmi khawlkhawm dingih thlemnak hi a si ih, cuvek ih khawlkhawmnak, a tha e, “ka thih tikah, ka pe thluh ding” tiih ngaihtuahnak hman hi a si. Tu ahcun ziangkim hman thluh hi a tha sawn, asinan(Mi lian zet pakhat cun a vuinak ding hrangih paisa a pek thluh hnu lawngah dik zetin a nung ding thu a sim), cumi aiih tha cu kan ti thei ih, kan tuah ding khal a si.

“Mitam pi cun an dam laiah sia le tha theihnak cu an kaih-hrem awk sak ih, an thih tikah zangfahnak an nei ding ti ka hmu; an dam laiah harsa zetin Pathian hnenah ziangkim pe dingin le an zumnak langter ding cu harsa an ti zet hai. Asinan himi thihnak khum ih zangfahnak hi khrih in a dungthluntu pawl hnenih a ngen mi a si lo ih, cumi cun a nungdam lai pawl hrangah phuahhlam ding zianghman a um lo. Ni netabik tiangih an thil neihmi kaihnget tu pawl cu thil ziangmaw a san le vang ruangah siloin thihnak ah an hlan sawn a si. Sunnak pawl cu a um sunzom vivo ko. Bank pawl an tlasia ih, thil neihmi khal lamzin tam zetin an hloral cuahco thlang. Mi tampi cun thiltuah ding tumtahnak an nei ih, thil ziangkim hi an tuah muangcang thluh ih, satan pa cun thil ziangkim hi paisa retnak dingih a umlonak dingah a kilhim thluh. Pathian hnenih a fehsal hlanah a hlo thluh ih, khavek men kha a si tiah satan cu a lungawi theu.”—Ellen G. White, Testimonies for the Church, vol. 5, p. 154.

`Neihsiah thlawsuah ziangkhal kan don mi pawl kan hman dan ahhin ziang ruangah saw kan fimkhur ding?`