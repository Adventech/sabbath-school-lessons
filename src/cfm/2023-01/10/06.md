---
title:  Thlarau lam roconak
date:   09/03/2023
---

Leitlun ahhin sualnak zianghman rak um lo bangta sehla hringnun hi ziangvekin a um ding timi cu theihhar zet thil a si ding, asinan thil pakhat cu fiangzet in kan theithei: Ro khawlcia, duhamnak, retheihnak tivek zianghman a um lo dingih, san thuanthu ih kan leitlun tibuaitu hminsin mi pawl khal zianghman a um lo ding. Neitu sinak thinlung cun kan hnatuan man, dik zetih kan tuah mi, dik zetih kanmai ta a si mi pawl cun ziangti lam khalin a tlusia mi leitlun ih hringnun hmangtu kan sinak a langter a si. Ziangkhal sehla, a netnak ahcun ziangzat khal nei khal sehla, zianghman kan va nei lo a si hmanah kan theih ringring ding thil thupi zet pakhat a um.

`A hnuai ih Bible cang pawl khi siar aw. An zaten lakih thupibik cu ziangsaw a si, cu mi thu cun Pathian in thlaw in suahmi thawn ziangthil kan va tuah tikah ziangvek in saw thil poi a thlen thei? (Saam 24:1, Heb. 3:4, Saam 50:10, Semtirnak 14:19, Kol. 1:15–17).` 

Kannih cu kilkhawitu le rinsannak thawn kan hnenih Pathian in inpek mi kaihruaitu kan si. Pathian cun ziangkim a nei thluh ih, Anih cu nunnak in petu le ziangkim ngah thei dingih thazang caknak in petu a si. Himi cu thil um ding hrimhrim a si, Pathian ih in pekmi kan tuah theh tik le kan sungkua kan kilkhawi theh tikah a tanglai mi pawl hmuahhmuah cu Amai hnenah kan pe kirsal ding a si. 

“Pathian hnatuannak dingih na pek tikah, nang cu tlunvan lamah, vanram ah hlawlthil na khawl tinak a si. Tlunlam ih na khawl mi pawl hmuahhmuah cu siatralnak, hlohnak ihsin a him dingih, kumkhaw nunnak, tlaitlun nunnak ngah thei dingin a pungthang ding” “Cule vancung uknak ahcun na hmin cu lakluh in a um ding”—Ellen G. White, Counsels on Stewardship, p. 342.

Kan dam sungah tu hi thil kan peknak ding caan tha cu a si. Hitawk ah malten kan zoh hnik ding: 

1. Thilpek a petu pawl cun thilpek ih a hung rahsuak mi cu an hmu theiBiakinn thar, mino phunsang tlawngkai le paisa hmangih thuthangtha simnak tivek pawl….
2. Tul mamawh lutuk caan a thleng tikah rongbawltu lole mi pakhat pakhat cun tu ahhin hlawknak an hmu ding.
3. Thihhlohnak a um hnu ah sungkhat, rualpi tivek khal engtai awknak a um nawn lo ding.
4. Himi cun a thupitnak, tirhsiangnak le midang pawl duhdawtnak thuhla ah zohthim ding tha a tuah ding a si.
5. Siah khalle a malter vivo ding.
6. Thilpek cu na thinlung duhnak hmun ih pe dingin thutiamnak a nei(Thuthennak zunginn lamah siseh, laicin pawl lungawi lonak ah siseh, tuhluh awk lo ding)
7. Thil a hlutu ih thinlung cu hmaikhua sialnak ihsin zawnruatnak ah a thleng danglam ti a langter.
8. Cui thil cun vanram ah hlawhtlin a khawl a si.