---
title:  Zairas Fanu
date:  26/10/2022
---

Jesui thawhsal hlan ah miphun le sinak thliarhrang lo in thawhsalnak a um. Mosi cu Pathain mipi pawl hruaitu mi ropi a si (Danpeksalnak 34:10-1). Fonisia nu hmeinu kha Israel miphun a si lo (1 Siangpahrang 17:9). Cun Sunem nunau nu cu vantlang ah mithmai nei mi a si (2 KSiangpahrang 4:8), Hebru mi phun a si ve lo. Rinsan ding fapa neihsunte a neitu zangfak za Nain khua nu hmeinu (Luka 7:12). Karpernuam khua ih biakinn kiltu Jairas (Mark 5:22). Nunnak pe theitu Pathian hnen ihsin thlawsuah lungawinak a ngahtu hmuahhmuah cu an din hmun le sinak thleidan mi an si lo.

`Mark 5:21-24, 35-43, siar aw. “Nauhak cu a thi lo, a itthat” tiah Jesui sim mi ihsin ziangso kan zir thei? (Mark 5:39, NKJV).`

Jairas ih fanu kum 12, nu cu thi zikten inn ah a na ih a it. Cule Jesui hnen ah a feh ih damter thei kut cu nauhak parah suan ih damter dingah zangfah a dil. An inn lam an pan hlanah zualko a ra thleng ih “na fanu a thi zo, ziangah sayapa cu harnak na pek rero ding” tiah a ti (Marka 5:35, NKJV). Cule riahsia thinbang mi nauhak ih a pai hnenah Jesu in “thinphang hlah, zumnak lawng nei aw” tiah a ti (Mark 5:36, NRSV). Curuangah pa hmuahhmuah in Pathian tlangtlaknak kan rinsan pumhlum a tul.

An inn an thlen cun mipi pawl hnen ah Jesu in “ziangah so buai culci le tap ih nan um? Naute cu a thi lo pi, a itthat” tiah a ti (Marka 5:39, NRSV). Cule an hnihsan, ziangahtile (1) naute a thi ti fiangten an thei (2) Jesui a sim duhsan an thei lo. Siattong inn sang hnenah tahthimnak hmang in a itthat tiah mawi zet ih a hnemnak a si (Mathai 9:24; Luka 8:52, Johan 11:11-15). “Thih cu nunnak petu Pathian hnenah thaw zetih ihthahnak a si ih nikhat ni ah amah in a kai tho sal ding. Ziangahti le amah in thlan khur tawh a nei (Thuphuan 1:18; Johan 3:16; Rom 6:23).” The SDA Bible Commemtary, vol. 5, p. 609.

Naute a thawhsal hnu ah a hmutu pawl cu “mangbang in an um” (Marka 5:42, NRSV). A tui thihnak cu a tawpkhawk a si ih pelhsolh theih a si lo. Thihnak in nunnak ah thleng danglamnak mai mit  rori ih hmutu cun mak ti lo a theih lo.

`Jesui thusim mi “thinphang hlah, zumnak lawng nei aw” (Marka 5:36, NRSV) timi, tui kan hrang khalah san a nei ringring. Thinbang can ah zumnak kai hnget a poimawh zet, cuih nun ziangtin so kan cawng thei ve ding?`