---
title:  Lazaras
date:  27/10/2022
---

`Johan 11:1-14, siar aw. Ziangvekin so Lazaras ih thihnak in Jesu a sun loih (Johan 11:4)?`

Jesu in hitawkah thihnak cu itthat thawn a tahthim. Kan rual Lazaras cu a itthat, amah thang dingah ka feh ding tiah a ti (Johan 11:11, NIV). Mi hrekkhat cu itthat ngaingai thu a sim tiah an ruat tikah (Johan 11:11-13), “Lazaras a thi” tiah Jesu in fiangten a sim sal (Johan 11:12-14, NIV). Jesu cu Bathany a thlen ngaingai tikah Lazaras a thihnak nili a rei zo, a ruang cu thu ih rimsia ding a si (Johan 11:17, 39). Mi thi ruang cun can a rei tikah siat hram an thok ih thu le rimsia in an um.

Jesu in Martha hnenah “na tapa cu thihnak ihsin a thosal ding” tiah a ti. Cun Martha in ni netnak ni ih thawhsalnak a zum mi kha a langter. Cule Jesu in “Keimah cu thawhsalnak le nunnak ka si. A dam laiah i zumtu cu a thih khal le a nung ding, zokhal Keimah i zumtu cu, kumkhua in an thi dah lo ding, cucu na zum maw?” (Johan 11:23-26, LEB). Cule Jesu in a sim bet ih “na zum le Pathian sunlawinak na hmu ding, tiah a ti (Johan 11:40, NASB). Martha cun a zum ih a tapa thawhsalnak in Pathian ropitnak a hmu (Johan 11:40, NASB).

Nunnak cu Pathian thupeknak ih sersiam a si tiah Bible in a sim (Saam 33:6). Cule Pathian in thu a pe sal ding ih nunnak cu a sersiam sal ding, Lazaras ih thuhla vekin Jesu in thlacam thusam tawite a sim ih Lazaras rasuak aw tiah thu a pe (Johan 11:43, NKJV). Kha tawkih um mipi pawl in leilungpi um seh tiah thu a petu Pathian huham cu nunnak petu Pathian huham khal a si ti an hmu. Himi huham thotho in san a cem tikah mithi pawl cu thawhsalnak hmang in nungter sal dingah kawhsuah an si ding.

Jesu in thihnak neh theinak huham a neihnak cu Lazaras thawhternak in a langter. Thihnak pumpelh thei kan um lo ih, acuih sinak ihsin Pathian sunlawinak cu ziangtlukih nasa in a langter ding?

`Johan 11:25, 26, siar aw. Jesu in zumtu a thi mi pawl hrang lawngah a sim ih, zumtu cu a thi dah lo ding tiah a vun bet. Jesui, in zirh tum mi ziangso a si? Thihnak cu khawphawk lo ih ihthahnak a si timi theihthiamnak cu ziangruangah Jesui thusim mi theihthiamnak kan ti thei? Kan tawpkharnak thlan khur ihsin himi thuhla in ziangruangah nasa zetin ruahsannak in pek?`