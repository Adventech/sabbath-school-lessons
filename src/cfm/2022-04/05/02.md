---
title:  Mosi Thawhsalnak
date:  23/10/2022
---

`Juda 9, le Luka 9:28-36, siar aw. Mosi cu taksa ruangpum in a thawhsalnak ziangvek thilthleng so na hmu thei?`

Alexandra khua ih Kawhhran Father pawl in Mosi a thihnak thuhla ah, Mosi an hmuh dan pahnih in a um, (1) thlarau in a nung ih van mi pawl thawn vanah a so (2) a taksa ruangpum cu lei ah vui liam a si tiah an sim (Origen, Homilies on Joshua 2. 2; Clement of Alexandria, Stromata 6. 15, ah kan hmu thei). Grik pawl ih pomdan zumtu harangah thlarau pomdan le ruang vuinak karlak a danglamnak cu thlarau thi theilo bensan tuah mi a si. Bible pom dan a si lo. Juda 9, in Mosi cu a taksa ruangpi a thosal tiah Bible ih sim mi a nemhnget. Ziangahtile Mosi a thi ih a ruangpum vuinak thu thawn pehpar in a thlarau a nung timi zumnak thuhla ah elawknak a um ruangah a si.

Mosi cu a kum 120 a si ah a thi tiah Deanpeksalnak 34:54-7, ah in sim. Bawipa in Moab ramah a vui ih a vuinak hmun theihthei lo ding in a thup. Asinan thlan sungah rei lo te lawng a um. “Mosi cu Amah Khrih le van cung mi pawl in an vuiliam vekin itthat mi mithianghlim vungthang dingah Khrih le a vancung mi pawl thawn an suk. . . . . A voikhatnak cu a thimi nunnak peknak thuhla ah Khrih cu a ra. A tleu mi nunnak Siangpahrang cun thlan a pan, a cungnunnak hrangah Setan cun hro a suang aw. Khrih cun Setan thawn thubuai el aw dingah tih lo in a pan. . . . Asinan Khrih cu Pathian hminsal in a sim mi cu “Bawipa in lo kawk seh! tiah a ti” Judah 9. . . . Cule thawhsalnak cu kumkhua daih in nem hngetnak a tuah. Setan cun a belsung sa ah a ham mi, mi thianghlim cu thihnak in nungter sal a si.” Ellen G. White, Patriarchs and Prophets pp. 478, 479.

Mosi cu a thosal rori timi cu hmuihmel danglamnak tlang ah fiangten a lang. Cuih hmunah Mosi cu profet Elijah thawn an lang. Elijah cu thihnak tong lo in sinak thlengdanglam mi a si (2 Siangpahrang 2:1-11). Cuih tlangah Mosi le Elijah cu Jesu Khrih thawn thu an rel tlang (Luka 9:28-36). “Ngaihnik mipahnih cu Amah thawn an be aw rero, cute pahnih cu Mosi le Elijah an si. An pahnih in ropitnak thawn an runglang ih Jerusalem ih a thehfel ding mi a fehsuak ding thuhla an rel (Luka 9:30, 31, NKJV). Khrih in thihnak le sual parah nehnak a ngahnak langtertu ah Mosi a hung lang ih, palh thei lo ih langter mi a si. Mosi le Elijah cu “thlarau” sinak in an langlo (culawng silo in Elijah cu thihnak tep lo mi a si) anmah cu Jesu hnenah khami hmun ah an lang tlang.

`Mosi cu Kanaan ah luh sen a si lo, (Danpeksalnak 34:1-4). Asinan van Kanaan sawnah lak so a si. “Kan hnenah hna a tuan theu mi a huham zulhin, kan dil le kan ruah mi hmuahhmuah hnakih nasa sawnih titheitu hnenah” timi in Pathian in ziangvekin so hna a tuan thei timi ziangso in zirh?`