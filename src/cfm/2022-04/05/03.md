---
title:  Thlunghlun ih Thilthleng Pahnih
date:  24/10/2022
---

`1 Siangpahrang 17:8-24 le 2 Siangpahrang 4:18-37, siar aw. Himi thawhsalnak pahnih ih an bang awknak le bangawk lonak ziangso na hmu thei?`

Hebu 11, sung ahcun zumnak ruangah “Zumnak thawngih thawhter salnak in nunau pawlin an mithi cu an ngah sal” (Hebru 11:35, NASB). Tuisun hrangih Bible cang ihsin himi thawhsalnak pahnih ih thil thleng a langter.

(1). Thawhsalnak (1 Siangpahrang 17:8-24) ih hmuh dan ah Israel ram sungah phatsannak nasa zetin a um lai fang a si. Ahab siangpahrang le a nupi Jezebel ih thuneihnak hnuai ih thilthleng a si. Ram sung ah Khawkheng le pampi ih hnuaisiat lai ah si Pathian in Elijah cu Israel ram leng Zarephath kkhua ah a tlan ter. Cuih hmunah Fonisia nu hmei amah a fapa hrangah khami zankhat ei ding lawng a nei ih sang kannak ding thingfom rero tu a tong. An nih khal khami sang ei theh cun ei ding nei lo ih thi ding an si. Asinan khawkheng sung hmuahhmuah an nun theinak dingah thilmak a thleng ih an sangphut le an siti cu cem thei lo in an ei rero. Cuih hnu can rei nawn ah a fapa cu a na ih a thi. A nu beidong ti ngaihnak thei lo cun Elijah hnenah zangfah a dil, anih cun Bawipai hnenah a dil sak. “Bawipa in Elijah ih aw a thei ih nauhak ih nunnak cu a hnenah a kir sal, cule a nungsal” (1 Siangpahrang 17:22, NASB).

(2). Thawnsalnak (2 Siangpahrang 4:18-37), a hmunhma cu Gilboa tlang ih saklam khawte Shunem khua ah a si. Elisha sanah a si ih zangfak za nuhmei nu cu a leiba rulhnak dingah a neih mi siti mal te cu Elisha in a karhter ih leibat a rulhsak (2 Siangpahrang 4:1-7). Khami hnu ah Shunem khua ih mi neinung fa neilo nupa a tong. Profet cun nunau nu hnenah fapa na nei ding tiah a hnen ah a rak simsung mi a si. Nauhak pa cu harhdam zet in a thang vivo. Asinan nikhat cu ruahlo pi in a na lohli ih a thi. Cule Shunem nunau nu cu Elijah umnak hmunah a feh ih a hnenah ra tlawng ih a fapa zohsak dingah amah thawn fehtlang dingah a dil. Elisha cun Bawipa hnenah beidong lo ten thla a cam rero ih nauhak pa cu a nung sal.

Amah nu in a danglam zet mi thuahthu a neih mi cu rundamnak thlenpi thei zumnak nei. Fonisia nunau nu cun Israel ramah Elijah hrang himnak a um lo lai ah le khawkheng ruang ih mangtam lai ah a rak mi khual. Shunem nunau nu le a pasal cun an khaw sehvel ah Elisha a tlawng ih a tawivak rero tikah amah hrangah colhnak hmun nuam inn khan te anmai inn ah a tuah sak. Hi nunau pahnih ih neih mi an fapa cu an pahnih ten an thi. Zumnak khoh zet a nei tu nunau pawl cun Pathian profet hnenah an feh ih zangfah an dil tikah lungawi zetin an fapa nungdam in an hmu.

`Himi hi thuanthu maksak ngaingai a si nan himi thithleng maksak a hmu lo tu minung pa ziat hnenah so anmah ten sim ding?  Kan zumnak cu netnak can ih thawhsalnak ding thutiam ah a hram a bun ih runthlak zet himi thilthleng in ziangso in zirh?`