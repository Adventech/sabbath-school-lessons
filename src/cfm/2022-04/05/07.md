---
title:  Ruahbetding
date:  28/10/2022
---

“Jesu cu hramthoknak le nunnak a si ih, san cop a si lo. Fapa neitu cun nunnak an nei (1 Johan 5:12). Khrih ih Pathian asinak cu zumtu pawl ih kumkhaw nunnak zakham a si. “Jesu in i zumtu cu thi hmansehla a nung ding: zokhal keimah ah zumnak nei ih a nungtu cu a thi dah lo ding. Cucu na zum maw? (Johan 11:25, 26) tiah a ti. Jesui ratsalnak mitthlam in cuan hnik, mi thianghlim a thi mi pawl cu siat thei nawn lo ding in an tho ding. Mi thianghlim nungdam pawl khal an thleng danglam aw ding ih, van ah lak an si ding. Lazaras thihnak ihsin a thawhsalnak ih thilmak a tuah mi khal himi thuhla a si. Mi thianghlim a thi mi hmuahhmuah thawhsalnak langtertu a si. Jesu cu a thusim mi le a tuahmi thil in thawhsalnak neitu a sinak a lang ter. Can reilo te thihnak huham tangah Jesu cu cross ah a thi ding. Thlan khur nehnak, kumkhaw nunnak pek theinak huham a neih mi a nem hnget” Ellen G. White, The Desire of Ages, p. 530.

**Reltlangding**

`Elijah le Elisha san lai vekin Khrih san ah mi tampi a thi mi lakah malte lawng thawhsal ter a si (Luka 4:24-27). Thihnak thuhla hmuahhmuah ruat aw, hlan ih a thosal pawl le Khrih rat tikih a thosal pawl, an danglamnak a um maw, thih timi ziangthawn so a bang aw bik?`

`San tampi cangantu pawl in thihnak ih tawpkhar theu mi nunnak san a tlaih lonak pawl an ngan. Nunnak nei hmuahhmuah thih a si theh. Mi nug cu tilva pawl hnak in harsatnak tuar ding kan si ti kan theih ruangah thi thei kan si timi kan theihnak a si (Thusimtu 9:5). Khami harsatnak cu tilva pawlin an tuar lo. Thawhsalnak thutiamkam ziangruangah a poimawh?`

`Thlarua a thi thei lo timi le thihnak thuhla na ruah tikah, a hlei ce in mithianghlim thihnak, thihhnu van kainak, le a netnak ih thawhsalnak, ah ziangso a poimawh bik?`