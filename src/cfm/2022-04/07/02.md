---
title:  Tacik Khen mi Thlan
date:  06/11/2022
---

Jesui thihnak thuhla ah a mawhphurh a cem vek a bang. Asilo le a tlolh a bang. Judah cu phatsantu si dingah Setan in a lem ih a hlawhtling (Luka 22:3, 4; Johan 13:26, 27). Cule puithiam sang pawl le upa pawl cun a thihnak ding thu an tawl rel. Jesu an kai ih “tirhthlah pawl in an tlansan theh” (Mathai 26:56, NKJV). Cuihtlunah Peter in ka thei lo tiah voi thum lai a phatsan (Mathai 26:69-75). Jesu cu a thi ih lung tumpi vit kuat mi thlan sungah an vui. Cule thlan kharnak ah lung tumpi an hmang ih a him theinak dingah ralkap pawl an kil ter (Mathai 27:57-66). Cuih thlan cu khawse huham thawn kilhim mi a si. “Setan in Jesu cu thlan thim sungah ka kharkhum thei pangah ti in a tuah mi a si.” Ellen G. White, Muniscript Releases, vol. 12, p. 412.

Khrih in leitlunah hna a tuan laiah a thihnak ding lawng a rak sim sung lo, a thawhsalnak ding khal a sim. Nisuahnak lam nunphung tong kauseh dan a hmang ih Jesu in ni hrek a hman mi kha nikhat pumhlum aiawh in a rak sim. Jonah in ngapi pum sungah nithum le zan thum a um vekin Milai Fapa khal ni thum le zan thum leidai tangah a um ding tiah a ti (Mathai 12:39, 40, NKJV). Phun dang ih sim ahcun, Jesu in thah a si hnu nithumnak ah a thosalnak ding fiangten a sim (Maathai 16:21; Mathai 17:22, 23; Mathai 20:17-19). Farasi pawl le puithiam sang pawl in khami thu a sim mi an hngilhlo, a thawhsalnak pelhsolh ter dingah ni an tek mi sung hmuahhmuah thlan an kil him.

`Mathai 27:62-66, siar aw. A hnu ih thilthleng himi cangvaihnak pawl in Jesui thawhsalnak thu ah ziangvekin so leilungpi a bawm?`

Tacik khen mi Jesui thlan cu kilhimtu pawl in sing lo rori in an kil. Jesui thihnak a nehnak in  khawsia pawl a neh. Thawhsalnak um thei lo ding ih kilhimnak in thihnak neh in a thosal ti fiangter sinsin.

Jesui thilmak tuah mi thuhla pawl cu hi minung pawl khalin an thei theh ih an mit khalin an hmu. Curuangah Jesu in a tuah dingmi a tuah thei lonak dingah thlan an kil him. Thilmak a phunphun tuahtu in a thosal thei ngaingai kem an ti?

Ziang thuhla ah so thlan kiltu an ret? Tirhthlah pawl in a ruang an fir pang ding ti an phang. Cuih tlunah Jesu in thosal rori dingah a sim zo vekin a tho pei maw an ti? Cu tikah mipi pawl in a thosal mi khui ah a um tiah an suh tikah kan thusim mi zum men uh tiah an ti theinak dingah a si.

Puithiam sang pawl in Jesu an thah hnu ih a thil tuah mi pawl in an thin a phangter. Lehhnu ih an tih bik mi cu a thawhsalnak a si.