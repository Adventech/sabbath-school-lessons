---
title:  Thihnak Nehtu Khrih
date:  05/11/2022
---

### Tuzarhsiarding
Mathai 27:62-66; Johan 10:17, 18; Mathai 27:51-53; Johan 20:11-29; 1 Korin 15:5-8.

> <p>Bible cangken</p>
> “Cule amah ka hmuh tikah, a ke hramah mithivekin ka tlu. Cu tikah anih in a vorh lam kut cu ka parah a suang ih ka hnenah, “Tihhlah Keimah hi Hmaisa bik le Neta bik ka si. Kei cu a nung mi le a thi dah zo mi ka si, ngai hnik, kei cu kumkhua in ka nung. Amen. Mithi khua le Thihnak tawhfung pawl ka nei.” (Thuphuan 1:17, 18, NCV)

Khrihfa pawl ih zumnak hrampi cu Jesui thawhsalnak a si. Paul in a rak ngan laiah himi thu hi hmual nei bik in a tuah. Ziangahtile mithi an thawhsal lo ahcun, Khrih khal a thosal lo tinak a si ding. Khrih cu thawhter a si lo ahcun nan zumnak cu thathnemnak nei lo a si ding. Cule nanmah khal nan sual ah nan rak um hrih lai tinak a si ding. Cun Khrih ih a itthat mi pawl khal an hloral lanta ding tinak a si ding (1 Korin 15:16-18, NKJV). Himi thu hi hmaizarh ah kim cangten kan zohsal ding.

Khrih ih thihnak cu Paul in thupi zetah ret hman sehla “Jesu Khrih le khenbet mi pa ih thu siar lo nan lakah zianghman theih ka tum lo” (1 Korin 2:2, NKJV). Bawi Khrih thawhsalnak lawng ka hrang a tha hnem. Curuangah Khrih thawhsalnak cu a poimawh zetih Jesu cu rundam khawkhannak le Khrihfa zumnak ih lungphum a si.

Zumtu tampi pawl in, a thi mi pawl cu Bawipa thawn van ah thlawsuahnak nuam cen in an um zo tiah an ti ruangah kan thawhsalnak le Khrih thawhsalnak cu theihthiam har in a um.

Khami hoi zawng in Khrih thawhsalnak tuzarh sung kan zoh ding. Kan zum theinak dingah in pek mi thilthleng pawl an rin um zet.