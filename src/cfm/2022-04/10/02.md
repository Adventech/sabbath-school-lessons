---
title:  Thi Theilo Cangcelpawl (tholungpawl)?
date:   27/11/2022
---

`Marka 9:42-48, kha Isaiah 66:24, thawn zohthim aw. “An tholung cu an thi dah lo” (Marka 9:48, NKJV) timi thuhla fehdan ziangvek in so theihthiamnak na nei?`

Mi tampi pawl in “tholung” timi ah a pak hrang (singular noun) lawng an rak hmang (Marka 9:48) misual pawl ih thih hnu thlarau taksa neilo cu hell sungah a zam lut ih kumkhua in hremnak an tuar an thi thei nawn lo tiah an hrilhfiah. 

Asinan himi hrilhfiahnak in zianghman theih mi an nei lo tiah Bible in a langter lo. Cuihtlun ah himi Bible cang ih sirhsan mi Thlunghlun thuhla a pial san. “A ngaingai ti ahcun “tho lung” hmuahhmuah hrangah a hman mi a si ih tholung pakhat a ti duhnak a si lo. A sim duh mi cu a thu mi ruang a eitu tho lung pawl a sim duh mi a si.” Robert G. Bratcher and Eugene A. Nida, A Translator’s Handbook on the Gospel of Mark (London: United Bible Societies, 1961). 304. 

Marka 9:48 , thuhla cu Jesu in Isaiah 66:24, thu a lak sin mi a si ih, “Cule an fehsuak ding ih, Keimah dokalh ih thil sual tuahtu pawlih ruakpawl an zoh ding. Ziangahtile an tholung a thi lo ding ih, an meisa a mit dah lo ding. Annih cu titsa hmuahhmuah hrangih fihnungza an si ding.” ti a si (NIV). 

Tahthimnak in tuksumza a langter mi cu Pathian dodaltu pawl leilung parah ril teptep ih an thihnak le siatsuah an sinak a langter mi a si. Meisa ih a kangral theh lo mi an ruang pawl cu an toih ih hmaisa ah tholung in an ei cu hnu ah mei ih ur kang an si thei tiah an ti. Ziangkhal va si sehla, taksa ruangpi siatsuahnak ihsin tlansuak ih hell sung ih a zuanglut mi thlarau a um tiah puhnak a um lo. 

Asi ahcun a thi thei lo “tholung” timi ziang thuhla so a si? Himi hi Isaiah 66:24, ih tahthimnak tongkam hman mi a si ih (Marka 9:48) in a lak sin mi a si. Khami tholung pawl in thitheilo sinak an nei ti duhnak a si lo. (Thitheilo sinak nei tholung a ti ngaingai maw?) A thimi taksa ruangpi cu tholung in a cemtiangin a ei ding ti a sim duh. Phundang ih sim ahcun khami miruak pawl cu toih ih siatral dingah hlon an si ti duhnak a si. Khami khat lam ah Pathian ih fa mi rinum pawl cu “van thar le lei tharah lungawi ten an um ding” Pathian umnak hmunah Pathian an be ding (Isaiah 66:22, 23, NIV). Khami kumkhaw sianak tahthimnak thuhla kha thinlung ah cingringring in, Jesu in Pathian lalram sung ih luttu pawl cun taksa famkim thawn mei ih kang ding hnak ih taksa kim lo ih Pathian lalram lun an hril sawn (Mark 9:42-48). 

`Anetnak ah Siatsuahnak ton cun a tang um lo cemral ih siatsuahnak a si ding ih rundamnak khalah famkim ih himdam ten rundam a si ding. Pathian ah a laklawh timi a um lo. Kumkhaw nunnak asilo le kumkhaw siathloralnak cu kan hmabak a si. Tuisun ah duhhrilnak ziangso na tuah? Kumkhaw nunnak le na kumkhaw siathloralnak ah na duhhrilnak in khui zin so a zawh?`