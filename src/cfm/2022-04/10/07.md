---
title:  Ruahbetding
date:   02/12/2022
---

“Thi theilo sinak neih timi a hrampi ih palhnak ruangah mi thi in theihnak a nei ringring, vekin kumkhaw hremhmun a um. Hi pawl in milai ih um theihthiamnak ih lamhruainak le milai khawruahnak hrangah Bible thu zirh mi pawl a kalh. A lar hngin mi zumnak thuhla ah, van ih hruai soh mi pawl in, a hleice in a tanta mi sungkhat le rualpi tha pawl hnen, leitlun ih thilthleng hmuahhmuah an thei. A nungdam lai pawl ih harsatnak, an duhdawt mi in sualnak tuah mi, riahsiatnak tangah an khawsaknak, beidonnak, le an nun ih an thinnatnak pawl cu a thi mi pawl in an thei ringring ih an hmu ahcun lungawinak san ziangvekin so a um ding? Leitlun ah an rualpi pawl ih umdan ruangah van thlawsuah an nuampi ding tlukin an nuam pi thei kem? Sual sir aw lo ningzak khal thei lo pawl cu an thaw a cem tikah hell mei suang ih an umternak hi ziangtluk ih mit kem za zumnak so a si! Sualnak ih kumkhaw hremhmun lut dingah ralrinnak nei lo tu an rualpi pawl thlan sung liam hmutu pawl in lungretheihnak ziangtluk in so an tuar ding” Ellen G. White, The Great Controversy, p. 545. 

**Reltlangding**:

`Mithi dinhmun le hell um dan thuhla Khrihfa dang pawl thawn reltlangnak neitu cun an zumnak hnget zia le am zumnak ah khoh zet in an dinnak an hmu ding. Zumtu mithi thlarau van ih an kai lohlinak lawng si lo in, zum lotu pawl cu hell ah hremnak an tuar lohli. Ziangruangah cutin a si tiah na ruat? Theihthiam theih ding mi thil pawl cu an duhdawt mi zumtu pakhat a thih tikah Bawipa thwn a um zo, tiah an zum. Misual pawl cu kumkhua in mei hell sungah hrem an si ding timi pom dan tihnung zet mi thawn ziangruangah so an peh zom aw thei? Pupa thurosiah ih thunun theituknak ruangah a si thei tiah himi thuhla in ziangso in zirh? Zirlai zirnak hmun ah reltlang uh.`

`Thlarau thi theilo zumnak cu Khrihfa kawhhran tamsawn in an pom ih Bible ah a um lo mi thu a si. Kawhhran pakhat kan si vekin thih hnu nun hmunnak le mithi um dan Bible thucah leitlun ah sim ding ziangso kan nei ve?`

`Dante ih bezai “The Divine Comedy” “Duhnung Vanlam Thuanthu Mawi” timi cu saduthahnak men a si. Cu mi cu thihhnu ih thlarau thuhla zirh sualnak hngetkhohternak ih bawmtu ropi zet ah a cang. Bible lenglam zirhnak in Khrihfa pawl ol te ih a thunun theinak thuhla ziangso kan zir thei? Tuisan Khrihfa khalah milem bia thuzirhnak ih thununnak ihsin ziangvekin so kan veng him aw thei ding?`