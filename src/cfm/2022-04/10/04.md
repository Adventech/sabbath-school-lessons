---
title:  Thenfainak Hmun ah Mithianghlimpawl
date:   29/11/2022
---

RCM pawl cun mi thi pawl cu hell thlen phu an si lo, paradise ah an feh theinak dingah an sual thainfainak hmun ah an thianfai awk theh in cuih hmun ihsin paradise ah an so tiah an ti. Cuih thianfainak hmun ih an temtuarnak cu anmah duhdawttu ih thlacam saknak le sualman tlaksaknak in a demter. 

RCM ih kawhhran zirh awknak in thianfainak hmun (purgatory) thuhla cu ruh lang rori in a sim: “Pathian ngilneihnak le zawnruahnak in thianfainak famkim a ngah lo mi a thi mi pawl cu mithi hmuahhmuah in a kumkhaw rundamnak dingah hnangamnak an ngah. Lungawinak van hmun an thlen theinak dingah thianhlimnak an ngah theinak dingah thianfai mi an si.” Catechism of the Catholic Church, (New York: Doubleday, 1995) p. 291. A thi mi pawl ih an temtuarnak cu an ai awh ih thiltha tuahsaktu le thlacamsaktu an mah duhdawtu pawl thawngin nep deuh in an tuar. “Mithi pawl hrangih thiltha tuahsaknak le sualthlahnak leinak, pawl cu Kawhhran khal ih tlipmawi mi a si.” Catechism of the Catholic Church, p. 291. 

`Thusimtu 9:10, Ezekiel 18:20-22, le Hebru 9:27, siar aw. Thianfainak hmun (purgatory) thurin cu himi Bible cang pawl in ziangvekin so a do kalh?`

Purgatory timi thianfainak hmun ruahdan hi milem bia pawl ih zumnak a si ih mei hell sung ih a kang rero mi mithi pawl hrangah thlacamnak tuah dan thawn an zom aw. Himi zumdan hi Bible thu zirh mi zumtu hrang ahcun pom thei ding mi a si lo. (1) Mithi pawl cu thlan sungah khawphawk lo in an cawl (Thusimtu 9:10), (2) mithianghlim ih covo cu a dang misual hnenah tawm theih a si lo (Ezekiel 18:20-22), (3) Kan aiawh simsaktu cu Jesu lawng a si (1 Timote 2:5), (4) Thihnak a hun sangtu ding cu thuthennak a si ding, sual sirnak dingah remcannak voihnih ngah thei a si lo (Hebru 9:27). 

Bible kalh ih thianfainak hmun purgatory thurin hi Pathian ziaza thangsiatnakah nasa zetin kaihhnoihnak a nei. A ngaingai ti ahcun “Setan in van ih kan Pa Pathian sinak a soisel. Thlarau thithei lo sinak khal amah ih suahpit mi a zumnak a si. . . . Kumkhaw mei hell mit lo ih a kang reronak thu hi Setan in a suah pi. Cule thianfainak hmun purgatory khal a phuahcop. Pathian ziaza soisel ih zirhnak a si ih ngaihthiamnak tel lo lehrulh hmang Pathian a si tiah ruah sual theinak a si.” Ellen G. White, Municript 51 (December 10,), 1890. Mithi pawl cu Khrih ratnak hngakin an itthat, himi thuhla hi mi pakhat tuarnak sung ihsin a luat theinak dingah purgatory thianfainak hmun tawlrelnak a si tiah an ti. 

`Thianfainak hmun asilo le kumkhaw hremhmun vekih a palh mi thurin ih a thupitnak thuhla ziangso in zirh? Kan zumnak hi ziangruangah a thupi zet?`