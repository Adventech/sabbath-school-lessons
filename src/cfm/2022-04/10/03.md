---
title:  Mei Lipi Hell
date:   28/11/2022
---

Nauhak pawl hrangih cabu fate tuah mi “The Sight of Hell” “Hell ram hmuhnak” timi hmin a khen (Dublin: James Duffy, [1874], p. 24,). Mirang miphun RCM siangbawi John Furniss in (1809-1865), ah kumkhaw hremhmun timi cu, lei le van hnak ih tum thir hlumpi thawn a bang. Cuih thirhlum tumpi cu kum million zakhat ah voikhat vate in a thla in a vun dai theu vek a si. Cangantu in hell ih a kang rei dan cu kumkhua in kumkhua a kang ih vate in thirhlumpi cu a thla in a vun dai ih a cem har vek a si tiah a ti.

Riahsiatza ngaingai a si mi cu tuisan zumtu protestant tampi pawl in hloral pawl hrang ih hremnak cu khami phun in an zum.

`Malakhi 4:1, le Juda 7, siar aw. Himi cangpawl hi “kumkhaw meipi” ih um dan, asilole Jesui a sim mi “hloral fa pawl cu kumkhaw meipi” sungah (Mathai 18:8), asilole “a mit dah lo meipi” (Mark 9:43, NKJV) timi pawlih pom dan theithiam deuh dingah ziangvekin so in bawm?`

Kumkhua timi tong kam cu (Hebru in ‘olam; ti a si. Grik in aion, aionios ti a si), hi pawl in sullam dang cio an nei, ih a thuhla hun sangtu parah a hngat aw. Thuthimnak ah Pathian thawn hman tikah (Danpeksalnak 33:27, ah kumkhua timi a hmang), a sim duh mi cu kumkhua sinak a neih mi a sim. Milai sinak thawn pehaw ih hman tikah (Suahlannak 21:6, “a tlaitluan, camcin, ringring, tiah hman a si), himi cafang pawlin nunnak ritek le bikhiah a neih mi kha a langter. Mei ih sinak langter tikah (Mathai 18:8; Mathai 25:41, ah “everlasting” “kumkhua” timi a hmang), a langter duh mi cu mei in a kangmi thil pakhat a tlumtheh hlan lo a kang mi a sim duh. Himi “kumkhaw meipi” timi ih a sullam cu misual in theihnak a neih mi a cemral tiangih a kang thehnak le cumi cu sutsal le thulh sal a theih lo mi a zung le a zar tiangih kangral thehnak kha a sim duh (Malakhi 4:1; NKJV). 

Misual pawl kumkhaw hremnak peknak thuhla zumnak hi a poimawh ngaingai. Misual cu kumkhua ih dantat a si ahcun, thiltha lo cu reh ko ih hnawtfai theih a si lo tinak a si ding. Milai hmuahhmuah ih nunnak cu Pathian hnen ihsin a ra mi a si (Danpeksalnak 32:39; Saam 36:9), Amah in “misual thihnakah lungwinak ka nei lo” tiah a ti (Ezekiel 33:11, NKJV). Misual cu cem thei lo mi hremnak sungah nung cing in um ringring a siang kem? A hrangah anmah a cemnet thlenter hi a awm sawn si lo sawm? Misual cu “an nun ziaza vekih” hrem an si ahcun (Thuphuan 20:12, NKJV), san a tawi mi milai cu ziangruangah a cemnet a thlenter lo thei ding? 

“Kumkhaw meipi” timi thu Bible pumhlum ih a langter dan ahcun kum thawngkhat a cem hnu ih um ding mi a si “mei lipi” ti ding mi a si. (Zirlai 13, nak ah kan hmu leh ding). Hell mei cu hlan ah le atu-ah le hmailam can ah kumkhua ih mit lo in a kang rero ding timi Bible kalh zawng a si. 

`Siattonnak hell le kumkhaw hremhmun in Pathian duhdawtnak thutak thuhla ziangso in sim?`