---
title:  Meilipi Hell
date:   26/11/2022
---

### Tuzarhsiarding
Marka 9:42-48; Malakhi 4:1; Juda 7; 1 Timote 2:5; Tirhthlah 2:29, 34, 35; 1 Johan 5:3-12.

> <p>Bible Cangken</p>
> “Thil ziangkim hniksak uhla, a tha mi cu fekten kai uh.” (1 Thesalon 5:21, NKJV).

Itali miphun hla thu bezai ngantu Dante Alighieri in (1265-1321) a cangan mi hminthang “The Divine Comedy” ti mi ah thihhnu ih thlarau nunram suangtuahnak zalam tluan thuhla a ngan. Thlarau cu leilung sung ih mei hell ah a feh, asilo le thlarau cu amahten a thianfai awk ih van kai tlakah a hung um, asilo le Pathian umnak paradise ah a feh tiah a ngan.

Hla thu bezai, phuahcop, men a si ko nan, Dantes ih hla thu pawl cu Khrihfa thurin tiang nasa zetin a thunun thei, RCM thurin ah a thunun hleice. Thlarau thi thei lo ruahnak sirhsan a si ih thlarau cu hell ah asilo le thianfainak hmun hremnak fate (purgatory), asilo le kawhhran hramthoknak paradise ah a feh tiah a ti. Nunphung le thilhlun uarnak dodaltu kawhhran tampi pawl khal in thitheilo thlarau an zum ih, thih hnu ah paradise asilo le hell ah thlarau a feh tiah an ti. A ngaingai ti ahcun minung thlarau cu a thi thei lo ahcun a taksa ruangpi a thih hnu ah hmunkhat khat, ka khatkhat ah a feh ding. A tawinak in, milai sinak din hmun theihsualnak cu tihnung zet mi a sual mi thu zirhawknak ah a hruai.

Tu zarh sungah cun Bible thurin a si lo mi hrekkhat kan cingfel ding. Cule thih hnu ah ziang a cang timi Bible ih thlir dan khal kan zoh ding.