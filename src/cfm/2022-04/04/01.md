---
title:  Thlunghlun Ih Ruahsannak
date:  15/10/2022
---

### Tuzarhsiarding
Job 19:25-27; 1 Timote 6:16; Saam 49; Saam 71; Isaiah 26:14, 19; Daniel 12.

> <p>Bible cangken</p>
> “Zumnak in Abraham cun hniksak a si tikah Isak a hlan. Thutiampawl cotu cun a fapa neihsun cu a rak hlan, . . . . Pathian in anih cu thihnak ihsin hman a kaitho thei tiin, a ruat; A fapa cu hmuhsaknak ah thihnak ihsin a hmu sal.” “By faith Abraham, when put to the test, offer up Isaac. He who have received the promise was ready to offer up his only son. . . . . He considered the fact that God is able even to raise some one from the deas- andfiguratively speaking, he did receive him back.”  (Hebru 11:17, 19, NRSV).

Thlunghlun sirhsan mi cu Grik zumnak thlarau thitheilo sinak thuhla ah a si lo. A netnak ah thihnak ihsin thawhsalnak Bible thuzirhnak parah a si.

Nunnak ngahsal theinak dingah milai taksa cu dam reilo in phunkhatkhat ih thihnak le ciamralnak a tong maw si? Mi pakhat cu a thi ih kum thawngtel rei zomi a si nan ziangtin so a danglam zet mi a sinak le mi zia hmuhsal theihnak a um?

Himi thusuhnak in nunnak ih thuthup le thuthuk thei thei dingah in hruai. Pathian ngilneihnak le lainatnak nitin kan ngah ih nun lungawi in kan khawsa. Pathian in nunnak hram a thoknak theih mi kan nei lo nan Pathian ih thupeknak thawngin nunnak nei lo mi sungah nunnak a pek tiah cu kan thei (Semtirnak 1; Saam 33:6, 9). A Hmaisaabik ah Pathian in um lo ihsin nunnak a umter ih, ziangruangah in tuah thar theisal timi le kan hramthok Eden ih kan sinak ah in ret kirsal thei timi ah rinhlelhnak kan nei?

Tu zarhsungah Thlunghlun san ihsin netnak ni ah thawhsalnak a um ding timi pomdan a phuan mi pawl kan zoh ding. A hleice in Job, le Saam cangan mi hrekkhat, le profet Isaiah le Daniel Pawl ih a phuan mi ihsin a si ding.