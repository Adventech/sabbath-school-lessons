---
title:  Ruahbetding
date:  21/10/2022
---

Thil hmuahhmuah hi atom komkhawm mi an si theh tiah santhar mifim pawl in an zirh. Thil fate ngaingai mi (quarks) le thil malzet mi (leptons) kha thil tumpi hmuhthei thil a dik ciah ih a um theinak a si. Asicun mit hmuh thei leilung thil ih a muril cu thil fate zet le mal zet ihsin a ding suak a si ahcun Pathian in a sersiam ti men silo in Pathian cu sersiamtu le kilhimtu khal a si thei lo. Thilnung kan sinak a can a thlen tikah himi leilung ih thil fate le malte in kan hrangah in remruat sak ding tinak a si maw? Thawhsalnak cu hnihsuak sainak ih tuahtu Bertrand Russel cu Pathian a um lo timi zumtu a si ih milai sa ei hmangpawl in an taksa cem theh ih an ei zo mi cu zo in so ziangtin a thawhter sal ding? Thil fatezet (quarks) le mal zet (lepton) cu Bawipa in olten a kai hnget ih thiltum hmuhthei ih um thei dingah thuhla a theihnak hmuntin ihsin Amaita a neih mi kan sinak ah thilfate (quarks) le malte (lepton) ihsin in din suak theisal lo ding maw? Amai hrangah kan tohram a poimawh lo Pathian in tuah thei thluh. Thu ngaiten thilfate thar (new quarks) le malte (lepton) cu thu a pe ding ih hmuhthei thilah a umter sal ding. Lei le van sersiamtu Pathian in in sersiam sal thei. Khami kha thihnak ihsin thawhsal ni ih a tuahsak ding ah thu a tiam.

“Thawhsalnak hmaisa ah nunnak petu in a ko suak ding ih nunnak a pe ding. Nehnak ni le can ah netabik mumek a tum ding ih ralkap burpi cu kumkhaw nehnak ngah in an tho ding. A sunglawi mi lungman khung mithianghlipawl cu hmun himah kilkhawi an si. Cuihpawl cu Pathian in an hmin sal in a ko suak hai ding. Thihnak ihsin thawhtersal pawl cun Pathian sinak an tawmpi ih Runtu Bawi humham ih thom mi an si.” Ellen G. White Comments, The SDA Bible aCommentary, vol. 4, p. 1143.

**Reltlangding**

`Arsi burpi umnak glaxy tampi a um. Arsi pawl cun amah heltu leilungpawl an nei ih cuihpawl cun an mai lamzin ciar ihsin an heel rero. Kan leilungpi khal in amai fehnak lamzin ihsin ni a hel rero. Milai thluak ih ruahban lo mi Pathian ih thiltitheinak ruat hnik. Himi arsi pwl cu a sersiam men lo ih hrelh loten a kilhim thluh. Cuihtlun ah an hmin a thei fai theh (Saam 147:4). Asinan himi thilmak pawl simfiangnak a tuah lo. Pathian in mithi pawl a thoter thei. Pathian in amaksak mi a huham ziangvekin so a langter? Cuih thil cu a tak in a um ngaingai maw? Thihnak ihsin thawhsalter theitu zoso a um?`

`Hebru 11, in rinumtu pawl a tarlang. Khuahlanlai zumtu pacangtha pawl cun kawh ansinak ihsin beisei mi tampi an nei. Jesu thawhsal hlan Thlunghlun minung rinumpawl ih thuhla ngannak Hebru 11, in ruahsannak thu theithiam fahran dingah ziangvekin so in sim?`