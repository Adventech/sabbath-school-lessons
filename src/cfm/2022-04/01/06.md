---
title:  Zumlonak a Darhzai
date:  29/09/2022
---

`Thuphuan 12, siar aw. Van ih doawknak cu leitlun a thlennak thuhla ziangso in sim?`

Lucifer ih tluknak cu remawklonak satliah a si lo. Thuphuan 12, ih sim dan ahcun Lucifer le a vancungmi pawl le Jesu Khrih le a vancungmi pawl karlak ah nasa zetih doawknak vanah a um tiah a ti. Lucifer cu, rulhreng tumpi, khuahlan rulpi, khawsia, Setan, le “Kan unau pawl hektu tiah kawh mi a si (Thuphuan 12:9, 10). Khrih cu Maikal tiah kawh a si ih “Pathian bangtuk” tinak a si.

Theihthiam ding ih rak hman thawi mi ah “Maikal timi cu archangel vanacungmi hotu lubik” timi hrambun ih kawh a si (Juda 9). Mi hrekkhat cun Amah cu van mi a si men tiah an zum ih hrilhfiahnak an tuah. Daniel cabu kan zoh a si le langnak poimawh tinah Khrih cu a vawrtawp thuneitu tiah a ti ih A lalram cu zo kut ih tham lo in a ril mi lungto lalram kumkhua ih a hmun mi a si (Daniel 2:34, 45). Amah cu minung Fapa ti khal ih kawh mi (Daniel 7:13), ralkap burpi hotu siangpahrang pawlih Siangpahrang (Daniel 8:11, 25). Maikal cu Siangpahrang Bawibik ti khalin a ti (Daniel 12:1). Curuangah Bawipai Vancung mi timi cu Bawi Khrih Amah rori a si (Suahlannak 3:1-6; Tirhthlah 7:30-33). Maikal timi cu Pathian Mi pakhat a si ih Khrih tinak a si ko.

Thuphuan 12, in doawknak a um rero mi cu a tlangpi in a langter, (1) Lucifer cun vancungmi hmunthum then hmunkhat a hoha mi thawn vanah doawknak an thok (2) Jesu Khrih ih thuthencatnak vawrtawp a tuahnak in cross ah a tawpkhawk nehnak a thlenpi. (3) Can netnak ih Pathian mithianghlim pawl khal do sunzom rero a si.

Ellen G. White in himi doawknak ih hramthoknak a langter mi cu “Pathian in Lucifer parah reipi  ngilneihnak nei in a tuar. A Lungawi lonak cu hmaisabik dodalnak a suahpitnakah le van mi thianghlim pawl hmaiah thuphan a sim thok tikah sinak sang a neih mi cu hmakhatte ah a tumsuk lo. Can reipi vanah kilkhawi that in a um. Sualsirnak nei in le pumpek ih ap awknak tuah dingah a sualnak le mawhnak cu ngaihthiamnak tu le tu pek rero mi a si.” Ellen G. White, The Gdreat Controversy, pp. 495, 496.

Van khawlipi sungah ziangtlukih rei an rak doawk ti kan thei lo. Doawknak le a can cu ziangtlukin rei hmansehla an buainak ah Setan le a van mi pawl cu “ral an sung ih vanah umnak hmun an nei nawn lonak kha a thupibik mi a si (Thuphuan 12:8, NRSV, Luka 10:18). Cule a poinak cu khai thubuai kha himi leilung pi ah a thleng.

`Himi leilung piahlam ihsin doawknak a rakthleng ngaingai timi ziangvekin so kan hmu thei. Himi doawknak ah kan ralpa neh ding ahcun ruahsannak kan neih mi umsun ziangso a si?`