---
title:  Ruahbetding
date:  30/09/2022
---

“Satan le a van mi pawl hrangah cun tlenawk theinak ruahsan ding a um lo. Annih cu van sunlawinak hmutu le tep ngah zotu, tihnung maksak a si mi Pathian ih cungnunnak hmutu a ropitnak thlazar hnuai ih beutu cun Amah cu an dodal. Pathian an tihzah ih an upat theinak dingah Pathian ih ropitnak le thiltitheinak huham tharhlam an hnen ih langter ding a um nawn lo. Pathian ih sunlawi ropitnak thlazar hnuai ihsin Amah cu an dodal ahcun an dinhmun ah a thasawn mi le duhnung sawn mi finfiahnak pek ding an hrangah a um nawn lo. Rinhmainak le iksiknak thinlung thawn dodalnak parah anmah hliahkhuh thei dingah huham le thiltitheinak a um nawn lo. Van rorelnak hmun ih cawisan an sinak covo an ngah mi thawn kaih aw in an sualnak ruangih dantatnak an tuar ding. Ellen G. White, Confrontation, p. 21.

“Setan ih dodalnak le bumnak ruangah milai cun zinpeng zawh in a tluse ding timi cu Pa Pathian le Jesu Khrih in a tir ihsin an rak thei zo. Pathian in sual cu umseh tiah thu a pe lo. Asinan thil a um hlan ihsin thil um ding mi a rak hmu cia. Curuangah Pathian in a zangfahnak cu a tul can te ih hman dingah a tuah. Khami hrangah Pathian in A Fapa neihsun cu thukham aa-mah-khan ah a pek, ruangah Pathian in leitlun a duhdawtnak cu a ropi ngaingai, “Cule zo khal Fapa a zumtu cu siathloralnak a tong lo ding ih, kumkhaw nunnak a nei ding.” Johan 3:16. “ Ellen G. White, Thei Desire of Ages, p. 23.

**Reltlangding**

`Zirlai zirnak ah kan leilungpi ih a um mi sual le thilthalo hramthoknak ah Pathian cun thu netnak a nei maw nei lo timi thusuhnak thawn kan buai theu. Khami thuhla ih a phi ziangtlukin so kan hawl?`

`Sualnak thuhla ih thusuhnak hmuahhmuah thei thei dingah cross hi ziangtlukin so a kaih? Sual tobul theithiam dingah cross le cross ih thilthleng cu ziangah so a thupibik?`

`Cuihtlun ah kan leilungpi ah sualnak a karh vivo ih cuih sualnak ih hnuhma cu kan tuar rero, Setan cun dodalnak a tuah mi ih thaman a khun zia cu a thei fel theh. Cusile ziangruangah Pathian dodalnak cu a sunzom rero?`

`Mathai 5:43-48, sungah Khrih in Milai hmuahhmuah hrangah hleihnei lo ih Pathian duhdawtnak cu pakhat le pakhat par ih tuah dingah zohthim dingah in sim. Na innsang le na kawhhran sungah himi duhdawtnak ziangvekin s na langter?`

`Peter cun a huk rero mi Kiosa vekih Setan cun zoso ka bum ding timi hawl in a tawivak rero tiah ralrinnak in pek (1 Peter 5:8, NKJV). Efesa 6:10-20 khal siar aw. Setan ih bumnak ziangtin so kan neh thei ding (Efesa 6:11)?`