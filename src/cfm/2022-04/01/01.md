---
title:  A Famkim Mi Lei Le Van Ah Dodalnak
date:  24/09/2022
---

### Tuzarhsiarding
1 Johan 4:8, 16; 1 Johan 4:7-16; Ezekiel 28: 12-19; Isaiah 14:12-15; Thuphuan 12.

> <p>Bible cangken</p>
> “Ziangtinso van ihsin na tlak, maw deirel arsi, vartian fapa! Ziangtinso lei ah sahthlak ih na um, nang miphun pawl cak lo tertu!” (Isaiah 14:12, NASB)

Sual ih tobul cu mifim pawlin a phunphun in simfiang an tum. Mi tampi pawl cun tlaitluan in thiltha lo a um tiah an ti, thatnak cu thiltha lo do kalhnak lawng a si tiah an ti. Mi dangpawl cun leilung pi hi thafamkim ih sersiam mi a si nan ziangtin saw thilthalo cu a suah tiah an ti. Thuthimnak ah hlanlai Grik thuanthu zingzoinak ahcun Zeus pathian in Pandora timi nunau hnenah on lo ding mi thingkuang fate a pek ih a sung ih um mi hmuh hiar tuknak ah tacik khen mi thingkuang cu a ong sual ih sual timi cu leitlun hmun tinah a darh thluh tiah an ti. (Himi thuanthu phuahcop khal in sual ih hramthoknak a sim fiang lo ih thingkuang sung ih thuh mi a si men thei tiah an ti).

Khami kalh in Bible ih zirh mi cu in duhdawtu kan Pathian cun huham le thil titheinak zate neitu (1 sansiarnak 29:10, 11) mi famkim a si tiah (Mathai 5:48) in a ti. A sersiam mi hmuahhmuah khal an famkim theh (Danpeksalnak 32:4). Khami ah kan leilungpi sersiamnak khal a tel.

Asinan khami thu in a sannak a dang a suahpi sal. Sual ih tluknak a um hlan ihsin sual cu a rak um zo ih, “rul” in a lang, amah cu Eve bumtu a si (Semtirnak 3:1-5). Curuangah khami can thok ihsin kan nu le kan pa zangfak za ih rak suasamnak hrampi theithiam ding ahcun tluknak a um hlan thuhla kan zoh kirsal a tul.