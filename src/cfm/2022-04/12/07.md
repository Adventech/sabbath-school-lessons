---
title:  Ruahbetding
date:   16/12/2022
---

“Doawknak ropi cu a theh zik. Tokeh siatsuahnak thilthleng pawl cu lei parah siseh tipi parah siseh, theih rero a si. Hi pawl hi ziangkim cemnetnak a nai zo timi phuangtu an si. Ral do buainak thuhla phuan a si rero. Kan hmai ah mangbang za thilmak zetzet a um rero mi hmuh tikah thinlung ralrinnak thiam lo Khrihfa pakhat tal a um kem? Bawipa cu a ra ih Pathian ih in pan reronak ke thawm kan thei.”  Ellen G. White, Maranatha, p. 220.

“Ni tinten zumnak nun nei in kan khawsa ding.  Harsatnak can hrangah thin buai le donhar in um hlah, khami kha kan rak theih rero zo mi a si. Khami hniksaknak can ah ka ding suak thei lo ding ti ah ruat rero hlah. A tui na can a tha thei bikin hmang aw. Ziangahtile tui ni lawng hi na hrangah can a um. Thaizing cu na ta a si lo. Tui ni ah nehnak ngah ding in na nun na thunun thei. Tui sun ah thlacam nun nei ding na si. Tui sun ah zumnak ih doawknak tha do aw. Pathian in tui sun ah thlawsuah i pek ti zum aw. Cule thim ral lian le zum lonak cu na neh thei ding. Na kiangkap minung pawl hrangah thlawsuah phurtu si dingah tuisun ah na Bawipa in a lo tul.” Ellen G. White, Signs of the Times, October 20, 1887. 

“Bawipa cu a ra cing ding, thlangam ten amah tong dingah kan timtuah a tul. Kan kiangkap minung pawl hnenah tleunak petu si dingah kan thazang hmuahhmuah hmang ding in kan tum ding. Riahsia le ninghang ding kan si lo, hlim zet le lungawi in kan um ding, kan mit ah Jesu cuang ringring seh . . . . Tiar aw in a ratnak kan hngak ding. Amah kan hmuh tikah ziangtluk ih ropi so a si ding. Cule a rundam fa pakhat lawm zia kan thiam ding. Kan hngah can a rei ruangah kan zumnak a derthawng ding a si lo. Kan Siangpahrang cu a mawinak famkim thawn kan hmuh thei ahcun kumkhua ih cemthei lo thlawsuahnak kan ngah ding. Kan hmai ih kan inn ngai in ka tah a suak. An kumkhaw inn lamah a rundam fa la ding ah huham le ropitnak thawn Khrih a ratnak ding can cu kan naih sinsin.” Ellen G. White, Heaven, pp. 165, 166. 

**Reltlangding**:

`Minung ih ruangpum ah taksa le thlarau cu then theih mi a si lo, sakhaw ngaihsak mi kan si ti aw si in kan bulpak ih thinlung put le nun ziaza a poimawhnak ziangtin so kan thei thiam ding?`

`Harhtharnak dik le remthatnak dik cun Pathian a thupi bik an ti, lei le van hi minung hrang ih tuah mi a si ti zumtu cun milai nun ziaza le thinlung put a thupit dah lo. Farasi le siahkhawngtu tahthimnak in (Luka 18:9-14), himi fehpi dan ziangvekin so a sim fiang?`

`Tlawngkai nili ni netabik thusuhnak netabik ih a phi kha zirlai zir can ah reltlang uh. Na tiar aw zo ahcun rinsan aw tuknak ih na um lonak ziangtin so na thei aw thei ding?`