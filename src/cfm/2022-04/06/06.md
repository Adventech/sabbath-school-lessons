---
title:  Cross ih TicanThe Meaning of the Cross
date:  03/11/2022
---

`1 Korin 1:18-24, siar aw. Paul in cross thuhla ziangso a sim? Leitlun fimnak thawn ziangvekin so tahthimnak a tuah? Tuisan cu “len le hminthannak in a luah khat theh, leitlun lennak le sum saw lennak lawng a si ih, khami ah Pathian le kumkhaw nunnak a tel lo. Leitlun fimnak ih a luahkhatnak hmunah ziangruangah cross thucah a poimawh?`

Khrih ih cross cu rundamnak thuanthu ah a thupi bik. “Ngaihsak hlawh lo mi kumkhaw nunnak cu calvary cross ih duhdawtnak in a langter. Cuih hmunah a cem thei lo Khrih duhdawtnak le duhhamnak ih a khat mi Setan cu hmaisan in an tong aw.” Stephen N. Haskell, The Cross and Its Shadow (South Lancaster, MA: Bible Trianing School, 1914), p. v.

Milai tlennak man pe dingah Khrih in tangdor in a hlan awknak Jesui sinak cu Setan in a dawtuk ih a thin a na zet. Khrih cu thih dan kel in a thi lo ih, milai hmuahhmuah ih tuar ding mi a tuar. Cumi cu thih hnihnak tiang in a tuar. Curuangah amah a cohlangtu hmuahhmuah thih hnihnak tong lo in an luat ding.

Cross ih a sullam thawn pehpar in a thupi zet mi lang dan tampi a um timi kan hngilh lo ding (1) Cross cu sual dodal in Pathian dingfelnak langternak sangbik a si (Rom 3:21-26). (2) Cross cu misual hrangah Pathian duhdawtnak sangbik langtertu a si (Rom 5:8). (3) Cross cu sual thuneihnak thiatbal theitu huham hrampi a si (4) Cross lawng hi kumkhaw nunnak kan beisei theinak umsun a si (Filipi 3:9-11; Johan 3:14-16; 1 Johan 5:11, 12). (5) A ralai ding mi van le lei doawknak thu buai ah cross hi tuar theinak thazang kan neih sun a si (Thuphuan 7:13-17, Thuphuan 22:3).

Leitlun fimnak in cross ih thutak poimawh hawl hmuh thei a si lo. An kalh awk dan cu Cross thuthangtha simnak hi leitlun fimnak hrangah aatthlak a si. Sersiamtu a um timi thutak felfai khal an ngaihsak lo (Rom 1:18-20).

Aatthlak timi hi Grik tong in a ra ih miring cafang ah cun mi aa hman tlak lo timi thawn an bang aw. Cross thu tlangau pitnak hi leitlun fimnak hrangah cun mi aa hman tlak lo, tinak a si. Leitlun fimnak cun in run damnak dingah Jesu cu kan aiawh in cross ah a thihnak kha an thei lo.

`Leitlun fimnak cun a sunglawi mi tampi in pek thei hman sehla kan rundamnak bahlah dingah ziangahso hmun pek kan siang lo ding?`