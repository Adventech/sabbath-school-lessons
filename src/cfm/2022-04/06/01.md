---
title:  Kan Hrang A Thi
date:  29/10/2022
---

### Tuzarhsiarding
Thuphuan 13:8; Mathai 17:22, 23; Marka 9:30-32; Johan 19:1-30; Rom 6:23; 1 Korin 1:18-24.

Bible cangkem: “Mosi in ram thing ah rul a tar bang in, Minung Fapa khal tar a si ding. Cutin zokhal amah a zumtu cu siathloral lo in kumkhaw nunnak a neihnak ding ah a si (Johan 3:14, 15, NKJV).

Siah le thihnak hrial a theih lo kan ti theu nan a dik theh lo. Siah an hrial thei ko, asinan thihnak hrial theitu an um lo. A thihnak can a pelh ter theitu an um lo a tuan le a tlai in an tong. Ziangtik can khalah thihnak a thleng, mi sual le mi thianghlim an thi veve ih hmaisa an sinak ah an kir cio. Thawhsal ruahsannak cu kan hrangah kan ziangkim a si. Paul in himi ruahsannak um lo sehla “Khrih sung ih a thi mi pawl khal, an hloral lanta tinak a si ding” (1 korin 15:18, NKJV). “Khrih sung ih itthat” timi cu midang in sim sehla Pathian umnak van thuhla ah danglam zetin an sim ding.

Kan zumnak muril cu Khrih thawhsalnak a si. A thawhsalnak zarah aa-mah-khannak kan ngah. Tihnak ihsin Khrih a thawhsal hlan ah a thih hmaisa a tul. Curuangah a thihnak thlirlawknak ah Gethsemane ih thinlung kekkuainak karlak ihsin thla a cam ih, “atu ah thinlung buai in ka um, ziangso ka sim ding? Kapa himi can ihsin i humhim aw? Asinan himi tumtah hrangah himi hmun ka rathleng” tiah a ti (Johan 12:27, NKJV). Cuih tumtah cu thi dingah a si.

Tu zarhsungah Khrih thihnak le kumkhaw nunak thutiam ih ti can ziangso a si ti kan thlur bing ding.