---
title:  Kan Hrang A Thi
date:  02/11/2022
---

`Johan 3:14-18, le Rom 6:23, siar aw. Khrih thihnak zarah in tuahsak theh mi ziangso in zirh?`

Jordan tivapi ah Jesu cu tipil dingah a feh, Tipil petu Johan in (leitlun sual phurhlotu Pathian Tuufa khi zoh u” tiah a phuang (Johan 1:29, NKJV). Thlunghlun raithawinak hmuahhmuah ih hman mi tuufa ih khihhmuh mi ngaingai cu Pathian Tuufa a si ti a nem hnget.

Anmah ih um sual cu tilva raithawinak thisen in a tlengfai thei lo (Hebru 10:4). Jesui tuah ding mi cross ih raithawinak ih thathnemnak sirhsan in thil um dan zoh ih sual ngaihthiamnak tuahsak mi lawng a si. “Kan sual pawl kan phuang a si le kan sual in ngaidam ding le kan dingfel lonak hmuahhmuah in kholhfai sak dingah a rinum in a dik” a si (1 Johan 1:9, NKJV).

`Johan 3:16-17, siar aw. Na tuah mi cu mawhpuhnak a suak thei ti na thei ngaingai tikah himi Bible cang ihsin ziangtluk ih nasa in so ruahsannak in neih ter?`

Himi hmuahhmuah ih tican ruat aw, Lei le van sersiamtu Jesu (Johan 1:1-3), bulpak kan sualnak ruangah raithawinak ih a hlan awtu in kan tuar ding mi sual dantatnak ihsin in luatter. Himi hi thuthangtha ih thutiam sunglawi a si.

Jesu in “Pathian in leitlun a duhdawt tuk ruangah, a Fapa neihsun a pe” kan hrang thi dingah tiah a sim (Johan 3:16, NRSV). Jesu in kan aiawh ah ding in amai lungtho ten a nun a thapnak cu kan hngilh thei lo (Hebru 9:14). Luther in cross thu a phuan mi cu “Bawi Khrih ih in duhdawtnak thinlung cu mei kang vekin a kang ih Pa Pathian hmaiah remawknak dingah raithawinak nung le thianghlim ah a taksa le a thisen cu a hlan. Thinlug vansannak au aw thawn a nun a hlan (Hebru 5:7). Luther’s Works, vol. 13 (St. Louis, Mo: Concordia Publishing House,1956), p. 319. Khrih cu mi hmuahhmuah hrang ah voi khat a thi (Hebru 10:10), kumkhaw daih in voikhat raithwinak ah a pe aw (Hebru 10:12). Curuangah raithawinak a tuah mi ih thiltitheinak huham cu ziangtik khalah a cem lo ih a lak in a um lo.

Vun bet hrih ahcun: “Mi pakhat in a zangfahnak a pom ahcun amah cu Jesu Khrih in a rudam ding, a nun ih retheihnak le ningzah mualphonak tuar ih a thihnak in misual cu a tlen zo” Ellen G. White, The Ministry of Healing, p. 135.

`Johan 3:16, siar sal aw. Leitlun timi ah nangmai hmin sal aw la siar aw. Sual tuah cingcing ding ih tukforhnak na ton can ah hivekih thutiam maksak tuah dingah ziangvekin so na zir thei ding?`