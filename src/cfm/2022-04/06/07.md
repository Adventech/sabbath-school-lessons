---
title:  Ruahbetding
date:  04/11/2022
---

“Kan rundamnak cu van mi hmuahhmuah in an helhkam zet ti ka hmu. Cumi cu ngaihsak lo in kan um ding maw? A poi lopi kan ti kem, rundamnak le hloralnak in thlen theitu cu a poimawh lo kan ti kem? Kan hrang raithawinak in tuahsak mi cu a tenau em mai kan ti ding maw? Mi hrekkhat cun an ti ko ding. Annih cu in pek mi zangfahnak cu man nei lo ah an cangter ih an parah Pathian mithmai a sia. Pathian thlarau in a vei kumkhua lo ding. Riahsia cing in a tanta ding. Pathian in milai rundamnak cu a tuah thei mi hmuahhmuah in a tuah theh hnu ah Jesui thihnak ih pek mi zangfahnak cu an nun ah an namnulnak a lang ahcun, an hmabak cu thihnak a si, cuih an rundamnak man cu khung zetin an rul leh ding. Cuih thihnak cu tuksum za in a rapthlak ding, ziangahtile cross ih anmah tlennak le rundamnak man Khrih ih tuarnak hmuahhmuah an tuar ding. Kumkhaw nunnak le an run inn nuam an tlansan an thei aw ding. Thlarau rundamnak ding ih raithawinak tuah mi cu kanmah tlennak man siarzat a langtertu a si. Cuti cing in a hlo mi thlarau sunglawi cu kukhua in a hlo lanta ding” Ellen G. White, Testimonies for the Church, vol. 1, p. 124.

**Reltlangding**

`“Caw cang le me pa thisen in sual a kholhfai thei lo” (NIV). Thlunghlun san minug pawl ziangvekin so rundam an si?`

`2 Korin 5:18-21, siar aw. khrih cu leitlun mi hmuahhmuah ih sualnak hrangah a thi a si ahcun ziangruangah rundam lo an um thei? Rundam ngahnak le hloralnak ah ziangruangah bulpak duhhrilnak a poimawh?`

`Pathian hrang ih aatthlak a si mi leilung fimnak ih in zirh mi ziangpawl so a si? Ka ih sim ban lo mi leitlun mawinak le riruang zingmi cu tokeh thil a si men timi pom dan teh ziangtin so a si ding? Van le lei hi zianghman lo ihsin a hung suak timi ziangtin so a si ding? A dang thuthimnak na ruat suak thei mi a um maw?`

`Tlawngkai nili ni zirlai ih thusuhnak netabik kha ruat aw. Cross timi ziangso a si? Cuih hmunah ziangso a thleng? Tuahtuannak ih rundam ngahnak pom dan cu nasazet ih palhnak a sinak ziangso in sim?`