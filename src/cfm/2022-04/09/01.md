---
title:  A Kalhaw Mi Thupawl
date:   19/11/2022
---

### Tuzarhsiarding
Luka 16:19-31; Luka 23:43; Johan 20:17; Filipi 1:21-24; 1 Peter 3:13-20; Thuphuan 6:9-11.

> <p>Bible Cangken</p>
> “Cathianghlim nan hawl; ziangahtile cumi in kumkhaw nunnak nei ah nan ruat aw, cu pawl cu ka thu simtu an si.” (Johan 5:39, NKJV)

Peter in fimkhurnak in sim mi cu “nanmah ih um beiseinak ih a tican a lo suttu pohpoh cu nunnemnak le tihzahnak thawn let ding in tiarcia in um uh.”  tiah a ti (1 Peter 3:15, NKJV).  Paul in a betsal ih, “Kam suak thu cu phuang aw, a tikcu ah siseh a tikcu loah siseh, tiar aw ringring aw. Thinsaunak hmuahhmuah le zirhnak hmuahhmuah thawn an mawh zia theihter aw, kawk awla, thape aw.” (2 Timote 4:2, 3, NKJV). Himi thuhla ah kan zumnak thawn a kaih ding mi Bible cang ol te te kan zoh a tul. Asinan kan zumnak thawn a danglamnak pawl zirnak khalin kan hmang. 

Kan tuah tikah Jesu tuah dan kan thlun ding “Khrih in thutak pakhat lawng hmang in beng dai dingah a tuah dah lo. . .  Hngal le puar in a um fawn lo, khir khiap zetin a tul lo mi a sim dahlo, hliam ol zet mi thlarau pawl a natter dah lo. Milai tontaihnak a mawhthluk dah lo.” Ellen G. White, The Desire of Ages, p. 353. 

Tuzarh ahcun thlarau thithei lo sinak mi dang pawl in sawimawinak ih an hman mi thuhla theih hiar um zet pawl kan zir ding. Himi in kan bulpak zumnak a khohkhah zia a langter. A poimawh zet mi zirhnak thusuttu pawl cu zawnruahnak thawn sawn in kan bawm ding. 