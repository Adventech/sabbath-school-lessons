---
title:  Biaktheng Hnuai ih Thlaraupawl
date:   24/11/2022
---

`Thuphuan 6:9-11, siar aw. Martar ih a thi mi thlarau pawl in biaktheng hnuai ah ziangvekin so an tap?`

Tacik pa ngatnak phoih a si tikah a lang dah kel lo mi hmuh a si. Martar ih thah mi thlarau pawl cu tahthimnak in “biaktheng hnuai” ah phuba rulhsak dingah Pathian hnenah an tap rero. Hrilhfiahtu hrekkhat pawl cun tacik pa sarihnak hnuai ih rimhmui khangthawinak biaktheng (Thuphuan 8:1-6) hoi zawng in himi biaktheng thuhla hi an sim. Asinan zihmui silo in thisen sawn a langter. Thuphuan 6:9-11, sungah biakthengih mei ur khangthawinak cu a hleng ih langternak in a hmuh ter. Cuih hmun ah raithawinak thisen an thlet (Puithiam 4:18, 30, 34). Cuih raithawinak thisen cu biaktheng kimvel ah an theh ih, curuangah martar pawl thisen cu Pathian biaktheng ah an thlet tiah a sim tikah Pathian thusuak mi ah le Jesui theihternak thu par ih thih tiang an rinumnak khihhmuhnak in a sim (Thuphuan 6:9, Thuphuan 12:17; Thuphuan 14:12). 

Biaktheng hnuai ih thlarau pawl khal tahthimnak a si. Khami kha a ngaingai ih lak ahcun martar pawl cu van ah nuam in an khawsa lo ding. ziangah tile phuhlam dingah an tap rero. Rudamnak laksawng van ah an lawmpi ding a si tikah an mil aw thei lo. Na nunnak ah lehrulh ih phuba lak duhnak hi a retheih thlak tuk. Nangmai thihnak thuhla ah teh? 

Johan in himi hi van ih thil um ngaingai mi a si lo timi kan cin ding a thupi. Rang rang, rang sen, rangdum, le rang raam, totu pawl ah ralthuam keng an um lo. Naam hmapu thisen suak mi tuufa vekin Jesu a lang ve lo. Sahrang pali pawl kha thlanei thilnung hmuhsaknak ngaingai a si lo timi hminsin aw. . . . . Cuvekin van ih biaktheng hnuai ah thlarau pawl an um ngaingai lo. A zaten khihhmuhnak lawngte an si thluh.” The SDA Bible Commentary, vol. 7, p. 778. 

Adentist a si lo mi cangantu Goerge E. Ladd, in a ngan mi cu (Adventist pawl ih ca ngan mi vek rori a si) “Atui dinhmun ah (Thuphuan 6:9-11), ih biaktheng cu raithawinak thisen thletnak raithawinak thisen a kai mi biaktheng a si nak a fiang ko. Johan in biaktheng hnuai ih martar pawl ih thlarau pawl cu mithi pawl ih um dan maw/ a karlak ih rak tla zep mi um dan thawn khal an seng aw lo. An Pathian hmin ruangah an thihnak fiangte ih a langter mi men a si.” A Commentary on the Revelation of John (Grand Rapids, MI: Eerdmans, 1972). P. 103. 

`Dan lo ih thah tuar mi pawl in dan vekih rorel sak dingah an tahnak a si lo, a can a thleng hrih sawm? A netnak ah thleidan awknak leitlun a si hmanah rinsan pum hlum ih zumnak kan neih ziangruangah a tul? Himi mangbang za thutiam ihsin hnangamnak ziangso na ngah thei?`