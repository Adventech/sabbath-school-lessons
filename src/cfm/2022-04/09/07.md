---
title:  Ruahbetding
date:   25/11/2022
---

“Milian pa le Lazaras tahthimnak ah milai in tui a nunnak ah a kumkhaw hmun ding duhhrilnak a tuah tiah a langter. Zohhliah ih hliakhlai can ah Pathian in mi hmuahhmuah hnenah zangfahnak a pe. Asinan minung cun a covo remcannak cu mai nunnuamnak tuah in dung an tun, ih kumkhaw nunnak ihsin an then aw. A hnu ah remcannak cotha dang pek a si nawn lo. Anmai duhhrilnak in Pathian le anmah karlak a hlat ter.” Ellen G. White, Christ Object Lessons, p. 260.

“Khrihfa hmaisa pawl cu ramthing le fing le tlang kip ah an vak vai. Rilrawng ih thi dingah a dai zet le a thim zet mi thawnginn sungah an khum ih, an hrem. An hrang ih thih a tuartu Khrih ruangah tuar tlakih ruat kan si an ti, lungawi ih umnak hi an retheinak le an harsat zonzaihnak ihsin an luatnak lamzin umsun a si. An umdan zohthimtlak sunglawi pawl cu a um dah lo mi harsat can a paltlang tu ding Pathian minung pawl hrangah hnemnak le thatho tertu a si.” Ellen G. White, Testimonies for the Church, vol. 5, p. 213. 

**Reltlangding**:

`Bible thlirdan hmuahhmuah ih milai sinak hmuhdan in tu zarh sung ih Bible cang hrekkhat kan zir mi pawl theithiam dingah ziangvekin so in bawm thei?`

`Khrihfa martar pawl ih biak rem aw theih lo sakhuanak le thlemtluk ih thunun ol zet mi san thar sakhuanak ih an danglamnak zoh fiang aw. Phun dang ih sim ahcun thihnak cu zianghrangah so a tha? Ziangkhal sehla thlir dan pakhat cu, thutak timi hmuahhmuah cu laicin awknak/ nunphung men a si ti si sehla, anmah lak ihsin pakhat khat hrangah ziangruangah so a thi? Cuveten zumnak pialsualnak ruangah thih duh ih a um pawl hnen ihsin ziangso kan zir thei ding?`

`Milian pa le Lazaras tahthimnak thuanthu ruat rero aw. Jesu cu thihnak ihsin a thawhsal tikah amah cu mitampi in an zum. Asinan mitampi pawl in khami thilthleng an hmu ko nan an zum lo. Thutak pom dingah milai thinlung ruh zia ziangso in zirh? Khavek lungruhnak ihsin humhim aw thei dingah ziangso kan tuah ding?`

`Jesu in mithi pawl thawhsal can thuhla a sim ih “thiltha tuahtu pawl cu nunnak ah an thosal ding, thil tha lo tuahtu pawl cu thiamlo coter dingah an thosal ding (Johan 5:29, NKJV). Khami thilthleng pahnih kha voi khat ih thithleng vek a bang nan kum thawngkhat kar hlat aw an si. Paul in Filipi 1:23, sung ih a sim mi theithiam dingah himi in ziangvekin so in bawm?`