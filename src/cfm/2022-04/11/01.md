---
title:  Cannetnak ih Bumnak
date:   03/12/2022
---

### Tuzarhzirding
Mathai 7:21-27; Johan 11:40-44; 1 Peter 3:18, 1 Samuel 28:3-25; Efesa 6:10-18. 

> <p>Bible Cangken</p>
> “Mangbang ding a um lo, ziangahtile Setan amah rori hman tleu vancung mi vekah a tuah aw. Curuangah a siahhlawh pawl khal dingfelnak hnatuantu pawl vekih an tuah awk tikah, thilmak a si lo, an netnak cu an hnatuan mi vekin a si ding.” (2 Korin 11:14, 15, NRSV)

Kan lennak sanman leilungpi hi Pathian maksak ih thil er titnak bel pi ah a cang ding. Palhnak le bumnak ih thuthup maksak ih lemcannak pawl cu sakhuanak le thilmak lemcannak pawl ah buainak a um lo mi Holly wood ihsin in bawm thei ding. Hlan lai ih thuphan cu “nan thi hrimhrim lo ding” timi a si (Semtirnak 3:4, NASB). A luan zomi kum hra bi sungah mi ih tambik an siar mi cabu le an zoh tambik mi lemcannak mi ih an ngainat zet mi videogame pawl khal lungthawhnak a pek. Setan ih a mak zet mi bumnak a suahternak hmun ah bumnak le leemsiahnak kan tonnak cu pheh ding a tha lo ih a hrekkhat pawl cu tikpan fimnak hrekkhat ih thuhla tawpkhawk ah thuh mi a si thei. 

Amak bik mi bumnak pakhat cu “thihdang” ih ton theu mi “near death experiences” (NDEs) timi a si ih, a thi mi pawl cun thih hnu nunnak thuanthu thawn an hungnung leh theu. Himi thilthleng pawl hi mitampi pawl in thlarau thi thei lo hrilhfiahnak ah an hmang theu. 

Tu zarh sungah kan ruah tlang ding mi cu can netnak ih bumnak, thlarau thawn lawngih Pathian pawlnak, thidang tonnun, thi kir (mithi pakhat ih a thlarau cu nunau dang pumsungah lut ih hrin salnak), mithi thlarau thawn be aw in thilthleng ding mi thusuhnak (thi tlawng), le thlahtu pupa pawl ih sakhaw thlunnak, le a dangdang pawl khal a si. Himi hi tihnung ngaingai mi thil a si ih kan fimkhur ngaingai a tul, in thunun theinak kanmahten kan langfiangter thei lo.