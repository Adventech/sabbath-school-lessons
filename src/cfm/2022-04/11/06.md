---
title:  Lemcannakpawl le Adang Langdanpawl
date:   08/12/2022
---

Pol le tin zohnak pawl cu kawse lemcannak a si. A thi mi kan sung khat, rualpi, le mi pakhat khat vekin lem a cang thei theu. A thi mi ih tong vekin an tong ih an taksa ruangpum vekin a lang aw. Hi hmuahhmuah hi Pathian thusuak Bible ah khoh zetih a um lotu hnenah Setan in bumnak ah a hmang. Ellen G. White, in ralrin peknak cu “Bumtu thlarau cun tirhthlah pawl vekin lem an cang, leitlun an um lai ih Thiangthlarau thawkkhum ngan mi kalh in an tuah.” The Great Controversy, p. 557. Cuihtlunah “Bumnak maksak Setan in lemcannak vawrtawp a tuah mi cu Khrih vekin a tuah awk ding” The Great Controversy, p. 624. 

`2 Korin 11:14, 15, le Efesa 6:10-18, siar aw. Khawse bumnak donak ah ziangso kan himnak?`

Tirhthlah Paul in ralrin in pek micu “kan buan mi hi tisa le thisen a si lo, uktu pawl, thuneitu pawl, tuisan van le lei ih thim thuneihnak le van hmun pawl ih thlarau sualralpawl an si sawn.” (Efesa 6:12, NRSV). Bumnak lak ih him thei dingah cun “Pathian ralthuam famkim” (Efesa 6:13, NKJV), thawn kan thuam aw lawngah kan him thei ding. Pathian ralthuam famkim cu Efesa 6:13-18, sungah a ngan. 

Setan ih lemcan bumnak a lang dan cu lau ding ih tuahnak a si. Asinan Pathian hnenah le Pathian thusuak Bible ah ding hngettu cu a hruai peng thei lo ding. Thurin lang dan ah milai thi thei lo sinak cu Bible thurin a si tiah zumtu pawl cun mithi thlarau thawn tong aw ih biak awnak hmuahhmuah cu Stan suahpit mi a si. Cuih thil cu huham nei zet Pathian ih zangfahnak ruangah kan hnong thei. An lang awk dan cu felfai zetin le hmualnei zetih fiang in um khal sehla, mithi cu thlan sungah an itthat timi thuzirhnak ih kan ding hnget cun a poi lo. 

Kan duhdawt mi cu a thi ih, amah thawn a bang awtuk timi kha na thinlung mitthlam in suai aw. Cule amah cu na duhdawt ringring. Cun kan lo ngaituk hai tiah an lo ti. Cule a nuam sawnnak hmun ah kan um zo ti ah an ti ih theihnak an nei ringring. Bible ih mithi thuhla zirh mi ah phum aw pum hlum lotu hrangah himi bumnak sungah tlak a va ol em. Cuihtlun ah an thinlung in zum an rak duh mi khal a si. 

`“Pathian ih ralthuam famkim” thawn thuam aw uh timi ziangso a sullam? Nitin ten can netnak ih bumnak cu kan tong rero ih kan nunram kiltin ah ziangvekin so an cangvai?`