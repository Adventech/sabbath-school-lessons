---
title:  Thidang Tonnunpawl
date:   05/12/2022
---

Thlarau thi thei lo zumnak cingfel dingah san thar thu el awk tam bik mi cu “thidang tonnunpawl” a si. A cabu sungah Tui nun hnu ih nunnak (life after life): Hliakhlai Thuthennak ih A Danglam Hleicenak cu Taksa Thihnak in Luatnak, tiah a cabu sungah a um. (Atlanta GA: Mocking Bird, 1975), Raymond A. Moody, Jr., “thihnak tong” ih a nungsal zakhat lenglo minung pawl cu kum nga sung an hliakhlainak ih an hmuhton mi a si. Hi pawl in an nun sal hlan ah duhdawtnak, a nuam zet mi tleunak kan hmu an ti cio. Khami kha mithi pawl ih thlarau nun salnak theih hair um zet mi thilthleng ah an hminsin. Kum reipi a liam ih, khami thu tlangzarhnak dingah khavek cabu tampi an suah, (Zirlai 2, nak ah a um). 

`1 Siangpahrang 17:22-24, 2 Siangpahrang 4:34-37, Marka 5:41-43, Luka 7:14-17, Johan 11:40-44, sung ih thawhsalnak thilthleng pawl siar aw. A thosal pawl in mithi an si laiah theihnak an neihnak thu voi ziat so an sim? Himi a phi ziangruangah so a thupi?`

Santhar calai ih a lang mi thidang tonnun pawl cu sii zunglam hminsin dan ahcun mithi tiah an hminsin mi a si. Asinan an thi ngaingai lo, Lazaras zohthim ahcun anih cu nili lai a thi ih, a ruang tla a siat rero zo (Johan 11:39). Bible san ih thihnak ihsin a tho sal a nungsal mi Lazaras le mi dang pawl khal in paradis, purgatory thianfaiternak, le hell thuhla an sim lo. A ngaingai ti ahcun himi thu ah el buai ding a um lo, mithi in zianghman a thei lo tiah Bible thuzirh mi thawn a remawk.

Asinan tuisan ih an sim theu mi “thidang” ih umnak hi ziangvek so a si? Bible ih zirh mi mi thi in zianghman a thei lo timi kan pom ahcun (Job 3:11-13; Saam 115:17; Saam 146:4; Thusimtu 9: 10), kanmah ah a cang thei mi thil pahnih a um: a luantuk ih thinlung ruahnak fehsual maw setan sinak khawzing thiltitheinak ih bumnak ton mi a si thei (2 Korin 11:14). Setan bumnak simfiannak cu a hleice in a thi zomi an sungkhat pawl thawn an be aw thei! Asinan a pahnih kom ih thithleng khal a si thei. 

Himi bumnak hi kiltin a thleng ih mi tampi a thunun thei. Pathian thu ih in zirh mi kha khoh zet le fimkhur ten kan kaih a tul rori. Kanmah khal mi dang khal ka ding thei kan ti awk hmanah Bible thuzirhnak kalh in kan um thei. 

`NDEs (Near Death Experiens) thidang cu fimnak a thanso hlanah le tusan khalah a thleng theu ih mi thinlung a la thei zet. Khawvel fimnak ih an cingfel thei hman ah fimkhur kan tulnak thu himi thuhla in ziangpawl so in zirh?`