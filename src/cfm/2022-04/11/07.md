---
title:  Ruahbetding
date:   09/12/2022
---

Mithi pawl thawn pehzom aw theinak dingah fon (phon) thawn kawhnak, fon cakuatnak le video in mi tampi thawn be aw tlang theinak pawl an tuah rero zo tiah ngam zet in an sim. Mithi pawl cu (post material persons) sanu khua mi tiah an ti a si. Khami kha website ih a sim dan ahcun milai cu a thi ih a hlo men, “kumkhua ih thlengdanglam awnak” ah an lan. Asinan “theihthiamnak an neih mi, an sinak, le hlan ih an taksa pian hmang poimawh pawl cu an nei ringring tiah an ti.”  Soulphone mipi pawl ih an sim dan ahcun a thupi zet mi thansonak, sawng thum a um tiah an ti. Taksa nei mi cu taksa neilo pawl thawn an be pop aw theinak dingah a si. 

Sawngkhatnak cu = sanu khaw mi ih sungkhat, rualpi, pawl thawn cakuat in siseh thuhla tawi kuat aw theinak dingah, hmuntin kiltin ih thiamnak nei pawl cu an thiamthei zet. Sawng hnihnak cu = “na duhdawt mi a nungdam pawl thawn nan biak aw theinak dingah a si.” Sawng thumnak cu = “hmun dangdang ih um pawl in a aw an thei ih an hmel an hmuh theinak dingah a si.”

Mithi pawl ih an sim mi pehzom awnak cu a um rori ih thinphan a um ngaingai. “Thuthimnak ah” hi mi hmun ah “sanu khua a fehzo mi fapa/ fanu hnenah raltha zetin nu le pa pawl ih thusuh mi cu: ‘na sentet lai ah uite Snoopy kha na nei maw? Na kum hra birthday lawmnak ah zalsan namte (cemte) kan lo pe maw? tiah an ti. Thinlung varpawhnak ralrin peknak rori a si: “Thlarau cun a thi mi a rualpi vekin an lang aw theu, an dam lai ih an tuah mi le an toihvahnak pawl sim can an nei” Ellen G. White, Patriarchs and Prophets, p. 684.

**Reltlangding**:

`Khrihfa tampi pawl cu nunphung in pom tlak tiah an timi pohpoh hmang in media pawl ih an tlangzarh mi hmuahhmuah cu an lak thluh. Media thuhla ah Bible lam ih dan hrampi khui mi so in hruaitu bik a si. A hleice in a dik lo bumnak a si ti kan theih rori mi media pawl ih tlangzarhnak an tuah mi ah Bible dan hrampi khui mi in so in hruai? (Saam 101:1-8; Thufim 4:23; Filipi 4:8).`

`Bumnak ih thununnak tong lo ding in, ton hrih lo mi can netnak ih Setan bumnak hrial thei dingah midang pawl ziangvekin so kan bawm thei ding?`

`Khrihfa tampi pawl cun mithi pawl ih thlarau a nung ko timi Bible khihhmuh ding mi cu thlan sung ihsin kaih thawh mi “Samuel” ih thuanthu an hmu. Khami thuhla thawn peh aw in Bible thusim mi kan zingzoi a tul. Thurin pakhat tuah dingah Bible cang pakhat asilo le thuanthu pakhat lawng sirhsannakah himi thuanthu in ziang so in zirh?`