---
title:  Thlarau Thuphuan rinsannak
date:   04/12/2022
---

Kan leilung pi hi thlarau thuphuan rinsannak tilet in a cimpil thluh. Thlarau thuphuansuah timi hi a hnok zet, ih pomdan ropi zet a phum thup. Pathian sinak thawn bulpak ih pawlkomnak, thlarau zel aatnak, thlarau cencilhnak tivek a phunphun in sakhuanak tongkam hman a si. Kawhhran tampi pawl in khavek um dan kha khawmnak hmun ah an hmang. Thil cang mi pian hmang, a danglam zet mi pakhat ih tonteh nun in Pathian Ca Ngan mi ih thuneihnak a luahlan thei ringring. Thuhla tampi ah Bible thurin cangvaihnak tampi a hloter. Khrihfa cu amai tonnun in tuar theinak an nei ringring.  Mai thinlung puaksuak sakhuanak cu ziangvek bumnak hmanah himnak a um lo ih, a hleice in can netnak ih bumnak ah a him lo sinsin. 

`Mathai 7:21-27, siar aw. Lungpi par le vunnel par ah kanmai hrang thlarau inn saknak ah Jesu thusim mi in ziangvek sullam so a nei?`

Hlanlai Khrihfa pawl in an zumnak thuhla ah Bible pomdan khohzet ih pomnak cu san man lo a nin um sakhuanak tiah an ti. Himi fehpidan in Khrih thu zirhnak cu Khrih dodaltu in a phuahcop thu thawn a rak thleng. Thuthimnak ah Jesui ruangah Bible thuanthu hrekkhat pawl le a dang pawl cu a dik thei nawn lo. Bible ih ngan mi vekin khavek thil ziangtik hman ah a um ter dah lo ding tiah a ti. Bible hrilhfiahnak ah anmai ton mi thil le an ruahnak tah in thunetnak an tuah. Asilo le fel zet le fiangte ih Bible thuzirh mi, Pathian thu thlunnak ding thu hla cu lang hngan in an el rori. Cumi cu Jesu in lungpi par ih inn sak tiah uar zet ih a rak sim mi pawl a si. 

Jesu an rak zumnak a rei zo, curuangah mi in kan thurin kan zum cun a poi lo pi an ti mi cu tuksum za ih thil poi a si. Jesu zumtu minung tampi pawl cu Rom miphun thuhliakhlaitu pawl in thah dingah thuthen catnak an tuah. Anmah pawl cu Khrih an zum ih a hmin in “khawsia dawihlotu pawl” an si (Mathai 7:22, NKJV). “Setan ih hlawhtling bik bumnak cu minung zumnak san a tlai lo ti mi a si. Duhdawtnak ih ngah mi thutak cu thlarau thenfainak a pek ti a thei. Curuangah thuthangtha a dang zumnak deu le thuzirhnak diklo phuahcop thuanthu pawl cu cat lo in a hawl rero.” Ellen G. White, The Great Controversy, p. 520. 

`Pathian thu dokalh in thil tuah dingah milai thinlung duhnak lam a awn theumi ziangvekin so kan do?`