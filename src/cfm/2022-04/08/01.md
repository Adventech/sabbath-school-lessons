---
title:  Thlungthar ih Ruahsannak
date:   12/11/2022
---

### Tuzarhsiarding
1 Korin 15:12-19; Johan 14:1-3; Johan 6:26-51; 1 Thesalon 4:13-18; 1 Korin 15:51-55. 

> <p>Bible Cangken</p>
> “Cun hihi theihternak a si, Pathian in kumkhaw nunnak in pe ih, cuih nunnak cu Fapa ah a um. Fapa a neitu cun nunnak an nei; Pathian ih Fapa nei lotu cun nunnak an nei lo.” (1 Johan 5:11, 12, NKJV). 

Thlungthar cangantu hmuahhmuah ah Luka siar lo cu Judah mi phun an si theh, asinan Grik tong an hmang thluh. Grik milem bia cu an si lo. 

Khrih hrangah le tirhthlah pawl hrangah Khrihfa ruahsannak hi thil thar a si lo. Hlan lai ihsin pupa pawl le profet pawl in an thanlen pit mi le phuan mi a si. Thuthimnak ah Abraham in ka ni a hmu ngah ih a lung a awi (Johan 8:56). Juda ih a ngan mi ahcun Enok in Jesui ratsalnak thu a rak sim sung (Juda 14, 15). Hebru in zumnak mi raltha pawl in vanlam laksawng an ruahsan mi cu kan ngah hlan ah an ngah lo ding (Hebru 11:39, 40). A thi hmaisa van ah Bawipa thawn an thlarau a um zo a si ahcun hi tawk ih thusim mi hi sullam a nei lo ding.

Khrih a neitu lawng in kumkhaw nunnak a nei ding timi hi a uar zet (1 Johan 5:11, 12). Himi ah Johan in thlarau thitheilo sinak zumnak thu a sim lo. Khrih thawn pehzom awknak ih rundamnak tel lo in kumkhaw nunnak ngah a theih lo. Thlungthar ruahsannak cu khrih hrambun ruahsannak a si ih, cuih ruahsannak lawng in tui thithei sinak ihsin ni khat ni ah thithei lo sinakah a thleng ding.