---
title:  Kumkhaw Tonawknak
date:   17/11/2022
---

`1 Korin 15:51-55, siar aw. Paul in “thuthup” (1 Korin 15:51), ziangso a hrilhfiah?`

Himi “thuthup” (1 Korin 15:51), cu thuthangtha sim hminthang pawl in khawhhran sung ih a thuptei lawrnak a si ih sunlawinak thawn Khrih a ratsal hlan kum 7, ah a thleng ding tiah an ti. Himi a thupte ih lawrnak ah rinum Khrihfa pawl cu mitthep kar ah vanah lak an si ding ih, a tangmi pawlin ziang an cang so tiah an mang a bang ding. Mi hrekkhat cun an mawtaw tomi a mawngtu a um lo an thei ding, ziangahtile mawtaw mawngtu cu van ah lawr in a um. Kha pawl ih an hni puan lawng a um an ti. Behind series ih volume 16, nak cu an khawng tam bik ih cumi cu zirhnak sual cawisannak ih bawmtu ah a cang. 

Thianglawrnak le Jesu ratsalnak karlak ih an danglamnak a lem ih tuah mi pawl cu Bible in a pom pi lo. Paul in “thuthup” a ti mi cu thil danglam zet a si lo, mithianghlim nungdam pawl cu nung cing in ti danglam an si dingih khrih a ratsalnak ah mithi thosal pawl hnen ah an tel ve ding timi a si. Himi hi thianglawr kan ti mi a si. A thupte ih lawrnak a um lo ding, ziangahtile a nung mi hmuahhmuah ih hmuh rori in Jesu cu a ra ding, (Thuphuan 1:7). Jesui ratsalnk mumek a tum can ih thosal pawl le nungcing ih thlengdanglam mi pawl cu hmun khatah an lang tlang ding (1 Korin 15:51, 52). 

Khrih ih ratsalnak in amak zet mi le a tha bik mi tonawknak a suahpi. Mithianghlim nugdam pawl cu mitthep karah thlengdanglam an si ding (1 Korin 15:52). Pathian ih au aw a thang tikah, sunlawinak sinter an si ding ih, cutikah thithei losinak ih tuahthar an si ding. Cule a thosal mithianghlim pawl thawn Bawipa tong dingah vanah lak so an si ding. “Vancungmi pawl a thlah ding ih lei kil li ih ta le van hram khatlam deng ihsin khatlam deng tiangih a um mi a hril mi pawl kha a fin khawm ding” (Mathai 24:31, NKJV). 

“Naute pawl cu van mi pawl in a pom dingih an nui tang hlum sungah a pek ding. Thihnak ruangih reipi then aw mi rualpi tha pawl an tong aw ding, an then aw nawn lo ding, cule lungawinak zaihla thawn Pathian ih khawlipi cu an pan tlang ding” Ellen G. White, The reat Countoversy, p. 645. 

`Himi hi theihthei lo mi nitin kan ton nun thawn a bang aw lo mi thutiam danglam zet a si. Van le lei ih a kauhnak thuhla, zum harsa zet mi nunnak khawvel ih thuthup pawl ruat aw. Sersiam mi in Pathian ih huham maksak cu anmah ten an phuang. Hi hmuahhmuah in Jesui ratsalnak ih a nung mile a thi mi pawl thi theilo sinak ih thlengdanglam theinak Pathian huham thuhla ziangso in zirh?`