---
title:  Ruahbetding
date:   18/11/2022
---

“Rom miphun cangantu Stephen Cave, in “khrihfa pawl ih zumnak cu ni khat ni ah thlan sung ihsin taksa ruangpi rori in thosal dingah ruahsannak an nei. Khami ruahsannak cu an hnihsan ih an thei tawk in kham an tumnak ih cangvaihnak hmuahhmuah cun Khrihfa zumnak theih fengnak ah a cang. Kum 177, CE ah Gual khua ih hremnak an phuansuah mi ah, martar pawl cu thah hmaisa an si ih, an ruang pawl cu toih ding in ni 6, sung phum lo ih ret a si. Cule mei in an ur kang ih an vutcam cu Rhone tivapi sungah an hlon, an tho ngaingai maw va zoh hnik uh si, tiah Rom pawl ih an sim mi kan thei” Stephen Cave, Immortality: The Quest to Live Forever and How It Drives Civilization (New York: crown Publishers, 2012, pp. 104,105. 

Bible ih thutiam thawhsalnak thuhla ah hmuh thei ih an cingfel thei lo mi hi a mak zet. Thihnak ihsin Jesu a kai thotu huham hi kan hrang khalah a tuah thei ve ih kan ruangpum sinak thawn zianghman a seng aw lo. Cuihtlunah khami huham kha lei le van sersiamnak le kilkhawitu huham a si. Amah cu nungdam pawl thitheilo ih nun thleng danglamnak le thawhsalnak a um tertu a si. 

“Jesu in a itthat pawl cu Pathian in amai zawngah a hruai ding” (1 Thesalon 4:14), tiah Paul in a ngan. Mi tampi pawl in himi thuhla hi mithi pawl cu van ihsin Khrih thawn hruai an siding tiah hrilfiahnak an tuah. Paul ih a sim duh mi cu Khrih cu thihnak ihsin a thosal ih, mithianghlim pawl cu Pathian in an thlan sung ihsin a ko suak ding, cule amah rual ah amah thawn van ah lak so in an um ding. Ava sunglawi em cuih hnemnak cu! Ruahsannak sunglawi! Thesalon khrihfa pawl hrang lawngah a si lo ih, hmun tin ih Khrihfa pawl hrang khalah a si ve” Ellen G. White, The Acts of the Apostles, p. 259. 

**Reltlangding**:

`Mi pakhat in “Thihnak in a lo thianfai theh. . . . a zung a zar zuahlo ih thian fai dingah le nung ca tinkim nunnak pakhat san nei lo ih siatsuahnak a um nawn lo ding tiah a ti.” A sim mi a dik. Cuti a si ahcun khavekih san nei lo dokalh dingah ruahsannak ziangso kan nei?`

`Famkim nun ih thanlen tulnak (filipi 3:12-16) cu Khrih ratsalnak thuhla ah sual kop lo le toih theilo sinak ngah thei dingah ziangvekin so kan mil aw ter thei ding (1 Korin 15:50-55)?`

`A thup te ih lawrnak thurin pomtu cu an zirhnak a palh zia hmufiang theidingah ziangvekin so kan baawm theiding?`

`Korin 15:12-19, siar sal aw. Mithi thlarau pawl cu Jesu thawn vanah an um zo timi le cumi kalh in a thi mi pawl cu an itthat timi thuzirhnak ah himi Bible in ziangso in sim? Zumtu mithi pawl cu Jesu thawn van ah an um ngaingai ahcun himi Bible cangpawl hi ziang thuhla so a si ding?`