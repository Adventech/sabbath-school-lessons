---
title:  “Mithi cun ZiangHman An Thei Lo”
date:  12/10/2022
---

`Job 3:11-13; Saam 115:17; Saam 146:4; le Thusimtu 9:5, 10, siar aw. Minung a thih tikih um dan ziangso kan zir thei?`

Bible hrilhfiahtupawl in (Job 3:11-13; Saam 115:17; Saam 146:4; Thusimtu 9:5, 10) ih thu hi bezai vekih hman mi tongkam a si. Milai thihnak dinhmun cingfelnak dingah thu felfai a si thei lo tiah an ti. Bezai timi cu a ngantupawl in tiduh san tampi nei ih ngan mi a si ruangah theihsual a ol. Asinan bezai le himi thu pehtlaih awknak a um lo. Cafang an hman mi cu a fiang ih a felfai zet.  Cule Thlunghlun sung ih himi thuhla pom dam zirhnak hmuahhmuah thawn khal an rem aw theh.

Job 3, sungah tarpa in harsatnak le natnak a tuar mi hmuahhmuah ah a suah ni cu poi a tinak a langter.  (Dinhmun rapthlak zetah thleng lohlitu cun pianglo lawlaw hman duhcio a si lo sawm?). Job in a suahthlak ni ah rak thi ta sehla, daaiten ka it that ding tiah a ti (Job 3:11, 13).

Saan 115, cun mithi pawl a rehnak hmun ah an um tiah “mithi pawl in Bawipa an thangthat lo” (Saam 115:17, NKJV) tiah a ti. Himi ah zumtu mifel Pathian lawmhlawh a thi mi pawl in van ah Pathian an thangthat ih an biak timi cu thil cang thei lo rori a si.

Saam 146, ih theihthiamnak thinlung khaw ruahnak thuhla ah “a thaw a cem ih leilungah a kirsal; cuih ni ah a ruahnak le a khawkhannak pawl an hloral” (Saam 146:4, NASB) tiah a ti. Thih tikih thil thleng Bible in felfai zetin a tarlang.

Thusimtu 9, sungah “mi thi in zianghman a thei lo” tiah a vun bet. Thlan sungah “hnatuannak, khawruahnak, theihnak le fimnak siseh a um nawn lo” (Thusimtu 9:5, 10, NKJV). Himi in mithi cun theihnak zianghman a nei lo tiah Bible thu zirh mi a nem hnget.

Thih tikah theihnak zianghman a um nawn lo tiah Bible ih zirhmi cu Khrihfa pawl beidon tertu a si lo. (1) A alh rero kumkhaw hell mei a um lo, a lang te colhlawknak hmun (purgatory) timi rundamnak ngah lo pawl hngahawknak hmun khal a um lo. (2) Khrih zum ih a thi hmuahhmuah in a ropi hngin mi laksawng pek ding mi hngahnak hmun a si. “Zumtui hrang ahcun thih timi cu phan ding a um lo. . . . . Khrihfa hrangah thih timi cu ih thahnak a si, thim lakah can karlak a langte daitei umnak men a si. Nunnak timi cu Khrih thawn Pathian hnenah thuh mi a si. Kan nunnak Khrih a lang tikah nannih khal amai zawngah ropi in nan lang ding, Johan 8:51, 52; Kolosa 3:4.” Ellen G. White, The Desire of Ages, p. 787.

`Khrih zum ih thih timi thuhla ruat aw. An thih cun an mit an meng nawn lo, an hrangah kum thawng siar ih rei le zan khat khal a bang aw. Khami hnu ah an theih ding mi cu Jesui rat salnak a si. A nungmi hnak in a thi mi pawl in cotha an ngah sawn timi ih a duh san ziangso a si?`