---
title:  Ruahbetding
date:  14/10/2022
---

Anesthesia (thiltheihtheilonak si) hmannak ih zai-awknak hmun ah na um dah maw. Mithi vek an si ih na thasia tuk men thei. Khami sii ritnak a reh tikah na thluak khawruahnak cu amah kelten thiltheihnak a nei sal. Thluak ih khawruahnak, theihtheinak le ziangkim in a colhsan theh mi thihnak thu ruat aw ziangbang teoso a si. An mit an sing ih thihnak an tong. A thi mi cun a nung mi cu a ruat lamlam lo ding. Khami hnu ahcun an Bawipa Jesui ratsalnak le kum thawngkhat a cem hnu ih Jerusalem thar thawn a ratnak an thei ding (Thuphuan 20:7-15). Khami can thawhsalnak cu zumtu le zumlotu khal in copcilh ih tho vekin an thei aw ding.  Kan nih nungdampawl cun an thih hnu can a varei ve tiah kan ti ding. A nungmi pawl in a varei ve, kan timi cu mithipawl cun hmakhatte thilthleng vekah an thei ding.

“Hnukcah sinin thlarau van ah a thleng hngal timi a dik ahcun, a nung mi pawl in nun rero hnakin thih kan hril sawn ding. Hnukcah sinin catuan ram lungawi kimnak hmun vanah a so timi thu a zumtu pawl cu na thih ni cu tui ni a si ti sehla, thinbang le lung rethei, beidong in an um ding.” Ellen G. White, The Great Controversy, p. 539.

“Bible in zumtupawl le zumlotu pawl cu an hnukcah sin in a ngah ding laksawng, sualnak thaman an ngah lohli tiah a sim mi hmuh ding a um lo. Pupapawl le profetpawl khal in kaa in an sim mi hnangampi dingah khal a um lo. Jesu Khrih le tirhthlah pawl khal in himi thuhla ah beukhat te khal an sim lo. Bible ih in zirhmi felfai zet cu hnukcah sinin van ah a so lo tiah a ti ih thawhsalnak ni hngak in an it-that tiah an sim.” -pp. 549, 550.

**Reltlangding**

`Minung kan sinak zaten then aw lo ih a um lawngah ziangkim theihtheinak kan nei timi Bible thupom in mithi um dan theithiam dingah ziangvekin so in bawm?`

`Kan thlarau cu a thi thei lo timi zumnak in leilungpi a luahkhat. Khami thu cu a buai zet mi thu tampi sungtel a si. Cusile kan thucah mithi um dan thuhla ziangahso a poimawh? Khami thu pom duh lo ih eltu Khrihfa lakah kan tong ko ding ziangruangah zirhnak mak sak a si thei?`

`Mithi umdan kan theihthiamnak in thlarau tawivak kan mit ih kan hmuh mi ihsin ziangvekin so in venghim thei? Mithi thlarau ka hmu rori titu le mithi thlarau thawn kan be aw thei titu cu ziangruangah kan hnong kumkhua thei ding?`