---
title:  Pupapawl thawn Ihthah tlang
date:  13/10/2022
---

`Semtirnak 25:8; 2 Samuel 7:12; 1 Siangpahrang 2:10; le 1 Siangpahrang 22:40, siar aw. Thihnak thuhla theihkauhnak a lo pekbet mi ziangso a um?`

Thlunghlun in thihnak le mithi vuinak pomdan a Dangdang in a feh pi. Pom dan pakhat cu a mi pawl hnenah a fin aw timi a si. “Abraham cu tarkun, putar, kumkim a si tikah, a thaw netabik a suah ih a thi. Cule a mipawl hnenah a fin aw.” (Semtirnak 25:8, NKJV). Aroan le Mosi khal a mi pawl hnenah fin an si (Danpeksalnak 32:50) tiah a ti.

`Siangpahrang tha siseh a sia khal siseh an pupa pawl hnenah a cawl timi in thihnak ih thuhla in zirh mi ziangso a um? (2 Siangpahrang 24:6; 2 Sansiarnak 32:33).`

Thihnak a langter mi a dang cu pupapawl hnenah a cawl timi a si. Siangpahrang David ih thihnak thuhla Bible ih a sim mi a si ih “David cu a pupapawl hnenah a cawl ih David ih khawpi ah phum a si.” (1 Siangpahrang 2:10, NKJV). Siangpahrang tha siseh a thalo mi siseh Hebru siangpahrangpawl thihnak thuhla ah tongkam hman dan a bang awk theh.

Pupapawl thawn an it tlang timi phunthum in kan langter ding: (1) Kan tuan bangnak le tuar retheihnak ihsin a tuan le a tlain in a can a thlen tikah colh kan tul. (2) Kan pupa pawl in duhnung lo zet mi an tuah ruangah in liamsan zo vekin an dung thluntu men kan si. (3) Vui liam kan sinak in anmah thawn kan naih aw ih, kanmah lawng kan si lo zianghman thei lo mithi pawl khal ruang vui liam mi an si ve. Hi pawl hi santhar bulpak nunphung thawn danglamnak a um ciamco lo, hlanlai ihsin tuini tiang thilthleng rero mi men a si.

Khrih zumtu a thi mi cun vui liam asinak in amah liamsantu a duhdawt mi thawn an um tlang, asinan an be aw thei lo. Khrih zumtu mithi dang pawl thawn thaw-zetin an it that ih caawimawinak thawn ropi zetih an thawh ni tiang zianghman an thei lo ding.

`Mithi pawl in theihnak an nei lo timi ruat aw ziang a bang ding, amah thih sianglo ih talbuai rerotu cu a vungtong ding tiah na ruat maw. Mithipawl cu it-that mi an si timi thutak in a nung dam mipawl hrangah ziangruangah so hnemnak a si thei?`