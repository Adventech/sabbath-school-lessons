---
title:  “Sual Tuahtu A Thi ding”
date:  10/10/2022
---

`Ezekiel 18:4, 20; le Mathai 10:28, siar aw. Minung ih thlarau tokeh sinak theithiam dingah himi Bible cangpawl in ziangvekin so in bawm?`

A sual mi leitlun ah milai nunnak hi a derthawng tuk ih phenthlam vekin a hloral (Isaiah 40:1-8). Catuan nunnak nei sehla sual in a khoih buai thei lo ding. “Curuangah mi pakhat ruangin leitlun ah sual a lut, cuih sual ruangah leitlunah thihnak a thlen, ih thihnak in mi hmuahhmuah a fangsuak, ziangahtile mi hmuahhmuah cu kan sual thluh zo” (Rom 5:12, NKJV). Sual ih tokeh thaman cu thihnak a si. Cuih thihnak cu nunnak nei hmuahhmuah parah a thleng.

Himi thuhla ah a thupi hngin mi Bible pom dan pahnih a um. (1) minung, ramsa zaten an thi. Solomon in “A ngaingai ti ahcun milai parih thilthleng vekin ramsa par khalah a thleng ve. Thih hmabak an si. Pakhat a thih vekin a thi ve. An zaten nunnak thaw bangrep an nei. Curuangah minung cu ramsa hnakin cotha a nei lo. . . . . An zaten an netnak a thuhmun ih, leidip ihsin semsuah mi an si vekin leidip ah an kirsal” (Thusimtu 3:19, 20, NIV) tiah a ti.

(1)	Milai taksa thihnak cu a nungmi sinak tawpkharnak a si (Hebru tong in nephesh timi a si). Semtirnak 2:16, 17, sungah Adam le Eve cu sualnak an tuah cun, tiah ralrin pek mi an si ruangah tha le sia theihthiamnak theirah an ei ahcun an thi ding.

Himi ralrin peknak hi Ezekiel 18:4, 20, ah theihter salnak a tuah. “Sual tuahtu cu a thi ding”  (NKJV). Hitawk ah thu pahnih a phumluh mi a ngan, (1) Mi hmuahhmuah in misual kan si thluh,tarnak le thihnak pumpelh thei kan um lo (Rom 3:9-18, 23). (2) Himi Bible ih a kaihhnoih mi cu thitheilo thlarau tawivak rero thei a um timi pom dan hnonnaknak a si. Thih hnu ah thlarau a nungmi um sehla kan thi ngaingai lo ding, khami hnu ah kan zaten ziang kan cang?

Hremhmun maw, paradise maw, hell maw, mithi khua ah taksa thih hnu ah thlarau in taksa tel lo in a um timi thukhirhkhan cu Bible in a cingfel. Khrih zumtu mithipawl cu netnak can ih thawhsalnak in a cingfel theh ding. Nunnak Sang timi Jesu thusimnak ah “Fapa a hmutu le a zumtu pohpoh cu kum khaw nunnak an nei ding, cule ni neta bik ih anmah ka thawhter ding cu, i thlahtu pa ih duhzawng a si” tiah a ti (Johan 6:40, NKJV).

`Jesu Khrih hmaisa a ratnak in neta a ratsalnak ding a fiangter. (Voihnih raatsalnak umhlah sehla Khrih ratnak hmaisa in thathnemnak a nei lo ding). Curuangah khami hmuahhmuah kan zum thluh a si lo sawm? A ratsalnak ding thutiam um lo sehla ruahsan ding ziangso kan nei maw?`