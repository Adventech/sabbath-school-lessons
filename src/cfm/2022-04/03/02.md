---
title:  “A Nungmi”
date:  09/10/2022
---

`Semtirnak 1:24-27, le Semtirnak 2:7, 19, siar aw. Milai le rannung Pathian ih sersiamnak ah a bangawknak le a danglam awknak ziangso na hmu thei? Milai tokeh thuhla Semtirnak 2:7, in ziangtin so in sim?`

Semtirnak thilthleng ih a langter mi cu Sersiamnak zarh ih a ni ruknak ah Bawipa Pathian in leitlun ih thilnung tinkim le a hmaisabik milai nupa a semsuah tiah a ti (Semtirnak 1:24-27). Pathian in “lei ihsin ramsa tinkim le van ih zuang vate tinkim a sem suah” (Semtirnak 2:19, NIV) tiah in sim. Pathian in “minug khal lei ih leivut ihsin a sersuak” (Semtirnak 2:7, NIV).

Milai le ramsa cu lei ihsin sersuak mi kan si ko nan ramsa le minung kan danglamnak phunhnih in a um. (1) Pathian in milai cu a kut in riruang a zing ih taksa nei in a din ih “a hnar sungah nunnak thaw a thawt, cule milai cu a nungmi minungah a cang” (Semtirnak 2:7, NIV). Amah cu a nungmi a si hlan ah riruang zing mi le taknak nei ih din mi a si (physical entity). (2) Pathian in milai nunau le mipa cu Amah bangpi Amah sun in a rak sersiam (Semtirnak 1:26, 27).

Semtirnak 2:7, ih a simfiang dan ahcun Adam ih hnar sungah thaw a thawtlut ih Adam cu a taksa ruangpi ah nunnak a nei ih “a nungmi” ah a cang. (Hebru in Nesphes chayyah) timi a si ih nunnak nei minung ti duhnak a si (KJV). Asullam cu kan taksa ruangpi thawn a then aw thei mi thlarau nei mi kan si lo tinak a si. Kan nih cu nunnak nei thlarau a si lo le a nungmi minung kan si. Himi taksa ruangpum thawn then in a nung mi thlarau pakhat theihthiamnaknei, kan nei timi cu milem be pawl ih zumnak a si. Bible ih pom dan le fehpi dan a si lo. Milai cu taknak nei taksa ruangpi thamtheih mi kan si timi theihthiamnak in mi tampipawl ih an uar zet mi thamtheih lo thil theithei  thlarau lengvak thei, kan nei timi tihnung za thurin hnong thei dingah in venghim.

Taksa ruangpi thawn then aw ih lengvak rero mi theihthiamnak nei thlarau cu milai taksa sinak ah a um lo. Maksak le ropi zetin Pathian ih sersiam mi kan si ih, himi thuhla ah Bible lan in daphlap ih ruahnak neih ding a si lo. Milai kan sinak um dan hi amaksak tuk ti men a si lo,(scientist mifim pawl in a san le vang felfai um lo ih nunnak a hung um mi cu tui ni tiang in an pom thei lo) a maksak hleice mi cu theihthiamnak le tha le sia thleidang thiamnak kan neih mi hi a si. Kan taksa then, kan lu ih thluak, in thinlung ah phurnak le ruahnak a suah ter dan hi ziangbangtuk so a si. Himi thil zingzoi ih zirtu khal in an thei theilonak an pom ve.

`Nunnak hi avamak ve! Tui a langte kan nunnak lawng silo catuan nunnak khal kan nei bet ih amaksak sinsin curuangah ziangahso lungawi lo in kan um thei ding?`