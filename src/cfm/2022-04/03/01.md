---
title:  Milai Tokeh Theihthiamnak
date:  08/10/2022
---

### Tuzarhsiarding
Semtirnak 1:24-27; Semtirnak 2:7, 19; Mathai 10:28; Thusimtu 12:1-7; 1 Siangpahrang 2:10; 1 Siangpahrang 22:40.

> <p>Bible cangken</p>
> “Bawipa Pathian in leilung ih leivut in milai a tuah ih, a hnar sungah nunnak thaw a thawt; cule milai cu minung ah a cang” (Semtirnak 2:7).

Pathian thusim mi “na thi ding” ti mi kalh in (Semtirnak 2:16, 17, NRSV) Setan ih thutiam sim mi “na thi hrimhrim lo ding” (Semtirnak 3:4, NASB) timi karlak ruah ding a um. Eden ahcun khuahkhirhnak a um lo. Cumi cu a san hmuahhmuah a tlaitluan in a um ringring.

Mi tampipawl cun Pathian thusim mi le Setan thusim mi hmehrual an tum theu. An hnen ah “na thi ding” timi cu ruangpum taksa thihnak le siatnak a sim duh. Cule Setan “na thi hrimhrim lo ding” timi cu daphlap in an sim ih thi theilo thlarau thuhla a si tiah an ti.

Asinan thil cang thei lo mi a si. Thuthimnak ah a kalh aw mi Pathian thusim mi le Setan thusim mi cu hmehrual a theih kem? Taknak umlo thlarau Kan ruangpi a thih khal le taknak nei lo theihthiamnak nei thlarau a um thei kem? Thilhrampi zingzoinak (philosophical) mifim tampi pawl le a san le a vang a um tiah hawlsuaktu (Scientific) mifim pawl in himi thusuhnak ih a phi pek an tum rero. Khrihfa pawl in Bible sirhsan in Cungnungbik Pathian, kanmah in sersiamtu, kan sinak zate theitu lawngin a thei tiah kan pom (Saam 139). Cun kan hnenah Pathian ih thusim mi Cathianghlim lawng ah himi thusuhnak poimawh ih a phi kan hmu thei.

Tuzarh sungah Thlunghlun in milai tokehnak le milai kan thih tikih kan umdan ziangtin so a sim ti kan ruat tlang ding.