---
title:  Ziangkim in A Thar
date:   24/12/2022
---

### Tuzarhsiarding
2 Peter 3:13; Thuphuan 21:3, 22; 1 Johan 3:2, 3; 1 Peter 1:22; Isaiah 25:8; Thuphuan 22:3- 5.

> <p>Bible Cangken</p>
> “Cun laltokham parih totu in, Ngaihnik, thil ziangkim ka tuah thar thluh zo, a ti. Cun anih in ka hnenah, Ngan aw, ziangahtile hi thu pawl hi, rintlak an si, i ti.” (Thuphuan 21:5, NKJV).

Bible in himi ruahsannak in pek “A thutiamkam bang in, dingfelnak umnak hmun van thar le lei thar cu kan hngak” (2 Peter 3:13, NASB). 

“Van thar le lei thar” thutiam cu (Thuphuan 21:1), mi hrekkhat hrang ah hnihsuak za a si. Thlarau thawn thom mi pawl ih an sim mi thih hnu thuahthu in ruahsannak a pek ih mipi pawl lungrual dingah a bawm. Khami pom dan cu: A tu ah a ol lo in ruat hman awla, van ram ah nikhat khat ah na ngah ding mi laksawng a si. 

Hmailam ruahsannak Bible ih a langter mi cu mi hrekkhat in an hmang ko nan van thar le lei thar thuhla a thleng aw dah lo mi thutiam cu a dik lo zawng in an hmang. 

Ni neta lam ahcun a sunglawi mi kan ruahsannak cu hnihsuak capaoh sainak ah an hmang ding (2 Peter 3:3-7). Asinan Bible sungah rak simsung mi vekin hnihsuak ih an saih mi ruangah Bible ih a sim mi cu a dik sawn tiah an langter ding. 

Tu zarh sung ah hutiam sunglawi ih a sawh mi van thar le lei thar, van ih temple khal, Pathian umnak khal a lang, thihnak le mitthli tlaknak a cem ding timi kan langter ding. Avawrtawp ah Pathian duhdawtnak in a tawpkhawk nehnak a ngah ding.