---
title:  Ruahbetding
date:   30/12/2022
---

“Khrih ih cross cu rundam fa pawl hrangah kumkhua ih an fimnak le an lungawinak hlapi a si ding. Thah a tuarnak ihsin Khrih sunlawinak an hmu. A kau zet mi boruak ah siarcawk lo leilung a sersiam ih a a tungdingtu huham hi hngilh theih ding a si lo. Pathian ih Duhdawt mi Fapa, van ih Bawibik, Cherub pawl le a tleu mi Serafim pawl ih biak mi cu milai pawl khaisang dingah hnuaiphah aw in a um. Zahthlak zetin sual ih thatlonak cu a phur ih, Pa Pathian ih dungtunnak khal a tong, hloral mi leitlun camsiatnak in a thinlung a kekkuaiter ih, Calvary cross ih rialdip in a um. Leilungpi Sersiamtu, hrin kip hrang Remnak Tuahtu cun a sunlawinak a  tanta ih milai a duhdawtnak ruangah a phahniam awtu cu lei le van in mak an ti ih thatho zetin an biak.” Ellen G. White, The Great Controversy, p. 651. 

Doawknak ropi a theh cun Sual le misual khal an um nawn lo ding. Lei le van hmuahhmuah cu thian faiter theh a si. A kau zet mi sersiam mi ah lungawi lonak a um lo ding. Amah thawngin ziangkim sersiam a si ih, Amah hnen ihsin nunnak, tleunak, le lungawinak a luangsuak, daihnak ih uknak cu kumkhua in a hmun ringring ding. A tum zet mi leilung ih a fate bik le, ziangkim, nunnak nei le neilo, pawl khal an mawinak phentu a um nawn lo ding, lungawinak a fam kim ding, Pathian cu duhdawttu a si tiah an phuang ding.” Ellen G. White, The Great Controversy, p. 678

**Reltlangding**:

`Sakhuanak lawng tisa thil telh a thiang lo titu (secularize) Khrihfa pawl cun leilung pi hi a hmun ringring ding an ti vekin an khawsa (Luka 12:16-21). Lei nun le van ram nun kan ruahnak ah ziangvek ih khaikim in so kan feh pi thei ding? Luka 12, sungah Jesui ralrin peknak thuhla ah ziangvekin so kan veng him aw thei ding?`

`Van ram nun cu himi hmun ihsin a hram kan thok ahcun kan inn le lo bulpak kan nun cu van ram ih hruai awk dan pawl a thlam te tal ih langter dingah thlengdanglamnak ziangso kan tuah a tul?`

`Thawhsal ni zirlai thusuhnak netabik kha ruat aw. Kumkhaw nunnak zum lotu le siatnak lam ih thlirtu pawl phenah thil um rori mi ziangso a um? Cu veten hi minung pawl in nun lungawinak ngaingai an nei lo a ralai ding mi an thlir thotho. Ziangtivek in so na ruah hai? Hiti vekin a tui kan nunnak phen ah thutiamkam pakhat hman um lo in lunghmui zetih kan nun theinak thuhla um dan ziangvekin so kan hmeh rual thei ding?`