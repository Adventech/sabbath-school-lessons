---
title:  Thih le Mitthlitlak A Um Nawn Lo Ding
date:   28/12/2022
---

Hell ah cem ni nei lo, kang rero ih nat tuarnak timi cu thlarau thithei lo thutrin a si ih van thar le lei thar ah “thihnak le mitthlitlaknak a um nawn lo ding” tiah Bible thuzirh mi thawn an kalh aw (Thuphuan 21:4, NKJV). Kum khua in hell ih kang rero ding timi a dik ahcun, thih voi hnihnak in sual le misual cu van le lei ihsin a siatsuah theh lo ih hell sungah kumkhua aihram ih tuar rero dingah tan ternak a si ding. Cuihtlun ah himi thuhla ah lei le van in, a tir ih famkimnak a thleng thei lo ding. Bible in famkimnak cu danglam zetin a langter ruangah Bawipa cu thangthat si seh!

`Isaiah 25:8, Thuphuan 7:17, le Thuphuan 21:4, siar aw. Tui kan leilung ah harsar zonzaih ai hramnak lak ihsin himi cang pawl in hngangamnak le ruahsannak ziangso in pek?`

Khawsaknak a harsa ih a fer lo zet (unfair), tuksum za a si. Mi hrekkhat kan duhdawt zet mi cu rawng emem in thihnak in a lak. Mi hrekkhat ih nun ramah a rolh aw ih saduhthah a siatsuah.  Zianghman poisak nei lo in a tlan hlo theu. Kan rinsan mi le kan duhdawt mi ih phatsannak cu tih a nung tuk. 

Hmakhat te ah riahsiatnak a um ih, nun man nei lo ah kan ruat aw theu. Pathian in kan riahsiatnak a thei ih kan mitthli in hnawtfai sak theu. Thihnak ruangah tah le mitthli tlaknak cu ni sunglawi a ra thlen ni tiang a um ding (Thuphuan 21:1-5). 

Netabik thuthennak ah Pathian in duhdawtnak le fer zetin (Fairness) mi kip parah a tuah ding ti kan rinsan. Mual in liamsan kan duhdawt mi zumtu cu kan mah thawn kumkhaw nunnak lut dingah a thosal ding. Van ih nunnomnak ngah lo in, hell ah kumkhua kang ringring nak um lo ding ih kumkhaw nunnak co ban lo pawl cu an hloral lanta ding. Bulpak parah fer zetih Pathian hnatuannak ihsin a sunglawi zetmi hnemnak kan ngah ding. Thihnak a um tikih thilthleng hmuahhmuah cu a cem ral ding , rundam fa pawl lungawi in an au suak ding mi cu “Maw thihnak cu nehnak in a dolh. Maw thihnak na tur cu khuiah so a um” ti ah an ti ding (1 Korin 15:54,55, NRSV). 

Bawipai sersiam mi van thar le lei thar ah “a hmaisa cu cinken an sin awn lo ding ih, ruah non khal an si nawn lo ding” (Isaiah 65:17, NIV). Thil theih mi hngilh zo vek men a si lo ding. Van ih lungawinak kan cen ngah hnu ahcun hlan ih nun hlun pawl cu ruah non ding um lo in a hlo ding. 

`A tu-ah fer lo zetih in tuahnak kan tong theu maw? Cuih siatton can ah Pathian ih thatnak le duhdawtnak sungah lungawi ih kan um theinak dingah Pathian rinsan dan ziangvekin so kan zir ding?`