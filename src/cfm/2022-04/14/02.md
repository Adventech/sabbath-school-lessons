---
title:  Van Thar le Lei Thar
date:   25/12/2022
---

Grik mifim thluntu pawl in a um mi thil cu hmuh thei in a um ding timi an pom ih a tha lo zet. Cuhruangah hmailam can ah minung ngaingai le a taktak vanram a um ding timi cu ruat dingah saduhthahnak khal an nei thei lo. Vanram le a tha mi thil ruah dan hi, leitlun taksa ih mawhpuhnak ihsin luat ih soisel kai lo thlarau sinak thleng ding ah a si. Mit ih hmuh thei a si ahcun thlarau lam a si lo lawlaw timi nemhngetnak a si. Thlarau lam thil a si ahcun mit ih hmuh theimi thil a si dah lo. Thuthimnak ah Bible in van ram thu a sim mi cu taknak anei, atui sualnak ruang ih ritek le bikhiah nei sinak a um nawn lo ding. 

`Isaiah 65:17-25; Isai 66:22, 23; 2 Peter 3:13; le Thuphuan 21:1-5, siar aw. Thucah netabik ziangso a si?`

Israel miphun pawl cu Pathian thawn thu kham tuah mi ah rin um hai sehla leilungpi hi an ta si ding tiah ah Isaiah in thinlung khoih zet thu a sim (Isaiah 65:17-25; Isaiah 66:22, 23, cu Danpeksalnak 28, thawn zohthim aw). Kan kiangkap ih nunnak a phunphun cu sualnak ra luh hlan a hramthok ih Pathian khawkhan mi lamah naih sinsin in a thang vivo ding.

Ziangkhal sehla khami khawkhannak cu mit hmuh khawvel ih an beisei mi a si lo. Atu ahcun Khawhhran thawn khawkhannak thar din a si ih, Judah miphun le Zentail le miphun dang hmuahhmuah kom aw ih tuah mi a si (Mathai 28:18-20; 1 Peter 2:9). Isaiah ih simsungnak cu, Kawhhran feh dan in siarsal ding mi a si (2 Peter 3:13; Thuphuan 21:1-5). 

“Bible sungah rundam fa pawl ih co ding mi ro cu “ram’ ti mi a si (Hebru 11:14-16). Vanlam Tuu Khal cun a tuu pawl cu nunnak tinung luannak hmun ah a hruai. Cuih hmun ih nunnak thing cu thla tinten rah thar a rah, a hnah cu mi phun hmuahhmuah hrangah damnak a si. A luang mi tiva hmuahhmuah cu thlalang vekin a fim, Bawipai rundam fa pawl fehnak lamzin tluan ah thingkung pawl in thladem an pek. Cuih hmun phai rawn kaupi cu a mawi zet mi tlangpawng pawl ah an cang ih cuih fing zawh mual phen ah Pathian ih tlangpawl an um. Nunnak tinung luannak vaukam phai rawn cu a nuam zetih, rethei zonzai ih a vakvai pawl hrangah a nuam zet mi an inn a si.” Ellen G. White, The Great Controversy, p. 675.

`Bible ih pek mi kumkhaw nunnak ruahsannak cu sakhaw nei lo cangantu pawl in an nei lo. Cule nun man nei lo milai tiah an si hram. Aralai ding can hrang ah an palh ih hmailam hrang ruahsannak an neih lonak ih an harsatnak ziangso a si? A Phi na ngah mi Sabat ni ah suahpi aw.`