---
title:  Pathian Temple Sungah
date:   26/12/2022
---

Mitampi pawl in van khi Pathian ih hmunthianghlim a si tiah an ti. Asinan Thuphuan cabu in hmun thianghlim/temple cu Jerusalem thar sungah a um tiah fiangten a sim. Cuih hmun cu Pathian ih Bawitokham le thlalang tifinriat umnak hmun a si (Thuphuan 4:2-6, Thuphuan 7:9-15; Thuphuan 15:5-8). Kumkhua a nung mi Pathian cu miphun hmuahhmuah, hrin kip, mi kip, tong kip, ihsi mithianghlim pawl in an biak (Thuphuan 7:9-17). 

`Thuphuan 7:9-15, cu Thuphuan 21:3, 32, thawn zohthim aw. (Thuphuan 21:22, NKJV) ah, Johan in “Jerusalem thar ah biakinn a um lo” timi le, (Thuphuan 7:15, NKJV) ah rundam fa mipi pawl in “a sun a zan cat lo in hmunthianghlim ah Pathian an rian” ti mi ziangvekin so kan mil awter thei ding?`

Van ih hmunthianghlim/temple cu van mi pawl in Pathain an biaknak hmun a si. Asinan sual a hung lang ih cuih hmunthianghlim cu milai hnenah rundamnak peknak hmun ah a cang. “Sual thubuai a cem tikah van ih hmunthianghlim cu a hramthok ih a sinak kel ah a um sal ding. Thuphuan 21:22, sungah langnak hmutu Johan cun Khawlipi sungah biakinn a um lo tiah a ti. Ziangahti le Pathian le Tuufa cu biakinn a si. Pathian cu a sersiam mi hmuahhmuah thawn pawlkom awknak dingah inn a tul maw si? A tul lo.” Rechard M. Davidson, “The Sanctuary: ‘To Beholh the Beauty of the Lord,’ in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research institute, 2015), p. 31. 

Thuphuan cabu in biak mi Pathian le amah betu in thinlung ih theiihthiam dingah in pek. Pathian le Tuufa cu van ih an biak mi a si (Thuphuan 5:13, Thuphuan 7:10). Biak mi ah Khrih hmuitin a si ringring. 

“Hipawl hi harsatnak rapthlak sung ihsin a ra suak mi an si ih, an korfual khal Tuufa thisen sungah an sop ih an varter.” (Thuphuan 7:14, NIV). Pathian ih rundamnak an mit ih hmutu an si, thiltitheinak ih nun thleng danglam mi an si. An hrangah ih tuahsaktu mi Pathian cu zaihla in an awi. 

`Thuphuan 21:3, siar aw. “Ngai hnik, Pathian biakbuk cu minung pawl hnenah a um, amah cu an hnenah a ceng ding ih, annih cu amai minung an si ding. Amah Pathian cu an hnenah a um ding ih, an Pathian a si ding.” (NKJV). Himi Bible cang pawl hi siarcawk lo mi pi timi langternak a dang a si (Jeremiah 32:38, Ezekiel 32:27, Zekhariah 8:8, Hebru 8:10). Leitlun kan um lai ah, Pathian cu kan Pathian a si, kannih cu amai minung pawl kan si, timi a tu-ah kan hrang sullam ziangso a nei? Himi mangbangza thutak cu ziangvekin so kan nun pi thei ding?`