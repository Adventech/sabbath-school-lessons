---
title:  Ruahbetding
date:   23/12/2022
---

“Misual pawl cun netabik thuthennak ni ah thutak duh lo ih an hnongnak an thei aw ding. Cross ih a langter mi cu thinlung mit sing ih sualnak a tuahtu hmuahhmuah in a dik le a hman ngaingai a si ti an hmu ding. Calvary ih phuan langnak cu amah ih hrem mi thu thup maksak thwn misual pawl dantatnak pek a si hlan sung hmuahhmuah cu a um ringring ding. Suanlam tuah ih bumnak hmuahhmuah cu a hlo theh ding. Minung ih phatsannak cu a nun rawnnak ziaza langtertu a si. Milai in duhrilnak ziangvek so kan tuah ti an hmu fiang ding. Can reipi thudik le dik lo el awknak cu cingfel theh a si ding. Van le lei thuthennak ah sualnak a um ringring mi hrangah fiangten mawh puhnak a tuah ding. Pathian thutluknak tuah mi cu sual karhtertu a si lo timi a langter ding. Pathian lal ram ah siatnak a thleng lo ding, ih lungawi lonak hrimhrim a um lo ding. Thinlung hmuahhmuah ih khawruahnak phorhsuah theh a si tikah “diknak le thutak pawl cu na lamzin a si” ti ah zumtu le zum lotu pawl in hmunkhatah an phuan ding. Maw Bawipa nah min sunglawi cu zoso tih lo in a um thei ding? Ziangahtile thuthennak na tuah mi in a langter zo.” Ellen G. White, The Desire of Ages, p. 58.

Reltlangding:

`“Pathian hnenah pek awk na tum lo ih nangmah na rinsan awk ahcun, thihnak na hril tinak a si. Sual umnak hmun hmuahhmuah hrangah Pathian cu kangral hmang meisa a si. Sual cu na duhhril mi a si ahcun Paathian na then tinak a si. Pathian hmai ah sual a kangral ahcun nangmah ah sual a um cun na kangral theh ding tinak a si.” Ellen G. White, Thoughts From the Mount of Blessing, p. 62.  Himi in a vawrtawp thuthennak umdan thei thiam dingah ziangvekin so in bawm?`

`(Tlawngkai ni hnih zirlai netnak) lam ih pom dan kha ruat aw. Rundam pawl in thuthennak an lak hnu tiang in misual pawl cun hloral ding ih thuthennak an tong hrih lo. Pathian hmaiah thuh thei mi zianghman a um lo ti mi himi in ziangso in zirh? Duhdawtnak in lai a relnak lei le van hrangah hmuh tlang theh theinak hi ziangruangah a thupi?`

`Mithianghlim pawl cu kum thawngkhat thuthennak ih an tel venak ah hloral ding an duhdawt mi thuhla ah ziangvekin so hnemnak an ngah thei?`