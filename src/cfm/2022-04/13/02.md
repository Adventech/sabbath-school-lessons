---
title:  Thuthennak Netabik
date:   18/12/2022
---

Thuthennak cu mitampi in dantatnak ah an ruat. Khami khal kan ti thei ko nan, thuthennak timi cu thatnak lam a fehpi ti kan hngilh lo ding. A dik mi thiam coternak hi thuthennak timi a si . Daniel cabu in can netnakih thuthennak a tarlang: “Cungnungbik Pathian ih mithiang pawl duhsak thuthennak” tiah a ti (Daniel 7:22, NKJV). Hi te pahnih hi Thlunghlun sung ih Pathian thuthennak ah an tel: “Van ihsin ngaithla awla misual cu a lu parah a sualnak vekin thiam lo coter in, midingfel cu amai dingfelnak vekin thiamcoter aw, cangvai awla na siahhlawhpawl thuthen aw.” (1 Siangpahrang 8:32, NKJV).

`Mathai 25:31-36, le Johan 5:21-29, siar aw. Khrih in netabik thuthennak ah thiam lo coternak le thiamcoternak pomdan ziangvekin so a langter?`

Mitampi in khami tuahdan kha “thuthentu a si lo” (Johan 3:18, NASB), cule “thuthennak a tong lo ding” (Johan 5:24, NIV) ti asi ih, Khrih cu anmah thuthentu si lo ti duhnak a si . Himi fehpi dan ah zumtu cu thuthennak ah thiam lo coter a si lo ding tiah a ti. Curuangah (Johan 3:18, NIV) sungah “thiam lo coter a si lo ding” tiah theih zomi thu a sinak a sim. Cule “thiam lo coternak khalah a tel lo ding” (Johan 5:24). 

A tawinak in kan kumkhaw dinhmun ding cu tui kan nun ih kan duhhrilnak ah a hngat aw. Khrih lam tang pawl cu thuthennak ah thiamcoter an si ding ti a fiang, cule Khrih lam tang lotu cu thiam lo coter an si ding. Thuthen dan ngan ih a um mi cu (Mathai 25:31-46), Jesu in Me a si mi (misual) lawng si lo in Tuu a simi (midingfel), pawl ih umnak khal a sim tel. Tirhthlah Paul in ruhlang ih a sim mi cu “Ziangahtile kan zaten Khrih thuthennak tokham hmaiah kan lang leh tengteng ding, mi kip in an taksa ih an rak tuah mi a sia siseh, a tha siseh, an tuah mi vekin an co ding.” (2 Korin 5:10, NRSV).

Thuthennak kan sim rero lai ah, zangfahnak ih rundam kan si ti kan hngilh lo ding (Isaiah 55:1; Efesa 2:8-10). Zumnak thawngin thiamcoter kan si (Semtirnak 15:6; Rom 5:1), asinan kan tuah mi ruangah thuthen sak ding kan si (Thusimtu 12:14; Mathai 25:31-46; Thuphuan 20:11-13). Thuthennak cu Pathian thupek pahra sirhsan ih tuah a si (Thusimtu 12:13, 14; James 1:25; James 2:8-17). Kan tuahtuannak cu rundam kan fengnak ih rahsuah mi a si, cumi cu thuthen tikah aman bikiah sak a si ding.

Anetnak ah thuthennak can cu Pathian cohlannak le hnongnak can a si lo. Netabik duhhrilnak kan tuah mi thawngin Pathian kan pom le pom lonak cu kan tuah mi in a langter.