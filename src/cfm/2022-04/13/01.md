---
title:  Huthennak Tuahdan
date:   17/12/2022
---

### Tuzarhsiarding
Mathai 25:31-46; Daniel 7:9-14; 1 Korin 6:2, 3; 2 Peter 2:4-6; Malakhi 4:1; Thuphuan 21:8. 

> <p>Bible Cangken</p>
> “Ziangahtile zokhal taksa ih kan rak tuah mi pwl cu a tha siseh, a sia siseh, kan tuah vekin kan ngah cio theinak dingah, kan zaten khrih thuthennak tokham hmai ah kan lang leh ding.” (2 Korin 5:10, NIV). 

Bible cu a fiangfel zet mi pakhat a si ahcun, thuthennak cu a taktak in a um ding. Pathian in leilungpi cu thu a then ding. Thlunghlun le Thlungthar, Bible cang tampi a um ih theihthiam a har. Himi hmunah diknak a um lo hmanah diknak cu nikhat ni ah a ra thleng thotho ding. 

Bible in Pathian cu “theihthiamnak famkim” a nei (Job 37:16, NIV), “ziangkim a thei theh” (1 Johan 3:20, NIV), kan thinlung sung ih thuthup tiangin a thei tiah a ti (Thusimtu 12:14, Jeremiah 17:10). Mi ih hmu lo dingah kan relh thei ko. Asinan Pathian hmaiah relhnak hmun a um lo. 

A dik ciah in bulpak cio ih khawsak dan theithiam dingah Pathian in amah le amah thuthensak awk a tul lo. A ngaingai ti ahcun Pathian thuthennak cu a sersiam mi van le lei tiangin thil ziangkim parah ngaithiam theinak a neihnak sawn a si. Himi thil tuah dan hi lei le van ih thilthleng umdan a si ih Lucifer ruangah van ah doawknak a thok ih leitlun tiangah a thleng (Thuphuan 12:7-9). 

Can netnak ih thuthennak tuah dan tu zarh sungah kan ruat tlang ding ih, cu mi ah phunthum in a um: (1) Jesui ratsal hlan thuthennak, (2) kum thawngkaht thuthennak (3) a vawrtawp thuthennak ti awl a si. Himi tuahnak hi mi thianghlim pawl an dingfelnak langternak ah le misual pawl voi hnih thihnak ih an hloral lannak ding ah a si.