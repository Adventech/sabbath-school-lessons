---
title:  Rul ih Bumnak
date:  03/10/2022
---

`Semtirnak 3:1-7, siar aw. Pathian le rul ih thusim mi karlak ah Eve in tahnak ziangso a hmang?`

Semtirnak 3, hi thinlungput hniksaknak ah zohthim tlak pakhat a si. Adam le Eve cu Pathian in khap mi theirah nan ei cun nan thi ding tiah ralrinnak pek (Semtirnak 2:16, 17). Setan in rulpi ih khabe themthiamnak le can rem lak theihthiamnak a neih mi pawl cu sualah Eve hruailuhnakah a hmang.

(1)	Pathian thatnak le ngilneihnak cu a hleice in a um ding tiah daphlap in a sim. “Hmuan sung ih thingkung pakhat khat nan ei lo pei, tiah Pathian in a lo ti taktak maw” (Semtirnak 3:1, NABS) tiah Eve hnenah rul in a sut. Eve in a thusim mi thlawppi in khap mi cu thingkung pakhat lawng a si tiah a ti. Cule an tham ih an ei a si ahcun an thi thei nak a sim.

Cule Pathian sim mi kalh in Setan ih a sim mi cu “nan thi lamlam lo ding” (Semtirnak 3: 4) tiah zum ih lung ding rori in a sim (Semtirnak 3:4, NASB).

Anetnakah Setan in Pathian cun nan nupai nan tulzet mi thleidang thiam fimnak a lo kharkhip sak tiah a puh. Bumtu ih a sim mi cu “khap mi theirah nan ei ni ihsin nan mit a vang ding ih, Pathian bangtuk ah nan cang ding, cule a sia le a tha nan thei ding tiah a ti” (Semtirnak 3:5,NASB).

Eve ih thiltheih hiarnak cun Setan ih aizelhnak hmun pan dingah a hruai. Eve cu Pathian khapmi zum ding maw , Setan bumnak zum ih pom sawn ding timi ah thuthen catnak tuah rori dingin a nor. Pathian thusim mi ah rinhmainak a nei thei dingah a kalh aw mi thusuak pahnih parah Eve cu amai theihthiamnak le ruahnak hmang in thuthen catnak a tuah.

(1)	Himi hi ei tha “thingkung cu rawl ih tha” a si tiah a hmu. (2) Mit ih zoh mawinak lamahcun “mit a hlang rori” in a hmu. (3) Thil si ding awmtawk lamah cun, “fim ko ih tuah theitu ei hahio za a si”. Curuangah amai ruahnak ahcun rul ih thusim mi tuah ih khap mi theirah ei theinak dingah suanlam ding tampi a nei. Himi thil a tuah mi cu a poi lawlaw.

Mi tampi pawl cun fimnak tinkim a thatheh, “a tha mi cu” fekten kai uh tiah an ti (1 Thesalon 5:21, NASB). Asinan Adam le Eve in Eden hmuan sung ih an ton mi thil theihthiamnak a lang mi cu poi a khoih na sa. Amahten ningnat za thil thlenter. Curuangah kan theih ban lo mi thil pawl hi kan hrangah a tha sawn.

`Himi thilthleng in kan duhhrilnak in sual kan tuahnak thuhla ah  suanlam hawl a olnak thu ziangso in zirh?`