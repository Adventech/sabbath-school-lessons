---
title:  Ruahbetding
date:  07/10/2022
---

Kum reilo te ah thih zik ih nattuarnak timi (NDEs) zirsuahnak an nei. Ziangruangah minung a thi, lungphu colh ruangah maw, thawcem ruangah, ti an zingzoi. Nunnak neihter sal an duh. Asinan a mak zet a danglam zet mi tleu a umnak sawn an hmu. Mi hrekkhat pawl cu kum reipi ih rak thi zo mi pawl thawn pehzomawknak thuhla an reltlang. Mi hrekkhat cu Khrihfa an si ko nan mithi thuhla ih thutak an theifel lo. Himi thuanthu in thlarau thitheilo zumnak a tanpi sawn (thil dik lo rori a si). Thih zik te ih thlarau ton mi neitu cun duhdawtnak, hnemnak le thatnak khal a pe thei tiah an forh aw. Asinan Khrih sung ih rundamnak thuhla, sual thuhla, le thuthennak thuhla theih mi an nei lo. Khrihfa thurin zirhnak ah thih hnu kumkhaw nunnak thuhla hrampi pawl cu can tampi an zir lo sawm? An thu zirhnak, an hrilhfiahnak ah campaign a kai ih mi piangthar a si tiah an ti ih San Thar zirhnak fehdan rori a si. An NDEs thuhla cu Khrihfa a si lo pawl hman a thunun thei nan, van ram kuat awnak cu Khrihfa thurin kalh rori asinan, Khrihfa zirhnak ah a piangthar ko tiah zumnak an nei thotho? A phi cu Eden ah Eve a bumtu cun anmah a bum ve ih thupan an per a si ko. (Zirlai 11nak ah a um).

**Reltlangding**

`Sual ih thaman cu Pathian ngaidamnak in a thlengdanglam theilo tiah Adam le Eve in ziangtin so an langter? Himi thutak poimawh ziangah so kan hngilh lo ding?`

`Adam le Eve tluknak aikaih, ralpai’ hmanrua ah tha le sia theihtheinak thingkung a rak um. Sual tuah dingah ai kaih bumnak kan ton mi ziangpawl so a um?`

`Pathian minung pawl zumnak peng thei dingah Setan in himi thuhla hman a tum, “Khrih ih in fial mi cu hlanlai thurin hnakin a zangkai sawn timi ruahnak in khawvel thilah phum lut aw theinak a tam sawn” Ellen G. White, Testimonies to Ministers and Gpspel Workers, p. 474. Himi thuhla ah kan tluk lonak dingah ziangso kan tuah ding?`