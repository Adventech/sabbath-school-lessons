---
title:  A Sualmi Leitlunah Thihnak
date:  01/10/2022
---

### Tuzarhsiarding
Semtirnak 2:16, 17; Semtirnak 3:1-7; Saam 115:17; Johan 5:28, 29; Rom 5:12; 2 Korin 5:21.

> <p>Bible cangken</p>
> “Sualnak cu mi pakhat ruangah leitlunah a lut, sual in thihnak a luhpi vekin, thihnak in mi hmuahhmuah a fangsuak, ziangahtile mi hmuahhmuah cu an sual thluh zo.” (Rom 5:12, NKJV).

Khrih cu Pathian palai a si ih Amah thawngin Pathian in lei le van a din (Johan 1:1-3, 10; Kolosa 1:16; Hebru 1:2). Asinan Pa Pathian in Khrih cu a hleice ih a cawisannak le hi leilungpi serseiamnak ah Amah thawn hnatuan tlang dingah a phuan tikah, “Lucifer cun Jesui sinak a daw ih a iksik hngerteo in a um.” Ellen G. White, The Story of Redemption, p. 14). Cule a thupten Jesu a rak phiar.

Setan cun van ihsin dawisuahnak a ton hnu cun van ah riahsiatnak um thei ding ah leitlun ah “nuam zetih um Adam le Eve tei nupa siatsuahnak ding” thuthencatnak a tuah. Thulung lo dingah anmah ka bum ngah ahcun Pathian in anmah ngaihdam theinak khua a khang ding. Cule Setan le a tlu mi van mi pawl cu Pathian ih ngilneihnak ngah thei dingah lamzin a um ding tiah saduh a that.” Ellen G. White, The Story of Redemption, p. 27. Pathian ziangkim theitu cun Setan ih depdet khawkhannak a thei ih Adam le Eve cu tukforhnak tong lo dingah ralrinnak a pek (Semtirnak 2:16, 17). A tiduh mi cu leilungpi hi mawhnei lo le thafamkim in a rak um lai tinak a si. Milai cu zawnlung dingah fel te ih khawkhan sak a si.

Tu zarh sungah cun Adam le Eve ih tluknak ruangah sualnak le thihnak in kan leilungpi a tuam thehnak, le milai cu an inn Eden ih um sal theinak dingah ruahsannak lamzin Pathian in ziangvekin so a tuah timi kan kan hailang ding.