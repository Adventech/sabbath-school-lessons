---
title:  “Nan Thi Lo Ding”
date:  04/10/2022
---

`Semtirnak 3:4, siar aw. Himi thuphan san khat hnu san khat ziangtluk tam in so non rero a si?`

Himi bumnak cu thi theilo thlarau zumnak hi huhang a nei zet. Himi hi khua hlanlai ih sakhuanak le bulpak zumnak hrambun mi a si tiah an ti. Hlanlai Izipt pawl in khami zumnak ruangah an mi thi ruangpawl thu thei lo le toih ih siatral thei lo dingah an tuah mi piramit (pyramids) sungah kan hmu thei.

Himi zumnak hi Grik pawl in an lak ih zumnak lungphum pakhat ah a cang.  Thuthimnakah “Kan thlarau hi hloral lo le thithei lo a si ti na ruat dah kel lo maw? tiah Plato ram mi Socrates in Glaucon a sut. Plato ram sung mi Phaedo khal in Socrates ih ti mi vekin a ti ve, a sim mi cu “thlarau timi cu a thi thei lo ih a siatral thei lo, kan thih hnu ah kan thlarau cu mithi khua ah a um rori tiah a ti.” Himi zumnak pawl cu Tirhthlah Khrihfa pawl an um nawn lo hnu ah himi nunphung hi nitlaknak ramah nasa zetin an fehpi. Himi thurin hi Setan amah rori in Eden hmuan ihsin hram a rak thok zo.

Eden ih tukforhnak a muril cu “Nan thi hrimhrim lo ding” (Semtirnak 3:4, NASB) tiah Setan in Eve hnenah thu a tiam. Setan in uar zetih himi a simnak hi Pathian sim mi hnakin amah sim mi zumtlak asinak a nemhngetnak a si.

`Bible Cang in thitheilo thlarau thu kalh in ziangso in zirh? Himi bumnak thu elnak ah ziangtin so kan hmang ding? (Saam 115:17; Johan 5:28, 29; Saam 146:4; Mathai 10:28; 1 Kor 15:51-58).`

Thitheilo thlarau Setan thuzirhnak cu tui kan san tiang a um ringring. Khami pom dan a karh zai theinak dingah cabu, video, le Tv kha cabu, video, le Tv pawlah thehlar a si. Kan thih tikah theihnak famkim nei in sinak danglamnak ah kan fehlan tiah an ti. Himi thu dik lo hi Khrihfa pulpit parah uar zet le tam zetin an sim ih a poi ngaingai. Rinsan mi mifimpawl khalin an tawmpi. United State cu hmunpi tuah in hlanlai mithipawl thlarau an nung lai ti kan zum ahcun, mi thi pawl thawn pehzom aw in biak aw theinak hmuh suah an tum. Milai san thuanthu netnak lamah himi thu hi a lar zet mi bum awknak a si leh ding.

`Himi bumnak hi nan nunphung ah ziangvekin so an sim theu? Kan ruahnak le kan theihnak pawl in Pathian thusim mi kaihhnget ziangah so a tul?`