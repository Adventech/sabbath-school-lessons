---
title:  Daihnak tuah
date:   16/09/2023
---

### Tuizarh sung siar ding
Efesa. 6:10–20; 1 Pet. 4:1; 1 Pit. 5:8; Isa. 59:17; Isa. 52:8–10; 1 Thess. 5:16–18.

> <p>Bible cangken</p>
> “Thil ummi hmuahhmuah ah zumnak ralphaw cu la uhla, cumi thawn sualnak ih fei alh hmuahhmukah cu nan mit thei ding a si; cule rundamnak lukhum la uh le thlarau ralnam a si mi Pathian ih thu cu la uh (Efesa 6:16, 17, ESV).

John Bunyan cun khawmnak cabu, The Pilgrim’s Progress timi thawng a tlak lai ih a ngan mi ahcun, Khristian pawl cu ralphaw le hriamhrei retnak hmun kilkhawi tu an si tiah a ti, cumi ah cun, “Ralthuam hmuahhmuah, Biaknak lam ih an pannak ding an Pathian ih a pek mi ralthuam cu: Ralnam, ralphaw, lukhum, awm phaw – Biaknak phunkim, a siat thei lo ding kedam pawl tla an si. Mipi hrangah van ih Arsi tamzet an um vekin Pathian hnatuannak ding hrangah cun a mi tampi ih hman dingah a tawk zet a si” tiah a ti. Khristian a suah hlanah, ralthuam retnak hmunpi ahcun an hruai lehsal, cumi ahcun, “A lu ihsin a ke tiang kilhimnak(a tlang thei lo mi) thir in an tuam thluh, cuti lo cun zinpi ah ralbaihnak a tong thei” a ti.

Bunyan in kum 1678 ih a cangan mi cun kum 1,600 hrawng liam zo ih thawnginn ihsin Efesa khaw pawl hrang Paul ih nganmi cakuat a va theihter sal. Missionary tirhthlah ropi zet cun ralkap ropi zet, kawhhran cun Pathian ralthuam retnak va pan in le Pathian Panolia thawn thuam aw, Grik tong in lu ihsin ke tiang ralthuam ih thuam aw tinak a si timi a vun mitthlam. Pathian ralthuam retnak hmun ahcun A ralkap kip cu A hmin ih remnak tuah dingih an feh tikah, “A lu ih ihsin a ke phah tiang in saklam ram thiir ih tuam aw” dingin ralthuam tha zetzet cu a kengtel a si.