---
title:  Doawknak hmun ih thlacamnak nun
date:   21/09/2023
---

Himi doawknak ih forhfialnak khal tel in, Paul in zumtu pawl cu thilthupi zetih tel ralkap pawl vekin cawl loin, “mithianghlim pawl hmuahhmuah hrangah” (Efesa. 6:18, NKJV) thlacamnak nei ding le thawnginn palai ih a um vekin amai hrang khal ih thlacamnak nei dingin a ngen asi (Efesa. 6:19, 20). Hivek in thlacam dingih sawmnak cu ralkap lam pung deuhdeuh dingih ngaihdan khal a um, Thlacam in Pathian hnen ih kawhnak(asilole pathian hnen ah) cu hlanlai doawknak hmun pi ahcun tuah ringring theu mi a si. Thimnak ah Bible ihsin khal in: Doawknak ah Jahaziel ih forhnak thluntu Jehosaphat cun, “Judah le Jerusalem ih um pawl hmuahhmuah”, “Bawipa hmaiah” kun uhla, “Bawipa cibai buk uh” tiah a ti (2 San. 20:18, ESV). Thlacamnak cu ralthuam ih peng pasarihnak a si lo, doawknak le ralkap tahthimnak ah Paul in forhfialnak a neihmi peng pakhat fang men a si.

Thlacam ngennak pahnih lakih a hmaisa tu sawn ah Paul cun “Mi thianghlim pawl hmuahhmuah hrang” (Efesa. 6:18, NKJV) thlacamnak ah thinlung tak, zuam zet le, manhlap zetin tel dingin a ngen a si. Kawhhran in sual thiltitheinak donak ih nehnak a co ding cun thlarau thianghlim thawkkhum thlacamnak hmangin Pathian ih thumawknak ah a fehpi a tul a si.

Paul in thlacam dingih a ngenmi pahnihnak cu amai hrang a si: “Keimai hrang khalah”(Efesa. 6:19, ESV) tiah a ti. Anih cun Thucah dik (“Ka hnenah thupek a si theinak dingah ), a tikcu te ah(Ka kaa ong in), dikzet ih thu phuangsuak(Ngam huai zetih thurel) dingmi Pathian in a pek theinak dingah a hrangih thlacam dingin a ngen a si. Cule thupi bik a rel mi cu, “Thuthangtha thuthup” a timi hi a si (Efesa. 6:19, ESV). Himi thu netabik cun Judah pawl rualin Zentel pawl tlen dingah Khrih ah Pathian telvenak, “Thuthup ongmi” kan ti theihmi cu a relmi duh a si. Khrih ah “ziangkim pumkhat ih um” (Efesa. 1:10, ESV) ding khawkhannak a thleng vek ciah in “Minung thar pakhat” (Efesa. 2:15, NIV; see also Efesa. 2:11–22) ah tuah an si.

`Thukam thar sungih “Thlacam dingih kawhnak” timi kha vun ruat sal aw. Khuimi bik in saw na thinlung lo neh? Ziangruangah saw? Luke 18:1–8, Filipi. 4:6, Kol. 4:2, 1 Thess. 5:16–18.`

Ziangruangah saw zumtu pawl hi thatho zet le taima zetih thlacamnak nei dingih ngen an si ringring? Paul in ralkap lam thawn a tahthimmi thurawn sawnletnak pa 2 a um: (1) Doral mak zetzet pawl thawn thlarau lam doawknak cu a taktak a si; (2) Thlarau lam cak ding le nehnak co ding cu Pathian thutiam Paul in ralkap lam a zirhnak ihsin um mi a si (Efesa. 6:10–17). Taima zet le thatho zet ih thlacamnak cun ngunngaih zetih a thuthiam pawl ngaithlak theihnak caan tha in tuah sak, lungawinak caan remcang in ruahsak ih, A zangfahnak ruangah Pathian hnenah lungawi thu sim theihnak caan remcang in tuahsak a si.