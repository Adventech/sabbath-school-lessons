---
title:  'Kawhhran: finkhawm ralkap'
date:   17/09/2023
---

`Siar ding: Efesa 6:10-20. Paul in kawhhran do awknak ci dangdang thuhla ah ziangsaw a rel? Paul in a hmaisa lam ahcun zumtu bulpak tin in thlarau lam sual donak a zohter maw si, asile kawhhran cun sualnak do dingin pumkhat an sinak a zoh ter maw?`

Grik ih hlawhtlinnak le Rom ih raldoawknak cun ralkap bur an lungrual tlang maw timi ah a thum aw ih, a hleice in raldoawknak hmun ah pakhat le pakhat an bomawk hi a thupi zet. Raldoawknak hmun ah bulpak zet ih a rak um mi ralkap cu san man lo, neh dingmi an si tiih ruat a si. Paul in hivek ih ralkap theihthiamnak thawn milaw zet in Efesa 6:10-20 ah kawhhran pawl in sual donak ding thuhla a rel a si timi ruahdan pom ding thupi zet a um:

(1) Hi catlang tluan hi kawhhran thuhla cakuat a ngannak ih a netnak a si. Paul hrang ahcun a cakuat cu raldomi Khristian pakhat lawng hman in thim doral lakah raldo in a um thu in a net a khar cu thil mak zet a si.

(2) Catlang tluan netnak ah, Paul cun Khristian pawl cu a thlacamnak “Mi thianghlim pawl hmuahhmuah hrangah” (Efesa. 6:18–20, ESV) timi ihsin lungrual tei’ an um theinak dingin a ko hai a si.

(3) Thil thupi bik cu, a cakuat hmaisa lam ih Paul in sual thilthitheinak a rel pi ahkhan, zumtu bulpak ah siloin kawhhran hmai ah a phuang a si: “Tu ah van hmun pawl ih um thuneitu le thiltitheinak pawl hnenah Pathian fimnak tam zet cu kawhhran pawl hmangin theihter a si” (Efesa. 3:10). Efesa 6:10-20 cun raldotu mi pakhat lawngin, sualnak amah lawngih a tonmi thuhla zianghman a tar lang lo. Cu ai ah, Paul cun ralkap tampi vekin kawhhran kha a run rel sawn si. Anih cun ralkap pumkhat aw vekin doawknak hmun ih pumkhat aw zet le thazang suah zetih um dingin kan ralthuam famkim la dingah in ko a si. Paul cun kawhhran thupi sawn ah ret in a net a khar, cumi ahcun Khrih ih taksa a si vekin kawhhran a tel (Efesa. 1:22, 23; Efesa. 4:1–16), Pathian ih biakinn/ innpi (Efesa. 2:19–22), cule Khrih ih mothar (Efesa. 5:21–33), ti pawl cu A nungmi Pathian ih ralkap tampi vekin Kawhhran cu a netabik tahthimnak ah a run hmang. “Ni tha lo” (Efesa. 6:13) lam ah kan um rero tikah sual donak caan reizet ih netnak kan thleng thlang ruangah Pathian ih kan pekawknak le Khrih ralkap vekin Pakhat le pakhat parih kan rinumnak thu ahhin theihfiang lonak ding tikcu caan a si nawn lo.

`Sual donak ah pakhat le pakhat kan bomawk theinak dingah doawknak ropi dungih hnatuan tlangnak ah taksa pumkhat si thei dingin ziangtin kan tuah ding? ziangvek in ra thleng khal sehla ziangtin kan do thei ding?`