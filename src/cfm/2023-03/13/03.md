---
title:  Taikhap le awmphaw
date:   18/09/2023
---

`Zumtu pawl in sual an donak ding hrangih timlamnak an neih thokdan Paul in ziangtin a rak mitthlam? Efesa. 6:14; zoh aw, 1 Pet. 4:1; 1 Pit. 5:8; Rom. 8:37–39.`

Paul cun doawknak nasa zet (Efesa. 6:13) a um thu a ca siartu pawl hnen an an dinhnget theinak dingih kawhnak netabik (A palinak, zoh aw Efesa. 6:11, 13) a neih mi hi cipciar zetih ralthuam pawl a relnak a si (Efesa. 6:14–17).  Paul cun “tai ih korfual tawn” timi a run hmang(zoh aw Isa. 11:5). Hlanlai ah hnatuan lole raldonak tivek ih an feh hlan ah an forkual cu an tai tivek ah an tawn hnget theu (zoh kop aw, Luke 12:35, 37; Luke 17:8). Paul cun zumtu pawl cu Rom ralkap rual vekih ralthuam hruh dingin a vun mitthlam, ralkap taikhap savun, taikhap phaw le a kilhnak tel ih ceimawi mi thawn bulhram a vun thok. Taikhap ihsin savun zianghmuah lai simaw an khai aw ih, cumi cun dar pheng tete pawl an khuh, cumi pawl in a awn selso mi “Puan orh” an tuah ih, himi in mi pakhat ih sinak a lang thei thluh. Cumi cun thuamhnaw tha a kai hnget ih, thildang pawl khal an umnak ah thaten a um ter thluh. Thutak cu zumtu pawl ih neihcia mi a si lo, Pathian ih thilpek a si (Efesa. 2:8 ih rundamnak thawn zoh tlang aw). An hringnun ah danglamnak zianghman um lo khal sehla, a thatnak lakhlo a si cuang lo. Annih cun himi Pathian thilpek an hmang le an hmunton ding cun Pathian thutak “an hruh” a tul. Pathian thutak cun anmah a nei ih, a kilhim vekin annih cun Pathian thutak an nei lo.

Paul cun zumtu pawl in, “Rinumnak awmphaw”(zoh kop aw, 1 Thess 5:8) hruh dingin a ngen a si. Thutak taikhap vekin, cumi cu Pathian ihsin a ra suak mi a si ih, Pathian ralkap a si vekin A uknak sungah Yahweh ralthuam lakah a tel ve a si (Isa. 59:17). Paul san lai ah ralkap pawl ih taksa ralthuam hman mi cu thir ih tuah mi an si(thir kor, Pakhat le pakhat a ngerh aw mi thir hrual), thil paazet thuamhnaw(a fate zet mi, ngun fate zet tivek tete pawl, a zomkhawm aw mi) asilole a zomkhawm aw mi thir, dar tivek ih tuah mi an si. Himi taksa ralthuam asilole awmphaw cun doral pawl ih hremnak ihsin a kilhim thei a si. Cuvek ciah in zumtu pawl cun Pathian kilhimnak thil pek ih dingfelnak ihsin thlarau lam kilhimnak a don theih a si. Efesa cakuat sungah Paul cun dingfelnak cu thianghlimnak, thatnak, thudik(Efesa. 4:24, Efesa. 5:9), le midang dik le fel zet in, a hleice in kan kawhhran member pi pawl parih kan tuah dingmi ruatnak dik thawn a rel tlang a si.

`Thatnak, thianghlimnak le thutak ih kilhim theinak thu ah ziangvek in nangmah in hmuhton mi na nei?`