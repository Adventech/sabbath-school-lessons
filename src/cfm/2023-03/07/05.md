---
title:  Cawisan Jesuh ih thilpek pawl
date:   09/08/2023
---

`Saam 68:18 la tahrat in Paul cun thawhsalnak, cawisannak, doralneh tu Jesuh cun a sannak hmun ihsin a mi pawl hnenah thilpek a run pek thu a simfiang. Ziang “Thilpek” saw cawisan Jesuh ih pek mi, ziangmi hrangah? Efesa. 4:11–13.`

Paul cun cawisan Jesuh in a kawhhran hnen ih a pekmi “thilpek” pa 4 pawl cu hlawnthil lakih telmi vekin a tarlang: (1) Tirhthlah pawl; (2) Profet pawl; (3) Thuthangtha phuangtu pawl; (4) Tuu khaltu pawl (ESV) le zirhtu pawl tla an si(Grik tongphun cun himi pawl hi thil pakhat an si thluh vekin a lang). Khrih cun a thupi zet mi a hnatuan thehsuak dingah himi thilpek pawl hi a pe a si: “Mithianghlim pawl cu rongbawl hnatuannak ih tuamtu dingah, Khrih ih taksa sawhhngetnak dingah”(Efesa. 4:12, ESV) cule “Rinnak le Pathian Fapa theihnak ah kan zatein lungrual in kan um ih, Khrih ih famkimnak ruang-pum tahnak ah mi pitling kan si theinak dingah a si(Efesa. 4:13).

Himi netabik ih um hi hlansan Adventist pawl hrang khalah a hleice ih a thupi zetmi an si. Annih pawl cun Ellen G. White ih thlarau thilpek pawl an ruat ve nasa. Bible in thlarau thilpek hi tirhthlah san ih kawhhran pawl hnen lawngih thleng dingin maw si a rel?Asilole himi thilpek hi Khrih a ratsal hlan tiang a um sunzom vivo ding saw? Hlan ih Adventist pawl cun an thusuhnak pawl cu Efesa 4:13 ah a sawnletnak an hmu ngah, himi thuhla hi lawngmawngnak thawn khualtlawngnak ding thupek suah tupa lawngmang hruaitu cun a rak dong hngah. Lawng colhnak kiang an thlen tikah lawng kaihruaitu cun an khualtlawnnak ih bomtu dingah lawng mawngtu pakhat a rung lut ding timi thu a dong. A hlan ih thupek zirhmi vekin lawngmawng tu cu a lutter a tul, a hlan ih kaihruaiawkdan vek in a tuah a tul. “Zoin saw tu ahhin cumi kaihruaiawknak cabu hmaisabik cu ngaihsak? Lawngmawng tu hnongtu pawl, asilole cumi cabu in a simvek ih rak dongtu pawl maw an si? thu then hnik uh?”—Uriah Smith, “Do We Discard the Bible by Endorsing the Visions?” Review and Herald, January 13, 1863, p. 52.

“Tuu khaltu(lole “Pastor”), “zirhtu” le “thuthangtha simtu” tivek pawl kan simfiangdan ahhin kan ralring a tul zet. Kan dinhmun le kan tikcu mil in hivek dinhmun ruat theutu kan si ruangah a thupi hleice a si. Kan theihban tawk ahcun Paul ih san lai ah himi pawl cu Efesa khua ih khawhhran hruaitu mi zaraan pawl an si thluh ko ding( 1 Pet. 2:9, Tirhthlah 2:46, Tirhthlah 12:12).

`Isaiah 5:4 siar aw: “Ka sabit hmuan ahhin ka rak tuah hrih lomi tuah beet theih dingmi ziang saw a um lai?” Himi bungcang hi Ellen G. White ih Pathian hnatuannak ah Pathian in in pekmi thawn vun ruat hnik aw. Ziangtin kan hmang ve thei ding?`