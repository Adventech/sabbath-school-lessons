---
title:  Thlarau ih pumkhat
date:   06/08/2023
---

`Efesa 4:1-16 kha siar aw. Ziangtin saw Paul in zumtu pawl cu kawhhran ih pumkhat sinak nungter vivo dingin forhfialnak a neih?`

Paul cun Efesa cakuat(bung 4-6) thenhnih ih a hrek cu pumkhat dingih kawhnak in hram a thok. Asinan thil thupi zet pahnih a um hrih lai: Pakhatnak, Fesa 4:1-6 sungah zumtu pawl cu pumkhat ih a tuahmi nuntu ziaza tha zetzet langter in, “Thlarau ih pumkhat” (Efesa. 4:1–3) si ding in a ngen ih, himi kawhnak cu tongkam pasarih lakih “pakhat” ih a pawm mi a si(Efesa. 4:4–6). A pahnihnak ah Efesa 4:7-16 ah Paul cun nehnak, thuthangtha phuangtu pawl a hruaitu (Efesa. 4:7–10), zangfahnak bulhram a simi Jesuh cawisangnak thuhla pawl a run relfiang.  Cule Khrih ih taksa pumkhat an sinak le an thansohdan, an harhdamdan le ziangtin kawhhran member pawl lungrual in an um khawm thei timi a run tarlang (Efesa. 4:11–16). A thok ahcun Paul cun Khristian pawl cu “ Kawh an sinak thawn milaw ih feh dingin” (Efesa. 4:1, ESV) a sawm hai a si. Anih cun Feh timi tuahtuannak tongkam hi nun can, asilole nung dingin tinak ah a hmang (zoh aw, Efesa. 2:2, 10; Efesa. 4:17; Efesa. 5:2, 8, 15). Paul in an kawhnak thuhla a rel tikah Khristian kawhnak thuhla a rel duhmi a si(Efesa. 1:18; Efesa. 2:4–6, 13). Paul cun zumtu pawl hnenah cemni neilo Pathian khawkhannak a si mi pumkhat ih um ringring dingin a ngen hai a si(Efesa. 4:9, 10). Cui pumkhat sinak ding hrangih kawhnak a ngai thupidan cu hitawk ah hitin a thok (Efesa. 4:1–3), cumi pawl cu hnuaidornak, ngilneihnak, le thinsaunak tivek pawl an si.

Hitawk ah cu mipawl cu pakhat teten zoh sehla:-

Paul cun hmundang ah, Efesa 4:2 ah hnuaidornak timi hi a simfiang (ESV; phahniam awknak- NKJV), hitin a run bet hrih, “nangmah ai in midang a thupi sawn ih na retnak” hmangin tin (Filipi. 2:3, ESV). Cule hnuaidornak cu mah le mah ngaihsak awknak ihsin theihthiam a theih lo (Zohaw,  Kol. 2:18, 23) asinan midang pawl ngai thupi le zahnak ihsin theihthiam a theih a si. Ngilneihnak (Efesa. 4:2, ESV, NKJV) timi cu, “”mah le mah ngaithupi awkternak cun a ti buai tuk dah lo” asilole, “umdan thiam, midang ngiahsak, nunnak” tin simfiang a theih ko ding. —Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

A netnak ahcun, Thinsaunak(ESV; Tuarfainak timi thawn zohthim aw, NKJV) timi cu thin ai thoknak silole fiahnak hnuai ah thinsau ten um tentonak timi a si. Himi sinak pawl hi a zaten mah le mah hnongawknak hlir le midang pawl va ngaithupinak hlir an si thluh.

`Hnuaidornak, hngilneihnak le thinsaunak:- Minung kan si vekin himi pawl in pumkhat si dingin ziangtluk in mi an bawm timi ruat hnik aw. Ziangtin saw hivek a tha mi nuntu ziaza cu kan zir thei ding?`