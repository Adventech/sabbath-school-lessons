---
title:  Khirh cawisannak, thilpek petu
date:   08/08/2023
---

> <p></p>
> Ziangkhal sehla, Khirh ih tirhsiagnak thawngin anih cun kan bulpak cio ah thilpek in pe thluh. Curuangah cathiamhlim cun hitin a ti
> <p></p>
> ‘A sannak hmun ih a hung kaisoh tikah,
> <p></p>
> Saltang mi tamzet a hruai,
> <p></p>
> Cule a mipawl hnenah thilpek a pe’.
`‘A hung kaisoh’ timi hi hminsin aw. Himi cun Khirh cu kan leilung hnuai ah a tumsuk timi a fiangter. A tumsuk mi pa thotho kha vanpawl ai sang sawn ih kaitu thotho kha a si, cuticun ziangkim hi Amah rori in a luahkhat thluh a si” (Efesa. 4:7–10, NLT). Himi ah ziangsi um, himi bungcang ah Paul ih reltum miziangsaw a si?`

Himi hi Paul in Saam 68:18 sung ih ta a lak mi a si: “ A sannak hmun ah na hung kaiso, saltang pawl na hruai. Minung pawl hnen ihsin thilpek na dong, nangmah a lo dodal tu pawl hnen khal ihsin” (NLT). Saam 68:18 cun Bawipa, Yahweh, cu ralnehtu, A doral pawl nehtu, doawknak hmun ih saltang pawl thawn a khawpi dinnak tlang ih a hung kaitu a si zia a pholang (zoh aw Ps. 68:1, 2). A ralnehnak ihsin upatnak (thilpek dong) a dong (Saam 68:35 ah thum aw in Paul cun cawisan Khrih hnen ih “ thilpek” mi pawl a run tarlang).

Saam 68:18 ih ummi vekin kan feh asile, Kaiso- Khrih vanih kaisohnak cu(Efesa 1:21-23) a thleng hmaisa ih, cumi cu thosal, cawisang zo mi Jesuh in thilpek a peknak le ziangkim a luahkhatnak dingih a vung suknak a si. Himi ciah hi Paul in Pentiscos lai ih thlarau thinghlim burhdan thuhla a relnak a si(zohaw,  Tirhthlah 2). Hi hmuhdan hi Efesa 4:11, 12 in a run nemhnget ih, cumi cu cawisan ih um Jesuh ih thilpek pawl cu thlarau thianghlim thilpek an si timi a langfiang ter. “Hmunsang ah Khrih a kaiso, ralkaih pawl cu salah a hruai, cule minung tlun ah thilpek na pe. Khrih van ih a kai thluh hnu ah, tiamkam cia vekin thlarau thianghlim cu a cakzet mi thli vekin tirhthlah umkhawmnak pawl hmuahmuah ah a rungtum ih a run luahkhat thluh, cumi in ziangsi a rah suah mi? Mipum thawng tam zet cu piangthar in an um”.—Ellen G. White, Ye Shall Receive Power, p. 158.

`Efesa cakuat sungih himi malte bungcang pawl hi ziangtluk in thuk khal sehla, Khrih in kan hrang a tuahzo mi, a tuahlai dingmi le a hleice in “khuitawk khalah ziangkim a luah khat thluh” (Efesa. 1:23, NLT)timi ihsin ziangtin hnemawknak kan zir thei ding?`