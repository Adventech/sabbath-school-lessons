---
title:  Pakhat ah pumkhat vekin zomawknak
date:   07/08/2023
---

`Kawhhran pumkhat theinak dingah A thupi zetmi Paul ih a relmi pasarih “pakhat fingfing ih ummi” pawl kha ziangsaw a si? Himi ngansuak mi pawl hmangin ziangmi bik saw relsuak a tum?(Efesa. 4:4–6).`

Paul ih “pakhat tete ih nganmi” pasarih pawl cu biazai vekih ruat a theih ih, Efesa khua ih hman mi hla pawl vek hi a si. A hramthoknak ah pahnih kha “Pakhat sungah” um in a run rel: “Taksa pumkhat”(Kawhhran cu Khrih ih taksa a si timi a sawhkhih Efesa. 4:12, 16; Efesa. 1:23; Efesa. 5:23, 29, 30) cule, “Thlarau pumkhat” (Efesa. 4:4). A pathumnak ahcun, “kawh nan sinak ah ruahsannak pakhat”(Efesa. 4:4; zohtlang aw; Efesa. 4:1). Cule thil pathum a um bet lai: Pathian cu “Mi zate ih Pathian le Pa pakhat lawng a um, ziangkim tlunih um, le ziangkim fangsuaktu, le ziangkim sungih um a si” (Efesa. 4:6, ESV) timi in a net a khar hlan ah “Bawipa pakhat”(Khirh relnak a si), “rinnak pakhat”(Khristian pawl zumnak a relnak a si, Efesa. 4:13; Col. 1:23; Kol. 2:7; Gal. 1:23; 1 Tim. 4:1, 6), cule Baptisma pakhat”(zohtlang aw, Efesa. 5:26)timi pawl a rel.

Himi biazia tong hmangin Pa Pathian relnak ihsin Paul in ziangmi saw simfiang a tum? “Ziangkim ih Pa” timi hman a sinak cu Pathian cu sersiamtu a si tinak a si. Catlangtluan dang pawl cun leitlun sersiam a si thu le “ziangkim hi” Pathian thawn an pehzom aw thluh ih, a tuahmi an si thluh thu a run relfiang. Paul cu Pantheism (ziangkim hi pathian a si) asilole Panentheism (Leitlun hi Pathian sinak ah a tel cih, asinan cumi thiltuahmi cu a tawpter cuanglo ti zumtu pawl) zirhnak ahhin a hnuaihnih aw lo. Anih cun Pathian cu cungnung sawn(ziangkim tlun ih um), huham nei hnatuantu( ziangkim Amai hnen ihsin) le lei le van luah khat(ziangkim ih um) tu a si lam a phuang sawn a si.

Kawhhran ih pumkhat sinak thuhla ih ruahdan pahnih hi thaten rak hminsin aw (Efesa. 4:1–6). A hmaisa ahcun pumkhat sinak cu thlarau lam a si ih, tongkam pasarih relnak ih “Pakhat” ihsin ra mi a si ih, lawmtlak khal a si (Efesa. 4:4–6). A pahnihnak ahcun, himi pumkhat sinak cu kan zuam le thansohter a tul (Efesa. 4:3). Himi pumkhat sinak ahhin a taktak ahcun kan beidon caan tla a um ko ding. Ziangkhal sehla, Kan beidonnak cu ziang a si khal le, kawhhran pumkhat awknak ah Pathian in Khrih sungih a tuanmi hnatuan ruangah le “thlarau pumkhat” (Efesa. 4:3) kan sinak zawn ah lungawi ding kan si. Hivek ih tuahnak cun himi pumkhat sinak hrangih hnatuannak ah thazang cahnak in pe kirsal a si. Asinan hivek in thinlung thar hlam zetih kan tuan asile Pathian hnatuan dingmi kan thehsak ding a si.

`Siar aw: Efes 4:4-6. Himi hin ziang ruahnak a lo neiter? Khrih ruangah Pathian thawn le kan pumkhat awknak thuhla na theih tikah ziangtin saw na um?`