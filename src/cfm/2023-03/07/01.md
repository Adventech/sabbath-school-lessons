---
title:  Khrih ih taksa pumkhatnak
date:   05/08/2023
---

### Tuizarh sung siar ding
Efesa. 4:1–16; Fili. 2:3; Ps. 68:18; Tirh 2; 1 Kor. 12:4–11, 27–30; Isa. 5:4.

> <p>Bible cangken</p>
> “Cun anih cun mi hrekkhat cu tirhthlah, mi hrekkhat cu profet, mi hrekkhat cu evangelist, mi hrek khat cu pastor le zirhtu sinak a pe hai, Cucu mithianghlim pawl tifamkimnak dingah, rongbawl hnatuannak dingah, Khrih ih taksa sawhngetnak dingah a si”(Efesa 4:11, 12).

Aesop ih um thuanthu pakhat cu, “Pumpi le ke” tihi a si. A thuanthu cu hivek in a si: “Pumpi le ke cu an thupidan thuhla ah thukam an el aw, Ke cun anmah le anmah cu mi cakzet an si thu le pumpi hman hmun dangdang ih an phurkual thu an sim, cule pumpi cun, “ Asinan, Ka rualpi tha pawl, rawl ka rak ei duh lo cun zianghman na phur thei lo ding” tiah a ti. —Lloyd W. Daly, Aesop Without Morals (New York: Thomas Yoseloff, 1961), p. 148.

Ziangkhal sehla Paul cun thlarau lam a fiah theinak dingah minung taksa a hmang. Paul hrang ahcun minung taksa le Khrih ih taksa vek a si mi Kawhhran cu thilti theinak nei thluh, a dangdang ih tuahmi vekin a rel, cumi pawl cu an tangtlang thluh a si ahcun taksa hrisel zet ah a suak ding a si. Efesa 4:1-16 sungah Paul cun a hlan ih a hman tangkai zetmi taksa tahthimnak a hmangsal(Rom. 12:3–8, 1 Cor. 12:12–31). Khrih, tu ahcun taksa lubik a si zo, Taksa cu taksa pumkhat an si theinak dingih bawm tu “thilpek” mi cu pengtin ah, kawhhran member tin ah, hna an tuantlang theinak dingih bawmtu a si. Paul in harhdamnak a simi, Pathian in kan hrangih pumkhat si dingih tumtah a neih mi va theithiam dingin in bawm a si: Khrih ah pumkhat asimi rahtha a rahsuak mi kawhhran ih tel dingin in duh a si.