---
title:  Ruahbet ding
date:   11/08/2023
---

Efesa 4:7-10 ih kan zirmi pawl kau zetih in bawm theitu thil thil pahnih:

1\. Efesa 4:9 lehlin dan. Hmun thenkhat ahcun kaiso timi um hlan ah tumsuk timi an umter(Thimnak ah NKJV, “A nih khal a tumsuk hmaisa” ; KJV, RSV, ESV, NASB). A dang lehlin mi pawl cun Grik tongfang thawn nai aw deuh in an tlun(thimnak ah NIV, “A kaiso” timi sullam cu leilung, a hnuai lamah a tumsuk timi lo thildang ziangsaw um cuang?ASV, HCSB, LEB, NLT), cumi cun Nithum ni zirlai ih a relsuah mi, saam 68:18 ih thu nganmi ih umdan pawl cu thlun ding a si timi a run pholang ih, cumi cu Khrih vanih cawisangnak (kai so)cun a thleng hmaisa ih, cumi cu thlarau in a “tumsuk” ter mi a si.

2\. Kaihtong saltang pawl hruai. Saam 68:18 hi Grik thukamhlun, Septuagint(hlanlai thukam hlun Grik ih an lehmi) tiih an kawh mi ihsin laksuak mi a si. Paul cun Efesa 4:8 ah a takram in a run hmang, “Kaih tong sal hruainak” (lehlin mi hrekkhat pawl ah a lang KJV, NKJV, NRSV), Asinan cumi ih sullam taktak cu, “Kaih tong pawlkom pakhat cu thawngtla dingin lak a si” tinak a si.(Cumi cu himi pawl ah a lang ESV, NASB, NIV, etc.). Seventh-day Adventists pawl cun Khrih vancungram ih laksalnak, van a kainak le a thawhsalnak ih a thove tu pawl a hruaisohnak thuhla a si timi fiangzetin an thei(Matt. 27:51–53). Himi “fangtel theen” timi cu tlenmi pawl ih rahthar ih dinmi an si, Vanram lairelnak hmun ih a kirsal tik ahkhan Pa hnenah a va hmuh a si (zoh aw The SDA Bible Commentary, vol. 6, p. 1022; The Desire of Ages, p. 834, compare The Desire of Ages, pp. 785, 786). Cuti zawng lo khal in Kolose 2:15 thawn milaw in a bungcang hi lak theihmi a si ih, Khrih ih doral-  Satan le a vancungmi sualral pawl a nehnak vekih lanter khal a theih thotho, cumi pawl cu saltang nehzo mi pawl relnak a si.

**Relkhawm dingmi thusuhnak pawl**

`Efesa 4:11 sungih um “Thlarau lam thilpek” ngan khawm mi le 1 Kor 12:4–11, 27–30; Rom 12:4–8; and 1 Piter 4:10, 11 pawl hi tahthim aw. Ziangmi bangawknak le danglamnak saw na hmuh?`

`Thuzirnak khaan sungah tuisan kawhhran sungih “Thuzirhnak thlihrang” hrekkhat pawl sim aw. Paul in hivek thli maimai cun in tibuai lohdan ding thu a simmi pawl hi hminsin aw. Thli in kan parah siatnak a runthlen thei mi lak ihsin kanmah ten kan humhim awk theidan ding le kawhhran sung ih um midang khal ka kilhim theidan ding lamzin ziang pawl an si?`

`Paul in Efesa cakuat ih thupi bik ih a retmi cu “Pumkhatnak” timi hi a si. Asinan pumkhatnak ih man khung zia kan hawl hmu thei maw?Tongdangih kan sim asile, ziangtik ahsaw pumkhat suahnak cu a rahsuak thei ding? Relkhawm uh.`