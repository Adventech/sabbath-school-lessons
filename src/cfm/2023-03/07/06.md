---
title:  Khrih ah thangsohnak
date:   10/08/2023
---

`Kawhhran in Khirh bangnak ih a thansohnak ah ziangvek tih-thaihnak tihnung um saw a um? Efesa. 4:14.`

Paul in kan ruahnak vek silo in ruahnak dangdang, “zirhtirawknak thlihrang phunkim” le “ Bumawk khawkhannak” (ESV) pawl cu zumtu pawl parah a thumawk theudan boruak pawl a hmu thluh. Pathian thu zirnak ih lamzin diklo, tihnung um zet relnak ah thil pathum zohthimnak nei a hmang: (1) Nauhak lai ih pitlin lonak, “cuticun nauhak kan si ringring nawn lo ding”(ESV); (2) Tifinriat sang zetih tihnak, “ Zirhawknak thlihrang tinkim ih hran petmi”(ESV); (3) Thaptawknak ih tel theu vekin mifim pawl ih bum thiamnak kut ih tang vek an si. Paul cun Grik tongfang Kubeia(lehnak cikhat, a vorh ci pawl) cu, “ hlothlau” (ESV) asilole “Bumnak”(NKJV) tin a hmang.

Paul cun thendarh awknak hi thilti sualmi hminsinnak thupi zet pakhat vekah a ngai: Thenawknak cu thilsual a si laiah taksa thangsohnak le cawmtu ih an tuantlangnak pawl cu tha a ti zet. Thendarh awk zirhnak ihsin rinsan awknak le fiahnak zirhnak lamah a her kual ih (Efesa. 4:11), A dikmi Khristian tam sawn lam pan in Khrih ih taksa khalah ro comi tha zet an nei ding (Efesa. 4:12, 13; zoh ding mi: Efesa. 4:15, 16).

`Kawhhran hrisel cu a ziangtin saw taksa hrisel vekin hna a tuan dan? Efesa. 4:15, 16.`

Efesa 4:1-16 ah, Paul cun kawhhran ih pumkhat sinak hrangah tan a la zet, cule cangvaihnak um thei dingin tuanvo neitu khal a ruat hai. Pumkhat sinak cu Pathian thu zirnak lam ah thudik a si (Efesa. 4:4–6), cumi cun kan hnatuan taima dingin in ngen a si (Efesa. 4:3). Pumkhat sinak kan kilkhawidan ding lamzin pakhat cu Khrih ih taksa “peng dangdang” ih tel kim hi a si(Efesa. 4:7–16). Kan zaten taksa peng pakhat kan si thluh, a hriselnak ding le a thansohnak dingin hnatuan tlang thluh a tul (Efesa. 4:7, 16). Kannih khal in tirhthlah pawl, profet pawl, thuthangtha simtu pawl, le pastor- zirhtu pawl hnatuannak ihsin hlawknak kan nei ve ding hi a si(Efesa. 4:11). Ruh hlikhlok pawl a zomkhawm awter tu thahri, thahri fate zet vek ciah in, “hmuntin zomkhawm” (Efesa. 4:16, ESV) aw mi pawl cun hnatuan in pumkhat sinak an nei ih, cumi cun taksa ih lu a si mi Khrih lamih kan thansoh theinak dingin in rak bawm a si (Efesa. 4:13, 15).

`Tuisan kan kawhhran fehtlang in “Thuzirhnak thlihrang” hrekkhat pawl hi ziangsaw an si, ziangtin saw anmah pawl doneh dingin kan dinhnget thei ding? Sabbath ni ah na thusuhnak ih sawnletnak cu run keng tel aw.`