---
title:  Hlanlai doawknak hmun ah dingin
date:   13/09/2023
---

`Efesa 6:10-20 tiang siar thluh aw, ziangtik caan khalah Paul cun tuahtuannak hmuithlam a hmang timi hmin sin aw. Ziangahsaw himi ruahnak hi a hrangih a thupit?`

Paul in ralkap thuhla tahthimnak ih a relmi pawl hi hlanlai doawknak tualrawn lam thuhla a si timi kan theihthiam a thupi zet. “Ding” (Efesa. 6:11, 13, 14) timi sullam ziangsaw a si? Himi tuahtuannak ih a sim duhmi hi taksa ruangpum thuhla men maw a si? Raldoawknak ih tongkam Thucudides ih cangan mi cu, raldoawknak thuhla ngantu pawl ropi zet lakih pakhat a si. Raldoawknak ih a hlawlhtling tu ding lam theifiangdan pathum a um: (1) ralkap pawl cu, “An doral thawn naite ah an um ding” hihi an doral do dingin an feh tengteng din tinak a si; (2) Cule an do tengteng ding, “hnget zetin an ding” asilole “ Kan lei ah an ding” an doral pawl thawn kut rori in an sual aw; (3) A nehnak ah, “an doral pawl cu an vua” tengteng ding” (zoh aw, Thucydides, The Peloponnesian War [New York: E. P. Dutton, 1910], 4.10.1–5).

Hlanlai ih raldo awknak ahcun himi pathum ihsin pahnih cu an lang, ralkap Phalanx bur hnih doaw dingih an panawk tikah, “thing, le taksa, le dar sumsel awn pawl rapthlak zetih ring zetin a thang durdo” cumi cu Hlanlai cangantu Xenophon cun “Tihnung za tluknak” tiah a rak ti”—Victor Davis Hanson, The Western Way of War (New York: Oxford University Press, 1989), pp. 152, 153. Hnget zetih ding in himi kaihhruai awkdan thlun cu hlanlai raldoawknak ih thil thupi zet a si. A lehhnu ih raldo awknak a netnak ah khat lam veve in “Vun nor” dan ding an hawl. Paul cun ralthuam keng pawl raldonak ah ralkap pawl cu, “um khawm, doawknak cem zawngin thil an pek le dong” vekih um dingin a ko hai a si..”—Victor Davis Hanson, The Western Way of War, p. 152.

Paul cun doawknak ah kawhhran in a doral a nehdan cu fiangzet in a run rel fiang (Efesa. 6:12; Ninga ni zirlai ah zohaw), cule “ding in” timi hi cang 13 ah tuahtuannak ah a run hmang: “Ni tha lo ni ih nan do ngah theinak dingah dinghnet uh” (NKJV, ESV, emphasis added).

Himi cu hahdam zetih dinnak maimai a si lo! “ding hnget” ding ah timi cu doawknak ah hrisel zetin raldo dingin thupek vekih ralthuam kengin hrisel zetin um ding hi a kawh hmuh sawn a si. Himi cu ralkap thuhla mithlamnak ihsin Paul in a hmaisa lamih forhfialnak a neihmi ah hmuh a theih, “Thinlung hmunkhat pu in, thuthangtha ih zumnak hrangah khat lam le khat lam lungthin hmunkhat le thlarau hmun khat nei in dinghnget uh” (Phil. 1:27, ESV).

`Siar ding: Hebru 12:4. Himi bungcang cun Bawipa ah ding hnget dingin ziangmi sullam a nei timi ziangtin in hmuh? Himi dinnak hi ziang pumkhatnak saw a si?`