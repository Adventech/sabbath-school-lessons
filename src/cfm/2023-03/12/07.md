---
title:  Ruahbet ding
date:   15/09/2023
---

“Kan hnatuan cu raldonak cikhat a si, Jesuh ih rinum ralkap kan si vek in, doral pawl ih cahnak hmuahhmuah ah ngamhuainak thisen kan ken tel a tul. ‘kan buan mi hi tisa le thisen an si lo, lalnak pawl, thuneihnak pawl, hi leitlun thim uktu pawl, hmun sangih thlarau sual pawl tla an si sawn’. Kan ralthuam pawl kan ret ih, kan thazang cahnak pawl kan niam ter a si ahcun Satan pa ih siahhlawh le sal kan si ding, doawknak le tuarnak pawl ihsin suah zalen kan si men thei. Asinan himi daihnak cu Khrih hlohnak le vanram hlohnak lawng in kan ngah ding. Cuvek daihnak cu kan pawm ding mi a si lo. Biaknak bansan in sual ih um hnak cun leitlun sancem tiang doawknak cu um ko hrih seh”—Ellen G. White, The Review and Herald, May 8, 1888.

Efesa 6:10-20 hin ziangtin saw thuphuan cabu thawn zomawknak an neih? An bungcang pawl cun Thuphuan bu ih raldoawknak vekin (Thup 12, Thup. 16:12–16, Thup. 19:17–21, Thup. 20:7–10)caan neta thu le sancemnak ding thu an sim veve.  An pahnih sungah Pathian mipi pawl cun “van hmun pawl in” le “ A tu ih um thiltitheinak le cangvaihnak” pawl in an do rero. An pahnih sungah Pathian ih minung pawl cu “Hmailam san mureng fale” tin thazang peknak a nei. Ruahbet ding ah, “An pahnih in fiangzet in raldoawknak an rel, doral pawl neh thluh an si hnu ah san mureng thar kumkhat in din a si ding” Himi santhar, “Pathian minung pawl ih sunlawinak netabik ih sunlawinak” le “doral pawl kumkhua ih siatsuah an sinak” pawl hi hmuhsak tu an si ding (See Yordan Kalev Zhekov, Eschatology of Efesaesians (Osijek, Croatia: Evangelical Theological Seminary, 2005), pp. 217, 233–235.)

**Relkhawm ding thusuhnak pawl**:

`Thimnak ih thiltitheinak hi hmaiton in ziangtik ah na tong zo? Culai caan ah ziang kaihhruai awknak in saw a lo bawm bik ih na hmuh?`

`Efesa 6:10-20 ih sim a si vek in, mi pakhat a hleice in “Sualnak thlarau” (Efesa. 6:12, ESV) kaihruainak vekih a langmi hnenah ziangvek in thuthangtha na sim ding?`

`Ziangtin saw “Khawsia ih khawkhannak” (Efesa. 6:11, ESV) cu kan theihthiam dingih kan hnong thiam ding? Thimnak ah, rundamnak ngah dingin sualtuk, thiltha lo tuahtam tukih na theih awk caan ah na zumnak phatsan mai dingin voi ziangzat lai na um dah zo? Khavek ruahnak kha Khrih  maw asilole thimnak ih thiltitheinak in saw na lu parih lo ret? A hleice in cuvek tikcu caan ah ziangah saw Jesuh ah in pekmi thutiamnak mangbangza tam zet pawl ngah dingin na zuam sawn lo ding?`