---
title:  Khrih ah caknak hawl in
date:   11/09/2023
---

Paul in a cakuat cu doawknak dingih kawhnak cakzet hmangin a net a khar, cumi cun cakuat pumhlum ih a thupi le ruatnak thupi zetzet pawl cu a hruai khawm a si. Thuhrampi netnak lam theihternak ihsin a thok, doawknak hmun ih thu petu ih au thawm: A netnak ah, Bawipa ah le a cahnak ahcun cak uh”(Efesa 6. 10) tiah a ti. Catlang tluan dang pawl Efesa 6:11-20 cun himi thuhrampi pawl an run simfiang ve thung.

`Efesa 6:10-20 kha siar sal aw. Paul ih in sim vekin thiltitheinak taktak a tel cihnak ah Doawknak ropi a takram in ziangtin na hmu? Kan nitin nun ah Pathian thawn kan feh tlang ding a thupit zia hi ziang ruangah saw kan hmai ah hivek thudik thu zet hi a um ringring?`

Paul cun a cangannak ah Khrih cu Zumtu pawl ih cahnak hrampi a si thu a rel: “Bawipa ah le A cahnak huham ah” (Efesa. 6:10, NKJV), “Bawipa” timi in Khrih a kawh hmuh tikah, Efesa cakuat sungih thu ummi pawl thawn an milaw thluh (Efesa. 2:21; Efesa. 4:1, 17; Efesa. 5:8; Efesa. 6:1, 21). “Kawhhran thacahnak cu amah a kaitho tu Bawi, raldo awknak ih hruaitu ih cahnak ah a um a si”—G. G. Findlay, The Epistle to the Efesaesians (New York: Ray Long & Richard R. Smith, 1931), p. 398.

Paul cun Efesa 6:10 ih um Thiltitheinak bangaw neitu hnatuannak le a thurel mi cahnak hi a hmangsal rero: Kawhhran in a tarlang dingmi thiltitheinak cu zumtu pawl hnen ih phum aw mi a si lo ih, laksuah mi sawn a si. Cumi cu Bawipa, Khrih hnen ihsin a ra mi a si. Paul cun himi ahhin cakuat ih thupi bik cu kaitawi thluh in a sim, Pathian thiltitheinak cu zumtu pawl hnenah a um ve tin a rel (Efesa. 1:19–22; Efesa. 2:4–6; Efesa. 3:16, 17). Hmailam thu le a tu rori hrang ih thacaknak cu thosal le cawisan Jesuh thawn pumkhat ih ummi zumtu pawl hnenah hmuh a theih.

A thoknak ih thupek ahcun Khrih cu zumtu pawl hnenih cahnak pe dingih cangvai zettu vekin a rel (Efesa. 6:10), Pathian sinak ih mi pathum pawl cun thlarau lam sualnak an doneh theinak dingah cahnak an hmang a si. Pathian (Pa) cu “ Pathian ralthuam” (Efesa. 6:11, 13; zoh kop aw, Isa. 59:17)timi ih a um vekin amah ten ralthuam a nei. A hmaisa lam ahkhan Paul cun Pathian in, “ Nan sunglam ih a um mi a thlarau hmangin thiltithei cahnak lo pe hram seh” (Efesa. 3:16, ESV)  tiih thlacamnak a neihmi hmangin zumtu pawl cak dingin cangvai tu cu thlarau thianghlim tin a rak simfiang zo. Hitawk ah ralnam neitu cu thlarau thianghlim a si, “Thlarau ralnam, cumi cu Pathian thu a si” (Efesa. 6:17). Cule zumtu pawl cun “Thlarau ah ziangtik khalah” thlacamnak nei ding an si. Paul cun a thu ngaitu pawl in thumkom Pathian cu thlarau sual donehnak dingih a tuldan ih ralthuam petu a si timi an theih ding a duh zet.