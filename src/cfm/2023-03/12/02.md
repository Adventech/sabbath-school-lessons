---
title:  Doawknak thu
date:   10/09/2023
---

`Efesa 6:20 netnak lam ih Paul in a cakuat a kharnak ih a hman mi kha zir aw. Doawknak ropi ih teltu kan si vekin tuisan kan hrangih Paul ih authawm hin ziangmi sullam a nei?`

Paul cun Efesa cakuat cu doawknak, zumtu pawl in sualnak do in Kawhhran ih doawknak a um mi ah forhfialnak nei in a net a khar. Anih cun, “Pathian ah cak dingin”(Efesa 6:10) timi forhfialnak hmangin a thok ih, cumi cu “Pathian ralthuam famkim hruk uh” (Efesa. 6:11) ti kawhnak cu a rel sal. Himi kawhnak hin tumtah mi hleice a nei(Khawselal khawkhannak do dingin” Efesa 6:11), cumi hnu ah Paul cun cipciar deuh in doawknak cu sual thiltitheinak le sualnak ih kaih mi thlarau lam khal a tel thu a rel. Cipciar sawn in, Paul cun ralkap dingih kawhnak cu a tuahsuak. Zumtu pawl raldoawknak ah hnget zetih an din theinak dingah “ Pathian ralthuam famkim la ding” an si(Efesa. 6:13, ESV), taikhap, awm phaw, buk, ralkham, lukhum le ralnam (Efesa. 6:14–17) pawl tla an si. Paul cun zumtu pawl, a tu ih ralthuam famkim nei le doawknak ah tel dingih ralring cia zo pawl cu hlanlai raldoawknak hmun ih ralkap pawl ih an tuahdan vekih um dingin a sawm hai a si- Cumi cu thlacamnak neih hi a si(Efesa. 6:18–20). Doawknak ih forhfial awk asilole thukam hlun sungih doawknak tongkam pawl hmangin Paul cun ralthuam le ralkap lam buainak hi mission kawhhran a relnak ah a hmang rero a si. Paul cun himi a thupek hmaisa bik, thupek tumpi a theihter a si: “Bawipa ah le a cahnak huham ahcun cak uh” timi hi a si.

Thukam hlun sungah doaw dingih forhfialnak(Daan. 20:2–4; Thuthentu 7:15–18; 2 San. 20:13–20; 2 San . 32:6–8; Neh. 4:14, 19, 20)  cun Israel pawl in doawknak ih nehnak an conak ah anmai ralthuam ah le ralkap ah an thum aw lo. Cu ai ah Pathian ih thiltitheinak le umpinak ih an thumawknak ihsin nehnak an co. Hlawhtlinnak tawhfung cu anmah ih thum awknak siloin Pathian thilti theinak ah le hlawhtlinnak dingih A khawkhanmi an rinsan ngamnak ihsin a si sawn. Paul cun himi thupi pawl hi ngamhuai zetin a rel, zumtu pawl cu: (1) kawhhran mission ah an cangvai ding(2)An nunnak le theipitu an sinak siatbal sal theimi an hliakhlai(3) an hlawhtlinnak hrangah Pathian bomnak an thei ringring ding(4) Zumtu pawl karlak ih pumkhatnak le hnatuan tlangnak thupit zia an thei ringring ding.

`Paul in kan do mi cu taksa le thlarau lam an si lo, asinan hlawhtlinnak beiseimi thuhla hi thiltitheinak doral pawl ih in zirh ding a duh lo thu ralringnak in pek mi pawl ziangsaw an si?`