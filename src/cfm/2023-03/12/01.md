---
title:  Ding hnget dingih kawhnak
date:   09/09/2023
---

### Tuizarh sung siar ding
Efesa. 6:10–20; Deut. 20:2–4; Rom. 13:11–14; 1 Thess. 5:6–8; 1 Cor. 15:23, 24.

> <p>Bible cangken</p>
> “Netabik ah, Bawipa ah le a cahnak ahcun cak uh. Khawselal ih khawkhannak nan do neh theinak dingah Pathian ih ralthuam famkim cu hruk uh”(Efesa 6:10, 11, ESV).

Siahhlawh cu a umnak hmun ihsin mitmeng hlim um zetin a thosuak ih, thil tihnung um zet a hmu, Ralkap tamzet, ralthuam thazet nei le doral rapthlak zet, “Hmun tin ih rangleng , rang le rakap burpi” pawl an si. Profet Elisha a biak rero lai ah, thuthang a theih mi cu hak tuatto ih tong phah in thusuhnak a tuah, “Oh, ka pu, tu ah ziangsaw kan tuah ding?’” Elisha cun a let ih, “ Tih aw hlah, anmai lam tang hnakin kan lamtang an tam sawn” tiih sawnletnak cu siahhlawh hmai ahcun ngan in a um thluh. Elisha cun a va naih ih a hrangah thlacamnak a nei:  “Bawipa, amit vang ter awla, hmu ter aw’  “ Profet thlacamnak cu zamrang zetin sawnlet in a um. Siahhlawh cu kulh phen lamah a va feh, asinan tui caan ahcun hmuh theih le hmuh theihlo karlak ih um puantham cu hlip so in a um. Tu ahcun ralkap pakhat lawng siloin pahnih a hmu. “Bawipa cun tleirawl ih mit a vanter, tlunvan lam a hei zoh tikah, Elisha kulhtu tlanghram ah rangleng meisa alh le rang tam zet a hmu”(2 Siangpahrang 6:15–17, NLT).

Efesa 6:10-20 ah Paul cun zumtu pawl an karh theinak ding hrangah thlacamnak a nei, cuticun doawknak ropi hi a takram in kimten an hmuh theinak ding le an hnen ih pholang mi ihsin beiseinak an neih theinak dingah a si.