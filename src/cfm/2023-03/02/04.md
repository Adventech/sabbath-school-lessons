---
title:  'Pathian tumtah: Khrih- khawkhannak laimubik'
date:   04/07/2023
---

`Pathian ih, “caan bikhiah khawkhannak” cu ziangsaw a si, cule cumi cun khuitawk tiangsaw a thlenpi thei? Efesa. 1:9, 10.`

Paul in Pathian khawkhannak hrang hminsinnak pathum a hmang: cumi cu (1) “A duhzawng thuthup”, (2) “A tumtahmi”, (3) “Caan bikhiah khawkhannak” timi pawl an si. Pathian ih khawkhannak netnakbik cu ziangsaw a si? Ziangkim, khuitawk hmun khalah Jesuh ah pumkhat va sinak ding hi a si. Paul in khawkhannak timi relnak ih a hman mi tongkam hi a mawi zetmi zuk(Grik- anakephalaiôsasthai) vekin a rel ih, “hruaitu lu” asilole Khirh sungah ziangkim “khai khawmtu” vekin a rel. Hlansan ahcun ziangmaw thil siar tikah, a sir tungzawng ih nganmi nambat pawl kha na vun “kom khawm” thluh dingih a tlunta bikah na ret ding. Jesuh cun Pathian ih khawkhannak netabik a ratsalnak ding khawkhannak cu a kaihruai a si. Himi Khirh- a laimubik khawkhannak cu “leilung sem hlan ihsin”(Efesa 1:10) um zo mi a si ih, tikcu caan pawl hmuahhmuah ah a um thluh,(caan bikhiah famkimnak) van boruak khal ah (Ziangkim… vanram le leitlun ih um mi thil ziangkim ah )a cam bang thluh. Paul cun Khirh ih pumkhat sinak cu khawkhannak ropi zet, leitlun hrangih Pathian tumtahmi vekin a phuang darh thluh.

Pathian ih “ Caan bikhiah khawkhannak”(Efesa 1:10 ESV) relkhawmnak ahhin, Paul in a thusim ding thupi pawl cu cakuat hmangin a relpi hai. Kawhhran din le cutawk ah minung thenhrang awknak, Judah mi le Zentel mi(Efesa 2:11-3:13) khal pumkhat in an um theinak dingah Pathian cun a khawkhannak cu Jesuh ih thihnak, thawhsalnak, van kainak le cawisannak(Efesa 1:15-2:10)pawl hmangin hram a thok a si.  Hivek zawngin, kawhhran cun sual thiltitheinak pawl hnenah Pathian khawkhannak cu a feh vivo ih, an thenawknak cu a netnak a thleng leh ding timi a theihter a si(Efesa 3:10). Bible hmundang ah hivek ih rel a si: “Ziangahtile khawse lal cun caan tawite lawng a nei ti a theih ruang ah thinhengnak nasa zet thawn nan hnenah a rung tum a si,” tiin(Thup 12:12). Paul ih cakuat a hrek ih netabik hi pumkhat ih um dingih kawhnak a si(Efesa 4:1-6) cule pumkhat sinak siatsuah thei thil pawl cu hnong dingin le cumi ai ah, zumtu pawl hnenah lungrual zetih um khawm thei dingin thu a sim sunzom a si(Efesa 4:17-6:9). Paul cun a netnak ah kawhhran cu ralkap pumkhat aw vekih um dingin le Khrih hmin in cakzet in daihnak um thei dingin a forhfial a si (Efea. 6:10–20).

`Ziangtin saw Khrih Jesuh ih tlennak na ngahmi pawl cu khawkhan cianak, Pathian in Khrih ah ziangkim pumkhat ih um thluh dingih a duhmi Pathian ih khawkhannak netbatik ah a tel timi na theih thei ding ih, na lungawi theidan ding?`