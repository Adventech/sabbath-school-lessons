---
title:  'Pathian ropi: Khirh-Khawkhannak laimubik'
date:   01/07/2023
---

### Tuizarh sung Bible siar ding
Efesa 1:3–14; Efesa 2:6; Efesa 3:10; Kol. 1:13, 14; Daan. 9:29.

> <p>Bible cangken</p>
> “Van hmun pawl ah thlarau lam malsawmnak hmuahhmuah thawn Khrih ihsin mal in sawmtu kan Bawipa Jesuh Khrih ih Pathian le Pa cu thangmhat in um ko seh” (Efesa 1:3).

Thlapi par kai hmaisabik a sinak ihsin Kum 25 lai a rei hnu ah Neil Armstrong cun khavek ih santhuanthu pawl a paltlang thei ruangah ziangkim timlamtu Extravehicular Mobility Unit(EMU) pawl hnenah lungawi thu simnak ca a ngan. Cumi cu, “San thuanthu ih vanlam zuklem la tambik” tiah kawh a si ih, “cui hmun luahtu santlailo” pawl cu hmuh theihlo dingih khuhsak thluh in hlawhtlinter a si ruangah Armstrong cun Johnson Space Center ih “EMU Gang” pawl hnenah a himnak dingih thuamhnaw an tuahsak ruangah “Kum zabi tamtak sung cu lungawi thu a sim rero”.

Paul cun Efesa khaw pawl hnenih cakuat ngan a thok ahkhan lungawi thu simnak a nei ih, thlapi parih kai pa ih humhimnak kor a neih vekin zumtu pawl in an nunnak dingih thlawsuahnak dongin Pathian in thlawsuahnak a pek hai ruangah Pathian a thangthat. Paul cun Pathian in, “Leilung semsuah hlan ihsin”(Efesa 1:4) thlawsuahnak pe dingin hnatuannak a neih rero zo thu le zumtu pawl ai-awih in a liamcia tikcu caan pawl ih hnatuannak a neih ruangah Pathian hmin a thangthat.

Paul in Efesa cakuat a nganthok ahhin a hleice in Pathian an biakdan ding le Amai bomnak ruangih thlawsuahnak tampi an ngah mi ah Pathian an thangthatdan ding pawl a ngan.