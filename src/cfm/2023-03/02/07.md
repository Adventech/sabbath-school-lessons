---
title:  Ruahbet ding
date:   07/07/2023
---

Efesa 1:3-14 cun Pathian in minung hmailam caan hrang a ruatcia ih, hrekkhat cu kumkhat nung dingin le a hrekkhat cu kumkhaw thihnak tuar dingin timi in zirh maw si? vansiat thlak zetin mi tampi cun himi hi an zum. Ziangkhal sehla, himi ruahnak cu:

1.Catlang tluan ahhin, Khrih ih hnatuan cu ruatcia a si, Pathian cun in pom dingih duhrilhnak cu “Jesuh Khrih thawngin a si”(Efesa 1:5) lole “Amah(Efesa 1:4,11) in a si. Himi cun Pathian ih hrilnak le rak remruat cianak cu mi an suah hlan ihsin rundam ding le hloral ding tivek lam a siloih Khrih ih zumnak neitu pawl hmuah hmuah hrangah a si sawn. Pathian ih thutluknak cu ruatcia, zirfiang le Khrih ih zumnak neitu pawl hrangah a si.

2.Efesa 1:3-14 ah Pathian ih rundamnak hnatuan thuhla fiangzet in a lang. Pathian cu “Pa” a si ih, kannih cu A “lakmi” fale(Efesa 1:3-5), ramri nei loin A thlawsuahnak dongtu kan si. Pathian ih hrilnak le A lennak ih eng tongkam ruatcianak pawl hi kan theihthiam a thupi zet. Pathian cu hla zetih um, thinlung mumal nei lo hmunhla ih um thuthen tu a si lo, anih cu a fale pawl hmuahhmuah a ngaihsaktu “Pa” a si.

3.Pathian in milai duhrilnak a ruatsak zia cu Efesa 1:3-14 ah kan hmu thei(A hleice in Efesa 1:13 ah “ thei” tile “Zum” timi cu an thupi zet), a cakuatnak hmundang khalah a um (Efesa. 2:8, Efesa 3:17, Efesa 4:1–6:20, an zaten in duhrilnak le zumnak ih rak sanletnak pawl an thupi ter thluh), cule thukam thar hmun dang khalah hmuh a theih (zoh aw 1 Tim. 2:4,Tirh 17:22–31). Asilole Ellen G. White khal in hitin a rel: “A fapa laksawng in pekmi ah Pathian cun leitlun hmuahhmuah le van boruak pawl khalah a zangfahnak a langter a si. Himi nunnak thaw a neitu, Himi nunnak pe thei boruak thaw a duh hmuahhmuah cun Khrih Jesuh ah mipa le nunau vekin an thanglian ding a si.

**Relkhawm dingmi thusuhnak pawl**

`Pathian in in sersiam hlan ihsin zosaw rundam an si ding timi le zo saw hloral ding timi a ruatcia thluh zo tiih a lo simtu pawl hnenah ziangvek in saw thuhla na sim bet ding?`

`Mi pakhat in Jesuh ah rundamnak a ngah ding le ding lo thutluknak cu ziang duhrilnak ah saw a um?`

`“A zangfahnak a tam bangin sual ih ngaidamnak A thisen thawngin amah ah tlennak kan ngah” (Efesa 1:7, NKJV). Daan ih hnatuannak siloin zumnak lawngih rundamnak hi a tak ih a lang theinak dingah himi bungcang in ziangvek saw in sim?`