---
title:  Khrih cohlang le hrilmi
date:   02/07/2023
---

Lungawi thusimnak ca ahhin laksawng asilole lawmman ngah mi thuhla a tel ringring theu. Paul khal in thuthangtha ih thlawsuahnak ruangah Pathian hnen ih a lungawi thu cu sau zetin Efesa 1:3-14 ah a ngan tel ve. Paul cun Pathian cu “Thlarau lam malsawmnak hmuahhmuah thawn Khrih ah mal in sawm” a si a tiih a thangthat. Himi ih malsawmnak pawl cu thlarau lam(Grik- Pneumatikos) an si ih, cumi cu thlarau(Pneuma) ihsin a ra mi a si. Cumi cun Paul ih thlawsuah relmi, zumtu pawl hnenih thlarau thianghlim ih hnatuannak a rel mi a si(Efesa 1:13,14). Efesa 1:3-6 ahcun Pathian in Khrih ah in zohdan thuhla, mi thinlung neh thei zettu tongkam a um. Leilung semsuah hlan ihsin, Pathian cun Khrih ah in hril zo, cule fapa pawl le fanu pawl vekih hlutnak nei in Khrih ih tlennak le sersiamnak ih (Efesa 1:5 )um kan si vekin a hmai ahcun, “thianghlim le mawh neilo” Efesa 1:4, le Efesa 5:27 zoh thim aw) ih um ding kan si. Ni in a tleunak a suah hlan ihsin “A duhdawtmi ah cosan mi”(Efesa 1:6) kan si dinghi a duhmi a si.  A tawi zawng cun, rundam kan si dinghi Pathian ih tumtah mi a si. Kan duhhrilmi sualnak ruangah rundamnak kan hloh a si.

`“Van hmun pawl ah” tiin Efesa cakuat sungih aum mi ih sullam ziangsaw a si(Thukam thar cabu sungih a langnak umsun cabu a si)? (zoh aw,  Efesa. 1:3, 20; Efesa. 2:6; Efesa. 3:10; Efesa. 6:12; “van hmun pawl ah” a timi thawn zohthim aw Efesa. 3:15, Efesa. 4:10, Efesa. 6:9.)`

Efesa cabu sungih “van hmun pawl ah” tile “Van pawl ah” asilole “van ah” a timi cun Pathian ih umnak vanram an kawh hmuh a si(Efesa 1:3, Efesa 6:9), thlarau lam huham pawl umnak hmun a si(Efesa 1:10,20,21; Efesa 3:10,15; Efesa 6:12), cule Pa vorhlam kut ih Jesuh cawisan ih a umnak hmun khal a si(Efesa 1:20). Zumtu pawl cun “Van hmun pawl” cu Khrih fehtlang ih thlarau lam thlawsuah peknak hmun vekin tu ahhin an hmu thei a si(Efesa. 1:3, Efesa. 2:6). “Van hmun pawl” cu zumtu pawl ih thlawsuahnak hmun ah cang khal sehla, Khrih ih uknak a dodaltu thiltitheihnak sual pawl ihsin doawknak hmun ram ih um rero lai an si (Efesa. 3:10, Efesa. 6:12).

`Efesa 1:4 ah cambang hrih aw, Amah Khrih ahcun, “ Leitlun semsuah hlan ihsin” hrilzo mi kan si. Cumi ih sullam cu ziangsaw a si, Kan hrang Pathian duhdawtnak le rundam si dingih in duhnak pawl cu kan hnen ah ziangtin a lang suak?`