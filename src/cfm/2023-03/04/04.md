---
title:  A tu ah thawhsalnak, vankainak le Khrih ah cawisannak
date:   18/07/2023
---

“Asinan lainatnak neitam Pathian cun A duhdawtnak maksak ruangah kanmah in duhdawt a si”(Efesa 2:4). Hitawk ah thiltitheizet tongkam pahnih a um, “Asinan Pathian” tiih Paul in a hman tikah a thungaitu pawl ih hringnun hmaisa lam a vun relnak(Efesa 2:1-3) ihsin hringnun thar, zumtu an sivek ih an hman dingmi beiseinak hringnun a vun relnak a si (Efesa. 2:4–10).

`Khrih ih thawhsalnak, vankainak le cawisang a sinak ahhin zumtu pawl ziangtin saw an rak tel thei? Ziangtik ahsaw himi telnak hi a rak um? Efesa 2:6,7.`

Efesa cakuat hi Khrih ah zumtu pawl pumkhat ter dingih Khrih ih hnimphum mi cakuat a si ti kan thei. Efesa 2:5 le 6 ahkhan Paul cun himi thupi pawl cu kau sinsin in a rel ih, Pathian ih tuahtuannak hmangin zumtu pawl hman in anmah ten Messsiah, Jesuh thuhla rundamnak thuthangtha ih thil thupi zetzet ah an tel ve a si ti a langter ih, cumi cu tuahnak pathum hmangin a simfiang. Zumtu pawl cu: (1) Khrih thawn tho tlang an si(2)Khrih thawng thotlang(Himi cu Paul in Van ih Khrih a kaisohnak ah zumtu pawl an tel ve timi a langter) (3) Khrih thawn “Van hmun pawl” ah an totlang, himi sullam cu van ih Bawi tohkham ih Khrih a “tonak” ah Zumtu pawl khal an tel ve tinak a si. Jesuh thawn cawisang in an um.

Paul ih a relmi thiltitheinak cu ngai thupi dingah Efesa 1:19-23 kan zoh sal ding ih, A thihnak, thawhsalnak le vankainak, cawisang ih a umnak le Khrih in sualnak hmuahhmuah le thlarau lam thiltitheinak pawl, zumtu pawl hringnun a uktu a nehdan pawl kan thlir sal ding. Thawhsalnak, vankainak, le Jesuh cawisang ih a umnak ahkhan khavek thiltitheinak hnatuan pawl hi minung siatsuah thei ding in a um ringring lai ko nan, a run thlengaw danglam thluh. Van boruak lam cu danglam ter in a um zo.

Thil taktak cu a danglam zo. Zumtu pawl cu khavek thil pawl a zoh men tu siloin a takram ih umtu an si. Jesuh thawn kan tho, van kan kai ih, cawisang in kan um tikah kan hrang ah thil thar co ngah dingin a ong aw a si. Hringnun ih khawsia thiltitheinak thlarau lam tlansan ih Khrih ih thilti theinak lamih her dingin diknak kan nei (2 Tim. 1:7).

`“Pathian cun tihnak thlarau in pe lo, thiltitheinak, duhdawtnak le thinlung dik neihnak thlarau sawn in pe a si” (2 Tim. 1:7, NKJV). Tuini ih kan zoh mi bungcang ihsin hitawk ih Paul in a nganmi theithiam dingin ziangtin in bawm thei ding?`