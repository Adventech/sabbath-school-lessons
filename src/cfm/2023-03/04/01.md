---
title:  Pathian ih in humhimdan
date:   15/07/2023
---

### Tuizarh sung Bible siar ding
Efesa. 2:1–10; Efesa. 5:14; Rom. 5:17; Efesa. 5:6; 2 Tim. 1:7.

> <p>Bible cangken</p>
> “Asinain lainatnak nei tam Pathian cun kanmah in duhdawtnak cui a duhdawtnak maksak ruangah, Sualnak ih a thi zo mi kan rak si lai hmanah Khrih thawn in nungter tlaang”(Efesa 2:4-5)

October 14,1987 ahkhan thla 18 mi Jessica McClure cu a pi ih hmuan dunglam ah a lek rero ih, cutin pii 22 hrawng ih thuk, hman nawn lomi tisun sungah a tla. Cui harsat a tuarnak cu Midland, Texas ihsin leitlun pumpi media dangdang ah a thang thluh. Leitlun pumhuap cun, “Naute Jessica” ih ihthat lai, tah lai, hlasak lai, le a nu a ko lai cu an zoh thluh. Manhlap hnatuan tu pawl cun tisun ihsin thlifim dong dingih an vun laksuah lai khal an zoh ringring.

A netnak ahcun Jessica a tlak ihsin nazi 58 hnu ah amah rak zohtu leitlun mipi pawl cun ni 2 sung rori an umternak hmun ihsin an suah lai cu an rak thlir ringring. Thlazuk thiamzet Scott Shaw cun Pulitzer Prize a dong phah: Runsuak hnatuantu pawl cun Jessica runsuak tu pawl ihsin mangbang mithmai cu a thenhrang ih, an cangvaihdan khal a ropi tuk, cule Naute Jessica cu puante in an tuam.

Runsuahnak thuthang ai ih thuanthu tha dang theih ding a um lo, Paul cun Efesa 2:1-10 ah runsuaknak hna ropi le kau zet, Pathian in milai a tlennak thuhla fiang zet le bulbak zetin in rak sim a si. Midang runsuak an si thu va theihpi lawng siloin kanmah rori khal a hmutu kan si ding hi a thupi zet mi thuanthu a si.