---
title:  Kanmai duhnak hmangin bumnak
date:   17/07/2023
---

> <p></p>
> “Cupawl lakah kannih khal kan zatein caan liam zo ahkhan tisa le thinlung duhzawng cu tlamtlingter in, kan tisa cakhiarnak tuah in kan rak tlangleng ve; midang vek thothoin pianphung ihsin thinhengnak faate kan rak si”(Efesa 2:3)

Pathian ih umpinak tel loin minung hi Efesa 2:2 ih a lang vekin lenglam lawng ihsin ukmi kan si lo ih, kan sunglam: “Tisa le thinlung duhzawng cu tlamtling ter in kan taksa cakhiartnak tuah in kan rak nung” hi a si (Efesa. 2:3, ESV; zohthim aw:- James 1:14, 15; 1 Pet. 1:14).

`Paul in, “Minung dang vek thotho in piangphung ihsin thinhengnak faate kan rak si”(Efesa 2:3 ESV) a timi ih sullam ziangsaw a si? Himi thawn zohtlang aw Efesa 2:3 le Efesa 5:6.`

Hringnun hloh timi cu a riahsiat thlak zet ih, asinan ni neta ahcun cu ai hmanin a rapthlak sawn ding a si. Minung, “Midang vek thotho in piangphung ihsin thinhengnak faate”(Efesa 2:3) pawl cu sancem tikah Pathian thuthennak ah a ding leh ding. “Piangphung ah Thinhengnak faate” timi thu ah catlang tluan cun a takram ih thil tihnung um zet a kawhhmuh a si. Pathian hmulhmel keng ih kan um lai hman ah kan sung ah thil dik lo thukzet a um lai thotho timi kan theih a thupi zet. Khristian hringnun kan hman hi thil thalo tuahmi pakhat si maw, pahnih si maw, asilole ziangvek “daan buarnak le sualnak”(Efesa 2:1) pawl va nehnak men khi a si lem lo.

Sualnak lawng siloin sual thawn kan do aw a si. Pathian dokalh le mah le mah hman siatsuah aw duh zettu minung kan si. Minung hi a taktak ahcun mah le mah siatsuah duh awknak, sual mizia le Satan ih thupek pawl thlun duh tu(Efesa 2:2) le suah keh nun sual tuah duhnak hlir(Efesa 2:3) ih khat kan si. Zumtu pawl hi a hlan ahcun, “Piangphung thinhengnak faate kan si”. Paul in a liamcia tikcu relnak ih a hmanmi catlang tluan hi a thupi zet, kannih cu “Piangphung thinhengnak faate kan rak si dah”(Efesa 2:3). Himi ruangah sualnak cu zumtu pawl hnenah a um nawn lo tinak lam a si cuang lo. Paul cun a cakuat mi a hrek ih tamsawn Efesa 4:17-5:21 sungah sualih hnatuan, sual bulhram le Khristian pawl hrangah tihnung um a si ringring lai timi thu ah ralringnak a rak pek. Cumi ih sullam bik cu himi “hring nun hlun” cun zumtu uk nawn hlah seh a tinak a si, Anih cun Khrih ih thiltitheinak hmang in, “A hringnun hlun cu hlon sehla” cutin “hringnun thar, dingfelnak le thianghlimnak diktak ah Pathian thawn bangaw ih sersiammi cu hruh aw” a tinak a si (Efesa. 4:22–24, ESV).

`Jesuh hnen ih kan pekawk hnu khalah kanmah ih um mizia sia zet hi zo in saw tonnun nei loih um ding? Kan hringnun ahhin Amah ih kan thum awk ringring a thupi zet timi ziangtin saw himi ihsin kan zir thei ding?`