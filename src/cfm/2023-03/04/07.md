---
title:  Ruahbet ding
date:   21/07/2023
---

Efesa cakuat ahhin thuhla theihsal rero mi a silole relsal reromi pawl an um. Thuanthu hlawm thupi deuh pawl cu a hnuai ih um vekin an si:

1\. Pathian cun mipi pawl cu “Leitlun semsuah hlan ihsin” a hril zo (Efesa. 1:4, 5, 11).

2\. A liamzo le an hloh mi pawl(Efesa 2:1–3, 11, 12; Efesa 4:17–19, 22; Efesa. 5:8).

3\. Anmah rundam dingin Khrih ah Pathian ih telnak (Efesa. 1:7, 8; Efesa. 2:4–6, 13–19; Efesa. 4:1, 20, 21; Efesa. 5:2, 8, 23, 25, 26).

4\. Thuthangtha an rak dondan (Efesa. 1:12, 13 le hmundang ah). A hlan ahcun “Beiseinak” an rak nei lo (Efesa. 2:12), tu ahcun “Beiseinak pakhat” zumtu pawl cun an nei thlang (Efesa. 4:4; zoh kop aw Efesa 1:18).

5\. Tu ih an hringnun cu tirhthlah pawl vek in an um. Kha lai san ahkhan tihphangnak le sual thiltitheinak lakah hringnun an hmang, Bawipa an cawisangnak thilpek pawl cu an hmang ve thei thlang(Efesa. 1:15–23, Efesa. 2:6, Efesa. 3:14–21, Efesa. 4:7–16, Efesa. 6:10–20).

6\. A ra dingmi caan ih thuanthu a netnak ahcun thlarau thianghlim ih “thukam”,(Efesa. 1:13, 14, ESV),asilole “Tacik” (Efesa. 4:30),cu a rah suak thlang ding. Himi lukhum an khum lai ah Khrih in an hnen ih “ro” a pek zo mi pawl cun an rinumnak lawmman an dong ding (Efesa. 2:7; Efesa. 6:8, 9); cule Khrih an zumnak thawngin a ra thleng lai ding san khalah Khrih a lai ih ret dingin khawkhannak an nei ding (Efesa. 1:21; Efesa. 2:7, 19–22; Efesa. 4:13, 15; Efesa. 5:27).

**Relkhawm dingmi thusuhnak pawl**

`Efesa cakuat cu kum zabi pakhatnak ih zumtu pawl hnen ih cakuat mi menmen a si lo, kanmai thuanthu rori a si. Tui caan ahhin khuimi thuanthu bik in saw beiseinak a lo pek?`

`Paul in a thu ngaitu pawl hnen ah an hlanlai nun sualnak a phorsuak cingcing ih, an piangthar hlan nun a rel suak cingcingnak san kha ziangruangah a si tin na ruat?`

`Paul in Efesa 2:8-10 sungih a nganmi vun kaitawi awla Rom 1:16-17 ih a ummi thawn vun zoh thim aw. Himi thupi pawl ah ziang bangawknak saw an neih? Ziangvek lamzin in saw an bangawk lo?`

`Zumtu pawl in an hnatuan thatnak cu tlennak ah zianghman a tangkai lo ih, Pathian hmai khalah covo mipi hnen ah a pe suak thei lo lai ah, zumtu pawl hrangah Pathian khawkhannak an hmuh theinak ding ah ziangvek tuanvo thupi saw an neih?`