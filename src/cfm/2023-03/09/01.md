---
title:  Fimkhur zetih Nun
date:   19/08/2023
---

### Tuizarh sung siar ding
Efesa. 5:1–20; 1 Cor. 5:1–11; Thup. 16:1–16; Kol. 4:5; Thuf. 20:1; Thuf. 23:29–35; Tirhthlah 16:25.

> <p>Bible cangken</p>
> “Miaa pawl vek siloin mifim pawl vek sawn in ralring zetin feh uh; Ni pawl hi an siattuk ruangah caan hmang tha uh! Curuangah Aaa hlah uh, asinan Pathian duhzawng a simi kha theithiam sawn uh”(Efesa 5:15–17, ESV).

Caan reivak lo liammi ahkhan United Kingdom ah Crystal khuat cu lei dingin lilaamnak an tuah. Cumi lilaamnak tuahtu cun, “Kum zabi 19 lai ih France ram ih khuat tha zet a si” tiah a ti, aman hi US$200 hrawng dingih ruah a si. Asinan cumi hliakhlai dingih fialmi mi pahnih cun Islamic pawl ih hman mi, hmuh maimai theih lomi khuat a si timi an theithiam. Diktak cun himi man diktak hi ziangzat lai saw a si ding? £ 5 million(US$ 6.5 million man hrawng a si). Cuvek thilman khungzet thawn a zohtu pa cu ziangmi bikin saw a tlanter hngal? Lilaamnak neitu ih theihlo mi a zohtu cun a thei hngah: cumi cu Khuat ih hlutnak hi a si. Efesa 5:1-20 sungah Paul cun zum lotu pawl le zumtu pawl ih hlutnak a tahthim. Zumlotu pawl cun thuanthu tha lo(Efesa. 5:4), zuritnak hmun(Efesa. 5:18),le Nupa sualnak tuah ih nomcemnak(Efesa. 5:3, 5) tivek pawl hi an nun ih hlutnak vek ah an ngai. Asinan zumtu pawl cun, hlutnak taktak pawl hmuahhmuah hmuh theih ih a um caan ah tahnak ni nitebik a rung thleng ding timi an zum (Efesa. 5:5, 6). An thinlung cu nomcemnak le zuritnak hmun ah um ter loin, Khrih sung ah, “ziangkim a thatnak, a thami le thutak” (Efesa. 5:9, ESV)  ah thildang pawl khal an umter sawn a si. Curuangah Paul cun an hnen ah kumkhaw luhnak sangka ih an um lai ah (kannih khal kan um ve)Khrih sungih hmuh mi thilman hlutnak pawl cu sar hai dingin forhfialnak a nei a si(Efesa. 5:15–17).