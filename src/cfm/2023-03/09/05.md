---
title:  Nepawknak
date:   23/08/2023
---

Paul cun Efesa 5:1-20 ih forhfialnak thutawi zet pahnih a simi Efesa 5:15-17 le Efesa 5:18-20 in a net a khar. Nunau mipatnak lam thu ngainuam zet thawn a khar a si. A hmaisa sawn forhfialnak cu hitin a thok, “Mi aa vek siloin mifim zet vekin ralring ten um uh” (Efesa. 5:15, ESV), cumi cun himi, “Aa hlah uh, Bawipa ih duhmi ziang a si timi theithiam sawn uh” (Efesa. 5:17, ESV) timi a run bet sal. Cumi karlak ahcun, “Caan hmang tha uh” (Efesa. 5:16, ESV) timi hi a si.

`Thlacamnak nun, fimnak nei ding in Paul ih forhfialnak hi ruat hnik aw(Efesa. 5:15–17). Mi aa vek siloin “mifim” vek ih um ding timi karlak ih danglam awknak hi ziangsaw a si? Cule “Caan lei” timi ih sullam hi ziangsaw a si?`

Efesa cakuat ahkhan Paul in thukam hlun ih mi pakhat nunnak ih, “feh” timi tongthimnak cu a hmang sal rero(Efesa. 2:2, 10; Efesa. 4:1, 17; Efesa. 5:2, 8). Hitawk ih tongthimnak cu dunghtluntu pawl thazang pek forhfialnak ah a hmang. Lamzin harsa zet asilole thim lakih na feh caan ah, “Na fehnak na ralring” vek ciah in Zumtu pawl khal, “ralring zetih feh(um) ding” an si (Efesa. 5:15, ESV). Efesa 5:15 le Efesa 5:17 ih thu ummi pawl an milawk ruangah mifim vekih nun ding timi sullam cu kan theifiang thei a si. Fimnak hawl in sunglam thil kan zoh lo. Mifim si ding cun kanmai theihnak leng , “Bawipai’ duhdan theihtiamnak” (Efesa. 5:17, ESV)va neih ding hi a si.

Paul cun tumruh zetin dungthluntu pawl cu thazang peknak a nei thotho. Catlang tluan, “ “Caan hmang tha uh” (Efesa. 5:16, ESV; zoh aw;, “Caan lei uh,” NKJV) timi ah Paul cun Verb(Tuahrelnak) exagorazô (zoh aw Kol. 4:5)timi a hmang. Hi tongkam hi Bazaar hmunpi ihsin ra suakmi a si ih, cumi cu “Lei” timi tuahrelnak ih hman mi a si. Cumi umzia cu Khrih a ratsalnak kan hngak lai ahhin “Phur zetih rak hmuak ding” a si tinak a si. Hitawk ih “Caan” timi Grik tongih um mi hi Kairos ti a si ih, cumi cu tikcu remcang relfiangnak a si. A net tiang ih “caan” timi cu thil a famkim thluh hlan ih hman ding thuthiam a si. Himi cu sawmngiarnak nasa zet a si, ziangah tile “ Ni pawl an tha lo” (Efesa. 5:16, ESV; zoh aw, Efesa. 6:13, Gal. 1:4), ziangah tile “hi leitlun fehdan” pawl hi “ thli thiltitheinak lal” ih uknak ih um an si ruangah a si (Efesa. 2:2, ESV).

Zumtu pawl in Khrih ratsalnak an thlir lai ahhin caan harsa zetzet ah an um, cumi cu Paul in tihnung umzet asinan hlawknak tam zet umnak bazar hmun vekin a rel. Annih cun an caan tanglai mi pawl cu hmandan an thiam zet a tul, thil leitu in thil zuarmi a neih lai ah man olte ih a zuarvek khi a si. Rundamnak hi lei thei lo khal sehla, ngaihruatnak cu a um ringring lai. Khrih ah kan hnen ih pek mi thil cu la ding kan si.