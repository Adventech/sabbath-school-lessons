---
title:  “Nang itthat, thangharh aw”
date:   22/08/2023
---

`Siar ding: Efesa 5:11-14. Hitawk ah Paul in thilti theizet ralringnak ziangsaw a pek, cule himi pawl cu a tu kan dinhmun ah ziangtin kan hmang thei ding?`

Efesa 5:11-14 theithiam ding cun, Paul in forhfialnak pahnih a neihmi, thleng aw kual in a rel rero timi theih hi a thupi zet: (1) “Eng fale” vekin Pathian upatnak nun hmang ding (Efesa. 5:8; zoh aw, Efesa. 5:1, 2, 4, 9–10, 11, 13, 14); (2) Nupa sualnak tuah in nun hmang hlah, Pathian dodalnak nun a si, cumi cun, “Thimnak ih rahsuahmi nei lo hnatuannak” a langter a si (Efesa. 5:11; see also Efesa. 5:3, 4, 5–8, 12).

Efesa 5:8-10 ih ummi forhfialnak kan theihthiam theinak dingah Efesa 5:11 hi kan zohkop a tul. Zumtu pawl cu zumlotu pawl hmai ah, “Bawipa ih Eng” le “Eng fale” (Efesa. 5:8)vekih nung ding kan si. Hivek tuahnak pawl hmuahhmuah ih tummi bik cu, “Engih rahsuah mi cu thiltha, thatnak le thildik hmuahhmuah ah hmuh theih ding”(Efesa. 5:9, ESV) hi a si. Cule Paul cun Pathian thatnak langter a duhdan pawl a hmuh thluh. Zumtu pawl cun mi hmuahhmuah hmuh theih ding thildik pholang in, thimnak ih rahsuahmi nei lo hnatuannak pawl cu a pholang ding a si.

Culai ah, cang 13-14 sungih Paul in a relmi zumtu pawl cun “Eng ih rah”(Efesa 5:9 ESV) an phuangsuahnak hmangin Khrih ah zumnak nei dingin leitlun mi pawl an neh thei zia ngennak a neih kha kan thei a si: “Asinan ziangkhal Eng ih a langter tikah, hmuh theih ah an suak thluh, ziangahtile ziangkhal hmuh theih ih a hungcang mi cu Eng hi a si” (Efesa. 5:13, 14, ESV). A tumsuk mi hringnun hi Eng ih a langter tikah leitlun mi pawl ih an mizia cu a sinak vekin an hmu thei thluh a si, (“Cumi cu hmuh theih in a um”), hmailam hrang zianghman tumtah nei lo le thinhengnak (Efesa. 5:5, 6), thimnak hmunton nun ihsin eng ih thlengawknak (“ziangahtile ziangkhal hmuh a theih ih a hung cang mi cu Eng a si,” ESV), Himi pawl cu Paul ih Efesa cakuat a siartu zumtu pawl ih an rak ton zo mipawl an si (Efesa. 5:8).

Efesa 5:14 sungih um biazai asilole hlathu pawl hi sancemnak ih mithi thawhsalnak thuhla relmi tongkam thawn pehpar aw in(zoh aw;, Efesa. 2:1, 5), thlarau lam thihnak kai tho dingih kawh harhnak le Khrih ih hmaika ah thlengdanglamnak nun nei thei dingin zosaw kan si? Paul in Isaiah 60:1-3 sungta a vun lak mi hi Pathian minung Israel pawl relnak a si. Kannih khal in hlathu/biazai Efesa 5:14 ih um mi hi Khristian zumtu pawl missionary an tuannak ah, a thimmi leitlun ah Khrih ih eng a lan suahternak ding hrangih huhamnei kaihharh awknak vekin kan hmang thei ding.

`Ziangtin saw thim hnatuannak pawl cu an sinak vek ih pholang thei mi nunphung cikhat cu na nun pi thei ding?`