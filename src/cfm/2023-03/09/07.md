---
title:  Ruahbet ding
date:   25/08/2023
---

Efesa 5:1-20 zaten vun zohsal sehla, Paul cun sual le thiltha lo cu a do in a do ti kan hmu thei, a hleice in, nupa sualnak lam le tongmawi lo zet tongnak lam hi a si. Anih cun Pathian ih mipi lak ah nawhthuh duhnak mizia a neitu pawl cu a pawm thei lo lawlaw. Cu ai ah Efesa khua ih zumtu pawl cu an dinhmun theithiam in le Pathian ih “duhdawt mi fale” an si vekin le “Mi thianghlim” lole thianghlim pawl an sivek in an sinak cu thei in kai hnget dingin a duh hai a si (Efesa. 5:1–10, ESV). Khristian pawlkom pawl cun cutivek in tuah in, thim lakah eng an suak ih, An inn kiangkap pawl cu mah le mah dodal awknak nungphung ihsin an hruai ih, Pathian zangfahnak le thutak ah an hruai lut theu a si tihi a zum zet(Efesa. 5:11–14).

Paul cun kawhhran cu a mitthlam ah a ret ih, Khirh ratsalnak an hngah lai ah, “ Eng ih fale vekin feh” dingin pumpe aw thar dingah thazang a pe (Efesa. 5:8; zoh aw.; Efesa. 5:15, 16), cule cibai buk dingih umkhawmnak ah Khirh ih umpinak cun thlawsuahnak a pe hai(Efesa. 5:14). Pathian ih “duhdawtmi fale” an sinak le an hrang Khrih thihnak (Efesa. 5:1, 2, ESV) ruangah cangvaih terin an um ih, thlarau thianghlim ih khat in an um (Efesa. 5:18), an cibai buknak cu Pa Pathian hnenah le Bawpa Jesuh khrih hnenah lungawi thusimnak nei in hlasak tlangnak cu nuam zet le thazang caknak thawn an nei a si. Vanlam thil taktak pawl cu hnget zetih kai tho si in, hmailam caan hrangih an beiseinak cu an lawm ih, Pathian ih tuah zo mi, tuah rero lai mi le Jesuh Khrih an Bawipa fehtlang ih a tuah famkim lai dingmi pawl ah an thum aw a si (Efesa. 5:18–20).

Hivek zawngin theithiam a olsam ding, Catlang tluan pawl hi Khristian nundan ding thuhla ih thupek pawl thawn a tam sawn cu zomawknak an nei lem lo. Cumi cu Khristian pawl mizia, pekawknak, pawlkomnak pawl theihnak dingih profet kawhnak a si. Nineta ih cibaibuknak ah “Phur zetih rak hmuak ding “ dingin tongkam thiam zetin Khrih a rungtum sal ding Ni netabik tiang sawmnak a um ding (Efesa. 5:16).

**Relkhawm dingmi thusuhnak pawl**:

`Tuisan ah Media dangdang tam zet feh tlang in nunphung thuhla tam pi man nei zet in 24/7/365 lai an phuang ciamco, Paul in tahnak sangbik a hman mi hi zumtu pawl in ziangtin kan rak la sawng thei ding?`

`Tuisan ih zumtu pawl cun “ Bawipai lungawi zawng cu ziang a si ti thei fiah aw” (Efesa. 5:10, ESV) timi le “Bawipa duhzawng ziang a si timi thei thiam aw” (Efesa. 5:17, ESV) a timi ah ziangvek kaihhruai awknak saw an neih?`

`Mi zo simaw in Paul in zumtu pawl lakih nupa sualnak tongkam hmang lo dingih a khapnak san(Efesa. 5:3, 4)  cu nunau mipat sualnak thawn hnuaihnih aw lo ding le thil tha lo tuah lo dingin a simnak a si tin an rel ding . Ziangtin saw cui thutluknak cu awm ang lo vekih a um thei?`

`Paul in amai tikcu caan lai ih zumlotu pawl ih umtudan thawn bangaw in tui kan dinhmun hi ziangtin bangawnak an nei?`