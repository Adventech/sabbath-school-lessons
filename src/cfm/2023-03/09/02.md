---
title:  “Lungawi thu simnak um sawn seh”
date:   20/08/2023
---

`Ziangmi ahsaw Paul cun zumtu pawl in “Pathian cawn ding” ih a duhnak san? Efesa 5:1,2 NKJV ah zoh aw.`

Paul cun Efesa khua ih zumtu pawl cu duhdawtnak sungih um dingin a sawm hai, himi hi thil thupi zet kawhnak a si (zoh aw, Efesa. 5:8, 15). Himi “duhdawtnak ih um”(Efesa. 5:2) timi cu Khrih in duhdawtnak (Efesa. 4:32)cu thawinak tiang in a lantermi kha a si. Paul cun thawinak cu thil pa 4 in a hngetter: 1. Himi cu Pa Pathian ih duhdawtnak (Efesa. 5:1) le Amah Khrih rori ih duhdawtnak (Efesa. 5:2) a pahnih ih langternak a si. 2. Himi cu aiawh tuarnak, Kan aiawh ih Khrih thihnak, Khrih cun sualnak zianghman a nei lo, asinan kan hrangah a pe aw a si; 3. Thukam hlun puanthlam hnatuan hmuhsaknak hnuai ah Khrih thihnak cu raithawinak a si thotho ih, Pathian hnen ih ap mi a si. 4. Raithawinak hi “rimhmui raithawinak” a si ruangah Pathian pawm mi a si (Efesa. 5:2, ESV; zoh aw Suah. 29:18, Pui. 2:9, Fil. 4:18).

Efesa 5:3-5 ah nunau mipat sualnak thuhla lam a run tarlang. Efesa khua ih mi piangthar pek pawl cu Khristian an si vekih kawhnak cu danglam ter in, an Khristian nun ti se theitu nunau mipat sualnak lam ah an tlu pang kei ti phan a um zet (Zoh aw, 1 Kor. 5:1–11, 1 Kor. 6:12–20, 2 Kor. 12:21).

Khat lam ahcun, kum zabi 1 lai ih Rome in leitlun an uksan ahkhan nawhthuhsualnak le sualnun a ummi pawl cu Thukam thar ah tarlang in a um ve ko ( 1 Kor. 6:9, Gal. 5:19, Efesa. 4:17–19, Kol. 3:5). Thuthimnak ah, Milian zet pawl in an daan pangai vekih puai an tuahnak ah Paul cun Efesa 5:3-14 ah an nuntu khawsatdan pawl a rel: Zuu ritnak, tongsia va hmangnak, nomcennak, nuntu zia bawrhhlawh zetzet pawl hi an si. Cumi hlei ah, khawpi tivek ahcun hmin theih lo mi pawl hnen khalah nunau mipatnak tivek nasa zetih hmang dingah siannak pek an si. Khat lam ahcun, cuvek khawpi khal ah mi hrekkhat cu nuntu ziaza thazet in an um ih, hringnun tha zet an hmang. Thukam thar in thatnak asilole siatsuahnak le sungkua lam thil (Efesa. 5:21–6:9, Kol. 3:18–4:1) rengreng a rel tikah, cumi cangantu cun Rom ramuk san lai vun thlir in thupi dangdang kau zetin a rel sawn a si. Hi leitlun ah sualnun le nunthatnak hi hmunkhat ih an um tlang tikah, Paul cun Zumtu pawl nuntu ziaza ah Zentel pawl ih nuntu ziaza vekin um loih, hnong dingin forhfialnak a neihmi simfiangnak ah a bawm zet a si, cutin lenglam mi pawl hnen ihsin dinhmun tha sawn an hlawhsuak ding a si.

`Nunau mipatnak thuhla ah Paul ih tongkam pawl hi ziangtin saw nan nunphung le na umnak ih piangah na hman thei ding?`