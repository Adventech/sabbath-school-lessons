---
title:  Thuthangtha ih thuthup
date:   29/07/2023
---

### Tuizarh sung siar ding
Efesas 3; Job 11:5–9; Ezek. 43:13–16; Amos 7:7, 8; Thup. 11:1, 2.

> <p>Bible cangken</p>
> “Tu ah, kanmah ih hna a tuan theutui’ thiltitheinak vekin, kan dilmi asilole kan ruahmi hmuahhmuah hnakih nasa sawn ih tuah theitui’ hnenah, A hnen ahcun sunlawinak cu Khrih Jesuh zarah san hmuahhmuah tiang, leitlun a cem hlanlo, kawhhran hnenah um ringring hram seh. Amen.” (Efesa 3:20, 21, NIV).

Efesa 3 ah Paul cun a hlan ih thuhla a rak theih zo mi pawl hmangin onnak a nei: “Cuticun thuthangtha ruangah Zentel pawl cu Khrih ah roco vetu taksa pum khat le a thutiam cotu an sitheinak dingah a si”(Efesa. 3:6, NKJV). Himi cu tuisan ih kawhhran hrangah thil danglam tuk si lem nawn lo khal sehla Zentel pawl hrang ah a tikcu lai ih ca siartu pawl  hrang ah thazang ngahnak thilthar a si.

Paul cun Zentel hnen ih Jesuh thuthangtha phuang dingih tirhthlah a si vekin a thusim mi pawl cu a sunzom vivo. Pathian hna a tuannak ih harsatnak a ton, le Rom thawnginn tiang a thlennak pawl khal kannih cun kan rak zir ngah ve thei. Thuthangtha sungmuril mangbangza, Zentel kawhhran pawl hnen ih a pekawknak pawl cu an unau Judah pawl thawn kekar tlangnak a rak si timi khal kan theithei. Kawhhran hrang le Pathian hnatuannak hrangih a tharthawhnak pawl khal kan hmu. Kawhhran fehtlang ih Pathian duhdawtnak a langmi ah Paul in Pathian thangthat in thlacamnak a neih pawl khal kan theithei.

A tawi zawngin, thuthangtha hrangih Paul in taimak a suahnak cu thlun ve dingin kan thinlung in nehzet a si.