---
title:  Ruahbet ding
date:   04/08/2023
---

Ellen G. White, “Tulai harhtharnak” Doawknak ropi, pp 461- 478.

“Ziangtin saw kan thlarau lam dinhmun cu kan ngah dingmi theihthiamnak famkim a relfiangtu kan zirlai bungcang [Efesa. 3:14–19] thawn rualrem zetih kan tuah thei ding? Thlarau lam le zangfahnak sungin taksa lamih kan thanglian thei laiah kan tikcu caan neihmi cu kan hmangthat lo ahcun vanlam pawl khin ziangtin in rak zoh ding? Tirhthlah cun kan thinlung laklawh dingin, in bum ding in asilole kan hmunton mi ah beiseinak hlo ding khawp in zianghman an ngan lo. Himi tongkam a ngannak san cu Pathian ih uknak rocotu kan si ahcun ziangvek in, ziangtin kan um ding timi in kawh hmuhsawn a si. Hmantlak lo tonnun kan neih ahcun ziangtin saw Pathian thawn hna kan tuan tlang thei ding? Khristian pawl ih van thatnak kan thei ngah zo, Bawipa cun siter in duh mi Pathian ih thilri theihthiamnak pawl cu kan hawl ding a si sawn.

“Bible hi na zum taktak maw? Himi bungcang kan hmai ih ummi ahhin Pathian theihnak kan neih taktak hi na zum maw? Pathian kamsuak thu tongfang hmuahmuah hi na zum taktak maw? Profet pawl, tirhthlah pawl, thlawsuahnak le engnak pawl hmuahhmuah ih thuneitu, lennak le famkimnak pawl hmuahhmuah ih khat Jesuh Khrih ih tongsuak mi pawl hmuahhmuah hi na zum thluh maw? Pathian le a fapa hi na zum taktak maw?”—Ellen G. White, The Advent Review and Sabbath Herald, October 1, 1889.

**Relkhawm ding thusuhnak pawl**:

`Paul in Efesa 3:20,21 ih thlawsuahnak a pekmi le Thukam thar sung ih thlawsuahnak pekmi dang pawl thawn zoh thim aw, Rom. 11:33–36; Rom. 16:25–27; Fil. 4:20; 2 Pet. 3:18b; Jude 24, 25. Himi bungcang pawl ah ziangmi thupi lole ngaihtuahnak saw um? Ziangtin saw thangthatnak le cibaibuknak ih an zohthim dingah an hnen ihsin kan zir suak thei ding`

`Paul in Efesa cakuat (Efesa. 1:10, 23; Efesa. 3:19; Efesa. 4:13)ih Grik tong pleroma(Famkim) voi 4 a hmannak pawl cu vun zoh kop thluh aw. Paul hrangah himi pawl hi ziangah an thupi hleice tin na ruat?`

`Paul in Efesa 3 ih Pathian hnatuan a thangthat mi hmuahhmuah lakih ziangmi in na thinlung a lo nehbik? Ziangruangah?`

`Paul in Efesa cakuat a hrek a hmaisabik cu a thoknak vek ciahin a net a khar(Efesa. 1:3–21), cumi cu thlacamnak le thangthatnak hmang in a si. Pathian thiltitheinak, Khrih le thlarau fehtlang (Efesa. 3:16–21) in zumtu pawl nun ih a um ruangah a lung a awi zet. Ellen G. White in a tlun ih a nganmi vek bangtuk in kan nun ah thiltitheinak tonnun tha sawn ziangtin kan nei thei ding?`