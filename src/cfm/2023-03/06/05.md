---
title:  Khrih, na thinlung ah a um
date:   02/08/2023
---

`A hlan ih Paul in thlacam dilnak Efesa 1:16-19 ih a neihmi le Efesa 3:14-19 sungih zumtu pawl hrangah a neihmi kha vun zohkop aw. Ziangtivek zawngin saw himi pahnih hi an bangawk?`

Efesa 3:14,15 ih mirang tong lehlin mi phen ahhin thil thupi zet tongkam a um. Paul in, “Pa, van le leilung um sungkua hmin pawl saktu” (ESV) ih hmai ah ka khuk ka bil a ti tikah, anih cun Pa timi Grik tongih pater timi le sungkua relnak ih hman mi Grik tong ih patria timi tongfang an zomawknak a run relsuak. Efesa cakuat ah, Paul cun rundamnak ah Pathian khawkhannak pawl, ziangtik caan hrang(Efesa. 1:21) khalah ziangkim khal tel in(Efesa. 1:9, 10)  a theihthiamnak ah lungawi thu a sim. Hitawk ahcun anih cun, “Van le leilung ummi sungkua hmuahhmuah” cu “Pa” ih ta an si thluh timi a run sim. Sungkua(Patria) hmuahmuah cu Pa(pater) ihsin hmin laksawng mi a si. Himi cu thuthangtha lungawi umzet cu a si.

Himi hi vun ruat aw: Na sungkua, famkim lo le tlaksamnak nei khal sehla, Pathian ta an si. Pathian cun famkim lo sungkua hi a duh zet. Annih cun Pathian hmin an pu ih, A neitu sinak hminsinnak an keng a si. Efesa 3:26-29 ah Paul cun Pathian hnenah zumtu pawl cu thlarau lam sinak hnget zet nei(“Duhdawtnak ih hramtoh le thanglian”ESV) le sunglam ih a ummi Khrih ih umpinak (Efesa. 3:17), le thlarau thianghlim umpinak (Efesa. 3:16) thawngin sunglam caknak an neihnak ihsin thlarau lam hmunton mi tamzet pe dingin a ngensak.

Paul in zumtu pawl hnenah thlawsuahnak tamzet pek suah a si ruangah Pathian thangthatnak cu tahnak pa 3 lawngah a netter lo ih, pali “A kuahlam, a sau lam, a thuk lam le a Sanlam” (Efesa. 3:18, ESV)in a net kharnak a nei. Himi tahnak cu ziangmi ah hman a si timi fiangten a rel lonan, ziangmaw thil thupi zet hmannak a si timi cu a fiang zet. Bible zirpawl hrangah himi cu thil buaithlak zet an tanta mi a si. Himi tahnak cun Pathian fimnak (zoh aw, Job 11:5–9, tahnak ih hman a si), Pathian thilti theinak (zoh kop aw,  Efesa. 3:16, 17), asilole Efesa 2:19-22 ih a relmi thlarau lam Biakinn (zoh ding:  Ezek. 43:13–16, tahnak ih hman a si; Amos 7:7, 8; Thup. 11:1, 2)a relnak teh si thei pei maw? Himi tahnak pali pawl cu “Khirh ih duhdawtnak”(Efesa 3:19) tiih rel hi a tha in a fiah bik ko ding, “theithiam in…. a saulam le a kauh lam le a sanlam le a thuk lam” (Efesa. 3:18, ESV) timi catlang hin a hnuai ih ra ciah mi, “ Khrih duhdawtnak theithiam dingah” (Efesa. 3:19, ESV; compare Rom. 8:35–39) timi in a run zom hngal. Ziangkhal sehla a tongkam kan hmu ih, cumi pawl cu thuthangtha an si.