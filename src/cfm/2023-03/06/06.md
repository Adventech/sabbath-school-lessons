---
title:  Khrih Jesuh le kawhhran ah sunlawinak
date:   03/08/2023
---

`Paul cun a thlacamnak cu thlawsuahpeknak, a tawi theibik in, Pathian thangthatnak hlatawi hmangin a net a khar. Zianghrang ahsaw Pathian a thangthat? Efesa. 3:20, 21.`

Paul in zumtu pawl hrang ih a thlacamnak cu a ngan (Efesa. 3:14–19). Tu ahcun a thlacamnak cun hmual a neizet ih thil a tithei zet. Paul ih thlawsuahpek a netkharnak ah thusuhnak pahnih a um: (1)Himi bungcang hin kawhhran cu diklo deuh in a cawisang ih, Jesuh thawn “A hnen ah sunlawinak cu kawhhran le Khrih ah um seh” (Efesa. 3:21, ESV) timi thu ahhin bangran in a ret men si ta lo maw? Paul cu Efesa khua ih kawhhran ah a lunglut tuk ruangah zumtu pawl thinlung ih um mi cu Khrih a si a tikah Khawhhran ih rundamnak cu Khrih a si timi a fiangter zet (Efesa. 3:17). Thlawsuahpek netkharnak ah Khrih Jesuh fehtlang in Pathian in kawhhran ah rundamnak a runpek ruangah Pathian a thangthat. (2) “San hmuahhmuah tiang, kumkhua in kumkhua tiang”(Efesa. 3:21, ESV) timi cun Khrih a ratsalnak ding cu ti muangter in, Kawhhran hrangih tawpni nei lo, leilung ih thum aw mi hmailam tik cu caan a tarlang maw si? Efesa cakuat in hmailam caan ih beiseinak hnget zet a rak zohter a si. Thimnak ah Efesa 4:30 ah, “Tlennak ni” (ESV) tin kan hmu thei. Cule, zumtu pawl cun Khrih ih thiltitheinak cemni nei lo, “A ra lai ding san” (Efesa. 1:21, NRSV) tiang an rak tep ban thluh. Paul ih thlawsuahnak cu zumtu pawl ih ai-awh in cemni neilo Khrih ih thiltitheinak sunlawihnak vekih siar ding a si.

Paul in thlacam thuhla a nganmi pahnihnak vun zohsal sehla (Efesa. 3:14–21; zohthim ding; Efesa. 1:15–23), Paul cun lei le van ih Pathian ngaihsaknak ah cahnak a ngah thu (Efesa. 3:14, 15), thlarau thianghlim khal a um ringring thu(Efesa. 3:16), Khrih amah rori ih umpinak khal a tel thu(Efesa. 3:17), cule cemni nei lo, tah theih lo Khrih ih duhdawtnak khal a um thu kan hmu thei (Efesa. 3:18, 19). Himi cu thudik zet a si, zumtu pawl cu “ Pathian ih famkimnak pawl hmuahhmuah thawn”(Efesa 3:19) an khat thluh ih, thlarau lam thil taktak pawl hi thangthatnak a um ruangah a lungawi zet ih, mithianghlim pawl hnenah Pathian thiltitheinak cu cemni nei loih a um ruangah mak khal a ti zet (Efesa. 3:20, 21).

Buainak, thlemnak asilole ringhlelnak kan neih tikah himi Paul ih thlacamnak ahhin kan tuhlut cingcing a tul. Thawngtla tirhthlah cun Pathian khawkhan tumtah mi pawl le a zangfahnak lamah kan sunmang in umter ih, in theihter a si. Kan dinhmun cu ziangvek a si khal le Pathian khawkhannak cemni nei lo ah kan rak tel ve ih(Efesa. 1:9, 10), A thiltitheinak cun kan sungah hna a tuan a si.

`Pathian hnen ihsin ziangmi thlawsuahnak saw na hrangih man nei zet? An hrangah Pathian an thangthat theinak dingah thangthatnak thlacam hla phuah aw.`