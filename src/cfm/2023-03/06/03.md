---
title:  Reizet thuhmi Thuthangtha thuthup
date:   31/07/2023
---

`Rinsannak thawn Paul hnen ih pekmi thuthup cu ziangsaw a si? Efesa. 3:1–6.`

Efesa 3:1-6 sung na zir tikah a hnuai ih um pawl hi hminsin aw:

**Pakhatnak ah**, Paul cun himi cakuat cu Efesa khua ih ummi kawhhran ih zumtu Zentel pawl hnenah a hleice in a nganmi cakuat a si (Efesa. 3:1).

**Pahnihnak ah**, Paul in amah le mah cu Zentel pawl hrangah, “Pathian duhdawtnak kilkhawtu” “Nan hrangah” tiih pekmi mi pakhat ah a ruat aw (Efesa. 3:2, ESV). Himi kilkhawinak asilole zangfahnak ih hnatuannak cu Paul in Zentel pawl hnenah thuthangtha (Pathian zangfahnak)sim ding ih pekmi a si thu a rel duhdan cu a si(Zoh aw Efesa. 3:7, 8, ESV).

**A pathumnak ah**, Paul cun thuthup cu a hnenah phuanglang in a um ih, a cakuat ih a rak ngan zo mi thulu (a hleice in:- Efesa. 1:9, 10; Efesa. 2:11–22), “Khrih ih thuthup”(Efesa. 3:3, 4) timi ahkhan a um zo. Thuthangtha tuahtu vekih an theihthiam ding cu Paul cun a duh lo, asinan cumi thuthangtha cu phuang suak dingin Pathian ih pekmi a sinak cu a pawm zet.

**Palinak ah**, Paul ih hnen lawngah himi thuthup thuhla ih thuphuan pawl langter in a um lo ih, Thlarau thianghlim in Khrih ah, “A thianghlim mi tirhhlah le profet pawl” hnen khalah a langter ih, cumi cu hlansan ih umtu pawl hnen ah Pathian ih khawkhannak thuphuan langterdan lamzin a si. Hitawk ih profet pawl a timi cun thukam hlun ih Profet pawl siloin hlanlai Khristian kawhhran pawl lakih thlarau thilpek dongtu pawl a relnak a si. Thuthup, hlan ih rak thuh mi cu tu ahcun “Onsuah mi thuthup” tin kan ko thei thlang ding.

**A nettabik ahcun**, Amah rori in: “Himi thuthup cu Zentel pawl hi roco vetu, taksa bangaw ih sungtel le thuthangtha hmangin Khirh Jesuh sungah thuthiamnak rak co vetu an si” tinak a si (Efesa. 3:6, ESV). Paul in thuthangtha hi a ngaina zet ih, A hleice in Zentel le Judah pawl um khawmnak kawhhran ahhin a langter tam zet. Himi pawlkom pahnih hi Pathian ih pawlkom thar, kawhhran dinthar mi an si(Efesa. 2:14–16).  Tu ahcun annih cu ral awknak ihsin “ ro-cotlangnak” le “taksa pumkhat sinak”( Khirh ih taksa lawng khal tel in), le thuthangtha thutiam “rak co ngah vetu” an si tin kan rak thei ding (zoh aw Efesa. 3:6).

`Ziangthil maw lenglam in a hung ummi cun thuthangtha ihsin na zirsuak mi pawl cu a dokalh thluh tin na zum maw? Cuvek pawl cun ziangtin na hnong thei ding?`