---
title:  Ruahbet ding
date:   08/09/2023
---

Paul cun nauhak pawl cu zumtu an si vekin a tihzahnak ahhin (Efesa. 6:1–3) tulai kan leitlun ih nauhak pawl kan kilkhawidan thuhla ah ngaihtuahnak tamzet a feh ter. Pa pawl hnen ih a tongmi (Efesa. 6:4)cun nu le pa kan sivekin kan tuanvo ruatfel dingin in sawm a si. Paul in sal pawl hnen ih thurawn (Efesa. 6:5–8),  a hleice in sal bawi pawl thurawn(Efesa. 6:9) hi sawmngiarnak nasazet a si, kan lakih mi tamzet hrang ahcun vantlang khawsakdan ihsin hlaral ah kan um, ziangahtile sal mizia kan thei ih, ziangvek in um khal sehla sualnak ih zohthim ding a ropi zetmi pakhat a si thotho. Ziangkhal sehla cuvek thu pawl cu cathianghlim ih tel ve, thawkkhummi tongkam lakih pakhat a si ve ruangah tuisan ah ziangtin kan zir thei ding timi kan ruat a tul. Kum zabi 1 lai ih Efesa khua ih zumtu pawl thawn kan pehzom awknak dingah thuthangtha hlutnak ding tikcu remcang le tha kan nei a si. A hnuai ih Relkhawm ding thusuhnak pawl cun hnatuan thupi zet thansoh theinak dingin khawkhan mi a si.

**Relkhawm ding thusuhnak pawl**:

`Adventist pawl hrangah Nauhak duhdawt cu “Luke 1:17(Mal 4:6 ta laksuah mi) Bawipai hrang timlam aw mi minung” tiih simfiang a si theu hi ziangsaw sullam a neih?`

`Paul in nauhak pawl a zahzia langsar zet ihsin thusuhnak a run suak ter: An hringnun hmaisa ih ningzahnak, nunau mipat lam ih hmuhsuamnak, hremnak a tong zo tu pawl hnen ih Khrih kilkhawinak va nei dingah kan tuanvo hi ziangsaw a si? An nauhak lai ihsin thiltha lo hmuhton mi an neihmi pawl kan zirfiang tikah (or ACEs; see https://www.cdc.gov/violenceprevention/), an hrangih kan tuanvo cu ziangsaw a si?`

`Paul in Nauhak pawl a zahnak le Jesuh ih a ngaihsaknak ti kau vivo dingin kawhhran in a kilkhawi ih a humhim mi nauhak pawl enkawldan dingah ziangvek tuanvo saw a neih, Ziangvek kaihhruai awknak le daan saw tuah tul mi?`

`Efesa 6:5-9 ih Paul in sal le sal bawi pawl hnenih thurawn a pekmi cu hnatuan tu le a sortu karlak pehzom awknak ah hman a si theu. Ziangtin saw himi hi a dik thei ding? Cuvek ih tuahnak ahcun ziangvek tihnung um thil saw um ding?`

`Saltang pawl cu leitlun khalah mipum 40 million lenglo a takram in an um hrih lai (“The Global Slavery Index,” tiih a langdan http://www.globalslaveryindex.org/). thlarau lamih mi zalen, saltlangnak siatbal dingah hnget zetih pum pe aw tu Khrih ih hla “Cikcin pawl a phong thluh, sal pawl cu kan unau an si, a hmin in nemnehmi pawl cu suah zalen an si” (lyrics to “O Holy Night,” public domain) timi kan sak lai ahhin saltang mi Pathian fanu le fapa hnenih kan tuanvo cu ziangsaw a si?`