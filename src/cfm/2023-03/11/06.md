---
title:  Sal a si mi bawi pawl
date:   07/09/2023
---

Paul in saltang pawl hnenih netabik a tong cu, “Sal a si khal ah, miluat a si khalah” (Efesa. 6:8, NKJV) tihi a si, “Miluat” timi tongkam cu sal ih pu a va relnak a si. Paul cun thuthennak ah Khrih hmaika ah sal siseh, sal pu khal siseh bangran in an din ding thu cu an hnen ih thurawn a pek laiah a vun mitthlam ( 2 Kor. 5:10; Kol. 3:24, 25).

`Nang cu khristian sal bawi, nan biakinn ih Efesa cakuat siar lai rak ngai ringring tu vekin vun ruat aw sin aw, himi thurawn pawl hi ziangtin saw na sawn let ding, na sal pawl hmaiah ziangtin na um ding?`

Paul cun sal bawi pawl cu forhfialnak thuk zet hmangin a bia hai, cumi ihsin “bawi pawl” (Grik- hoi Kurioi, “pu” tiih lehlin), an sal pawl parih “hringhro” hmang zettu le “Bawipa(ho kurios), Khrih a si mi, amah ah zianghman “thleidannak”(ESV) um lo tei pahnih karlak thuhla a tahthimnak ah a herkual. Paul cun bawi pawl hnenah, “ An parah cuvekih tuah ve dingin” a ngen, cui ngennak cu kum zabi 1-nak ih sal neitu pawl hrangah cun mangbangza a si. Bawi pawl cun an saltang pawl cu Khrih ih an rinumnak kaihhruainak hnuai ah duhsaknak hmangin an sawnlet ding a si, Cumi cu Paul in sal pawl hnenih a rak ngenmi thawn an mil aw ciah a si (Efesa. 6:5–8). An sal pawl hringhro nawn lo dingin, a tikcu lai ih bawi pawl in hremnak an pek, an beng (1 Pit. 2:20), nupa sualnak bawrhbah, an zuar(an duhdawtmi thawn an then aw), hna harsa zet an tuanter, rilrawng in an um ter, hrengbet le thihnak tiang an thlenter vekin um nawn lo dingin a sim hai a si.

Paul cun a thupek mi pawl cu sal neitu Rom rampi uknak vantlang lenglam ih sal bawi pawl kawhnak ih hman mi cangvaihnak pahnih cu a pawm: 1. Anmah le an sal vekih an ruah mi cu Bawi pakhat ih sal an si hai(“An theihmi nan Bawi le an Bawi a si kop mi cu van ah a um”ESV, Kol 4:1 thawn zoh aw). 2. Van ih Bawi cun zianghman thleidannak um loin thuthennak a nei. Anmai Bawi hman in sal pawl cu midang vekih a ngai tikah annih khal a ngai ve thotho a si(Zoh aw. Filemon. 15, 16). Efesa cakuat ah Paul ih tongfang tamzet cu Khristian saltang pawl hrang ih thinlung duhsaknak a si: Fale vekih laknak (Efesa. 1:5); Tlennak (Efesa. 1:7); roluahnak (Efesa. 1:11, 14; Efesa. 3:6); Jesuh thawn Bawi tokham ih to tlangnak (Efesa. 2:6); “Pathian innsang sungtel” “ rammi sinak” ih hung suaknak (Efesa. 2:19, ESV;  3:14, 15), le Khrih taksa ih peng dangdang famkimnak (see Efesa. 3:6, Efesa. 4:1–16)pawl an si. Efesa 6: 5-9 ah cakuat ih zirnak hmuahhmuah cu sal le sal pu pawl karlak ih pehzom awknak lam a si thluh ih, cumi ahcun tongkam hmandan thuhla pawl (Efesa. 4:25–32) le nunau mipatnak lam ih nuntuzia pawl(Efesa. 5:1–14)  khal an tel thluh.