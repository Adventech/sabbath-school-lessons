---
title:  Khrih hnenih rinumnak sangbik
date:   02/09/2023
---

### Tuizarh sung siar ding
Efesa. 6:1–9; Mark 10:13–16; Col. 3:21; 1 Pet. 2:18–25; 2 Cor. 5:10; Col. 3:24, 25.

> <p>Bible cangken</p>
> “Cun, nannih hotu pawl tla, cutivek thotho in nan Hotu cu van ah a um ih, amah ahcun thleidannak a um lo ti thei in, hro suang lo in, an parah tuah ve uh”(Efesa 6:9, NIV).

Kum 2018 ahkhan Washington, D.C um Bible thuhla umnak Museum ih thil hlun zet pakhat a um mi cun mi dang pawl ngaihven a hlawh zet. Sal pawl ih sualnak nganmi tampi phiathlo in a um rero lai ah zumnak lam ih zirhter awknak Bible fate hmuhsuak a si. Kum 1808 ih suah mi a si ih, cui’ cangan mi pawl cu hitawk ah simaw, khuitawk ah si maw thungan mi hrekkhat lawng hlon an si lo. Thukam hlun zateek 90 cu a um nawn lo ih, thukam thar zateek 50 a um nawn lo. Bible nung 1,189 ah bung 232 lawng a um.

Cumi bungcang pawl ahcun saltang pawl dinhmun cakternak thu a um, a hleice in Bible tam zet ih hman mi thuhla pawl an hloh thluh lai ah “Thuthangtha” cu a hlo thluh lo, hman sual tam zet mi, “Siahhlawh pawl tla, Khrih ih thu nan thlun bangin, tih le khur cing in, thinlung hmun khat nei in, taksa dan ih nan pule pawl hnenah thulung mi si uh” timi khal a tanglai(Efesa. 6:5, KJV).

`Tuini ah, kan tikcu le nunphung hrimhrim ah, kan hrangih a thupi zetmi sawmngiarnak cu Bible in famkim zetih a langter vekin rundamnak thuanthu Efesa 6:1-9 ih ummi siar ding hi a si. Paul hi amai san lai ah thuthangtha ih hlutnak pawl a au suahpinak ihsin ziangmi zirlai saw kan rak zir thei mi um?`