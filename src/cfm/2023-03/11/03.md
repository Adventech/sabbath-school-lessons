---
title:  Nu le pa hrangih thurawn
date:   04/09/2023
---

`Efesa 6:4 le Kolose 3:2 kha zohthim aw. Kolose 3:2 ah mai fate thinheng ter lo dingin ziangmi thazang peknak a um?`

Paul san lai ih Judah pawl ih cabu Sirach timi ah Pa le pawl hnenah an fale pawl an kilkhawidan ding thurawn a um: “Fa a duhdawt tu cun sorfung in a thawi phahphah ding… fa duatsual cun a lo tihnung ter ding, a lo lekpi ding ih, na riah a lo sia ter ding….Na fapa cu nun sim awla, a kawn ritter aw, cuti cun ningzak lo zet ih a um khalah na thin a lo nater lo ding” (Sirach 30:1, 9, 13, NRSV). Paul ih thurawn peknak cu thildang a si. A hmaisa in Pa pawl hrangah thupek tha vak lo a pe phawt: “Nan fale thinheng ter hlah uh” a ti thluh hnu ah thupek thazet a pe sal hngal: “Bawipa ih zirhnak ah le kaihhruainak sungah kaihruai sawn uh”(Efesa. 6:4, ESV) tiah a ti. Paul san ahcun Pa pawl cun an ro cotu ding vekih an ngai mi an fale tlun ah daan vekin thiltitheinak an nei thluh. Pa cun an fale tlun ah hremnak, thihnak tiang tuah thei dingin diknak an nei thluh. Diktak te cun, Pa in an fale tlun ih thiltitheinak an neih mi cu bawi in a sal pawl tlun ih thuneihnak a neih mi vekin a khohkhah zet.  Paul cun cutivek thiltitheinak pawl cu a pom ve lo ih, asinan raltha zetin sungkua pehzom awknak fiangzetin a relsuak ih a tuahthar sal. Khrih hnenih rinumnak timi ah Paul cun Khristian pa pawl hmuahhmuah cu Nauhak thinhneng dingih thin ai thokter tu cu “Bawipa ih thuzirh mi le kaihruainak”(Efesa. 6:4, ESV) ah an tel thei lo ding ruangah an thiltitheinak hman mi pawl cu vun ruat kirsal dingin a sawm hai,

“Pa pawl le nu pawl, inn ahcun nannih cu Pathian dinhmun ih ding nan si. Nannih cu thungai dingih beisei nan si, tongkam thlisia hmangloin ngilneihnak le duhdawtnak mizia thawn…

“Inn ah nuam zetin um aw. Thinhengnak thianghlim lo tiharh tu ding thu tinkim cu zir ringring aw. “Pa le pawl Nan fale pawl kha thiheng dingin tuah hlah uh, tihi Pathian thu a si…

“Pathian kamsuak thu ahhin Nu le pa pawl in fale ih thuawih lonak ruangah harsatnak thlen le siava zetih um dingin siannak a pe lo. Pathian thukham cu inn sungah, le rampi cozah lairelnak ahhin a cuai ve theilo mi duhdawtnak thinlung ihsin a luangsuak mi a si”—Ellen G. White, Child Guidance, p. 259.

`Himi zirlai thupi ahcun nauhak pawl le nu le pa pawl thulawng um khal sehla, midang pawl thawn kan pehzom awknak ah ziangmi kaihhruai awknak saw himi thu  ihsin kan lak thei ding?`