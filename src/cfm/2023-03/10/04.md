---
title:  'Kawhhran cu Khirh mothar: Part 2'
date:   29/08/2023
---

`Paul in Korin khua ih Khristian pawl hnenih ngennak a neihnak ah hlanlai neihawknak kha ziangtin saw a rak hman? Ziangtikah himi thuhla a rak um (2 Kor. 11:1–4)?`

Hlanlai neihawknak thuhla relnak netabik hman mi pakhat cu Efesa 5:25-27 ah Paul cun Khrih cu mi pakhat : (6) Mothar hnen ih hlan aw tu(Amah te a pe aw) a si tiah a ti. Hlanlai ahcun mothar cu mi tha zet, a thabikmi mipa, lole a pa in a rak hruai theu. Mo neitu in a hruai dah kel lo! Cucingin hitawk ah Jesuh cun kawhhran cu amai ta a simi mothar vek ciah a si thu Paul cun a vun mithlam.

Paul cun nunphung neihawknak le daan pawl cu kawhhran ah Khrih ih pehzom awknak pawl thawn a vun hmang thluh: (1) Hamawknak. Khrih cu kawhhran hrangah amah ten a pe aw(“Mo man vek ciah in”) cule Amai(monu) hrangah hamawknak ah a cang(Efesa. 5:25). (2) Mopuai neihnak ding hrang timlam awknak: Mo neitu cun monu thianhlimternak le thiangfaiternak ding a tuahsak sunzom vivo. (3) Mopuai : Khrih ih ngaihven mi cu neihawknak ih monu ih, “langnak” hi a si(Efesa. 5:27). Himi neihawknak ih netabik cangvaihnak cun Khrih, mo neitu cun kawhhran cu monu vekih tuah dingah le amah pe aw dingih a ratsalnak ding a rak zohter a si (Efesa. 5:27; zoh aw 2 Kor. 11:1, 2; Kol. 1:21–23, 28).

Hlanlai ih neihawknak ahkhan zan lai ah an rak tuah theu (zoh awla, Matt. 25:1–13). Mo neitu le a rualpi pawl cu mo neitu tei inn – nupa thar tei inn ah an um khawm ih, cutin neihawknak cu an thok theu a si. Meifar vangin, lungawi za, awnmawi suaknak le lungawinak hmangin an pawlkom aw, mipi pawl cu mothar ih a pai’ inn lamah cun an feh. Cutawk hmun ahcun mothar an hmu, asilole mothar amah rori in hmu dingin a ra pan, mipi zoh dingih tarsuak mi cun nupa thar tei inn lam cu a kawh hmuh vivo, cutawk hmun cu mikhual tam zet ih puai an rak neihnak hmun, mopuai an rak hmannak hmun, mothar cu mo neitu hnenih a va peknak ding hmunpi a si.

Khrih amah rori kawhhran ih a pekawk thu Paul in a phuangsuak tikah himi thuhla le a hmuhsaknak pawl hi a mawi zawngin a rel a si. Hivek ih a relnak ruangah Khrih ratsalnak cu a ralai dingmi mopuai vekin a vun tahthim, Khrih le A kawhhran karlak hamawknak reizet cu famkim in neiawknak puai hman a si ding a si.

`Himi pawl hmuahhmuah, lungawinak, beiseinak mitthlam pawl hi ziangtin kanmai hrang thucah ah kan la thei ding?`