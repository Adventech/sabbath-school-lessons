---
title:  Neihawknak ih zohthim ding “Taksa pumkhat”
date:   31/08/2023
---

`Semtirnak 2:15-25 sung kha zirfiang aw. Pasal le nupi cu “taksa pumkhat”timi thu a um hlan ah ziangthil a thleng(Sem. 2:24)?`

Paul in pasal pawl le nupi pawl thuhla ih thurawn a pekmi pawl cu Semtirnak 2:24 sungta an si(Efesa 5:31 zoh aw). Semtirnak ih semsuahnak thuhla pawl a ruat tikah Paul cun Khristian pawlkom pawl ih tulmi le anmah thawn umtlang, pehzom aw mi innsang ih harhdamnak an tul mi pawl khal a vun ruat. Semtirnak 2:24 ih um thucah cu a vun theisuak. Pathian remruat vekin, neihawknak cu “pumkhat” ih pehzom awknak, nunau mipatnak thinlung lam ih pumkhat sinak le thlarau lam pumkhat sinak ti a si. Thinlung lam le thlarau lam pumkhat sinak cun nunau mipatnak lam a run kengtel. Semtirnak 2:24 hi hminsin aw, Paul cun sual ih an tluk hlan ih neihawknak thuhla cu la tahratin Khristian pasal pawl le nupi pawl karlak ih pehzom awknak ah a hmang. Sual tluk hnu kan leitlun ah mipa le nunau karlak ih pehzom awknak nunau mipatnak mai duh zawng lawng ruatih hman sualnak pawl cun tulai nunphung ah ziangtluk a bawrhhlawh timi a langter ih, cumi cun nunau mipatnak ih pumkhat awknak cu nunau thuhnuai ih retnak timi ruatnak a suah ter. Paul cun nunau mipatnak ih pehzomawknak cu Semtirnak ih a um vek bangin thu hnuai ih retawknak a si lo ih, pumkhat awknak sawn a si tiah a sim. Himi cu mipa ih uknak asilole duhsannei hmuhsaknak tivek lam a si lo, pasal le nupi pumkhatnak lam sawn a si. Cule “Taksa pumkhat” ah an cang. Cule nunphung manmual, nunau mipatnak le neihawknak lam ih Pathian thudik, thupi zet pawl kan theihthiam theinak dingah Efesa 5:21-32 le Semtirnak 2:24 hi kan zoh kop a tul.

Cumi thotho ah, Paul cun a cang dawtciah a rel ih, “a nasa zetmi thuthup” tiah a ti (see Efesa. 5:32, ESV). Himi ahhin Paul in tahthimnak pahnih a khat lam veve in a rel zo mi: Khristian neihawknak cu Khrih le a Kawhhran zomawknak ihsin theihthiam in a um (Efesa. 5:32)cule, Khrih le a kawhhran ih zom awknak khal Khristian neiawknak ihsin theihtiam in a um lala thung (Efesa. 5:32).

Christian neihawknak hi Khrih le a kawhhran karlak ih pehzom awknak hrang tahthimnak ih hman a si theu. Cule a run bet hrih lai, Khristian neihawknak, ngaihsak awknak tivek fehtlang in Kawhhran in Khrih ah zomawknak a neihmi vun ruahnak ihsin zumtu pawl cun Khrih hnen ih an pehzom awknak thuhla pawl cu a thar in an ngah sal a si.

`Paul in Efesa 5:21-32 sungih thurawn a pekmi pawl kha ziangtin saw Efesa 5:33 ah kaihtawi thluh ih a umdan? Nupi rak nei zo na si cun, nan innsang nun ah himi kaihhruai awknak pawl hi ziangtin hmang dingin na hawlsuak thei ding?`