---
title:  Nangmah na duhdawt awk vekin na nupi duhdaw aw
date:   30/08/2023
---

`Paul in pasal pawl in an nupi pawl duhdawt in an zoh thatdan ding thu ziangvek in saw thazang peknak a neih? Efesa. 5:28–30.`

Paul in Khristian sungkua pawl hrangih daan a tuah mi cu (Efesa. 5:21–6:9) lenglam pawl ih fehpidan thawn an bangaw lo deuh. Efesa 5:28-30 ah Paul cun pasal pawl, a tikcu lai ih kaihhruai awknak rak thlun tu pawl cu “Anmai taksa hua”(Efesa 5:28,29) in, an nupi vel in, hmuhsuamnak lamzin an hril men thei. Rom ram uksan lai ahcun “sungkua pa”(Latin, pater familias) ih thiltitheinak, daan ih ummi hi a rak huap kau tuk. A nupi, a fate, le a sal pawl cu nasa zetin a hrem thei ih, a that thei, cu cingin midik ih pomsak an si thotho (cuvek ih cangvaihnak rapthlak zet thiltitheinak pawl cu mipi vantlang cun an duh lem lo)

Efesa 5: 25-27 ah Paul cun pasal menmen siloin Pasal pawl ih zohthim tlak danglamnak nei, Kawhhran hrang Khrih ih duhdawtnak, duhdawtnak netabik zohthimnak cu cipciar zetin a rel. Tu ahcun thurelnak dang a um hlan ah, khami zohthimnak ropi zetkha a relsal ih, Khristian pasal pawl cu monu asimi kawhhran hrang le a tulmi pawl hmuahhmuah pe(Efesa. 5:25–27, ESV) dingin “Amah rori” a pe awtu Jesuh ih “tuahdan vek in” (Efesa. 5:28, ESV) nung ve hai dingin a ngen a si. Paul in Khristian pasal pawl cun an tikcu lai ih an tuah theumi pawl ihsin pial dingin le Khrih duhdawtnak thawn milaw mi hawl dingin sawmngiarnak a nei.

Efesa 5: 28-30 ah Paul cun Khristian pasal pawl in an nupi pawl an duhdawtdan ding thu tharhlam zet a run rel sal: Mah le mah duhdawtawknak. Paul cun thudik hmu tlang cia in: “Zohman in a taksa a hua thei lo”(asilobik in zohman in fiangzet in an rak ruat dah zik lo) tiah a ti. Pasal pawl cu anmah ten an hrem aw dah lo, asilole anmai taksa rori an thawi ciamco dah lo. Cu ai ah, an “cawmtha ih an duat sawn” a si(Efesa 5:29, NKJV).

Khristian nupi pawl harsatnak, siatsuahnak pawl hloter thluh dingah Paul cun Khristian pasal pawl cu an nupi pawl theifiang dingin a sawm hai a si. Nang cu na nupi thawn pumkhat nan si, nupi a tuahmawh tu cu mah le mah tuahmawh awk lo bak zianghman a um lo, mi tamsawn ih thinlung ahcun hivek an tuah dah kel lo. Jesuh zohthimnak ah kirsal in Paul cun, Khrih cu “amai taksa” a simi zumtu pawl duatnak in mah le mah taksak kilhim aw tu a si (Efesa. 5:29, 30, ESV), Na mizia kha na nupi ih zohthim dingin um seh, nangmah le nangmah na ngaihsak awk vekin Khrih in a lo ngaisak ding a si tiah a ti.

`Paul cun Jesuh cu pasal pawl le nupi pawl tahthimnak ah a hmang. Nangmai innsang ih duhdawtnak thuhla ah Jesuh hnen ihsin ziangmi pawl na zirsuak thei?`