---
title:  'Nupi le Pasal: An pahnih in Thinglamtah ah'
date:   26/08/2023
---

### Tuizarh sung siar ding
Efesa. 5:21–33; Phil. 2:3, 4; Ezek. 16:1–14; 2 Cor. 11:1–4; Gen. 2:15–25.

> <p>Bible cangken</p>
> “Pasal pawl, Khrih khalin kawhhran a duhdawt ih, a hrang ah amah rori a pekawk bangin, nan nupi pawl kha duhdawt uh; Cuticun anih in Pathian thu thawn tidai ih kholhfainak in cucu a thenfai ih, a tifai theinak dingah, le Bal kai lo, sawngkor lo, cuvek thil dang hrimhrim um lo, thianghlim le soihnawm kai lo, a sunglawi mi kawhhran ah amah le amah a pekawk theinak dingah a si”(Efesa 5:25–27, NKJV).

Efesa 5:21-33 ah Paul cun zumtu pawl cu pakhat le pakhat hnen ah pum ap aw cio dingin ruatnak a suahpi (Efesa. 5:21); Cule Khristian nupi pawl(Efesa. 5:22–24)  le pasal pawl (Efesa. 5:25–32) hnenah ruahnak a pek ih, an pahnih kop in thurawn a peknak ihsin a net a khar.

Hitawk ih ruahnak peknak ahhin tuisan Bible tlawngta tamzet cun thosal Khrih cun kan pehzomawknak a run hmang tin an theithiam men thei. Paul in Efesa 5:21-6:9 sungih a relmi pawl hi a thupi zetmi cakuat, pumkhatnak a si timi kan va theihthiam tikah cutivek ih ruatnak nei ding khal kan si, asinan a tu hrih ahcun Khristian sungkua pawl hrang a si. Anih cun minung hlun lai ih thatlonak pawl a vun rel thluh lai khalah(Efesa 4:22), Minung thar ih tuah a sinak khal a lungawi thu a rel (Efesa. 2:15). Hivek pawl ihsin zumtu pawl cun thlarau thianghlim thiltitheinak thar an langter (Efesa. 2:22; Efesa. 3:16; Efesa. 5:18–21; Efesa. 6:17, 18) cule Khrih zohthim dingih thlunding pawl cu phuansuah a si (Efesa. 4:13, 15, 20–24, 32; Efesa. 5:2, 10, 17, 21–33) cumi cu A mi pawl le Leitlun hrangah Pathian khawkhannak ih famkimnak netabik hmuhsak tu a si.