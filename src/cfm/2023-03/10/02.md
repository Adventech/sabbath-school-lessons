---
title:  Khristian nupi pawl hnenih ruahnak peknak
date:   27/08/2023
---

Paul cun a catlang tluan Efesa 5:21 cu Efesa 5:1-20 le Efesa 5:22-33 thawn a pehzom aw ter thluh, cumi ahcun pakhat le pakhat tuh lutaw dingah kawhhran member pawl hrangih a sim mi a si(zoh aw.; Mark 10:42–45; Rom. 12:10; Fil. 2:3, 4). Zumtu pawl cun “Khrih upatnak pe suak” ding an si (Efesa. 5:21, ESV), a hmaisabik ahcun Paul cun Khrih thawn pehzom awknak cu thilthupi zet le zumtu pawl ih an hmuhsuak awknak ding a si timi voitam a sim.

`Kawhhran member pawl hnenah tuh lutaw dingin Paul ih a forhfialnak sullam hi ziangsaw a si? Himi ruahnak hi ziangtin saw kan theihthiam ding? Efesa. 5:21.`

Paul khal in Khristian nupi pawl hennah “Bawipa ih an tuh lutaw vekin an pasal pawl hnen ih tuh lutaw” (Efesa. 5:22, ESV) ve ding in a sawm hai. Himi ih a fiangter zetmi cu Nupi pawl in tihzah umzet pasal pawl hnen ih an pekawknak ding thuhla a relnak a si (zoh awla. 1 Pit. 3:1, 5). Paul in “Bawipai’ hnen ih an tuh lutaw vek” ciah in nupi pawl cun an tuah ve ding timi sullam cu nupi pakhat cun Khrih vek a simi a pasal hnen ah a tuh lutaw ding a tinak maw si, asilole Cu nu ih tuh lutawknak ding ih bitum bik mi cu Khrih a si sawn timi a rel duhnak maw a si ding?

Efesa 6:7 kan zoh tikah Saltang pawl cu “Minung men ah siloin Bawipai’ hnen ih hnatuan” (NKJV) dingin ngen an si. Cule Kolose 3:18 ah nupi pawl cu “Bawipa ah thilmawi a si vekin” (NKJV) an pasal pawl hnenih pe lutaw dingin a sawm, himi hi pawm a nuam zet. Nupi pawl cu an pasal pawl tlun ah Khrih zah thiam zettu zumtu pawl an si.

Kolose le Efesa cakuat pahnih ahhin, Khrih – le Khrih lawng rori hi- Kawhhran ih Lu tiih theih a si, cumi cu Amai taksa hi a si (Efesa. 1:22, Efesa. 5:23, Kol. 1:18): “Khrih cu kawhhran ih lu a si bangin, Anih cu taksa rundamtu a si”(Efesa. 5:23, NKJV). Pasal cu “Nupi ih lu”(Efesa 5:23) a si, Kawhhran in Khrih ih a rinumnak cu nupi in a pasal hnen ih a rinumnak ding hrangih zohthim ding a si. Himi bungcang cun duhdawtnak, neihawknak lam a rel uar ih, thiltha lo lam zianghman a rel lo. Himi bungcang hi innsang thuhla merlh kawinak zawngih simfiang ding a si lo.

`Kan siar zo vekin himi ruahnak pawl cin ringring hi ziangruangah saw a thupit emem? Pasal cu “Pian mawi lo, nun tuzia mawi lo, buainak tuah hmang, mai zawn lawng ruat, duh um lo zet le mi sualzet a si ahcun pasal cu nupi ih lu a si timi tongkam hmang hrimhrim hlah seh, Bawipa a si lo ruangah a hnenah ziangkim tuh lutaw hlah seh, anih(pasal) cu tikcu caan ih thupinak thudik ih pasal khal a si lo.”—Ellen G. White, The Adventist Home, p. 117.`