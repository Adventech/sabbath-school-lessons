---
title:  Ruahbet ding
date:   01/09/2023
---

Ellen G White, “Neiawknak hringnun ih tuanvo pawl,” Testimonies for the Church, vol. 7, pp. 45–50, le “Tuah tul tengteng mi tuanvo,” The Adventist Home, pp. 114–120.

Ellen G. White cun neihawknak ahhin pakhat le pakhat ukawk tumnak ihsin pial dingin a cah: “Na duhthusam thil ruangah el-aw in pakhat le pakhat hramhram in zianghman tuah hlah uh. Hivek hi pakhat le pakhat duhdawt aw zetin nan tuah thei a si. Ngilnei awla, thinsau zetin tuarfainak, midang ruatnak le upat tlak in um aw.”—The Adventist Home, p. 118.

Kolose 3:18(Efesa 5:22-24 khalah zoh aw) ih ummi thuhla simfiangnak cu lailan zetin a sawn hai: “Hitin thu an sut ringring theu: ‘Nunau in anmah ten duhnak zianghman an nei thei lo maw si?’ Bible ah innsang ih lu cu pasal tin fiangzet in a um. “Nupi pawl nan pasal pawl hnen ah pe lutaw uh.’ Hi thupek hi, hitawk ah a netkhar a si ahcun, nupi pawl ih dinhmun cu zianghman ti theilo vekin kan rel thei ding…pasal tam zet cun, “Nupi pawl… nanmah ten tuh lutaw uh” timi tongkam ah an cawlter theu, asinan thupek a netnak tiang kan siar ding a si ahcun, “Bawipa ah thilmawi a si bangin” [Kol 3:18] tin a um. Pathian cun nupi in a hlan hnakin Pathian tih zah le sunlawinak pe deuhdeuh dingin a duh a si. Taksa pumhlum tuh lutaw timi cu A nunnak thawn in a fale a leitu Bawipa Jesuh Khrih hnen lawngih tuah mi a si . . . Nupi le pasal tlun ah sang zetin a ding tu mi pakhat a um: Cumi cu amah(nupi) tlentu a si. A pasal hnenah a tuh lutaw ticu Pathian in, “Bawipa ah thilmawi a si bang” tin a rak tivek ih pekawknak a si’”—The Adventist Home, pp. 115, 116.

**Relkhawm ding thusuhnak pawl**:

`Mi pakhat in Efesa 5:21-33 catluan pawl ih neihawknak ih bi tum bikmi cu thuneihnak le Pasal ih uknak ih umter a si hnu ah Khristian zom awknak cu a thupi nawn lo ti in an lo ti ding. Ziangtin na sawn let hai ding? Himi bungcang hmang thotho in ziangtin saw na sawn let theidan ding?`

`Neihawknak pehzom awknak ah harsatnak nei ih thei aw pawl hrangah Paul in Efesa 5:21-33 ziangvek thurawn saw a pek?`

`Khristian hrekkhat pawl cun Semtirnak 1 le 2 sungih ummi cu sersiamnak thuhla tahthimnak men a si. Thil a thleng taktak mi thawn khal in bangawknak an nei cuang lo, kum tampi liamzo ih Evolution men a si kha tin an sim theu. A taktak ih thil thlengmi an si thuhla Paul in ziangvek in saw in rak zirh?`

`“Taksa pumkhat” timi thupi hi reideuh ruat hnik ta aw. Neihawknak ih thianghlimnak theithiam deuh dingin himi in ziangtin in bawm, neiaw mi nupa cun thianghlimnak cu ziangruangah a cang theitawk in an kilhim a tul?`