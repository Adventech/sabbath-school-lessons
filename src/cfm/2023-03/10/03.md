---
title:  'Kawhhran cu Khirh mothar: Part 1'
date:   28/08/2023
---

`Efesa 5:25-27,29 hi Ezekhiel 16:1-14 ih hmuhmi thuanthu pawl zoh thim aw. Paul in amai nganmi sirhsan in ziangmi thuanthu in thupitnak a nei?`

Efesa 5:25-27,29 ih um mi, Paul in neihawknak cu Kawhhran hrangih zohthim ding a si. Cumi cu Khirh thawn an zomaw a si. Hlanlai ih neih awknakdan pawl a run la suak. Mothar vekin kawhran ih zomawknak ah Khrih cu Pathian ih mopa:-

(1) Monu duhdawt vekih kawhhran duhdawt tu a si(Efesa 5:25). Himi hi Jesuh hrangih hnatuan harsa zet a si timi kan theihhngilh lo a tha.

(2) Mothar man amah rori in a pe. Hlanlai ih an neihawknak ah, mopa cun monu cu “monu man” in a “lei” a si, Cumi cu paisa man tamzet le hlutnak nei tamzet a si, hlanlai ah khawpi lam ahcun an pursum leidawnnak cu an nunphung ah a thum aw theu. Khrih cun A mothar hnen ah, “A hrangah amah rori a pekawk”(Efesa 5:25 NKJV) bangin Kawhhran hrangah netabik a man a pe suak a si. Leitlun ih a rungpek awknak in, thinglamah ihsin Anih cun mo man vekin amah rori a peaw a si.

(3) Mothar a tifai. Mothar timlamnak cu hlanlai neihawknak ih thil thupi zet timlam awknak a si. Cumi cu tuisan khalah thudik a si thotho, monu thian le monu ih laicin nunau pawl, monu puainak ding hrangah timlamnak nei in an buai theu. Paul cun Pathian mopa cu neihawknak hrangah a Monu timlamnak a nei rero vekin a vun mitthlam! Himi cun Anih cu a thianghlim tertu le “Tidai ih kolhnak hmangin” a tianghlim tertu a si(Efesa 5:26), himi cun tihminnak a rak zohter.

(4) Thutiam tongkam a hmang. Himi thiangfainak cu “ tongkam thawn” ti langter a si(Efesa 5:26 ESV), Pathian mopa cun A monu hnen ih a tiamkam mi tongkam a hmuhsaknak a si, puainak dingih hamawknak lam khal a si thei(zoh kop aw, Efesa 1:2-14, Efesa. 2:1-10, ah Pathian cun zumtu pawl cu an pianthar veten thuthiamnak a neihpi hngal). Hamawknak cu hlanlai ih an rak hman mi tiamkam awk hamawknak a si, asinan relkhawm tlangnak tivek ai hman in a thupi hleice cuang, monu ih man ding (pasal lam ihsin) le mo ih ken dingmi(Monu cun an innsang ihsin neihawknak ah thil man nei zet a keng) tivek pawl thuhla ah rualremnak ca an tuah.

(5) Timlam le monu thuamhnaw. Mothar cu a netnak ah Mo neitu hnenah hlan a si tikah zumhar zetih mawi, ropitnak ih luangsuak in a lang theu a si (Efesa. 5:27). Khrih cun mothar lawng hi a tifai lo ih, mawinak le ropinak khalin a thuam a si.

`Himi bungcang pawl in Khrih in kan thuhla a ruatdan theithiam dingin ziangtin in bawm? Himi ah hnangamnak nasa zet ziangtin kan hmu thei?`