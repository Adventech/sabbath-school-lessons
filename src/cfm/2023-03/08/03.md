---
title:  Thuamhnaw thleng danglamnak
date:   14/08/2023
---

`A thungaitu pawl ih an piangtharnak thuhla a vun relsuak tikah, Paul in ziangmi thil thupi zet saw an hnenih a thlen? (Efesa. 4:20–24).`

Zentel pawl ih umdan (Efesa. 4:17–19)an nunhlun relnak ah, Paul cun, “Kha tivek kha Khrih thuhla nan zirdan a si lo” tin a ti lo ih, cumi ai-ah, “ Kha tivek kha Khrih nan zirdan a si lo” tin a ti sawn a si (Efesa. 4:20, ESV). Cui thurel mi cun, “Amah [Khrih] zir ding”(NKJV), “Amai’ sungah” zir ding(ESV) lole “Amah ihsin” (NKJV) simaw zirmi an si thu a rel ih, Paul cun “Jesuh ah thutak a um bangin”(Efesa 4:21) timi thu thawn Khrih ih hringnun pawm dingin a sawm hai a si. Paul hrang ahcun Zumnak ih feh cu Khrih thawn bulpak zomawknak a si ih, “Khrih zirnak” timi vekih reltheih ding khawp ih fiahfelfai zet a si. Thosal le cawisan mi Jesuh cu a nung ih kanmah thawn a um timi kan theifiang zet. A thuzirhnak le zohthim ding in peknak ihsin tuahthar in kan um.  A nungmi kan Bawipa a si vekin a hrangah rinum zetin kan um a si. A kaihhruainak lam ah hringnun kan hmang ih, thlarau le Kamsuak thu hmangin in kaihruai a si.

Paul cun Jesuh hringnung vek nei dingin thil pathum kan tul thu in sim, cumi pawl cu thuamhnaw lem vekin a relsuak: (1) “Hlit ding” asilole hlan hringnun lamzin ihsin fehsan ding (Efesa. 4:22); (2) sunglam ti thar salnak (Efesa. 4:23); cule (3) A thar “hruh” ding, hringnun ih Pathian phenthlam (Efesa. 4:24). Paul ih tahthimnak cun thukam hlun ih thuamhnaw hman mi, sualnak (Thimnak ah:- Saam. 73:6; Zech. 3:3, 4; Mal. 2:16) le rundamnak (thimnak ah:- Isa. 61:10; Ezek. 16:8; Zech. 3:4, 5 )hrangih hman mi zohthimnak a si thu a tarlang a si. Hlan san ahkhan mipa pawl cun khuk lang thei angki cu thuamhnaw sungta ah an hruk ih, cule nisa ihsin an kilhim awk theinak dingah puan asilole kawr fualpi an hruh theu. Cuvek ciah in nunau khal in angki sung hruh le kawrfual an hruh ve ko. Bible ih a langmi nunphung pawl cu eihawlnak lam thil an si. Angki pawl hi man an nei zetih, an man khung zet fawn, cumi pawl cu reizet an kawl theu. Kor thuamkhat ai ih tam a hruh theitu pawl cu mi pangai maimai an si lo. Cuvek kor pawl ih thatzia le hnipuan hrukdan pawl cun a neitu cu zovek minung an si timi a thei cih ter hngal a si. Kor pakhat vun thleng cu thil thlengdah lomi le thil thupi zet a si(Tulai nunphung ahcun hivek pawl cu thil lolem zet vekah a cang thluh zo). Paul in nun thleng danglamnak cu Kum zabi 1 lai ih thuamhnaw pumkhat cu a dang thuamhnaw thawn thlengawknak ihsin a lang thei ding timi a ngaihtuah.

`Khrih thei dingih zir timi le Khrih thuhla zir timi karlak ah ziangvek danglamnak thil thupi zet saw um?`