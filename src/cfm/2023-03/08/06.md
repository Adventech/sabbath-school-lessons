---
title:  Ngilneinak (Siatkhaatnak siloin)
date:   17/08/2023
---

“Tlennak ni”(Efesa. 4:30) timi a run hmangnak ihsin Paul cun ca a siartu pawl cu a voihnihnak Khrih a rungtumsalnak ding thulam ah an thinlung um dingin a sawm a si. Efesa 4:31,32 cun thil thupi zet a rung thleng dingmi lam ih um kan si tihi himi tongkam a hmandan hin theihthiam a theih zet.

`Khrih a ratsalnak ding Eng ahhin, ziangmi mizia, lungput pawl kan tongkam ihsin kan hlonhloh ding? Ziangmi lunglut le ziaza pawl cu kan pom ding? Efesa. 4:31, 32.`

Efesa 4:17-32 ih forhfialnak netabik ahcun Paul cun thupek tha lo a simsal ih, himi cu thil paruk rori “Nan hnen ihsin hlon hlo uh” (Efesa. 4:31) tiah a ti. Thupek tha pawl a pekmi cu: Ngilnei ding in, zangfah lainatnak nei dingin le mi ngaidam theinak nei dingin(Efesa 4:32), le khaw ruah thiamnak nei dingin thu a pe hai a si. Zumtu pawl cu “Pathian in Khrih zarah a lo ngaidam bangin”(Efesa 4:32) pakhat le pakhat ngaidam aw ding an si. Thiltha lo paruk cu a tlangpi thu le a huapkau thluh ding in, “siatkhaatnak hmuahhmuah” le “mi siatsuah duhnak hmuahhmuah” timi thawn hram a thok ih, a net a khar. Cumi pahnih karlak ah thil pali an um: “Thinhengnak,” “thin ai thoknak,” “au celcenak,” “simsiat awknak” (Efesa. 4:31, ESV)a si.

Himi netabik ih letlin mi hi Grik tong cun blasphemia ti a si ih, Pathian thangsiatnak tongkam mirang pawl ih an run hman mi a si. Ziang khal sehla, Grik tong ih a hman mi, “simsiat awknak” asilole “mi relsiatnak” timi cun Pathian asilole minung relnak khalah hman theih veve mi an si. Himi ngansuak mi pawl ah, lungput(siatkhaatnak, thinhengnak, thin aiawknak) cu thinhengnak tongkam(au celcelnak, simsiat awknak) sungah an um thluh vekin a lang. A hrampi bik ahcun Paul cun Khristian ralkap tha tongkam a hmang a si. Thinheng zetih tongkam hman duhnak lungput suakter tu le cumi a hmangtu cu Khristian ralthuam ihsin hlonthlak ding a si. Christian pawlkom cu a thangso ding ih, cule thiltha lo pawl lenglam ih hlon a sinak hmun ah kawhhran pumkhat awknak khal kilkhawi that in a um ding a si(zoh awla, Efesa 4:1-16)

Mi relsiatnak tongkam cu rehter ding asilo ih thlengdanglam sawn ding a si. Kan biakawknak le Khrih ih sungkua lakih kan umdan pawl -  le cuvek hmun ih kan cangvaihdan pawl hi thinhengnak thansohter ding siloin ngilneihnak, lainatnak le ziangkim ah thum aw ih ngaihdam awknak, Khrih sungah Pathian in ngaidamnak in pekmi tivek pawl hmang ih nun hmang sawn ding kan si(Efesa. 4:32). Paul cun, “Tungso ngaihdamnak”(Pathian in kan hnen ih in pek mi) cu “pheizawng ngaihdamnak”(Cumi cu pakhat le pakhat pekawk ding mi: Kol. 3:13; Matt. 6:12, 14, 15) hrang zohthim dingin a tuah a si.

`Na tongkam ih thiltithei zia kha ruat hnik aw. Ziangtin saw cumi pawl cu khaisang tu, thazang petu le zumnak kaihnget tu ih na hmandan?`