---
title:  Ruahbet ding
date:   18/08/2023
---

“Nan tongkam pawl cu sualsirnak um lo ding khawp in um hram seh. ‘Pathian thlarau thianghlim cu ninghangter hlah uh, Nannih cu tlennak ni tiang amah ah tacik khenmi nan si’… nan thinlung sungah duhdawtnak nan neih a si ahcun, zumnak thianghlim zet sungih umter le tihnget na tum ding. Na rualpi simaw, asilole na unau si maw ih nuncan ziaza cu tongkam khat te in siatnak ih a thlenpi a si ahcun, tongsia va tong ve dingin forh hlah. Cuvek ih forh awknak cu dodaltu ih hnatuandan a si. Cuvek biakawknak ziaza pawl cu Pathian kamsuak thu cun a khap a si timi kha thuthangtha simtu hnenah theihter aw”—Ellen G. White, Advent Review and Sabbath Herald, June 5, 1888.

Nang le na member pawl cun a hnuai ih thutiam kam mi pawl hi nan tuah ih, nan nun pi asile ziangtin saw nan pawlkom ah thlengdanglamnak a um thei ding?

1\. Seventh-day Adventist kawhhran sung le cumi lenglam ah thiltha tuahtu, khaisangtu le zumnak hngetter tu, le zohthimtlak thiltha tuahtu si dingin ka duh a si (Efesa. 4:29).

2\. Pumkhat dingin le duhdawtnak nei dingin Khrih ih kawhsalnak pawl cu theisuak sal in, thiltha ka tuahmi le ka relmi pawl nemhngetnak ding hrangah thazang cahnak ka hmang ding ih, diklo vekih ka hmuh mi va kawhhmuh aicun thiltha tiih ka zummi ah thazang ka hmang sawn ding (Johan 13:34, 35; Johan 17:20–23; Efesa. 4:1–6; 1 Thess. 5:9–11).

3\. Midang thawn lungkim lonak ka neih a sile, zumtu ka tihzahnak hi ka relfiang ding. An thatnak asilole Khrih hrangih an pekawknak pawl cu ka theihter hai ding. Ka ngaihdan pawl cu ngai nuam lo zet siloin ngainuam zetin ka simfiang ding (Efesa. 4:31, 32).

4.Thinlung zetin, Khrih ih ratsalnak ka hngah vekin Kawhhran member pi pawl cu hnget zetin ding dingin le anmah tuah tha dingin caan tha zet hawlnak ah hringnun ka hmang ding (Efesa. 4:29, 30; Gal. 6:2; Heb. 10:24, 25).

**Relkhawm ding thusuhnak pawl**:

`Paul in Pathian sinak ih member pathum pawl in minung ih rundamnak hrang hna an tuanmi a relmi pawl Efesa cakuat sungih voi 11 lai um mi cu zohsal aw. Himi pawl cun Pathian sinak kan theihthiam theinak dingah ziangsaw thusim mi in neih? Efesa. 1:3–14, Efesa. 1:15–23, Efesa. 2:11–18, Efesa. 2:19–22, Efesa. 3:1–13, Efesa. 3:14–19, Efesa. 4:4–6, Efesa. 4:17–24, Efesa. 4:25–32, Efesa. 5:15–20, Efesa. 6:10–20 (“Bawipa” Efesa. 6:10, cu Khrih relnak a si).`

`Khristian thuhla ah Paul ih thurawn mi(Efesa. 4:25–32) hi ziangtin saw, “computer thawn biakawknak” tikcu caan ahhin a hman theih ding, cucu hmin theih lo, online maimai ih biakawknak ih hman men mi an si lo sawm?`