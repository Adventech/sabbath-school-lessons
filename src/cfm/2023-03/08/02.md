---
title:  Sual ih hnuai ih buainak
date:   13/08/2023
---

`Efesa 4:17-32 cu Kolose 3:1-17 thawn zohthim aw. Ziangtin saw Paul in kawhhran pumkhatnak cu zumtu nun ih um dingin forhfialnak a neih?`

Efesa 4:1-16 ih hmaisa lam thuhlawm thenkhatnak ahkhan, Paul ih thupi cu Kawhhran pumkhatnak hi a si. Efesa 4:1 le Efesa 4:17 kan zohtlang asile, himi pahnih ih bangawknak cu nundan ding asilole fehdan ding forhfialnak an neih veve hi a si. Himi bangawknak cu Paul cun thupi bangaw- Pumkhatnak le cumi bomtu ding nuncan ziaza nei dingin thurawn a peknak a si. Asinan thlirnak thar le a thok lam ahcun a tha lo zawngin a rel si.

Efesa 4:17-24 ah Paul cun Zentel pawl hringnun, pumkhat awknak siatsuah theitu ding ih a ruah mi (Efesa. 4:17–19), le Khristian nun phung pangai diktak cu a vun tahthim(Efesa. 4:20–24). Paul in nunphung bawrhhlawh zet, Zentel pawl ih hringnun a relsiatdan pawl kan siar tikah, Zentel pawl cu Khirh ruangah Pathian in a tlenhai ih, Pathian minung si famkim a hlan a si timi a zum thu hi kan theih ringring a tul(Efesa. 2:11–22, Efesa. 3:1–13). Efesa 4:17-19 ahkhan “Tisa lam ih Zentel pawl” (Efesa. 2:11)tin an thatlonak thuhla malte a run rellang.

Paul cun Zentel pawl ih sualnak bik le nuncan thatlonak bik a rel hran cuang lo. An thil tidan le sualnak lamzin ah hringnun hmangih an umdan pawl a ruat sawn a si. Efesa 4:17-19 ih a reltum mi bik cu thlarau lam zawnruatthiam lonak a pholangnak a si: “An thinlung mitcaw in an um, an theihthiamnak khal thimter in an um, Pathian ih nunnak ihsin thenhran in an um” (Efesa. 4:17, 18, NKJV).

Himi thlarau lam thil ih zawnruah thiam lo hi catlang tluan hramthoknak ih theithiamnak thim sungih bulhram a si(An thinlung a hak ruangah anmah ah theihthiam lonak a um, zawnruat thiam lo pawl ah an suak” Efesa. 4:18, 19, ESV)cule A netnak ahcun nupa sualnak ah an ziaza an siatter(“ Cule taksa nomnak, thilbawhhlawh phunphun tuah duhnak thinlung an pu ih, duhamnak lam ah an pe aw” Efesa. 4:19, ESV). Pathian ihsin an thiarfihlim aw, nundan ding khal an thei lo, A zangfahnak ihsin hlaral ah an um, sualnak le huatsuahnak ah awk-tar aw in an pil sunzom vivo.

`Mi pakhat cu sual nasa sawn ih hruai sunzom theih vivonak ding sual thiltitheinak thuhla ah nangmah in teh ziang hmuhton mi saw na neih?`