---
title:  Pumkhatnak tuahtu, zangfahnak kamsuak
date:   15/08/2023
---

`Paul in zumtu pawl lakih thusimnak a neihmi lakih a tongkam hman mi ah tu ah na hrang thupi hleice ziangmi saw a si? Ziangruangah?(Efesa. 4:25–29).`

Efesa 4:25-32 ah Paul cun thu ngai nuam zet a run hmang lehsal, cumi cu Efesa 4:25(NKJV) hmangih a runsim fiangmi a si: Thupek tha lo,(Thuphan per bansan”): A neta ah thupek tha(Mikip amai inn hnen thawn thudik reltlang ding a si); cule thuruahnak, (“ziangah tile kannih cu pakhat le pakhat tasak teek bangaw cio kan si” cumi sullam cu “Taksa pakhat ih sungtel kan si ruangah, taksa pumkhat ih peng dangdang vekin pakhat le pakhat zom awknak kan nei tivek a si”) pawl an si. Paul in “ thudik sim” dingih a forhfialnak hi, thudik cu a si lo zawngih rel dingin kawhhran member pawl a sawmnak a si lo. Paul cun Zekhariah 8:16 thu a rel ih, cumi cu remdaihnak lamzin vekin thudik phuangsuahnak ding hi a si.

Paul in Efesa 4:31 ah thinhengnak le thinheng tongkam pawl hmuahhmuah a dawi hloh thluh zo ruangah Efesa 4:26 ah mipi um khawmnak ah thinheng ih thurel a siang lo a si. Cu ai ah Paul cun thinhengnak a um thei thu a pawm, cuti rual in, “Na thinheng asile, sual famkimnak rah suak ter siang hlah” timi thawn a simfiang.

Paul in a thurel mi thupi pawl cu rukru pawl thuhla tha lo zet cun a run netter a bang: “ rukru cun ru nawn hlah seh” (Efesa. 4:28, ESV). A tha lam zawngin Rukru cun, “ Amai kut rori in hnatuan tha tuah seh”(Efesa. 4:28, ESV; zoh aw 1 Cor. 4:12, 1 Thess. 4:11)a timi cu, “Mi tlasam pawl hnenah ziangmaw thil pek ding a neih theinak dingah” timi ah a thum aw a si(Efesa. 4:28, ESV). Paul cun hitawk ih rukru pawl thuhla ah a net a kharnak san cu Tirhthlah 5:1-11 ih um Ananias le Sapphira ih thuanthu vek khan bumawknak le rukru karlak ih pehzom awknak a um ruangah a si. Paul cun Khrih danglam tertu thiltitheinak a zumnak cu Khrih ih thleng danglamnak ih thiltitheinak hi Paul in a rinsan tuk ruangah rukru pawl hman mi tlaktlai zet si dingin a ngaihruat a si.

Cule Paul cun, “Nan kaa in tongsia hrimhrim suak hlah seh”(Efesa. 4:29, NKJV),  tiah a ti. Cumi cu cawlh hna thiam loin hmur lam ih a kaiso mi siatsuahnak tongkam pawl in hnatuan a ti siat thei thluh thu a sim. Paul cun thiltha lo relsuah mi pawl cu cawlhsan loin, tahnak pathum langtertu thurelmi hmangin a thleng thluh: cumi cu(1) “Tuahthatnak hrang a tha (2) “tikcu remcang” le (3) “ zangfahnak cu a rak ngaitu pawl” hnen ah pek a si (Efesa. 4:29, ESV). Kan thurel mi pawl hmuahhmuah cu cutivek an si thluh thei.