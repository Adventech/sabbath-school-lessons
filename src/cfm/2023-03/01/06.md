---
title:  'Eesa: Khrih thuhla khatliam cakuat'
date:   29/06/2023
---

`Paul in a cakuat ih thupi kha ziangtin saw a phuang? Efesa. 1:9, 10.`

Ziangtin saw Efesa cakuat hi kaih tawi a sidan ding? Thawnginn ihsin Paul cun tikcu caan a kimnak le cumi ah kawhhran pawl ih tuanvo ding Pathian ah khrih ih thinlung put khawkhannak cu a run pholang a si. Pathian in Khrih ah a khawkhannak pawl cu, “thil ziangkim van ih um siseh, lei ih um siseh, Amah (Khrih) ah thil ziangkim finkhawm thluh dingin” a cangvai a si (Efesa 1:10), cule kawhhran an din vekin Judah le Zentel pawl khal pumkhat ah a tuah a si(Efesa 2:14). Pathian tumtah mi netabik cu a feh sunzom vivo lai a si timi cu sual thiltitheinak cun a hmuh theinak dingah zumtu pawl cu himi Pathian khawkhannak ah tel dingin kawh an si (Efesa 3:10). Efesa 1:9, 10 ih a ngen vekin, Pathian in pumkhat dingih a ruatnak cu Khrih ah a thum aw a si. Curuangah Efesa cakuat hi Khrih ah hnim phum mi cakuat a si, cumi cu hmuntin ah Khrih ah Pathian hnatuan thangthatnak le zumtu pawl cu Khrih ah thlarau lam thilpek an donmi pawl an lomnak thu hmuh suak a si khal hi mangbangza a si lem lo. Paul cun, “Khrih ah” timi le cumi vek tongkam cu voi 30 tlun lai a hmang ih, hmun tin ah Jesuh a cawisang a si. Cakuat nan siar tikah, himi tongkam hi zoh aw, Paul in Jesuh a ngai  thupidan lamzin tampi a um.

Paul cun Efesa khua ih zumtu pawl cu kawhhran sungtel an si timi va theihternak ihsin thlarau lam ih an pekawknak cu tuah nung lehsal a duh, cumi cu Pathian in khrih ah pumkhat si dingih khawkhannak thinlung a si. Cakuat ih kawhhran(Grik- Ekklesia) timi tongkam a hman tikah, a ti duhsan cu “leitlun pum” kawhhran, lole hmunpi ih kawhhran(tualsung pumkhawm awk ai hman ih tam in) a ti duhnak a si.

A thu simmi bik cu kawhhran thuhla relsuak hi a si, cumi cu tahthimnak fiang zetin a run rel ih, cumi lakih pa 4 cu cipciar zetin a tuahsuak a si:

1. Kawhhran cu taksa vekin  (Efesa 1:22, 23; Efesa. 2:16; Efesa 3:6; Efesa 4:1–16, 25; Efesa 5:23, 29, 30).
2. Kawhhran cu Temple vekin(Efesa 2:19–22).
3. Kawhhran cu Mothar vekin(Efesa  5:22–27)
4. Kawhhran cu ralkap vekin (Efesa 6: 10-20)

Himi pawl hi anmai lamzin cio ah Pathian ih tumtah mi le a kawhhran hrangih tumtah mi pawl an pho lang.

`Na umnak kawhhran,  Seventh-day Adventist Kawhhran ahkhan Pathian cun tong dangdang, miphun dangdang, nunphung dangdang(Thup 14:6,7) a hruai khawm thluh ih, Cumi cu Jesuh ah ziangkim a khawkhannak pawl hmuanhmuah pumkhat ih thlen famfimnak ding lamzin a si. Ziangtin saw Pathian khawkhannak thawn milaw ih hna kan tuan thei ding?`