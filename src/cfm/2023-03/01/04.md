---
title:  Efesa mi pawl hnen ih cakuat
date:   27/06/2023
---

Paul cun Efesa khua ih zumtu pawl an pun vivo theinak dingah, ca an siar theinak dingin Efesa cakuat hi a ngan a si. Paul in a suahsan ihsin Efesa khua ih um Khristian pawl cu an thanglian vivo ih, inn ih an khawm theunak khal mipum an karhzai zet. Zumtu hmaisa pawl hrangah a kawhhran dintu bik Paul aiawh in Taikhikak cu an lak ah a um ih, cutin a hnen ihsin Paul ih cakuat pawl khal an dong theu, himi hi thil thupi zet a si. Dungthluntu ih thurawn a pek vek in pawlkom awknak ahcun sungkua in an um ih, Innsang pa bik, Nu, nauhak, siahhlawh tin an um thluh(Efesa 5:21-6:9). Cumi lai ahcun, sungkua pakhat ah midang khal an tel cih ve – Client(Inn neitu pawl bomnak ih thum aw, mi zalen pawl) le anmah ra dawrtu pawl khal an tel ve. Hivek pawl khal an um thei, cuvek ciah in innsang dang pawl khal pawlkom awknak ah an tel thei ve a si.

`A hnuai ih ummi thulu pawl thawn pehzom aw in, cakuat pawl hmuahhmuah siar thluh aw, ring zetin siar aw(cumi na tuah theinak dingah Minute 15 hrawng na tul ding). Cakuat pumhlum ahhin ziang thil thupi zet a um?`

I. Onnak Cibai buknak (Efesa 1:1, 2)

II. Thuhmaihruai thlawsuahnak (Efesa 1:3–14)

III. Zumtu pawl in Khrih lamih fimnak an don theinak ding hrang thlacam(Efesa. 1:15–23)

IV. A hlan ah thlarau lam thihnak: A tu ah Khrih cawisannak (Efesa. 2:1–10)

V. Judah le Jentile sungin Khrih ih kawhhran sersiam mi (Efesa. 2:11–22)

VI. Paul, Zentel hnen ih Khrih ih thlahmi thuthangtha phuangtu (Efesa 3:1–13)

VII. Khrih duhdawt tontehnak nei dingin Zumtu pawl hrang thlacamnak (Efesa 3:14–21)

VIII. Thlarau ih thawkkhum Kawhhran pumkhatnak kaih hnget(Efesa 4:1–16)

IX. Nun thar, pumkhatnak tinung tu nunnak (Efesa. 4:17–32)

X. Duhdawtnak, eng, fimnak ih um (Efesa 5:1–20)

XI. Khristian sungkua ah Khrih hringnun vek hmang aw (Efesa 5:21–6:9)

XII. Ding tlang uhsi: Kawhhran cu Pathian ralkap vekin (Efesa 6:10–20)

XIII. Kharnak cibai buk (Efesa 6:21–24)

`Himi cakuat ah thil thupi zet ziangmi a um? Cumi in nangmah ah ziangsaw a rel? Ziangmi bik in saw lo tham?`