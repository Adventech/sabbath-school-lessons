---
title:  Paul le Efesa cakuat
date:   24/06/2023
---

### Tuizarh sung Bible siar ding
Tirh 18:18–21; Tirh 19:13–20:1; Tirh 20:17–38; Efesa. 1:1, 2; Efesa. 6:21–24; Efesa. 3:13; Efesa.. 1:9, 10.

> <p>Bible cangken</p>
> “Amah ih tumtahmi a lungawi zawng vekin, a lungduh thuthup cu kan hnenah in theihter: Caan bikhiah a kim tikah thil ziangkim van ih um siseh, leilung ih um siseh, Khrih ah, amah rori ah, a finkhawm thluh theinak dingah a si” (Efesa 1:9, 10).

Thil ziangmaw kan ngan tikah, tumtahnak nei in kan tuah theu ih, a can ahcun phurrit zet pakhat a si theu. Tahthimnak ah, American ram ah ramsung doawknak ih ralkap 7,000 tlun lai an thih hnu kum 1863 ih Gettysburg ah Abraham Lincoln in a thu rel mi hminthang zet cu ca in a ngan. Cumi ahcun ram dintu pawl ko suak in, Lincoln cun ram sung doawknak hi kum 1776 ih dinmi miphun pawl cun an tuar thei ding, asilole “ Leilung ihsin a hloral ding” timi a zum thu a rel.

Paul cun a cakuat cangvai ter thei tu ding tumtahmi a nei. A can ahcun thawnginn ih a tan ruangah (Efe. 3:13, Efe. 6:20) le hremnak le thlemnak nasa zet a ton theu ruangah Efesa khua pawl cu an thinlung hloh dingin thlem an si theu. Khrih cu anmah rundamtu ih an pawm le kawhhran sungtel an hung si ih, piangtharnak an neihdan pawl kha Paul cun a vun sim thei theu. Annih pawl cu Khrih ih taksa pum ah an cang, (Efe. 1:19–23, Efe. 4:1–16)Bawipa ah Temple an si (Efe. 2:19–22), Khrih ih mothar an si, (Efe. 5:21–33), Pathian ralthuam an si(Efe. 6:10–20). Pathian ih khawkhan mi Khrih ih ziangkim pumkhat thluhnak pawl cu famkimter dingin thil thupi zet tuah ding tuanvo an nei(Efe 1: 9,10). Paul cun Efesa khua ih zumtu pawl cu Khrih thluntu an sinak le an tuanvo tuah famkim ding in ca a kuat hai a si.