---
title:  Paul, Efesa khua ih Pathian hnatuan
date:   25/06/2023
---

`Paul in Pathian thuthangtha sim in, voihnih khualtlawnnak a theh zawngih Efesa khua ih a feh hmaisabiknak ahkhan ziangsaw a tuah? (Tirh 18:18–21).`

Efesa khua hi Rom ramuknak ih khawpi tum zet mipum 250,000 umnak lakih pakhat a si. Cumi khawpi cu ram pi uknak ih a lianzet mi khawpi pakhat a si ih, Asia ram, tuisan ih Asia Minor tiih kan theihmi sungih ummi a si. Paul a um lai ahcun, ukawknak cun thilri neih le lennak ah lungawinak tamzet an nei. Lawng colhnak khawpi Efesa cu pursum leidawnnak lam ih pehtlaih awknak lamzin pi a si thotho. Khawpi sungih um mipi tampi pawl cun pathian dangdang bia hai khalsehla khawpi kilkhawitu tiih an ruahmi cu cungnung bik Aremis pathian nu a si.  Amah cibaibuknak ih a bitum bik mi cu khawpi ih puai dangdang, A thletic games le kumtin puai an tuah theu mi pawl hi an si.  (Artemis was called Diana by the Romans; see Acts 19:24, 35, KJV; NKJV.)

Vei 3 a khual tlawnnak ah Efesa khua ah Paul a thleng sal ih (Tirh 19:1–12), cutawk ah kum 3 sung a um (Tirh 20:31). Dungthluntu cun Efesa khaw hrangah pum a pe aw ih, cutawk ah Khristian hngetzet din a tum a si.

`Ziangvek thil thupi danglam zet saw Efesa khua ih “Bawi Jesuh” tihzahnak kauzet ih thlen tu? (Tirh 19:13–20).`

Luke in khawpi sungih khawsia dawisuaktu Judah mi, khualtlawng pasarih ih thuhla mangbang thlak zet a rel. An khawsia dawisuaknak ahcun Jesuh le Paul ih hmin an hmangnak cu an thil ti sualmi kaihruai tu a si timi cu a fiang zet. Cuvek thuthang cu khawpi lamzin ah a thang ih, “Mikip in an tih ih, Bawi Jesuh ih hmin an thangthat”(Tirh 19:17). Cui thu pawl cu zumtu ih a suakzo mi pawl khal in an rak thei ve ih, an dawi hmannak cabu pawl khal vantlang hmuh ah an ur ih, cumi ih hlutnak cu, “Ngun tangka thawngsawm nga” a si(Tirh 19:19). Cutin khawpi sungah a thang vivo ih, zumtu pawl cun Jesuh cibai buknak cu thildang cibai buknak thawn cawkrawi ding rual a si lo timi an zirsuak.

`Khami tluk ih man khung an cabu pawl an urkangmi khan ziangvek thupitnak saw a neih? Cumi in Bawipa hnenih pumpek awk thluhnak thuhla ziangsaw a rel?`