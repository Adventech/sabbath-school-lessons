---
title:  Ruahbet ding
date:   14/07/2023
---

Himi Jesuh cawisannak thuhla Ellen G white ih ngan mi pahnih ihsin kan zir ding:

“Van sangka sungih Khrih a luh lai ahkhan, vancungmi pawl ih an biaknak Bawi tohkham ahcun a to. An lomnak pawl hmuahhmuah an theh thluh tikah, thlarau thianghlim cu dungthluntu pawl hnenah a va thleng, cule Khrih cu kumkhua in a pai hnenah sunlawinak nei ringring khal sehla sunlawinak pek a si. Pentikos ih thlarau thianghlim burh a si ahkhan vanlam ah Tlentu sunlawihnak cu an rak theh fel ve hi a si. A thutiam vekin amah thluntu pawl hnenah van ihsin thlarau thianghlim a pek ih, puithiam sang le siangpahrang a si vekin van le leitlun ah thuneihnak pawl hmuahhmuah a co thluh, a mipi hrangih hriakthihmi a si.”—The Acts of the Apostles, pp. 38, 39.

“Pai kut cun a fapa cu a hum ih, “Pathian vancungmi hmuahhmuah cun amah cibai buk seh” tiah a ti, Hebrews 1:6. “Simrel theih lo ih lungawinak nasa zet thawn hruaitu le Lal pawl le thiltitheinak pawl hmuahhmuah cun nunnak lal cu an theihpi thluh. Vancungmi hotu pawl khal a hmaiah an bawkkhup ih, van lairelnak ahcun vancungmi hmuahhmuah cun hlimnak au thawm an suah ih, “Thahmi Tuufano cu huham, le lennak, le fimnak, le cahnak, le upatnak, le sunlawinak, le malsawmnak co tlak a si, an ti (Thuphuan 5:12). “Nehnak hla cu vanmi pawl ih awnmawi lak ihsin a thangsuak, Vanram cu thangthatnak le nomnak ih a can thluh lai hlan lo an tum rero. Duhdawtnak cun a doneh fel. A hlomi cu hawl hmuh a si zo. Van ram cun aw ringin zetin, “Thlawsuahnak le upatnak, le sunlawinak, le huham cu laltohkham parih a totui’ hnenah, le Tuufano hnenah kumkhua ih kumkhua in um hram seh” (Thuphuan 5:13) ti a si.—The Desire of Ages, pp. 834, 835.

**Relkhawm ding thusuhnak pawl**:

`“Tu ah” le “Hrih lo” thawn Jesuh cawisannak thu hi ruat hnik aw. Ziangmi ahsaw Jesuh cu “ziangkim” ih Bawi a rak a si zo, satan thiltitheinak pawl cu a kut hnuai ah a umter, cumi cu “ tu ahhin” a si maw? cule thil ziangkim tlun ih a uknak ah tuih thleng “hrih lo” hmailam caan ih thleng dingmi cu ziangsaw a si?( 1 Kor. 15:24–28.)`

`Khrih ih lairelnak eng hnuaiah ziangmi tluk reisaw na rak um dah zo? Asilole ziangtik tiang saw hivek thiltitheinak dang pawl, a tlumi thilti theihnak pawl le an thuneinak a tla niam vivo tu pawl hnenah na nun na rak hmang ringring? Khuimi sawn tu saw timi ziangtin na thei thiam ding, cule kan leitlun ahhin nehnak co ding timi theicia khal awla, sualnak pawl hi ziangtin saw na tlansan thei ding?`