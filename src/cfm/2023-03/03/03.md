---
title:  Thlarau thianghlim ihsin theihthiamnak tonnun
date:   10/07/2023
---

> <p></p>
> “Nan hrang lungawi thusim bang loin, ka thlacamnak ah ka lo telh ringring; Cuticun sunlawinak Pa, kan Bawipa Jesuh Khrih ih Pathian in amah theihnak thu, fimnak le theihfiangnak thlarau a lo pe ding” Efesa 1:16-17

A thlacamnak ah Paul cun Pathian Bawi tohkham hmai ah a ngenmi thil pakhat a ngan tel. Zumtu cu a pianthar veten thlarau thianghlim cu an nun ah a um timi a rak ngan dah zo. (Efesa. 1:13, 14). Tu ahcun Paul cun Jesuh theihthiamnak ah thum aw in a tul zetmi thlarau lam thlawsuahnak ngah dingin thlacamnak a nei (“Amah theithiamnak nei dingin” Efesa. 1:17).

Paul in zumtu pawl hnenah thlarau thianghlim in a run keng dingmi thupi pathum hrangih a thlacam mi kha ziangsaw a si? zoh aw Efesa. 1:17–19. Paul in an hrangih thlacamnak a neih sak tikah, “A lo kawh ruatsannak”(Efesa 1:18 ESV) timi a hmang, Pathian in an hrangih a pekmi rundam hnatuannak ahkhan fimkhur zetih um ding in thlacamnak a nei (Efesa. 1:3–9, 11–13) cule An hrangih a khawkhan mi, hmailam caan ih ropitnak an ton dingmi hrang khalah thlacamnak a neihsak. (Efesa. 1:10, 14). Paul in an hrangih thlacamnak a neih tikah, “ A mithiang pawl hnenah A ro sunglawi cu ziangtluk in a nasa”  timi tongkam a hmang (Efesa. 1:18, NKJV), Anih cun thukam hlun ih zumtu pawl in Pathian ro an comi pawl cu a vun ruatsuak (Daan. 9:29, Daan. 32:9, Zekh. 2:12, zohkop Efesa. 1:11). Pathian hnen ihsin ro an ngah thei ding timi lawng siloin anmah kha Pathian ro an si timi va theihter a duh ih, cule Pathian hrang an thupitzia khal an theihthiam ding hi Paul in a duh zet.

Paul in thlarau lam thuhla ah thlacamnak a neih tikah, “ A zumtu kanmai lamah ziangtluk a huham cu a sunglawi” (Efesa. 1:19, NKJV),  tiah a ti. Thlarau thianghlim cun Pathian thilti theinak nasa zet cu theihthiamnak a run thlenpi ih, an hmuhton rori ah a lang timi a vun mangsuak. Hivek ih thlacamnak pawl ah Paul cun Jesuh hnenih pek zo mi an si zia anmah ten thei fiang rori dingin a duh hai a si.

`“A zumtu kanmai lamah ziangtluk a huham a sunglawi” timi hi ziangtin saw na tonteh thei ding? Kan nitin nun ah ziangmi sullam a nei?`