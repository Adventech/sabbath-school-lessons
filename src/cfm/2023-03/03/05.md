---
title:  Thiltitheinak hmuahhmuah tlunih thuneitu Khrih
date:   12/07/2023
---

Van Bawi tohkham ah a tu ih Pa thawn a to tlangtu Jesuh ih sunlawinak hi Paul cun a lompi zet. Pa thawn an pehzom awknak ah Khrih ih dinhmun a relsuak(Van hmun ih Pai’ vorhlam ah a to..Efesa 1:20), Paul cun Jesuh ih pehzomnak cu “thiltitheinak” lamah a her kirsal. Pa thawn zomawknak an neih ruangah Jesuh cu thil ziangkim tlun ih “cungnung bik” a si(Efesa 1:21)

`Paul in thiltha lo, thlarau lam thiltitheinak pawl Efesa 1:21, Efesa 2:2 le Efesa 6:12 ih a simmi pawl vun zohthim thluh aw. Ziangah saw Paul in hivek thilti theinak pawl hi a ngaihven?`

Tirhthlah 19:11-20, himi ah Sceva ih fapa pasarih thuanthu a um ih, Paul ih san lai ah Efesa cu dawilam thiamnak hmunpi bik a si: “Hellenistic leitlun pumpi ih dawi hmannak langsar bik cu hringnun lamzin ih thuneihnak neitu thlarau leitlun tiih theihmi hi a si. Dawi hmang pawl ih bitumbik mi cu nat tuarnak ihsin thlarau lam bomnak neih, thiltha le tha lo thenhran le thazang caknak pek suak le thlarau pawl par khal ih thuneihnak va neih hi a si. Hivek ihsin bulpak hlawknak ding hrangah thlarau lam ih danglamternak ding hmanrua (Thurel, thungan le hmanrua , Amulet hman tivek in)pawl tuah theih a si. Hmanrua tha zet thawn cun thlarau ruangih natnak nei pawl cu damter a theih, asilole rang tlanzuam awknak ah nehnak an co thei”—Clinton E. Arnold, Power and Magic: The Concept of Power in Efesaesians, p. 18.  Cutin pathian hmin pawl ko suah le thiltitheinak pawl rel suahnak ihsin Efesa khawmi pawl ih an sakhua cu a fiang zet, (Tirhthlah 19:13)A hrekkhat cu tuini tiang an um lai. Paul cun Khirh le “Thiltitheinak” pawl ih pehzomawknak cu theihfiang a duh zet. Cawisan mi Jesuh cu, “Thil ziangkim tlun ah, thuneihnak, thiltitheinak le uknak tlun khalah a um a si” (Efesa. 1:21, ESV).

A cakuat rak ngaitu pawl in Jesuh ih thilti theinak leng lamah ziangvek thilti theinak hman a um lo timi an theihding kha a duh zet, curuangah pathian hmin pawl ko khawm in a relsuak ih “ Hming neimi hmuahhmuah lakah a cungnung bik” tiah a ti(Efesa 1:21 ESV). Cui tikcu ahcun Paul cun Jesuh ih uknak cu a liamcia caan ihsin zianghman bikhiah umlo mi a si zia a rellang. Thiltitheinak hmuahmuah tlunih thuthennak cu “ Tuisan lawng ah siloin a ralai dingmi khalah” a um ding timi thu a sim (Efesa 1:21, ESV).

`Tuisan ah hivek sualnak thawn a bangaw ih a langmi pawl ziangsaw an si, hivek ahhin bum in kan um lo ding timi ziangtin saw kan theih fiangawk thei ding?`