---
title:  Thawhsalnak huham ih telvenak
date:   11/07/2023
---

A tang laimi Paul ih thlacamnak Efesa 1:20-23 ahhin Paul cun Zumtu pawl hnenah thlarau thianghlim in run ken tel dingin beisei um zet thil thupi pathum a ngan: Pathian thiltitheinak nasa zet, an ai-awh ih a hmang mi thu a rel. Pathian thiltitheinak hmangin rundamnak thuhla ih thupi zet pahnih in bulram a run thok (1) Thihnak ihsin Jesuh ih thawhsalnak (2) vanlam Bawi tohkham ih Jesuh cawisang a sinak (Efesa. 1:20)pawl an si.

`Jesuh ih thawhsalnak hmangin Pathian ih thiltitheinak a langsuak mi ziangsaw a si? Efesa. 1:20; 1 kor. 15:20–22; Filipi. 3:8–11; Heb. 13:20, 21; 1 Pet. 1:3.`

Jesuh ih thawhsawlnak cu rel-rem theih lomi Khristian zumnak a si(1 Korin 15:14,17). Khrih thawhsalnak ruangah zumtu rinum zet pawl cun Khrih a ratsal tikah hmailam caan hrang kumkhaw nunnak nei dingih thawhsalnak cu beisei zetin an hngak a si(1 Kor. 15:20–23). Khrih a thawh zo ruangah tuini ih thuthangtha thlawsuahnak pawl kan hringnun ih thlarau thianghhlim umpinak khal tel in, Amah cu kan thlir ringring a si.

Pathian in “Anih(Khrih) cu a vorhlam ah a toter” (Efesa 1:20), timi thukam thar ih tarlan tamzet mi hi Saam 110:1 ih ta lak mi a si(A tarlan mi pawl hmuahhmuah hi laksuah theh mi an bang). Jesuh cawisannak thuhla cun Efesa cakuat ahhin hmunsang zet a luah. Zumtu pawl cu “ Amah (Khrih Jesuh) thawn vanram hmun pawl ah to tlang ding an si”(Efesa. 2:6, ESV). Cui hlei ah, Khrih ih vanram kaisohnak cu ziangkim luahkhatnak ding le A kawhhran hrangih thilpek a peknak ding hmaihruaitu hrangah a rel a si.

Efesa 4:8-11 ahhin Paul cun Pai’ Bawi tohkham hmai ih Khrih ih zuklem um men mi pawm lo dingin ralrinnak in rak pe ih, cumi ai-ah, “Khrih sunlawinak cun leitlun hmuahmuah cu a thlarau in a fangsuak thluh ih, nehtu a si timi NT ihsin a run tarlang sawn a si.”—F. F. Bruce, The Epistles to the Colossians, to Philemon, and to the Efesaesians (Grand Rapids, MI: Eerdmans, 1984), p. 133. Curuangah Paul cun Khrih ih sunlawinak le Bawi lukhum a khum mi cu zumtu pawl ih hmuhsaknak men siloin cumi thiltitheinak ih bulhram bik vekin a tar lang.

`Na nun ah Khrih ih thiltitheinak na mamawhnak lamzin pawl ziang an si, cumi thiltitheinak cu ziangtinsaw kan hman thei ding? A thilti theinak kan congah theinak dingah ziang saw kan rak tuah ve ding?`