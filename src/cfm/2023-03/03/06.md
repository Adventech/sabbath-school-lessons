---
title:  Jesuh, ziangkim, le kawhhran
date:   13/07/2023
---

Hlanlai Khristian pawl cun saam 110:1 hi Jesuh cawisannak ding simcianak a si timi an hmu thiam: “Bawipa in ka Bawipai’ hnenah, Na ral pawl cu na ke paldam ih ka tuah lai hlanlo ka kut vorhlam ah to aw, a ti(ESV). Cuvek ciah in Saam 8 khal an siar, Pathian in “A ke hnuaiah a ziangkim a ret thluh taktak”(Saam 8:6) a si timi a vun nemhnget, “Minung fapa” (Saam 8:4) ih ke a si. Van hmun pawl ah thimnak ih thiltitheinak cu an lu tlun ah a um timi an zum, an donak ah tihthaih in an um ih, annih cun cui thiltitheinak pawl hmuahhmuah cu Khrih ke hnuai ah an um thluh a si timi thutak an kai hnget.

“Ziangkim hi A(Jesuh) hnuai ah a ret thluh” Pa cun” Ziangkim tlunih lu a si vekin kawhhran hnenah a pe”(Efesa 1:22, ESV thawn zohthim aw “Amah cu ziangkim tlunih lu si dingin kawhhran hnenah a pe,”NKJV) timi cu ralring zetin hminsin ringring aw. “Ziangkim” timi ahhin leitlun huap, Efesa 1:21 ih ummi Paul in “thiltitheinak pawl” a timi khal a tel thluh. Ziangkim- vanlam, thiltitheinak nasa zet, thlarau lam thiltitheinak khal tel in, hivek pawl hi Jesuh ke hnuai ih um, a thu hnuai ih um an si thluh.

`Khrih cu vanlam Bawi tohkham ih sunlawinak le van le leilung tlun khal ih thuneitu a sinak cun kawhhran ah ziang hlawknak saw a pek? Efesa 1:22,23`

Pathian cun sual thiltitheinak pawl hmuahhmuah ah Khirh cu nehnak cotu ah a tuah. Kawhhran, Khrih thawn naih aw zetih um le An tulsam mi pawl amah ih a bom theumi pawl cun anmah ten sual thiltitheinak ah nehnak an co ding a si. Pathian ih thiltitheinak cu thawhsalnak le vanlam thiltitheinak hmuahmuah tlun khal ih sunlawinak a ngahnak ah a lang, cumi cu kawhhran hrangah pek in a um zo. Pathian cun Khrih ih nehnak cu kawhhran hnenah a pe zo, cumi cu a taksa tiih kawh a si vekin amah ah pumkhat ih um hi a si.

Ziangtin saw kannih zumtu pawl in khrih ih sunlawinak le kan nun ih Pathian thiltitheinak pawl cu kan rak ton ih, kan rak theihthiam ve ding? Paul cun himi thil pawl an hung cang suakdan pawl hi lailan zet in ziangtin hman a rel suak lo. Ziangkhal sehla, cui thu cu “thlacam ahkhan” a tel cih thluh. Paul cun a thlacamnak cu Pathian in a pomsak a zum zet. Pathian thiltitheinak, Khrih ah a lang ih, Pathian telpinak rori thawn a sunlawinak pek le zumtu pawl nun ah cangvaihnak um a thatzia relnak ah a run nemhnget a si.

`Thlacamnak huham thawn ziangvek bulpak tonnun na rak nei dah zo? Cumi cu thlacam sawnletnak lam lawng hman siloin thlacam tlangau pinak a si, Ziangtin saw thlacamnak in Pathian le Jesuh in thiltitheinak in peknak lamah in naih ter vivo thei?`