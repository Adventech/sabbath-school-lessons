---
title:  'A pheizawng rualremnak: Thinglamtah le Kawhhran'
date:   22/07/2023
---

### Tuizarh sung Bible siar ding
Efesa. 2:11–22; Rom. 3:31; Rom. 7:12; Isa. 52:7; Isa. 57:19; Johan 14:27; 1 Kor. 3:9–17.

> <p>Bible cangken</p>
> “Asinain tu ahcun a hla zet ih rak um mi nannih cu Khrih Jesuh ah Khrih thisen in naite ah a lo umter. Ziangahtile amah rori hi pumkhat ih in tuahtu, kan daihnak a si”(Efesa 2:13, 14, ESV).

Nang cu Grik mi, Zentel mi pakhat, Judah pawl ih Pathian thuhla a zir duhtu na si. A taktak ahcun pathian tampi biaknak a fehsan tu le Pathian dik pakhat bia dingih a duhtu na si. Jerusalem biakinn lam pan in kotka mawi zet ih na feh lai ah Pathian cibaibuknak au thawm cun a run lo ko. Asinan cuvek dinhmun ih na um lai ah pi 4 lai ih sang lung pi cun na lamzin a run khar pit. Latin le Grik tong in pii(feet) mal tete karlak ah himi thu a ngan aw: “Ramdang mi pawl cu himi phardawl kulh sungah an lut thei lo, biakinn kimvel khalah luh awih a si lo. Mi zokhal a lut lai hmuh a si ahcun thihnak an tuar ding”. Cumi lai ah nang cu kharpit mi, riangvai zet le kekkuai thluh vekin na thei thiam aw.

Efesa 2:11-22 ahhin Paul cun Khirh in danglam zetin cuvek ih pharpitnak phardawl pawl cu a bal siat thluh. Thinglamtah a tungzawng cun thenawknak a siatbal thluh ih, Minung le Pathian a rualremawk ter a si. Thinglamtah a phei zawng cun minung le minung rualremnak a tuah a si. Thinglamtah cun doral sinak a ti hlo ih, Judah le Grik karlak ah remnak a tuah, “minung pakhat” (Efesa. 2:15, NIV) ah anmah cu a tuah hai a si. Rualrem zetin, annih cu biakinn thar ah an cang, “Thlarau hmangin Pathian hrangih umnak hmun ah an cang” (Efesa. 2:22, ESV).

`Himi thutak in tuisan kan hrangah ziangmi sullam a nei?`