---
title:  Jesuh, daihnak thusimtu
date:   26/07/2023
---

`Ziangtin saw Paul in Efesa 2:17, 18 sungih Khrih ih hnatuannak pawl a reldan?`

Efesa cakuat ahhin daihnak timi hi a thupi zetmi a si, cakuat a thok le a netnak khalah daihnak ih thlawsuah peknak, “Kan Pa Pathian le Bawipa Jesuh Khrih hnen ihsin” tiah a ti (Efesa. 1:2, NKJV; zohkop aw Efesa. 6:23). Efesa 2:11-22 thoknak lam ahkhan Paul cun Khrih ih bulpak thuhla a rel ih, “Ziangahtile Amah rori cu kan daihnak” a ti. Cumi cu A thinglamtah ah a tuahfel a si (Efesa. 2:14– 16, NKJV). Khrih cun ziangmaw thil- Judah le Zentel karlak huatawknak lawng a ti siat lo ih, (Efesa. 2:14, 15)— milai zangfahnak thar a tuah ih, daihnak le rualremnak ih zomawknak tiangin a tuah thluh (Efesa. 2:15–17). Cuvek daihnak cu buainak rehnak lawng hman a silo, Hebru miphun pawl ih Shalom(daihnak), Pathian thawn kan pehzom awknak(Rom. 5:1)  le midang thawn kan pehzom awknak khalah thiltha zet hmuhtonnak mi a neiter a si.

`Jesuh ih daihnak thucah phuangnak ahhin Paul in zumtu pawl an tel ve theidan ding ziangtin a ruat? Efesa. 4:3; Efesa. 6:14, 15; zoh kop aw,  Rom. 10:14, 15 le Efesa. 2:17–19, Isa. 52:7, Isa. 57:19.`

Thuthangtha ahcun daihnak thusimtu asivek in Jesuh hi zohthim dingah a tel a si. A dungthluntu pawl a thlahnak dingih a tongkam ahkhan an hnen le kan hnenah thutiamnak a nei ih, “ daihnak ka lo tanta, keimai daihnak ka lo pe” (Johan 14:27, NKJV) tiah a ti. Himi khal a telh cih, “Keimah ah hnangamnak nan neih theinak dingah, hi thu pawl hi ka lo sim a si. Leitlun ah harsatnak nan nei ding: asinain hnangamtein um uh; kei in leitlun ka neh zo a si,   tiah a ti. (John 16:33, NKJV). Thihnak ihsin a thohsal hnu, a dungthluntu pawl hnenih a langnak ah, A hnenah hitin a sim sal, “Nan hnenah daihnak um hram seh” (John 20:19, 21, 26, ESV).

Efesa 2:17,18 ahkhan Paul cun Khirh in daihnak thuhla a simmi cu leitlun ah thuthangtha sim a si hlan ihsin a si timi a rel fiang. Tu ahhin A nih cun, “hla zet”(Zentel zumtu pawl, an piangthar hlan; ESV) ih ummi le “Naite”(Judah zumtu pawl, ESV; zohthim aw Efesa 2:11-13) ih a umtu pawl hnen ah “Diahnak thu a sim” a si. Himi thusimnak kan pawm ih, zumtu pawl hmuahhmuah cun thlawsuah donnak tonnun kan nei thluh a si.

`Buainak coktho tu thuhla siloin daihnak thu sim sawn dingin ziangtin saw kan zir thei ding? Tu ahhin ziangvek dinhmun in saw damnak kengtu na bom thei ding?`