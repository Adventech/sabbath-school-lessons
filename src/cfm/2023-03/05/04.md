---
title:  Thenawknak phardawl a cim
date:   25/07/2023
---

`Paul in Khirh cun “thupek daan pawl cu daan vekin” relmi ah ziangvek in saw tuaha tm?(ESV), ziangahsaw hivek in a tuah?(Efesa. 2:14, 15)`

Paul cun Herod Temple in Israel pawl thurelnak hmunpi lam ih kulh hruang pawl a vun mithlam ih thihnak tiang a um mi thuhla a sim duh mi khal a si men thei. Himi kulh hruang cu a cim ih Zentel pawl in Pathian cibai an buk ngah thei timi pawl khal a vun ngaihruat si ko ding (Efesa. 2:18). Khavek phardawl kulh pawl kha Paul cun Thinglamtah in a thawn hlo thluh zo tiah a sim. Cutawk ihsin miphun pahnih, Judah le Zentel cu pumkhat an si timi kan zirsuak thei.

Midang in Efesa 2:14,15 cun thukam 10 khal tel in, Sabbath thukam khal tel in thinglamtah ah “a siat bal” lole “A ret hran” tiah an zirh. Ziangkhal sehla, Efesa cakuat sung ahhin Paul cun thukam 10 cu khristian kaihhruai awknak ih thil thupi zet an si thu a phuang suak. Thupek pa 5-nak a run la suak (Efesa. 6:2, 3) cule, a thluathlam in a dang pawl khal a run rel thluh(Thimnak ah:- pa 7-nak , Efesa. 5:3–14, 21–33; pa 8-nak, Efesa. 4:28; pa 9-nak, Efesa. 4:25; pa 10-nak, Efesa. 5:5). Hi bang pawl hi Paul in a hlan ih daan thuhla a relmi pawl thawn an milaw thluh (Rom. 3:31, Rom. 7:12). Daan hman diklonak pawl cu a relsuak ih, daan taktak cu a zah zet ih, cutin sunzom a si vivonak khal a pawm zet. Curuangah himi bungcang hi thukam 10 siatbalnak ah, a hleice in Bible dang pawl ih ummi daan siatbalnak ih rel hi Paul in hitawk ih a thurel mi an theifiang lo ruangah a si timi cu a fiang zet.

Cu ai ah Judah le Zentel karlak ih a tla zep mi daan le a hleice in Pathian minung pawl lakih Zentel pawl an rak telvenak le cibai buk khapbetnak ih daan hman a si ahcun Paul ih zirhmi an namthlak ruangah le daan hmang in Pathian tumtahmi an hman diklo ruangah a si. Efesa 2:14, 15 ih um “daan” timi cun Judah le Zentel a thenhrang aw ter tu daan, Paul in “ thupak daan pawl cu daan vekin” a timi asilole thukam hlun ih hman mi simfiangtul, karhzaiter ding mi, le Zentel hnen ihsin Judah pawl hla zetih an um theinak ding nunphung daan an neihmi pawl tla a si thei.

`Seventh-day Adventist lakah simaw, Khristian pawlkom kau sawn member lakah simaw hmaiton ding le nehsuak dingmi ziangsaw um?Ziangtin saw khrih kan duhdawtnak tlangpi hi hivek buainak neh thei dingin a tawk ding?`