---
title:  'Rualrem salnak: Thinglamtah ihsin Pathian laksawng'
date:   24/07/2023
---

> <p></p>
> “Ziangahtile anih cun Pumkhat ih in tuah tu, khamtu phardawl a taksa rorin siatbal thluhtu....Thinglamtah thawngin Pathian ah taksa pumkhat ih in rualrem tertu kan daihnak a si” (Efesa. 2:14–16, ESV).

`Paul in thinglamtah le Efesa cakuat sungum Khrih ih a hnatuan mi pakhat hnu pakhat hmangin ziangtin saw a simfiang? Paul in thinglamtah thuhla le kan pehzom awknak ziangtin a danglamter timi thu ah ziangtin a tawi zawngin na simfiang thei ding? (Zoh aw Efesa. 1:7, 8; Efesa. 4:32; Efesa. 2:13, 14; Efesa. 2:16; Efesa. 5:2, 25.)`

Tuizarh ih kan zir mi Efesa 2:11-22 ahhin Thinglamtah hin Zumtu pawl hrang thil thupi zetzet a pe suak: (1) Zentel, Pathian le a miphun hnen ihsin “hla zet” ih rak um dah tu pawl cu “nai te” ih hruai an si (Efesa. 2:13, ESV), tu ahcun an pahnih in Pathian ih fanu le fapa pawl le Judah zumtu pawl ih unau pawl an si thluh zo (Efesa. 2:19); (2) “Huat awknak”(Grik – encthran, “Huatnak” tinak a si, echthros “ral” tinak a si), cu Zentel le Judah zumtu pawl karlak rori khalah “ thihter ding” timi a si (Efesa. 2:16, NASB). Khrih ih thinglamtah cun kumkhua ih huatawknak Judah le Zentel ral awknak um ringring ding si awm tak pawl cu a run balsiat thluh (Efesa. 2:17); (3) Huatawknak hmun ahcun remawknak a hung um. Cumi cu Khirh ih duhdan, “Thinglamtah fehtlang in Pathian ah taksa pumkhat ih tuah” hi a si (Efesa. 2:16, NKJV; zoh kop ding Kol. 1:19–22).

Rualem awknak timi cu ziangvek saw a si? Remawknak neih hi ziangtin saw a um? Nu le fanu kar lakah kumkhat pumhlum rori thenawknak a rak ummi cu vun ngaihruat hnik aw. Hi huatawknak hi zangfahnak le ngaidamnak thlipi ah a hlo thluh ih, an pahnih in rualrem zetin an um theisal timi vun ngaihruat hnik awla. Cumi ciah cu rualrem salnak cu a si. Rualrem salnak cu kawhhran member pakhat in ziangmaw thil cu thildang ihsin a thenhrang ih, cumi cu midang kawhhran member pakhat a unau nu simaw, a unau pa simaw in an rak cohlang thei a si ahcun cumi ciah cu rualremnak cu a si. Rualremnak timi cu meicet lam asilole daan lampang ah a silo ih, mi pahnih zomawknak siat zo mi remawk salnak a si. Paul cun thinglamtah ih Khrih ih hnatuan mi cun bulpak men siloin pawlkom pi khal tel in, pehzomawk thiltitheinak a suah pi a si timi a au suah pi. Kan hringnun a run luahkhat ih, kan thenhrang awknak pawl a siatbal thluh ih, kan el-awknak pawl a run netter ih, kan pawlkom awknak a thar in a tuahsal ih, kan theihthiam awknak khal a thar in a nungter sal a si.

`Hitawk ih kaihhruai awknak ahhin midang thawn rualrem aw ding ih na tulnak lamzin ziangsaw um? Ziangtin saw na tuah theu?`