---
title:  Kawhhran, a thianghlim mi Temple
date:   27/07/2023
---

`Paul in Efesa 2:11-22 ahhin Kawhhran ah Judah le Zentel karlak ah pumkhat awknak a um theinak dingah ziangvek thilsaw a hman?`

Efesa 2 zohsal tikah, cang 1-10 ah Jesuh thawn lungrual zetin kan um tlang theizia kan hmu ih, cang 11-22 ahcun A kawhhran ah midang pawl thawn lungrual zetih kan um tlang theidan pawl kan hmu leh sal. Jesuh thihnak cun Pathian thawn kan zomawknak (Efesa. 2:1–10)le midang pawl thawn kan zom awknak a pahnih in a tuah tha a si (Efesa. 2:11–22). Thinglamtah ihsin Jesuh cun Zentel zumtu pawl le Judah zumtu pawl thenhrang awknak cu a siatbal thluh ih, cumi ahcun daan hmandan diklonak pawl khal a tel cih thluh(Efesa. 2:11–18). Jesuh cun thil ziangmaw a din – mangbangza, zumtu pawl umnak biakinn thar a si. Zentel pawl, Temple thianghlim ih Pathian cibai buknak ihsin an rak hnong zo mipawl kha a tu ahcun, biakinn thar ih cang dingah Judah zumtu pawl hnenah an tel ve. Kan zaten “Bawipa in Temple thianghlim ah” (Efesa. 2:19–22, ESV) Pathian kawhhran sungtel kan si” , cupawl cu Jesuh thawn rualrem zetih umtlangnak tikcu caan tha le Khrih ah unau sinak kan nei a si.

`Paul in Efesa 2:19-22 sungih kawhhran tahthimnak thu ah Biakinn vekih a hman mi ahhin a hnuai ih Bible cang pawl thawn zingtin na tahthim thei ding? 1 Kor. 3:9–17; 2 Kor. 6:14–7:1; 1 Pet. 2:4–8.`

Biakinn ah Zentel pawl an telkim theinak dingah Paul in kawhhran cu Biakinn vekin tahthimnak ah a hmang. Biakinn sungih “Israel lairelnak” ah Pathian cibai buk ve dingin khap an rak si lawk, asinan tu ahcun onsak an si zo (Efesa. 2:18) ti lawng hman siloin, anmah rori khal “Thlarau in Pathian ih umnak hmun” (Efesa. 2:22, NKJV)vekin Biakinn thar saknak hmanrua an rak si zo. Thukam thar cangan tu cun biakinn tahthimnak thu hi kawhhran thianghlimnak, Pathian in kawhhran a hmuhsuaknak le kawhhran thansohnak, kawhhran sungih zumtu pawl lungrual ih umkhawmnak ah a hmang.  Tahthimnak hi suahkeh thlahsawn awknak kamsuak thuthawn zomawknak an nei (zoh aw; Efesa. 2:21, cutawk ah “Kawhhran” a thanglian), cule biakinn saknak khal a kau zet (zoh aw; Efesa. 2:22, “Nannih khal sakkhawm mi nan si” ESV). Kawhhran cun a lem men siloin, amah ten “ A nungmi Pathian ih biakinn” (2 Kor. 6:16, NKJV)timi a theihter a si.