---
title:  Ruahbet ding
date:   28/07/2023
---

A hnuai ih thusuhnak hi ngunngaih zetin thuhmai hruai pawl hi zir aw:

Paul in Efesa 2:11-22 ih a simmi minung laicinawknak ah Thinglamtah ih a lakkhawm thluhmi thuhla a hleice in a rel mi ziangsaw a si? Anih cun Judah zumtu pawl le Zentel zumtu pawl ih laicinawknak cu a ngan ih, annih pawl cu Kawhhran ih member umkhawm an si tiah a ti. An theithiam ih, Pathian innsang sungkua an si vekin rualremnak an neihnak pawl khal a relsuak thluh (Efesa. 2:19). Ziangkhal sehla, a cakuat nganmi pawl ah Paul cun hmunhla le thlirnak pawl a tarlang a si. Amai thupibik a timi cu Pathian khawkhan, anetnak ih a khawkhan mi cu Khrih ih ziangkim pumkhat ih um hi a si (Efesa. 1:9, 10) tile, cakuat netnak ah, “Van le leilung ih sungkua hmuahhmuah” tiah a ti(Efesa. 3:15, ESV).

Thupi bik cu kawhhran sungih member pawl pumkhat hi a si- Efesa 2:11-22 sungih a ngan hleice mi thulu khal a si, - cumi cun tumtah mi kau sawn a nei ih Paul in Efesa 3:10 ah a rel suak: “Tu ah van hmun pawlih um thuneitu le thiltitheinak pawl hnenah Pathian fimnak tam zet(Judah le Zentel pahnih lak ihsin kawhhran dinnak) cu kawhhran pawl hmangin theihter a si theinak ding ah”,(ESV). Thinglamtah parih khrih ih pumkhat ih a suak ternak thawngin zumtu pawl cun Khrih ah Pathian in ziangkim a khawkhannak ih a rettumnak pawl cu an feh rero lai a si timi an va theihter. Khrih ah leitlun remaw ternak ding hrangah Pathian khawkhan hmuhsaknak cu an zomawk rualremnak ah a cang. Curuangah Efesa 2:11-22 kan zoh tikah a Efesa cakuat ih thupi bik pawl cu Bible ih in zirhmi tuisan minung pawl, pawlkom le miphun pawl tivek pehzokawknak hi a si

**Relkhawm dingmi thusuhnak pawl**

`Efesa 2:11-22 ah ziangvek laicin awknak saw Bible zirhnak in a hman mi? Ziangtin saw hi thungan mi hin hnam pakhat member pawl in hnamdang member pawl thawn zom awknak ding thupi thuhla ahhin Khrih ih lungput danglam zet a pek thei?`

`A ralai dingmi minung pawl hrangah Pathian ih khawkhannak cu pek an si(Efesa. 1:9, 10; Efesa. 2:11–22), Kawhhran hrang ahcun anmai sunglam buainak le a dangdang karlak ih buainak um pawl cinfel hi ziangtluk in a thupi?`

`Hnam dangdang ihsin buainak suak, thuh le hnong thei pawl nan khawtlang nun ih ummi hi ziangsaw an si? ziangtin saw nan kawhhran in thinglamtah ah Khrih in pumkhatnak ding hna a tuansuak zo mi cu a takram in a thlen thei ding? Ziangtin saw cumi hnatuan ah na tel ve thei ding?`