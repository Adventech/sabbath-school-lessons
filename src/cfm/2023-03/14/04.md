---
title:  Kannih cu a nungmi Pathian biakinn kan si
date:   26/09/2023
---

`Ziangah saw Pathian kawhhran peng pakhat ih tel cu a hlim um ih, a thupitnak? Efesa 3`

Kawhhran member pi pawl in kawhhran thuhla a thazang ih an rel kan theih cun thazang kan pe aw cio theu. Asinan, kan lakih a zuamzet tu cu kawhhran thuhla Efesa 3 ih Paul thurel mi ah tlaksamnak a nei a si. Paul cun Efesa khua ih um zumtu pawl hrangah thlacamnak in hram a thok (Efesa. 3:1;zoh aw Efesa. 1:15–23, NKJV), asinan Kawhhran ah Pathian sersiammi pawl rel dingin a thlacamnak cu a net a khar hngal, (Efesa. 3:2–13), cule lehhnu ah a thlacamnak cu a tuah famkim sal(Efesa. 3:14–21). Cutin Pathian ih “khawkhannak” asilole “Thuthup” thuhla thupi zet pawl cu kan run theithiam thei.

* Kumkhua in, Pathian cu kawhhran thuhla ahhin “Khawkhannak” asilole “Thuthup” a nei (Efesa. 3:3–5, 9, 11).
* Jesuh nunnak le thihnak zarah, reizet thuhmi khawkhannak cu “Tuahsuak” a si (Efesa. 3:11, NKJV; zoh aw Efesa. 2:11–22).
* Thuphuan suahnak ihsin Paul cun kawhhran ih “thuthup” le Zentel pawl khal cumi ah tel ve ding an si timi a zirsuak (Efesa. 3:3–6).
* Paul cu Zentel hnen ih thuthangtha simtu a si vekin, “Khrih ih lennak hawlsuah theih lo” (Efesa. 3:8, 9) timi thuthangtha relnak ahhin a tel ve a si.
* Mi tamzet, Khrih thawn nehnak a cotu, Judah le Zentel, an pahnih ih dinmi kawhhran cun, “Pathian ih fimnak tam zet” cu “van hmu pawl ih thuneitu le thiltitheinak pawl hnenah” an langter a si (Efesa. 3:10, NKJV), A ra thleng dingmi An hloralnak ding thu an phuang(Zoh aw, Efesa. 6:10–20). Khrih sungah ziangkim pumkhat dingih khawkhannak cu a feh rero lai ih, an tikcu caan khal a tawi tuk.

Himi kawhhran theihthiamnak cun Paul cu zumtu pawl hrangih thlacam dingin a cangvai ter a si. Ziangah Efesa 3:14-21 ah thinlung takten a thlacamnak cu na thuhla a si timi ruat loin na um ding maw si? “Pathian ih famkimnak hmuahhmuah thawn khat ih” na um theinak dingah (Efesa. 3:19) le Kawhhran pumkhat awknak ih thuthup phuangnak mangbangza ih na tel ve theinak dingah na hrang thlacamnak a nei timi ruat lo in na um ding maw si?

`Kan kawhhran sung zumtu karlak ah thenhrang awknak dangdang pawl, Paul in cangan mi thlir in, cuvek um lo ding mi pawl cu ziang saw an si? Cumi pawl hlonhlo dingih bom dingin ziangsaw na tuah ding?`