---
title:  Thinlung ah Efesa cakuat
date:   23/09/2023
---

### Tuizarh sung siar ding
Efesa 1 ihsin Efesa 6.

> <p>Bible cangken</p>
> “Ziangahtile rinnak ruangah ngilneihnak zarah rundam nan si; cucu nanmah ihsi suak a si lo: Pathian ih thilpek a si: Tuannak in a si lo, cutilocun mi an porhaw pang ding. Ziangahtile kannih cu amai’ kut suak, hnatuan tha tuan dingin Khrih Jesuh ah in sersiam mi kan si, cucu kan thlun dingah Pathian in a hlankhan ih a rak timlamcia mi a si”(Efesa 2:8–10, NKJV).

London khawpi ih tlawng theutu pawl cu Ferris-Wheel tivek London Eye tivek pawl ah an kai theu. Thames tiva in pi 450 a sannak hmun ihsin ziangkim hmuh a theih thluh: Big Ben, lairelnak zungpi le santhuanthu ih siangpahrang inn pi pawl le Bishop umnak inn tivek pawl khal a lang thluh. Thukam thar zirmi Nicholas Thomas, “Tom” Wright hrang ahcun, “Efesa cakuat cu London Eye vek in Paul in a cakuat dang vek thotho in zomawknak an nei a si. A cangan mi lakah a sau bik le tambik a si cuang lem lo, asinan ram pumhuap ih ngaithlak ding thil a um. Hitawk ihsin, thir hlumpi a her luailo vekin thupi pakhat hnu pakhat cu tlunlam ih zoh vekin a hmuh theih thluh ding a si” tiah a ti—Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

Efesa cakuat ah Paul cun a bitum bik mi cu tualsung buainak a si lo. A ca siar tikah hmunkip um zumtu pawl le khuitawk hmun khal ih um Khristian kawhhran pawl hnen ih a kuat mi ca vek tla khi a bang zet. A liamcia ih Paul ih cakuat mi ah, “Thinthar zetih thlirnak” timi cun kan leitlun khal a run luahkhat thluh zo. Bungcang pakhat hnu pakhat kan zoh tikah, himi thusuhnak kan thinlung ah um hram seh: Efesa khua ih thutak thupi zetzet pawl in zumtu kan nun hi a tuahtha sunzom vivo maw?