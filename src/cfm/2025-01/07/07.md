---
title:  Ruatbet ding
date:   14/02/2025
---

Siar ding: Ellen G. White, “Why Was Sin Permitted?” pp. 33–43, in Patriarchs and Prophets.

“Van ihsin dawi suah a si lai ahkhan cemni nei lo fimnak cun Satan cu a siatsuah thei lo. Duhdawtnak ih hnatuannak lawng Pathian in a cohlang ruangah a sersiammi pawl ih rinumnak cu A diknak le a thiltha tuahduhnak an hmuhdan ah an thum aw ding a si. Van le leitlun pawl ih a um tu pawl cun sual le a rah sullam ngaingai cu an theih ban lo ruangah Pathian in setan siatsuah loih, a diknak cu an theithiam hrih lo ding. Satan cu copcilh in hloral ter hngal sehla, mi hrekkhat cun duhdawtnak ihsin siloin tihnak ihsin Pathian an bia ding a si. Bumtu ih hnatuannak pawl cu siatsuah thluh theih asiloih, dokalhnak thinlung khal cimit ter thluh a theih lo. Kumkhaw hrangah leitlun hmuahhmuah ih a thatpi theinak dingah a tumtah mi cu pitlinter lawlaw sehla, Pathian cozah a dokalhnak ih an sinak diktak cu sersiammi pawl hmuahhmuah in an hmu thei ding. Pathian ih zangfahnak le diknak le a daan thlengaw theidah lo cu thusuhnak lenglam pawl hmuahhmuah ah kumkhua in a um thluh ding.

“Setan ih dokalhnak cu a ra lai dingmi san hmuahhmuah fehtlang ih zirlai um ding mi a si – sual le cumi ih rahsuak mi rapthlak zia pahnih cu theihpi tu an si ding. Satan ih hnatuan daan cun vancungmi pawl le milai ah poinak a va nei ih, Pathian thuneihnak ihsin sirlam ih um ih rah suak cu fiangzetin langter a si. Cumi cun Pathian cozah ih um pawl cu A thiltuah sersiammi hmuahhmuah thatnak ding a si timi a relfiang a si. Himi dokalhnak rapthlak zet a ra suak mi hi, mi thianghlim pawl bum ih an um lonak dingah le daan buarnak le sual ah tlu lo ding ih kilkhawi tu a si kumkhua ding”.—Ellen G. White, Patriarchs and Prophets, pp. 42, 43.

**Relkhawm ding thusuhnak pawl**

`“Theodicy” ti hi sual hmai ah Pathian thiamcoternak hrangih hman mi a si. Asinan amah sual thiamcoternak lam a si lo. Vun ruat awla, vanram ih um mi pakhat cun hitin a ti: “Oh, Jesuh, ziangruangah saw ka sungkua pawl cu ka hmuh rori ah hmuhsuam le thah tiang an tuar timi tu ahcun ka theifiang zo. A si, tu ahcun sullam nasa zet a nei thluh. Ka lungawi Jesuh”. Cui thil cu a cang thei hrimhrim lo. Ziangtin saw sualnak siloin Pathian sawn cun doawknak maksak ah a dik timi a langter ding ti hi kan theihthiam thei ding?(zirlai 9 ah zoh aw)`

`Job vekin na um dah maw?Nangmah le na duhdawtmi mi pakhat ih nan tonteh mi ruatnak hangah simfiangnak tha zianghman a um lo timi ruat dingin thlemnak na tong dah maw? Ziangtin saw Job in, “A theithiam lomi” kha “a zaten a rel suak thluh” (Job 42:3) timi a netnak ah kan thusuhnak pawl thawn pehpar aw in kan dinhmun ih a ra tlak thei ve dan?`