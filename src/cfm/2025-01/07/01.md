---
title:  Thiltha lo ih buainak
date:   08/02/2025
---

### Tuizarh zirlai hrang siar ding

Job 30:26; Matt.27:46; Job 38:1–12; Saam 73; Sem. 2:16, 17; Thup. 21:3, 4.

> <p>Bible cangken</p>
> “‘Cun Pathian in an mit ih mitthli hmuahhmuah cu a hnul-faisak ding; cuticun thihnak a um nawn lo ding, riahsiatnak siseh, tahnak siseh, natnak siseh, a um nawn lo ding: ziangahtile thil hmaisa pawl cu an hlo thluh zo a si, tiin’ “(Thup 21:4, NKJV).

Khristiannak ih an tong rero mi buainak nasa zet cu thil tha lo ih buainak a si men thei – Pathian cu a tha famkim, duhdawtnak a si timi thudik le hi leitlun ih sual thudik hi ziangtin saw an rualrem awk thei ding. A tawkzawng cun Pathian hi ziangkim ah tha bangta in, huham hmuahhmuah nei thluh bangta sehla, ziangah saw sual a um, cui sual cu tam zet a um?

Himi cu cazirnak ih buainak menmen a si lo, asinan mi tamzet ih ziangsimaw buainak thuk zet le mi hrekkhat hrang ih Pathian duhdawtnak le Pathian theihnak ding rak dawnkham tu a si.

“Mi tamzet thinlung ahcun sual ih bulhram le cui sual a umnak san cu buainak nasazet thlentu a si. Annih pawl cun sual hnatuan an hmu, cumi ih rahsuak mi cu rapthlak zet, lungsiatnak a si timi khal an hmu. Cemni neilo fimnak, thiltitheinak, le duhdawtnak neitu mi pakhat ih uknak hnuaiah hivek pawl ziangtin an um thei timi thusuhnak an nei. Hitawk ahhin simfiangnak an hmuh lomi thuthup a um”—Ellen G. White, The Great Controversy, p. 492.

Pathian um zumlotu pawl cun thil tha lo ih buainak hi Pathian um zumlotu an sinak ih san le vang ah an ngai aw. Asinan tuizarh le a ralai dingmi zarh pawl ih kan hmuh leh ding vekin, Bible ih Pathian cu a tha ih, Amah kan rinsan thei a si – A tlusia mi kan leitlun ih sual um cing khal in Amah cu kan rinsan thei a si.