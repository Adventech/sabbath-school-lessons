---
title:  “Kan theih lomi tampi a um”
date:   10/02/2025
---

Leitlun sancemnak cu sual parih duhdawtnak ih a nehnak thawn a ra ding. Asinan cumi lai ah thusuhnak buaithlak zet tampi a um. Ziangtin saw thil tha lo buainak ih bawm awk theidan ding thuhla kan ruat ih kan rel theidan ding?

`Siar ding: Rom 38:1-12. Thil tha lo ih buainaK ahkhan Pathian in Job kha ziangtin a let? Thil langlo lam ah ziangthil a thei ding timi ziangtluk kan thei ih, ziangmi tluk kan thei lo?`

A thuanthu ahcun Job cun na a tuar zet ih, ziangruangah tuarnak le sualnak pawl a hnenah a thleng timi thu ah Amah ten thusuhnak tamzet a nei. Vanlam thuthennak ih thil ummi zianghman thei ban loin a thusuhnak pawl lettu ding Pathian hnenah ngennak a nei. (Zoh aw. Job 1–2).

Pathian in Job a letnak cu a langtlang zet: A hleice in, “Bawipa in phusing lak ihsin Job cu a run let ih, Theihnak a tel lomi tongkam hmang tahratih khawkhannak thimtertu hi zosaw a si?’ “(Job 38:1, 2, NKJV). Tong letnak dangah cun hitin a um: “Malte lawng thei in, ziangah tampi na rel?” (Job 38:2, CEV). Cule Pathian cun Job 38:4 ah a run bet ih, “Leilung lungphum ka rak phum laiah khuiah saw na rak um? Theihthiamnak na neih asile rel hnik” tiah a ti.

`Siar ding: Job 42:3. Job ih a letnak cun ziangtin saw kanmai dinhmun thuhla theithiam dingin fianternak in pek?`

Job thuhla ih a va letnak hmang in Pathian cun Job ih a theihthiam lo, le a theih lomi thil tampi a um ti Job hnenah a fiangter. Kannih khal Job vek ciah in leitlun ih thil man neizet ummi pawl theithiam in, cumi lenglam ah zianghman theihmi kan neih lozia hi kan pawm thiam a tul. Kan thusuhnak ih letnak zianghman kan theih lo ruangah letnak tha a um lo tinak asilo ih, nikhat nini ah ziangkim simfiang thluh in a um leh ding a si. Cumi hlan sung cu Pathian thatnak kan rinsan a tul, cumi cu lamzin tampi in kan hnenih a langter rero zo mi pawl an si.

`Ziangthil khal kan theih malzia hi vun ruat aw. Asicun ziangtin saw thu harsabik: sual le tuarnak timi thuhla ih thusuhnak let hrih lo mi pawl zir vivo dingin nun kan hman ding?`