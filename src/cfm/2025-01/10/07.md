---
title:  Ruatbet ding
date:   07/03/2025
---

Siar ding: Ellen G. White, “The Power of Satan,” pp. 341–347, in Testimonies for the Church, vol. 1.

“Tluzo minung cu Setan daan vekih sal ih kaih a si. Khrih ih hnatuan cu doral nasa zet thiltitheinak ihsin runsuah ding hi a si. Minung hin lungsi deuh in Satan thuron thlun duhnak a nei ih, cule Khirh, nehnak cotu cu a sungah um in, a duhdanin kai hruai ih, cahnak a pek lo ahcun doral sual zet rak khamnak ah hlawhtlinnak a ngah thei lo ding. Pathian Amah lawngin Satan ih huham ah rikhiah a tuah thei. Anih cu leitlun dung hmai ah a feh, tlunlam hnuai lam ah a feh kual. Thlarau siatsuahnak tikcu caan tha a hloh ding a phan tuk ruangah caan khat te khal cawl duhlo in a ralring ringring. Pathian minung pawl in an theih ding hi a thupi zet. Cutin a thang ihsin an luat thei ding a si. Pathian minung pawl a dokalhnak netabik ahhin amah a si lam an theih lonak dingah Satan cun a bumnak ding a timlam. 2 Korin 11:14 ah ‘Cun mangbang ding a um lo; ziangahtile Setan amah rori hman eng ih vancungmi ah a thleng aw a si’. Bumngah mi thlarau hrekkhat pawl cun amah a um ngaingai lo tiih an ti lai ah anih cun sal ah a hruai ih, anmah feh tlang in nasa sinsin in hna a tuan. Pathian minung pawl cun Khrih ih an cahnak a um ahcun anih cu an huham in an neih thei ding timi cu annih hnakin Setan in a thei sawn. Ral nehtu hnenah bomnak an dil ih, thudik lam zumnak cak lo bik khal in Khrih ah fek zetih a thumawk tikah Setan le a kaihhruai mi pawl cu an neh thei ding a si. Anih cu a hrokhrawl tuk ih a mi thlemnak thawn ngamhuai zetin a feh; Khristian caknak ihhmu cu a tho ih, rundamtu nasa zet le cak zet ahcun a thum aw ding. Asinan theihthiam loin a lut ih, Pathian ngaihsak vekin rel aw in, thuawih lo fale fehtlang in thupthiar zetin hna a tuan”—Ellen G. White, Testimonies for the Church, vol. 1, p. 341.

**Relkhawm ding thusuhnak pawl**

`“Setan daan vekih sal ih kaih” timi sullam ziangsaw a si? Himi sullam cu setan cu minung thawn a duh mi poh a tuah thei tinak maw si? Cuvek a si lo le, ziangvek? Ziangtin saw himi cu vanlam doawknak ih, “doawknak daan” tiih kan kawh mi thawn pehzom awknak an neih?`

`Ziangruangah saw Pathian in setan hnenah caan reilote sung khal sikhal sehla, vanlam doawknak ahkhan thuneihnak ziangvek khal a pek? Pathian in Setan ih phiarthupnak let a tumdan thuhla ziangsaw in sim?`

`Khristian khal si khal sehla Setan cu a ngaingai ih a ummi a sin lo timi reltu hi ziangtin saw na let ding? Setan a um lam langter thei lo khal sehla, bumnak nasa zetih rak um zo mi pakhat na bom theinak dingah ziang tarlang ding saw na khawl khawm thei ding?`