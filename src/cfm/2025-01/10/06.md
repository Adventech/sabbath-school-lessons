---
title:  Rikhiah le daan pawl
date:   06/03/2025
---

Vanlam doawknak bulhram bik cu Pathian ziaza thuhla ih thu elawknak hi a si bik mai. Setan in Pathian thatnak, diknak le a cozah relsia in sual a puhnak ihsin ra suak mi a si. Himi doawknak cu vanlam thubuai phunkhat vek khi a si!

Cuvek doawknak cu huham(thuneihnak) cakzet thawn relfel theih a siloih, phuangsuak awknak a tul a si.

Huham nei zettu mi pakhat parih sual puhnak nasazet ih thlen a si ahcun sualpuhnak neh theidan thabik (himi lawng si men thei) cu zalennak, tihnak le thuhla hliakhlainak tivek pawl siansaknak hi a si. Sual puhnak cun cozah pumhlum (duhdawtnak) ah tihphannak a tuah ahcun olsam zetin zial hnuai ih phiat hloh theih men mi a si lo.

Himi pawl hmuahhmuah in vanlam doawknak le thiltha lo buainak thawn pehparmi theihthiamnak dingah ziangsaw sullam a neih? Pathian in thutiamnak a tuah ahcun, A thiatbal sal ding maw si? Thiatbal lamlam lo ding. Pathian in doawknak daan a pawm ahcun hmailam tikcu caan ih a cangvaihnak dingah rikhiah a um ding. Cuvek a si ruangah thiltha lo hrekkhat pawl cu thimnak lalram ih ukawknak reilote sungah a tlu thei ding a si.

`Siar ding: Marka 6:5 le Marka 9:29. Pathian cangvaihnak khal zumnak le thlacamnak thawn a peh aw mi a si zia himi bungcang in ziang saw an langter?`

Himi pahnih ahcun rikhiah le doawknak daan hmun hrekkhat ah a um vekin a lang. Cumi cu zumnak le thlacamnak thawn an pehtlaih aw a si. Hmundang ahcun thlacamnak in hi leitlun ahhin danglamnak a thlen timi tampi kan hmu. Cumi cun Pathian cangvaih theinak lamzin a on a si, cuvek si lo sehla a um lo men thei. Asinan zumnak le thlacamnak lawng rori in hivek a cangter thei a si timi kan ruat ding a si lo. Kan theih lo thil tampi a um men thei.

Himi cun a hlan ih doawknak daan timi thu kan hmu zo mi thawn an milaw zet. Pathian cun dodawknak daan hrekkhat cu a lungkim asilole pekawknak hrekkhat a pawm ahcun hmailam caan ih a thiltuah ding mi ah rikhiah a um ding a si. Cuvek a si ruangah thilthalo hrekkhat pawl cu thimnak ih lalram uknak reilote sungah an tlu theu.

`Siar ding: Rom 8:18 le Thuphuan 21:3, 4. Ziangtin saw himi bungcang in kan theih lo mi thil tampi um khal sehla, Pathian in thil thabik a thei, thiltha bik a duh, cule thiltha lo cemral ter in kumkhaw lungawinak a run thlen leh ding a si timi zumnak in pek?`