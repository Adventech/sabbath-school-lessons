---
title:  Doawknak daan
date:   01/03/2025
---

### Tuizarh zirlai hrang siar ding

Dan. 10:1–14, Thup. 13:1–8, Job 1:1–12, Job 2:1–7, Johan 12:31, Johan 14:30, Marka 6:5, Marka 9:29.

> <p>Bible cangken</p>
> “Zokhal sual a tuahtu cu khawselal ih ta a si; ziangahtile khawselal cun a tir ihsin thil a ti sual. Pathian Fapa a rung langnak san cu khawselal hnatuan pawl siatsuah dingah a si” (1 Johan 3:8).

Vanlam doawknak huham nasa zet cu 1 Siang 18:19-40 ih Karmel tlangih um Elijiah ahhin hmuh a theih. Cutawk hmun ahcun Pathian cun “miphun dang pathian pawl” tiih an kawh mi cu a tarlang. Asinan himi “pathian pawl” thuhla hi pathian dang biatu pawl ih suangtuahnak menmen hnak aiin hmuh theihlo lam ah thuhla a ngah deuh. A ngaingai te cun Israel hnam kiangkap ih um pawl in an bia tiih an ngai mi “pathian pawl” phen ahcun thildang a um a si.

“‘Pathian hnenah si loin an theih lomi pathian, nan pale pawlih rak tihzah lomi, a ra suak tharmi pathian thar khawsia pawl hnenah rai an thawi’ “(Daan. 32:17, NKJV). Paul cun a bet ih, “Zentel pawlih thawinak pawl cu Pathian hnenah si loin, khawse pawl hnenah an thawi sawn ka tinak a si: khawsia pawl thawn pawlkomnak nan neih ka duh lo.” (1 Kor. 10:20, NKJV).

Miphun pawl ih “pathian pawl” phenah khawsia pawl an um a si. Curuangah milem biaknak le ramdang pathian pawl biaknak thawn cathianghlim ih a nganmi hmuahhmuah hi “vanlam doawknak” thuhla an si tinak a si.

Himi hmangin vanlam doawknak thupi cu kan theithiam deuh ding. Hi thudik cu himi doawknak sullam le thiltha lo sual a suahdan theihthiamnak neihnak dingah thil thupit zet a nei.