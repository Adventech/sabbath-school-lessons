---
title:  Hi leitlun hruaitu (reilote sung)
date:   05/03/2025
---

Zirlai hmaisa ahkhan vanlam doawknak ah Satan le a kaihhruai mi pawl cu hi leitlun ahhin reilote sung cu thuneihnak thupi zetzet pek an si thu kan hmu zo, doawknak daan hrekkhat hmangin rikhiah neihsak a si.

Himi doawknak daan rikhiah cu doral- satan le a kaihhruai pawl cangvaihnak lawngah rikhiah siloin – doral thuneihnak sungih tlutu thiltha lo (reilote sung) siatsuahthluh dingih Pathian cangvaihnak ding khalah rikhiah neih a si. Bawipa in a thuthiam a pahbal dah lo ruangah doawknak daan cu a lungkim - curuangah Satan in reilote sung thuneihnak a neih ding cu a sian sak – Pathian cu hmailam caan ih a cangvaihnak ding ah rikhiah a nei a si (A huham malter phah cuang loin)

`Siar ding: Johan 12:31, Johan 14:30, Johan 16:11, 2 Korin 4:4, le Luka 4:6. Himi pawl in hitawk leitlun ih doral ukawknak thuhla ziangsaw an zirh?`

Thukam thar ahhin lalram kalh aw mi, engnak le Setan le a kaihruai mi pawl ihsin a ra mi thimnak lalram a run tarlang. Khrih hnatuan hrekkhat cu Setan ih lalram do neh ding hi a si: “Pathian Fapa a rung langnak san cu khawselal hnatuan pawl siatsuah dingah a si” (1 Johan 3:8).

Cuvek cing khal in Pathian in a cozah thu bulhram pawl kai hnget phah cingin a thil tuah thei mi pawlah rikhiah (khamtu) “Daan” a um a si. Himi rikhiah pawl cu a silobik in (1) Sersiammi pawl hnenih duhhril thei zalennak pek (2) doawknak daan thukamnak, a tu ih kan theih fiang thei hrih lo mi khal a tel a si. Cuvek Pathian cangvaihnak parih rikhiah le dawnkhamtu cun Pathian in hi leitlun sualnak malter deuh asilole zamrang zet ih siatsuahnak dingah thatnak tamzet a nei a si. Cutin thil thalo le tuarnak a um vivo kan hmu ih, mi tampi in Pathian a um lo maw si, asilole a thatnak teh a um lo maw si timi thusuhnak an neih phah a si. Asinan doawknak maksak dunglam thu um pawl voikhat kan theih hnuah le Pathian in Satan a donak dingih rikhiah a neihmi kan theih hnuah Pathian in thilthalo parih nehnak netabik a umter hlan sung cu thil hi a sidan vekih an umnak san hrekkhat kan theifiang thei ding a si.

`Ziangtin saw Jesuh in Satan cu hi leitlun “uktu” tiih a kawhnak cun a silobik in a tu ih leitlun ih thiltha lo a umdan kan theihtiam theinak dingah in bom? Tikcu reilote sung lawng lalnak a nei ding timi theih hi a va thlangam thlak ve!`