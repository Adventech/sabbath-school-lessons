---
title:  Ruatbet ding
date:   28/03/2025
---

Siar ding: Ellen G. White, “The Least of These My Brethren,” pp. 637–641, in The Desire of Ages.

“Midang hrangih hnatuan tu pawl cu Tukhaltu hruaitu lubik in an hna a tuansak ve ding. Anmah rori in nunnak tidai an din ding ih, an lungawi zet ding. Nuamsipnak lam asilole an nun ih thleng danglamnak hrekkhat tivek men ah an thinlung an pe lo. An ngaihven zet mi cu a hloral mi thlarau rundam dan ding hi a si. Khawtlang ih pawlkom awknak in hlawknak a suahpi ding ih, Tlentu ih duhdawtnak cun pumkhat ih khawm dingin thinlung pawl a hip khawm thluh ding.

“Pathian thawn hnatuan tlang mi kan si timi kan vun theih awk ngah hnu cun A thutiam pawl ziang siar loin kan rel menmen zik lo. Kan thinlungah meisa vekin a kang dingih, kan hmur ah a alh suak ding. Thu awih lo, dokalh tu mipi hnenah hnatuan dingih Moses kawh a si ahkhan Pathian cun thu a tiamkam, “Ka lo umpi vivo dingih, cawlhnak ka lo pe ding’ cule Anih cun, ‘Ka lo um pi rori ding” tiah a ti. Suah. 33:14; 3:12. Himi thuthiamkam hi Khrih ai awhtu, harsatnak le natnak tuar pawl hrang hnatuantu pawl hmuahhmuah hnen khalah pek a si.”—Ellen G. White, The Desire of Ages, p. 641.

**Relkhawm ding thusuhnak pawl**

`Siar ding 1 Korin 13:4-8. Ziangtin saw 1 Korin 13 cun kan sinak ding phun dangdang pawl a tarlang?`

`Matthai 25:31-46 ih um tuu le mee hi ziangin saw thenhran an si? Hitawk ih Jesuh relmi ahhin ziangtin saw tuahtuannak ihsin rundamnak thuzirhnak tivek a um lo dan kan theihthiam thei ding?`

`Himi hi na hrangah ziangsaw sullam a neih, “Anih ih leitlun a duhdawt vekin leitlun kan duhdawt tikah kan hrang a hnatuan a theh ding a si. kan thinlung ah vanram kan neih zo ruangah vanram kaitlak ih tuah mi kan si”(Ni nga ni zirlai)? Himi hin Pathian sinak le vanram thuhla ziangsaw a tarlang? Hitawk ahhin Pathian sinak neitu vekin Namneh mi pawl hnenih diknak le engnak thlennak lamzin ah Pathian duhdawtnak phuang suak dingin ziangtin saw nun kan hmang thei ding?`

`Nan khawtlang nunah duhdawtnak le diknak hrangih Pathian ngaihsaknak tarlang dingin nan kawhhran pawl in ziangvek karbak saw an feh pi ding? Nan khawtlang ah ziangsaw na tuah that mi? Na hmuitin duhmi le thansoh na duhmi ziangsaw a si? Pathian diknak le duhdawtnak thuhla kan zirzo mi vek in bulpak le pawlkom khal in ziangvek thil hmuh theihmi saw nan tuah thei mi um?`