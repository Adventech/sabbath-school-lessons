---
title:  Duhdawtnak cu Daan famkimternak a si
date:   22/03/2025
---

### Tuizarh zirlai hrang siar ding

Suah. 20:1–17; Rom. 6:1–3; Rom. 7:7–12; Jer. 31:31–34; Matt. 23:23, 24; James 2:1–9.

> <p>Bible cangken</p>
> “Pakhat le pakhat duhdawtawk ding siarlo ah zo hnen hmanah thil ziang khal leiba nei hlah uh: ziangahtile midang a duhdawttu cun daan a famkimter a si” (Rom 13:8).

Kawhhran member thuhla ih an buai rero laiah Church Board ih mi pakhat cun pastor hnenah, “lainatnak ih thum aw in thutluknak kan tuah thei lo ding” tiah a run ti. Kan tuah thei lo ding maw? Himi pa in Pathian daan le Pathian a theihthiam dan cu ziangvek saw a si tin pastor cun a ruat. Thiltisual pawl kan biakdan ahhin Lainatnak cu a laimu bik ih um ding mi a si. Lainatnak cu duhdawtnak peng pakhat a si. Cule Rom 13:8 ahcun inn hnen duhdawt cu daan thlun famkimnak a si thu in sim.

Duhdawtnak hi daan famkimternak a si ngaingai ahcun duhdawtnak ihsin thenhrang aw vekin daan hi ruat lo dingin, asilole Daan thawn pehawknak nei lo vekin duhdawtnak hi ruat lo dingin kan ralring a tul. Cathianghlim ah duhdawtnak le daan cu an feltlang ringring a si. Daan petu Pathian cu duhdawtnak a si, cuvek ciah in Pathian daan cu duhdawtnak ih daan a si. Ellen G. White ih reldan vekin, Pathian ziaza tarlangnak a si.

Pathian daan cu thu bulhram um lo a siloih, kan thansoh theinak ding ih zirhawknak thupek a si. Pathian daan hi Amah Pathian rori in a langter vekin duhdawtnak tarlangnak a si.