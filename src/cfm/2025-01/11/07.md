---
title:  Ruatbet ding
date:   14/03/2025
---

Siar ding: Ellen G. White, “The Reward of Earnest Effort,” pp. 285–288, in Testimonies for the Church, vol. 9.

“Pathian kilkhawinak ih in mangbangtertu hmuahhmuah cu leitlun rung um dingah fiangter thluh a si ding. Theihhar sa mi thil pawl khal simfiangnak hmuh a si ding. Zangfahnak thuthup cu kan hmaiah tarlang in a um ding. Kan thinlung in buainak le thuthiam pahbalnak pawl lawng a hmuhnak hmun ah lungawinak mawizet le famkim zet a hmu ding. Cemni neilo duhdawtnak cun hmuhton mi harsa bik ding vekih a langmi khal a ret thatdan kan hmu ding. Kan thatnak ding hrangih ziangkim tuantlang tu ih mi a ngaihsaknak pawl kan hmu cun sunlawinak ih khat le relfiang theih lo lungawinak thawn hlim zetin kan um ding.”—Ellen G. White, Testimonies for the Church, vol. 9, p. 286.

**Relkhawm ding thusuhnak pawl**:

`Pathian kilkhawinak theihthiam tum in thinlung mangbangin na um dah maw? A netnak ahcun ziangkim cu fiangzetih tuah an si thluh leh ding timi na theihnak in ziangtin saw hnangamnak a lo pek?`

`Hi leiltun hrangih thi ding in le minung ih ra cang dingin Khrih ih a tanta mi ruat aw. Pathian duhdawtnak le Pathian rinsan tlak le tlak lo thuhla ziangsaw in sim?`

`Ziangahsaw Pathian “hmin” thuhla hi a thupit emem? Himi in kanmahten Khristian tiih ko aw pawl hrangah ziangsaw thupitnak a neih? Ziangvek zawngin saw Khristian pawl in Khrih ih hmin an thangsiat theu, cule Khrih thluntu ih umdan ding hi kan kiangkap ah zohter dingin ziangsaw kan ti thei?`

`A netnak ahcun, thiltha lo buainak thawn pehpar aw ih kan “thu letnak” tha bik hman hi tu ahcun a famkim hrih lo. Pathian lawngih a run thlen theimi thiltha lo buainak relfelnak netabik, Khrih ratsalnak kan hngak laiah hi leitlun ih tuarnak a tongtu pawl hnenah kan feh theinak dingah ziangsaw kan ti thei mi um?`

`Isaiah 53:4 ih Khrih cun kan “ninghannak” le “riahsiatnak” a phur timi thudik ahhin cambang hrih lawk aw. Rundam khawkhannak le in rundam dingah Pathian in zianghmuah a cemral timi theithiam dingih in bomtu thinglamtah ah ziangthil saw thleng?`