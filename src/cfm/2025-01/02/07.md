---
title:  Ruatbet ding
date:   10/01/2025
---

Siar ding Ellen G. White, “The Privilege of Prayer,” pp. 93–104, in Steps to Christ.

“Na duhnak, na lungawinak, na riahsiat mangbangnak, na tihnak cu Pathan hnenah thlen aw. Anih cu na bangter in na zonzai ter thei lo ding. Na samzat hman siar theitu cun a fate duhzawng a lo pe lo ding sawm. “Bawipa cu zangfahnak le duhdawtnak ih khat a si” James 5:11. A duhdawtnak thinlung cun kan harsatnak le mangbangnak kan sim mi cu a rak ngai a si. Na harsatnak le na mangbangnak cu a hnenah fehpi awla, a lo sawng ding. A hrangah phurrit a um lo. Anih cu leitlun kiltu le thureltu a si. Kan hnangamnak ding cun ziangkim tuah a huam. A hrangah kan theih fiangnak dingih siar dingin thimtukti a um lo. A hrangah buainak tifel ding harsa tuk a um lo. A fate lak ih te bik khal vanduainak le mangbangnakin a tlak buai ding a siang lo. Lungawi zetin kan um ih, ka kaa in thlacamnak aw a suak ringring ding a duh a si. Van ih kan pa hi in hmuh loin simaw, in ngaihsak loin simaw a um dah lo. “‘Riahsiatnak tuar cu a tidam ih, an hliamhma cu a tuamsak theu’ Saam 147:3. Pathian in a mi pawl a pehzomnak ah danglam le duhsak bik a nei lo ih, mi hmuahhmuah hrangih a fapa a peknak ahhin a fiang a si.”—Ellen G. White, Steps to Christ, p. 100.

**Relkhawm ding thusuhnak pawl**

`A tlun ih ca tlangtluan: “Pathian in a mi pawl a pehzomnak ah danglam le duhsak bik a nei lo ih, mi hmuahhmuah hrangih a fapa a peknak ahhin a fiang a si”. Ziang hnangamnak saw himi in a lo pek, Pathian in a lo ngaihsak ih, na kiangah a um a si timi thei cingin ziangtin saw nun na hman? Ziangtin saw a ngaingai ih mangbangza thutiam pawl ah nung dingih na zir dan? Vun ruat awla, nikhat hnu nikhat, cui thil cu na zum ngaingai a si.`

`Tuizarh zirlai ahhin ziangtin saw Saam 103:17,18 hi na theihthiam dan? Pathian duhdawtnak cu kumkha daih a si lam ziangtin an langter, cule A duhdawtnak kan cohlangnak ah thum aw in Pathian thawn laicin awknak ih hlawknak cu ziangvek saw an si?`

`Himi theihnak in Pathian thawn nan laicinawknak ah ziangvek danglamnak lamzin saw na theih mi? Midang pawl ih lungsiatnak na ruahnak ah ziangtin saw cumi in hnawng a neih theidan?`