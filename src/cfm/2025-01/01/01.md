---
title:  Pathian cun a lakin in duhdawt
date:   28/12/2024
---

### Tuizarh zirlai hrang siar ding

Suah. 33:15–22; Hosea 14:1–4; Thup. 4:11; Johan 17:24; Matt. 22:1–14; Johan 10:17, 18.

> <p>Bible cangken</p>
> “‘An dungtolhnak cu ka remtha ding, a lakin ka duhdawt hai ding: ziangahtile an hnen ihsin ka thinhengnak cu a reh zo a si’ “(Hosea 14:4, NKJV).

Jesuh ih a simcia vek ciah in Piter in voithum rori phatsan khal sehla (Matt 26:34), himi phatsannak cu thuanthu cemnetnak a si lo. Thihnak ihsin a thawhsal hnuah Jesuh cun Piter hnenah, “Hipawl hnakin I duhdawt sawn maw?’ “tiah a ti. Cule Piter cun, “‘A si, Bawipa, ka lo duhdawt ti na thei.’ “tiah a ti. Cule Jesuh cun, “Ka Tuu pawl kilkhawi aw’ “tiah a ti.

Cule Jesuh in Piter hnenah, “‘I duhawt maw?’ “tiah a sut sal. Piter cun, “‘Si e, Bawipa; ka lo duhdawt ti na thei.’ “tiah a ti. Cule Jesuh in, “‘Ka Tuu pawl cawm aw.’ “tiah a ti. Cule a voithumnak Jesuh in Piter hnenah, “‘I duhdawt maw?’ “tiah a sut lala. Cule voithum rori, ‘I duhdawt maw?’ tiih a sut hlam ruangah Piter cu a riah sia zet. Cule Piter cun, “‘Bawipa, nang in ziangkim na thei; ka lo duhdawt ti khal na thei” tiah a ti. Cule Jesuh cun, “Ka Tuu pawl kilkhawi aw” tiah a ti (Johan 21:15–17, NASB 1995). Piter in voithum rori Jesuh a phatsan vek ciah in, Jesuh cun, “I duhdawt maw?” timi a thupi zetmi thusuhnak hmangin Piter cu a remtha sal a si.

Kan dinhmun hI Piter ih dinhmun thawn ziangvek in danglam khal sehla, lamzin tamzet ahcun an bangaw. Jesuh in Piter hnen ih a thusuhmi cu Pathian in kan umnak hmun kip ih bulpak thusuhnak a neih mi netabik a si: I duhdawt maw?

Himi thusuhnak kan letnak ah ziangkim a thumaw thluh