---
title:  Ruatbet ding
date:   17/01/2025
---

Siar ding: Ellen G. White, “‘Let Not Your Heart Be Troubled,’ “pp. 662–680, in The Desire of Ages.

“Bawipa cun a minung pawl cu anmah ten zianghman lo ih an retawk hi poi a ti thei zet. An mankhung zia a retsak vek in a hrilcia mi pawl in rak ngaithupi hai sehla a duh zet. Pathian in a duh hai a si, cumi silo sehla anmah tlen dingin hivek lawmman ih hna harsa tuan dingah a fapa a run thlah lo ding. Hmantlak an si a thei ih, Amah ah sang zetih an thumawk tikah a lungawi zet, cuticun a Hmin an sunloih thei ding a si. A thu pawl ah zumnak an neih phawt cun thil ropi zet an beisei thei ding a si.

“Khrih hmin ih thlacamnak cun sullam tamzet a nei. Cumi sullam cu a ziaza kan pawm, a thinlung vek kan nei ih, a hnatuan vek kan tuan ve tinak a si. Rundamtu ih thutiam cun karcep mi a nei: I duhdawt ahcun, ka thupek pawl thlun aw’. Minung hi an sualnak ah a rundam lo ih, an sualnak ihsin a rundam sawn a si. Amah duhdawttu pawl cu thuawihnak hmangin an duhdawt zia an langter ding a si.

“Thuawihnak dik hmuahhmuah hi thinlung ihsin ra suak mi an si. Khrih thawn hna a tuan tlangmi thinlung a si. Kan rak lungkim ahcun kan ruahnak le kan tumtahnak pawl in theihpi ding ih, cumi ahcun kan thinlung le ruatnak cu a thinlung thawn milaw in in tuahsak ding, cuticun a thu awih cu kan mizia ah a rung cang lan ding a si. Kan duh mi cu thianghlimter le thianfai ter a si ruangah A hnatuannak ah lungawinak sangbik kan hmu ding a si. Kan theih ding vekih Pathian theihnak kan neih hnu ahcun kan nun cu thuawihnak nun ah a um vivo ding a si. Khrih ih ziaza ih lungawinak le Pathian thawn pawlkom awknak thawngin sualnak cu kan hrangah huat umza ah a cang ding a si”—Ellen G. White, The Desire of Ages, p. 668.

**Relkhawm ding thusuhnak pawl**

`Duham lo ih donnak” timi sullam ziangsaw a si? Peknak le donnak ih laicin awknak cu leithar le vanthar ah ziangtin a um ding tin na ruat?`

`Van hmundang ihsin a ra – James Webb Space Telescop’mit hmuh ban ai hnakih hla ih a ra mi – vancung thucah kengtu cun Profet Daniel cu Chamudot, “Duhdawt mi, duh um, sunglawi” tiah a ti. Voithum rori an ti. Daniel 9:23 ah Gabriel cun Ki Chamudot attah “Nang cu nasa zetih duhdawt mi na si” tiah a ti. Daniel 10:11 vanlam ihsin (Gabriel thotho a si men thei) Daniel cu ish Chamudot “Duhdawt zetmi pa” tiah a run ko. Lehnu ah Daniel hnenah a ko sal (Daniel 10:19). Pathian thuhla ziangtin a rel ih, ziangtluk in Anih cu kan naih ah a um timi ruat aw. Himi thudik ihsin nangmah ten ziangmi ruahsannak saw na lak thei ding?`

`Tui zarh zirlai thupi pawl thawn pehpar aw in Hebru 11 ih zumnak ih mi ropi pawl ziangtin a rel? A hleice in, cuvek zohthim ding pawl ah zumnak in ziangtin saw mi pakhat in “Pathian lungawiter” theidan a run tarlang? Cuvek ih zumnak le rinumnak zohthim ding ihsin nitin na nunnak ah ziangsaw na hman ih na zir thei ding?`