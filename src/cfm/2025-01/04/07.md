---
title:  Ruatbet ding
date:   24/01/2025
---

Siar ding: Ellen G. White, “The Beatitudes,” pp. 6–44, in Thoughts From the Mount of Blessing.

“An thlarau retheihnak thukzet a thei ih, anmah ah zianghman thatnak a um lo ti a theitu pawl cun Jesuh an zohnak ihsin thazang cahnak le dingfelnak an hmu ding a si. Anih cun, “Thilrit a phur mi le zonzaih a tuartu pawl ka hnenah ra uh; colhdamnak ka lo pe ding” tiah a ti (Matt 11:28). Anih cun na retheihnak cu A zangfahnak ih lennak pawl ah a lo thleng sak. Kannih cu Pathian duhdawtnak cotlak kan si lo, Asinan Khrih, kan aamahkhan cu cotlak a si ih, A hnenih ra pantu zaten a rundam thei a si. Na nun hmaisa lamah ziangvek hmuhton mi na neih hmanah, a tu ih riahsiatza thil na neih hmanah, nangmah na sidan vek in thazang cak lo, bomtul, thinharnak tivek pawl thawn Jesuh hnenih na pan ahcun, lainatnak nei, in rundamtu cun lamzin ropi zetah a lo hruai ding ih, duhdawtnak kut in a lo kai ding ih, dingfelnak a korfual in a lo tuam ding. A mai ziaza thuamhnaw var thawn in thuam ih pa hnenah in feh pi. Kan ai-awih in Pathian hnenah ngennak a nei ih: Misual dinhmun ka luah theh zo. Himi ih diklonak zoh aw hlah la, keimah in zoh aw. Satan cun kan thlarau dokalh zawngin ring zetin au in, sual in puh ih, amai ta ah in tuah tum, asinan Khrih ih thisen cun huham nasa sawn in in ngensak a si.”—Ellen G. White, Thoughts From the Mount of Blessing, pp. 8, 9.

**Relkhawm ding thusuhnak pawl**

`A tlun ih thu um hi zoh awla, ziangtluk saw Jesuh ih kan lungawi ding thuhla a rel. Kannih cu Pa hmaisah kan ding: “A mai ziaza thuamhnaw var thawn in thuam ih pa hnenah in feh pi”. Kan mawhsualnak ah ziangtluk in riahsiatnak kan ngah khalah, asilole Pathian in kan parih duhdawtnak a burh mi midang hnenih kan va langter theu lo caan khalah Jesuh in “A mai ziaza thuamhnaw var thawn in thuam ih pa hnenah in feh pi” ruangih Pa ih cohlang mi kan si timi thuthang mangbangza ahhin ziangah saw kan kir sal tengteng a tul?`

`Naute kha an fa tiih reltu Solomon hmai ih a dingtu nunau pahnih thuhla ih Nu ih thinlung ruatnak kha vun ruat aw. 1 Siang 3:26 ih ummi tongfang kha vun ruat sal aw. Ziangtin saw himi in Hosea 11:8 ih um A minung pawl hrangih Pathian lungput tongkam pawl kha tleunak a va pek thei?`

`Thuthangtha cabu hmuahhmuah ah Jesuh cu a tulsam minung pawl ih cangvaihter in a um thu kan hmu leuhleuh. Cule ziangsaw a tuah? Mipi ih tulsam dan vekin hna a tuan a si. Bulpak zawngin si maw, pawlkom zawngin simaw mi hnem tul pawl ih tulsam mi ziangtin kan hmu thei ding?`