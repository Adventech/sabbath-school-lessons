---
title:  Pathian cu lainatnak nei le duhdawt thiammi a si
date:   18/01/2025
---

### Tuizarh zirlai hrang siar ding

Saam. 103:13, Isa. 49:15, Hos. 11:1–9, Matt. 23:37, 2 Kor. 11:2, 1 Kor. 13:4–8.

> <p>Bible cangken</p>
> “‘Nunau in a sul ih fapa parah lainatnak nei loin, hnawifawp lai a fa cu a theih hngilh thei ding maw si? A si, an theih hngilh thei tla a rak si men thei, asinain kei cun ka lo theih hngilh dah lo ding a si.’ “(Isa. 49:15, NKJV).

Thinlung natnak hi duh nung um lo le hnong ding tin an thlir theu. Mi hrekkhat hrangah thinlung natnak cu khawruahnak fim lo a si. Nunau le mipa that zet pawl cu “Thinlung lam natnak nei” tiih kawh an si dah lo. Hlanlai Grik mifim hrekkhat pawl cun “thuruat thei” duhdawtthiam mi, lole thinlung natnak nei lo ruatnak hmangin thinlung a uk theitu cu thil thabik a si tin an ruat.

Thinlung natnak cun buainak a suah theu. Si e, Pathian in minung a tuah ahkhan thinlung natnak um thei dingin a tuah. Amah Pathian rori hman Bible hmuahhmuah ah thinlung natnak nasa zet tongtu vekin a tarlang. Bible ih a tarlang vekin Pathian cun thinlung natnak thukzet a neih thei ahcun thin natnak cu thil tha lo zet lole atthlak zet thil a si thei zik lo – Ziangahtile Bible ih um Pathian cu thatnak lamah a famkim ih, fimnak lam famkimnak neitu a si.

Ngaingai te cun, Pathian ih in duhdawtnak hi thinlung lam duhdawtnak thuk zet a si timi theihthiamnak ihsin thudik mawi zetzet lakkhawm ding a um. Asinan Pathian duhdawtnak cu famkim khal sehla (thinlung lam simaw, a dang zawngin simaw) minung ih an hmuhton mi thin natnak vekih ruat ding mi cu a si lo.