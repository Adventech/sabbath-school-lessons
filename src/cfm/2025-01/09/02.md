---
title:  Ral in himi a rak tuah
date:   23/02/2025
---

`Siar ding: Mathai 13:24–27. Ziangtin saw himi tahthimnak in kan leitlun ih sual thuhla theithiam dingin in bawm?`

Jesuh cun loram neitu, a lo ih thaici tha lawng a tuh tu ih thuhla a rel. Asinan fang lakah fanglem a keuh. Himi a hmuh tikah, lo neitu ih siahhlawh cun, “‘“Ka pu, Na lo sungah thlaici tha na vorh silo maw? Khuilam in saw fanglem an rak um ve?”’ “tiah a ti(Matt 13:27). Himi cu thiltha lo ih buainak thuthawn pehpar aw in thusuhnak an sut theumi thawn a bangaw: Pathian in leilung hi tha famkim in a tuah ahcun, zianruangah cutawk ah sual a um?

`Siar ding: Matt 13:28-30 cu Mathai 13:37-40 ih Khrih ih simfiangnak tleu ahhin siar aw. Himi khal in ziangtin saw vanlam doawknak umdan a langter?`

A siahhlawh thusuhnak let in a pu cun: “‘“Ral in a tuah a si hi”’ “tiah a ti(Matt. 13:28, NKJV). Jesuh cun “‘thlaici tha a tuh tu” cu “milai fapa” Amah Jesuh rori a si thu a rel (Matt. 13:37, NKJV), cule, “loram cu leitlun” a si thu a rel fiang ih(Matt. 13:38), cule, fanglem “a rak tuhtu” cu “Khawsia” a si thu khal a sim (Matt. 13:39, NKJV), Khrih le Satan karlak vanlam dodawknak cu famkim zetih phuangin a um. Ziangahsaw leitlun ah sual a um? Sual cu a pu dokalh tu doral ih rahsuak mi a si. “‘Ral in a tuah a si’ “(Matt. 13:28, NKJV).

Asinan himi letnak cu a hnuai ih thusutnak in a run langter, “‘Va feh ih va lakkhawm thluh dingah in duh maw?” phundang cun ziangahsaw zamrang zetin sual cu hruai hloh a si lo? “‘Aii’ “tin a pu cun a let ih, “Fanglem nan phawi zawngah fangkung tha nan phawi ngah pang ding. Rawl lak a cut hlanlo thang tlang ko hai seh’ “tiah a ti (Matt. 13:29, 30, NKJV; zohtlang aw Mark 4:29). Tahthimnak vek asile Pathian cun a netnak ah sual a cemter ding ih, asinan a cu hrih lo ih phawi cun a thami pawl siatsuah thluh tu danglam thei lo siahnak a thlen ding a si.

`A tu ih fangkung tha ihsin fanglem phawi dingih tihnunnak hrekkhat pawl ziangsaw an si? Cumi rualin, ziangruangah saw himi cu thiltha lo kan tonmi hnongnak men a si timi sullam a neih lo?`