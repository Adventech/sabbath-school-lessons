---
title:  Leilung ih doawknak maksak um thokdan
date:   24/02/2025
---

Tathimnaknak thusuhnak bangaw zet a um – Loram neitu in thlaici tha lawng a tuh ahcun ziangah saw thlaici tha lo a suah? – thusuhnak dang cu: Pathian in leitlun hi tha pumhlum ih a tuah thluh ahcun ziangtin saw hitawk ah thiltha lo a um thei?

`Siar ding: Semtirnak 1:31. Pathian kamsuak thu in Pathian in sersiamnak a theh tikih sersiammi umdan thuhla ziangsaw a langter, cule cumi thuletnak cu ziangah saw a thupit?`

Semtirnak 1:31 ahcun Pathian in leitlun a sersiam theh tikah, “A tha ngaingai” tiah a ti. Semtirnak 1 ah Pathian in leitlun a tuah ahkhan thiltha lo a um thu zianghman a lang lo. Asi ahcun ziangtin saw thiltha lo cu minung tonhmuh mi ahhin a um thei?

`Siar ding: Semtirnak 3:1-7. Hitawk ahhin leilung ih thilthalo a ra um thuhla himi in ziangsaw in sim? Himi in vanlam doawknak a ummi ziangsaw a langter?(siar thotho aw Thup. 12:7–9.)`

Himi thuhla ahhin Thuphuan 12:7-9 ih ummi amah setan (“Rul tar” NKJV) tiih theih mi, rul ihsin Pathian ziaza thuhla ih bumnak a suahpi mi kan hmu thei. Rul cun Pathian thupek mi ah rinhlelnak neiin thusuhnak a hmang hmaisabik, a thusuhnak ahcun Pathian thupek mi a danglamter zikte. Cule rul in Pathian ih thupek mi kalh zawngin Evi hnenah, “‘Nan thi ngaingai lo ding’ “tiah a ti (Sem. 3:4, NKJV).

Pathian asilole rulpi, pakhat sangsang in Evi an bum si ko, tu ahcun Pathian ih sim mi a zum ding maw, asilole rul ih simmi a zum ding timi ah duhhril ding a nei thlang.

Hitawk le Cathianghlim hmundang khalah doawknak ahhin zosaw na zum deuh ding timi hi a bulhram bik a si, cumi cu duhdawtnak thawn a peh aw mi a si. Mi pakhat thuhla na zumnak thu ah, ziangvek minung a si, rinsantlak a si maw si lo, cumi cu na duhdawt in na rinsan thei ding maw thei lo ding timi ahhin cumi pa ih thurel mi cu na ngai a tul a si.

`Semtirnak 3:15 siar aw. Pathian in rul hnen ih nunau cithlah a timi cu Messiah a relnak a si ih, cumi cun rul ih lu a kekkuai ter ding timi cu Cathianghlim sung ih thuthangtha hmaisabik relnak a si. Ziangtin saw himi pahnih in doawknak ngaingai suak dingin le cumi karlak ih kan hrang ruahsannak in pekdan?`