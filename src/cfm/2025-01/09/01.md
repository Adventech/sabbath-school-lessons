---
title:  Vanlam doawknak
date:   22/02/2025
---

### Tuizarh zirlai hrang siar ding

Matt. 13:24–27; sem. 1:31; Ezek. 28:12–19; Isa. 14:12–15; Matt. 4:1–11; Johan 8:44, 45.

> <p>Bible cangken</p>
> “‘Cun nangmah le nunau lakah siseh, na cithlah le a cithlah lakah siseh, ralawknak ka ret ding; anih in na lu a lo durhter dingih nang in a kedil na durhter ding, a ti’ “(Semtirnak 3:15, NKJV).

Pathian thu zirnak Bible laimi bik cu doawknak maksak, Khrih le satan karlak doawknak hi a si. Pathian le vanlam tlusia zo karlak ah vanlam doawknak um khal sehla, Pathian dokalhnak cu cathianghlim ih a langfiang zet mi a si (Matt. 13:24–30, 37–39; Thup. 12:7–10) cule, Khristian nunphung ah Khristian tamzet cun cui ruahnak cu an hnong asilole an ngahthah mi khal a si thotho.

Asinan Bible thlirdan ihsin Pathian uknak cu khawsia le a vancungmi pawl ih an dokalhnak vanlam doawknak thupi cu Bible ih nganmi tamzet kan hmuh lo ahcun rak hnong men ding rual a si lo. Thuthangtha cabu lawng hi Pathian dokalh tu khawsia le ram huai thuhla relnak in a khat thluh.

Tuizarh zirlai hramthoknak dingah a hnuaiih thusuhnak pahnih hi Bible bungcang thupi zetzet hrekkhat in an let theidan ding pawl kan sim ding:

1. Khuitawk ahsaw Cathianghlim in Pathian le Satan karlak vanlam dodawknak a um thu a zirh?
2. Cathianghlim vekin doawknak hi ziangsaw a si?