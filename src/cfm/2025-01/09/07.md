---
title:  Ruatbet ding
date:   28/02/2025
---

Read Ellen G. White, “The Origin of Evil,” pp. 492–504, in The Great Controversy.

“Sual luhnak ahhin Pathian in mawhphurnak zianghman a nei lo ti ai hnakin fiang sawn hi Cathianghlim ah hmuh ding a um lo; Pathian zangfahnak ah mumal lo ih dungtolhnak zianghman a um lo, Pathian uknak ah kim lo zianghman a um lo, dokalhnak suahter thei ding zianghman a um lo tihi cathianghlim in a zirh. Sual cu sawm lo ih lut a si ih, an umnak ding pek khal in an um lo. Himi thuthup, fiangter theih lo mi hi, kham theih lo mi a si… Amah (satan) kha a umnak ihsin hloral ter hngal sehla, annih (vanram ih um pawl le leilung dang ih um pawl) cun duhdawtnak ihsin siloin tihnak thawngin Pathian an rian ding. Bumtu ih luahnehnak cu a hloral thluh lo ding ih, dokalhnak thlarau khal cemral ter thluh an si lo ding. That lonak cu A pitling ding siansak a tul. Leitlun pumpi that thluh theinak dingah Satan cun a kaihhruainak pawl cu a luahkhat ter hmaisa a tul ih, cuti cun sersiammi pawl hmuahhmuah in Pathian cozah a dokalhnak pawl mizia diktak cu an hmu thei thluh ding ih, cuticun Pathian ih zangfahnak le diknak le danglam ve dah lo a daan cu kumkhua in thusuhnak lenglam ah a um thluh ding a si.”—Ellen G. White, The Great Controversy, pp. 492, 493, 499.

**Relkhawm ding thusuhnak pawl**

`Mi tampi cun sual nei loih tuah mi Lucifer cu ziangah saw a sual thei tiah an mangbang zet. Ziang ruangah saw sualnak cu “thuthup” le “Fiangter theih lo” mi a si? Ziangtin saw sualnak hmaisabik hi phuahhlam um loin le thiamco tercop tivek um loin kan simfiang thei ding?`

`Ziangruangah saw Pathian in Satan cu a hlohral ter men lo? Ziangah saw “thatlonak cu pitling ter ding ih sian” a sinak san? Himi “Leitlun pumpi that theinak dingah” ziangtin saw a si ding?`

`Pathian le satan karlak doawknak maksak cu huham nasa zet siloin mizia bangaw lo doawknak a si ti mi theih hi ziangahsaw a thupit? Mizia doawknak ahhin ziangtin saw huhma nasa zet doawknak in sullam a neih theilonak ding?`

`Ziangtin saw doawknak theihthiamnak in nangmai nun ah vanlam doawknak lam ih na um thei? Ziangvek lamzin in saw tu ahhin himi doawknak ngaingai na ton? Khuitawk lam deuh ahsaw na um timi langtertu lamzin cu ziangtin saw na let ding?`