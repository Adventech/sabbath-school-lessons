---
title:  Sual rapthlak pahnih
date:   17/03/2025
---

Jesuh amah rori ih a reldan vek in, thupek thupi zet pahnih cu Pathian duhdawt le pakhat le pakhat duhdawtawk hi a si. Cule himi thupek cun midang hnenih duhdawtnak langter ih, pumpek awknak khal a keng tel. Cumi cu Jesuh dungthlun hi a si.

Tu ahcun thupek thupi zet pahnih cu Pathian duhdawt le midang duhdawt a si ahcun, sualnak rapthlak zet pahnih teh ziangsaw a si ding?

`Siar ding: Saam 135:13-19. Himi ahhin Cathianghlim pumhlum in sual menmen hman a ngai thupit dan ziangsaw a tarlang?`

Thukam hluan ahcun ziangdang pawl hnakin Pathian duhdawtnak a thupitdan a run ngai thupi vivo (Zoh aw Daan. 6:5). Himi cu milem biaknak sual rapthlak zet thawn a nai aw zet mi a si, cumi cu Pathian duhdawtnak dokalh hi a si.

`Siar ding: Zekhariah 7:9–12. Himi thu ahhin Profet Zekhariah ih ruahdan vek sile, Pathian in ziangsaw a relsiat? Ziangtin saw milem biak sualnak le thupek ropi pahnih in pehawknak an neih thiam?`

Himi cu Pathian in duhdawtnak ih thinhengnak thawn milem biaknak a letnak men a si lo, asinan bulpak le pawlkom zawng khal in a mi pawl zoh that lonak ruangih a letnak a si. Pathian cu duhdawtnak a si ruangah diklonak ah a thin a heng.

Thukam hlun hmuahhmuah ih thupi zetih a retmi sual rapthlak pahnih cu thupek ropi pahnih: Pathian duhdawt ding le pakhat le pakhat duhdawt awk ding timi thawn pehkai awknak ah a hlawhsam a si. Sual rapthlak pahnih cu duhdawtnak ah an tlasia. A tawi zawngin cun midang pawl na duhdawt thei lo ih, Pathian na duhdawt thei lo ahcun thukam na thlun thei lo tinak a si.

A ngaingai ahcun 1 Johan 20:20,21 ah: “Mi pakhat in, Pathian ka duhdawt ti si in, a unau a hua a si ahcun cupa cu thuphanper a si: ziangah tile a hmuhmi a unau hman a duhdawt lotu cun a hmuh lo mi Pathian cu ziangtin saw a duhdawt thei ding? Cun, Pathian a duhdawttu cun a unau khal a duhdawt ding, timi amai’ hnen ihta thupek kan nei” tiah a ti.

`Pathian va duhdawtnak le midang va duhdawtnak hi ziangruangah an thenaw thei lo ti hi ziangtin saw na simfiang ding? Himi a thendarh aw thei lomi pehawknak hi ziangtin saw na theihthiam?`