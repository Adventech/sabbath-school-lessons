---
title:  Ruatbet ding
date:   21/02/2025
---

Siar ding: Ellen G. White, “‘God With Us,’ “pp. 19–26, in The Desire of Ages.

“”In tlennak ding hrangih khawkhannak hi Adam a tluksiat hnu ih ruat cop mi men a si lo. Cumi cu ‘thu thup, kumkhua ih thuhmi” phuansuaknak sawn a si (Rom 16:25). Cumi cu kumkhua ih Pathian tohkham lungphum a rak si mi thupi pawl tarlangnak a si. A hramthok ihsin Pathian le Khrih cun Satan ih fehsualnak, fehsualnak dinpi tu bumnak huham ruangih minung tluknak rung um ding pawl an rak thei thluh. Sual hi rung um ding in Pathian ih a remruat cia mi a si lo ih, asinan a rung um ding timi cu an hmu cia thluh. A rung um tikah manhlap thil tuahdan pawl khal a timlam thluh. Curuangah Pathian in leitlun a duhdawt zet ruangah a fapa neihsun pe dingin a tiam, “Amah a zumtu pawl cu hloral lo in kumkhaw nunnak an neih theinak dingah” a si.’ John 3:16.”—Ellen G. White, The Desire of Ages, p. 22.

**Relkhawm ding thusuhnak pawl**

`Pathian in a duhmi a ngah ringring lo asi ahcun, hitawk leitlun ih thil a cangmi thuhla ahhin ziangsaw himi thudik in na ruahdan a danglamter? Pathian duhdan a fimkim lo timi theihthiamnak in ziangsaw tangkainak a neih?`

`Ninga zirlai ih sang tuah thuhla ahkhan va fehsal sehla, “Pathian le Khrih cun Satan ih fehsualdan an thei” thei khal sehla, ziangruangah saw hmailam pan in ziangti lam khal in kanmah hi in tuah thotho timi kan thei thiam. Duhdawtnak cun cawkrawi hi a hua, duhdawtnak cu zalennak a si. duhdawt thei ih nung dingah sersiam kan si lo ih, Pathian cun duhdawtnak kan neih theinak dingah in sersiam a si, asinan cuvek pawl hmuahhmuah cu a nettiang a thei thluh, cule cui thil cun Jesuh cu thinglamtah ah a hruai a si. Duhdawtnak sungih phum aw zaletnnak kan co dingmi hnon ih a um ding hnak cun Khrih cu thinglamtah parah a tuar ding, himi cun duhdawtnak cu Pathian cozah ih bulhram a si zia le a thianghlim zia ziangsaw in sim?`

`Hi leitlun ih tuarnak le sualnak ruangah kan tap theu, asinan voiziat saw Pathian Amah rori hman a tap ih, sual le tuarnak ruangah riahsia in a um ve timi ruatnak ih tikcu caan na hman? Sual ruangah Pathian Amah rori hman a tuar ve timi na vun theih tikah sual le tuarnak na rak theihdan ah ziangmi bangawk lonak saw um?`

`Ziangtin saw himi thudik – hi leitlun ih thil thleng tamzet cu Pathian duhdan a si lo – timi in nangmai tuarnak, thil tha zianghman um lo le sullam nei lo vekih a umcaan ah a lo bawm?`