---
title:  Pathian ziaza thleng aw dah lo
date:   04/02/2025
---

`Siar ding: Malakhi 3:6 le James 1:17. Himi bungcang pawl in Pathian ziaza ziangsaw an zirh?`

Malakhi 3:6 ah Pathian cun, “‘Keimah cu BAWIPA ka si, ka thleng aw dah lo’ “(NKJV) tiah a ti. Mi hrekkhat in himi bungcang hrekkhat fangte an siar ih, himi sullam cu ziangvek lam khal in Pathian cu a thleng aw dah lo tinak a si tiih an zum lai ah, himi buncang ih a tanglaimi pawl le a sungthu um pawl cun hitawk ih thlengaw dah lo Pathian timi nemhngetnak cu Pathian ziaza thlengaw dah lo relnak a si timi a rung langter. Bungcang dang pawl cun Pathian cu laicinawknak ah a thleng aw men thei timi a run rel, ziangahtile Pathian cun, “Curuangah Jakob ih fapa pawl, cimit in nan um lo’ “tiah a ti. Cumi theh ciah cang ahcun Pathian in a minung pawl hnenah hitin a phuang, “Ka hnenah ra kir uhla, kei khal nan hnenah ka ra kir ve ding” (Mal 3:7).

Curuangah Pathian cu a sersiammi pawl thawn laicin awknak ah dung le hmai ah a um, asinan laicinawknak ah dung le hmai in, lole ziangkim khalah Pathian ziaza cu a dinghnget ringring. Cumi cu James 1:17 ah a run nemhnget vekin, thilpek famkim le tha hmuahhmuah cu Amah ih thlengawknak um lo Pathian hnen ihsin a ra mi an si timi a phuang. Pathian cu sual bulhram a si lo.

Hitawk le hmundang ah cathianghlim cun Pathian ziaza cu thlengaw dah lomi a si ti a zirh. Phundang ih kan rel ding asile, Bible cun mawi zet in Pathian cu thatnak ih thlengaw dah lo mi a si timi a zirh. Asinan Pathian cun sersiammi pawl let phah in laicinnak ngaingai ah a luhpi, asinan duhdawtnak le diknak thawn a si ringring.

`Siar ding: 2 Timote 2:13; Titas 1:2; le Hebru 6:17, 18. Himi bungcang in Pathian thuhla ziangsaw a zirh?`

Pathian cu Amah ten a hnongaw thei lo, Pathian cun thuphan a per dah lo, cule Pathian ih thutiamkam mi cu a pelhsawlh dah lo. Bible ih Pathian cu Kan hrang thinglamah ih Amai duhnak thawn a pe aw tu Pathian (Khrih) thotho kha a si timi zum hngetnak kan nei. Anih cu rinsantlak Pathian a si. Cule hmailam hrangah ruahsannak le rintlak ngamnak kan nei thei, ziangahtile Hebru 13:8 ih a rel vekin, “Jesuh Khrih cu mizansun, tuisun le kumkhua in a hmun a si” tiah a ti. (NKJV).

`Ziangtin saw na nun ih thil thalo zet a thlen lai khalah Pathian thatnak rinsan dingih na zir thei ding? Thinglamtah parih Amah Pathian thatnak rinsan dingih na zirnak ah ziangsaw a lo bawm thei?`