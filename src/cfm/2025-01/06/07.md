---
title:  Ruatbet ding
date:   07/02/2025
---

Siar ding: Ellen G. White, “God’s Love for Man,” pp. 9–15, in Steps to Christ.

“Pathian kamsuak thucun A ziaza a rung langter. Amah rori in a a dai thei lomi a zangfahnak le duhdawtnak a run phuang a si. Moses in, “Na sunlawinak i hmuh aw” a ti ahkhan Pathian cun, “Ka thatnak hmuahhmuah cu na hmaiah ka langter ding” tiah a ti (Suahlannak 33:18,19). Himi cu a sunlawinak a si. Bawipa cu Moses hmaiah a feh, cule “Bawipa, Bawipa Pathian, mi zangfahthiam le ngilnei, mithinsau, le thatnak le thutak ih khat, Mi thawng tampi parih lainatnak nei” tiah a phuang (Suahlannak 34:6, 7). Anih cu ‘Thinheng har, le nasa zetih ngilnei mi a si’ ziangahtile Anih cu lainatnak ah a lungawi’ Jonah 4:2; Micah 7:18.

“Lei le van ih a hminsinnak siarcawk loin Pathian cun a hnenah kan thinlung a tawnih, milai in Amah kan pehzom theinak dingin leiltun thil ihsin a run phuangsuak a si. A thil tuah miin a duhdawtnak an tarlang kim thei hrih lo. Thil tamzetin a duhdawtnak thu run phuang khal sehla, Setan cun Pathian cu thuthen thiam lo a si tin an hmuh theinak dingin minung thinlung sungah hna a tuan ringring. Curuangah mi tampi in Pathian cu ngaidamnak nei lo, le misual zetah an ngai theu. Setan cun Pathian cu mi siakha, phuba lak hmang le thuthentu dik lo tiih ngaiter in tum theu a si. Milai parih thuthennak a thlen theinak dingah sersiamtu Pathian in milai diklonak le tuahsualnak cu hmuh tum in a zoh ringring tiin Setan cun a zum a si. Hivek ruahnak dik lo rehter ding le Pathian duhdawtnak dai thei lo leitlun ih a run phuan tum ruangah Jesuh cu milai hnenah um ve dingin a rungter a si. Pathian fapa cu van ihsin pai sinak langter dingin a rung a si”—Ellen G. White, Steps to Christ, pp. 10, 11.

**Relkhawm ding thusuhnak pawl**

`Ziangruangah saw Pathian sunlawinak cu a thatnak thawn an pehzom aw timi hminsin hi a thupit? Ziangtin saw himi in Pathian ziaza le duhdawtnak ngai thupi loin thiltitheinak huham lawng ngai thupi tu Pathian thuzir pawl hi a remthat thei ding?`

`Pathian thatnak ahhin thusuhnak na nei dah maw? Leitlun ih sual a um thluh ruangah lole Pathian thluntu vekih rel aw pawl ih cangvaihnak ruangah Pathian ih thatnak a sut theu zotal na theih mi an um maw? Cui thusuhnak cu nangmai’ hrangah ziangtin saw na tuah, cule Pathian thatnak thuhla ih thusuhnak nei ih buai pawl kha ziangtin saw na bom thei ding? Hmaizarh zirlai ah zoh aw.`

`Nan zirlai zirnak hmun ah NIHNIH NI zirlai ih thusuhnak kha let uh. Doawknak maksak cun a tu ahhin leitlun ahsual a um a si timi a takram ih theithiam dingin in bawm?`