---
title:  Diknak ih Pathian duhdawtnak
date:   01/02/2025
---

### Tuizarh zirlai hrang siar ding

Saam. 33:5, Saam. 85:10, Daan. 32:4, James 1:17, Titas 1:2, Suah. 32:14, Matt. 5:43–48.

> <p>Bible cangken</p>
> “‘Kei Bawipa cu leitlun ah duhdawt zangfahnak, thuthennak, le dingfelnak a hmangtu ka si timi in theithiam ih in theihnak ahhin a uangawtu cun uangaw sawn seh: ziangahtile hi pawl ahhin ka lung a awi a si, Bawipa in a ti.” (Jer. 9:24, NKJV).

Hlansan ih nisuaknak lam um miphun pawl ih “pathian pawl” cu danglam zet, nuncan tha lo, hmailam thu simcia thei lo lawng hman siloin nauhak raithawinak tivek siatvatnak ding thu pe theu pawl an si. Cuvek si khal sehla, pathian dang biatu pawl cun an harsatnak an siar ngam lo ih, an hnamdan “pathian pawl” cu an phatsan thei lo.

Daanpeksalnak 32:17 ih ummi vek asile, cuvek “pathian pawl” phen ah khawsia pawl an um a si (himi ahtla zoh aw 1 Kor. 10:20, 21). An biaknak pawl cu fehsualnak ah a pitling ih, mipi pawl cu thlarau lam le nun tu khawsadan thatlonak thim zetah an um.

Bible ih Pathian cu hivek khawsia forhfialnak ihsin nasa zetin danglam loin a um lo. Yahweh cu tha famkim le a nun thlengdah lotu a si. Cule Pathian thatnak ruang lawngin a tu le kumkhua hrangah ruahsannak ziangvek khal kan nei thei a si.

Hlansan leitlun ih a diklo mi pathian pawl le a tuisan ih “pathian pawl” thawn khal in danglam zetin Yahweh cun sualnak, tuarnak, diklonak, nekrawknak tivek pawl thu a ruat zet ih – cuvek pawl hmuahhmuah cu fiang zetin, nasa zetin a mawhthluk a si. Cule a thupibik cu nikhat nini ah Anih cun a cemral ter thluh leh ding.