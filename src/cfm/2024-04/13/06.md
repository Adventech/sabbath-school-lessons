---
title:  Jesuh ah um ringringnak
date:   26/12/2024
---

`Siar ding: Johan 12:32. Himi thu in Jesuh Khrih ih thuneihnak ziangtin saw a rel?`

Tui kuatar fehtlang ih kan hmuh zo vekin Johan Thuthangtha cun Jesuh lamah in hruai, asinan Pathian le a duhzawng tuah duhnak kan neih lawngah a si ding. A thuthangtha hmuahhmuah ah Jesuh thawn a tongaw tu pawl in eng cu an pawm ih, an thangso, asilole eng cu an hnong ih, mitcaw in an um. Nikodemas, tikhur ih nunau nu, rinum ralbawi, Bethesda tili ih mi pakhat, sang le nga malte hmangih mipum 5,000 rawldar mi, Jesuh ih nunau pawl, biaknak hruaitu pawl, suahkeh mitcaw, Mary le Martha, Pilate – tivek pawl cu Jesuh thawn an hmu aw ih, thudik le eng a run kengmi thuhla ah thutluknak an tuah.

A hnuailam ihsin Pathian thu zirhnak cu Pathian sinak le a umzia hawl hmuh tumnak ah minung elawknak ihsin a thokmi a si. Minung thlirdan, tluknak, tlaksiatnak le thleidannak tivek pawl cu ziangkim theitu, mi famkim le thianghlim Pathian tlun ah an ret hmaisa theu. Hnuailam ihsin Pathian thu zirnak cun mipi a hruaisual ih, cumi cu a hlan ihsin a rak um zo ih, a ra lai dingmi khalah a um ding (zoh aw Thup. 14:1–12), Minung fimnak in Pathian sinak lonsak a tum caan ah leitlun ahhin biaknak dik lo thlun dingin hranhram in a fehpi ding

`Siar ding: Johan 15:1-11. Thlarau lam thansoh le hriselnak thuthup cu ziangsaw a si?`

Thuthup cu Jesuh thawn pehtlaihawknak an nei ringring. Anih cu Pathian kamsuak, nunnak sang, leitlun ih eng, tuu sangka, tuu khaltha, thawhsalnak le nunnak, lamzin, thutak, nunnak le Sabit kung ngaingai a si.

Pathian sinak ih sungtel pawl le an Thu le Bible cu tan-laih (hip awknak)vek an si. An dokalh lo ahcun anmai lamah an hiip ding. “Pathian aw cun a thu fehtlang in kan hnenah thu in sim, aw tamzet theih ding a um; asinan Khrih cun, hitawk ah khrih a um, lole khitawk ah Khrih a um tiih a reltu pawl hnen ihsin fimkhur zetih um dingah in sim. Cule Cathianghlim ah ziangkim kan hruai lo ahcun cubang pawl cu ziangtin saw thudik an sile si lo kan theih thei ding?”–Ellen G. White, The Advent Review and Sabbath Herald, April 3, 1888. Cule Pathian thu ih a ummi pawl hnenah kan thlirnak ah kan pumpe aw ding kan si.