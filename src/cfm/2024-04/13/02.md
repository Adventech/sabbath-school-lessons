---
title:  Galilee ih hmuhawknak
date:   22/12/2024
---

`Siar ding: Johan 21:1-19. Hitawk ahhin ziangmi thudik thupi zet saw tarlang ih a um, a hleice in Pathian zangfahnak le minung hnuaidornak thuhla ziangsaw tarlang a si?`

Johan 20 cu cabu ih tumtahmi thawn a cem, cu cu a netkharnak ding awm ang tak khal a si, asinan bung 1 a rak um hrih lai. Bung 21 cu dungthluntu hrekkhat pawl Galilee lam ih an kirsalnak ihsin hramthok a si. Piter cun zan ah tipi lam ih um ding sawmnak a nei. A langdan ahcun hlan nun ah an kirsal tum a bang, cule dungthluntu pawl cu an sumtuahnak ngan hawlnak ah an kirsal. Asinan khami zan ah zianghman an kai lo.

Zinglam ahcun tipi kap ih um, mikhual mi pakhat cun long vorhlam kap ah an sur vorh dingin a run fial. Cule an sur hman la thei lo tiang in tampi an kai. Cumi cu Jesuh thawn Pathian hnatuannak an thok pek lai vek ciah kha a si (Luka 5:1-11). Johan cun Jesuh ti a theithiam hngal ih, Piter hnen ah a sim. Piter cu zamrang zetin tidai ah a bawp hngal ih Jesuh a pan.

Jesuh cun Piter hnenah thu pathum a sut, an zaten a Bawipa duhdawtnak lam a si. Khenbet a si hlanah Piter cun Jesuh hrangih a nunnak hman a hlan ding thu a rak sim dah (Johan 13:37). Cumi cu Jesuh in voithum a phatsan ding thu a simcianak kha a si(Johan 13:38). Himi Galilee ih an hmuhkhawm awknak ah Piter cun amah le mah a khihmuh aw nawn lo ih, Jesuh a va khih hmuh sawn riangri, “ ‘Bawipa, ziangkim na thei; Ka lo duhdawt ti na thei’ “ tiah a ti (Johan 21:17, ESV).

Jesuh cun agapao timi a hmang tiah mi hrekkhat cun an ti. Cumi sullam cu duhdawtnak a si. Peter thusuhnak ih hman mi (netabik tel loin). Jesuh in Piter thu a suhnak ah (a netabik thusuhnak tel loin) Verb agapeo timi a hmang tiah mi hrekkhat cun an ti, cumi cu duhdawtnak tinak a si. Piter ve thung cun phileo in a rak sawn, cumi sullam cu duhdawtnak timi a si. Asinna Rualpi vek men ih duhdawtnak a si. A sullam cu Piter in duhdawtnak sang sawn a rak thlir lo tinak a si.

A ngaingai te cun Piter ih letnak cu hnuaidornak lam a si. A hlan ih a hlawhsam zo ruangah Piter cun amai hrang dingah zianghman rel ngam loin hnuaidor zetin, “tongkam niam sawn” a hmang vek tla in a lang. Himi cu hnuaidornak a si timi khal Jesuh cun a nemhnget, cumi ciah cu Pathian hnatuannak lamih Piter tuahtha dingin a hungcang mi thil thupi zet a si. Zianghman thusuh ding um lo khawp in hnuaidornak cu Pathian hnatuannak ding hrangih tlinnak ropi bik pakhat a si. Ziangahtile a hmuitin mi cu mah le mah siloin Jesuh Khrih a si ruangah a si.

Piter tuahthat salnak le kawhhran hmaisa hruaitu a sinak cu thihnak ihsin Jesuh a thosal timi theihternak khohkhah zet pakhat a si. Jesuh in a dang dungthluntu pawl hmaiah Piter hi Pathian hnatuan dingin tuahtha sal lo bangta sehla Piter ih hminthannak cu relfiang har zet thil a si ding.

`Ziangahsaw Bawipa thei dingih a hawltu hrangah hnuaidornak hi a thupit emem? Thinglamtah ih eng sungah kanmah lakah zo khal in ziangmi saw porhawknak ding kan neih?`