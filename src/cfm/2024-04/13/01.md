---
title:  Thunet kharnak Jesuh le a thu theihnak
date:   21/12/2024
---

### Tuizarh zirlai hrang siar ding
Johan 21; Johan 11:9, 10; JohAn 8:42–44; Johan 4:46–54; 2 Tim. 3:16; JohAn 15:1–11.

> <p>Bible cangken</p>
> “ ‘Cathianghlim nan hawl; ziangahtile cumi in kumkhaw nunnak nei ah nan ruat aw: cupawl cu ka thu simtu an si.’ “ (Johan 5:39, NKJV).

Johan Thuthangtha hi Marka Thuthangtha vekin Galilee ih hmuhkhawm awknak in a netkhar a si. Johan cabu zirlai netabik cun cumi hmuhkhawmawknak cu a tarlang ih, asinan Jesuh le Pathian thu kan theihdan thupi pawl hmunkhat ah a kom thluh ih- cumi cu Thuthangtha pali pawl fehtlang ih pawmdan khal a si.

Kum 3 luan Jesuh thawn um tlang hai in, dungthlun pawl cu Jesuh in thil a ra thleng dingmi sim rero khal sehla khenbetnak le thawhsalnak hrangah timlamnak nasa zetin an nei thei hrih cuang lo. A thu ah an um thei hrih cuang lo.

Tuini ah kannih khal cuvek tuah in tihnungza ah kan um thei: Pathian thu kan siar in kan thei tla si men thei, asinan kan ngai duh lo thei, cumi ah kan um lo thei ih, cui thil cu thlun duh lo khal in kan um thei. Cuti a si cun kan ruahnak le cangvaihnak in kaihruaitu eng vekin kan pawm lo tinak a si. Himi hi theihlo karah Khristian tamzet tluknak tla a si men thei.

Johan cabu zarh netabik ahhin himi Thuthangtha ih hmuitin mi hrekkhat pawl kan zoh ding. Cumi cun Jesuh theihnak menmen ai hnakin theih sinsinnak ah le Amah le A Thu ih um dingah in kaihruai ding a si.