---
title:  'Pathian thuzirnak : “Tlunlam in” lole “Hnuailam in”'
date:   25/12/2024
---

`Siar ding: Johan 4:46-54. Ziang buainak in saw bawi pakhat cu Jesuh hnen ih a hruai thlen, cule hitawk ih buainak bik cu ziangsaw a si?`

Hipa cu leitlun ih Eng a simi Jesuh hnenah a ra, asinan a fapa a damter lawngah Jesuh zum dingin a thinlung a ruat fel. Hi pa ih Pathian thu zirnak cu “Hnuailam ih Pathian thu zirnak” a si tin kan rel thei ko ding. Hnuailam ihsin Pathian thu zirnak cun Pathian le A Kamsuak thu ahhin tahfung le daan le dun a nei. Minung ngaihdan le thlirdan pawl cu minung in Pathian thu an simfiangnak ih thuneihnak netabik ah an hmang. Ziangtluk ih tlaksiatnak thang saw a si!

Cumi thawn kalhaw ciah in “Tlun lam ihsin” Pathian thu zirnnak cun Pathian le A kamsuak thu ah zumnak a nei hmaisa ih, cutin zumnak in a rak cohlang (Johan 4:48; Johan 6:14, 15; 2 Tim. 3:16). Zumnak thawngin Bible cohlang a si ahcun Amah ten a simfiang aw theu. Cumi tikcu lai ih Philosophy (khawruah fimnak) ai hnakin leitlun thlirnak ih Pathian thu hi cathianghlim simfiannak le theihthiamnak kaihruaitu a si. Minung thlirnak cu thil dang ah siloin Pathian kamsuak thu ah a phumawk ih a tuhlut awk a tul.

Jesuh thurel mi kan zum ding a si ahcun Cathianghlim hi kan zum tengteng a tul (Johan 5:46, 47). “ ‘Ka thu ih nan um ringring a sile, nangnih cu ka dungthluntu ngaingai nan si ding’ “ (Johan 8:31, NKJV). Pathian thu kan rinhmai a si ahcun A thu cu kanmah ah a um thei lo ding (Johan 5:38). “Keimah i hnongtu le ka thu a pom lotu cun thuthentu pakhat a nei: ka simmi thu cun ni netabik ah amah kha thu a then leh ding. Ziangahtile keimah ih palung suak thu ka sim lo; asinain i thlah-tu Pa in ziang ka sim ding ih, ziang ka tong ding ti thupek i pe a si” (Johan 12:48, 49, NKJV).

Pathian thu ngai ding cu theihnak ai hnakin a tam sawn. Cumi umzia cu Pathian duhzawng tuah ding tinak a si. Himi cu Pathian thu theihmi letnak a si: “ ‘Zokhal in a duhzawng tuah a duh a si ahcun, hi thu zirhmi hi Pathian hnen ihsin maw, keimai’ palung in ka sim ti a theithiam mai ding’ “ (Johan 7:17, NKJV).

Himi Pathian thu theihnak le tuah tuannak cu Amah duhdawtnak langternak a si: “ ‘Mi pakhat in keimah i duhdaw a si ahcun, ka thu pawl a thlun ding: cuticun ka Pa in anih cu a duhdaw ding ih, a hnenah kan ra ding, cutin a hnenah kan um ding a si’ “ (Johan 14:23).

`Jesuh kan duhnak le thungainak karlak laicinawknak cu ziangsaw a si? Ziang ruangahsaw duhdawtnak ih thum aw mi “Thuawihnak” ziangvek khal hi daan vek ih fehpi tihnung a umnak san?`