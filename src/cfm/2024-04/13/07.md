---
title:  Ruahbet ding
date:   27/12/2024
---

Pathian ih thlirnak cu minung thlirnak ihsin a danglam hleice. Pathian thlirdan cu Thiang Thlarau thiltitheinak hnuai ah A thu, Bible hmangin kan hnenah a langter. A thu ih a langvekin Khrih hnen ihsin a ra mi eng kan pawm ding maw, asilole thimnak ah kan feh ding timi cu kan duhhrilnak a si

Himi duhhrilnak ih thupi zet cu minung tlenntu le Pathian Fapa Jesuh Khrih ih kanmah ten kan pumpekawknak hi a si. Thiang Thlarau ih huham thawngin Pa Pathian cun Kan hnenah – nunnak, thihnak, Jesuh ih thawhsalnak – A duhdawtnak thukzet cu a langter a si. Cule Pathian kamsuak thu ah A nunnak, thihnak, le thawhsalnak thuhla ngan khum ih a um ruangah Jesuh thuhla kan thei a si.

“Pathian ih vancungmi pawl cu lei ihsin vanah, van ihsin lei ah an sukso rero. Na tuar le harsatnak tuar pawl hrangah Khrih ih mangbangza cu vancungmi pawl hnatuannak fehtlang ih Pathian huham ih tuah tuan mi a si. Cule Khirh ruangah a vancungmi pawl ih hnatuannak hmangin thlawsuahnak hmuahhmuah cu Pathian ihsin kan hnenah a ra. Amah ten minung sinak a laknak ahhin Rundamtu ih duhmi cu a tlusia zo mi Adam ih fapa le fanu pawl thawn pumkhat ih um tlang hi a si. Cuti rual in A Pathian sinak in Pathian Bawi tohkham cu a kai hnget thotho. Curuangah Khrih cu Minung in Pathian biaknak le Pathian in minung a biaknak ih hman rau a si.”—Ellen G. White, The Desire of Ages, p. 143.

**Relkhawm ding thusuhnak pawl**:

`Johan cabu ih thuanthu um mi pawl hmuahhmah ah Pathian mizia le duhdawtnak thuhla ah na hnen ih au ring zetmi pakhat cu ziangsaw a si?`

`A ngaingai te cun ziangtin saw thudik hawl dingin mi pakhat cu a feh thei ding?`

`Ziangahsaw thudik thutluknak tuahtu vekih mah le mah phatsan awk hi a har cuangnak san? Minung kan sinak ah Ca thianghlim kan thlirdan ahhin kan theithiam famkim thluh thei kem? Ziangah himi thudik kan theih tengteng a tul, Thleidannak kan neih mi pawl hmuahhmuah cu Pathian kamsuak thu ah ap thluh dingih in bawm tu dingah ziangtin saw hnuaidornak hi a rat?`

`Nitlaknak lam ram ih um Khristian thuanthu ahhin Pathian thu cu minung thleidannak le ramkhelnak thuhla ah a cang thluh timi hlir in a khat thluh. Cumi pawl tahthimnak cu ziangsaw a si, Minung ruahdan cu Bible “simfiangnak” ih a luahkhat tu bikih a hung cang tikah zingtlukih tihnung um zet saw a si ding timi thuhla ah ziangmi zirlai saw tuini ih kan lak thei ding?`

`Johan Thuthangtha ih thu ummi pawl cu vun khai khawm aw. Tuini ah kan hrang ih thucah laimu bik cu ziangsaw a si?`