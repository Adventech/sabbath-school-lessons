---
title:  A zumtu cu mi thlawsuah an si
date:   09/11/2024
---

### Tuizarh zirlai hrang siar ding
Johan 8:54–58, Seem. 12:3, Rom. 4:1–5, Johan 12:1–8, Johan 19:4–22, Johan 20:19–31, Daniel 2, Daniel 7.

> <p>Bible cangken</p>
> “ Jesuh in a hnenah, ‘Thomas, nang cun i hmuh ruangah i zum: i hmu lo cing ih i zumtu pawl cu mithlawsuak an si, a ti’ “ (Johan 20:29, NKJV).

A thuthangtha cabu sung hmuahhmuah ahhin Johan cun mi dangdang a nei – miphun dangdang, zumnak le nunphung le tontehnak bangaw lo pawl an si – an zaten in Jesuh cu zo a si timi an theihter thluh.

“ ‘Zoh hnikuh, Pathian ih Tuu Fano khi!’ “ (Johan 1:36, NKJV). “ ‘Messiah kan hmu ngah zo’ “ (Johan 1:41, NKJV). “ ‘Moses ih a rak nganmi kha…kan hmu ngah zo’ “ (Johan 1:45, NKJV). “ ‘Rabbi, Nangmah cu Pathian ih Fapa na si! Nangmah cu Israel Siangpahrang na si!’ “ (Johan 1:49, NKJV). “ ‘Khrih a si ko lo ding maw?’ “ (Johan 4:29, NKJV). “ ‘Kanmah rori in kan thei, himi leitlun rundamtu taktak Khrih a si ti kan thei’ “ (Johan 4:42, NKJV). “ ‘Bawipa, zo ih hnenah kan tlang cuang ding? Nangmah in kumkhaw nunnak thu cu na nei a si’ “ (Johan 6:68, NKJV). “ ‘Nang cu Khrih, Pathian Fapa, leitlun ih a rung dingmi cu na si ti ka thei’ “ (Johan 11:27, NKJV). “ ‘Ka mit a rak caw dah, tu cu khua ka hmu thei’ “ (Johan 9:25, NKJV). “ ‘ Zoh hnik uh, Siangpahrang khi!’ “ (Johan 19:14, NKJV). “ ‘Amah ah sual ka hmu lo’ “ (Johan 19:6, NKJV). “ ‘Ka Bawipa le ka Pathian!’ “ (Johan 20:28, NJKV).

Cumi pawl lakih hrekkhat cu zo le saw an si, cule ziangruangah saw Jesuh sinak an theihvek ih theihpitu an si?