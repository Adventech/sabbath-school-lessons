---
title:  Ruahbet ding
date:   15/11/2024
---

Siar aw: Ellen G. White, “The Test of Faith,” pp. 145–155, in Patriarchs and Prophets; “In Pilate’s Judgment Hall,” pp. 723–740, in The Desire of Ages.

Thomas “Jesuh kehram ah a va um ih tapphah in, ‘Ka Bawipa le Ka Pathian’ “ tiah a ti.

“ Jesuh cun a theihnak cu a pawm sak, asinan nuamnai ten a zum lo ruangih a duh lonak cu a langter: ‘Thomas I hmuh ruangah na zum, I hmu lo cingih I zumtu cu mi thlawsuak an si.’ A unau pawl ih an theiternak rak zum bangsehla Thomas ih zumnak ah Khrih cu a lungawi sinsin ding. Leitlun in Thomas ih zumnak hi zohthim dingah rak thlun bangta sehla, zohman rundamnak an zum dik lo; ziangahtile Khrih a neitu cun midang ih theihternak thawngin a tuah ding a si.

“Rin hlel nei tamzet mi cun Thomas in a rualpi pawl hnen ihsin theihfiangnak a neih vek ciah nei ve sehla an zum ding thu anmah ten an hnemaw. Cuvek theihfiangnak ai hnakih tam an nei timi hi an thei lo. Thomas vek ih rinhlelnak hlo thluh dingih hngaktu pawl cun an duhmi an theingah dah zik lo. Annih pawl cu nuamnai teten zum lonak neitu ah an suak ding. Thimnak lam hoi dingih mahten zirhaw tu le phunnawi le phunzai peihzet pawl cun an thil tuahmi an thei lo. Annih cun rinhlelnak ci an tuh ih, rinhlelnak rawlkhawm ding an nei ding. Zumnak le rinsanngam awknak a thupit lai caan ah mi tampi cun zum dingin le beiseinak nei dingin thilti theinak zianghman nei loin an hmu aw ding”—Ellen G. White, The Desire of Ages, pp. 807, 808.

**Relkhawm ding thusuhnak pawl**:

`Thomas le Abraham ihsin zumnak a langsuakmi ih danglamnak kha ziangsaw a si? An thuanthu in ziangsaw kan zir thei ding?`

`Sabbath sikul zirnak ah Johan Thuthangtha ih kan hmuh vekin Jesuh theihpinak neih a duhtu cun tuah ko haiseh. Thungan mi pawl cu bangaw lo khal sehla mipi in ziangsaw an rel, Ziangtin saw Bawipa pakhat ih thuhla theihternak an neih tlang thluh thei?`

`Pilate cun thuruah ding harsa zet thusuhnak a suut : “Thudik cu ziangsaw?” Johan cabu kan zirzo mi eng hnuai ah himi thusuhnak hi let aw.`

`Daniel 2 le 7 ih simcianak kha zoh aw. Jesuh san ih minung pawl khan himi bung 2 hi rak nei khal sehla culai can ih an rak neih lomi kannih ih kan neih mi, simciannak famkimnak le zum dingih san le vang tam sinsin ih kan neih mi thil ropi zet hlawknak cu ziangsaw a si?`