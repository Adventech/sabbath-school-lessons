### Thuthangtha Johan cabu thuhram

Iran ram, Tehran ih um dawr pakhat ah to in, Persian rug(perian pawl ih tuahmi puanphah) ih hlansan tupi pakhat a lang. Mawi zetih tuah mi a si ih, cumi cun Switzerland ih thil a thlengmi pakhat tuarthar: Tlangmual, tidai tla, Turquoise tili, tupi tlangzim a pawl rong van boruak ih khuh thluh mi tivek pawl an si. Cutawk dawr ih a totu pawl cun an tikcu caan cu zianghman lo men in an hmang lo. Ziangkim cipciar in an hminsin : killi nei letmah pakhat ih hrisih mi umzat, karpet puanthan, rug (phahmi puanthan) pawl ih an hmanmi ziangkim an zoh thluh. Asilole mi pakhat cun karpet (puanphah) ih thubul hram le danglam zetin mawitertu bik cu a hmuitin in a rak zoh men thei: tili ih a langmi van boruak, tlangmual pawl run khuh thluh mi vur le thinghnah hring tamzet ih a khih thluh mi tupi tivek pawl an si. Karpet ih thupi dangdang pawl cu an pehzom aw thluh ih, thiamnak pawl thawn milaw zetin Alps tlang ih mawinak le ropit zia a run tarlang a si.

Tui kuata thil thupi zet a dang kan zir ding a si. Himi hnatuannak cu savun thawn tuahcop puansah zet, asilole zuk lem retnak ding hmun thiltha zet le thiam zetih karpet an tuahmi tivek ihsin ra suah mi a si. Himi cu Pathian tongkam suak, Johan thuthangtha ih thiam zetih a tarlang mi pawl an si.

Tongkam pawl cun an thuhram ahhin sullam an nei. Cathianghlim in ziang mi a sim duh timi theihthiam dingin mikip cun a thu bulhram an zir a tul: catlang tluan, bung le thuhlawm then, cule amah Bible ih thucah pumhlum tivek pawl an theihthiam a tul. A netnak ahcun Bible pumhlum ih Thiang Thlarau ih thawkkhum mi a si ruangah thuhlawm tin a thupi pawl thawn zir thluh a tul.

Himi Kuata ih a ngai thupi mi cu Thuthangtha Johan theihfiang ding hi a si. Himi cu thuthangtha pali lakih danglam hleice a si. Jesuh le bulpak thusuhawknak mi pakhat simaw, pahnih simaw tivek hi a hmuitin deuh theu: Nathaniel, nikodemas, tikhur ih nunau nu, Bethesda tili ih zeng natnei, suahkeh mit caw, Lazarus le a unau nu pawl, pilate, piter le Thomas tivek pawl an si. Hivek thuhla tam zet cu Johan cabu sungah a um.

Thuthangtha Johan hi Tirhthlah ihsin kan hnen ih ra thleng Pathian tongkam a si. Bible pumplum vun zoh thim in, Thuthangtha cu minung duhdan siloin Pathian duhdan ihsin a ra mi a si. Johan cu Thiang thlarau in thu harsa tampi rel suahnak ding hrangih a hmanmi bungrua pakhat fang a si : Thu (logo), eng, sang, tidai, Thiang Thlarau, pumkhat, hmuhsaknak, thuhla simnak le simcianak tivek pawl tla an si. Himi thupi pawl cun thuthangtha pumpi pawl pakhat le pakhat a peh zomawkter ih, cule tleunak a pe.

Bible zirnak cun Thukam mal pakhat simaw, lole Ca thianghlim cahmai fate pakhat simaw ngunngaih zetih a ruat theu. Bible diksonari ah tongkam ih sullam pawl kan hawl. Grammar le a thupi pawl, a thuanthu pawl kan zoh, cule karpet ih thuhla pawl thaten kan zir â€“ killi ih puan um zat pawl, puanthan le a dunglam tivek pawl khal kan zohfel thluh. Hivek thuhla cipciar pawl hi an thupi thluh.

A cipciar ih zirh a si lai ah zianghman zir ngah loin um hlah. A ngaingai te cun Persian puanphah in mi pakhat cu Alpine mawizetih a hruai thei vekin Thuthangtha Johan khal in Jesuh ih nun le hnatuannak lamah mi a hruai, anih cu kumkhaw nunnak tiih theih a si. A cipciar zetmi thuhla cun thil tum sawn ah mi a hruai ih, Johan cabu sungih thuhla thupi zet cu in rundam tu le ka Bawipa Jesuh ih thuphuan Pathian ih thawkkhum mi a si.

_E. Edward Zinke hi General Conference of Seventh-day Adventist ih Biblical Research Institute ih Director hlun a si ih, anih hi kawhhran cangvaihnak a phunphun ah ah a tel ih, board meeting, Ellen G. White Estate Board ih vice Chiarman le Adventist Review Ministries ih Senior Advisor khal a si. Seventh-day Adventist phunsang tlawng pawl ihsin Dr. phun 3 rori a ngah. Anih hi Maryland ih ummi a si._

_Thomas Shepherd, PhD, DrPH hi kum 2008 ihsin ca a rak zirhnak Andrews University Seventh-day Adventist Theological Seminary ih thukam thar lam zirhtu senior zet a si. A nupi Sherry Shepherd, MD, thawn Malawi, Africa le Brazil ti pawl ah Pathian hnatuan in an um rero zo. Fanau pahnih an nei ih, tu paruk an nei._