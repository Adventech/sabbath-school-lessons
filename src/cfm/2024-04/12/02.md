---
title:  Thutak cu ziangsaw a si?
date:   15/12/2024
---

Siar ding: Johan 18:28-32, Jesuh hnihsaknak cu cipciar in simfiang a si lo. A ngai thupi zet mi cu Pontius Pilate hmai ih Jesuh hruainak kha a si.

`Siar ding: Johan 18:33-38. Pilate le Jesuh in ziangsaw an rel?`

Ram uktu cun Jesuh cu Judah siangpahrang a si mawtin a sut (Johan 18:33). Himi hmin(sinak hmin) rel hmaisabiknak si khal sehla a netabiknak cu a si lo. Jesuh cun Pilate hnenah himi thu hi amai palung ih suak maw, lole midang in Amah an ti ruangih sut saw a si timi thu a sut. A thusuhnak cun ram uktu a buaiter thluh ih, a biak rero mi hi zo a si timi a theihthiam le thiam lo a sut. Ca siartu pawl cun Jesuh cu Siangpahrang a si ti an theicia zo. Ram uktu teh in a rak thei kem maw?

Pilate cun amai thusuhnak in a let ih, “ ‘ Kei hi Judah mi maw ka si? Nangmai’ miphun le puithiam hotu pawlin ka hnenah an lo thlen zo a si: ziang saw na rak tuah? tiin a let’ “ (Johan 18:35 ). Jesuh ih thusuhnak cem zawng cun thinhengnak a suakter. Himi hi thutak ihsin ram uktu a tlan hmaisabiknak a si, thleidannak cun a ruahdan a fehpeng ter thluh.

Jesuh cun A lalram cu hi leitlun ih mi a si lo thu in a let (Johan 18: 36). Cule Pilate cun Jesuh cu Siangpahrang si a tum timi cu nuamnai teten a run theithiam (Johan 18:37). Himi cun Jesuh cu thutak theihpi tu dingih suak a si thu le “thutak ih” (Johsn 18:37) a ummi zo khal in A aw an thei timi simfiangnak thupi zet ah a hruai a si.

Cule Pilate cun, “ ‘Thutak cu ziangsaw a si’ “ tiah a sut (Johan 18:38, NKJV). Asinan cumi letnak hman a hngak ta lo. Mipi pawl lak ihsin Jesuh runhim duh ah a lengah a suak.

Thutak hi Johan Thuthangtha ih thupi a si. Kumkhaw Thu(logos, Johan 1:1-5) a si vekin Jesuh cu Eng le Thutak a si. Himi pawl hmuahhmuah cu thimnak le diklonak thawn cun an danglam aw tuk. Anih cu Thutak le zangfahnak ih khat a si (Johan 1:14). Zangfahnak le thutak cu Amai hnen ihsin an ra (Johan 1:17). Tipil petu Johan cun Thutak a theihter (Johan 5:33). Jesuh cun A Pa cu “thutak” a si timi a nem hnget (Johan 7:28). Jesuh Amah rori in thutak cu A Pai’ hnen ihsin a thei (Johan 8:40). Jesuh cun, “Keimah hi lamzin, thutak le nunnak ka si” tiah a ti (Johan 14:6). Pathian thu cu “ thutak” a si (Johan 17:17). Thusuhnak nei cing khalin thleidannak a neih ruangah le a par ih nortu a neih ruangah Pilate cun thutak theihnak caan tha a hloh phah a si.

`Jesuh cu Thutak a si timi ruahnak cu ziangtin saw na theihthiam?`