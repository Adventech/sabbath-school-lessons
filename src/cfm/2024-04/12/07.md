---
title:  Ruahbet ding
date:   20/12/2024
---

Siar aw- Ellen G. White, “ ‘It Is Finished,’ “ pp. 758–764; “ ‘The Lord Is Risen,’ “ pp. 779–787; and “ ‘Why Weepest Thou?’ “ pp. 788–794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“Pilate cun Jesuh suah zalen a duh zet. Asinan a lalnak dinhmun le tihzah upatnak hloh lo cun a suah zalen thei lo ding ti a thei. A leitlun thilti theinak hloh hnakin mawhsualnak nei lo nun hlan hi a hril sawn. Mi paziat in saw hlohnak le tuarnak an pumpelh theinak dingah cuvek ih hlannak rak tuah theu ding. Sia le tha theihnak le hnatuan tuanvo cun lamzin pakhat lawng an khihhmuh, mai tang hmai sialnak cun a dang a khihhmuh a si. A tui dinhmun tawlrel cia mi cu lamzin dik lo ah nasa zetin a feh ih, sualnak thawn rualremnak tuahtu cu sualnak thim sahzet sungah hruai hloh a si.

“Khrih cun a hnatuan dingmi a theh famkim hlan cu a nunnak a thlah duh lo ih, a thaw netabik a suah zawngah, “A famkim theh zo” tiah a au. (Johan 19:30). Doawknak cu neh in a um. A kut vorhlam le a kut thianghlim cun netnak a coter a si. Ral nehtu vekin a puanzar cu kumkhaw hmunsang zetah a ret. Vancungmi pawl lakah lungawinak a um lo ding maw si le? Van mi pawl hmuahhmuah cu rundamtu ih nehnak ah an lungawi thluh. Satan cu neh in a um ih a lalram cu a hlo ti a thei.

“Vancungmi le sual ih tlu leitlun mi pawl hrangah “A famkim zo” tiih au aw cun thupitnak thuk zet a nei. Tlennak hnatuan ropi zet cu tuahsuak fel a si timi cu an hrang a si vek in kanmai hrang khalah a si. Khrih ih nehnak rah cu kan hnenah a um a si.”—Ellen G. White, The Desire of Ages, p. 758.

**Relkhawm ding thusuhnak pawl**:

`Ziangmi thutluknak tuahnak in Pilate ih tuahsual mi vek tuah sual ve lo dingih hrial theinak ding bomtu tha bik cu a si?`

`Ziangruangah saw Jesuh cu kan ai awh ih a thih? Ziangah kan ai-awh ih a um a tul? Rundamnak nei thei dingah ziangah a thihnak cu a thupi emem? Na letnak rak pompi tu Bible cang cu ziangsaw a si?`

`Jesuh thawhsalnak zumnak thuhla ah ca thianghlim theihnak le san thuanthu theihnak karlak ih laicin awknak ziangsaw a si? Cuti asile Jesuh thawhsalnak nemhngettu thil titheizet santhuanthu ihsin langternak cu ziangsaw a si?`

`1 Korin 15:12-20 thuhla ruat aw. “Khrih ih itthat” pawl cu vanram ah an kai hngal a si ahcun Khrih thawhsalnak tel loin, “Khrih ih a itthat mi pawl khal an hloral tinak a si” (1 Korin 15:18) timi ruahnak cu ziangtin saw sullam a neih thei ding? Hitawk ih Pual ih tongkam ah ziangtin saw Khrih a rat ih thawhsalnak a um hlansung, mithi cu an itthat ding a si timi thudik hi a nemhnget thei ding?`