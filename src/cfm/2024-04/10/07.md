---
title:  Ruahbet ding
date:   06/12/2024
---

Siar aw: Ellen G. White, “ ‘The Light of Life,’ “ pp. 463–475, in The Desire of Ages; E. Edward Zinke, “The Authority of the Bible and the Certainty of the Second Coming,” The Certainty of the Second Coming, pp. 23–36.

“Jesuh in, “Keimah cu leitlun ih eng ka si,” a ti tikah Anih cu “ Puanthlam puai ih khawmnak thawn pehzom aw hleice mi Biakinn sungah a um. Himi inn laifang ahhin puanzar sang zet pahnih a um, cumi cu meifar vannak ko tumzet lam a hoi. Simlam raithawinak thehfel hnuah meifar hmuahhmuah cu an vang ih, Jerusalem tlun ah eng a run suah a si. Himi khawmnak hi nelrawn ih Israel pawl kai hruaitu eng thuamban theih ringringnak dingah a si ih, Messiah ratnak ding rak khihhmuh tu vek khal ih ruah mi a si. Siim lam ih meifar an van tikah biakinn sung cu lungawinak hlirin a khat thluh….

“Jerusalem ih eng sungah mipi pawl cun Israel tlun ih A engnak pe suak tu ding a ra dingmi Messiah ih an beiseinak pawl cu an langter. Asinan Jesuh hrangah himi pawl cun sullam thuk zet a nei. Biakinn ih meifar tleu nasa zetin a kiangkap um pawl hmuahhmuah a tleu thluh vek ciah in thlarau lam ih eng suahnak a si mi Khrih cun leitlun ih thimnak cu a engter thluh ding a si. Cucing khal in duhsannei hmuhsaknak hi a famkim hrih lo. A kut rori in van ih a retmi eng ropi zet cu A hnatuannak sunlawinak khihhmuhtu diktak a si sawn a si.

“Zinglam a si zo; Olive tlang tlun ah ni a hung suak, cule siangpahrang inn sailungvar cu eng mawi zetin a run kap ih, Biakinn kulhnak sui cu a run kap eng ih, cumi cu Jesuh in khihhmuh in, “Keimah cu leitlun ih Eng ka si” tiah a ti’ “—Ellen G. White, The Desire of Ages, pp. 463, 464.

**Relkhawm ding thusuhnak pawl**:

`Nan sabbath sikul zirnak ah Ninga ni zirlai netabik ih thusuhnak na letnak kha rel aw. Science ihsin kan zir thei lo, le thupi kan zirh ngah dah lomi Bible ih a zirhmi thudik thupi zet kha ziangsaw a si? Thimnak ah Thinglamtah? teh a si kem, lole thawhsalnak? teh a si thei kem, lole voihnih run tumnak teh a si thei kem? Kan hnenah a dang Bible thudik phuang suak tul tengteng mi- phuang suah lo ahcun kan theih dah riai lo dingmi kha ziangsaw a si?`

`Pathian hi zovek a si timi le Pathian theihnak nei ngah zettu, sersiam mi famkim Lucifer ih tluknak thuhla vun ruat aw. Cuvek fimnak nei cing khal in Pathian a dokalh. Himi in a tu ih kan neih vek duhhril theinak ih a takram thuhla ziangsaw in sim – cule ziangahsaw Pathian duhnak ah pumpe aw dingih duhhrilnak kan tuah leuhleuh hi a tulnak san?`