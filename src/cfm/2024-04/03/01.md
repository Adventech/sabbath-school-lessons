---
title:  'Thuanthu: thuhmai hruai'
date:   12/10/2024
---

### Tuizarh zirlai hrang siar ding
Johan 1:1–5, Seem. 1:1, Johan 1:9–13, Johan 3:16–21, Johan 9:35–41, Matt. 7:21–23, Johan 17:1–5.

> <p>Bible cangken</p>
> “A tir in Thu a um, cun Thu cu Pathian thawn a um ih, Thu cu Pathian a si” (Johan 1:1)

Zarh khat nak ah khan Johan in thunetnak thuhla a rel, cumi cun Thuthangtha a ngannak san a run simfiang. Tuizarh zirlai cu Thuthangtha a thok tir lam ah a kirsal, cutawk ahcun Johan cun Thiang thlarau thawtkhumnak thawngin ca siartu pawl cu lamzin dik ih hruai a tum a si. Thukam thar ngantu pawl cun an cangan mi tongkam hmaisa bik lole thuhlawm then hmaisabik ah an rel tum mi thupi pawl an tarlang theu. Curuangah Johan khal in a tarlang ve ih, cui a thupi pawl cu Jesuh khrih ih thuhla – Leitlun semsuah a si hlan ihsin a rak um zo dan thudik pawl leitlun van kulh tiang fehtlang thei pawl an si.

Himi cabu onnak ahhin casiar tu pawl in Jesuh cu Messiah a si lam an theih hngalnak ding a tuah a si. Cumi cu hlawknak nasa zet a si, ziangahtile a cabu sungih um pawl ih cui thil cu an thei hngal ve lo. Johan in Jesuh thuanthu a rel tikah a hlan thu ah a kirsal a si timi cu casiar tu cun fiang zetin a hmu thei hngal a si. Himi a sunglawi zetmi thupi pawl cu leitlun ih Jesuh nun thuanthu ah a um thluh a si.

Tuizarh zirlai cu thuhmai hruai in thok a si ding (Johan 1:1-18) cule Thupi thulu pawl cu a tawi zawngin tuah a si ding. Himi thupi pawl cu Thuthangtha Johan sungih hmundang khalah zoh kual a si ding.