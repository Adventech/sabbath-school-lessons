---
title:  Ruahbet ding
date:   04/10/2024
---

“Jesuh cun a hnenah (rualban lo dam zo pa) Pathian bomnak zianghman thu a sim lo. Cupa cun a ringhlel cun damnak a ngahnak ding caan tha a hloh men thei. Asinan Khrih ih tongkam a zum hnget tuk, cui’ a tuahnak cun thazang cahnak a pe a si.

“Cuvek zumnak thawngin Pathian lam ah damnak kan dong thei a si. Sual ruangah Pathian nun ihsin thenhran in kan um. Kan thlarau cun zengnat a nei a si. Kanmah te cun mi cak lo zet vak theisal vekin nun thianghlim in kan nung thei lo … beidonnak le harsatnak nei pawl cun thei suak hram seh. Jesuh cun a thisen ih leicia mi parah relfiang theih loh khawp in velneihnak le zangfahnak thawn, “Dam tha zetin na um thei kem?” a ti ih, dam cak zet le hrisel zet ih um ding in a lo kai hrah a si. Na dam fel thluh zo timi theihawknak cu hngak duh lem hlah. A thu zum awla, a famkim mai ding a si. Na duhdan cu Khrih lamah thum aw. Amah rian dingah duhnak nei awla, a tongkam vekin na cangvai dingih, thazang cahnak na ngah ding a si. Ziangvek sualnak a va um hmanah thlarau le taksa pehzom tertu cu Khrih cun pek suah a duh zet ih, a tuah thei fawn. Anih cun, “Daan buar sualnak ih thi” thlarau cu nunnak a pe ding a si(Efesa 2:1). Sualnak thir cikcin ih tawn bet mi cak lonak le vansiatnak sal ihsin luatnak a tuahsak ding a si “—Ellen G. White, The Desire of Ages, p. 203.

“Jesuh cun Pathian thangsiatnak thubuai cu a la duh lo. Sual in puhnak hna va tuan dingih ka thuneihnak ah kei cu Pathian fapa ka si, amah thawn um tlang ih, a duhzawng le a tumtah vekih hnatuan tu ka si” tiah a ti”—The Desire of Ages, p. 208.

**Relkhawm ding thusuhnak pawl**

`Tui zarh zirlai zohsal aw. Zumnak cu hivek pawl dam theinak tawhfung a si. Cumi kalh ciah in hruaitu pawl in rinhlelnak le zum lonak ih tihnung umzia an langter. Ziangah saw rinhlelnak thawn thusuhnak neih hi kan buainak a si ce lo ding (kan zaten kan si thluh)? Ziang ruangah saw thu bangaw an si lo ih, ziangruangah saw an danglam awknak theih hi a thupit emem?`

`Ninga ni zirlai ih thusuhnak netabik kha zoh aw. Ziangruangah saw Seventh-day Adventist kan si vekin himi tihnung um thuhla ahhin kan ralrin sinsin a tul? Ziangkhal sehla Sabbath ni dik hman ding ti theinak le thih hnu umdan theihfiang ih thupitdan pawl thei cingin – Ziangah saw hivek thudik pawl cun in runhim thei lo? Ziangin saw in rundam thei, ziangtin?`

`Johan 5:7 khi ralring zetin zoh aw. Thim ah leitlun pum huap tilik asilole niruk sung sersiamnak eltu tulai minung pawl hnenah ziangtin saw hitawk ah Jesuh in ralringnak a pek?`