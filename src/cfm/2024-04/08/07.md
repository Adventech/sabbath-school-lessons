---
title:  Ruahbet ding
date:   22/11/2024
---

Siar aw Ellen G. White, “ ‘Let Not Your Heart Be Troubled,’ “ pp. 662–680, in The Desire of Ages.

“Sui hlawnthil vekin Thudik cu Hebru miphun pawl hnenah a um. Judah pawl fimrelnak, Vanram hminsinnak cu Khrih Amah rori in a rak din zo. Tlennak ih thudik ropi zet hminsinnak cu khuh in a um. Cu mi cingin Khrih a rat tikah, himi hminsinnak pawl hmuahhmuah ih khihhmuh mi cu Amah a si timi an thei lo. An kut pawl ah Pathian kamsuak thu an nei; asinan sankhat hnu sankhat ihsin an ken sawng vivo mi an nunphung le milai ih ca thianghlim simfiangnak pawl ruangah Jesuh ih a ummi thudik cu an hnen ihsin thuhhlo in a um. Thlarau lam thil, cangan mi thianghlim cu a hlo zo. Theihnak pawl hmuahhmuah umnak hlawnthil innpi cu an hrangah on in a um, asinan annih cun an rak thei lo.

“Pathian in minung lakah a thudik cu a thup hlo lo. Anmai cangvaihnak ihsin anmah ten theihhar zet dingin an tuah. Khrih cun Judah pawl hnenah Messiah a sizia langternak tam zet a pe; asinan A thuzirhnak cun an nun thlengdanglam ding ih thutluknak tuah dingin a ko a si. Khrih an pawm ahcun an thufim le nunphung daan, an hamtamnak le Pathian ngaihsak loin nuam zetih an umnak pawl an bansan thluh a tul timi an hmu thiam. Danglam thei lo, kumkhaw thudik dong ding cun pumpekawknak a tul a si. Curuangah Khirh ah zumnak din thar dingin Pathian ih a pek thei mi tarlangnak fiangzet cu an pawm thei lo. Thukam thlun cathianghlim pawm dingin an phuang, cucing khal in Khrih ih nun le ziaza thawn pehpar aw ih thutheihternak pawl pawm dingin an hnong. Piangthar tahra in, an ruahcia mi ngaihdan pawl tanta ding cu an tih zet. Thuthangtha hlawnthil, lamzin, thutak, le nunnak timi cu an lakah a um, asinan Van ih a pek theimi thilpek ropi zet cu an hnong a si”—Ellen G. White, Christ’s Object Lessons, p. 105.

**Relkhawm ding thusuhnak pawl**:

`Jesuh nun ih simcianak famkim mi cun ziangtin saw zumnak a tuah thei?`

`Biaknak hruaitu pawl in Jesuh an zumnak ding lamzin ih donkhamnak tumpi pa 3 lole 4 pawl kha ziangsaw an si?`

`Tuini ah bulpak zetih na rinsan ngamawknak hi khuitawk lamah a um timi ruat aw. Ziangmi karbak in na zumnak a cakter ding tin na ruat?`

`Nikhat ni zirlai ih Cathianghlim ih thuneihmi thuhla kan zirmi a cemnetnak ih thusuhnak kha ziangtin saw na let, cule Ca thianghlim thuneihnak netnak le netabik ah rinhlelnak suahpi theitu ziangvek khal hi ziangahsaw kan hnong a tul?`