---
title:  Thukam hlun simcianak a thleng famkim
date:   16/11/2024
---

### Tuizarh zirlai hrang siar ding
Johan 5:17, 20, 36–40, 46, 47; Johan 13:18; Johan 17:12; Jer. 2:13; Zekh. 9:9; Johan 8:12–30.

> <p>Bible cangken</p>
> “ ‘Asinain Johan hnakih theihpitu tum sawn ka nei: ziangahtile Pa in tuan theh dingih i pekmi hnatuan, cui hnatuan ka tuanmi cun Pa in i thlah ti ka thu a theihter a si’ “ (Johan 5:36, NKJV).

Johan cabu ahhin Jesuh ih a relmi le a tuahmi pawl hmuahhmuah a tarlang rero timi kan hmu leuhleuh theu. A si, Messiah (hammashiach), Khrih, cu Israel ah a ra a si. A ra ih, ngaingai te cun anmai lakah a um, Ca thianghlim ih a rak simcia vek ciah in Judah hnam in Bethelhem ah a suak.

Asinan Johan cun, “ Leitlun ah a um ih, leitlun cu Amah ihsin sersiam mi a si, asinan leitlun cun Amah a thei lo” (Johan 1:10 NKJV) tiah a rak ti.

Amah cu leitlun ah a um, Amah ihsin leitlun sersiam a si, cumi cingin ziangah leitlun in Amah cu a thei lo? Himi cu thu mangbang thlak zet a si. Cule Johan cabu le Thuthangtha cabu dang pawl ih kan hmuh vekin mitampi cun Jesuh ih thusim mi le a thil tuahmi ruangah Amah cu thei ding an si ko nan, an rak thei riai lo. Cumi aiih nasa sawn cu Thukam hlun cathianghlim cun Amah a khihhmuh ruangah mipi cun thei ding hrimhrim an si, hmanseh Amah cu an thei lo.

Tuizarh ahcun Johan in Jesuh hi Messiah a sinak a langternak tamsin in kan zoh ding, Cule ziangah mipi pawl in an hnong thotho – Khrih a si timi hngetternak thilti theinak um cingin ziangah an hnong thotho timi pawl kan zoh ding.

An diklonak ihsin ziangsaw kan zir thei ding?