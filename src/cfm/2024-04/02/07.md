---
title:  Ruahbet ding
date:   11/10/2024
---

Siar ding- Ellen G. White, “The Crisis in Galilee,” pp. 383–394; “ ‘Lazarus, Ra suak aw,’ “ pp. 524–536; le “Puithiam pawl khawkhannak,” pp. 537–542, The Desire of Ages sungta...

“Khrih ih nun, leitlun nunnak a petu cu a Thu ah a um. A thu in Jesuh cun natnak a damter, khawsia a dawisuak; a thu in tifinriat a daiter ih, mithi a thoter, A thu ah huham a um timi mipi pawl cun an sim. Anih cun Thukam hlun ih thu zirhtu le profet pawl fehtlang ih a sim theu vekin Pathian kamsuak thu a phuang. Bible pumhlum hi Khrih tarlangnak a si, Cule rundamtu cun Pathian thu ah a dungthluntu pawl ih zumnak remthat sak a duh. Hmuh theih ih a umnak lakhloh a si hnuah a tongkam pawl cu an huham suaknak hrampi a si ding. An zirhtu vekin annih pawl cu ‘Pathian ih kaa ihsin a suakmi thu kipin an nung sawn a si’ Matt. 4:4.

“Kan taksa nunnak hi rawl ih cawm a si vekin kan thlarau nun khal Pathian tongkam ih cawm mi a si. Nunnak (thlarau) kip cu amah hrang ah Pathian tongkam ihsin nunnak a dong ding a si. Rawl kan ngah theinak dingah kan ei tengteng a tul vek ciah ih kanmah ten Pathian kamsuak thu kan dong ding a si. Thinlung thalo dang putnak ihsin ka la suak ding a si lo. Ralring zetin Bible zirin A thu kan theihfiang theinak dingah Pathian hnenah Thiang Thlarau bomnak kan dil ding a si”—Ellen G. White, The Desire of Ages, p. 390.

**Relkhawm dingmi thusuhnak pawl**

`Tuizarh ahcun Jesuh in mi thawngnga rawl a darnak, suahkeh mitcaw a damternak, le thihnak ihsin Lazarus a kaih thawhnak pawl kan zoh fel zo. An thu tinkim ah Jesuh cun A Pathian sinak hrangih hmuhsaknak huham a tuah. Asinan himi mangbangza pawl cu mangbangza a si tluk in thenthek awknak khal a tuah cih. A hrekkhat cun zumnak thawn an cohlang, a hrekkhat pawl cun an ringhlel thung. Himi cun ziangtin saw thilti theinak huham hmai ah mipi pawl in Pathian hnong dingih thutluknak an tuah thei thotho dan thuhla in zirh?`

`Hivek thuanthu pawl cun Khrih cu Pathian fapa a si timi an khihhmuh thluh. Ziang ruangah saw Rundamtu Jesuh ih zumnak neihnak ah A Pathian sinak hi a thupit emem?`

`1 Korin 1:26-29 kha zoh sal aw. Ziangvek lamzin in saw kum zabi 21 ahhin hi a bangaw mi ih hnatuandan kan hmuh thei? Khristian pawl ih zum mi, “Atnak” hrekkhat, “taksa daan ih fimnak” a si mi an hnong le hmuhsuam mi ziangsaw a si? Ziangtin saw “thil a cakmi pawl” hi “Mualpho” nak a si ding tiih kan zumdan?`