---
title:  'Mitcaw pa damternak: Then 1 nak'
date:   08/10/2024
---


`Siar ding: Johan 9:1-16. Himi pa ih mitcawtnak san kha dungthluntu pawl in ziangtin an ruat, an ruahdan dik lo kha ziangtin Jesuh in a remtha?`

Dungthluntu pawl cun sualnak le natnak kha an pehzomawk ter. Cuvek lam cu Thukam hlun hmun tamzet ah an rak khihhmuh (Zoh kop aw, Suah. 20:5, 2 Siang 5:15-27, 2 Siang 15:5, 2 San. 26:16–21), Asinan cuvek in pehzom awknak a um ngaingai maw timi thu ah Job ih thuanthu cun hmai a hruai a si. Cui thil cu Jesuh cun dikzetin a tuah, sualnak le tuarnak ih an pehzom awknak zianghman a hnong lo, asinan himi thuhla ahcun tumtahnak sangsawn, damternak hmangin Pathian sunloih a si ding thu a khihhmuh. Himi thuhla cu sersiamnak thuanthu thawn pehzom awknak an nei, cumi cu Pathian in leidip ih minung hmaisabik a tuah kha a si (Seem 2:27), cuvek ciah in Jesuh in mitcaw pa cu a nui’ pum sung ihsin a hlohmi pe kirsal dingin leilung a hmang.

Mathai, Marka, le Luka sungih mangbangza thuanthu pawl cu an bangaw deuh thluh : buainak tarlangnak, bulpak in Jesuh hnenih hruaiawknak, damternak le damnak theithiam ih Pathian thangthatnak tivek pawl an si.

Johan 9 ih ummi thuanthu cun himi thu cu Johan 9:7 ah a kimter thluh. Asinan Johan cabu ahcun mangbangza ih thupitnak cu thurel khawmnak kau zetah a hung cang ih, damter mi le biaknak hruaitu pawl karlak ah pehzom awknak reizet um dingin a hruai a si. Himi thurel khawmnak ngainuam zet hi, ngaihdan pahnih zom khawm aw mi – Sual / Pathian hnatuan le mitcawtnak/ mit vannak tivek pawl an si.

Thurel tu cun Johan 9:14 a thlen hlan cu ca siartu pawl hnenah, himi Jesuh in a damter hi Sabbath ni ah a si timi a rel lang lo. Hi thil cu Bible siloin nunphung dan ah Sabbath borhbah ternak a si. Cutin Farasi pawl in Anih cu Sabbath daan buartu ah an puh. A thunetnak cu “Sabbath ni a hman lo” ruangah Pathian hnen ihsin a ra mi a si lo ti hi a si. Asinan midang cun misual in cuvek ih hminsintlak hmuhsaknak a tuahthei ti mi chu ruah har an ti zet la la (Johan 9:16).

Thu relkhawmnak cu theh hrih lo khal sehla then thekawknak a rung um. Mitcaw pa cun Jesuh cu zo a si a theifiang deuhdeuh, asinan biaknak hruaitu pawl cu an lung hnok deuhdeuh, asilole Jesuh in a sinak a langter ruangah an mit caw deuhdeuh.

`Himi thuanthu in kanmai bulpak zumnak le nunphun ruangih kan hmai rori ih a ummi thudik thupit zia khal thei lo phah in mitcaw ih um hi a tihnung umdan ziangsaw in sim?`