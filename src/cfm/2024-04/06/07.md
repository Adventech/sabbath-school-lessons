---
title:  Ruahbet ding
date:   08/11/2024
---

Siar aw: Ellen G. White, “The Crisis in Galilee,” pp. 383–394; “In the Outer Court,” pp. 621–626, in The Desire of Ages.

“ ‘Zoi hnen ahsaw kan feh ding?’ “ Israel zirhtu pawl cu daan thlun kim tumtuknak sal ah an tang. Farasi le Sadusi pawl cu an thu hmu aw lo in an el aw rero. Jesuh feh hlohsan timi cu midik lo pawl hnenih tluknak le mai sunlawinak lawng hawl dingih tumtahnak neitu pawl lakih va tel khi a si. Dungthluntu pawl cun Khrih an pawm thluh hnu ahhin an nunhlan hnakin lungawinak le hnangamnak an hmu tam deuhdeuh. Ziangruangah misual pawl ih rualpi hmuhsuam le thah a duhtu pawl hnenih an va kir theisal ding? Annih cun reizet Messiah an hngak rero zo, tu ah a ra ih, Amai hnen ihsin tlan in A nunnak laksak a duhtu le Amah thluntu pawl thah a duhtu pawl hnenah an kir thei nawn lo.

“ ‘Khuitawk ah kan feh ding?’ “ Khrih ih thuzirhnak, duhdawtnak le zangfahnak thu a zirhnak ihsin zumlonak khawvel sualnak thim sung ih feh ding cu a si lo. Rundamtu cu a hnatuan mangbangza hmutu tampi in an fehsan lai ah Piter cun dungthluntu pawl ih zumnak a phuang suak- ‘Nangmah cu Khrih na si’. An thlarau thumawknak hloh dingih ruahnak cun tihphannak le natnak in a silh khat thluh. Rundamtu hlawhsam cu tifinriat thim le thlisia hrang lakah a um.”—Ellen G. White, The Desire of Ages, p. 393.

**Relkhawm ding thusuhnak pawl**:

`Nan zirnak ah, thusuhnak harsa zet thuhla rel khawm tlang uh, ziangah Jesuh cu Messiah a sizia langternak le Khristian biaknak a dikzia langternak ah mi tampi cun lungawi zetin an pawm ih, ziangah mi hrekkhat cun an rak hnong?`

`Jesuh Khrih cu kan sual ruangah a thi a si timi ai hnakih thudik thupi zet ziangdang saw um ding? Cule himi thudik thupi zet hi ziangtin saw kan run theihthei? Fimnak lam in, daan umcia in, Pathian thulam zirnak in, logic daan in maw, lole san le vang tivek in saw?A ngaingai te cun hivek pawl cun a hmaisabik ah Sersiamtu Pathian zumnak lamah in hruai thei ko. Zianghman danglam thei loin hivek ih thupi zet pawl cun, pakhat in simaw, lole komkhawm tlang khal in kan theihduh mi ngaingai cu in zirh thei cuang lo: Cumi cu Kan sual hrangah Khrih a thi timi hi a si. Hivek thudik zet – thuhram thupi zet pawl hmuahhmuah cun thil pakhat kan theih duh ngaingai mi ah in hruai thei lo – Hivek pawl in Bible cu kan zumnak ih thuneihnak netabik a si timi thupi zet hi ziangtin saw in zirh ding?`

`Ziangahsaw mi pakhat ih bulpak zumnak cu Pathian in a bulpak nun ih a thil tuahmi rel kirsalnak ih thil thupi zet a si?`