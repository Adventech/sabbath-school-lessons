---
title:  Jesuh thu theihpitu tam vivo
date:   02/11/2024
---

### Tuizarh zirlai hrang siar ding
Johan 3:25–36, Johan 1:32–36, Dan. 7:18, Johan 6:51–71, Johan 5:36–38, Johan 7:37–53.

> <p>Bible cangken</p>
> “ ‘ Cun leitlun ihsin khaikan ka si ahcun mi hmuahhmuah ka hnen ah ka hiip ding tiah a ti’ ” (Johan 12:32, NKJV).

Jesuh in Amai thuhla ah Zo a si, Zo ih thlah mi a si, khuitawk ihsin a ra tivek pawl hi a rel menmen dah lo. Hmuhsaknak le mangbangza a tuahnak ihsin in a langter thluh. Mi hrekkhat cun langngan zetin Jesuh thu an rel ih, “Khrih a rat tikah teh hipa ih tuahmi hnakih tamsawn thilmak a tuah cuang ding sawm?” tiah an ti’ “ (Johan 7:31, NKJV).

A tongkam dik cu a kamsuak thu ih cangvaihnak in a tarlang a si. Asinan thubuai cu a um vivo hrih lai, mipi lakah thendarh awknak a um. Bethesda tili ih mina damtermi cun hruaitu hrekkhat pawl ih thinhengnak a kai tho. Mipum 5,000 rawldarnak ah Kapernuam khua ih thu relkhawmnak ihsin mipi pawl cun Jesuh an hnong. Lazaras ih thawhsalnak cun mi hrekkhat pawl zumnak a neihter ih, asinan midang pawl cu Jesuh thahduhnak le hniksak duhnak lam ah a hruai.

Tuizarh ahcun Jesuh thuhla theihpitu le relfiangtu mi hrekkhat pawl ih thu kan zoh ding. Himi thil a thlengmi pawl ahhin a hrekkhat cu Jesuh ih sinak ngaingai langtertu an si ih, cumi pawl komkhawm mi cun Jesuh, Messiah ih sinak cu thuk deuhdeuh in a tuah a si.