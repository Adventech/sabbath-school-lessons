---
title:  Ruahbet ding
date:   01/11/2024
---

Siar ding: Ellen G. White, “Jakob tikhur ah,” pp. 183–195, The Desire of Ages sungta.

“Rundamtu a hmuh ngah veten Samari nunau nu cun Jesuh hnenah midang a run hruai. A dungthluntu pawl hnakin Missionary a tuannak ah hmual a neihzia amah ten a tarlang aw. Dungthluntu pawl cun rawngbawl nak ding Samaria ah hmuhmi zianghman an nei lo. An ruahnak cu hmailam caan ih hna ropi zet tuan theh ih a um ding hi a si. An kiangkap ah leh a tu rori ah rawlkhawm ding a um timi an hmu lo. Asinan an hnongmi nunau nu hmang in khawpi pumpi in Rundamtu ih thu ngai dingin an run hruai a si. Nunau nu cun a rampi pawl hrangah Eng chu zamrang zet in a keng a si.

“Hi nunau nu cun Khrih zumnak ah a takram ih hnatuannak a rak zohter. Dungthluntu diktak cu missionary si dingin Pathian uknak sungih suak an si. Nunnak tidai a in tu pawl cu nunnak tihna ah an cang ding. Dongtu cu Petu ah a cang ding. Thlarau sungih Khrih zangfahnak cu nelrawn ih cerhti put vek a si, mi hmuahhmuah damter dingin a rung luang suak ih, hloral dingih mancia pawl in nunnak tidai an in duhnak dingin a tuah a si”—Ellen G. White, The Desire of Ages, p. 195.

**Relkhawm ding thusuhnak pawl**:

`Sabbah sikul zirnak ah Nikhat ni zirlai ih thusuhnak netabik a phi kha va hawl aw. Cumi thuhla ahcun dik zetin um aw. Midang hnenih thuthangtha na sim ding lo khawtlai ter theitu nan nunphung ih thleidannak le khammi thil pawl cu ziangmi saw an si?`

`Ziangahsaw Jesuh in a miphun hrekkhat pawl hnen ai hnakin Samari mi pawl lakah hivek lawmmam ih lom a hlawh tin na ruat?`

`Nangmah ten Samari nunau nu dinhmun ah vun ret aw aw. Hmel thei lo betbet mi pakhat ra in, anih cu na thuthup thuk bik tiang theitu a si zia a run lang ter ding. Ziangtin saw hmel theih lo mi pakhat hman in hivek pawl a theih thluhnak ding san? Jesuh a ngaisang cu thil danglam khal a si lo. Himi thuanthu in Jesuh in kan thuhla ziangkim, thuthup thuk le thimzet, midang theih dingih kan duh lomi tiangin a theihthluhdan pawl ziangmi saw in sim?Cucing khal in kan thuhthup theicing khal in, Jesuh in Samaria nu a biakdan vekin in biak duhdan thuhla ah kan hnenah ziangsaw in sim? Himi thudik ihsin ziangmi hnemawknak saw na lak suah thei ding?`

`Tutiang ih Johan thuthangtha thulu kan zir zo mi ah ziangmi pawl saw Jesuh in tikhur kiangih Samari nunau hnenih Pathian hnatuahnak ih kan hmuh mi?`