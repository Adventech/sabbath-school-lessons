---
title:  Ruahbet ding
date:   25/10/2024
---

Siar dingmi - Ellen G. White, “Nicodemus,” pp. 167–177, in The Desire of Ages.

Nikodemas cun lamzin thar in Bible sungah a hawl, ngaihdan relkhawmnak men ding hrangah a si lo, thlarau hrang nunnak a don theinak ding hrangah a si. Thiang thlarau ih hruainak ah a pumpek awk tikah vancung uknak cu a hmu thok ve thlang….

“Zumnak thawngin Pathian zangfahnak kan dong, asinan zumnak cu in rundamtu a si lo. Zianghman hlawhsuah mi khal a nei lo. Cumi cu Khih parih kan thumawknak kut a si sawn. A thatnak cu kan dinmun ih zir cio in kan sualnak hrang damnak a si…Sual sirnak cu ngaithiamnak vek thotho in Khrih ihsin a ra mi a si.

Asicun, ziangtin rundam kan si thei ding? ‘Moses in nelrawn ih rul a khai vek bangtuk’ in milai fapa khal kai a si ding, rul ih a keu mi le a bummi pawl cun an zoh ih an nung. ‘Zoh hnik uh, leitlun ih sualnak a la hlo tu Pathian ih Tuu fano khi’ (Johan 1:29). Thinglamtah ihsin a suak mi tleunak cun Pathian duhdawtnak a langter. A duhdawtnak cun Amah ah in hip a si. Himi kan dokalh lo phawt cun Rundamtu va khenbetu sualsirnak lam thinglamtah kehram ah hruai in kan um ding. Cule Pathian ih Thlarau cun zumnak thawngin thlarau nunthar a tuah ding a si. Ngaihruatnak le duhnak pawl cu Khrih ih duhdan lam ah hruai a si ding. Thinlung, ruahnak ziangkim kan sungih hna a tuantu Amah ah tuah thar in a um. Cule Pathian thukam cu thinlung, ruahnak ah ngan in a um, cun, Khrih thawn, ‘Na duhzawng tuah hi ka lungawinak a si, Aw, Ka Pathian’ kan ti tlang ding.’ Ps. 40:8.”—Ellen G. White, The Desire of Ages, pp. 175, 176.

**Relkhawm ding thusuhnak pawl**:

`Tipil petu Johan cu Jesuh hrang lamzin timlam tu dingah a ra. A hnatuannak cu minung thlirnak men hman in ziangtluk in a hlawhtling tin na hmu? Cutin a letnak na ruah lai ah thil thupi zet sut aw : Thlarau lam ah “hlawhtlinnak” ziangtin na hawl hmu ding?`

`Leh hnuah tipil petu Johan rinhlelnak hrekkhat a neih thu a relsuak (Matt. 11:2, 3; Luka 7:19). A thusuhnak hi ziangin saw suah pi, Kan zumnak ah fek zetih kan umdan ding thuhla ah cui thil ihsin ziangsaw kan zir thei ding?`

`Sabbath zirlai zirnak ahkhan Nikodemas vek mi pakhat, kawhhran dikih hruaitu, theihkauhnak tampi nei tu cun thlarau lam ih thil thupi zetzet theih lo a rak neih theidan pawl relkhawm uh. A dinhmun ihsin ziangmi zirlai kan zir thei ding?`