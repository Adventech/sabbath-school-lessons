---
title:  Pathian Tu fano
date:   21/10/2024
---

Hebru miphun pawl cun Rom uknak ihsin anmah runsuak tu ding Messiah an beisei. Thuthangtha Johan ih hmuitin mi cu Messiah an theihthiamnak thleng danglamter ding hi a si. Cuticun Siangpahrang a rat ding thuhla thawn pehpar aw in simcianak ih famkimnak cu Jesuh ah a um timi an theithiam ding a si. Messiah cu leitlun ih thuthentu ding a si lo. Thukam hlun ih Amai thuhla ih thutiam famkimter dingah a ra a si. Cumi ahcun leitlun ai-awih ih A pekawknak le Pathian le A minung karlak laicin awknak tuah thatsalnak khal a tel.

`Siar ding: Johan 1: 29-37. Tipil petu Johan in Jesuh thuhla ziangmi a phuang? Amah (Jesuh) theihnak dingah ziangsaw a hman, cule Jesuh cu zosaw a si timi le a hnatuan cu ziangsaw a si ding timi theih hi ziangruangah saw a thupit?`

Jesuh cu Pathian Tuu fano vek ih tipil petu ih a relmi cun Johan thuthangtha ih hmuitin mi ah nasa zetin a bawm. Cumi cun Messiah sinak le hnatuan theihthiam tharnak a thlen a si. Ngaingai te cun Jesuh cu raithawinak ih thutiam famkimnak a si ding, tlennak ding thutiam, Seemtirnak 3:15 ih pek hmaisabik mi famkim tertu ding a si.

“Jesuh tihnimnak ahkhan Johan cun Amah cu Pathian Tuu fano a si thu a khihhmuh ih, Messiah ih hnatuannak ah tleunak thar a rung um a si. Profet ih thinlung ahcun Isaiah ih tongkam a rung um, “Anih cu thah dingih hruaimi tuu fano vek a si” Isa. 53:7.”—Ellen G. White, The Desire of Ages, p. 136.

`Siar ding: Marka 10:45, Rom 5:6, le 1 Piter 2:24. Jesuh hi “Pathian Tuu fano” asinak theithiam dingin himi bungcang pawl in ziangtin in bawm thei ding?`

Tipil petu Johan in Jesuh hnatuannak thuhla theih bet sinsin a duh khal le anih cun Jesuh cu tiamcia mi Messiah, simcianak famkim ter dingih a ra tu a si timi a theifiang zet.

`Jesuh hrangih, “Pathian Tuu fano” timi hmin hi ngunngaih zetin ruat aw. Ziangmi saw na thinlung ih runglut, Thukam hlun ih raithawinak thawn peh zom aw, ziangtin saw kan rundamnak ih man neihzia ahhin lungawinak nei dingih in bawm thei?`