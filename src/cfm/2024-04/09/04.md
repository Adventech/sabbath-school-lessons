---
title:  Zumnak le hrin tharnak
date:   26/11/2024
---

`Siar ding: Johan 1:12,13. Khristian hung si ding thuhla ah hitawk ah ziangmi karbak tarlang mi saw um?`

Jesuh kan zum ih, a Hmin kan zumnak thawngin kumkhaw nunnak kan neih theihnak dingah Johan cun Thuthangtha a rak ngan (Johan 20:31). Himi fehsoh vivo dan ding hi Johan 1:12,13 ah karbak pahnih in a um: Pakhatnak ah, Amah cu kan pawm ih, cule Amah kan zum. A pahnihnak ah, cang 13 ih a relfiang vekin Pathian fahrin, Pathian fale kan si theinak dingah thiltitheinak lole thuneihnak in pe a si. Zumnak in kan cangvai dingih, Amah cu pawm in, eng cu dong thei dingin kan ongaw ding a si. Asinan kan thinlung tuahthar tu cu Amah hi a si.

A ngaingai te cun zumnak timi hrimhrim hi A thu kan ngainak ihsin a ra mi Pathian ih laksawng a si (Rom 10:17). “Khrih ah zumnak kai hnget in, thudik kan neih theinak dingah Anih cu thu sung ih a ummi ai-awh tu vekin kan thei ding a si”—Ellen G. White, Fundamentals of Christian Education, p. 433. “Thlarau cun minung ih thinlung ah hna a tuan ih, a tleu ter ih, Pathian ah zumnak a sersiam a si”—Ellen G. White Comments, The Seventh-day Adventist Bible Commentary, vol. 7, p. 940.

Fapa cu Messiah ih a pawmtu le a zumtu cun kumkhaw nunnak an dong ding. Johan khal in Jesuh ih Thu relmi pawl zum dingin le pawm dingin forhfialnak a nei (Johan 5:24, 38, 47). Zumnak hlensuah ding hi Thiang thlarau ih hnatuan a si (Johan 16:7, 8; zoh kop aw Rom. 8:16).

`Siar ding: Rom 8:16. Jesuh ah rundamnak thuhla hitawk ih hmuhmi hi ziangsaw a si?`

Zumnak, Bible ih um zumnak, kan thinglung ih Thiang Thlarau hnatuannak ih thum aw mi cu kan zumnak lungphum a si. “Zumnak cu – thlawsuahnak ropi- mit ih a hmuh thei mi – hna ih a theih thei mi a si””–Ellen G. White, In Heavenly Places, p. 104. Zumnak thu ah minung lam ih rel mi cu zumnak va tahnak ah lungphum ding kan hawl hmuh a tul, cule kan zum ding tiah an ti. Cumi thawn kalh aw ciah in Bible cun Zumnak cu lungphum, Pathian thilpek a si tiah a ti (Efi. 2:8, 1 Kor. 1:17–24, 1 Kor. 2:1–6). Zumnak lungphum ihsin kan thok ih, cutawk ihsin theihthiamnak le zangfahnak ah kan thangso a si.

`Mi pakhat in ziangmi ah na zumnak na thum tin lo sut bangta sehla, ziangtin na let ding?`