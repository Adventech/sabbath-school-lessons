---
title:  Ruahbet ding
date:   29/11/2024
---

Ellen G. White, “ ‘God With Us,’ “ pp. 19–26; “Controversy,” pp. 601–609, in The Desire of Ages.

“Minung sinak la dingih a phahniam awknak ahhin Khrih cun Satan ziaza dokalh zawng mizia a run pholang. Asinan hnuaidornak lam ahcun niam zetah a um. ‘ Minung vek pianzia nei in hmuh a si, hnuai a dor ih, thihnak tiang zawnlung in a um, thinglamtah ih thihnak cu’ (Filipi 2:8 ). Puithiam sangbik cun a korfual tha zet a hlit ih, puithiam pangai zet ih hruh mi puan var ih a thuam awk vekin Khrih cun siahhlawh pianzia a la ih, raithawinak a tuah ih, Amah cu puthiam a si, Amah cu a tuartu a si. ‘Anih cu kan daanbuarnak pawl ruangah hriamhma baih in a um ih, kan diklonak pawl ruangah vuakdurh in a um. Kan hnangamnak dingah nunsimnak cu a parah a thum a si’ Isa. 53:5.

“A ngah mawi tawk in kan ngah ve theinak dingah kan ngahmi kan phutawk cu Khrih in a tuar. Kan sualnak ruangah thiamlo coter in a um, cumi ahcun Anih cun sual ah zianghman covo a nei lo. A dingfelnak zarah thiam coter in kan um, cumi ahcun kannih in zianghman covo kan nei lo. Amai ta nunnak kan dong theinak dingah kanmai ta thihnak a tuar’ “—Ellen G. White, The Desire of Ages, p. 25.

**Relkhawm ding thusuhnak pawl**:

`Jesuh cun leitlun rundam dingih thil tampi a pe. Himi mangbangza thudik hmu in Amah Jesuh ah zumnak nei ih an rat theinak ding ah bomawknak lamzin tha bik cu ziang a si tin na ruat?`

`Leitlun ih minung thutluknak tuah mi le Pathian phuangsuak awknak ah thum aw ih thutluknak tuah mi ih danglamnak tawhfung cu ziangsaw a si?`

`Ziangtin saw thil thleng pangai le san le vang ummi thil tivek pawl hi Pathian kamsuak thu theihthiamnak thawn an bangawk thei ding? Zumnak lam ih ra dingah ziangmi thuruahnak dik le ruatnak saw kan neih? Ziangtin saw Simcianak ih famkimnak lole sersiammi leitlun ih mawinak le theihhar zet mi pawl in Pathian a um ti le rundam khawkhannak ih thudik cu a um rori a si timi theihtheiam dingin le ruat thiam dingih in khihhmuh?`

`Sabbath sikul zirnak ah Nithum ni zirlai cemnetnak ih thusuhnak ummi a thuletnak kha rel aw. Ziangmi ahsaw na zumnak na thumawk? Mi pakhat in ziangah Jesuh ah zumnak na nei tiin thuthangtha hi lo sut bangta sehla, ziangtin saw na let ding?`