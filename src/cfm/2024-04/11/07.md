---
title:  Ruahbet ding
date:   13/12/2024
---

Siar aw :- Ellen G. White, “ ‘Let Not Your Heart be Troubled,’ “ pp. 662-680, in The Desire of Ages; “Additional Note on [John] Chapter 1,” The SDA Bible Commentary, vol. 5, pp. 911–919.

Jesuh cu zo a si timi thu ah Amah dokalh tu pawl cun “ ‘Tisa daan’ “ (Johan 8:15, NKJV) hmang in thu an then. Himi cu “a langdan ihsin”(Johan 7:24 NIV) thuthen ai hnakin a besia sawn tengteng ding. Hitawk ahhin annih cun Thlarau kaihhruainak hnget zet tel riai loin(zoh aw, Johan 3:3-7) sual ih tlu zo ih a ummi sual ih um minung cu tahfung ah an hmang. A “taksa” an hmu ih, cutin an hmuh vekin an rel, asinan Anih cu tisa ih rungcang mi Thu (Johan 1:14) kha a si men thei timi zianghman an ruat lo. Cuvek ih Khrih thuhla ih tahfung rikham nei ih an tahnak cu leitlun hmuhdan ihsin an tahfung men a si (2 Kor. 5:16).

“Hnemtu cu “Thutak Thlarau” tiih kawh a si. A hna cu thutak simfiang le kilkhawi hi a si. Thutak Thlarau a si vekin thinlung ah a um hmai sa. Curuangah Anih cu hnemtu ah a rung cang. Thutak ahhin daihnak le hnangamnak a um, asinan thu dik lo ahcun daihnak le hnangamnak ngaingai hmuh a theih lo. Khawruahnak dik lole hnam nunphung fehtlang in satan cun minung thinlung ah a huham a nei. Minung cun tahfung dik lo hmangin a ziaza a tuah khaw lo thluh. Cathianghlim fehtlang in Thiang Thlarau cun ruahnak ah thu a sim ih, thinlung ah thutak a ret. Curuangah diklonak A tarlang ih, thlarau ihsin a hlonhlo a si. Thutak Thlarau in Pathian thu fehtlang in hna a tuan ih, Khrih cun a hril miphun cu Amai tangah a um ter”—Ellen G. White, The Desire of Ages, p. 671.

**Relkhawm ding thusuhnak pawl**:

`Pathian theih cu kumkhaw nunnak a si (Johan 17:3). Pathian thei timi cu Amai thuhla dik theih menmen hi a si maw, lole Anih cu mi cakzet lole duhdawtnak lole diknak Pathian a si timi theih men hi a si maw? Mi pakhat in “Pathian na thei maw?” tin lo sut bangta sehla, ziangtin saw na let ding? Ziangtin saw na letnak le Jesuh cu an milawk thei ding?`

`A ngaingai in nitin hman mi tongkam ah Jesuh in, “ Na Thu cu Thutak a si”(Johan 17:17) tiih a langtermi kha ziangsaw a si?`

`Jesuh cun, “Nang in annih cu leitlun ihsin la suak dingah si loin, misual lakah run kilkhawi sawn dingin ka lo dil a si” (Johan 17:15) tiah thlacamnak a nei. Kan duh hrilhnak in himi thlacamnak hi kan nun ah ziangtin saw thlacam letnak ih a suah thei ding?`