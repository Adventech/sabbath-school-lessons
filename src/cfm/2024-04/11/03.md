---
title:  Jesuh le Pa Pathian
date:   09/12/2024
---

Kannih cu Pathian in Amah thawn bulpak zetih laicin awknak nei dingih sersiam mi kan si (Seem 1:26,27). Cucing in sual ruangah cui laicinawknak cu siatsuah in a um. Himi siatsuahnak cu Eden hmuan thuanthu ahkhan kan hmu thei.

`Siar ding: Seemtirnak 3:7-9. Himi sual ih a thlenmi siatsuahnak cu ziangtin saw langter a si, cule lehrulnak tel riai loin Pathian in anmah a hawlsal a si timi ih sullam ziangsaw a si?`

Pathian ih a tuahtummi cu sual in a thlenpi mi siatsuahnak ruangah minung pawl hmuahhmuah hnenih damnak pek hi a si. Minung pawl hmuahhmuah in a pek mi an rak cohlang lo a si hmanah pek suah ding a duh thotho.

Himi laicinawk tuahthar salnak hlawhtling dingin Pathian sinak ih sungtel pakhat cu minung ih a can a tul. Curuangah Thu cu minung ah a cang ih, kan lakah um in, Pathian sunglawinak a langter (Johan 1:14-18). Cumi ih rahsuak mi cu Minung in A famkimnak le zangfahnak cu a dong a si. Khrih Jesuh ah pek ih a ummi zumnak ih rak cohlang duhtu pawl hnenah sual ih a kekkuai termi laicinawknak tuahthatsal a si theinak dingah Pathian sunlawinak langter dingin Jesuh a ra a si.

`Himi bungcang ahhin kan hrang ziang beiseinak mangbangza saw hmuh a si? Johan 1:1, 2; Johan 5:16–18; Johan 6:69; Johan 10:10, 30; Johan 20:28.`

“Khrih ahcun sancop lomi, tuahcop lomi nunnak, hramthoknak a um”—Ellen G. White, The Desire of Ages, p. 530. Cucing in, minung ih rungcang Fapa, Mahte lawng ih neih a theih mi huham hmannak ih, “Mah le mah kawlang awter” (Fil. 2:7, RSV) tu Khirh cun leitlun minung lakih a um vekin A nunnak cu Pathian thilpek a si thu a rel. “Khrih ih Pathian sinak cu zumtu pawl in kumkhaw nunnak an neihnak ding tiamkamnak a si”—The Desire of Ages, p. 530.

Pathian cu minung ih theithiam rual a si lo (Johan 17:25). Curuangah Amah Pa Pathian kan theihnak dingah Anih cun A fapa neihsun a run thlah a si (Johan 9:4, Johan 16:5)

`Vanlam thuthawn pehpar aw in Pathian zumlo mi pakhat cun, “Kan umnak thim kauzet ahhin kanmah ihsin in rundamtu ding khuitawk ihsin simaw bomnak a ra ding timi theihnak pakhatte hman a um lo” tiah a ti. Himi pai’ a diklo zia langtertu Bible in ziangsaw a zirh?`