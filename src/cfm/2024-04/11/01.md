---
title:  Pa, fapa, le thiang thlarau
date:   07/12/2024
---

### Tuizarh zirlai hrang siar ding
Johan 14:10, 24; Seem. 3:7–9; Johan 16:27, 28; Johan 16:7–11; Johan 17:1–26.

> <p>Bible cangken</p>
> “Asinain Pa in ka hminih a run thlah ding mi Hnemtu Thlarau Thianghlim in thil hmuahhmuah a lo zirh ding ih, nan hnenih ka rak lo simmi pohpoh cu a zatein a lo mangtersal ding a si’ “ (Johan 14:26, NKJV).

Johan Thuthangtha cun thupi thulu dangdang a nei. Johan cun Jesuh cu profet pawl ih rak simmi tiamcia Messiah a si timi langternak ah hmuhsaknak (mangbangza) pawl hmangin in sim. Johan cun Jesuh cu Khrih a si timi phuangnak ah theihpitu dangdang a hmang. A Pathian sinak khihhmuhtu ah “KEIMAH” timi thu khal a hmang.

Pathian ih mi pathum cu an zaten Johan 1 ahhin tarlang in a um thluh (Johan 1:1–4, 14, 18, 32–34). Kum zabi tam zet cu minung in Pathian sinak theihthiam thluh tum in an rak bei theu, asinan theihthiam theih a si lo ruangah mi tampi cun an hnon phah theu. Asinan thil pakhat kan theih famkim thei lo ruangah le minung ruahnak malte thawn an milawk thei lo ruangih kan hnong hi a va atthlak lawmmam ve!

Johan cun Pathian theihthiam na duh asile Jesuh le A thu sung ih tarlang zo mi cu na zoh tengteng a tul tiah a ti. Himi cun Pathian ih um sungtel pathum lakah, Pathian sinak ih sungtel pawl le minung pawl karlak ah, le minung le minung kar lakah – laicin awknak leitlun thar in on sak a si. Tuizarh ahcun Johan ih Thuthangtha in Pa, Fapa, le Thiang Thlarau a tarlangdan kan zoh ding, asinan tu ahcun thlahawknak thusim mi thuhla sung lawngah a um hrih lai (Johan 13-17)