---
title:  Van ih um Pa Pathian
date:   08/12/2024
---

Johan Thuthangtha cu Bible ih thuanthu pawl hmuahhmuah ih hramthoknak ihsin ngan mi a si ih, kan suahkehnak ihsin hram a thok: “A hramthok ah Pathian in lei le van pawl tla a sersiam” (Seem. 1:1). Asilole : A hramthok ah Pa, Fapa, le Thiang Thlarau in lei le van tla a semsuah. Annih cu thil um mi hmuahhmuah ih bulhram an si. Annih cun leitlun vandap le a sungih um pawl hmuahhmuah khal tel in an sersiam thluh. Kan leitlun ahhin a hleice ih sersiammi nunnak a um. Cui sersiammi lakih thupi hleice cu minung hi a si. Pathian in minung a tuahnak san cu Amah thawn pakhat le pakhat remaw in duhdawtnak thawn kan nun ding hi a si.

Vansiatthlak zetin, Lucifer cun leitlun ah sual a run keng lut. Thil dangdang lakah Sual cu Pathian thawn kan laicinawknak siatsuahtu a si. Cui thil cun Pathian sinak a rel dik lo a si. Curuangah Pathian theihnak tuahthar sal dingin le minung hnenah rundamnak a run keng theinak dingah Jesuh cun minung sinak cu Amah ten a la.

Hitawk ih a um laiah Jesuh cun a nunnak cu Pathian hnenah a ap ih, A kaihhruaidan vekin nun a hmang. Anih cun, “ ‘ Keimah le Ka Pa cu Pakhat kan si’ “ (Johan 10:30). “ ‘Pa cu Keimah ah a um ih, Kei cu Amah ah ka um’ “ (Johan 10:38). “ ‘Ka pa ih hna ka tuan lo ahcun in zum hlah uh’ “ (Johan 10:37) tiah a ti.

**A hnuai ih tarlang mi vekin Pa ih tuanvo hrekkhat pawl cu ziangsaw an si?**

`Johan 3:16, 17; Johan 6:57`

`Johan 5:22, 30`

`Johan 6:32; Johan 14:10, 24`

`Johan 6:45`

`Johan 15:16, Johan 16:23`

`Himi bungcang pawl ah Pa cu A Fapa Jesuh Khrih thawn an pehtlaihnak hngetzet a tarlang. Pa cun kan leitlun thawn pehtlaih awknak hnget zet a nei ih, kan rundamnak ah thuk zetin a phum aw. Himi Thudik cun Pathian ih in duhdawtnak thuhla ziangsaw in zirh?`