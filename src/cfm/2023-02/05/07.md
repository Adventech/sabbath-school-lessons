---
title:  Ruahbet ding
date:   28/04/2023
---

Ni neta lam ih thuthennak le leitlun sancem ding ih Pathian minung pawl dinhmun thuhla Simcianak thlarau in theihthiamnak cakzet in pek mi hi vun ruat hnik.

“An beiseinak umsun cu Pathian ih zangfahnak a si, an kilhim awknak umsun cu thlacamnak a si. Joshua in vancungmi hmai ih ngennak a neih vek ciahin a tangsun kawhhran thinlung kekkuai thawn a um mi le zumnak nasa zet a neitu pawl khalin ngaidamnak le An lamtang Jesuh thawng in rundamnak ngen ding a si. An nunnak ih sualnak pawl cu an thei kim thluh ih, an caklonak le tlinlonak pawl an hmu ih, cule anmah ten an zohawk tikah beidong hngal dingin an ralring cia. Thlemtu cu Joshua kiangih a ding vekin sual mawh puh dingin an kiangah a ding. An hnipuan thianghlim lo pawl cu a kawhhmuh ih, an mizia tha lo pawl khal a tarlangsak. An caklonak le an atnak, an sualnak pawl, Khrih an banglonak pawl cu a tarlang ih, cumi cu anmah tlentu an zahlonak langternak a si….Pathian mi pawl hi lamzin tam zet ahcun an dik lo zet. Satan cun sualnak a theifiang zet ih, cumi ih tla lut dingin a thlem theu, himi hi amah ih um eng luar lutuk in a pholang sak, hitin a pholang: “Pathian in kei le ka vancungmi pawl hi A hmaika ihsin in dawisuak ding ih, cuti rualin thil tuahsualtu pawl cu lawman a pe ding maw si? Dikzet cun Aw Bawipa, hivek cun na tuah thei lo ding. Na Bawi Tohkham cu dingfelnak le thuthennak ah a um thei zik lo. Thuthennak dik zet cun an tlun ah dodalnak um dingin a ngen a si.’ Asinan Khrih thluntu pawl an sual laiah sual thuneihnak huai ah an pe aw ve lo. An sualnak pawl cu an fehsan ih, tangdor zetin le siraw zetin Pathian an hawl ih, an hrangih dilsaktu cun an ai-awh in ngennak a rak neihsak a si. An rak cohlang lo ruangih hremnak a tuartu, an sualnak a theitu, an sualsirnak a theitu cun hitin a ti, “Satan, Bawipa in lo kawk seh” tiin. Anmah pawl hrangah ka nunnak ka pe zo. Annih pawl cu ka kut in ka kai hnget zo.”—Ellen G. White, Testimonies for the Church, vol. 5, pp. 473, 474.

**Relkhawm ding thusuhnak pawl**:

`Nitin kan nunnak ah “A thuthennak tikcu a thleng zo” timi va theihnak in ziangmi sullam a nei?`

`Ziangah saw thuthennak hi thuthang sia siloin thuthangtha a si? Nan zirnak ah, Thuthennak ih Jesuh ih tuanvo ding thuhla relpi aw. Himi pawl hin Kan parih a thiltuah mi ruangah rundamnak ih beiseinak kan nei thei timi thei in, ziangtin saw amah ih rinum thei ding ih thazang in pek?`

`Thuthennak lamah na ruahnak ret tam deuh awla, Pathian mizia cu leitlun pumpi ah phuangsuak aw. Ziangruangah saw himi ruahdan hi doawknak ropi thawn an milawk emem?`