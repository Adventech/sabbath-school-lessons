---
title:  A thupi mi thuthennak tikcu
date:   23/04/2023
---

Bible ih bu netabik Thuphuan cun sia le tha doawknak lam hi a bitum bik mi a si. Vancung misual, Lucifer cun diknak, relthiamnak le Pathian ih fimnak pawl a do. Pathian cu a dikciah lo, duh lo khal sehla Amah rian tengteng dingin mi a kaihruai a si tiah sual a puh. Thuphuan ih thuthennak netabik cu Pathian ih mizia thuhla doawknak ih laimu bik a si.

Thuphuan 14: 7 : “Pathian tihzah uhla, a hnenah sunlawinak pe uh; ziangahtile a thuthennak caan a ra thleng a si: cun van, le lei, le tifinriat, le cirhti pawl a tuahtu cu biak uh” tiah a ti. Ziangruang ahsaw “Kumkhaw thuthangtha” thuhla vancungmi Pakhatnak ih thucah mi Pathian thuthennak pawl sim thluh kan si hnu ah himi thil hi a thupitnak san? “Kumkhaw thuthangtha” hin Pathian thuthennak thawn ziangtuah ding so a neih?

Thuthangtha le thuthennak hi an pahnih in Vancungmi pakhatnak ih thucah sungih um an si ih, then aw thei an si lo. “Kumkhaw thuthangtha” hi um lo sehla, thuthennak ah beiseinak zianghman kan nei lo ding. A taktak ahcun kan hmuh vekin “kumkhaw thuthangtha” hi thuthennak ih kan beiseinak umsun a si. Thuthangtha hrekkhat pawl cu thuthennak phuangsuah hi a si timi cu thusuhnak um ding khal a si lo. Thuthennak a um lai ah, sualnak ih tlu lo leitlun dang pawl hmuahhmuah cun Pathian in leitlun rundam dingin a theitawk hna a tuan timi an hmu thluh ding. Himi thuthennak cun Pathian dikzia le zangfahnak a neih zia a langter ding. A duhdawtnak le thupek thuhla ziangsi maw cu himi hin a rel a si. Himi cun rundam dingih a zangfahnak le runsuak dingih huham A neihmi pawl a sim tel a si.

Thuthennak cu Pathian in sualnak pawl a thianfainak ding netabik a si. Leitlun ih sia le tha doawknak ropi karlak ahkhan Pathian cun Satan pa ih sualpuhnak pawl cu thinglamtah ahkhan a sawnlet ih, asinan thuthennak ahcun kanmah in rundam ding in le thinglamtah lamih in hruai dingin a theihnak hmuahhmuah hmangin hna a rak tuan dan pawl a lang thluh ding a si.

Van lam ih cemni nei lo, minute tin, le dik zetin ziangkim cipciar ih ngankhum mi cu on a si ding(Dan 7:10). Kannih cu Pathian hrangah hlutnak nei zet kan si ih, thlarau thianghlim ih hipnak le Kalvari thinglamtah ah Khrih in zalen zetih a pekmi tlennak eng ah kan duhhrilnak pawl ruat dingah leitlun pumpi cu a cawl reprep.

`Fimkhur zetin Saam 51:1-4, a hleice in siarnak 4 hi siar aw. Ziangtin saw himi bungcang hin thuthennak ih tumtah le sullam cu theifiang dingih bomnak a pek?`