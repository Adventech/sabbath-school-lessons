---
title:  Thuthennak ih thuthangtha
date:   22/04/2023
---

### Tuizarh sung Bible siar ding
Thup. 14:7; Saam. 51:1–4; Thup. 20:12; Dan. 7:9, 14, 26; Thup. 4:2–4; Thup. 5:1–12.

> <p>Bible cangken</p>
> “Aw ring zetin, Pathian tihzah uhla, a hnenah sunlawinak pe uh; ziangahtile a thuthennak caan a ra thleng a si: cun van, le lei, le tifinriat, le cirhti pawl a tuahtu cu biak uh, a ti.”(Thuphuan 14:7, NKJV).

Ziangkim hi Bible ah a fiang thluh a si ahcun, Pathian cu Thuthentu Pathian a si tile reilo ah lole lehhnu ah, lamzin pakhat in asilole a dang lamzin khalin Thuthennak cu hitawk ah a tu rori ahhin Amah Pathian fehtlang in neih a si dingih, a ra um ding a si, “ Leitlun hmuahhmuah thuthen an si ding” (Sem. 18:25; Saam. 58:11, Saam. 94:2, Saam. 98:9). Cuti lo khal in Paul amah rori in, “kan zatein Pathian hnen ah mai’ thuhla cio sim ding kan si”(Rom 14:12) tiah a rak sim.

Tihnung um zet thil a si lo sawm? A thuknak hmun ih um thil a theitu, “hnatuan tinkim, thuthup tinkim khal a tha siseh, a sia siseh thuthennak ah”(Thusimtu 12:14) a thlen tu ding Pathian hmaiah kanmah rori in kanmai thuhla kan rel taktak ding maw si?

Anetnak ahcun Thuthennak cun Pathian ih zangfahnak le thatnak a langter ih, Anih cu hloral pawl hman a run ih, a rundam mi pawl a kilkhawi dan ah zangfahthiam le midik a sinak pawl a lang a si.

Tuizarh sungah leitlun pumhuap ih doawknak ropi thawn a pehpar aw mi thuthennak thupi thuk zetzet pawl kan bih tlang ding ih, a hleice in Pathian ih mi rinum pawl hman in an pumpelh thei lo dingmi “A ra dingmi thuthennak”(Tirhthlah 24:25) an rak ton dan ding pawl kan thlir ding.