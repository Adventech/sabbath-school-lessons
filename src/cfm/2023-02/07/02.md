---
title:  Hremnak ah rualrempi
date:   07/05/2023
---

Van ih a kai thluh hnu ah(Tirh 1:9), Jesuh cun a dungthluntu lakih dam netabik Johan, Rom uktu Domitian sualtuk ruangih Patmos tikhulh ah sal tangih a umtui’ hnenah a va leng.

`Siar ding: Thuphuan 1:9. Himi pawl tla siar tel aw, Mathai 13:21, Tirh 14:22, and John 16:33. Hitawk ah Leitlun ah Jesuh thlun a duhih a hawltu pawl hrangah ziangmi thucah a um?`

Khristian pawlkom, rualpi le sungkua pawl ih bomnak khal zianghman dong loin um khal sehla, Johan cu Jesuh dungthluntu a si vekin harsatnak le hremnak hmunah amah te lawng ih tan a si lo. Pathian hna a tuanmi cu a theh hrih cuang lo. A thu theihpitu sinak cu a famkim hrih lo. Amahte lawngih um Johan hnenah vanmi pawl cun eng nazet thawn Pathian tohkhawm ihsin anngah mi thucah pawl run kengin an ra leng theu. Jesuh hnen ihsin ngahmi himi thucah cu kum zabi um vivo ding hrang tiang a si. Cui thucah cu santiluan minung pawl hrangah beisei um thucah a si, asinan a hleice in Jesuh rungtumsalnak ding a hngaktu nineta ih Pathian minung pawl hrangih timlamnak thucah a si. Himi thucah hi ralring peknak thucah a si rualrual in nineta lamih fiahnak kan ton dingmi ah thazang laknak ding hrangih thucah khal a si thotho(Asilole a tu ih fiahnak kan ton rero mi hrangah tla si men thei)

Vancungmi in Johan hnenah profet simcianak thu pawl sim dingih a va lengnak lungkua sungah na luh ahcun, luhnak ding kota ah, Thuphuan cabu hmuahhmuah ih a laimu bik : “Pathian tihzah uhla, a hnenah sunlawinak pe uh; ziangahtile a thuthennak caan a ra thleng a si: cun van, le lei, le tifinriat, le cirhti pawl a tuahtu cu biak uh”(Thup 14:7) tiih ngan mi na hmu ding.

Thuphuan bu ih laimu bik cu Cibai buknak hi a si. Kannih cu Cibai buk ding ih sersiammi kan si. Kan zaten thil ziangmaw tal lole zo simaw maw cibai kan buk cia thluh. Cibai buknak diktak cu sersiamtu, kan hringnun ih tumtah mi diktak in kawh hmuh tu cibai buk hi a si. Cumi cun damsan in neihter a si. Cumi cun thihnak lawng siloin, cumi ai thupi nun hmang dingin le a tul ahcun harsatnak khal tuar dingin nun in pe a si. A taktak ahcun buainak netabik a thlen tikah, “Harsatnak tamzet tuar phah in Pathian uknak ih lut ding hrimhrim kan si”(Tirh 14:22) timi tongkam kan theithiam ding a si.

`Pathian ih rinum zet riantuantu Johan hman in tuarnak le hremnak a ton ahcun, harsatnak tong lo dingin ziangvek mi ah saw kan ruat awk ve?(1 Pit 4:12-15)`