---
title:  Ruahbet ding
date:   21/04/2023
---

Paul in Hebru 7:25 ih a relmi mangbangza thu hi ruat hnih, cumi ahcun Jesuh cu kan puithiamsang a si thu hitin a rel, “Amah fehtlang in Pathian hnenih a ratu pawl kha a tawpkhawk tiang a rundam theitu khal a si”(NKJV). A tawpkhawk tiang rundam. “Tawpkhawk” timi hi Grik tong ih a sullam cu, “Kimfel, zaten, khat thluh” tinak a si. In rundamtu cu Jesuh a si; Kan hnatuan dingmi cu a hnenih pumpek awk, kan hrangih a nehnak rak co hi a si. Kan rinnak cu kanmah ah siloin Amah ah um sawn ding a si.

“Thuphuan ih ‘Pathian tihzah’ timi cu Pathian in minung pawl hmuahhmuah hnenah an Pathian ropi le sunglawi zet cu hril sawn dingih kawhnak a si tin a tawi zawngin kan rel thei ding a zum um zet…Amah le minung pawl hrangih a khawkhannak a dodaltu, sualnak a nehtu a si. (cf. [Thup.] 14:9–11). Himi tihnak hi a langsuak lo, a tu khalah, (cf., [Thup.] 6:14–17), khur le thia cingin a langlo ih, asinan Pathian dan ih tuhluhnak le amah cibai buknak ah tihzahnak a lang sawn a si. Cuvek lawman ih mi rinum le biaktlak cu ziangvek thilti theinak khalin a simfiang thei zik lo. A taktak ahcun, duhhrilding dang zianghman a um lo, ziangahtile vanlam boruak ih thil um vekih lang hi ramhuai thil ti theinak, hloral dingih ruatcia mi ih thil timi pawl an si. (Thuphuan 16:13, 14; 17:14; 20:11–15). Curuangah Pathian tihzah cu Pathian ih sawmnak thazet a si…A umnak ropi zet hmai ih ding thei dingah doawknak ah Pathian lam tang in Amah thawn kumkhua ih pawlkom aw tlang dingih sawmnak cu a sunglawi zet a si. ([Thup.] 21:3–4; [Thup.] 22:3–5).”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” p. 27.

**Relkhawm ding thusuhnak**:

`Pathian, van le lei tuahtu le a sungih um pawl hmuahhmuah kilkhawi thluh tu ih huham mangbangza hi ruat hnik aw. Tlolak ih thil umdan pawl hi kan theithiam thei lo ih, cuti a si cun cumi a sersiam tu cu ziangtin saw kan va theihthiam thei ding? Anih cu kannih ai hmanin ziangtluk in huham a nei ih a cak sawn timi ruat hnik aw. Himi Pathian cun Nikhat ni ah thu in then leh ding? Himi thudik pawl cun, “ Pathian tih” tiih sullam ziangtin theithiam dingin in bawm ding?`

`Bible ih thianghlimnak, sualnehnak le nehnak pawl thuhla kan zir tikah ziangtin saw daan lam thilti cu kan hnong thei ding? Ziangruangah saw tu ah hitawk ih kan nehnak tel loin kan hrangih thinglamtah ih Khrih ih nehnak lawng hi rundamnak ih kan beiseinak lungphun a si timi kan theihthiam hi a thupitnak san?`

`Ziangahsaw, sualnak tlunih nehnak ding thutiam a um hnu hmanah kanmah ten tlaksiatnak kan hmu aw theu ih, Jesuh amah rori in kan hrang zohthimtlak in tuah sak mi le kan co ve dingih in tiam mi dingfelnak ih kan din thei lo? Pathian in kan hnenih a thuthiam mi a hlensuak lonak ahhin kanmah ah ziang thilsual saw tuahmi kan neih?`