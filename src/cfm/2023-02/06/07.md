---
title:  Ruahbet ding
date:   05/05/2023
---

Hitawk ahhin olsam le theihdan lamzin ol ding bik Daniel 9:24-27 ih simcianak hi kan zoh ding aw.

Pakhatnak, zarh 70 a si(Dan. 9:24).

Neta, zarh 70 ihsin zarh 7 le zarh 62, lole zarh 69 (Dan. 9:25).

Zarh nitebik, a zarh sawmsarihnak(Dan. 9:27).

Anetnak ah zarh netabik then a si- “zarh laifang ah” (Dan. 9:27)— tiin kum 3 le a hrek veve an um.

Khavial cu a si ko. Zarh 70, cumi cu zarh 69 le zarhkhat kom kha si mai. Cule zarhkhat tu a hrekih then a si. 457 BC ah a thok ih, kum 1844 ah a cem.

Cule Ni 2,300 thuhla Daniel 8 ih relmi ah Ni 2,300 hi ziangtik ah a thok ding timi a rel lang lo. “Ni thawng hnih le zathum tiang; cui hnuah hmunserh cu thianfai a si ding”(Dan. 8:14). Ni thawnghnih le zathum tiang- ziangtik ihsin a thok ding? Ziangah saw Daniel in”Belshazzar siangpahrang a tuankum kum thumnak” ih langnak a hmuh ihsin a thok lo?

Cuvek menmen in a theih lo. Daniel 8 ih langnak ahhin Babylon a tel lo. Cumi thluh hnu ih thil rungthleng – Media-Persia, Grik ram, Rom ihsin “netnak caan” tiang a si. Ziangruang ah saw thil a hung thlengmi, hmun thianghlim thianfainak, langnak ih um mi pawl kha Babylon san ih a um lo? Tikcu caan a thoknak cu langnak sung ah a um, cumi cu Media Persia ihsin thok in netnak caan tiang a si. cumi cu kum tam zet a si.

Khuitawk tu ahsaw a thoknak a um? Daniel 8 ah in sim lo ih, Daniel 9 ah in sim sawn a si.

**Relkhawm ding thusuhnak**:

`Zirlai zirnak ah simcianak pakhat sungih a ummi thuthangtha le thuthennak ih pehzom awkdan pawl rel khawm uh. Kan hrangah cutluk thuthangtha pahnih hi ziangah an rak pehpar aw kherkher. Himi in mitampi in thuthennak thuhla an ruah tikah tihphannak a ummi ihsin ziangtin a bawm thei ding?`

`Daniel 9:26 sungih um thutak a um mi Messiah cu thah a si ding, asinan amai hrang ah a silo ding a timi ahkhan na ruahnak hmang tam aw. Zoi hrangih thah saw a si, ziangruangah saw?`

`Puithiam 16:16 le Puithiam 23:26-29 kha siarsal aw. Khami ahkhan hmun thianghlim thianfai a sinaksan pawl a um ih (Puithiam 16:16) cuvek dinhmun a thlen tikah mipi pawl ziangtin an um ding timi thuhla khal a tel cih(Puithiam 23:26-29). Hitawk ih thil a cang rero mi le tulai ih thil ummi pawl hin ziangsaw kan hrangah sullam an neih?`