---
title:  Netabik Satan ih Bumnak
date:   27/05/2023
---

### Tuizarh sung siar ding
Thup. 12:9; Thup. 16:13, 14; 1 Thess. 4:16, 17; Ezek. 8:16; Ezek. 20:1–20; Thup.18:4, 5.

> <p>Bible cangken</p>
> “Na thutak in run thianghlimter hai aw: na thu cu thutak a si”(Johan 17:17, NKJV).

Cumi ni cu Chicago ram ih September thla zinglam mawi zet lakih pakhat a si. Michigan tipi tlun ah ni a hung suak ih, Kennedy le Eisenhower lamzin pi ah hnatuan tlung motor tivek khal an feh rero, nauhak pawl khal tlawnginn lam pan cun an feh ve, culai ah Chicago ram mipi pawl thinlung ah tihphannak thuanthu danglam zet a hung um thok. Mipi pawl cu rapthlak zetin an dam lo ciamco ih, mi hrekkhat pawl cu Tylenol sii an ei ih cutin nazi reilote ah an nunnak a liam cih hngal. Thuhla an zirnak ah khai sii ahkhan Potassium Cyanide timi sii a rak tel thu an hmu suak, cumi cu thihnak tuur a si. Himi sii hi thinlung lam buainak nei mi pakhat cun a rak ti siat thluh zo hi a si. Asinan tuini tiangah zo in khavek thil a rak tuah ti kan thei lo.

Kan hmuh zo vekin Thuphuan cun, “leitlun ih um mi pawl” cu “Babilon sabitti” tiih kawh mi thihsi an in ding thu ralringnak in rak pek. Thurin diklo, le zirhnak dik lo, a netnak ih thihnak lawng mi a thlenpi tu ding a um. Ziangkhal sehla, Vancungmi pathum thucah telloin hi leitlun hi thihsi, kilhim awk dan ding le thlarau tursia lakah tanta in a um lo.

Tuizarh zirlai ah, Babilon bumnak lawng hman siloin Jesuh in anmah lak ihsin rundam khawkhannak a neih mi, le cuvek in nei lo sehla thihnak a thlengter zo dan ding pawl kan zir ding a si.