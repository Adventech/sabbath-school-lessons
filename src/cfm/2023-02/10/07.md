---
title:  Ruahbet ding
date:   02/06/2023
---

“ Thuphuan cabu ih Babilon khawpi hin a hleice in caan netnak lamih sakhaw pumkhawm fehsual pawl a sawhkhih a si…” Babilon khawpi hmin hin sakhuanak ih a tla mi pumkhat awknak tum zet pathum: Papacy, fehsual protestan le thlarau biaknak pawl a rel a si… ‘Babilon’ timi hin pawlkom awknak le an hruaitu pawl a sawh khih ih, asinan member pawl a relnak a si lo. Neta lam pawl cu “ Tidai tampi” tiih rel sal a si. (Thup. 17:1, 15).”—The SDA Bible Commentary, vol. 7, pp. 851, 852.

“Thil diklo pahnih, thlarau thi thei lo, le Sunday thianghlimnak hmangin Satan in mipi pawl cu a bumnak hnuaiah a hruai lut hai ding a si. A hmaisa deuhtu cu thlarau lam biaknak bulhram ah a thum aw ih, neta deuhtu cun Rom khawpi thawn ngainat awknak a tuah”—Ellen G. White, The Great Controversy, p. 588.

Thukam hlun ah Babilon mipi pawl ih sakhuanak ahcun mithi thlarau in hmunram a luah khat zet. Babilon mipi pawl cun thlarau thi thei lo hi an zum hnget zet. Thihnak a um tikah thlarau cu thlarau leitlun ah a lut a si tiah an zum. Thi thei lo thlarau hi Cathianghlim zirhnak cun a mikhual zet. Jewish Encyclopedia cun thlarau thi thei lo ngaihruatnak a ra suah dan fiang zetin a rel: “ Taksa thih hnu khalah thlarau a um ringring lai ti zumnak cu Cathianghlim khuitawk hmanah in zirhnak a um lo… Thlarau thi thei lo zumnak cu Greek ruatnak le Plato ih philosophy ihsin Judah pawl hnen ih ra thleng mi a si, cumi cu Ophic le Eleusinian thuthup hmangin Babilon mipi le Ezip mipi pawl ngaihdan maksak zet pehzom awknak ihsin lakluh mi a si.”— Kaufmann Kohler, The Jewish Encyclopedia, “Immortality of the Soul,” (1906). 

**Relkhawm ding thusuhnak pawl**:

`Ziang ruangah saw thihnak thutak thuhla hi theihfiang a thupit? Cumi cun ziangmi ihsin in kilhim thei? ziangah saw cumi cu hnangam thlak zet thil a si?`

`Satan ih bumnak hrekkhat pawl cu an langfiang ih, a hrekkhat pawl cu an fiah lutuk. A ziangmi tu khal in cuvek bumnak cu ziangtin saw kan hrial thei ding?`

`Thuzirnak ah thusuhnak suah awla, Sunday zirlai kha zoh phah in, Pathian duhzawng timi zum si in thilsual a tuahtu pawl thuhla Bible ih a lang dan vekin sim aw. Ziangtin saw himi hi kan simfiang ding? Simfiangnak ah ziangmi Pathian ih daan in saw tuanvo a neih ding?`