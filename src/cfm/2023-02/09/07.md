---
title:  Ruahbet ding
date:   26/05/2023
---

“Thuphuan 14 ih thucah cun Babilon tluknak cu sakhuanak thianghlim zet, sualralnak ih ra suak pawl relnak ih hman dingin a tlangthan. Himi thucah cu thuthennak ih ralring peknak in a thlun tikah, netnak caan hrang ih pek mi a si rori a si. Curuangah Rom kawhhran lawng a kawh hmuh thei lo, ziangahtile cui kawhhran cu kum zabi tam zet ahkhan a rak tlu sia zo a si”—Ellen G. White, The Great Controversy, p. 383.

Daniel 3— Hebru tlangval pathum pawl cu, “Siangpahrang Nebuchadnezzar ih tuahmi milem bia” dingih fial an si(Dan. 3:5, NKJV), Hlanlai Babilon cu­—hmuhsaknak, kawhhmuhnak, netnak caan lamah thlarau lam Babilon pawl ziangtin an um ding tile hranhram ih “Milem” cibai bukternak ziangtin a um ding timi pawl hmuhsaktu a si (Zoh aw Thup. 13:15; Thup. 14:9, 11; Thup. 16:2; Thup. 19:20; Thup. 20:4). Hebru mi pathum in daan an buar dingmi, thupek pahnihnak(Suah. 20:4, 5) cu himi thiltitheinak “Caan le daan a danglam ter ding” (Dan. 7:25), timi hmundang ih um mi thupek dang ti danglam mi lakih pakhat a si.

Thupek dang cu ziangsaw a si? Thupek palinak male, kan hmuh zo vekin kan hmu leh sal ding, cibai buknak ih thusuhnak hmuahhmuah hrampi bikah a to ih, “van tuahtu” cu kan bia kem timi thusuhnak kan tong caan harsatnak netabik ahcun “Lei le van, tifinriat le cupawl ih um hmuahhmuah a tuahtu” (Suah. 20:11, Thup. 14:7)kan bia ding maw, sahrang le a milem kan bia ding timi cu a laimu bikih um ding mi a si.

**Relkhawm ding thusuhnak**:

`Babel lungdawl sang khan thlarau lam Babilon thawn ziangmi laicin awknak an nei? Cumi pahnih lakih a bangaw mi ziang an si?`

`Ziangtin saw ruahnak thlau aw zet pahnih hi na rualrem ter thei ding? Jesuh cun a kawhhran cu thuneihnak a pek, asinan sakhuanak ih kan tonteh mi pawl hi thlarau lam hruaitu zovek hnen khal ih ret mai hi a tihnung um. Kawhhran ih thuneihnak bikhiah hi ziangsaw a si?`

`Babilon sualnak pakhat a simi Milem biaknak hi ziangtin saw milem hmai lawng ih kun hi a si lo timi kan zir thei ding? Protestant pawl rori hman ziangmi milem biaknak ah saw an tluk?`

`Daniel 3 le cutawk ih um hranhram ih cibai bukter hrimnak karlak ih thu um kha ziangsaw a si, Netnak caan hrangah ziangmi ralringnak saw in pek?`