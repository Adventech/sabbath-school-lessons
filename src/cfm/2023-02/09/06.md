---
title:  'Babilon: Milem biaknak hmunpi'
date:   25/05/2023
---

Hitawk ah “Babilon khawpi ih thuthup” theih fiang sinsin theinak ding thil dang a um hrih lai. Milem biaknak hi Babilon cibai buknak hmunpi bik a si.

`Siar ding: Jeremiah 50:33-38 le Jeremiah 51:17,47. Hitawk bungcang ah Babilon milem cibai buknak thuhla le Pathian ih sawnlet dan pawl ziangtin kan hmu thei?`

Jeremiah 50 le 51 cun Medes le Persia hmangih Babilon siatsuah a si ding thu simcianak a rel. Babilon siatsuahnak san le vang pakhat cu an milem biaknak ruangah a si. Babilon mipi pawl cun an milem pawl cu an pathian a si tiah an zum. Babilon sakhuanak ah puai le an pathian lem cibai buknak pawl cu thianghlimnak ah an ruat ih, an pathian pawl cu an biakinn ah le an an thazang caknak ahhin a rualin an um tlang thluh tiah an zum. Milem ruk hloh, asilole siatsuah cu pathian ngaihsaknak hloh ah an ngai; Babilon ukawknak thar a um ahkhan Khalden siangpahrang fapa Marduk-apla-iddina II cun Babilon milem pathian run dingah Assiria ram ih Sennacherib ralkap pawl hnen ihsin Messotopamia thlanglam ah Babilon milem pathian kengin a tlan. (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43). 

Bible profet pawl cun nunnak nei lo milem cibai buknak le a nungih, nunnak khal a pe thei tu sersiamtu Pathian thawn an tahthim (Jer. 51:15, 16, 19).

`Siar ding: Suahlannak 20:4–6 le Saam 115:4–8. Himi pawl in milem biaknak ziang an zirh?`

Thlarau lam Babylon ih milem biaknak cu thing le lung milem hmai ih kun men hnak hman in thuk sawn khal sehla, thlarau lam Babilon cun hlanlai Babilon biakinn khawmnak ah milem an run luhpi mi thawn tahthim an si. Milem asilole “upatnak” tiih kawh mi cibai buknak ih hman hi thukham pahnihnak pahbalnak a si, ziangahtile Thlarau thianghlim in kan thinlung ah kumkhaw um ding mi thil a ret theinak kan malter ih, cui hlei ah Pathian ropitnak cu nunnak nei lo milem ah a malter a si. Khristian pawl in milem biaknak an pawm sinsin theinak dingah kum zabi 4 hrawng ahkhan Khristian-nak ah Milem lakluh a si. Vansiathlak zetin himi milem pawl cu Pathiang lawngih a neih mi thianghlimnak le upatnak an pek ih, cumi pawl cun thil ziangkim hi thlarau lam ah a tlak niam ter thluh a si.