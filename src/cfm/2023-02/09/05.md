---
title:  Pe aw dingih kawhnak
date:   24/05/2023
---

Thupuan ih ngennak cu pumpe aw dingih manhlap kawhawknak a si, Thuphuan ih nunau pahnih hmuhsaknak hin a simfiang thluh. Thutak le thuphan karlak ih leitlun doawknak ahhin Pathian minung pawl cu neh in an um caan khal a um ding, asinan a netnak ah Pathian cun a kawhhran cu nehnak an co leh ding timi a tiam.

`Matthai 16:18 le Thuphuan 17:14 hi zoh tlang aw. A kawhhran thuthawn pehpar aw in Jesuh in a dungthluntu pawl hnenah ziangmi tiamkamnak saw a pek?`

Khrih cu A kawhhran dinnak lungphum hnget zet a si. A kawhhran cu Amai’ kamsuak thu le A thlarau thianghlim hruainak ih thum aw a si. Cumi kalh zawngin kan hmuh vek in Babilon cun milai tuahcop thuzirhnak le pupa thurosiah ah bulhram a rak toh ve. Cathianghlim ih Pathian duhdan a langmi pawl le tlunlam ih duhdan ai-ah Milai ngaihdan le thurosiah retsang tu sakhaw hruaitu pawl cu Babilon ih finkhawm mi pawl an si.

Hlanlai ih Babilon san ahkhan Kawhhran le ramthen cu thu hmun khat le bangaw an rak si. Siangpahrang Nebukchanazar in biakinn sungih a rinumnak bawi tohkham ih a to tikah pathian hrangih thu rel ding a si. Khatlam zawng ah Pathian nung thungai duhlo cangvaih dan ziaza a si. Babilon siangpahrang cun leitlun pumhuap ah hranhram ih cibai buknak thu a suah ih, a kut hnuai pawl hmuahhmuah cu milem bia dingin thupek a suak, himi hi Pathian mi rinum zet, milem bia duh lo pawl in netnak caan ih an ton dingmi hmuhsaknak a si (zoh aw Daniel 3).

Netnak caan ih leitlun san thuanthu ah ramthen kawhhran asimi thlarau lam Babilon a rung suak ding ih, thlarau lam hruaitu pakhat cun Pathian vekin thu a rel ding. A tongmi pawl Pathian kamsuak rori a si ding ih, a thupek pawl khal Pathian thupek rori a si ding. Kum zabi tam zet sung cu Rome siangbawi pawl cun leitlun ah Pathian ai-awh an si thu an phuang. Pope Leo XIII cun kum 1894, June 20 ih encyclical cakuat a ngan mi ah, “ Hi leitlun ah Pathian ziangkim tithei ih dinhmun kan luah a si” tiah a ti. The Ferraris Ecclesiastical Dictionary cun, “Pope cu zahumnak nasa zet nei le thangthat tlak a si, minung men siloin Pathian a si ih, cule Pathian ih ai-awh tu khal a si” tiah a ti. Himi thiltitheinak huham cu tirhthlah Paul cun a pholang ih, tongkam a run bet: “Anih cu Pathian tiih kawhmi hmuahhmuah, asilole biakmi pohpoh do in, an tlunah amahte a cawisang aw ding; cuticun amah le amah Pathian vekin a tarlang aw ding ih, Pathian tempal ah Pathian vekin a to ding a si” (2 Thess. 2:4, NKJV).

`Pathian in a mi rinum pawl “Babilon” ah a nei timi kan hmuh zo ruangah ziangah cumi thuhla rel dingin kan ralring a tul, cule fehdan phung pangai zet kalh tahrat in ziangah saw bulpak zetin midang thu va thensak lo ding in kan ralring a tul?`