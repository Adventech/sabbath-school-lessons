---
title:  Ruahbet ding
date:   14/04/2023
---

Kanmah ai ih nasa sawn, kan mamawh, Damsung reilote, nawhthuhnak, siatnak, nun duhum lo zet(Zo in saw cuvek thil cu nei lo ih um dah kel?) pawl cu Nili ni ih zirlai ahkhan na thinlung ret tam sawn aw. Hivek duhnak pawl hin sullam a nei zet. Taksa lam ahcun kan thluak kiangkap ih tisa kan phur mi silo ah ziangsaw kan si- Carbon thum aw in Organic thilri pound pahnih hrawng cu Hard Drive aiin arsa kio mi baltin khat thawn an nai aw sawn a si.

Himi a fate zet, baltin khat ih sa um, anmah ten kilkhawi aw thei pawl hin an kiangkap ih cemni nei lo thuhla cu ziangsaw an rel ve thei ding? Kan kiangkap le kan theihban lo mi pawl ih in um cencilh lai ih Nangmai hrang lawng, nangmah ai ih nasa sawn na mizia hrangih na nun ahcun khawpi tum zet, fehsuak thei lonak hmun le kulh hruangpi pahtlang theilonak hmun ih mah le mah khum bet aw vek na si ding. Jesuh in kumkhaw nunnak hrangih tiamkamnak thuthiam phuangsuak dingih in pek mi silo ah ziangmi thil saw nasa sawn, tum sawn le ropi sawn kan nun ih um?


“Pathian riantu pawl cun an hmai eng le nun ap-awknak thianghlim zet thawn, van ihsin thucah phuang suak ding in leitlun hmun dangdang ah an feh suak.
 Awsuak tam zet in, leitlun hmun dangdang ah ralringnak thu peksuak a si ding. Mangbangza tuah a si ding ih, damlo pawl tidam an si ding ih, hmuhsaknak le mangbang za pawl khal zumtu pawl in an tuah ding. Satan khal in a tuah ve ding, mangbangza a tuah ding ih, minung mithmuh ah van ihsin meisa a tla ter ve ding. Thuphuan 13:13. Cuvek in leiih um pawl cu dingsuak dingih hruai an si ding.”—Ellen G. White, The Great Controversy, p. 612.

**Relkhawm ding thusuhnak pawl**:

`Zumnak ih thiamcoternak hi vancungmi pathumnak ih thucah a si maw tiah mi tamzet cun thusuhnak nei in ka hnenah ca an run ngan theu, kei cun hitin ka rak sawn let, “Vancungmi Pathum thucah diktak a si” tiin. “—Ellen G. White, The Advent Review and Sabbath Herald, April 1, 1890. Zumnak ruangah thiamcoternak hi vancungmi pathum thucah thawn ziangmi pehtlaih awknak an nei?`

`“Kumkhaw thuthangtha” ah na thinlung pe tam sawn aw. Thuthangtha ahhin ziang kumkhua saw um?`

`Seventh-day Adventist pawl hi leitlun ram tampi ah an um timi hi ziangsi a sullam? Pathian in kan hnatuannak pawl cu thlawsuahnak tamzet in pe tinak maw si? cumi rual in, “Hnatuan thehsuak” a si theinak dingah nan tualsung kawhhran, nan tualsung Sabbath sikul pawl in ziangvek tuanvo so nan neih?`