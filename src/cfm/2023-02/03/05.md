---
title:  Leitlun pumpi ah
date:   12/04/2023
---

`Thuphuan 14:6 kha siar kirsal aw. Kumkhaw thuthangtha phuangsuak hi ziangtluk rei ding saw a si, ziang ahsaw cumi sawnletnak cu kanmai’ hrangah le kan Mission hrang le kawhhran ih kawh kan sinak hrangih a thupit?`

Manhlap tlak zet a si vek in vancungmi pathum lakih a pakhatnak ih ni neta hrang thucah, “Kumkhaw thuthangtha” hi hnamtin, citin, tongtin, mikip hnen ih phuang ding a si. Himi ahhin mission tumzet, kauzet, ropi zet le ziangkim luahkhat thluhtu a um. Cumi cu kan tuah theitawkih tuan dingin in ngen, cule pum-ap awknak a tul a si. Cumi cun kanmai hrang ih thu kan ruah reronak ihsin Khrih ih hnatuannak ah in hruai ding a si. Cumi cun kanmah ai ropi sawn thildang in ruat ter ding ih, kan thinlung bizet ihsin sunmang kau sawn ah in hruai ding a si.

`Siar ding: Mathati 28: 19, 20. Himi bungcang pawl hin ziangtin saw vancungmi pathum thukan an thlun dan?`
   
Paul David Tripp in a cabu Thusuhnak tam sawn: Nangai nasa deuh ih hringnun hmannak timi ah Minung cu anmah ai ih ropi sawn ziangmaw thil ih tel ve thluh dingin a sawm ngiar: “Minung cu mah hnakin nasa sawn in nung dingih sersiam mi kan si. Sualnak cun kan nun hi kan hringnun hman ding ai hnakin in tum niam ter. Khrih ih duhdawtnak cu mah le mah ruatawknak thinlung tezet ihsin runsuak ding ih pek kan si ih, Pathian uknak ah lungawinak nei dingin le kumkhaw hrang tumtah mi nei ih hringnun hmang dingin suah zalen kan si” tiah a ti. 

Curuangah minung pawl in anmah ten an tuah thei mi ai hmanin nasa sawn, tum sawn le ropi sawn Pathian hmangin hlensuah le thlarau kaihruainak ih um tluk ih laksawng tha, le famkimnak ih thinlung neh theitu thildang zianghman a um lo. Thuphuan 14 ih Pathian in thupek a pek mi hi A kawhhran hrangih hna a tuannak hmauhhmuah lakih ropi bik a si. Jesuh a rungtum hlan ah theihhar zet mi Pathian duhdawtnak vanram nun kan hringnun ah langter dingih nasa zet ih ngen kan si.

`Nangmah ai hmanih nasa sawn thil ziangmaw ih na va telnak ah ziangmi si tontehnak na neih? Cui tonnun cun tuini ih kan zirmi ah ziangvek si bomnak a lo pek? Cule, Leitlun ahhin kumkhaw danglamnak thlengter dingin leitlun tuahtu ai-ih nasa sawn ziangsaw um?`