---
title:  Kumkhaw thuthangtha
date:   08/04/2023
---

### Tuizarh sung Bible siar ding
Thup. 14:6–12; 1 Kor. 15:1–4; Rom. 3:24–26; 1 Pit. 1:18–20; Matt. 28:19, 20; Tirh 1:8.

> <p>Bible cangken</p>
> Cun leitlun ih um pawl hnenah, le hnam tin, le ci tin, le mong tin, le miphun tin hnenih phuan dingmi kumkhaw thuthangmha nei in, van laifang ih zam a dang vancungmi ka hmu,” (Thuphuan 14:6).

Hlanlai ih Israel pawl kha zumlotu pathian tampi nei le thingbul, lungto pawl khal pathian ih a hmangtu pawl lakih an um laiah Israel pawl zumnak ih thufelfai zet, thil ti thei zet cu Daanpeksalnak 6:4 ah hmuh a si: “Maw Israel, ngai aw: Bawipa kan Pathian hi amah lawng Bawipa a si”.

Kum zabi tamzet sung cu Shema thlacamnak (thlacamnak hmin a si ih, Hebru tong ih “Thei” timi ihsin lakmi a si) cun Judah pawl cu hnam lamih pumkhat ih a tuahtu le Pathian dik pakhat a biatu an sinak danglam zet kai hnget ringring dingih an thutluknak cakter tu, thlarau lam ih langnak an hmuhmi a theihsuak ter theu a si.

Seventh-day Adventist hrangah Thuphuan 14 ih vancungmi pathum thuken hi kan Shema a si. Annih pawl cu zumnak ih hminsinnak an si. Cumi cun zo kan si tile leitlun ih kan hnatuan ding ziang an si timi a fiangter. A tawizawng in kan sim asile, simcianak danglam zet cu Thuphuan 14:6-12 ah tarlang in a um ih, hitawk ihsin leitlun ih thuthangtha kan phuang dan ding kan hmu thei a si.

Tuizarh ah Thuphuan 14:6-12 sungih thu ummi pawl cu a cipciar in kan zir thok ding. Asinan Pathian in kan thinlung ih thu in sim rualin zangfahnak mit thawn kan zoh tlang ding a si.