---
title:  Ruahbet ding
date:   09/06/2023
---

“Van ih doawknak ropi a suah thok ihsin Satan ih tumtah mi cu Pathian dan hlonhloh thluh hi a si. Cumi ti hlawhtling ding in sersiamtu dodalnak ah a lut ih, cule van ihsin hlawn thlak si hman sehla, cuvek thotho in lei khalah doawknak cu a sunzom vivo. Minung bum ding le Pathian daan buar ter ding cu a tumtah mi bik a si. Daan cu hlon hloh thluh, asilole daan pakhat hnongnak in simaw doawknak hlawhtling khal sehla a rahsuak ding cu an bangaw thotho…Pathian daan an ngai thupi lonak dingah Satan pa cun Bible thurin cu a tha lo zawngin a la kual ih, cule Cathianghlim zumtu tiaw mi thawngtam ih zumnak ah a sualmi tamzet a um phah a si. Netabik ih thudik le diklo doawknak ropi cu Pathian daan thuhla, kum tamzet doawknak rak um ringring mi netabik buainak a si ding.  Tu ah hi doawknak ah kan lut rero zo­­- Minung daan le Jehovah daan, Bible ih sakhuanak le pupa thurosiah le sakhuanak thuanthu menmen karlak ih doawknak ropi ah kan um rero zo”—Ellen G. White, The Great Controversy, p. 582.

Thuphuan hmuahhmuah ah cibaibuknak le sersiamnak cu an pehzom aw a si. Tha le sia doawknak bulhram bik le sahrang hminsinnak thuhla ih thubuai ummi pawl hi Pathian cu cibaibuk tlak a si le silo thuhla ah a thum aw a si.

Kan hmuh zo vekin, Jesuh cu sersiamtu ih pawm a sinak cu Sabbath ni ih cibaibuknak kan neih hi a si. Jesuh cun, “Bawipa” a ti awknak ni thupi zet cu a tarlang vivo theu(Matt. 12:8, Mark 2:28, Luke 6:5). Sabbath cu kumkhua ih kan sinak theih ringringnak a si. Minung kan sivek in zoita kan si timi in theihter sal theu. Minung pawl hmuahhmuah parah manmual a ret thluh. Cumi cun kannih cu sersiammi men kan si timi ruahnak nei dingin thazang cahnak in pe ih, in sersiamtu cu kan rinumnak thawn biaktlak Pathian a si timi ruatnak in neih ter. Himi ruangah si Satan hin Sabbath ni hi a huat zet. Himi cu in sersiamtu le a netnak ih harsatnak netabik ah ziangah hitivek in hmun thupi zet ah a um ding timi thawn a peh zom aw tu sui a si.

**Relkhawm dingmi thusuhnak pawl**:

`Tipi ih sahrang in thuneihnak neih a tumnak bulhram bik ziang pawl an si? Ziangvek lamzin in saw cutivek thawn bangaw mi cu kan theih loin kan thinlung ah a um thei ding?`

`Satan taktak ih ruahdan hi zirnak lam ih mithiam pawl, asilole asilobikin mifim zetzet pawl khal in an ngai thupi thei lomi zumnak diklo hmaisabik a si tiih reltu pawl ziangtin sawn na sawnlet ding? Cumi sawnletnak ah ziang thubuai saw na hman ding?`