---
title:  Pathian hminsinnak le Sahrang hminsinnak Part 1
date:   03/06/2023
---

### Tuizarh sung siar ding
Thup. 14:12, Efesa. 2:8–10, Matt. 27:45–50, Thup. 13:15–17, Thup. 14:4, Luke 5:18–26.

> <p>Bible cangken</p>
>“ Cun nisuahnak lam ihsi hung so Pathian nung ih tacik kengtu vancungmi pakhat ka hmu: cule leilung le tifiriat siatsuah dingih thu a pekmi vancungmi pali hnenah aw ring zetin,Tacik cu kan Pathian siahhlawh pawlih cal ih kan khen thluh hlanlo, leilung siseh, tifinriat siseh, thingkung pawl khal siseh, siatsuah hlah uh, tiin a au.” (Thuphuan 7:2, 3, NKJV).
Sahrang hminsinnak thawn pehpar aw in caan neta lam thuhla kan zir tikah, thil thupi zet pakhat a hungsuak mi cu Pathian ih hnatuan dan le doral thlarau sual pawl ih hnatuan dan bangawk lo dan hi a si.

Kan zir rero zonak pawl ah Satan le Khrih ih doawknak ropi ih thuhla laimu bik cu rinumnak, thuneihnak le cibai buknak hi an si. Simcianak cun Sahrang ih thilti theinak thuhla Thuphuan 13 ah a rel lang ih, Daniel 7 ah ki fate thu a rel ih, cule “Hloral fapa” tiin 2 Thesolonika 2 ah a um ih, an zaten Pathian thuneihnak, rinum dingih a thukamnak pawl cu hranhram ih laksak le cibaibuknak fehdan diklo phuang darh dingih thiltitheinak thuhla an rel thluh. Cule thazang cahnak, hranhram ih ti hrimnak, nawhthuh le laksawng, cumi pawl hmuahmuah cu ti hrimnak hmangin cibai buk dingah an hman mi pawl a si.

Cumi pawl thawn kalh aw ciah in, duhdawtnak cu Pathian Lalram ih, a ropi mi cangvaihnak a si. Sahrang cibai buk hnak cun Pathian minung pawl cun an hnangamnak an hawl ih, Amah cibai an buknak ah lungawinak sang zet an nei a si. An hrangah ziangtluk in Pathian a rak pumpe aw ti an theih ruangah Amai hnenah an ap aw thluh. Caan neta lamah kanmah lakih zohman in Sahrang hminsinnak nei loih kilhim awk theidan thil pakhat lawng a  um – Cumi cu Jesuh duhdawtnak sungah thuk zet ih um hi a si, Amah ih kan um ahcun zianghman in a ti siat thei lo a si.

Himi zirlai ah, himi thupi pawl hi kan zir bet vivo lai ding.