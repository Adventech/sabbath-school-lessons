---
title:  Thlaici hmuahmuah cun rawlkhawm ding an suah
date:   06/04/2023
---

Thuphuan 14 ah rawlkhawm caan pahnih kan hmu. Sui rawlkhawm cun mifel a zohter ih, Sabit ti rawlkhawm cun mifel lo, asilole mihlo pawl a zoh ter. An pahnih in rawlkhawm caan a cu zo. Thlaici pawl hmuahhmuah cu lak an cu thlang.

`Siar ding: Thuphuan 14:17-20. “Pathian thinhengnak sabitti sawrnak tumpi” timi ih sullam hi ziangsaw a si? (Zoh aw: Thup 14:10, Thup 15:1, le Thup 16:1.`

“Biaktheng ihsin meisa parih huham nei a dang vancungmi pakhat a ra suak”(Thup 14:18). Hitawk ahhin Pathian thuthennak netabik meisa-alh pe suak dingih thu petu vancungmi a si. Rawlkhawm a cu zo. Sualnak cun a bikhiah a thleng zo. Dodalnak cun Pathian ih zangfahnak a lan zo. Sualnak le siatnak pawl cu a netnak a thleng hlanah a sia sunzom vivo ding. Duhdawttu Pathian cun kan sualnak ruangah kan hrangah Amah rori thinglamtah ih raithawinak ih a pekawknak khal tel in kan hrangah thil ziangkim a tuah theimi pawl cu a tuah thluh zo. “Pathian ih dingfelnak kan si theinak dingah sual thei lo cu kan hrangah sual ah tuah in a um a si” (2 Kor. 5:21, NKJV;  Zoh aw Gal. 3:13).

Thinglamtah lenglam ah Pathian in ziangthil saw a tuah thei ding? Thlarau thianghlim a hnong rero tu pawl hrangah anmah tlennak dingin zangfahnak in ziangthil dang hman a tuah thei lo.

Simcianak manhlap thlakzet cu Thuphuan 14 ah a um. Thlaci pawl hmuahhmuah cu khawm an cu tuk zo. Thlaici cu khawm an cu taktak, sabitti khal le lak an cu tuk zo. Pathian minung pawl zangfahnak, ngilneihnak, duhdawtnak le lainatnak pawl ah Amai’ hmuihmel bangih tuah an sinak cu leitlun hmuhah an pholang zo. Sualnak ih fale pawl cun hurnak, huatawknak, duhamnak le hamtamnak pawl an langter ve. Jesuh ih mizia cu pawlkom pakhat ah a lang ih, Satan ih mizia cu a dang pawlkom pakhat ah a lang.

Leitlun cun Pathian minung pawl ahhin felnak ih phuangawknak a hmu ding ih, cumi cu tu tikhlan ihsin cithlah sawngmi pawl ih an hmuh dah lo mi tla a si men thei. Khrih ih dingfelnak cu a minung pawl hnenah a lang ding, leitlun mi cun Pathian dodalnak ih a rahsuakmi an hmu ding a si. Sualnak, thiltha lo, misual le daan zianghman ih siarlonak pawl cu vancungmi hmai ah le mipi hmaiah pholang in a um ding a si. Sia le tha, a dik le dik lo, thuawih le thuawih lo ih doawknak pawl cu leitlun ah minung le vancungmi pawl hmaiah pholang in a um ding.

`Ziangvek in saw thiltha le tha lo ih thlauawknak cu na theihthiam thei? Cumi kan theih cu ziangah a thupi? (Zoh aw Heb. 5:14.)`