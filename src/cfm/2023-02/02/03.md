---
title:  Milai fapa rat kirsalnak
date:   03/04/2023
---

Thuphuan 14 sungah Bawipa in a minung pawl hnen ah le Leitlun hnen ih ni neta hrang thucah thupi zetzet pawl a um. A laimu bik cu Jesuh ratsalnak le, “Minung Fapa hi thiltitheinak vorhlam ih a to lai, le van mero parih a run lai nan hmu leh ding a si” (Marka 14:32)tiih a tiamkam mi famkim ternak ding hi a si.

`Siar ding: Thuphuan 14:14. Leitlun ih a ratsalnak ding thuhla ah Jesuh cun ziangvek in saw a rel? Ziangruangah saw Johan in Jesuh cu hivek sinak nei ih a ngannak san?`

Thuthangtha cabu ahhin Jesuh cun amah le mah a rel awknak ah, “Milai fapa” timi vei 82 lai a hmang. Cumi cu a duh zetmi a sinak lakih pakhat a si. Himi a hmannak cu kanmah in duhdawtnak a langternak ah a si. Anih cu in theithiam zettu, thlemnak kan tonmi pawl tongve tu, fiahnak kan ton mi pawl rak tong vetu in rundam tu a si. Anih cu a runinn ih in hruai lehtu ding “Milai fapa” a si. Kan hrangih ra ding Jesuh cu kan lakih a ummi Jesuh thotho a si. Kanmah in tlen dingin a tlingtawk zet, ziangahtile kanmah lakih pakhat a si. Kanmah lakih pakhat a si ve ruangah Satan ih thlemnak ziangkim a tong, asinan nehnak a co thluh.

**Mathai in Jesuh hi milai fapa tiih a hmannak Bible cang ihsin ziangvek zirlai kan zir thei?**

`Matt. 16:27`

`Matt. 24:27, 30`

`Matt. 25:31, 32`

Himi catlang pawl sung ihsin hminsin ding hrekkhat pawl:
(1) Jesuh, milai fapa cu A vancungmi pawl thawn sunglawi zetin a ra. (2) Anih cun Tuu le Mee a then ding(Thuthennak a si). (3) Citin le minung pawl hmuahhmuah ih covo cu kumkhaw hrang thutluknak tuah a si ding.

`“Milai fapa” timi thu hin Khrih ih milai sinak ziangvek in saw a rel timi ruat aw. Pathian si cingin, Kanmah vek, kanmah lakih pakhat ah a rung cang, asinan kanmah vek a si lonak te cu Anih cun sualnak a tuah dah lo. Himi hin (1) Kan hrang Pathian duhdawtnak kan theinak le (2) Na harsatnak lo theih pi in nehnak a lo pe thei timi va theihnak ahhin ziangvek mangbangza beiseinak saw a lo pek?`