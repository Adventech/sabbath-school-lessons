---
title:  Ruahbet ding
date:   07/04/2023
---

“Kan kaih hnget ruangih kan thleng danglam awk hi thlarau lam le fimnak ih daan a si. Thinlung cu nuamnai ten a umnak ding hmun ah a um vivo. Duhdawtnak le upatnak a rak ngah zo mi pawl thawn an kom aw thok thlang. Minung hi a thianghlimnak, a thatnak le thutak a theihnak ai hman ih sang dinhmun ah a ding dah lo. Mah le Mah sang zetih ret awk hnu ahcun cu-ai sang cu a thleng thei dah ziklo. Cuhnak in a niamnak hmunah a pil vivo sawn ding a si. Pathian ih zangfahnak lawng hin minung a sunglawiter thei. Amah te lawngih a um ahcun a lamzin cu hnuailam ah a si tengteng ding.”—Ellen G. White, The Great Controversy, p. 555.

Theihtheih loin, a thoknak lam ahcun zianghman theilo vekin kan thinlung ih thlaici kan tuh mi pawl ah thum aw in kan mizia le kan nuntu khawsak dan hi a um a si. Thlaici tha tuh aw, rah tha na rah thei ding. Hi leitlun ih thlaci sia tuh awla, cule na nun ah hi leitlun ih thlaici cu a lang mai ding. Pathian ngaihsak lonak le thlarau lam zianghman ih siar lonak thlaici kan tuh ahcun ngaihsaklonak rah kan khawm ding— Ngaihsak lonak, thlarau lam ih lungawi lonak le kan thlarau nun ih siatnak pawl kan khawm ding a si. Himi ruangah, mi cun Nikhat ni ah hremnak a ra thleng ding ih, “Sahrang hminsinnak” le a dang pawl khal an rung um lai ding ti ka thei, cuvek ih a um caan ah kan zomkhawm aw thluh leh ding tiih a ruat a si cun lamzin tihnung um zet a hril tinak a si. Tui tikcu caan ah Pathian cun a hrangih nung dingin in ko a si. Thlarau thianghlim ih kawhnak a cohlang lohli duh lo tu cun a hrangah a har deuhdeuh ding ih, Pathian ih forhfialnak a dong har vivo ding ih, zumnak hnget neilo pawl cu sualnak ah a hruai lut ding a si.

**Relkhawm ding thusuhnak pawl**:

`Rawlkhawm caan ih kaihhruai awknak le Thuphuan 14:14-20 sungih um Zangfahnak ih rundam le zangfahnak ih thansoh timi ih danglamnak ziangsaw a si?`

`Thlaici thansohnak ding hrangih thiltul mi pawl relkhawm awla, cumi cu kan thlarau thansohnak thawn tahthiam aw. Ziangsi bangawknak an neih? Cumi cu thlaici a thansoh dan ihsin le mai’ bulpak hringnun ah ziangha zirlai kan zir thei mi um?`

`Pathian pekmi duhhrilnak le mai’ palung duhnak ih danglamnak ziang a um? Himi theihthiam hi ziangahsaw khristian thansohnak ih a thupit emem?`

`Ziang ruangah saw “Milai fapa” timi hmin hi Jesuh a ratsalnak ding thuhla phuangnak kan neihnak ih kan hman?`

`Ziang ruangah saw mi pakhat, minung pakhat thuthennak ah kan ai-awh in a um ding timi va theihnak ah hnangamnak kan neih?`