---
title:  Nehnak lukhum
date:   05/04/2023
---

Johan cun Jesuh cu, “Milai fapa, a lu ah sui lukhum khum in le a kut ah favah hriamzet keng”(Thup. 14:14, NKJV) tiah a ti. “Lukhum” timi tongkam hi Stephanos a si. Cumi cu nehnak lukhum a si. Lehpannak hmun ah Stephanos, sunloihnak lukhum, a sunglawi mi, nehnak lukhum cu nehnak cotu hnenah pek a si. Jesuh in Hling Lukhum a khum lai ahkhan, a hminsinnak cu mualphonak le hmuhsuaknak a si. Anih cun milai ih hmuhsuam le hnongnak a rak tong dah zo. An hrem, hnihsuak sainak ah an hmang, a parah cil an phui, an beng, sorfung in an thawi. Asinan tu ahcun sunlawinak lukhuh khum in a ra sal ding, asinan Siangpahrang pawl ih siangpahrang, Bawi pawl ih bawi vekin a ra ding a si.

`Siar ding: Thuphuan 14:15 le Mark 4:26-29. Himi bungcang ahhin ziangvek bangawknak saw na hmuh? Ziang thuhla saw an rel?`

Vancungmi cu Pathian umnak a sunglawimi biakinn ihsin an run suak. Pathian cun vancungmi pawl cu a zoh ih, “A tikcu a si. Rawl khawmcaan a cu zo” tiah a ti. Vancungmi cu biakinn ihsin Jesuh hnenah an va zam ih, aw ring zet in, “A tikcu a kim zo, rawlkhawm a cu zo” tiah a ti. Na fale pawl hnenah feh awla, inn ah run hruai hai aw.

Jesuh cun thukam thar ih leiram rawlkhawm caan thawn milaw in tahthimnak thu a sim. Jesuh cun veikhat hnakih tam cu a minung pawl hnenah an nun ah thuthangtha thlaici a thangso theidan ding tahthimnak a sim.

“Thlaici hung suak mi cun thlarau lam nun hramthok dan pawl a rak zoh ter ih, thlaici hung thang vivo cun Khristian hung karhzai vivo a rak zohter a si. Thil a hungum so vekin zangfahnak khalah pitlingnak zianghman a um lo ahcun nunnak a um thei lo. Cui thlaici cu a thi lole a thansoh tengteng a tul. A hung thansoh dan cu daiziar in le theihthiam theih lo in a um vekin, Khristian nun khal cuvek in a thangso a si. Thansohnak hmun kip ah kan hringnun cu a famkim thei a si. Pathian in kan hrang tumtah a neihmi pawl a famkim thluh a si hmanah thangsohnak a um vivo lai hrih ding. Thianghlimnak cu kan hringnun kan hman sungah a um ding a si. Kan tuanvo a tam vivo le kan tonteh mi khal a tam vivo ding ih kan theihnak khal a karh vivo ding.”—Ellen G. White, Christ’s Object Lessons, pp. 65, 66. 

Sui rawlkhawm timi cun zangfahnak ruangih nunthleng, duhdawtnak ih a cakter mi, le Khrih hmin ih sunlawinak co in thuawih ih a nungtu pawl a kawh hmuh a si. An thinlung cu Jesuh ih thinlung thawn thu hmunkhat an si, An duhmi pawl cu Amai duh mi pawl an si.

`Ellen G White in, “Thansohnak hmun kip ah kan hringnun cu a famkim thei a si” tiih a relmi hi ziangtin saw na theih thiam? A hleice in a tu ih kan nun ziaza pawl kan hmuh ih kan sualnak pawl kan hmuh lai ah, cui tongkam pawl cun ziangsi a rel tum mi a si ding?`