---
title:  Ruahbet ding
date:   16/06/2023
---

Protestantism pawl cu Rom thiltitheinak kut kai dingih a kut a pharh caan, thlarau biaknak dangih kut beng dingin a kut a vun suah caan ah himi pehzom awknak pathum ih thuhnuai ah kan ram(United State) cun cui ukawknak daan pawl hmuahhmuah cu Prostestan le republican cozah a si vekin a hnong thluh ding ih, Papal(Rome) thudik lo le bumawknak pawl thehdarh dan ding a tuah ding ih, cutivek a si ahcun, satan hnatuannak tikcu caan a thleng zo timi le netnak caan kan nai zo timi kan theithiam ding a si.”—Ellen G. White, Testimonies for the Church, vol. 5, p. 451.

“Sunday ni cu cibaibuknak ni ih hman dingin caknak nasazet a nei timi thudik cu Thuphuan cabu thuanthu ihsin kan zohthiam a tul. Sunday cu zum lo ding khawp in Rulhreng ih langnak,hminsinnak ih thupizet thil a si…Himi…Pathian dan thleng danglamnak ahhin thil ti olsam zet pakhat hmangin leitlun doawknak ah Rulhreng cun Pathian a huatnak san a relsuak a si. Himi hi bumawknak olsam zet a si. Rulhreng cun cibai buknak hi thildik zet vekin a langaw ter ih, Pathian dan cu a diklo- tuah danglam ding a si timi a rel ih, leitlun pumhuap ih Pathian dinhmun laksak a tum. Rulhreng cun Pathian cu sersiamtu, tlentu le amah lawng cibai buktlak a sinak thupek cu thleng danglam a tum (Suah 20:8–11; Daan 5; cf. Thup 4:11; 5:9, 13, 14). Daan thleng danglamnak cun Pathian duhdan(Daan) hi Rulhreng in a huat lawng hman siloin cibai buknak ah Pathian dinhmun hranhram ih cuh a tumnak a pholang a si….Himi daan thleng danglamnak hi leitlun pumhuap a si ahcun nehnak a co rori ding.”—Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54.

**Relkhawm dingmi thusuhnak pawl**:

`Caan netabik a thleng dingmi hrang phurnak, beiseinak khal sikhal sehla kan nei a si cun, ziangah saw ruahnak hnihsuak um zetzet pawl lak ihsin kan ralring thiam a tul, asilole ziangah saw hmuhter kan simi ai hman in nasa sawn thlemnak ih kan luh lonak dingah kan ralring a tul? Hivek tuahnak hi ziangvek in a tihnung um, beisei vekin zianghman thil a hung um lo tikah ziangtik ah a thleng ding timi le ziangtin saw a thleng ding timi an rel a si cun ziang rahsuah mi saw a neih? Mipi in ziangtin saw a rung thleng ding thu an rel?`

`A hlan ih kan relkhawm mi thusuhnak ih tihnung um thuhla pawl kha kan hnong men ding a si lo, kan thuanthu relmi sahrang thuhla le harsatnak thuhla pawl cu a thleng taktak lo ding, ziangahtile thleng ding khal a si lo tiih a reltu pawl hnen ah tulai leitlun dinhmun thlir phah in ziangtin saw kan sawn let ding. Ziangahsaw hivek zawngih ruahnak pawl hi a dikzet ding hmuah bangsi, a dik thluh theilonak san?(A taktak ahcun, Leitlun ah zamrang zetih danglamnak nasa zet a thlen dan pawl zoh hnik aw)`