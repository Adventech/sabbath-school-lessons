---
title:  Ruahbet ding
date:   19/05/2023
---

“Asan le vang cu… Pathian cibai buk hi Amah cu sersiamtu a si timi langternak a si. Vanlam Pathian biaknak pangai ahcun vanlam um pawl cu ngaihdan tawi fel zet in hitin an rel: “Nang cu ziangkim sersiamtu na si” ([Thup.] 4:11, [NKJV]). Leitlun ahcun Pathian hi sersiamtu a sinak hi a cang theitawk in thupi zetih ret a tul tuk ruangah vancungmi cun, “Van le lei, le tifinriat le cerhti pawl a tuahtu cu biak uh” tiah a ti ([Thup.] 14:7, [NKJV]). Vancungmi cun dikzet in Pathian cibai buk dingih a kawh tikah thukham ih a palinak tongkam a hmang ti a fiang zet. (Suah. 20:11).

“Thukham pahra sungah Sabbath thukham cu hminsinnak ah a ding ringring ih, cumi cu zosaw Pathian- sersiamtu timi a theifiang ruangah a si. A lairelnak hmuahhmuah ah a thang thluh ih, a thil sersiammi ziangkim, ziangkim hi a sersiam thluh ruangah cumi pawl uk thluh dingin diknak a nei a si. Rulhreng in nehnak co thei ding cun himi hminsinnak hi ziangmaw ti zawngin a ret hloh a tul ding”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” pp. 40, 41.

**Relkhawm dingmi thusuhnak pawl**:

`Ziangtin saw Sabbath thucah pawl hin hringnun ih a thupi zetmi thusuhnak, khuitawk in ka ra, ziangah hinah ka um tile ka kumkhaw netnak ding cu ziangsaw a si timi pawl an sawt let?`

`Sersiammi maksak zet pawl kha ruat aw. Hivek leitlun ih kan um dan mangbang thlak zet pawl khal ruat aw. Himi sersiamnak theih ringringnak ding Sabbath hi, zarhtin kan hnenah a ra thleng ringring ih, cumi cun sersiamnak zum hi ziangtluk ih thupi saw in zirh?`

`Daniel 3 le Daniel 6 ah ziangtin saw himi thuhla ah cibaibuknak na hmuh dan? “Sahrang ti duhdahnak” a thlenih harsatnak a um lai ah Pathian ih mi rinum pawl cun thil thlircia in le kan timlam awk thei cianak dingin himi thuhla ah ziangha kan hmuh?`

`Kum thawng tamzet, Evolution hi sersiamnak vekin a feh ih, cumi sersiamnak theih ringringnak ah khawruahnak nei loin Ni sarihni Sabbath hman tul lo tiih a tongmi mipakhat hnenah ziangtin saw kan sim fiang ding?`