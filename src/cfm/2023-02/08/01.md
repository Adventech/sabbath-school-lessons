---
title:  Sabbath le netnak
date:   13/05/2023
---

### Tuizarh sung siar ding
Jame 2:8–13; Daan. 5:12–15; Saam. 33:6, 9; Thuphuan 14; 2 Pet. 3:13; Thup. 21:1.

> <p>Bible cangken</p>
> “Jesuh Khrih ihsin ziangkim sersiamtu Pathian hnenah leilung semtir ihsin thuh a rak simi thuthup pawlkomnak hi ziang a si ti minung zate hnenih theihter dingah a si:” (Efesa 3:9, NKJV).

Minung ropitnak cu sersiam mi pangai zet a si. Pathian in kannih hi danglam hleice ih tuah mi kan si ruangah minung hmuahhmuah hi hlutnak nei dingin a ret thluh. Nui’ pumsung ihsin naute suak lo, Zengnat neih ruangih ke awl rero tleirawl, Nolai ihsin natnak nei le thluaklam kim nawn lonak nat nei pitar pawl khalin Pathian hrangah nasa zetin hlutnak an nei cio. An pa cu Pathian a si. Annih pawl cu a fapa le a fanu pawl an si: “Pathian, leitlun le a sungih thil hmuahhmuah tuahtu cu lei le van ih Bawipa a si ih, kut ih sakmi tempal sungah a um lo …Cun leitlun pumpi ih um dingah miphun hmuahhmuah cu thisen pakhat ihsin a tuah”(Tirhthlah 17:24–26, NKJV).

Kan neihmi hi rothil zem awkmi a si. Sungkua khat ah kan um tlang thluh. Pathian pakhat ihsin kan zaten unau nu le unau pa kan si thluh. Sersiamnak cun mah le mah ngai thupi awknak a pe a si. Nangmai’ bulpak nun ahkhan mizia thlahsawng awknak le mizia ci thlahsawng awknak pawl a run um tikah Pathian cun cumi cu a rak hlonhlo a si. Nangmah vek ciahciah leitlun ah zohman an um lo tinak a si cu! Nang cu mi danglam hleice, sersiam mi lak ih pakhat, manmual nei zet na si, curuangah leitlun tuah tu Pathian cun kan taksa thianghlimnak cu tlunlam ah a la ih, kan sualnak pawl ruangah A nun a hlan a si.