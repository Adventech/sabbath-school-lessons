---
title:  Ruahbet ding
date:   31/03/2023
---

Hithu pawl ah Pathian cun duhhril ding a nei ve lo tin kan rel thei ko ding: Amah duhdawt theitu le midang duhdawt theitu tuah a duh ahcun zalen zetin a tuah thei ko. An zalen lo a si ahcun an duhdawt thei lo ding, duhdawtnak tel loin kan leitlun hi ziangtin so a um ding? Midang ih an rel vekin thil a um ding a si: Ruahnak zianghman nei lo cet pakhat khi hnatuanter an duhmi le a tulnak ah a um men ih, zalennak zianghman a nei lo ih, duhhril theinak khal zianghman a nei fawn lo, zianghman a thahnem lem lo. Physics dan le dun thlun in taksa le thisen pek suah thu lawng a awih tilo cu zianghman tlaktlai lo a si. Zuklem mawi zet khal a si lem lo ih, kan theihmi, kan mizia diktak zohnak khalah a tlak cuang lo. Kanmah lakah Kan nu le pa, kan fale pawl le kan koppi kan duhdawtnak cu a tiakvai mi thilri remkhawmi men baklo zianghman kan si lo tiih ruat tu zoha um dah kel?

“Duhdawtnak daan cu Pathian ram uknak ih lungphum a si ruangah Mifim pawl hmuahhmuah ih an lungawinak cu Kaihhruaiawknak dingfel zet thawn an famkimnak ah a thum aw a si. Pathian cun a sersiammi pawl hmuahhmuah in duhdawtnak an neih ding hi a duhzet. A mizia ihsin a suakmi cu duhdawtnak hi a si. Hranhram ih thuawih ding ih tuah hrimnak ah lungawinak a nei lo ih, thinlung duhnak thawn a hna an tuan theinak dingah duhhrilnak zalennak a pe a si.

“Duhdawtnak thawn ramuknak a si timi sersiammi pawl in an theih kulh sung cu Pathian ramuknak ahhin lungawinak a um a si. Anmah tuahtu ih tumtahmi ti hlawhtling cu van ralkap pawl ih lungawinak a si. A ropitnak lanter le A mah sunloih hi an lungawinak a si. Pathian duhdawtnak hi hmunsang bik ih a um lai ah pakhat le pakhat duhdawt awk hi thuthup le tanghmai sialnak a si. Van boruak rem aw zet ti sia thei dingin remawk lonak hminsin ding zianghman a um lo.”—Ellen G. White, Patriarchs and Prophets, pp. 34, 35.

**Relkhawm ding thusuhnak pawl**:

`Ziangruangah saw Thuphuan 12 ih um vancungmi pathum ih thucah hi a hleice in sancem ding ih a ra um dingmi doawknak thawn pehtlaihnak an neih?`

`Ziangtin saw Thuphuan 12 hin nitin ten fiahnak le thlemnak na ton mi lak ihsin hnangamnak a lo pek?`

`Kan thil tuahmi tlangpi pawl hi kan tumtah mi le kiangkap ih thil um mi ah a thum aw tiih a zumtu an um. Na pompi maw pompi lo saw?Kan duhhrilnak in kan nuntu zia lamzin ahhin ziangvek ro saw a rak co? Kan duhhrilnak le kan nunnih Pathian huham laicinawknak pawl cu rel khawm uh si.`