---
title:  Pathian ropitnak mei-alh
date:   17/06/2023
---

### Tuizarh sung siar ding
1 Thess. 5:1–6; Johan 8:32; Thup. 18:1; Thup. 4:11; Suah. 33:18, 19; Thup. 5:6, 12; Thup. 13:8.

> <p>Bible cangken</p>
>Memory Text:  “Cun hi thil pawl hnuah huham nasa zet nei van ihsi rung mum a dang vancungmi ka hmu; cun a sunlawinak in leilung a tleuter” (Thuphuan 18:1, NKJV).

Reilo ah asilole reideuh hnu khalah, caan netabik cu a rung um leh tengteng ding. Ziangtik ciah ah, ziangtin timi cu sim kan si lo. Asinan cuvek tikcu caan theithiam thei ding tawk cun sim kan sim. Thupek palinak ul ringring dingmi dokalh zawngin Sunday ulnak hi hranhram ih run ti suah a si leh ding. Thuphuan cun thil thupi zetzet, cumi pawl thawn hnuaihnih aw mi pawl kan hnenah a langter, cumi cun, “Van le lei, tifinriat le cerhti pawl a tuahtu” (Thup 14:7)cibai buk duhlo tu mipi hmuahhmuah cu “leitlun hramthok ihsi thah a rak si zo mi Tuufano nunnak cabu sungih an hmin ngan lomi pawl”(Thuphuan 13:8) an si dingih, cule Sahrang le a lem cibai an buk ding tikcu caan pawl in sim. Tongdang ih kan sim asile Bawipa Jesuh Khrih thlun ding ih a hriltu le a thupek pawl a thluntu pawl hmuahhmuah ih hmin cu nunnak cabu ah a um ringring ding. Milai ih hminsin mi si hnakcun Pathian ih hmin ngankhum mi si ding cu ziangtluk tha saw a si.

Pathian cun himi thucah phuang suak dingin Seventh-day Adventist kawhhran hi a tungding. Kanmah rori khal Jesuh ah thutak ih pianthar le Thuphuan 14:6 ih “Kumkhaw thuthangtha” timi ahhin nunthar in tidanglam ih um kan tul zet. Cumi cu amah ah rundam ih kan um theinak dingah kan hrang Khrih thihnak a si.