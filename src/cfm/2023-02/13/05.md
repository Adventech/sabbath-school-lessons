---
title:  Leilung luahkhattu Pathian sunlawinak
date:   21/06/2023
---

`Siar ding: Thuphuan 4:11, Thuphuan 5:12, Thuphuan 19:1, le Thuphuan 21:26.  Thuphuan 18:1 ih a um vekin leilung luahkhat tu Pathian lungawinak thawn ziangmi pehzom awknak an nei?`

Leitlun ih sia le tha karlak doawknak ropi hi Pathian upatnak asilole hminthatnak thuhla a khal a si. Satan, dodaltu vancungmi cun Pathian a dik lo tin a phuang, Amah cibai an buk ding a beisei zet. Satan pa cun Pathian ih daan cun kan zalennak le nuam kan tinak pawl ah ramri a nei thluh a si tiah a phuang suak.

Jesuh hringnun, thihnak le thawhsualnak cun cui’ thuphan phuahcop cu a run siatbal thluh. In sersiamtu cu himi leitlun rul-khur thuk sung ahhin in tlen dingin a lut. Thinglamtah ah Anih cun satan ih sual mawhpuhnak pawl a sawn let ih, Pathian cu duhdawtnak neitu le midik a si zia a pholang.

A duhdawtnak in lungawinak a thlen ih, A ropinak thuhla ruat in, A caan neta ih a mi pawl cun a sunlawinak an phuang- Pathian ngaihsak lo leitlun ah A duhdawtnak, mah le mah pekawknak mizia cu mah le mah ngaihsak awknak pawl cu Pathian ih mizia in a tleu ter thluh.

`Siar ding : Suah 33:18,19. Ziangtin saw Pathian in a sunlawinak Mosea hnenah a hmuh? Pathian sunlawinak cu ziangsaw a si?`

Pathian sunlawinak cu a mizia hi a si. Pathian duhdawtnak ih kan khah thluh tikah leitlun hi Pathian sunlawinak in a khat thluh ding, tlennak ih duhdawtnak hmangin kan ziaza pawl thleng danglam in kan um.


Kan bulpak hringnun ih a langmi a duhdawtnak cun a sunlawinak, a mizia pawl cu Leitlun ah a langter. Van lai ih zuang vancungmi pathum thuken mi, “Pathian cu tih uhla, A hnenah sunlawinak pe uh”(Thup 14:7) timi hmangin thlarau lam ih a thimzet leitlun ahhin netabik thucah phuan suah thluh ding a si.

Kan hnatuan thatnak ah, asilole kan dingfelnak ah, asilole kan hnatuan thatnak ahhin kanmai hrangah sunlawinak zianghman a um lo. “Khrih dingfelnak thucah cu leitlun deng ihsin a dang deng tiang ih thleng ding a si…. Himi cu Vacungmi pathum ih hnatuan kharnak Pathian ih sunlawinak a si”—Ellen G. White, Testimonies for the Church, vol. 6, p. 19. Ellen G. White cun hiti khal in a ngan: “Zumnak ih thiamcoternak hi ziangsaw a si? Himi cu leivut ih it milai parah Pathian hnatuan sunlawinak a si, cule milai in amai thiltitheinak in a tuah thei lomi pawl khal a tuah sak”—Testimonies to Ministers and Gospel Workers, p. 456.

`Kanmai hrangih sunlawinak siloin Pathian sunlawinak sawn a si.`