---
title:  Ruahbet ding
date:   23/06/2023
---

“An mitih ih tleunak le apawknak thianghlim nei Pathian siahhlawh pawl cun vanram ih thucah phuang dingin khulrang zetin hmun pakhat hnu pakhat ah an feh ding. Thawngtampi ih aw hmangin leitlun hmuahhmuah ah ralringnak an pe ding. Mangbangza an tuah ding, dam lo pawl an dam ding, cule mangbangza le hmuhsak hminsinnak pawl cun zumtu pawl cu a thlun ding. Satan khal in hna a tuan ve ding, mangbangza in mi a bum ding, minung mithmuh rori ah van ihsin meisa hman a tlater ding(Thuphuan 13:13). Leitlun ih umtu pawl hmuahhmuah cu an dinnak hmun hril dingih hruai an si ding.

“Thucah cu thuhla tawi zawngih kensuah a si tuk lo ding, Pathian thlarau ih piantharnak thawn a si sawn ding. Himi thuhla cu peksuak in a um zo. Thlaici cu tuh in a um, cule tu ah thal a nai ih, rah a hun nei. Missionary hnatuah tu pawl cun an theitawk in casuah mi cu an zem suak rero, cucing in mi tampi ih thinlung cu thutak theihnak ihsin asilole thuawih duhnak ihsin kharpitsak in an um hrih lai. Tu ahcun cui thuhla eng cun hmuntin a suttlang vivo ih, thutak cu fiahzet in hmuh a theih, cule Pathian ih fate pawl cun a hlanih an rak kaihhnget mi pawl cu an sattan thluh thlang. Sungkua pehzom awknak, kawhhran pehzom awknak pawl cu um tlang ringring dingin thiltitheinak an nei nawn lo. Thutak cu thil dang hmuahhhmuah hnakin manmual a nei zet. Thutak dodalnak pawl hmuahhmuah komkhawm aw hman sehlah mipi tam zet cun Pathian lam ah dingin an um a si.”—Ellen G. White, The Great Controversy, p. 612.

**Relkhawm ding thusuhnak pawl**:

`Ellen G. White cun, “Zumnak ih thiamcoternak thucah hi vancungmi pathum pawl ih a dikmi thuken a si” tiah a ti.—Evangelism, p. 190. Cumi ih sullam cu ziangsaw a si? Vancungmi pathum pawl ih thucah cun zumnak ih thiamcoternak ah ziangmi pehzohawknak a nei?`

`Thuphuan 14:12 siarsal aw: Pathian thupek pawl thlun le Daan in a siangmi karlak ah ziangmi saw bangawk lonak an neih? Ziangtik ahsaw thuawihnak hi daan ih a siangmi thil ih a suah? Pathian thupek thlun lo mi pakhat cun ziangtin daan ih siangmi tuahtu a si thei lai ding?`

`Thuphuan cabu sungih ralringnak thu pawl le sahrang thupawl kan rel tikih in el tu pawl hnenah ziangtin saw sawnletnak na tuah ding? Cumi sawnletnak cu ret tha sehla, cabu ah ngan ih a um ruangah kan rel thei zet ding, cumi lo ah ziangtin sawnletnak kan pe ding?`

`Tulai leitlun dinhmun hi zirlai neihnak ah relkhawm uh. Caan netnak ah ziangthil na rak hmuh zo mi pawl in saw lo bawm thei ding? Ziangtin saw kan hnenih hmuhter a si hrihlomi thuhla ah zianghman theihnak neilo in tu ih hringnun kan hman dan pawl ah ziangtin kan ralring thei ding?`