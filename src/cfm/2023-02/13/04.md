---
title:  Tuahthatsalnak sunzom vivo
date:   20/06/2023
---

Pathian cun nineta lam ih minung pawl cu an zumnak ih Bible a rettu, Khrih lawng hi an rundamnak ih bulram, Thlarau thianghlim cu an caknak ih hmangtu, le Kan Bawipa a ratsalnak ding cu an beisei netnak ih a hmangtu hlanlai tuahtha tu pawl zumnak ah thum aw dingin a khaisang hai a si. Thutak, Sabbath khal telin caan reizet pupa thurosiah le thudik lo thim sungih rak um mi cu Jesuh a rungtumsal hlan te ah phuang darh thluh a si ding. Pupa thurosiah le thudiklo thim sungih kum reizet a rak um mi Bible ih Sabbath thutak khal telin Jesuh a rungtum sal hlante ah phuang darh thluh a si ding.

Vancungmi pathum pawl ih thuken mi cun himi nineta lam minung pawl tuahthatsalnak thehsuak thei dingin le Khrih in leitlun ih a hnatuannak a thehsuak theinak dingah Khrih rualih tel ve dingin a hringsuak a si. Simcianak ropi zet Bible bu netabik ih um mi pawl cun beidawnnak nasazet ihsin Leitlun ah Pathian thucah netabik phuang dingin Pathian cangvaihnak a um thu a tarlang. Thuphuan 14 cun leitlun pumhuap kumkhaw thanthangtha thuhla a sim.

Thuphuan 14 ih vancungmi pathum pawl hi Thuphuan 18 ih vancungmi palitnak in a run thlun. Himi vancungmi cun vancungmi pathum pawl ih thuken mi cu thiltitheinak a run pe ih, “A(Pathian) sunlawinak in leilung a tleuter” (Thup. 18:1). Thuphuan 18 cun minung santhuanthu ih thupi zetzet pawl le ninetabik ih thuthangtha ih a nehnak ding thuhla pawl tiang a run sim thluh.

`Siar ding: Thuphuan 18:1. Himi vancungmi thuhla ah Johan in ziangmi thil pathum saw in sim?(Heb. 2:14.)`

Hmun thianghlim Bawi tohkham khan ih Pathian umnak sunglawi zet hmaika ihsin a rungtum tu himi vancungmi cu Pathian ih zangfahnak thucah netabik phuangsuak dingin le Leitlun ih a um tu pawl hnenah leitlunah ziangthil a hung cang ding timi ralringnak pe dingih fialmi a si.
 
A bungcang cun vancungmi cu “thuneihnak nasa zet nei” tu tiah a ti. Thukam thar ih “Thuneihnak” timi hi Grik tong “Exousia” timi ihsin lak mi a si. Himi tongfang hi thuthangtha Matthai ahkhan Jesuh in a dungthluntu pawl a thlah zikah a hmang. Matthai 10:1 ah Jesuh cun a dungthluntu pawl hnenah sualnak le sual ih thilti theinak tlun ah “Thuneihnak” a pek. Jesuh cun Sia le Tha doawknak kar lakah nehnak ropi zet nei dingin vanlam thiltitheinak huham thawn a thlah hai a si. Matthai 28:18, 19 ah dungtluntu pawl a thlah lehsal ih, asinan himi tum ahcun van le lei khalih, “Thuneihnak hmuahmuah” thawn feh dingin le “miphun hmuahhmuah dungthluntu va si ter ding in” a thlah hai a si.

`Anetnak ahcun, ziangtin saw caan neta ih buainak(Nitin buainak hi a um deuh ringring) pawl cu thuneihnak ih an cang thei thluh? Zo ih thuneihnak deuhtu sawn kan thlun: Pathian, kanmai’ , sahrang thiltitheinak, asilole midang sawn saw? A tu ah zo ih thuneihnak bik saw na thlun rero?`