---
title:  Harsatnak netabik hrang timlamnak
date:   18/06/2023
---

`Siar ding: 1 Thesalonikan 5:1-6. Minung santhuanthu netabik lam thawn pehpar aw in Tirhthlah Pual in ziangvek nunsimnak saw a tuah?`

Tirhthlah Paul cun Thesalonika khua ih zumtu pawl hnenah “Ralring uh” tile “ Harhvang in um sawn uh” tiah Jesuh veihnih a ratsalnak ding thuhla forhfialnak a nei. Paul in zumtu pawl hnenah cuvek ih a rak sim asile, tuisan ah kan hnenah ziangvek in saw in sim ve ding?

Anih cun an hnenah, “Eng faate” an si thu le “Cumi ni”[Khrih ratsalni] (1 Thess. 5:4, NIV) in “rukru bang” (1 Thess. 5:4, NKJV)in annih cu kai ngah dingin “thim” ih um an si lo thu a rel. Jesuh cun “Ralring” timi hi thinlung takten thlacamnak thawn pehzom aw in a sim fiang (Matt. 24:42, Matt. 26:40, 41). Ralringten um ding hi thlarau lam fimvarnak a si. Thinlung harhvang cu kan caan hman mi hi kan ngaithu pi ih, thil thupi taktak pawl ah kan thinlung kan pek hi a si.

Ellen G White cun hitin a relbet: “Kannih thudik a theitu pawl cun mangbangza leitlun ih a ra thleng dingmi hrang kan timlam awk cia a tul.”—Testimonies for the Church, vol. 8, p. 28.

Cumi cu leitlun hrangah mangbangza a si ding, kan hrangah cun mangbang ding zianghman a um lo. Ziangtik ah cuini a thleng ding timi thei lo khal sehla, a ra thleng leh tengteng ding timi cu kan hmu thiam thluh zo, tu hi kan ralring ding ni cu a si.

`Daniel 2 ih a simcia vek ciah in Lalram cu a ra suak ih, an fehliam sal. Pathian ih a rel mi cu a thleng leh ding, a thleng tengteng ding timi kan rinsan ngamnak thuhla ah ziangmi saw in zirh mi?`

Pathian cun thil a ra thleng dingmi kan theih ih kan timlam awk theinak dingah himi nineta thucah pawl hi in pe a si. Daniel le Thuphuan ih simcianak cun tulai simcianak thilpek thawn pehzom mi a nei ih, hi leitlun ah ziang a rung um ding timi in rak theihter a si. Pathian ih kamsuak profet simcianak ahcun rundamnak thuanthu a rak simcia ih, cule Daniel 2 ah Pathian kan rinsan thei dan ding pawl a um thluh.

`Paul cun, “it that” lo dingah in rak cah. Cumi ih sullam cu ziangsaw a si ding, cule itthat rero lai kan si maw timi ziangtin saw kan theihthei ding, itthat mi kan sile ziangtin saw kan thangharh thei ding?`