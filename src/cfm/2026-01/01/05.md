---
title:  Paul le Colossa
date:   31/12/2025
---

Paul in Kolose khua a tlawn thu kan thei lo, Asinan a thuthangtha simmi hrekkhat pawl ih hlawhtlinak cun thil ziangmaw in sim. A hmaisabik ahcun Kolose khaw mi Epafras a si (Kol. 4:12), Anih cu Kolose khawpi ih thuthangtha thlentu a si (Kol. 1:7). Asinan ziangtin saw nunthar a ngah? A langdan ahcun Pual kha Efisa khua kiangkap ah um in, “Asia ih umtu pawl hmuahhmuah in Bawi Jesuh an theih thluh” (Tirh 19:10; zoh kop aw, Tirh 20:31) tum ahkhan a rak thei ve si ko ding.

Thuphuan cabu cun hitawk hmun pawl ah ziangtluk in thuthangtha a darhcak ti a hmu suak (Thup. 1:4). Himi hlawhtlinnak ih simfiangnak thabik cu (Kolose ih thuthangtha a thlennak khal telin) Paul in Khristian ih a hruailut mi pawl ih hnatuannak in a si. Annih pawl cu Asia Minor ih khawpi thupibik Efesa ih thuthangtha a thei hmaisabiktu pawl an si. Paul in Efesa khua ih thuthangtha a sim mi cu Epafras in a rak thei, cutin Paul ih hnatuan pi ah a cang ih, amai khawpi Kolose ah thuthangtha a keng lut.

Laodicea ihsin thlanglam peng 10 hrawng ih um khawpi cu tu ahcun laihsuah in a um zo ih, curuangah cutawk kiangkap hrawngih um khawpi pawl thawn vuntah thim danding ding khal kan thei vak lo. Asinan “Phrygia hrawng ahcun Judah mi thawng 10 hrawng cu an um” ti kan theifiang.”—Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990), vol. 10, p. 3. Kolose khawmi pawl ih hman mi paisa kan zoh tikah Rom khawpi dang tamzet ahcun pathian tamzet an bia theu ti a fiang zet. Zumlotu pawl ih cangvaihnak le an nunphung pawl cun Khristian pawl cu nasa zetin a ciahneh tuk ih, khawpi ih thuthangtha sim lawng hman siloin thuthangtha ah thianghlim zetih rinum ih um ringringnak khal a buaiter thluh thei. Kolose khawpi ih Khristian hminthang ve zet pakhat cu Filimon a si. Epafras thawn nunthar nei tlang mi khal a si men thei.

`Siar ding: Filemon 15, 16. Khalah zoh aw Kolose 4:9. Paul cun Filemon hnenah Onesimus lem dingin ziangtin saw a forhfial.`

Rom daan ahcun Paul cun Onesimus cu Filemon hnenih thlah kirsal ding a si. Filemon cu zumtu pakhat a si vekin Paul cun a thinlung neh a tum ih, Onesimus rak pawm dingin le sal vek siloin unau vekih rak zoh dingin ngennak a neih sak (Filemon. 16).

`Sal dinhmun kan thei ngah ih, cuvek dinhmun cu Paul in a mawhthluk tin kan ruat men thei, hitawk ih Paul ih a relmi hi ziangsaw a si ding? (American ih sal an um ciamco lai ahkhan ziangtin saw Ellen G White in a hleice in Adventist pawl hnenah a tlansuak mi sal pawl hruaingah kirsalnak daan tuah mi cu ngaihthah men dingin a fial?)`