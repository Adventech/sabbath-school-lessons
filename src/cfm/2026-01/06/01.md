---
title:  Khrih lawng rinsannak
date:   31/01/2026
---

### Tuizarh zirlai hrang siar ding
Filipi. 3:1–16; Rom. 2:25–29; Johan 9:1–39; Efesa. 1:4, 10; 1 Kor. 9:24–27.

> <p>Bible cangken</p>
> “Cuticun a thihnak ah tel ve in, amah ka theih ih, a thawhsalnak huham le a tuarnak tawmpinak khal ka teh ve theinak dingah; Ziangti zawng talin simaw mithi thawhsalnak tiang ka thlen thei pangah, tiin” (Filipi 3:10, 11, NKJV).

Daan ih hnatuannak siloin zumnak thawng lawng ih rundamnak thuhla ahhin thil ziang simaw kanmah ah rinhlelnak ding a um hrih lai. Ziangtin simaw kan hnatuan mi hi kan rundamnak ding hrangih bet theih mi thil si awm takin, cui hnatuannak ah kan thum aw theu. Himi thuhla hi rundamnak hrangah serhzimtan tengteng a tul a si tiih a reltu pawl hnenah Paul cun nasa zetin a tlang au pi.

Hrekkhat pawl cun an hnatuannak, serhzimtannak tivek pawl cu an rundamnak ding hrangih thil thupi zet ah an rak ruat theu. Curuangah Paul cun dingfelnak cu Khrih hnen ihsin a ra mi a si ti fiang zetin a rel ih, cumi cu daan thlunnak ihsin a ra suak mi a silo ih, zumnak ihsin a ra suak mi sawn a si. Serhzim tannak thuhla hi tuisan ahcun buainak si nawn lo khal sehla, a thu umdan cu a si deuh ringring lai.

Remthatu pawl khal hivek buainak an rak nei ve: Khrih thluntu pawl ih hmuhtonnak ahhin zumnak le hnatuannak hi kaihhruaitu bik a si. Khrih cu kan ziangkim a si, “kan zumnak hramthoktu le famkimtertu a si” (Heb. 12:2). Kan nun ih kan thupitter deuh mi hi a diknak hmun ih a um ahcun Pathian duhdawtnak ah kan um ding ih, thutiam ah aipuang in, a tu hman ahhin “taksa ah rinsan awknak zianghman a um lonak” hmun ah rundam hnangamnak a um ding a si (Filipi. 3:3).