---
title:  Ruatbet ding
date:   06/02/2026
---

“A thazang a cahter ih, nuncan ziaza tha in, Khristian nun dan mawi ih a umtu cu ziangkim Khrih hrangah a tuah dingih, a pe ding a si. Ziangahtile Tlentu cun thenthek mi hnatuan a pawm ve lo. Nitin in pumpek awknak timi sullam a zir tengteng ding. Pathian kamsuak thu zirin, cumi ih sullam pawl a zir dingih, a thlun ding a si. Cutin a um cun Khristian tahfung thabik a thleng ve thei ding. Nikhat hnu nikhat Pathian cun hna a tuan pi ih, a ziaza cu a famkimter thei ih, hniksaknak netabik khalah a ding nget thei ding a si. Nikhat hnu nikhat zumtu pawl cun minung hmai ah le vancung mi pawl hmaiah zohcianak ropi zet hna an tuan, cumi cun thuthangtha cu minung tluzo pawl hrangah tuan theih a si timi an hmuh a si”—Ellen G. White, The Acts of the Apostles, p. 483.

“Mo neitu ding a rat ding rak hngaktu pawl cun mipi pawl hnenah, “zoh hnik uh, nan Pathian hi” tiah an ti ding. Zangfahnak eng netabik, leitlun ih zangfahnak thucah netabik pek ding mi cu A duhdawtnak ih A ziaza phuanglangnak a si. Pathian ih fale pawl cun A sunlawinak tarlang ding an si. Anmai nun le an ziaza ahhin an hrangih Pathian zangfahnak ih thil tuah zo mi pawl an tarlang ding a si.

“Dingfelnak ninu ih tleunak cu hnatuan tha – thudik tongkam le thianghlimnak ahhin a tleu ding a si”—Ellen G. White, Christ’s Object Lessons, pp. 415, 416.

**Relkhawm ding thusuhnak pawl:**

`Bawipa ah nan lungawi uh timi thusuhnak ahkhan cambang deuh hrih aw, harsatnak na tonnak ah(Bible zirhdan si khal sehla) siloin Bawipa ah lungawi ding na si timi a rel a si timi khi hminsin aw. Ziangruangah saw Bawipa, A thatnak, A huham, A duhdawtnak, le A rundamnak kan hmai ih um mi pawl kan kilkhawi ringring hi a thupit? Nun ih hniksaknak a um lai caan ahhin ziangtin saw hlawknak na rak ngah thei ding?`

`Khristian kan si vek in “hnatuan tha” tuahnak lam ahhin zangfahnak lamzin a reldan hi hmin sin aw. Himi zangfahnak hnatuan hi Jesuh ratsalnak a thlirtu kan si vekin ziangruangah a thupi? Hnatuan tha ruangih rundam si lo khal sehla, cui hnatuan tha kan neih lo ahcun rundam in kan um ngaingai pei maw?`

`Taksa ah rinsan ngam awknak a um lo timi ruahnak ahkhan cambang deuh ta duak aw. Cuimi sullam cu ziangsaw a si ding? ziangahsaw cuimi ahcun rinsan ngamnak kan neih lo ding? Kan taksa teh hi Pathian laksawng in pek mi a si thotho lo maw si?`