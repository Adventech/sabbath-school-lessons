---
title:  Fimzetin um uh
date:   19/03/2026
---

Khristian kan si vekin kan theih theimi thudik thupi zet cu ziangsaw a si? Diktak te cun Kanmai sualnak ruangah Jesuh Khrih a thi ih, Amah zumnak thawngin kumkhaw nunnak kan nei a si timi hi a si ko ding. Hi thu hi kanmah ten kan phorhsuak thei dah lo mi thudik a si. Cumi cu kan hnen ih sim ding mi le tarlang ding mi thudik a si. Cutin Pathian Kamsuak thu sungah kan hnenah tarlang in a rung um a si.

Pathian in a Kamsuak thu sungah kan hnen ih a tarlang mi pawl um lo bangta sehla, ziangtik hman ih kan theih dah lo ding mi thudik, fimnak le theihnak nasa zet a um a si. Asinan himi theihnak le fimnak pawl cu theihnak menmen, thil ziangsimaw theih tul mi vek men ih pek kan si lo. Himi thudik, theihnak le fimnak pawl cu kan nun ah kan phorhsuak sawn ding a si.

`Siar ding: Kolose 4:5, 6. Ziangvek dinhmun ahsaw Paul in “fimnak ih feh” kan tul thu a rel? Ziangruangah saw cuvek ih feh cu a tul?`

Vansiatthlak zetin Khristian pawl hi khuimaw caan ahcun Khristian kan si tilo ahcun zianghman kan si lo. Paul ih a tarlang vekin (Isaiah 52:5 ta a la suak), Israel cu zumlotu pawl hrang ih tluknak khal a si: “ziangahtile nanmah hmangin Zentel lakah Pathian hmin cu relsiat in a um a si” (Rom. 2:24). Midang pawl hnenah, a hleice in kan zumdan vek zumnak rak nei ve lo pawl hnenih kan cangvaihdan hi a thupi tuk (zoh aw, Titas 2:5, 2 Pit. 2:2). Khristian inn ahhin thilsual tuahnak ai hnakin thlacamnak nei dingih mino pawl hruai khawm, ngilnei zetih nun hman, nunnem zetih um, tuarfainak nunnem zet tongkam kan hman mi pawl cun in rak thlir ringring tu pawl hnenah kan hnatuan a dik le diklo cu nasa zetin a sim a si.

Kolose 4:6 ah Paul cun kan tongkam hmandan hi a ngai thupi zet: “Nan tongkam cu a thlum zetmi siseh” (ESV) tiah a ti. Kan tongkam cu ngilhnei zet le zah um zet lawnghman siloin kan tongsuak mi pawl cu Thiang Thlarau ih hnatuannak hmangin Pathian zangfahnak in a cangvaihter mi le a luahkhat mi a si ding a si.

“Ci thawn alter mi”. Leitlun in “a al” mi tongkam a timi thawn cun an kalh aw zet, kan tongkam pawl cu kan biakmi thawn an rualrem aw zet ding a si.

“Mikip ih an thusuhnak a letdan ding nan theihtheinak dingah” (NKJV). Thiang Thlarau lawngin kan tong ding mi cu a dikmi tumtahnak hrangah a tikcu te ah in pe thei a si, cule kan “phuang” tengteng dingmi thucah a ngaitu pawl ih thinlung a timlam sak ding a si (hitawk khal ahhin dei timi hman a si—Mani sun ih Kolose 4:4 simfiangnak kha zoh aw)

`Midang pawl na zohdan, na cangvaihdan le na tongkam pawl kha vun ruat sal aw. Na zumnak thuhla ah ziangmi thucah saw na langsuak ter, cule Khristian timi hi ziangsaw a si?`