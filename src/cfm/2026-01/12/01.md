---
title:  Umkhawm tlang uh
date:   14/03/2026
---

### Tuizarh zirlai hrang siar ding
Kol. 3:18–4:6; Efesa. 5:22–25, 33; Thuf. 22:6, 15; 1 Pit. 2:16; 1 Thess. 5:17.

> <p>Bible cangken</p>
> “Mikip an thusuhnak ziangtivek ih leh ding ti nan theih theinak dingah, nan tongkam cu ci thawi altermi, zangfahnak telmi si ring ring seh.” (Kolose 4:6, NKJV).

Minung hi naivai zet ah um in, hna an tuan khawm ahcun buainak phunphun an tong theu. Hmuhdan le pawmdan bangaw lo ruiri; thukam el awknak tivek a suah theu. Laicin awknak a nai sinsin ahcun cui laicin awknak cun mi hmuahhmuah hrangah rualremte ih umkhawmnak a neih ding a thupi deuhdeuh.

Laicin awknak naibik cu sungkua hi a si ko ding. Khuimaw caan ahcun inn cu “suangkua hmuan” tiah kawh a si theu. Inn a umdan simfiangnak lamzin tha zet a si. Sumdawnnak fehpi le innsang fehpitnak karlak ahhin bangawknak tamzet a um. Thil man mual, tumtah mi le hnatuan dingmi tivek pawl ah a tlangpi thu in an lungrual tengteng a tul. Mi hmuahhmuah hi pakhat le pakhat an rualrem aw ding ih, thil a feh tluang zerzonak dingah an hnatuan cio cu thazet in an tuan ding a si. Hivek kaihhruaiawknak thawn bangaw ciah hi sungkua tum zet kawhhran ah hman a si.

Tuizarh kan zirlai ahcun Paul cun Khristian kaihhruai awknak thabik thu bulhram hrekkhat pawl a pe. Ziangahtile Khristian inn cu Bible thuhram hmangin uk dingmi a si ih, Rom innsang kaihhruai awknak ihsin ziangtin simaw a danglam tengteng a tul. Paul cun innsang sunglam le lenglam ih khawtlang laicin awknak dangdang hrangih a tangkai zet dingmi kaihhruai awknak man nei zet pawl khal a pe tel a si.