---
title:  Ruatbet ding
date:   20/03/2026
---

“Sungkua ih umtu pawl hmuahhmuah cun sungkua ih hlimnak, hnangamnak, le thil a fehtluang theinak dingah bulpak tin cun an tuanvo tuan dingin an parah a thum aw thluh a si timi hi an thei ding a si. Pakhat le pakhat an eltai aw ding a si lo. Pakhat le pakhat thazang pekawknak ah hnatuan tha tuan tlangin pumkhat ih um ding an si; nunnem zet, tuarfainak, tuar theinak pawl an nun ah an um ding ih, tongkam nem, nunnemnak, awlok songnak rehternak tongkam pawl an hmang ding, Nu ih tuanvo a zangkhai deuhnak dingah an tuanvo cio an tuah ding a si…

“Sungkua tin ih um pawl cun midang pawl thawn pumkhat ih um dingih beisei mi a si timi a theihthiam ding a si. Nauhak kum 6 mi ihsin a tlunlam pawl cun hringnun ih phurrit phur ve dingin anmah ah ngennak a um a si timi an theithiam ding a si”—Ellen G. White, The Adventist Home, pp. 179, 180.

“Eng ih kan feh ahcun kan thinlung le kan inn ah Khrih kan umter ding a si. Inn cu thusim ding thutha pawl hmuahhmuah thawn tuah mi a si ding. Leitlun ih um vanram fate vek a si ding ih, cutawk hmun ahcun lung retheihnak siloin ngainat awknak a nung sawn ding a si. Kan lungawinak cu himi duhdawtnak, zangfahnak, zawn ruatawk tonnak tivek thlaici kan tuhnak ahhin a thum aw a si… kanmah theihngilh aw in, thil fate khalah midang hnen ihsin duhsaknak kan donmi ah lungawi thusimnak ding caan tha kan dap rero ding a si, cule ngilhneihnak le duhdawtnak thuk zet hnatuannak hmangin midang pawl ih phurrit, riahsiatnak zangkhaiter le zia umter deuhnak ding caan tha kan zoh ringring ding a si. Cuvek ruahnak ihsin kan sungkua; kan innsang lenglam khalah nun hlimnak nasa zet a pe a si, cule cuvek thil pawl ngaihthah san mennak cun hringnun ahhin riahsiatnak le lungngainak a suah pi a si”—Ellen G. White, Testimonies for the Church, vol. 3, pp. 539, 540.

**Relkhawm ding thusuhnak pawl:**

`Nupa hrangah nan laicin awknak ih a lo bawmtu thu bulhram cu ziangsaw a si? Koppi nei hrih lo pawl hrangah ziangmi thuron na pe duh, neihawknak ih a run suahpi mi buainak hrang ziangtin an rak timlam aw thei ding?`

`Khristian inn ihsin an fale duhdawt le ngaihsak zetin a pitlintertu nu le pa pawl cun zumnak hnongtu an fale pawl cu an hmaiton a tul deuh ringring. Ziangmi thuron le thlangamnak saw na pek ding? Rel dingih a tha lem lo mi cu ziang pawl saw an si?`

`“Fimnak ah feh in” timi kha vun ruat bet uh. Cumi thawn kalh aw zetin fimnak kalh ciah ih “atnak” ah feh in timi sullam hi ziangsaw a si? Na vah tawihnak hmun dangdang ihsin ziangmi saw na zir ngah mi?`