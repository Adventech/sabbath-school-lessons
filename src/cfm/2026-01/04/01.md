---
title:  Tangdornak ihsin pumkhat awknak
date:   17/01/2026
---

### Tuizarh zirlai hrang siar ding
Fil 2:1–8, Jer. 17:9, Fil. 4:8, 1 Kor. 8:2, Rom. 8:3, Heb. 2:14–18.

> <p>Bible cangken</p>
> “Thinlung bangaw ih nan um theinak dingah duhdawtnak bangrep nei in, lung khat pu ih lungrual in, ka lungawinak kimter uh.” (Filipi 2:2, NKJV).

Pumkhat awknak cu cahnak a si. Asinan thudik theih men hi va tuah suaknak thawn an bangaw lo. Pumkhat awknak ahhin kan theih patawp kan suah khalah khuimaw caan ahcun kan hlawhsam theu. Asinan tumruh zetih pumkhatnak siatsuah timi thawn cun an bangaw lo. Paul in Filipi pawl hnenih cakuat a ngan peh rero khal hi mangbang ding a rak si tuk lem lo. Paul cun “lungkhat pu le thinlung bangaw” ih an um ding a duh hai a si.

Paul cun pumkhat awknak a tulzia cu Jesuh thuzirhnak le tahthimnak ah a thum awk thu a sim. Himi thupi pawl cu Thukam Thar hmuahhmuah le a hleice in Paul ih cakuat pawl ah kan hmu thei a si. Van dumkulh ih pumkhat awk lonak bulhram cu vanram ih um vancungmi pakhat ih huham le dinhmun lam ih tihalnak le puarthaunak ihsin a ra mi a si, Cuvek lungput cu ukawknak famkim boruak par khalah a darh thluh (zoh aw. Isa. 14:12–14). Pathian daan retmi ah lungawi lonak nei in Pathian ih tuahmi ai hnakih sang sawn ih um duhnak thinlung a neih ruangah Eden hmuan ah a um(Sem. 3:1–6).

Tuizarh ahcun kawhhran sungih pumkhat awknak hrang Bible ih zirhmi kan thlir ding, a hleice in Jesuh ih retniam awkdan mangbangza, Amah ihsin hlawknak kan zir theimi pawl le Amah vekih kan thangsoh theidan ding pawl kan thlir ding.