---
title:  Pathian ngaihsaknak thuthup
date:   22/01/2026
---

Bible sung ih larzet cu 1 Korin 8:2 “zokhal thil ziangkim thei ih a ruatawk asile, a theih ding tlukin a thei hrih lo tinak a si” timi hi a si. Thupi zate kan theihfai filik thluh mi thil hi a um dah lo. Ziang thil khal kan zir bet ringring thei. Pathian sinak le minung ih rung cannak ih pehzom awknak kumkhaw thil ngaingai hi ziangtluk in saw a dik? Minung ih hung cang dingin Khrih ih tangdor dan hi Paul cun a rel rero theu. Kumkhua khal ih zir rero dingmi thupi a si.

`Siar ding: Rom 8:3, Hebru 2:14–18, le Hebru 4:15. Jesuh ih tangdornak le minung sinak a laknak ih ziaza cu ziangsaw a si?`

Ziangtin saw kumkhua Pathian Fapa cu Thiang Thlarau hnatuannak hmangin(zoh aw, Luka 1:35) minung ih suak dingin Mary ih pum sungih a um thei? Kumkhaw mi le cemni nei lo cu rikhiah nei thi thei mi minung ah zamrang zetih a rung can theidan hin thinlung a cawkbuai zet. Cumi cu Paul in “Pathian ngaihsaknak thuthup” (1 Tim. 3:16) a timi thinlung cu a si.

A mawizet mi Filipi 2 thu ahkhan Paul cun Cathianghlim hmundang ih ummi ai hnakin tangdornak hi lamzin tamzet ahcun famkimzet ih a relnak a si.

- “Pathian piankeng”(Filipi. 2:6). Himi morphç (piankeng) timi tongfang cun A Pathian sinak a sawh khih ih, Jesuh cu Pa thawn an bangaw tinak a si (zoh kop aw, Johan 1:1).
- “A thiar fihlim aw” (Filipi. 2:7, NASB). Jesuh sinak ih thuthup cu A Pathian thuneihnak ihsin a thiar fihlim – cuticun kanmah vek ciahciah in thlemnak tong thei ve dingin minung ngaingai ah a cang thei ding - himi cu mangbangza thil a si.
- “Hnuai a dor” (Filipi. 2:8). Minung sinak a laknak ahhin, Jesuh cu vanlam thiltitheinak ihsin siahhlawh sinak ah a feh. Himi cu Lucifer ih tumtah dan pawl thawn an kalh aw zet.
- “Thihnak, thinglamtah ih thihnak tiangin” (Filipi. 2:8). Jesuh ih a hrilmi lamzin, Pa Pathian thawn “daihnak khawkhannak”(Zekh 6:13), Moses in dar rul a khainak ihsin a hlankhan ih rak zoh ter mi(mipum. 21:9, Johan 3:14), “Pathian ih dingfelnak kan si theinak dingah sual thei lo cu kan hrangah sual ah tuah in a um a si” (2 kor. 5:21) timi ai hnakih zahthlak thihnak lamzin zianghman a um lo.

`Ziangtin saw thinglamtah ih kan hrang Jesuh ih a tuah mi kan zoh fiang ih, thinglamtah cu kan pumpekawknak le tangdornak dingih zohthim ding vekin kan hmuh thiam ih, cumi cun hnuaidor deuhdeuh dingin le Pathian hnen ih pumpe aw deuhdeuh dingin in tuah thei ding?`