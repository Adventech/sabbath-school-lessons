---
title:  Ruatbet ding
date:   23/01/2026
---

“Minung thinlung sangka ihsin sankhat hnu sankhat ih a ra um thok vivo mi pa lam ih duhdawtnak pawl hmuahhmuah cu minung thlarau ongawknak ihsin a luangsuak mi an si ih, cemni nei lo, Pathian duhdawtnak thawn vun tahthim cun ramri nei lo tifinriat ih tiva fate takte rak luang kerhko vek fang a si. Hmurka cun a pumhlum in a sim thei lo, cafung khal in a ngan lang thluh thei lo. Na nun ah nitin ten na ruat ringring men thei, Pathian ih a lo pek mi thiltitheinak le huham pawl khal na hmangral thluh men thei, van Pa Pathian ih zangfahnak le duhdawtnak theihthiam tum in taima zetin na rak um men thei, cumi cing khal in a lenglam ah theihthluh cawk lo thil a um. Kum reizet duhdawtnak thuhla na rak zir men thei, asinan leitlun mi pawl hrangah thi dingin a Fapa a petu Pathian ih duhdawtnak a sangzia, a thukzia, a kauh zia, le a sau zia pawl cu famkim zetin na theithiam cuang lo ding. Asinan Khrih ih nun le Tlennak khawkhannak ruat in, Bible kan zir tikah himi thil thupi pawl cu kan theihfiang sinsin theinak dingah a ongaw ding a si”—Ellen G. White, Testimonies for the Church, vol. 5, p. 740.

“Khrih fimzirnak tlawng ah Moses vekih zirnak kan dongnak ahhin ziangsaw kan zir ding? Kanmah ten khaisan awknak dingah maw? Mahten ngaihtuahnak sang zet nei thei dingah maw? Aii, a si riai lo. Himi tlawngih kan zir tam poh le, lungput hnuaidornak le nunnemnak kan zir ding a si. Thil ziangkim kan theih ngah thluhzo tin kan ruat aw dah zik lo. Pathian ih in pekmi thiltitheinak cu a tha thei bikin hman kan tum ding, cutin thi thei ihsin thih thei lonak ah thleng danglam kan si ding, kan tuan hlawhtling mi pawl cu dunglam ah kan ret men lo ding ih, khatlam ralah kan rual in kan kengtel ding a si. Kum cemni nei loin kumkhua tiang, Khrih le tlennak ih A hnatuan mi cu kan zir dingmi thupi an si ringring ding.”—Ellen G. White, Manuscript 36, 1885.

**Relkhawm ding thusuhnak pawl:**

`Ziangvek lamzin in saw Pathian duhdawtnak hi a ngaingai ih na ton? Zirnak ah, A duhdawtnak nan theih le nan tonnun dangdang pawl kha ziangsaw an si?`

`Rome 8:3 thawn zohthim aw, Jesuh cu “Minung piankeng” (Filipi. 2:7) in a ra timi sullam kha ziang ciah saw a si? Himi thu cu ruat khawm tlang in, relkhawm tlang uh si.`

`Pumkhat awknak ah kawhhran ih a ton mi harsatnak cu ziangsaw a si? Ziangvek buainak a um khalah tangdor dingih pumpekawknak cu “mai tanghmai sialnak asilole mi bumnak” ihsin zianghman tuah lo ih um men hi ziangruangah saw buainak a suakmi daihter theinak lamzin tha zet a si thiam?`