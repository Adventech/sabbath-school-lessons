---
title:  Ruatbet ding
date:   09/01/2026
---

“Mi tamzet cu hmailam caan hrang khawkhannak tha an nei thei lo. An nun a hnget lo zet. Thil a ra um dingmi khal an thleidang thiam thei lo ih, donharnak le thinlung daih lonak in an khat thluh theu. Hi leitlun ih Pathian fale pawl ih nun cu Pathian thu thlunnak nun a si timi hi kan thei ringring pei uh. Curuangah kanmah ten nunnak ding hrangah khawkhannak fim kan tuah thei lol. Kan hmailam caan hmuihngilnak ding cu kanmai tuah ding mi a si lo. “Rinnak in Abraham cun lehhnu ih a roco dingmi hmun ah feh dingih kawh a si tikah thu a awih; cun a fehnak ding hman thei loin a pok’ Hebru 11:8. “Leitlun ih Khrih a um lai ahkhan amai hrangah khawkhannak a tuah lo. A hrangih Pathian khawkhanmi kha a pawm ih, nikhat hnu nikhat Pa cun A khawkhannak cu a run tarlang theu. Kannih khal Pathian ah kan thum aw ding ih, cutin A duh zawng tuahnakahn kan nun a um ding. Kan lamzin pawl a hnen ih kan ap thluh ahcun, anih cun ka kekarnak a kaihruai ding a si.

“Mi tampi cun hmailam caan hrang khawkhannak tamzet an nei ih, hlawhsamnak an tong theu. Pathian in na hrang khawkhannak nei hram seh. Nauhakte a si vekin “Mi thianghlim pawl kaihruaitu” ih kaihruainak cu a rinsan zet (1 Samuel 2:9). Pathian cun a fale cu hruai an si lonak ding ah a hruai dah lo, a hramthok ihsin a netnak ding an hmu thei ih, tumtahnak ih sunlawinak an thleidan thiam ahcun amah thawn hnatuan tlangnak ah famkim ter an si ding a si.”—Ellen G. White, The Ministry of Healing, pp. 478, 479.

**Relkhawm ding thusuhnak pawl:**

`Dungzarh thuhla ruat awla, na lungawinak pawl kha ngan aw. Na ruatnak ai hnakin na rak lungawi sawn men thei sokhaw?`

`Ellen G. White ih cangan mi netabik lam kha zoh aw. Zumnak ih thil titheinak a si. Cuvek lamzin ah ziangtin saw Pathian rinsan dan na zir thei ding?`

`Kolosa 1:6, 23, eng hnuai ahkhan himi siar aw: “Kum 40 sung rori zumlonak, phunzainak, dokalhnak pawl cu Kanaan ram ihsin hlansan Israel pawl in an au suah pi. Cui sualnak thotho cu van Kanaan lam pan rerotu Isreal pawl khal in an nei thotho. Pathian thutiam cu a pelhsawlh hrih cuang lo. Cui zum lonak ruangah hi leitlun sualnak ahhin riahsia in kum tamzet kan rak tang zo. Khrih ih kawhhran cun Bawipa ih a ruatmi hna hi tuah theh thluh zo sehla, himi cu leitlun mi pawl hmaiah ralrin peknak ah a cang ding ih huham le sunlawinak nasa zet thawn leiltun ah Bawipa Jesuh a rung tum zo ding”—Ellen G. White, Last Day Events, p. 38. Ziangvek lamzin in saw tu lai sanah kannih teh cuvek sualnak in thiamlo in co ter ding?`