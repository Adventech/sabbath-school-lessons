---
title:  Ruatbet ding
date:   16/01/2026
---

“Hremnak, thawnginn ihsin, kiosa puk le lei pukkua ihsin martar pawl ih nehnak authawm cu a hna ah a thleng. Anih (Rundamtu) cun thlarau hngetkhoh zet pawl ih theihpitu sinak a thei ih, annih cu farah tamhal, reitheih zonzaihnak tuar le thinlung retheihnak tuar khal sehla, tihnak an kengtel ve lo ih, zumnak ausuah pi in, “ka zummi cu zo a si ti ka thei” tin an au. Annih cun an zumnak hrangah an nun an hlan ih, an rinsan zetmi cun a netnak ah a rundam thei a si timi hi leitlun ah an phuang”—Ellen G. White, The Acts of the Apostles, p. 512.

“Khristian leitlun ahhin tuisan vek lawmman ih zumnak kehdarh awknak hi a rak um dah lo. Himi laksawng [Tirhthlah, profets, Evangelist, pastor, le zirhtu(Eph. 4:11–13)] pawl cu Khristian hmaisa pawl ih pumkhat awknak ih thil thupi zet a si, a tu ah pumkhat awknak tuahtha sal hi a thupi tuk. Nineta ih kawhhran pumkhat awknak tuahthat sal dingih Pathian tumtah mi cu simcianak ihsin cat bang loin nemhngetnak a um. Bawipa in Zion lam ih a hruai kirsal tikah kilkhawi tu pawl in an mit rori in an hmu thlang ding. Caan neta lam ahcun mifim pawl in an theithiam ding. Himi pawl a thlen famkim thluh tikah Pathian in mifim a timi pawl hmuahhmuah thawn zumnak ah pumkhat awknak a um ding; ziangahtile a ngaingai ih a theithiamtu pawl ih theihthiamdan pawl khal an bangaw thluh ding… hivek pawl ngaihtuahnak ihsin hitawk ih simcia mi kawhhran famkim cu hmailam hrangah a si hrih lai ti a fiang, himi laksawng pawl cun an tumtahmi an hlensuak hrih lo ti a fiang tuk.”—R. F. Cottrell, “Introduction,” in Ellen G. White, Early Writings, p. 140.

**Relkhawm ding thusuhnak pawl:**

`A tlun ih R.F. Cottrell ih nganmi eng ahhin tuisan Pathian kawhhran sungah pumkhat awknak a thlen theinak dingah Thiang Thlarau in ziangmi saw a tul zet mi? Kawhhran pumkhat awknak dingah ziangmi tluk in saw simcianak laksawng thawngin nun simnak pawl a takram ih tuah hi a thupit?`

`Paul le Khristian thizo pawl cu tu ahhin vanram ah “Jesuh thawn” an um tlang zo a si tiih zumtu na rualpi hnenah Bible in thihnak timi a simfiangdan pawl ziangtin saw na sim ding?`

`Hi leitlun ah a ngaingai ih tuarnak rapthlak zet cu ziangtin saw na theihthiam? Ziangruangah saw doawknak ropi cun himi pawl hmuahhmuah deuhthaw theithiam thei dingih in bawm? A netnak ah thinglamtah parih um Jesuh zoh in Pathian ih duhdawtnak tarlangnak famkim zet cu harsat luar caan khalah Amah rinsan phah in ziangruangah saw kan zir ding?`