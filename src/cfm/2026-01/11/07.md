---
title:  Ruatbet ding
date:   13/03/2026
---

“Pathian ih Thlarau in thinlung le ruahnak a thunun tikah piangthar thlarau cun hlathar a suah; ziangahtile a hmuhtonnak ah Pathian thutiam a famkim ti a theih ruangah, le a daan buarnak cu ngaidam a si zo ih, a sual cu khuhsak a si zo ti a theih ruangah a si. Pathian daan buarnak hrangah sualsir in Pathian a pan ih, milai in thiamcoternak a ngah theinak dingih a thitu Khrih lamah a zumnak a um. ‘Zumnak thawngin thiamcoter a si” anih cun “Kan Bawipa Jesuh Khrih thawngin Pathian daihnak” a nei a si’ Romans 5:1.

“Himi hmuhton mi hi amai ta a si ruangah Khristian cun a hrangih thil tuahsak mi cu lungawi in a kut bengin a rak thlir maimai men ding a si lo. Thlarau lam lalram ah lut dingih thutluknak a tuahtu cun thimnak lalram ih a rak nor mi thlarau tharthawhnak zianghman um lo le huham hmuahhmuah pawl cu amah dokalh tu a si timi a hmu fiang ding. Nitin in a thianghlimnak a tuahthar sal tengteng a tul ih, nitin ten thatlonak khawsia thawn an doaw ringring. Ziaza hlun, roco-nak dik lo cun thiamnak nei dingin taima zetin a zel ding ih, cumi pawl hmuahhmuah a ralring a tul ih, nehnak co dingin Khrih ih cahnak ah a thum aw ding a si…

“Huham sang sawn, thianghlim, le zah um zet nun cu nsa zetih kan tul mi a si. Leitlun cu kan ruahnak nasa in a nei ih, vanlam ruatnak cu malte lawng a nei.

“A hrangih Pathian duhdan a theih theinak dingih a taimaknak ahhin Khristian cu zianghman lo men ih beidong ding a si lo. Khrih ih huham le zangfahnak thawngin thatnak le thlarau lam famkimnak cu mi hmuahhmuah hnenih thutiam a si. Jesuh cu nunnak tihna, thiltitheinak bulhram a si … Kan ai-awh in van ihsin kan hrangah thil tam zet a run tuah. Cumi zawnte ah A thiltitheinak kan hmu ngah a si”—Ellen G. White, The Acts of the Apostles, pp. 476–478.

**Relkhawm ding thusuhnak pawl:**

`“Zumnak thawngin thiamcoternak” thutiam na ngah mi thawn ziangmi hmuhtonnak na nei zo? Himi mangbangza thutiam cun ziangtluk in na nun a thleng danglam? Cumi thutiam cu “Khrih thawn kaihthawh zo mi” timi ruahnak thawn ziangmi pehtlaih awknak an nei?`

`Vanlam ruahnak timi hi nangmah ah ziangsaw a sullam? Leitlun thilri ai hnakin a thupi sawn maw si? Khuitawk ahsaw bukrual awknak a um?`

`Na nun in midang pawl a ciahnehdan kha vun ruat aw. Himi thuhla ahcun kan bulpak nun thawn kan vun ruat men thei, asile kawhhran ih mi kan ciahnehdan pawl teh? Na tualsung kawhhran in nan khawtlang ah ziangsaw thathnemnak an nei?`

`Siar aw: Kolose 3:11. Himi cun Khirh ah pumkhat awknak kan neih ding thuhla ziangsaw in sim?`