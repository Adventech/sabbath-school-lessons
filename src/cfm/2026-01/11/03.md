---
title:  Leitlun nunnak cem
date:   09/03/2026
---

Tuisan ih mi tampi ih an ausuah pimi kan theih mi pawl cu: “raldoawknak cemter uh!” “thingkung hau bulnak pawl cemter uh!” “Leitlun ralthuam pawl cemter uh!” tipawl an si. Asinan “Leitlun nunnak cemter uh” tiih au aw cu kan thei dah lo. Cui au aw cu kan leitlun nun thawn khal in a milaw lo zet. Cui ausuahpi mi thu pawl hmuahhmuah cu an dik lo thluh, asilole an ngennak pawl cu a dik lo tinak lam a si cuang lo. Kumkhaw nunnak a nai thlang zia vun ruat ahcun annih cun zianghman an ruat lo ti a fiang. Kan ruahnak hi a sang sawn ih, kumkhua in a sangsawn a tul a si.

`Siar ding: Colose 3:5, 6 (zoh awla, Rom. 6:1–7). Mah le mah thihnak, leitlun nun cemnak, le “tlunlam thil ih” (Kol. 3:1)nunnak tivek pawl hi ziangtin saw kan theihthiam thei ding?`

Thlarau lam ah Khrih thawn thi zo khal sehla, kan “taksa then” – cumi cu kan taksa le ruahnak ih in hmuh mi thlemnak pawl – cu thah an tul.

Asinan himi thupek thawn pehtlai aw mi thil pahnih kan theih a tul.

Pakhatnak ah, Kolose 3:1 ih Grik tongfang Paul ih a hman mi ahhin kannih cu Khrih thawn kaihthawh kan si timi a rel. A pahnihnak ah, Kolose 3:5 ih thupek mi cu cui thuhla ih rahsuah mi a si (“curuangah”). Leitlun thil pawl (Nupa sualnak, borhbahnak, cakhiarnak, thilsuah tuahduhnak, hamtamnak tvk..) cu kan that thluh thei, cumi cu Khrih thawn kaihthawh kan si ruangah le cuvek thil pawl cu kan ruahnak le kan nun ihsin hlon thluh thei dingin A thlarau nun le huham kan neih ruangah a si.

Lunglut zet thu um mi cu, Kolose 3:6 ih a lang mi “Pathian thinhengnak” timi tongfang vek ciahciah tarlangnak umsun cu Rom 1:18 hi a si. Pathian cun mipi pawl hnenah anmai sualnak lamzin ih feh dingin caan a “pe” hai, cuticun A thinhengnak cu “thuawih lo pawl hnenah” (Kol. 3:6, NRSV) “a ra” ding a si (zoh aw, Thup. 6:16, 17). Rom 1:18 ah Paul cun, “Pathian ngaihsak lo le mi dingfel lo” thu a rel ih, “borhbahnak” (Kolose 3:5 ih um mi Grik tongfang rori kha a hmang) cu fiang zetin, “an thinlung cakhiarnak thlun ih, anmai taksa rori hman upat lo” (Rom. 1:24, NKJV) tu pawl thawn an bangawk thu a rel.

Ziangtin saw anmai taksa an upat lo? A hmaisabik ahcun Sersiamtu an hnong ruangah a si. Culawng hman siloin, “fihnungza cakhiarnak : ziangahtile an nunau pawl hman in an sinak hmandan kel cu thleng in an sinak kalh in an hmang: Cun cutivek thothoin mipa pawl khalin nunau thawi pawlawkdan kel cu tlansan in, pakhat le pakhat an cakhiaraw dohdo ih, mipa le mipa mawi lo zetih tiaw in, an sual man co ding awm cu an co a si” (Rom. 1:26, 27, NKJV).

`“Curuangah leitlun ih a um mi nan taksa then pawl hi that uh” (Kol. 3:5) timi thu hi ziangtin kan thlun thei ding?`