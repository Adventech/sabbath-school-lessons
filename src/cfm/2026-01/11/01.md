---
title:  Khrih Thawn Nunnak
date:   07/03/2026
---

### Tuizarh zirlai hrang siar ding
Kol. 3:1–17, Rom. 1:18, Rom. 6:1–7, Efesa. 4:22–24, Daan. 7:6–8, 1 Sam. 16:23.

> <p>Bible cangken</p>
> “Cun hi thil hmuahhmuah tlunah duhdawtnak hruk uh, cucu famkimnak hridai a si” (Colose 3:14, NKJV).

Vanlam ruahnak thinlung neih lo ding; cutin a silo ahcun leitlun thatnak kan nei thei lo ding tiah forhfialnak a um theu. Hrekkhat ahcun a dik zet, cumi rual in Paul in Kolose 3 ih a simmi cu a thupi zet mi ruahnak a si: kan ruahnak cu leitlun lam ih a um tuk asile, Bawipa hrangah van lamah zianghman tangkainak kan nei lo ding.

Paul cun van ih a suak tu le “Khrih thawn a thosaltu” (Kol 3:1) pawl lawngih an theihthiam ding mi nun bulhram le nunnak ngaingai tivek thuhla pawl cu kan thinlung luahkhat thluhtu a si ding a duh.

Paul ih thuron pek mi cu kawhhran sung lawngah siloin kan laicin awknak pawl hmuahhmuah cakter tu ding thu bulhram tha zet pawl an si.

Jesuh cun “Nan ral pawl va duhdaw uh, a lo camtu pawl cu mal va sawm uh, a lo huatu pawl hnenah thiltha va tuah uhla…Cuticun van ih um nan Pa ih fa nan si ding a si: ziangahtile anih cun mitha le mithalo tlunah a ni a suahter ih, midik le midik lo tlunah ruah a surter a si (Matt. 5:44, 45, NKJV).

A langdan ahcun thil cang thei lo ding a bang ti? Milai ruahdan ahcun a si tuk pamteh! Pathian hrangih kan nun ngaingai thei hlanah kan thih ta a tul. Van ih um kan Pa in leitlun ih a hman theihmi si dingin ruahsannak kan neih ahcun vanlam ruahnak kanneih tengteng a tul.

Tuizarh ahcun Khrih thawn nun hmannak ihsin a tu le kumkhaw hrangih thil a danglam theidan kan zir ding.