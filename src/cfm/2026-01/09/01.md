---
title:  Remawk salnak le ruahsannak
date:   21/02/2026
---

### Tuizarh zirlai hrang siar ding
Kol. 1:21–29, Efesa. 5:27, Efesa. 3:17, Rom. 8:18, Efesa. 1:7–10, Efesa. 3:3–6, Thuf. 14:12.

> <p>Bible cangken</p>
> “Ziangahtile amah ahcun Pathian ih dingfelnak kan si theinak dingah sual thei lo cu kan hrangah sual ah tuah in a um a si” (2 Corinthians 5:21).

Paul cun remawksalnak thupi cu a pehzom vivo ih, cui thil cu Kolose 1:21(zoh awla, Zirlai 8, Thursday) ahkhan fiang zetin a lang. Cutawk ahcun vanlam thil thleng mi a rel ih, cui thil cun bulpak le milai pakhat ah a hung cang. Thinglamtah parih A thihnak thawngin Jesuh cun mi hmuahhmuah le ziangkim hrangah rualremawknak a hlensuak zo, a hleice in minung, sual ruangih Pathian umnak ihsin lakhran ih um zo, asinan tu ahcun zumnak thawngin Amah thawn rualrem awknak a um.

Tuizarh zirlai cun bulpak in Pathian ih rualrem awkdan a simfiang. Cuimi cu Jesuh thihnak thawngin a si. Bulpak hrang ahcun thinglamtah cu duhsan nei hminsinnak men siloin, a ngaingai ih a um mi a si ih, Pathian duhdawtnak in mipi pawl cun Jesuh thuthangtha thei in an pawmnak thawngin an danglam an si.

Paul cun “kum tampi le san tampi rak thuh mi thuthup” thuhla a rel (Kol. 1:26, NKJV). Himi thuthup hi ziangsaw a si ih, bulpak hrang le leitlun hrangah ziangsaw a si? Himi “thuthup” cu Pual ih a phuangmi thuthangtha thawn ziangtin an pehtlai aw?