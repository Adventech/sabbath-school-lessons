---
title:  Ruatbet ding
date:   13/02/2026
---

“Zangfahnak thar a dawngtu pawl lawngin an nitin nun ih tulsam mi thiltitheinak le cui thiltitheinak cu an hmang thei ding a si. Hmailam caan thlir in, thlarau huham a rat ih, thlarau hla tamzet an ngah theinak dingah mangbangza tuah theinak huham an don dingmi rak hngak cuahco men loin, nitin in Pathian an naih ringring sawn ih, cutin nitin Pathian hmantlak in an um sawn a si. An bantawk ih Pathian hna an tuan theinak dingah nitin tikcu caan an hrangah a um ringring, khuitawk ih an um khalah, an inn le vantlang hmun khalah Bawipa hrangih theihpitu hnatuan in nitin an um ringring.

“Thianghlimter zo mi hnatuantu pawl cun leitlun ih Khrih a um lai khalah nitin zangfahnak thar a ngah theinak dingah nitin a Pa a hawl theu a si timi theihnak hnangamnak mangbangza an nei: Pathian thawn pawlkom awknak ihsin midang pawl cakter dingin le thlawsuahnak pe dingin a suak a si….

“Khrih dungthluntu ih hnatuantu pawl hmuahhmuah cun leitlun ih rah khawmnak ding hrangah a kawhhran ih thutiam a pek mi thiltitheinak an dong ding a si”—Ellen G. White, God’s Amazing Grace, p. 117.

“Pathian cun kan duh mi a thei ih, in bawm theu. Bawipa cun a fale pawl hrangah hlawhthil tamzet pek ding a nei, an tulnak hmun ah ziangkim a pe thei thluh. Asi ahcun ziangahsaw kan rinsan lo? A duhdan le rinum zet ih a thu awih nun kan neih phawt cun a fale hrangah thutiam man nei zet a tuah a si. Phurrit a thawn thei, thimnak a reh ter thei, thazang derdai mi thiltitheinak a thlengdanglam thei, tihnak a daiter thei, tumtahnak neitlak lo khal sehla Anih cun in kaihurai in, thiam in coter thei a si.

“Kanmah ten kan zoh aw lo. Kan famkimlonak ih kan thumawk sinsin ahcun cui thil neh dingin thazang cahnak kan nei mal a si”—Ellen G. White, That I May Know Him, p. 224.

**Relkhawm ding thusuhnak pawl:**

`Na thlacam letnak thabik lakih hrekkhat kha vun ruat aw. Cumi pawl cun fim theihnak pawl hmuahhmuah hleihthluhtu Pathian daihnak na ton theinak dingah ziangtin saw a lo bawm?Thlacamnak let ih um lo pawl teh ziangtin?daihnak thutiam cu ziangtin saw na ton thei ding?`

`Filipi 4:8 thu ahkhan ziangthil ngaihtuahnak ah saw tikcu caan na hman?Na ngaihtuahnak ahhin ziangmi tluk in saw na zumnak a cakter ih, Bawipa thawn nan feh tlang?`

`A tlun ih thulaknak netabik kha rel khawm uh: “. Kan famkimlonak ih kan thumawk sinsin ahcun cui thil neh dingin thazang cahnak kan nei mal a si” timi ih a rel duhsan ziangsaw a si ding? Cumi neh theinak tawhfung cu ziangsaw a si?`