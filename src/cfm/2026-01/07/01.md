---
title:  Van mi sinak
date:   07/02/2026
---

### Tuizarh zirlai hrang siar ding
Filipi. 3:17–4:23, 1 Kor. 15:42–44, Johan 14:27, Saam. 119:165, Job 1:21, 1 Tim. 6:7.

> <p>Bible cangken</p>
> “Ziang thu hmanah donhar hlah uh; thil ziangkim ah thlacamnak le dilnak in lungawi thu simnak thawn nan dil duhmi pawl cu Pathian hnenah theihter si sawn seh” (Filipi 4:6 CKJV).

Tuizarh zirlai cu Filipi cakuat zirlai kharnak a si thlang ding, cumi ahcun zirlai man nei zetzet le nitin nundan ding khal tamzet a um. Tirththlah Paul kaihruaitu ziaza thatnak lam ih man nei zet tampi ummi pawl cu cakuat kharnak lam ah hmuh a si. Jesuh ih thuzirh mi thawn bangaw ciah in sunglam minung hmuitin in Paul cun kan hnen ih in sim mi cu Khristian nun hlim um zet neih theihnak thuthup a si.

Kan duhdan vekin thil fehtluang lo in, kan duh ai hnakih tam in thil a thleng theu, thinphang, donhar, riahsia in kan um ding a si lo. Nun ih a hruaitel mi harsatnak pawl hmaiton thei dingin sunglam cahnak kan hmuh theinak dingih in bawmtu ding kaihhruai awknak a um, curuangah Pathian lawngih in pek thei mi kumkhaw daihnak le a hnget khoh mi kan nei thei a si. A tui nun le hmailam nun cu Amai kut ah a um, Anih cun kan tulsam mi pawl hmuahhmuah in pe ding a si.

A thupi bik mi cu kan ruahsannak cu leitlun ramuk awkdan ahhin kan thum ding a si lo, cui thil pawl cun in riahsia ter theu. Khristian kan si vekin kannih cu vanlam rammi sinak neitu kan si. Cui ram mi sinak thawn hlawknak a ra, mangbangza hlawknak a si. Cule tuanvo khal a kengtel.