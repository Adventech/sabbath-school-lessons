---
title:  “Bawipa ah hnget zetin ding uh”
date:   09/02/2026
---

`Siar aw: Filipi 3:20, 21. Ziangtin saw Paul in Khristian “sinak” cu fiangzet ih a rel?`

Thinglamtah ih ral, “leitlun thilri ih an thinlung rettu” pawl cun an pumpi bak lo pathian dang an nei lo (Filipi 3:19), asinan cuvek thawn kalh aw ciah in Khristian ti le khua sinak cu van ah khin a um, in kaihruaitu cu Amah Jesuh Khrih rori a si. Himi zawnte cu thupi ah ret in Paul cun “kan taksa tawntai” (Filipi 3:21), natnak, siatlam pannak, le thihnak pawl cu Khrih thawhsalnak taksa sunglawi zet vekin thleng danglam a tulzia thu a rel.

**A hnuai ih cangan mi pawl cun sunlawihnak dinhmun cu ziangtin saw an rel?**

`Job 19:25–27`

`Luka 24:39`

`1 Kor. 15:42–44`

`1 Kor. 15:50–54`

`Kol. 3:4`

Anetnak ahcun Jesuh thawngin “doral netabik” thihnak a si mi cu siatsuah a si ding(1 Kor. 15:26). Cumi cu kan ruahsannak ropi zet, Jesuh ah pek ih kan rak um mi thutiam netabik – thihnak a cemnak ding lawng hman si loin, taksa thar, “a sunglawi mi taksa”(Filipi. 3:21, ESV) tiang kan ngah ding a si (Filipi. 3:21, ESV).

Pathian tel lo ih “rundamnak” hawl hmuh theidan timi thuhla ih cabu pakhat ahcun at thlak zet in cangan tu Luc Ferry cun thih tih lonak neh theitu cu “rundamnak” a si tiah a ti ih, Cule Khristian biaknak cun “thih tihnak cu kan palbet thei ih, thihnak rori khal kan neh thei. Hivek tuahnak ihsin bulpak nun ahhin thi thei minung dinhmun ah thih thei lonak va neihnak umsun a si ko ding tiah” a pawm thu a ngan.”—Luc Ferry, A Brief History of Thought (New York: Harper Collins, 2011, Kindle edition), p. 90. Him thuhla cu Pathian zum lotu mi pakhat hnen ihsin a ra mi a si.

Curuangah Paul hrang ah van ti le khua sinak ahcun a tu ih kan ruahban lo mi kumkhaw nunnak nunthar le thawhsalnak thutiam khal a tel cih a si.

`Ziangruangah saw kumkhaw nunnak thutiam cu a zumtu kanmah pawl hmuahhmuah hrangih a thupit? Khrih ih in pek ding hleih khawp in leitlun hin ziangsaw in rak pek thei ve?`