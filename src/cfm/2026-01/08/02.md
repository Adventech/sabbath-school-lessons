---
title:  Hmuh theih lo Pathian hmuihmel
date:   15/02/2026
---

Thlalang lole zuk kan zoh tikah, kanmai zuk kan hmu aw, asinan a pheng ih a tum le tet lawng a um. Thil dang ahcun milem khercop mi tivek in ruahnak tha sawn a langfiangter, asinan nunnak, thawthaw thei, a nung ngaingai mi thil tivek thawn cun zianghman a si cuang lo. Bible ih hmulhmel a timi khi khuimaw caan ahcun hmuhsaknak niam deuh a rel duhnak a si ih, asinan nan huapkau zetin a rel ve thung.

`Siar ding: Sem 1:26, 27; Sem 5:3; 1 Korin 15:49; 2 Korin 3:18; le Hebru 10:1. Himi pawl ih “Hmuihmel” a relmi sullam hi tawifel in khaikhawm aw. Jesuh cu Pathian thawn bangaw ih a rel mi thawn ziang danglamnak saw na hmuh?`

Minung cu Pathian vekih tuah mi kan si – taksa, thlarau, laicin awknak le cangvaihnak tivek pawl ahhin Amah bangtuk ih tuah kan si. Asinan thil hrekkhat lawng ahhin Pathian bangnak an langter ih, cumi khal cu sual in a siat suah thluh. Asinan Jesuh cun Pathian hmuh theih lo cu in “hmuh” ter sal a si. “Keimah in hmu tu cu Pa khal a hmu a si” tiah a ti (Johan 14:9, NKJV). Anih cu Pathian sinak “ziaza diktak” a si (Heb. 1:3, ESV). Anih cu Pathian ruahnak theihtheihnak le Pathian ziaza hmuh theih dingih tuah mi a si.

`Siar ding: Matthai 11:27 le Johan 1:1, 2, 14, 18. Ziangruang ahsaw Jesuh kha Pa langnak dingih a tlin emem?`

Jesuh in Pa Pathian thawn an laicin awknak a reldan pawl hi hminsin aw

- “Ka pa in tutiang hna a tuan ih, kei khal ka tuan rero lai a si” (Johan 5:17, NKJV).
- “Kei le Ka Pa cu pumkhat kan si” (Johan 10:30, NKJV).
- “Keimah lo cun zohman Pai hnen an thleng thei lo” (Johan 14:6, NKJV).

Jesuh cun Pathian hmin hmang in Amah le Mah sullam nei zetin a phuang aw theu: “KEIMAH” (zoh aw, Suah. 3:14); “Keimah cu nunnak sang ka si” (Johan 6:35); “Keimah cu leitlun ih eng ka si” (Johan 8:12); “Keimah cu tuu khaltha ka si” (Johan 10:11, 14); “Keimah cu thawhsalnak le nunnak ka si” (Johan 11:25); “Kei hi Pa ah ka um ih, Pa cu Keimah ah a um” (Johan 14:11); cule “Abraham hlanah ka rak um zo” (Johan 8:58).

`Jesuh cu Pathian siloin midang rak si bangta sehla, kan hrangih thi dingin sersiammi hrekkhat Pa in a run thlah ti lo ahcun ziangmi saw sullam a neih cuang ding?`