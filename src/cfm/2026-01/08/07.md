---
title:  Ruatbet ding
date:   20/02/2026
---

“Minung menmen pakhat in Jesuh ih a rel vekin thil rel bangta sehla, zohthim tlak zirhtu ropi zet cu a si lo ding. Cupa cu a at lo hmanah tiso ih suan mi arti vekfang a si tiih reltu thawn an dinhmun a bangaw ding – cumi a si lo hmanah Hell satan a si rori ding. Duh hrilnak na tuah a tul. Himi pa hi Pathian Fapa maw a si ding: lole mi aa pa, asilole luarkai ih aa cuang. Cumi pa cu mi aa tin na ko thei, cil na phui thei ih, khawsia vekin na that thei; asilole a Ke hramah bawk in Bawipa le Pathian tin na ko thei. Asinan milai zirhtu ropi zet a sinak thuhla ahcun zianghman lo men ah kan suah ding a si lo. Cuvek duhhrilnak cu kan hnen ah a tan lo. Cuvek ruah ding cu kan hrangih a tum mi a si lo.”—C. S. Lewis, Mere Christianity (New York, Collier Books, 1952), p. 41.

“Pa cu taksah ah Pathian sinak famkim pawl hmuahhmuah a nei, cule thithei minung ih hmuh theih lo a si”

“Fapa cu Pathian sinak famkim pawl hmuahhmuah tarlangnak a si. Pathian kamsuak thu cun Anih cu, “langtertu hmulhmel” tiah a ti.’”—Ellen G. White, Evangelism, p. 614.

“Khrih cu rak um zo, mahte umzo Pathian Fapa a si . . A suah hlan ih a rak um zo thu a sim tikah, Khrih cun kumkhua ih a um thu mipi a theihter sal. Kumkhaw Pathian thawn nai zetih pawlkom awknak an neih lo lai caan a um dah lo timi in theihfiang ter..

“Anih cu Pathian thawn bangaw an si, cemni nei lo le ziangkim tithei . . . Anih cu kumkhaw mi, mahte ih um Fapa a si”—Ellen G. White, Evangelism, p. 615.

**Relkhawm ding thusuhnak pawl:**

`Jesuh ih kumkhaw Pathian sinak ih thusuhnak ahkhan cambang lawk aw. Jesuh hi kumkhaw Pathian, sersiam lo ih um ringring mi, a liamcia kumkhua ihsin rak um ringring mi si lo bangta sehla, thinglamtah ih raithawinak sullam le rundam khawkhannak pumhlum hi vun ruat hnik aw? Cumi zirhawk hi ziangruangah a thupi tuk lawmmam? Nan zirnak ahkhan Jesuh hi kumkhaw mi siloin amah hman hi sersiam mi si bangta sehla ziangtin thil a um ding timi ruat tlang uh si. Cuvek ruahnak men in ziangsaw kan hloh thei ding um?`

`Jesuh, thuthangtha le rundam khawkhannak kan ruah caan ahhin ziangruangah saw leitlun vandap pawl an tel ve ih, hitawk ih Jesuh ih thil a tuah mi pawl hi an lunglut ve zet timi kan ruahnak ih a rung lang ringring theu? Anmah sersiamtu, kumkhaw mi thinglamtah parih a um lai an hmuh tikah khan an ruahnak ah ziang thil a um ding? Kan rak thinphang thup mi thil cu a kel vekin a um, asinan sual ih tlu lo leitlun cun Kumkhua ih a sunlawinak an thei a si. Van ih cibai an buk mi pakhat cu thinglamtah parah a thi timi an theih pi ahkhan an ruahnak ah ziangmi a um ding?`

`Pa le Fapa cu an rak um daih zo a si timi zumlotu pawl hnenah ziangmi saw na rel ding? Ziangah cui thil cu a thupi hleice cuang? “Pathian thil titheihnak thendarh awknak” caan tawite a thlennak thinglamtah ah tilo cu Pa cu Fapa thawn ziangtik hmanah a hran in an um dah lo timi hi ziangtin saw na simfiang ding (Ellen G. White Comments, The SDA Bible Commentary, vol. 7, p. 924)?`