---
title:  A “Hramthok” (le hramtohtu)
date:   18/02/2026
---

`Siar ding: Kolose 1:18. Khrih cu lu vekih ruahnak le “hramthoknak” vekih ruahnak karlak pehtlaih awknak cu ziangsaw a si?`

Hebru tong ih lu (ro¾s) timi le hromthoknak (re¾sit) timi cun pehtliah awknak an nei, Khimi pahnih ih a netatu tongkam langnnak hmaisabik cu Semtirnak 1:1 “A hmaisabik [re¾sit] ah Pathian in lei le van a tuah” timi ahhin a si. Jesuh cu minung le kawhhran ih lu a si, tisa ih a rung cang ruang men ah si loin, Sersiamtu a si ruang khalah a si.

Grik ahcun hramthoknak (archç) ti mi cun sullam kau zet a nei. Hitawk ih “hramthoknak (hmaisabik) timi cun Jesuh cu kawhhran hromthoktu bulhram a sinak a sawhkhih (Kol 1:18), Curuangah Anih cu “hramthoknak” asilole sersiamnak ih hramtohtu a si vekin lu tiih rel a si.

Jesuh cu sersiamnak kawhhran ih hramtohtu lawng hman siloin, Anih cu – thihnak ihsin a thawhsalnak thawngin (Rom. 6:3, 4)— sersiamtharnak hramtohtu khal a si. Sual man cu thihnak a si ruangah thihnak a nehnak cun sual a neh ih, a huham cun Amah bangnak ah in tuahtharsal thei a si timi a tarlang. Himi pawl hmuahhmuah in “thihnak ihsin fatir” sinak a run tarlang thluh a si(“fatir” timi sullam cu nikhat ni zirlai ahkhan na zoh thei). Thihnak ihsin thosal tu hmaisabik silo khal sehla, A thawhsalnak cu a cungnungbiknak a si (Moses hi tho hmaisabiktu a si ih, curuangah a taksa thuhla khalah Setan pa thawn thukam an el aw a si kha [Juda 9]). Khrih ih thawhsalnak kha rak um lo bangta sehla, zohman an thosal thei lo ding.

Hitawk ahhin Paul cun Jesuh ih cungnungnak san tawifel zetih in pek mi pawl zoh ding a um.

1. Anih cu hmuhtheih lo Pathian tarlangnak famkim zet a si.
2. Anih hi ziangkim sersiamnak ih palai a si.
3. Thil ziangkim a um hlanah a rak um zo, Amah ah ziangkim an finkhawm aw thluh.
4. Anih cu kawhhran ih lu a si, cumi cu Amai taksa a si.
5. Anih cu sersiamnak le sersiamtharnak ih hramtohtu a si.
6. Anih cun sualnak le thihnak a neh, curuangah Rundamtu ih a rak pomtu pawl hmuahhmuah kai tho dingah diknak a hlawhsuak.
7. Jesuh hi a rak um ringring dah zo, asinan tu ahcun hi thil pawl hmuahhmuah ruangah minung pawl lu le kawhhran lu a si vekin cungnungnak nei dingin a ra a si.

`Na nun ahhin Khrih ih cungnungnak na ton ngah deuhdeuh theinak dingah ziangmi saw na thleng danglam tengteng tul mi?`