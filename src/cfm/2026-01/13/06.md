---
title:  Laodicea hrang ih thucah
date:   26/03/2026
---

`Siar aw: Kolose 4:16–18; zohthim aw, Kolose 2:1–3. Jesuh in Laodicea hnenih thucah kha vun ruat awla,(mani sun ih zirlai ah zoh aw) Paul ih san lai ah Laodicea kawhhran khal ih an siar thei thotho dingmi Kolose ih um mi kha ziangsaw a si?`

Kum tamzet Pathian minung pawl hnen ih a thleng mi harsatnak vek thotho kha a thleng rero lai. Profet pawl cun Israel pawl in leitlun mi pawl vekih cibai buknak neih an duh rungah nun an sim ih, a tlai hlanah sualsir zangzang dingin an forh rero. Isaiah cun tap phah in, “ziangtin saw khawpi rinum zet cu hlawhlang ih a can theih!” tiah a ti (Isa. 1:21, NKJV) Cule mipi pawl hnenah sual ngaidamnak le thianghlimnak ngen in Pathian hnen ih kirsal dingin an a fial (Isa. 1:16–20). Tipil petu Johan(Matt. 3:2, 8–10) le Jesuh (Matt. 4:17, Matt. 12:33–37) cun Israel pawl hnenah sualsir dingin le ni neta thuthennak ah hniksaknak ih ding thei rahtha suah dingin an sawm. Tirhthlah pawl khalin cuvek thucah an phuang ve a si (Tirh 2:38; Tirh 3:19; Tirh 17:30; 2 Kor. 7:9, 10).

`A hnuai ih Bible cang um mi pawl khi zohthim thluh aw: Isa. 60:1–3 cu Thup. 18:1–4 thawn,ccule Isa. 62:1–5cu Thup. 19:7, 8 thawn. Himi cabu pahnih sungih thucah umi karlak bangawknak cu ziangsaw a si?`

Pathian cun lei le van a pumkhat ter ding. Asinan doawknak ropi ruangah a sangsang ten tuah suah thluh a si ding.

1. Kalvari tlang ahkhan Satan cun van mi pawl lakih amah an ngainatnak cu a hloh thluh zo (Johan 12:31).
2. Van hmun thianghlim ah Khrih ih thuthen hna a tuannak thawngin Pathian minung pawl cu “A duhzawng tuah dingin hnatuan tha pohpoh an famkim” (Heb. 13:21, NKJV) ih, van kai dingin an tling a si.
3. Kum thawngkhat uknak le Kum thawngkhat uknak a cem hnu ih thuthennak netabik ah thusuhnak pawl hmuahhmuah cu relfel thluh a si ding ih, sualnak le sual sir duh lo pawl hmuahhmuah cu kumkhaw mei lipi sungah siatsuah an si ding ih, cumi cu leilung thenfainak ding a si (Thup. 21:8).
4. Sual a cemral hnu lawngah lei le van cu a netnak ah an pumkhat aw thei ding a si (Thup. 21:3).

`Pathian ih in pek mi thudik ah le Amah Pathian ih rinum ringring theinak dingah ziangsaw na tuah thei mi um? Cumi cun na thinlung neitu ngaingai tarlangnak dingah ziangmi duhhrilnak saw na tuah?`