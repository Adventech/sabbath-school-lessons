---
title:  Hi leitlun ah nung khal sehla, cumi ih ta si lonak
date:   25/03/2026
---

`Siar ding: Kolose 4:14, 15 le 2 Timote 4:10, 11. Ziangruangah saw Luka hi Demas thawn an bangawk lo, ziangruangah saw?`

Tirhthlah Johan cun, “Khawvel hi duhdawt hlah uh, khawvel ih um thil pawl khal. Zokhal in khawvel a duhdaw a si ahcun amah ah Pathian ih duhdawtnak a um lo” tiah in rak ti (1 Johan 2:15). Luka cun Jesuh le A lalram a duhdawtnak hin a net tiangin Paul kiangih ding ringring dingin a kaihruai, asinan Demas cun a ra um lai dingmi leitlun hnakin hi leitlun a duh sawn.

**A hnuai ih Bible cang ummi pawl hi siar aw. Jesuh voi- 2 rungtumnak hngaktu pawl hrangah ziangmi thuron pek in a um?**

`Mark 13:32–37`

`Titus 2:11–14`

`2 Pet. 3:10–14`

`Rev. 3:17–21`

Jesuh le tirhthlah pawl cun “ralring” dingah ralrinnak in rak pe. Bawipa a rat tikih mangbang ih kan um lonak dingah ralring cia ringring ding kan si. Vansiat thlak zetin, “ralrin uhla, thlacam uh” (Marka 14:38, NKJV) tiih Jesuh thupek a thlun lo tu dungthluntu pawl vek ciah in, timlam awknak a tul zet mi ah zianghman thil an tuah lo ding. Ziang mi in, asilole zo in saw kan thinlung neitu timi ah a thum aw ding, ziangahtile bawi pahnih kan rian thei lo a si.

Laodicea kawhhran hnenih cakuat ahkhan Jesuh cun fiangzet in sii in pe. Pakhatnak, Kan sual sir ding hi a si. Pahnihnak ah, Jesuh hrangah kan thinlung kan ong dingih, Amah ih in kaihruai ding hi rem kan rak ti ding a si, cuticun (pathumnak) hniksaknak hmangih fiahnak le thlemnak nehtu zumnak le duhdawtnak “sui” cu kan co ngah ve ding a si.

`Na nun ah Khrih in siraw dingih a lo ngen men thei mi kha ziangsaw a si? A sii ahkhan na tulnak bik te kha ziangsaw a si?`