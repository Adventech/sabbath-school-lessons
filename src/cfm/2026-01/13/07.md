---
title:  Ruatbet ding
date:   27/03/2026
---

“Khrih hnenih a pe aw tu pawl cu Khirh ih ralhruang kulh an si ih, leitlun sia zet ahhin Khrih cun a kai hnget ringring a si. Amai thuneihnak ti lo cu thuneihnak dang zianghman lut ter sian a si lo. Van kilkhawinak hnuai ih um nun cu kulh hnget zetih um mi a si ruangah neh tum in satan in run bei khal sehla, a neh lo ding. Khrih ih kaihhruainak ihsin kanmah ten kan suak ahcun sualnak cun in uk ding a si. Leitlun ih thuneihnak co tum thiltitheinak nasa zet nei pahnih lak ahhin pakhat sawn tutu ahcun kan um tengteng cu a tul ding. Thim ih uknak hnuai ih um dingin thutluknak kan tuah a tul hran cuang lo. Eng lalram kan hnong ih, van lam mi thawn kan pehtlaih awk lo cun satan cun kan thinlung a nei hngal dingih, hmunram an run luah ding a si. Sualnak doneh theinak ding umsun cu Khrih dingfelnak rinsannak thawn thinlung ih Khrih umter hi a si. Pathian thawn kan pehzom aw lo a si ahcun mah leh duhdawt awknak, mai duhzawng nomtawlnak, sual dingih thlemnak tivek pawl hi kan doneh ding rual an si lo. Kan tuah theumi thiltha lo tam zet kan bansan thei ih, tikcu caan ziangzat lai simaw satan thawn pawlkom awknak khal kan tlansan thei ko; asinan Pathian thawn pehzom awknak nung zet kan nei lo ih, a hnen ih pek awknak zianghman kan neih cuang lo ahcun nehsiah in kan um ding. Khrih thawn theih awknak kan nei lo ih, amah thawn pawl awknak nung a nei ringring tu kan si lo ahcun doral zangfahnak hnuaiah kan um dingih, a netnak ahcun a duh mi pawl kan tuah ding” .”—Ellen G. White, The Desire of Ages, p. 324.

**Relkhawm ding thusuhnak pawl:**

`A tlun ih Ellen G White ih rel mi kha zoh aw. A dik si, doawknak ropi ah kap hnih thil a um, Khrih kan hril lo ahcun satan lam kan si tinak si ko (Luke 11:23). Cumi ruahnak cun kan lungput ti buai zet khal sehla, Pathian in a simmi thudik pawl in mi a thinhengter lo ding ti a fiangter a tul lo. Himi cun Khrih hnenih na duhzawng na pek mi cu a thupi ngaingai a si timi ziangsaw a rel?`

`Siar ding: Thuphuan 14:14–16. Penticos ih ruah hmaisa cun thangtha ci a tuh ih, a thangso ter, cumi lai ah ruah neta cun rahseng netabik ding hrang leitlun ah timlamnak a tuah. Himi ruahnak thawn ziangtin saw Thuphuan 14:12 hi an pehtlaih awk?`

`Ziangvek lamzin in saw kawhhran zawng khal in, bulpak zawng khal in zumtu pawl hi kan umnak leitlun le nunphung ih in ciahneh dan dangdang pawl hi ziangsaw an si? Kum reizet Pathian minung pawl hrangih buainak a si ringring mi leitlun ih thiltha lo pawl ihsin kan kilhim awk thei ding?`