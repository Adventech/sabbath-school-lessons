---
title:  Pathian duhzawng ih nungin
date:   21/03/2026
---

### Tuizarh zirlai hrang siar ding
Kol. 4:7–18; Efesa. 6:21; Tirh 15:36–40; 2 Tim. 4:10, 11; 2 Pit. 3:10–14; Isa. 60:1–3.

> <p>Bible cangken</p>
> “Thil ziangkim ah lungawi thu sim uh: ziangahtile cucu nanmai’ thu ah Khrih Jesuh ah Pathian ih duhzawng a si” (1 Thessalonika 5:18, NKJV).

Himi Kolose cakuat thuhlawm then netabik ahcun Paul ih hnatuanpi pawl ih pehlaih awknak pawl tarlang a si. Tirhthlah cabu ahcun Barnabas thawn an tuan tlang hmaisa ih, cule Silas thawn an tuan tlang, cumi thluh hnu cun Missionary feh ih a khualtlawnnak lamzin pathum pawl a tlangpi thu in tarlang a si.

Tuizarh ahcun Paul in Pathian hna a tuandan kan zoh ding, cumi ahcun Rom ram uknak ih hmun thupi zet pawl ah thlengin a tikcu caan a hmandan pawl khal a tel ih, Paul amah rori ih a thlen lonak Kolose, Laudecea le Hierapolis khua le khawpi pawl ah thuthangtha a thlennak dingih hnatuantu pawl a zirhnak pawl khal a tel thluh.

A khualtlawng lai ih bulpak ih a palnak hmangin, le a hleice in thawng a tlak laiih a cakuat mi thawngin Paul cun mi tampi le kawhhran tampi thawn pehtlaih awknak a nei. Thuthangtha phuangnak ih hlawhtlinak bik cu mi hmuahhmuah rualrem zetih hnatuan khawmnak hi a si timi a theifiang – Judah le Zentel Khristian; mipa le nunau; Tikakas, Aristakas, Justus, Epafras, Luka, le Nympha tivek minung pawl thawn hnatuan khawmnak in a si. Ngaihven hlawhzet mi thil cu kan hrangih ret lem lomi Laodiaka khua pawl hnen ih cakuat mi khal kan rak thei. Paul cun himi Bible cang natabik ahhin thu tamzet a ret, cumi ahcun Arkippas timi hmin nei mi pakhat a forhfialnak khal a tel. A theih kulhsung cu kawhhran a cah theinak dingah a cang theitawk in ziangkim a tuah.