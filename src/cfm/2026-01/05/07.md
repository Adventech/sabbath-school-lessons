---
title:  Ruatbet ding
date:   30/01/2026
---

“Khrih kiangnai ih a um tu ding cu leitlun ahhin Khrih duhdawt pekawknak ih a lut thuk zettu a si ding, - Cui duhdawtnak cu, “tluang a khawn lo, a porh aw lo, amai hlawknak a hawl fawn lo, olte in a thinheng lo, thiltha lo a ruat lo” (1 Korin 13:4, 5),— duhdawtnak cun minung rundamnak ding hrangih Bawipa a cangvaihter vek ciah in dungthluntu pawl khal thihnak tiangin pumpe aw ih, hnatuan dingin le ziangkim pe thluh dingin a cangvaiter a si. Himi thlarau cun Paul ih nunnak khalah thu a phuang. Paul cun, “Ka hrang ahcun Nun cu Khrih a si;’ tiah a ti. Ziangahtile a nun cun minung hnenah Khrih a tarlang; ‘cule thih hi hlawknak a si” tiah ti. Khrih hnenih hlawknak; Thihnak hrimhrim in Pathian ih zangfah huham a tarlang a si. “Nunnak in siseh, thihnak in siseh, Khrih cun ka taksa ah cawimawi in a um,’ tiah a ti ’ Filipi 1:21, 20.”—Ellen G. White, The Desire of Ages, p. 549.

“Nunnak tinkim ih hniksaknak a rat ding tikcu cu a rei nawn lo ding. Sahrang hminsinnak cu kan parah um ter dingih tihrimnak a um ding. Leitlun ih a dilmi le leitlun dan vekin nun hmangih, karbak pakhat hnu pakhat pal suak vivo tu pawl cun hremnak, hmuhsuamnak, thawngtlaknak le thihnak tivek pawl ton hnakin thilti theinak lam hoi sawn cu olsam an ti sawn ding…

“Unau deu tam zet cu thudik ihsin lakhran ih an um tikah thuhmi thil cu tarlang in a um ding ih, Hosana tiin Khrih ih kaihhruainak thudik cu zarpharh in a um ding. Ningzak nei le mah le mah rinsan awknak neilotu pawl cun Khrih le Thudik hrangah anmah ten an phuang suak aw ding. Kawhhran ih mi cak lo bik pawl khal David vek in – thil tuah duhnak an nei ding. Pathian minung pawl hrangih zan thim a thleng nasa poh le arsi an eng na deuhdeuh ding. Satan cun rinum pawl cu nasa zetin a zuam ding, asinan Jesuh ih hmin in nehtu ai hnakih mi ropi sawn in an suak ding”—Ellen G. White, Testimonies for the Church, vol. 5, pp. 81, 82.

**Relkhawm ding thusuhnak pawl:**

`A tlun ih “leitlun nundan le umdan pawl a thlun rerotu pawl” hrangih ralring peknak khi vun ruat aw. Himi ah ziangthil saw na rak tel ve thei ding? Himi thil hi bulpak hrang lawngah siloin kawhhran pumpi khal a si thei zia vun ruat tlang uh.`

`Pathian cun, “‘I upat tu pawl cu ka upat ding” tiah a ti (1 Sam. 2:30, NKJV). Ziang lamzin in saw Pathian kan upat? “A hnenah sunlawinak pe uh” timi thawn an bang aw maw (Thup. 14:7, NKJV)? Ziangah an bangaw asilole ziangruangah an bangaw lo?`

`Daan thlun fekfeknak thang sungah tla cuang siloin mahte rundamnak hlawhsuah ding timi thu hi ziangtin saw kan pawm thei ding?`