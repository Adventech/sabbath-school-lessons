---
title:  Verdere studie
date:   13/05/2022
---

Lees Ellen White, ‘De wet en de verbonden’, pp. 327-337, in Patriarchen en profeten.

Abrahams geduldige en volhardende smeekbede tot God namens het volk van Sodom zou ons moeten aanmoedigen voor de goddelozen te bidden, ook al lijkt het dat ze zich in een hopeloze toestand van zonde bevinden (Genesis 18:22-33). Gods aandachtige reactie op Abrahams aandringen, en zijn bereidheid te vergeven ter wille van slechts ‘tien’ rechtvaardigen is een ‘revolutionair’ idee. Gerhard Hasel wijst ons op het volgende:

‘Op een buitengewoon revolutionaire wijze wordt het oude collectieve denken omgezet in iets nieuws. Die manier van denken zorgt ervoor dat het onschuldige lid van de schuldige groep de straf mede moet dragen. Dat wordt hier omgedraaid: de aanwezigheid van een overblijfsel van rechtschapen mensen heeft hier juist een behoudende functie voor het geheel. ... Omwille van het rechtvaardige overblijfsel zou de HEER in zijn gerechtigheid [tsedakah] de goddeloze stad vergeven. Dit begrip wordt sterk uitgebreid in de profetische uitspraak van de dienaar van de HEER die verlossing ‘voor velen’ bewerkstelligt.’ (Gerhard F. Hasel, The Remnant: The History and Theology of the Remnant Idea From Genesis to Isaiah, 3e editie (Berrien Springs, MI: Andrews University Press, 1980), pp. 150-151.)‘ Overal om ons heen gaan mensen ten onder. Dat is net zo hopeloos en verschrikkelijk als wat er met Sodom gebeurde. Elke dag sluit voor sommigen de genadetijd. Elk uur raken er weer enkelen buiten het bereik van Gods genade. Waar zijn de stemmen die waarschuwen en de smeekbeden aan de zondaar die hem oproepen deze vreselijke straf te ontvluchten? Waar zijn de uitgestrekte handen om hem weg te trekken van de dood? Waar zijn degenen die met nederigheid en volhardend geloof bij God voor hem pleiten? De geest van Abraham was de geest van Christus. De Zoon van God is zelf de grote middelaar ten behoeve van de zondaar. Hij die de prijs voor de verlossing heeft betaald, kent de waarde van het menselijke leven.’ (Ellen White, Patriarchen en profeten, p. 113.)

`Romeinen 6:23; Titus 1:2 Welke hoop hebben we gekregen?`

**Gespreksvragen**

`Alleen de regenboog en de besnijdenis worden ‘teken van het verbond’ genoemd. Wat zijn de gemeenschappelijke punten en de verschillen tussen de twee verbonden?`

`Abraham wordt door God geroepen en in het Nieuwe Testament wordt hij vaak gebruikt als voorbeeld van wat het betekent om uit geloof te leven. Toch wankelde Abraham van tijd tot tijd. Welke lessen moeten we wel en welke niet leren van zijn voorbeeld?`

`Sommige mensen maken bezwaar tegen het idee dat God de verlorenen zal straffen, door te zeggen dat deze daad in strijd zou zijn met Gods liefde. Wij zijn degenen die geloven dat God de verlorenen zal straffen. Hoe reageren we op het argument dat Hij dat niet doet?` 

 