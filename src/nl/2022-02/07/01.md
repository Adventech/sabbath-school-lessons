---
title:  Het verbond met Abraham
date:   07/05/2022
---

### Lezen 
Genesis 15:1-19: 29; Romeinen 4:3-4,9,11,22; 9:9; Galaten 4:21-31; Amos 4:11

> <p>Kerntekst</p> 
> ‘”HEER, mijn God,” antwoordde Abram, “wat voor zin heeft het mij te belonen? Ik zal kinderloos sterven, en alles wat ik bezit zal het eigendom worden van Eliëzer uit Damascus.”’ Genesis 15:2

Met Genesis 15 komen we bij het essentiële moment waarop God zijn verbond met Abraham bekrachtigt. Het verbond met Abraham is het tweede verbond, na het verbond met Noach. Net als het verbond met Noach, gaat het in het verbond met Abraham ook om andere volken. Uiteindelijk maakt het verbond met Abraham deel uit van het eeuwige verbond, dat aan de hele mensheid wordt aangeboden (Genesis 17:7; Hebreeën 13:20).

In deze periode van zijn leven spelen angst en gelach een belangrijke rol. Abram is bang, evenals Sarai en Hagar (Genesis 15:1;18:15;21:17). Abram lacht en dat doen ook Sarai en Ismaël (Genesis 17:17; 18:12; 21:9). In deze hoofdstukken weerklinken menselijke gevoeligheid en warmte. Abraham is hartstochtelijk bezig met de redding van de slechte Sodomieten. Hij zorgt voor Sarai, Hagar en Lot en hij is gastvrij voor drie mannen die op bezoek komen (Genesis 18:2-6).

Het is in dat verband dat Abram, wiens naam edelheid en eerbiedwaardigheid inhoudt, wordt veranderd in Abraham. Dat betekent ‘vader van vele naties’ (Genesis 17:5). We zien hier dus nog meer aanwijzingen voor de universele aard van wat God van plan is te doen door zijn verbond met Abraham.

_Op sabbat 14 mei bespreken we met elkaar deze les._