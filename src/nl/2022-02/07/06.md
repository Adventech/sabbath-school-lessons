---
title:  Lot in Sodom
date:   12/05/2022
---

`Lees Genesis 18:16-19:29. Welke invloed heeft Abrahams profetische bediening op zijn verantwoordelijkheid naar Lot toe?`

Abraham heeft net opnieuw de bevestiging ontvangen van Gods belofte van een zoon. In plaats van te genieten van het goede nieuws, betrekt hij God in een hartstochtelijke discussie over het lot van Lot in Sodom. Abraham is niet alleen een profeet aan wie God zijn wil openbaart. Hij is ook een profeet die voorbede doet ten behoeve van de goddelozen. De Hebreeuwse uitdrukking ‘bij de Heer bleef staan’ is een uitdrukking die staat voor bidden. In feite daagt Abraham God uit en onderhandelt met Hem om Sodom te redden, want daar woont zijn neef. We zijn van vijftig naar tien gegaan en God zou de mensen van Sodom hebben gered als er slechts tien rechtvaardig waren geweest. Je moet het verhaal lezen van wat er gebeurde toen de twee engelen naar Lot kwamen om hem te waarschuwen voor wat er ging komen. Dan kunnen we zien hoe ziek en slecht de mensen waren geworden. Het was echt een verdorven plek, net als veel van de volken rondom hen. Dat is één reden waarom ze uiteindelijk uit het land werden verdreven (Genesis 15:16).

‘De laatste nacht van Sodom kwam naderbij. De donkere wolken van wraak wierpen hun schaduwen over de gedoemde stad. De mensen merkten dat echter niet op. Terwijl engelen naderden om hun opdracht tot vernietiging uit te voeren, droomden de mensen van voorspoed en genot. De laatste dag was zoals elke andere die was gekomen en gegaan. De avond viel op een schouwspel van lieflijkheid en veiligheid. Een landschap van ongeëvenaarde schoonheid baadde in de stralen van de ondergaande zon. De avondkoelte had de inwoners van de stad naar buiten gelokt, en de genotzoekende menigten liepen heen en weer en waren van plan te genieten van dit moment.’ (Ellen White, Patriarchen en profeten, p. 129.)

Uiteindelijk redde God alleen Lot, zijn vrouw en zijn twee dochters. Dat is bijna de helft van het minimum van tien (Genesis 19:15). De schoonzoons namen Lots waarschuwing niet serieus en bleven in de stad. Dat prachtige land werd toen vernietigd. Het Hebreeuwse werkwoord hafach, ‘wegvagen’, komt verschillende keren voor in deze passage (Genesis 19:21,25,29). en kenmerkt de vernietiging van Sodom (Deuteronomium 29:23; Amos 4:11). Het idee is dat het land is ‘omgekeerd’. De vernietiging van Sodom is net als de zondvloed een ‘wegvagen/verwoesten’ van de tuin van Eden (Genesis 6:7; 13:10). De vernietiging van Sodom is ook een voorloper van de vernietiging in de eindtijd (Judas 7).

`Wat voor gevoelens maakt dat ‘wegvagen’ van Sodom bij jou wakker?`

`Genesis 18:16-19:29 Welke invloed heeft Abrahams profetische bediening op zijn verantwoordelijkheid naar Lot toe?`