---
title:  Jozef, prins van Egypte
date:   11/06/2022
---

### Lezen
Genesis 41:37-45:28; 1 Koningen 3:12

> <p>Kerntekst</p> 
> ‘Hij vervolgde: “Hierbij geef ik u het gezag over heel Egypte.”’ Genesis 41:41

Jozef is nu de leider van Egypte, en zijn eigen broers zullen voor hem buigen zonder te weten wie hij is. Jozefs broers zullen zich vernederen wanneer Jozef hen dwingt met Benjamin terug te keren. Als dan de veiligheid van Benjamin wordt bedreigd, en daar zijn ze bang voor, smeken ze om genade bij deze machtige man, die volgens hen ‘is als de farao.’ (Genesis 42-44; 44:18) Wanneer Jozef zijn identiteit uiteindelijk onthult, begrijpen ze dat God er iets goeds uit had laten voortkomen, ondanks wat ze hem hadden aangedaan.

Het is interessant te beseffen dat de hele volgende reeks gebeurtenissen meer over het berouw van zijn broers gaat, dan over het succes van Jozef. Het feit dat ze heen en weer reizen van Jozef naar hun vader, en de hindernissen die ze daarbij tegenkwamen, deden hen denken aan de slechte dingen die ze Jozef en hun vader hebben aangedaan. Ze beseften hun ongerechtigheid naar God toe. Jozefs broers ondergaan die hele ervaring als een goddelijk oordeel. De ontroerende emotionele conclusie brengt iedereen tot tranen en vreugde. Daarin is ook een boodschap vervat van vergeving voor de broers, ondanks hun kwade daden waarvoor geen rechtvaardiging bestaat.

_Op sabbat 18 juni bespreken we met elkaar deze les._