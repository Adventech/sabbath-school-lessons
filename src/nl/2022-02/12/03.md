---
title:  Jozef gaat de confrontatie aan
date:   13/06/2022
---

`Lees Genesis 42. Wat gebeurde hier, en hoe laat dit de voorzienigheid zien van God, ondanks menselijk kwaad en misdrijf?`

De hongersnood dwingt Jakob ertoe zijn zonen naar Egypte te sturen om graan te kopen. Het doet wat ironisch aan dat het Jakob is die het initiatief neemt tot het plan. De onfortuinlijke oude man, een slachtoffer van omstandigheden buiten zijn macht, brengt onbewust een verbazingwekkende reeks gebeurtenissen op gang. Die leiden ertoe dat hij herenigd wordt met de zoon om wie hij zo lang had gerouwd.

De voorzienige aard van deze ontmoeting wordt benadrukt door twee belangrijke figuren. Ten eerste wordt het gezien als een vervulling van Jozefs dromen. De gebeurtenis die wordt voorspeld in Jozefs profetische dromen gaat nu in vervulling: ‘jullie schoven ... bogen voor die van mij.’ Jozef wordt beschreven als ‘de hoogste machthebber’ en ‘de man die het voor het zeggen heeft’. Jozefs positie van macht staat in contrast met die van zijn behoeftige broers. Zij ‘bogen zich diep voor hem neer.’ Dat zijn dezelfde tien broers die Jozef bespotten met zijn droom en twijfelden aan de vervulling ervan (Genesis 37:7-8).

Ten tweede wordt deze ontmoeting vanuit voorzienigheid beschreven als een reactie. De taalkundige en thematische echo’s tussen de twee gebeurtenissen onderstrepen het karakter van de terechte vergelding. De zinsnede ‘ze zeiden tegen elkaar’ werd ook gebruikt toen ze een complot tegen Jozef begonnen te smeden. Het verblijf van de broers in de gevangenis weerspiegelt het verblijf van Jozef in de gevangenis (Genesis 40:3-4). In feite leggen Jozefs broers een verband tussen wat er momenteel met hen gebeurt en wat ze misschien twintig jaar geleden met hun broer hebben gedaan. ‘Toen zeiden ze tegen elkaar: “Dit is onze straf omdat we ons niets hebben aangetrokken van de smeekbeden van onze broer, terwijl we toch zagen dat hij doodsbenauwd was. Daardoor zitten wij nu in de ellende.”’ Rubens woorden ‘nu wordt ons zijn dood betaald gezet’, weerspiegelt zijn vroegere waarschuwing ‘je niet aan de jongen te vergrijpen’. Die woorden versterken het verband tussen wat ze nu onder ogen moesten zien en wat ze hadden gedaan (Genesis 37:22).

`De meesten van ons hebben zeker dingen gedaan waar we spijt van hebben. Hoe kunnen we dat goedmaken, in welke mate dat ook maar mogelijk is? Waarom is het aanvaarden van Gods beloften van vergeving door bemiddeling van Jezus zo belangrijk voor ons? (Romeinen 5:7-11)`

`Genesis 42 Wat gebeurde hier?`