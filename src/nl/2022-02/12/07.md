---
title:  Verdere studie
date:   17/06/2022
---

Ellen White, ‘Jozef in Egypte’, pp. 182-191; ‘Jozef en zijn broers’, pp. 192-208 in Patriarchen en profeten.

‘De drie dagen van gevangenschap waren dagen van bitter verdriet voor de zonen van Jakob. Ze dachten na over hun verkeerde handelwijze in het verleden en vooral over hun wreedheid ten aanzien van Jozef. Ze wisten dat ze allemaal moesten sterven of slaven worden wanneer ze werden veroordeeld als spionnen, en als ze geen bewijs konden leveren om zichzelf vrij te pleiten. Ze betwijfelden of een van hen hun vader ermee kon laten instemmen dat Benjamin bij hem wegging, na de wrede dood, zoals hij dacht, die Jozef had getroffen. Dat zou niet lukken hoeveel moeite ze ook zouden doen. Ze verkochten Jozef als slaaf en nu waren ze bang dat God hen wilde straffen door hen ook tot slaven te laten worden. Jozef overweegt dat zijn vader en de gezinnen van zijn broers lijden vanwege voedselgebrek. Hij is er tevens van overtuigd dat zijn broers tot inkeer zijn gekomen wat betreft hun wrede behandeling van hem en dat ze Benjamin in geen geval zouden behandelen zoals ze hem hadden behandeld.’ (Ellen White, Spiritual Gifts, boek 3, pp. 155-156.)

‘Jozef was tevreden. Hij had zijn broers op de proef gesteld en in hen de vruchten van oprecht berouw voor hun zonden gezien.’ (Ellen White, Spiritual Gifts, boek 3, p. 165.)

`Romeinen 5:7-11 Hoe bewees God ons zijn liefde?`

**Gespreksvragen**

`Sta in de groep stil bij de vraag aan het einde van de studie van donderdag. Denk je dat Jozef zijn broers zo genadig zou zijn geweest als het niet zo goed met hem was afgelopen? Dat kunnen we natuurlijk nooit met zekerheid zeggen. Welke aanwijzingen, als die er inderdaad zijn, laten in het hele verhaal van Jozef echter zien wat voor karakter hij had en wat zijn genadige houding zou kunnen verklaren?`

`Hoe kunnen we in Jozef een soort voorloper van Christus zien en wat Christus doormaakte?`

`Jozef had zijn broers op de proef gesteld. Op welke soortgelijke manieren test God ons?`

`Zelfs na al die jaren beseften de broers dat ze schuldig waren aan wat ze Jozef hadden aangedaan. Wat leert dit ons over hoe sterk schuldgevoelens kunnen zijn? Hoewel we vergeving kunnen ontvangen en Gods vergeving kunnen accepteren, hoe leren we dan onszelf te vergeven, hoe onwaardig we die vergeving ook zijn?`