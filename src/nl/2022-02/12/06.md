---
title:  ‘Ik ben het, Jozef jullie broer’
date:   16/06/2022
---

`Lees Genesis 45. Welke lessen van liefde, geloof en hoop zijn er in dit verhaal te vinden?`

Op het moment dat Juda spreekt over het ‘verdriet’ dat ‘avi, ‘mijn vader’ zou treffen, ‘barstte Jozef in tranen uit.’ ( Genesis 44:34) Vervolgens ‘vertelt hij wie hij was’ aan zijn broers. Deze uitdrukking wordt vaak gebruikt om te verwijzen naar Gods zelfopenbaring en wekt de indruk dat het ook God is die zichzelf hier openbaart ( Exodus 6:3; Ezechiël 20:9). Dat wil zeggen dat de Heer heeft laten zien dat zijn voorzienigheid overheerst, ondanks menselijke zwakheden.Jozefs broers kunnen niet geloven wat ze horen en zien. Jozef moet het nog een keer herhalen: ‘Ik ben Jozef, jullie broer’. Dan pas en wanneer ze de precieze woorden horen ‘die jullie verkocht hebben naar Egypte’, geloven zij hem. Dan zegt Jozef: ‘God heeft mij voor jullie uitgestuurd.’ Deze verwijzing naar God heeft een dubbel doel. Het dient niet alleen om zijn broers ervan te verzekeren dat Jozef geen gevoelens van wraak naar hen heeft. Het is ook een diepgaande geloofsbelijdenis en een uitdrukking van hoop. Wat ze deden was noodzakelijk om ‘veel levens’ te redden en ‘hun voortbestaan op aarde veilig te stellen’.

Jozef dringt er dan bij zijn broers op aan naar zijn vader te gaan om hem erop voor te bereiden naar Egypte te komen. Hij vergezelt zijn oproep met een specifieke beschrijving van de plaats waar ze zullen ‘wonen’. Ze gaan naar Gosen en dat staat bekend om zijn rijke weilanden en dat is ‘het vruchtbaarste deel van Egypte’. Hij zorgt ook voor het transport: er wordt voor wagens gezorgd. Die zullen Jakob er uiteindelijk van overtuigen dat zijn zonen niet tegen hem liegen over wat ze zojuist hadden meegemaakt. Jakob beschouwt deze zichtbare demonstratie als een zichtbaar bewijs dat Jozef leeft, en dit is genoeg om terug te keren naar het land der levenden (Vergelijk met Genesis 37:35; 44:29).

Het gaat nu goed. De twaalf zonen van Jakob leven nog. Jakob wordt nu ‘Israël’ genoemd, en de voorzienigheid van God was op een machtige manier geopenbaard.

`Jozef was zijn broers genadig. Dat kon hij zich veroorloven. Hoe leren we genadig te zijn naar degenen waarvan het kwaad dat ze ons aandoen niet zo goed uitpakt zoals dat het geval was voor Jozef?`

`Genesis 45 Welke lessen van liefde, geloof en hoop zijn er in dit verhaal te vinden?`