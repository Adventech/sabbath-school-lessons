---
title:  De zondvloed
date:   16/04/2022
---

### Lezen
Genesis 6:13-7:24; 8:1-9:17; 2 Petrus 2:5-9; Romeinen 6:1-6; Psalm 106:4

> <p>Kerntekst</p> 
> ‘Zoals het was in de dagen van Noach, zo zal het zijn wanneer de Mensenzoon komt.’ Matteüs 24:37

‘De HEER zag dat alle mensen op aarde slecht waren: alles wat ze uitdachten was steeds even slecht.’ (Genesis 6:5-7) De werkwoordsvorm ‘zag’ brengt de lezer terug naar elke stap van Gods oorspronkelijke schepping. Wat God nu echter ziet is niet tov of ‘goed’, maar het is ra`, ‘slecht’. Het is alsof God er spijt van had dat Hij de wereld had geschapen omdat die vervuld was met ra’.

Toch bevat Gods spijt ook elementen van verlossing. Het Hebreeuwse woord voor ‘spijt hebben’ (nacham) weerklinkt in de naam van Noach (Noach) en dat betekent ‘troost geven’ (Genesis 5:29). Gods reactie op deze goddeloosheid heeft dus twee kanten. Het bevat de dreiging van gerechtigheid, die voor sommigen tot vernietiging leidt. Toch ligt in zijn antwoord ook de belofte van troost en genade besloten. Dat leidt tot redding en geldt ook voor anderen.

Deze ‘dubbele stem’ werd al gehoord bij Kaïn en Abel/Set en dat werd herhaald door het contrast tussen de geslachtslijnen van Set (de ‘zonen van de goden’) en Kaïn (de ‘dochters van de mensen’). Nu horen we dat opnieuw als God onderscheid maakt tussen Noach en de rest van de mensheid.

_Op sabbat 23 April bespreken we met elkaar deze les._ 
