---
title:  Verdere studie
date:   22/04/2022
---

Het is bijzonder leerzaam de mentaliteit en het gedrag te vergelijken van de mensen en de toestand van de wereld vóór de zondvloed met die van de mensen in onze dagen. Menselijke slechtheid is bepaald geen nieuw fenomeen. Kijk maar naar de overeenkomsten tussen hun tijd en die van ons.

‘De zonden die het uitschreeuwden om gewroken te worden in de wereld van voor de zondvloed zijn er vandaag de dag nog. Het ontzag voor God wordt uit de harten van mensen uitgebannen, en de mens gaat onverschillig en met minachting om met zijn wet. De buitengewoon sterke wereldsgezindheid van die generatie wordt geëvenaard door die van de generatie die er nu is ... . God veroordeelde de wereld van voor de zondvloed niet vanwege hun eet- en drinkgedrag... . Hun zonde bestond erin deze gaven aan te nemen zonder de gever daarvoor dankbaar te zijn. Zij verlaagden zich door zich zonder terughoudendheid over te geven aan hun eetlust. Het was hun geoorloofd te trouwen. Het huwelijk was een instelling van God en het was ook een van de eerste instellingen die Hij had gegeven. Hij gaf speciale instructies met betrekking tot deze instelling en bekleedde deze met heiligheid en schoonheid. Deze instructies werden vergeten, en het huwelijk werd misvormd en diende om aan hartstochten toe te geven.

We hebben nu te maken met een soortgelijke toestand. Dat wat op zich is geoorloofd, leidt tot buitensporig gedrag. ... Fraude, omkoping en diefstal doen zich ongestraft voor in alle lagen van de bevolking. De kranten staan vol met verslagen van moord. ... De geest van alle naties is doortrokken van anarchie. De uitbarstingen die van tijd tot tijd de afschuw van de wereld opwekken, zijn slechts aanwijzingen van het opgekropte vuur van hartstocht en wetteloosheid. Als dat eenmaal aan elke controle is ontsnapt, zal dat de aarde vervullen met smart en verwoesting. Het beeld dat het geïnspireerde woord heeft geschetst van de wereld van voor de zondvloed, staat werkelijk in alle opzichten voor de toestand waar de moderne samenleving met grote snelheid op afstormt. Zelfs in de huidige tijd, en in zogenaamd christelijke landen, worden er dagelijks misdaden begaan die even duister en verschrikkelijk zijn als die waarvoor de zondaars uit de oude wereld werden vernietigd.’ (Ellen White, Patriarchen en profeten, pp. 70-71.)

`Genesis 9:2-4 – Welke invloed had de zondvloed op het menselijke dieet en wat is het principe achter de beperkingen die God geeft?`

**Gespreksvragen**

`Wat zijn de gemeenschappelijke kenmerken van de samenleving van vóór de zondvloed en die van ons? Wat leren deze gemeenschappelijke kenmerken ons over Gods genade dat Hij ondanks dit alles de wereld liefheeft en nog steeds probeert te redden wie Hij kan?`

`Sommige mensen beweren dat de zondvloed van Noach slechts een plaatselijke gebeurtenis was. Wat is er mis met dat idee? Als dit waar zou zijn, waarom zou elke plaatselijke overstroming (en elke regenboog) dan van God een leugenaar maken?`