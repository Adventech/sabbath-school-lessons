---
title:  Voorbereiding op de zondvloed
date:   17/04/2022
---

`Lees Genesis 6:13-7:10. Welke les kunnen we leren van dit verbazingwekkende verslag van de vroege menselijke geschiedenis?`

Noach is net als Daniël een profeet die het einde van de wereld voorspelt. Het Hebreeuwse woord voor de ‘ark’ (tevah) is hetzelfde zeldzame Egyptische leenwoord dat wordt gebruikt voor de ‘ark’, waarin Mozes werd verborgen en gered om Israël te redden uit Egypte (Exodus 2:3). Sommigen hebben ook in de grote lijnen van de structuur van de ark parallellen gezien met de ark in de tabernakel. Net zoals de ark van de zondvloed het voortbestaan van de mens mogelijk maakt, zo wijst de ark van het verbond op Gods verlossingswerk voor zijn volk (Exodus 25:10,22). Het is immers een teken van Gods aanwezigheid te midden van zijn volk.

De zinsnede ‘Noach deed dit; hij deed alles zoals God het hem had opgedragen’, is de afsluiting van het voorbereidende deel. Het werkwoord ‘asah’, ‘deed’, verwijst naar Noachs actie en beschrijft zijn reactie op het werkwoord ‘asah’, ‘maken’ dat in Gods opdracht staat en waarmee dit gedeelte begon. Dat woord wordt vijf keer herhaald. Deze echo van Gods gebod en Noachs reactie daarop wijst op Noachs absolute gehoorzaamheid aan wat God had gezegd te doen (‘asah’). Het is interessant dat deze uitdrukking ook wordt gebruikt in het verband van de bouw van de ark van het verbond (Exodus 39:32,42; 40:16). ‘God gaf Noach de exacte afmetingen van de ark en tot in de bijzonderheden uitdrukkelijke aanwijzingen wat betreft de constructie. Menselijke wijsheid had een dergelijke structuur niet kunnen ontwerpen die zo sterk en duurzaam is. God was de ontwerper en Noach de bouwmeester.’ (Ellen White, Patriarchen en profeten, p. 92.)

Nogmaals, de overeenkomst tussen de twee ‘arken’ bevestigt hun gemeenschappelijke verlossende functie. Noachs gehoorzaamheid wordt dus beschreven als een onderdeel van Gods reddingsplan. Noach werd enkel en alleen gered omdat hij het geloof had te doen wat God hem had opgedragen (Hebreeën 11:7). Hij was een vroeg voorbeeld van een geloof dat tot uiting komt in gehoorzaamheid. Dat is het enige soort geloof dat ertoe doet.’ (Jakobus 2:20) Hoewel Noach ‘genade vond bij de Heer’, was het in reactie op deze genade, die hem al was gegeven, dat Noach getrouw en gehoorzaam handelde overeenkomstig Gods geboden. Is dat niet zoals het met ons allemaal zou moeten zijn? (Genesis 6:8)

`Lees 2 Petrus 2:5-9. Waarom werd alleen Noachs gezin gered? Welke les kunnen we hieruit leren over onze rol bij het waarschuwen van de wereld voor het komende oordeel?`

`Genesis 6:13-7:10 Welke les kunnen we leren van dit verbazingwekkende verslag van de vroege menselijke geschiedenis?`
