---
title:  Het verbond (1)
date:   20/04/2022
---

Nu is het moment gekomen waarop het beloofde verbond in vervulling gaat. ‘met jou zal Ik een verbond sluiten. Jij moet de ark in gaan, samen met je zonen, je vrouw en de vrouwen van je zonen.’ (Genesis 6:17-18) In tegenstelling tot het goddelijke dreigement tot vernietiging, is dit verbond de belofte van leven.

`Lees Genesis 8:20. Wat deed Noach als eerste toen hij de ark verliet, en waarom?`

De mens en de vrouw zullen ongetwijfeld direct na de zes scheppingsdagen God op sabbat hebben aanbeden. Zo aanbad Noach God onmiddellijk na dat andere scheppingsgebeuren, de zondvloed. Er is echter een verschil tussen deze twee daden van aanbidding. In tegenstelling tot de mens en de vrouw, die de Heer rechtstreeks aanbaden, moest Noach zijn toevlucht nemen tot een offer. Dit is de eerste vermelding in de Schrift van een altaar. Het offer is een ‘brandoffer’ (‘olah) en dat is het oudste en meest voorkomende offer. Voor Noach was dit offer een dankoffer, dat hij bracht om zijn dankbaarheid uit te drukken aan de Schepper, die hem had gered (Numeri 15:1-11).

`Lees Genesis 9:2-4. Welke invloed had de zondvloed op het menselijke dieet? Wat is het principe achter de beperkingen die God geeft?`

Door de gevolgen van de zondvloed was plantaardige voeding niet meer beschikbaar zoals daarvoor. Daarom stond God toe dat mensen het vlees van dieren aten. Deze verandering van dieet zorgde ervoor dat de relatie tussen mens en dier anders werd, in tegenstelling tot hoe die was geweest in de oorspronkelijke schepping. In het scheppingsverslag deelden mens en dier hetzelfde plantaardige dieet en vormden ze geen bedreiging voor elkaar. In de wereld van na de zondvloed zorgde het doden van dieren voor voedsel voor een relatie van angst en vrees. Toen ze eenmaal waren begonnen elkaar op te eten, was er tussen mens en dier ongetwijfeld een heel andere relatie gekomen dan die ze hadden gehad in Eden.

Gods toegeeflijkheid had echter twee beperkingen. Ten eerste waren niet alle dieren geschikt als voedsel. Dat lag besloten in het onderscheid tussen ‘reine en onreine’ dieren, dat deel uitmaakte van de scheppingsorde (Vergelijk Genesis 8:19-20 met 1:21,24). De tweede was uitdrukkelijk en nieuw en was om zich te onthouden van het eten van bloed, want het leven is in het bloed (Genesis 9:4).

`Genesis 8:20 Wat deed Noach als eerste toen hij de ark verliet, en waarom?`