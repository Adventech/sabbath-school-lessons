---
title:  Het verbond (2)
date:   21/04/2022
---

`Lees Genesis 8:21-9:1. Wat is de betekenis van Gods toewijding aan het behoud van leven? Hoe is Gods zegen een vervulling van die toezegging?`

Gods toewijding om het leven te behouden was een daad van genade. Het was dus niet het resultaat van menselijke verdiensten. God besloot het leven op aarde te behouden ondanks menselijk kwaad. In Genesis 8:22 staat letterlijk, ‘alle dagen van de aarde’. Dat wil zeggen dat zolang deze aarde bestaat de seizoenen zullen komen en gaan en zal het leven in stand worden gehouden. God heeft zijn schepping beslist niet opgegeven. De volgende tekst spreekt over Gods zegen en die neemt ons mee terug naar de oorspronkelijke schepping en de zegen die daarbij hoort (Genesis 1:22,28; 2:3). De Heer gaf de mens in zekere zin de kans opnieuw te beginnen en een frisse nieuwe start te maken.

`Lees Genesis 9:8-17. Wat is de betekenis van de regenboog? Hoe verhoudt dit ‘teken van het verbond’ zich tot het andere teken van het verbond, de sabbat? `

De uitdrukking ‘sluiten van een verbond’ wordt driemaal herhaald. Daarmee wordt het hoogtepunt en de vervulling van Gods aanvankelijke belofte gemarkeerd (Genesis 6:18). In navolging van het voorgaande gedeelte, wat parallel loopt aan de zesde dag van het scheppingsverslag, loopt dit gedeelte parallel met het gedeelte over de sabbat de zevende dag van het scheppingsverslag. In de tekst weerklinkt de sabbat in de zevenvoudige herhaling van het woord ‘verbond’. Net als de sabbat is de regenboog het teken van het verbond (Vergelijk Genesis 9:13-14,16; met Exodus 31:12-17). Evenals de sabbat heeft de regenboog een universele reikwijdte en is het van toepassing op de hele wereld. De sabbat is een teken van de schepping voor iedereen en overal. Zo is de belofte dat er geen andere wereldwijde vloed meer komt ook voor iedereen en overal.

`Denk de volgende keer dat je een regenboog ziet na over al Gods beloften aan ons. Waarom kunnen we die beloften vertrouwen, en hoe laat de regenboog ons zien dat we daarop kunnen vertrouwen?`

`Genesis 8:21-9:1– Wat is de betekenis van Gods toewijding aan het behoud van leven en hoe is Gods zegen hier een vervulling van?`