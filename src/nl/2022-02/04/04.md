---
title:  Het einde van de zondvloed
date:   19/04/2022
---

Genesis 7:22-24 beschrijft het overweldigende en allesomvattende effect van de wateren. ‘Alles wat op het land leefde en ademde vond de dood’ en ‘honderdvijftig dagen was de aarde helemaal bedekt.’ Tegen de achtergrond van totale vernietiging en hopeloosheid staat er dat ‘God weer dacht aan’. Deze zin staat in het midden van de tekst over de zondvloed, en duidt zo aan dat dit idee de centrale boodschap is van het zondvloedverhaal.

`Lees Genesis 8:1. Wat betekent het dat God ‘weer dacht aan Noach’?`

Het werkwoord zachar, ‘denken aan’, betekent dat God het niet was vergeten. Het is meer dan alleen een gedachteoefening. In de Bijbelse context staat ‘God die denkt aan’ voor de vervulling van zijn belofte en verwijst dat vaak naar redding (Genesis 19:29). In het verband van de zondvloed betekent ‘God denkt aan’ dat de wateren ‘ophielden’ en dat Noach binnenkort uit de ark kan gaan (Genesis 8:2,16). Hoewel er nog geen directe opdracht is gegeven om eruit te gaan, neemt Noah het initiatief en stuurt er eerst een raaf en dan een duif op uit om de situatie te verkennen. Als de duif dan niet meer terugkomt, begrijpt hij dat ‘het water van de aarde verdwenen was. Noach maakte het dak van de ark open en keek rond – de aarde was drooggevallen.’ (Genesis 8:13)

Noachs gedrag is rijk aan praktische lessen. Aan de ene kant leert het ons op God te vertrouwen, ook al spreekt Hij nog niet rechtstreeks tot ons. Aan de andere kant ontkent geloof niet de waarde van na te denken en te testen. Geloof ontslaat ons niet van de verplichting na te denken, te onderzoeken en te zien of het klopt wat we hebben geleerd. Toch gaat Noach alleen naar buiten als God hem uiteindelijk zegt dat te doen (Genesis 8:15-19). Dat wil zeggen dat Noach zelfs wanneer hij weet dat het veilig is om te vertrekken, vertrouwt op God en hij wacht op een teken van God voordat hij de ark verlaat. Hij wachtte geduldig in de ark. ‘Hij was in opdracht van God naar binnengegaan en nu wachtte hij op speciale aanwijzingen om eruit te gaan ... . Uiteindelijk daalde er een engel uit de hemel neer en die deed de massieve deur open en gaf de aartsvader en zijn huisgezin de opdracht de aarde te bevolken en alle dieren met zich mee te nemen.’ (Ellen White, Patriarchen en profeten, p. 105.)

`Lees Genesis 8:1; 19:29; Psalm 106:4. Wat betekent de uitdrukking ‘God denkt aan’? Wat betekent deze waarheid nu voor ons? Hoe heeft God jou laten zien dat Hij aan je denkt’?`

`Genesis 8:1; 19:29; Psalm 106:4 Wat betekent het dat God ‘weer dacht aan Noach’?` 