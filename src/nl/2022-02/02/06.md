---
title:  Menselijke bestemming
date:   07/04/2022
---

`Lees Genesis 3:15-24. Wat gebeurde er als gevolg van de val met de mens en de vrouw?`

Gods oordeel over de slang wordt met nadruk gelijkgesteld aan een vervloeking (Genesis 3:14). Gods oordeel over de vrouw en de man zijn dat niet. De enige keer dat het woord ‘vervloekt’ opnieuw wordt gebruikt, is het alleen van toepassing op ‘de akker’. God had andere plannen met de man en de vrouw, in tegenstelling tot de slang. Ze kregen hoop aangeboden die de slang niet ontving. Omdat de zonde van de vrouw te wijten is aan haar omgang met de slang, staat het vers dat Gods oordeel over de vrouw beschrijft in verband met het oordeel over de slang. Genesis 3:16 volgt niet alleen direct op 3:15, maar de parallellen tussen de twee profetieën maken duidelijk dat de profetie over de vrouw in 3:16 moet worden gelezen in verband met de messiaanse profetie in 3:15. Gods oordeel over de vrouw, inclusief het baren van kinderen, moet je daarom zien vanuit het positieve perspectief van verlossing (Vergelijk met 1 Timoteüs 2:14-15).

De zonde van de mens is te wijten aan het feit dat hij naar de vrouw luisterde in plaats van naar God. Daarom wordt de aarde vervloekt, want daaruit is de mens genomen. Als gevolg hiervan zal de mens hard moeten werken en daarna ‘keert hij terug’ ‘tot de aarde waaruit hij is genomen’. Dat is iets dat nooit had mogen gebeuren, en dat nooit deel uitmaakte van Gods oorspronkelijke plan. Het is veelbetekenend dat de mens zich met dit hopeloze vooruitzicht op de dood tot de vrouw wendt. Daar ziet hij de hoop op leven doordat zij kinderen baart. Op het moment dat hij midden in het uitspreken van de doodstraf zit, ziet hij de hoop op leven.

Ondertussen had God, net als elke liefhebbende ouder, alleen het goede voor hen gewild en niet het kwade. Nu ze het kwaad kenden, ging God alles doen wat Hij kon om hen daarvan te redden. Dus zelfs tijdens deze oordelen was niet alle hoop verloren voor onze eerste ouders, ondanks hun openlijke en flagrante ongehoorzaamheid aan God. Ook al hadden ze, terwijl ze werkelijk in het paradijs leefden, absoluut geen reden om aan God of zijn woorden, of aan zijn liefde voor ons te twijfelen.

`We hebben de neiging ‘kennis’ op zich als goed te beschouwen. Waarom is dat niet altijd het geval? Welke dingen kunnen we beter niet weten?`

`Genesis 3:15-24 Wat gebeurde er als gevolg van de val met de mens en de vrouw?`