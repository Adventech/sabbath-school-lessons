---
title:  Verdere studie
date:   08/04/2022
---

Sta stil bij het verband tussen ‘de levensboom’ en ‘de boom van de kennis van goed en kwaad’. Dat ze met elkaar in verband staan wordt al duidelijk door het feit dat ze allebei ‘in het midden van de tuin’ staan (Genesis 2:9). Er is meer wat overeenkomt tussen de twee bomen dan alleen een geografische relatie. Omdat mensen de vrucht van de boom van kennis van goed en kwaad hebben genomen en omdat ze God ongehoorzaam waren, verloren ze de toegang tot de levensboom en konden ze niet eeuwig leven. Dat konden ze in ieder geval niet in deze toestand. Aan deze verbinding ligt een diepgaand principe ten grondslag. Morele en geestelijke keuzes hebben invloed op het biologische leven. Salomo leerde zijn zoon dit: ’vergeet mijn lessen niet, houd in je hart mijn richtlijnen vast. Ze vermeerderen de dagen van je leven, geven je vele jaren van geluk.’ (Spreuken 3:1-2) Deze verbinding verschijnt opnieuw in het toekomstige hemelse Jeruzalem, waar alleen de levensboom aanwezig is ‘in het midden van het plein’. (Openbaring 22:2)

‘Toen God Eva schiep, was het zijn plan dat ze noch inferieur noch superieur zou zijn aan de man, maar dat ze in alle dingen zijn gelijke zou zijn. Het heilige paar zou geen interesses hebben die los van elkaar staan. Toch hadden ze beiden een eigenheid in denken en handelen. Na de zonde van Eva, want zij was de eerste in de overtreding, zei de Heer tegen haar dat Adam over haar zou heersen. Ze zou onderworpen zijn aan haar man, en dit was een deel van de vloek. In veel gevallen heeft de vervloeking het lot van de vrouw erg zwaar gemaakt en haar leven tot een last. De heerschappij die God de man heeft gegeven, heeft hij in veel opzichten misbruikt door op willekeurige wijze zijn macht te laten gelden. Oneindige wijsheid bedacht het verlossingsplan, dat het menselijk geslacht een tweede kans geeft door ze opnieuw op de proef te stellen.’ (Ellen White, Testimonies for the Church, vol. 3, p. 484.)

`Genesis 3:15; Romeinen 16:20; Hebreeën 2:14; Openbaring 12:17 Hoe komen het heilsplan en de grote strijd in deze teksten naar voren?`

**Gespreksvragen**

`God confronteerde de mens in Eden en stelde hem vragen om niet alleen zijn schuld vast te stellen, maar om hem ook tot berouw te leiden. Dit motief verschijnt opnieuw bij Kaïn, de zondvloed, de toren van Babel en Sodom en Gomorra. Hoe komt het idee van een onderzoeksoordeel naar voren in deze incidenten? (Genesis 4:9-10; 6:5-8; 11:5; 18:21)`

`Waarom dacht de vrouw dat het eten van de boom van kennis van goed en kwaad haar wijsheid zou geven? Hoe kunnen we voorkomen dat we in het verband van ons eigen leven een soortgelijke fout maken, door openlijk Gods Woord te tarten in de hoop op iets ‘beters’ dan wat God ons heeft aangeboden?`