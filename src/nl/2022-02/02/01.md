---
title:  De zondeval
date:   02/04/2022
---

### Lezen Genesis 3; 2 Korintiërs 11:3; Openbaring 12:7-9; Johannes 8:44; Romeinen 16:20; Hebreeën 2:14; 1 Timoteüs 2:14-15

> <p>Kerntekst</p> 
> ‘Vijandschap sticht Ik tussen jou en de vrouw, tussen jouw nageslacht en het hare, dat verbrijzelt je kop, jij bijt het in de hiel.’ Genesis 3:15

Naast alles wat God onze eerste ouders in Eden had gegeven, bevond zich ook een waarschuwing: ‘Van alle bomen in de tuin mag je eten, maar niet van de boom van de kennis van goed en kwaad; wanneer je daarvan eet, zul je onherroepelijk sterven.’ (Genesis 2:16-17,19) Deze waarschuwing tegen het eten van de boom van de kennis van goed en kwaad laat ons zien dat, hoewel ze het goede zouden kennen, ze het kwaad niet mochten kennen. Het is toch zeker heel goed te begrijpen waarom dat zo is?

De dreiging dat de dood was verbonden aan de waarschuwing om niet ongehoorzaam te zijn, ging in vervulling: ze zullen sterven. Het werd hun niet alleen verboden van de boom te eten, maar ze werden ook verdreven uit de tuin van Eden. Daardoor hadden ze dus ook geen toegang meer tot wat hun het eeuwige leven als zondaars had kunnen geven (Genesis 3:22,24).

Midden in deze tragedie wordt echter hoop gegeven. Dat vind je in Genesis 3:15, het protoevangelie ook wel omschreven als ‘de eerste evangeliebelofte’. Dit vers vertelt ons van de eerste belofte die een evangelieboodschap is die je in de Bijbel vindt. Dit is de eerste keer dat mensen te horen krijgen dat God ondanks de zondeval voor een ontsnappingsroute voor ons allemaal heeft gezorgd.

_Op sabbat 9 April bespreken we met elkaar deze les._ 