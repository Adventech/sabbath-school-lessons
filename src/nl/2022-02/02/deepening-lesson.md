---
title:  Verdieping
date:   08/04/2022
---

## De zondeval

### Genesis 3:1-15

#### IJsbrekervraag

`Heb jij weleens iets gedaan wat je uitdrukkelijk verboden werd en wat voelde je daarbij?`

#### Ik Verken

Dit gedeelte beschrijft wat de aanleiding was dat de mens en de vrouw kort na hun schepping de fout in gingen, evenals wat het voor een misstap was. Verder wordt verteld hoe zij zich voor God verbergen, als ze Hem aan horen komen. Hij vindt hen natuurlijk wel. Dan vertelt Adam wat er is gebeurd. Hij wijst met de vinger naar Eva, en zij wijst de slang als de hoofdschuldige aan. Daarop spreekt God een vloek uit over de slang, waarin Hij zijn toekomstige vernietiging voorzegt. God wijst echter ook op de ellende die hij de mensheid zal bezorgen.

#### Ik Bestudeer

De slang is niemand minder dan Gods tegenstander. Hij heet in de Bijbel ook ‘de (grote) draak’ en ‘duivel’ (vgl. Openbaring 12:9; 20:2)

`Hoe omschrijft Johannes 8:44 hem?`

In Genesis 3 worden Adam en Eva op de proef gesteld.

`Wat valt je op, als je hun beproeving vergelijkt met die van Jezus in Matteüs 4?`

In Genesis 3:4 zegt de slang tegen de vrouw, dat zij en Adam niet zullen sterven, wanneer ze van de boom van de kennis van goed en kwaad zullen eten.

`Welk perspectief biedt Hebreeën 5:14, nu de mens sinds Adam en Eva in aanraking is gekomen met goed en kwaad?`

Genesis 3:6 bevat een korte beschrijving van de misstap van Eva en Adam. Deze misstap is de geschiedenis ingegaan als de ‘zondeval’.

`Omschrijf eens waarom het volgens jou misging.`

`Hoe omschrijft Paulus in Romeinen 5:12 de gevolgen hiervan voor de mensheid?`

`Welke directe gevolgen ervoeren Adam en Eva, als je Genesis 3:7-8 leest en daar Genesis 2:25 naast legt?`

In Genesis 3:9-13 zien we dat er een gesprek plaatsvindt tussen God en Adam en Eva, nadat God hen heeft gevonden.

`Wat betekent de vraag ‘Waar ben je?’ in vers 9, tegen de achtergrond van wat er is gebeurd?`

`Waaruit blijkt in dit gedeelte iets van de verwijdering die tussen hen heeft plaatsgevonden?`

Genesis 9:14-15 bevat de vloek die God over de slang uitspreekt.

`Hoe omschrijven Jesaja 11:8; 65:25; Romeinen 16:20; Openbaring 20:10 dat de slang in de toekomst ongevaarlijk zal zijn?`

Openbaring 12 is een nadere omschrijving van de woorden waarmee Genesis 3:15 eindigt: ‘Jij (slang) bijt hen (het nageslacht van Eva) in de hiel.’

`Wie zijn volgens Openbaring 12:17 het ‘nageslacht’ van de vrouw dat hier wordt beschreven?`

`Psalm 8:6 en 104:1-2 Wat weerspiegelen de glans en glorie?`

#### Ik Pas Toe

Onze gedachten kunnen worden ‘weggelokt van de oprechte en zuivere toewijding aan Christus’, vergelijkbaar met hoe Eva door de slang bedrogen werd (2 Korintiërs 11:3).

`Noem een voorbeeld van hoe dat met ons kan gebeuren.`

`Wat vind je van de manier waarop Adam en Eva reageren? Herken je daar jezelf ook in?`

`Hoe komt het dat een gebod of verbod de aanleiding tot een overtreding kan zijn? Vgl. Romeinen 7:11.`

`Heb jij God weleens verweten dat jou iets naars is overkomen, en geloof je dat jouw verwijt terecht was? Geef aan waarom wel of niet.`

Mensen (zelfs geloofsgenoten!) kunnen door een soort slangengedrag een werktuig van de tegenstander zijn (vgl. Psalm 58:5; 140:4; Jesaja 59:5; Matteüs 12:34; Romeinen 3:13).

`Hoe zou jij reageren als iemand tegen jou zou zeggen: ‘Ga weg achter mij, Satan!’ (vgl. Matteüs 16:23)?`

`Wanneer is Lucas10:19 ook een bemoediging voor ons die weten dat de tegenstander op deze aarde nog altijd bezig is? `

#### Ik bid …

Heer Jezus, dank U wel voor de overwinning die U hebt behaald op uw tegenstander. Ik doe soms dingen in mijn leven waarvoor ik mij schaam, maar wat is het fijn te mogen weten dat U mij helpt beter te gaan leven. Laat me niet in de steek en geef dat ik telkens weer mag ervaren dat U zielsveel van mij houdt, ondanks mijn verleden. Amen.
