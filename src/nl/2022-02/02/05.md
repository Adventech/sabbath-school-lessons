---
title:  Het lot van de slang
date:   06/04/2022
---

‘Vijandschap sticht ik tussen jou en de vrouw, tussen jouw nageslacht en het hare, zij verbrijzelen je kop, jij bijt hen in de hiel.’

`Lees Genesis 3:15. Wat zei de Heer hier tegen de slang en welke hoop ligt er in deze verzen opgesloten?`

God begint zijn oordeel met de slang omdat hij de initiatiefnemer is geweest tot het hele drama. De slang is ook het enige wezen dat in dit verhaal wordt vervloekt. We bereiken hier een soort ‘omkering’ van de schepping. Terwijl de schepping tot leven leidde en tot de waardering van het goede en tot zegeningen, zo leidt het oordeel tot de dood, het kwaad en vervloekingen. Dat oordeel leidt echter ook tot hoop en de belofte van verlossing. Aan dat sombere beeld van de verbrijzelde slang die het stof eet, is verbonden de hoop op de redding van de mens en dat wordt zichtbaar in de vorm van een profetie.14 Al voordat de mens en zijn vrouw worden veroordeeld, en dat is wat er nu gaat komen, geeft de Heer hun al de hoop op verlossing. Ze hebben inderdaad gezondigd en ze zullen met het lijden worden geconfronteerd vanwege hun zonde. Ze zullen daarom inderdaad ook sterven. Ondanks alles is daar die ultieme hoop, de hoop op redding.

`Vergelijk Genesis 3:15 met Romeinen 16:20; Hebreeën 2:14; Openbaring 12:17. Hoe komen het heilsplan en de grote strijd in deze teksten naar voren?`

Let op de parallellen tussen Genesis 3:15 en Openbaring 12:17: de draak (slang), woede (vijandschap), het zaad (nageslacht) en de vrouw in Eden en de vrouw in Openbaring. Dat komt allemaal voor in Genesis 3:15 en in Openbaring 12:17. Het gevecht (de grote strijd) die door de val naar Eden kwam, gaat door tot het einde der tijden. De belofte van de nederlaag van de tegenstander werd echter al in Eden gegeven, in die zin dat zijn hoofd verbrijzeld zal worden. Dat thema komt in Openbaring nadrukkelijker naar voren en daar wordt zijn uiteindelijke ondergang beschreven.15 Vanaf het begin kreeg de mens dus hoop dat er een uitweg is uit de vreselijke puinhoop die voortkwam uit de kennis van het kwaad. We kunnen allemaal delen in die hoop.

`Waarom is het zo troostrijk om te zien dat de Heer al in Eden zelf, waar de zonde en het kwaad op aarde begonnen, het heilsplan al heeft geopenbaard?`

`Genesis 3:15 Wat zei de Heer hier tegen de slang en welke hoop ligt er in deze verzen opgesloten?` 