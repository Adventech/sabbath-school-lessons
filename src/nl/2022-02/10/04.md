---
title:  De verkrachting van Dina
date:   31/05/2022
---

Nu Jakob zich met zijn broer heeft verzoend, wil hij zich in vrede in het land Kanaän vestigen. Het woord sjalem, ‘veilig’, van het woord sjalom, ‘vrede’, is voor het eerst kenmerkend voor zijn reis (Genesis 33:18). Nadat hij een stuk land van de inwoners heeft gekocht, richt hij daar een altaar op, waarmee hij zijn geloof laat zien en beseft hoe afhankelijk hij van de Heer is (Genesis 33:19). Elk offer dat er werd gebracht, was een daad van aanbidding. Dan krijgt Jakob/Israël voor het eerst in zijn leven te maken met de problemen die het zich in het land vestigen met zich meebrengt. Net als Isaak in Gerar met Abimelech, probeert Jakob onderdak te vinden bij de Kanaänieten (Genesis 26:1-33).

`Lees Genesis 34. Wat gebeurde er waardoor de plannen voor een vreedzaam bestaan werden verstoord?`

Het verhaal van dit laaghartige voorval benadrukt de tweeslachtigheid van de personages en hun acties. De sensuele Sichem verkracht Dina maar wordt tegelijkertijd ook beschreven als iemand die oprecht en liefdevol naar Dina is en die wil proberen het goed te maken. Hij is zelfs bereid het verbondsritueel van de besnijdenis te ondergaan.

Simeon en Levi doen zich ondertussen voor als de verdedigers van God en zijn geboden. Zij verzetten zich tegen huwelijken met de Kanaänieten en nemen hun toevlucht tot leugens en bedrog ( Leviticus 19:29). Ze zijn bereid om te doden en te plunderen. Hun daden waren niet alleen verwerpelijk, maar ze hadden het in zich voor nog veel meer problemen te zorgen. Waarom zou je niet alleen de man straffen die het had gedaan?

Jakob is alleen bezig de vrede te bewaren. Hij zegt niks als hem de verkrachting van zijn dochter wordt gemeld. Nadat hij echter heeft gehoord wat zijn zonen hadden gedaan, wijst hij hen openlijk terecht vanwege wat er zou kunnen volgen: ‘”Jullie hebben mij in het ongeluk gestort,” zei hij, “want jullie hebben mij een slechte naam bezorgd bij de inwoners van dit land: de Kanaänieten en de Perizzieten. Ik heb maar een handjevol mannen, dus als ze met zijn allen tegen mij optrekken, zullen ze me verslaan en word ik met mijn hele familie vermoord.”’ (Genesis 34:30)

`Keer op keer zien we in deze verslagen bedrog en misleiding, evenals daden van vriendelijkheid en genade. Wat zegt dit ons over de menselijke natuur?`

`Genesis 34 Wat gebeurde er waardoor de plannen voor een vreedzaam bestaan werden verstoord?`
