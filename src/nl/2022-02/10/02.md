---
title:  Worstelen met God
date:   29/05/2022
---

Jakob heeft Laban verlaten en heeft kort daarna weer een ervaring met God. Hij weet dat zijn broer Esau eraan komt met ‘vierhonderd man’ bij zich. Jakob bidt vurig tot de Heer, ook al erkende hij ‘Ik ben alle weldaden en al de trouw die U aan mij, uw dienaar, bewezen hebt niet waard.’ Hij begreep nu echt beter waar genade over gaat (Genesis 32:6,10). Hoe reageerde de Heer?

`Lees Genesis 32:22-31; Hosea 12:3-7. Wat is de geestelijke betekenis van dit verbazingwekkende verhaal?`

Jakob is begrijpelijkerwijs van streek door wat er gebeurde. Nadat hij gedaan heeft wat hij kan om zijn gezin te beschermen, slaat hij zijn kamp op voor de nacht. Hij wordt dan plotseling aangevallen door ‘iemand’. Dit is een woord dat een speciale betekenis kan hebben en dat de goddelijke aanwezigheid oproept. Daniël gebruikt dit woord om te verwijzen naar de hemelse vorst Michael (Jesaja 53:3; Daniël 10:5,13). Jozua gebruikt dit woord om de ‘aanvoerder van het leger van de HEER’ mee te beschrijven en dat was de Heer zelf (Jozua 5:13-15; hij verwijst daarbij naar de Godsnaam JHWH).

Middenin het gevecht, moet het voor Jakob duidelijk zijn geworden dat hij met God zelf worstelde. Dat blijkt uit zijn woorden: ‘Ik laat U niet gaan tenzij U mij zegent!’ Dat hij zich met veel inzet aan God vasthoudt en zijn weigering om los te laten, laten zijn hartstochtelijke verlangen zien naar vergeving en om alles in orde te maken met zijn Heer.

‘De fout stond Jakob nu duidelijk voor ogen die tot zijn zonde had geleid om het eerstgeboorterecht te verkrijgen door bedrog. Hij had niet vertrouwd op Gods beloften, maar had op eigen kracht gezocht naar datgene wat God op zijn eigen tijd en manier tot stand zou hebben gebracht.’ (Ellen White, Patriarchen en profeten, pp. 168.)

Het bewijs dat hem dat was vergeven, was de verandering van zijn naam. Die naam was een herinnering aan zijn zonde en die werd veranderd in een naam die zijn overwinning herdacht. De engel zei: ‘”Voortaan zal je naam niet Jakob zijn maar Israël, want je hebt met God en mensen gestreden en je hebt gewonnen.”’ (Genesis 32:29)

`Wat is jouw eigen ervaring geweest wat betreft het worstelen met God? Wat houdt het in dat te doen, en waarom is het soms zo belangrijk dat we dit soort ervaringen hebben?`

`Genesis 32:22-31; Hosea 12:3-7 Wat is de geestelijke betekenis van dit verbazingwekkende verhaal?`
