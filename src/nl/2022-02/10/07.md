---
title:  Verdere studie
date:   03/06/2022
---

Lees Ellen White, ‘De nacht van de worsteling’, pp. 166-172, in Patriarchen en profeten.

‘De ervaring van Jakob tijdens die nacht van worstelen en benauwdheid staat voor de beproeving die het volk van God moet doorstaan vlak voor de wederkomst van Christus. ... Dat zal Gods volk in hun laatste strijd met de machten van het kwaad ook meemaken. God zal hun geloof, hun volharding en hun vertrouwen in zijn macht om hen te verlossen op de proef stellen. De tegenstander zal proberen hen bang te maken met de gedachte dat zij hopeloze gevallen zijn en dat hun zonden te groot zijn om vergeving te ontvangen. Ze zullen een diepgaand besef hebben van hun tekortkomingen. Wanneer zij terugkijken op hun leven, zakt de moed hen in de schoenen. Als ze stilstaan bij de grootheid van Gods barmhartigheid en hun eigen oprechte berouw, dan zullen ze een beroep doen op de beloften die Christus heeft gegeven aan hulpeloze, berouwvolle zondaars. Hun geloof zal hen niet in de steek laten omdat hun gebeden niet onmiddellijk worden verhoord. Zij zullen zich vastklampen aan de macht van God, zoals Jakob zich aan de engel vastklampte, en uit het diepst van hun innerlijk zeggen ze: ‘Ik laat U niet gaan, tenzij U mij zegent.’ ...

‘Toch is wat Jakob meemaakt een verzekering dat God geen mensen zal afwijzen die tot zonde zijn verleid, maar die met oprecht berouw tot Hem zijn teruggekeerd. Jakob kreeg door zelfovergave en vertrouwen wat hij niet al strijdend had bereikt door eigen kracht. God leerde zijn dienaar dat alleen goddelijke macht en genade hem die zegen konden geven waarnaar hij verlangde. Zo zal het ook hen vergaan die in de laatste dagen leven. Als zij door gevaren worden omringd en ze innerlijk wanhopig zijn, moeten ze uitsluitend vertrouwen op de verdiensten van de verzoening. We kunnen niets uit onszelf doen.’ (Ellen White, Patriarchen en profeten, pp. 170-171.)

`2 Korintiërs 12:10 Welke bemoediging deelt Paulus hier met ons?`

**Gespreksvragen**

`Waarom is de zwakte van Jakob de gelegenheid voor God om zijn genade te tonen? Hoe verhoudt Jakobs ervaring zich tot de uitspraak van Paulus: ‘In mijn zwakheid ben ik sterk’? (2 Korintiërs 12:10)`

`Waarom denk je dat de Bijbel zoveel laaghartige details onthult over de levens van veel van de personages? Waarop kun je wijzen door dit te doen? Welke boodschap kunnen we eruit halen?`

`Sta nog eens wat meer stil bij de kwestie van afgoderij. Wat zijn de afgoden van onze cultuur en onze beschaving? Hoe kunnen we ervoor zorgen dat we niets of niemand anders aanbidden dan de Heer?`