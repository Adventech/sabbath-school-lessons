---
title:  De broers ontmoeten elkaar
date:   30/05/2022
---

Peniël betekent ‘het aangezicht van God’ en dat is de plaats waar hij deze ervaring met God had. Vandaar vertrekt Jakob om zijn broer te ontmoeten (Genesis 32:31). Na twintig jaar scheiding ziet Jakob hem aankomen met 400 man. Jakob maakt zich zorgen en bereidt zich daarom met zijn gezin voor op wat er ook kan gebeuren.

`Lees Genesis 33. Welk verband is er tussen Jakobs ervaring van het zien van het aangezicht van God bij Peniël en Jakobs ervaring van het zien van het aangezicht van zijn broer? Wat betekent dit verband met betrekking tot onze relatie met God en onze relatie met onze ‘broeders’, wie dat ook mogen zijn?`

Jakob buigt zich zeven keer diep voorover voor zijn broer. Hij noemt hem verschillende keren ‘mijn heer’ en verwijst naar zichzelf als ‘je dienaar’ (Vergelijk Genesis 33:5 met 32:4,18,20). Het is veelbetekenend dat Jakobs zeven buigingen de zeven zegeningen van zijn vader weerspiegelen (Genesis 27:27-29). Wanneer hij buigt, draait hij vooral de zegen van zijn vader zo een beetje om: ‘naties buigen zich voor je’.

Het is alsof het Jakobs bedoeling is zijn schuld aan zijn broer te betalen en de zegen terug te geven die hij van hem heeft gestolen. Toen Esau zijn broer tegen alle verwachtingen in zag, rende hij naar Jakob toe en in plaats van hem te doden, ‘kuste hij hem en zij lieten hun tranen de vrije loop’. Later zei Jakob tegen Esau: ‘oog in oog staan met jou is niets anders dan oog in oog staan met God.’ De reden voor deze buitengewone uitspraak van Jakob is dat hij inzag dat Esau hem had vergeven. Het Hebreeuwse werkwoord ratsah, ‘goedgezind’ is een theologische uitdrukking die verwijst naar elk offer dat ‘aangenaam’ is en dat wordt ‘aanvaard’ door God. Dat staat dan voor goddelijke vergeving (Leviticus 22:27; Amos 5:22).

Jakobs ervaring dat God hem bij Peniël heeft vergeven, waar hij het aangezicht van God zag, wordt nu herhaald in zijn ervaring van de vergeving door zijn broer, waarvan hij zegt dat het is alsof hij het aangezicht van God zag. Jakob maakt een tweede Peniël door. De eerste is de voorbereiding op de tweede. Jakob is door God vergeven en door zijn eigen broer. Hij moet nu echt de betekenis van genade hebben begrepen, nog meer dan voorheen.

`Wat heb jij over genade geleerd door de manier waarop anderen (naast de Heer) je hebben vergeven?`

`Genesis 33 Welk verband is er en wat betekent dit met betrekking tot onze relatie met God en onze ‘broeders’?`