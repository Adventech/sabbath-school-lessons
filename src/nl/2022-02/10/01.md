---
title:  Jakob-Israël
date:   28/05/2022
---

### Lezen 
Genesis 32:22-31; 33; 34:30-35:29 Hosea 12:3-7; Jeremia 30:5-7

> <p>Kerntekst</p> 
> Daarop zei Hij: ‘Voortaan zal je naam niet Jakob zijn maar Israël, want je hebt met God en mensen gestreden en je hebt gewonnen.’ Genesis 32:29

De familiegeschiedenis van Jakob gaat door, zowel de goede dingen als de slechte. Toch worden door al deze gebeurtenissen de hand van God en zijn trouw geopenbaard aan de beloften van het verbond.

Deze week gaan we verder met Jakob nadat hij Laban heeft verlaten. Bij thuiskomst moest hij echter Esau, onder ogen komen, het slachtoffer van zijn verraad. Wat zou zijn broer, die hij zo ernstig onrecht had aangedaan, hem nu aandoen?

Gelukkig voor Jakob verscheen de Here, de God van zijn vaderen, opnieuw aan hem, te midden van de vrees voor wat er zou komen. Dit voorval was een voorloper van wat later bekend zou worden als ‘het volk van Jakob komt in grote nood’ (Jeremia 30:5-7). Die nacht werd Jakob, de bedrieger, ‘Israël’. Dat is een nieuwe naam voor een nieuw begin. Dat begin leidde uiteindelijk tot de oprichting van een volk dat naar hem is vernoemd.

Ondanks alles wat er gebeurt, wordt het verhaal van de aartsvaders en hun familie in de Bijbel verteld om ons te laten zien dat God getrouw is. Hij laat in vervulling gaan wat Hij heeft beloofd en dat doet Hij ondanks alles wat zijn volk bij tijd en wijle lijkt te doen om die vervulling tegen te houden.

_Op sabbat 4 juni bespreken we met elkaar deze les._