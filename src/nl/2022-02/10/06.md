---
title:  De dood van Rachel
date:   02/06/2022
---

`Lees Genesis 35:15-29. Met welke andere ellende kreeg Jakob te maken in zijn disfunctionele gezin?`

Zodra Jakob Betel verlaat, markeren drie onderling samenhangende gebeurtenissen de laatste stap van zijn reis naar het beloofde land: de laatste zoon van Jakob wordt geboren, de dood van Rachel en Ruben, Jakobs eerste zoon van Lea, sliep met zijn bijvrouw. De tekst zegt niet waarom deze jongeman dit kwaad deed. Het zou kunnen zijn dat hij op de een of andere manier de geboorte van Jakobs laatste zoon wilde verontreinigen en de nagedachtenis van Rachel omlaag wilde halen. Dat weten we gewoonweg niet. De geboorte van de laatste zoon van Jakob staat in verband met Bethlehem en dat ligt binnen de grenzen van het beloofde land. Deze geboorte is dus de eerste vervulling van Gods belofte voor de toekomst van Israël. De vroedvrouw spreekt profetische woorden tot Rachel en gebruikt dezelfde woorden die God gebruikte om Abraham gerust te stellen: ‘Wees niet bang’ (Vergelijk Genesis 35:17 (‘troost je’) met 15:1 (‘wees niet bang’)). Het is veelbetekenend dat Jakob de naam Ben-Oni, die de stervende Rachel aan haar zoon had gegeven, verandert in Benjamin. Rachels naam betekent ‘zoon van mijn verdriet’ en die duidt haar pijn aan, terwijl Benjamin betekent ‘zoon van de rechterhand’. Dat verwijst mogelijkerwijs naar de richting van het zuiden om zijn hoop op het beloofde land uit te drukken en alles wat God zei dat Hij zou doen voor zijn volk nadat ze zich daar hadden gevestigd.

Gedurende deze tijd heeft Ruben seksuele relaties met Bilha, de bijvrouw van zijn vader en de slavin van Rachel (Genesis 35:25; 30:3). We weten gewoon niet waarom hij deze schandalige daad beging, behalve dan dat het weer een voorbeeld is van menselijke verdorvenheid. Het is verbazingwekkend dat Jakob niet reageert op deze vreselijke overtreding, ook al wordt het hem verteld. Misschien vertrouwt Jakob op dit punt in zijn leven op God en dat Hij zijn woord zal vervullen ondanks de zonde en het kwaad dat er soms om hem heen plaatsvindt. Juist dat is de geloofsles die ligt opgesloten in de lijst van Jakobs twaalf zonen, die de voorouders van het volk Israël zullen worden. Dat waren niet de meest appetijtelijke en aardigste mensen, zoals we nog zullen zien. Ondanks alle problemen, het disfunctioneren van dit gezin en zelfs ronduit slechte dingen, zoals Ruben met Bilha, zou Gods wil worden vervuld door dit gezin, wat voor puinhoop het ook was.

`Zelfs ondanks menselijke fouten zullen Gods uiteindelijke doelen in vervulling gaan. Stel je voor wat er zou gebeuren als mensen meewerkten en Hem gehoorzaamden. Hoeveel gemakkelijker en met hoeveel minder menselijk lijden, stress en vertraging, zou Gods wil dan kunnen worden vervuld?`

`Genesis 35:15-29 Waar kreeg Jakob mee te maken?`
