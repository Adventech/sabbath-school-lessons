---
title:  Gezinsproblemen
date:   05/06/2022
---

Jakob heeft zich eindelijk in het land gevestigd. Terwijl Isaak er slechts ‘gewoond’ had, zegt de tekst dat Jakob ‘zich vestigde in het land’. Toen hij zich in het land vestigde, begonnen de problemen en dit keer vanuit het gezin. De controverse heeft niets te maken met het bezit van het land of het gebruik van een put, maar is voornamelijk geestelijk.

`Lees Genesis 37:1-11. Door welke gezinsdynamiek waren Jozefs broers vatbaar voor een grote hekel aan hem?`

Vanaf het allereerste begin zien we dat Jozef, de zoon die kwam toen Jakob al oud was, een speciale band had met zijn vader, die ‘meer van hem hield dan van zijn andere zonen’. Hij ging zelfs zo ver dat hij ‘een prachtig bovenkleed voor Jozef in allerlei kleuren’ maakte. Dat was een kledingstuk voor een prins (2 Samuel 13:18). Dat was een aanwijzing voor Jakobs geheime bedoeling om Jozef, de eerste zoon van Rachel, te verhogen tot de positie van eerstgeborene.

De toekomst zal Jakobs wensen bevestigen, omdat Jozef uiteindelijk inderdaad de rechten van de eerstgeborene zal ontvangen (1 Kronieken 5:2). Het is dan ook niet verwonderlijk dat Jozefs broers zo’n hekel aan hem hadden dat ze zelfs geen vreedzame gesprekken met hem konden voeren. Bovendien bracht Jozef allerlei slechte berichten over aan zijn vader over elke vorm van afkeurenswaardig gedrag van zijn broers. Niemand houdt van een klikspaan.

Toen Jozef zijn dromen vertelde en suggereerde dat God hem in een hogere positie zou plaatsen en dat zij, zijn broers, voor hem zouden buigen, kregen ze een nog grotere hekel aan hem. Dat deze dromen een echt profetisch karakter hadden, wordt zelfs bevestigd door het feit dat ze worden herhaald (Genesis 41:32). Hoewel Jakob zijn zoon openlijk terechtwijst, hield hij dit voorval wel in gedachten. Hij dacht na over de betekenis ervan en wachtte erop dat het in vervulling zou gaan. Dat houdt in dat hij misschien diep in zijn hart dacht dat deze dromen misschien toch wel iets te betekenen hadden. Hij had gelijk, ook al kon hij dat op dat moment niet weten.

`Lees Matteüs 20:26-27. Welk beginsel van groot belang wordt hier geopenbaard, en hoe kunnen we leren in ons eigen leven te laten zien wat het ons heeft geleerd?`

`Genesis 37:1-11 Door welke gezinsdynamiek waren Jozefs broers vatbaar voor een grote hekel aan hem?`