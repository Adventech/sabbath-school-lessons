---
title:  De dromen van farao
date:   09/06/2022
---

`Lees Genesis 40:1-41:36. Hoe verhouden de dromen van farao zich tot de dromen van zijn hovelingen? Wat is de betekenis van deze parallel? `

Het karakter van de gebeurtenissen waarin de voorzienigheid een rol speelt, gaat door. Na verloop van tijd krijgt Jozef de leiding over de gevangenen, van wie er twee voormalige hovelingen van de farao zijn, de opperschenker en de opperbakker. Ze hebben allebei last van dromen die ze niet kunnen begrijpen, omdat ‘er niemand is die ze kan uitleggen’. Jozef legt dan hun respectievelijke dromen uit. Net als de twee hovelingen heeft farao ook twee dromen die niemand kan uitleggen. Op dat moment herinnert de schenker zich dat Jozef zijn droom had uitgelegd. Hij beveelt hem aan bij farao.

Net als bij die andere dromen van de hovelingen is ook farao verontrust. Hij vertelt ook wat zijn dromen waren, en Jozef legt ook die dromen uit. Net als de dromen van de hovelingen, bevatten de dromen van farao ook symbolen: de twee groepen van zeven koeien (goed doorvoed en mager) en de twee soorten graan (rijp en armetierig) staan beide voor goede en slechte jaren. De zeven koeien lopen parallel aan de zeven korenaren en zijn een herhaling van dezelfde boodschap. Dat is een bewijs van hun goddelijke oorsprong, net als de dromen van Jozef (Vergelijk Genesis 41:32 met 37:9).

Jozef is weliswaar degene die de droom aan farao heeft uitgelegd, maar hij zorgt ervoor dat farao beseft dat het God, Elohiem, was die de koning de dingen liet zien die Hij, God, ging doen. Het lijkt er ook op dat farao die boodschap begreep, want toen hij besloot iemand aan te stellen om toezicht te houden over wat er in het land gebeurt, is dit zijn argumentatie: ‘”Aangezien God u dit allemaal bekend heeft gemaakt, is er vast niemand die zo verstandig en wijs is als u. U vertrouw ik het bestuur van mijn paleis toe, en heel mijn volk zal doen wat u beveelt.”’ (Genesis 41:39-40)

Dat is fascinerend: dankzij God wordt Jozef van heerser over Potifars huis via heerser over de gevangenis tot heerser over heel Egypte. Wat een machtig verhaal over hoe Gods voorzienigheid zich openbaart, zelfs te midden van wat vreselijke omstandigheden lijken te zijn.

`Hoe kunnen we leren God te vertrouwen en ons aan zijn beloften vast te houden wanneer gebeurtenissen helemaal niet lijken te sporen met voorzienigheid en God inderdaad lijkt te zwijgen?`

`Genesis 40:1-41:36 – Hoe verhouden de dromen van farao zich tot die van zijn hovelingen en wat is de betekenis van deze parallel?` 