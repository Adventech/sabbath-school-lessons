---
title:  De aanslag op Jozef
date:   06/06/2022
---

De gebeurtenissen die volgen zijn vreselijk, maar ze zijn ergens niet moeilijk te begrijpen. Om zo dicht bij iemand te zijn waar je zo’n hekel aan hebt en waarmee je zelfs verwant bent, dat kan vroeg of laat onvermijdelijk alleen maar tot problemen leiden. Dat gebeurde dan ook.

`Lees Genesis 37:12-36. Wat leert dit ons over hoe gevaarlijk en kwaadaardig harten kunnen zijn die niet wedergeboren zijn? Waartoe kan het een ieder van ons brengen?`

De broers hadden een hekel aan Jozef omdat ze jaloers waren op Gods gunst (Handelingen 7:9). Dat wordt bevestigd bij elke volgende stap in de reeks gebeurtenissen. Als Jozef de weg kwijt is, vindt iemand hem en wijst hem de weg. Als de broers van Jozef plannen maken hem te doden, komt Ruben tussenbeide en stelt voor hem in plaats daarvan in een put te gooien.

Je kunt je de haat die je hier ziet moeilijk voorstellen en al helemaal niet tegen iemand van je eigen huisgezin. Hoe konden deze jonge mannen tot zo’n wreedheid komen? Hebben ze er niet een paar ogenblikken aan gedacht wat voor uitwerking dit op hun eigen vader zou hebben? Welke wrok ze ook hadden naar hun vader omdat hij de voorkeur gaf aan Jozef, het feit dat je dit een van zijn kinderen wilt aandoen, is echt te gek voor woorden. Dit laat wel heel duidelijk zien hoe slecht mensen kunnen zijn.

‘Sommigen van hen [de broers] voelden zich echter niet op hun gemak. Ze voelden niet de voldoening die ze hadden verwacht van hun wraak. Ze zagen al snel een groep reizigers naderbijkomen. Het was een karavaan van Ismaëlieten van de andere kant van de Jordaan en die waren op weg naar Egypte met specerijen en andere koopwaar. Juda stelde nu voor om hun broer aan deze heidense handelaren te verkopen in plaats van hem achter te laten om te sterven. Op deze wijze zouden ze hem uit de weg hebben geruimd, zonder dat ze zich schuldig hebben gemaakt aan zijn bloed.’ (Ellen White, Patriarchen en profeten, p. 211.)

Nadat ze hem in de put hadden gegooid, met de bedoeling hem later te doden, kwam er een karavaan voorbij en dan stelt Juda aan zijn broers voor Jozef aan hen te verkopen. Nadat Jozef aan de Midjanitische kooplieden uit de karavaan is verkocht, verkopen ze hem aan iemand in Egypte, en nemen zo een voorschot op zijn toekomstige verheerlijking.

`Waarom is het zo belangrijk Gods kracht te zoeken om slechte karaktereigenschappen te veranderen voordat ze zich kunnen manifesteren in daden waar je op een bepaald moment in je leven niet eens van kunt dromen?`

`Genesis 37:12-36 Wat laat dit gedeelte ons zien?`