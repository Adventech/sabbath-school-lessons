---
title:  Verdere studie
date:   10/06/2022
---

Lees Ellen White, ‘Jozef in Egypt’, pp. 182-191, in Patriarchen en profeten.

‘Toen ze nog jong waren en ze van jeugdig overgingen naar volwassenheid, werden Jozef en Daniël van hun ouderlijk huis weggenomen en als gevangenen naar heidense landen gebracht. Vooral Jozef had te maken met verleidingen die gepaard gingen met grote veranderingen in hun lot. In het huis van zijn vader was hij een teder bemind kind. In het huis van Potifar was hij een slaaf en dan een vertrouweling en metgezel. Daar was hij ook een leidinggevende persoon, goed opgeleid door studie, observatie en contacten met mensen. In de kerker van de farao was hij een staatsgevangene die ten onrechte was veroordeeld, zonder hoop op rechtvaardiging of uitzicht op vrijlating. Dan wordt hij geroepen de leiding van dat volk op zich te nemen tijdens een grote crisis. Wat stelde hem in staat zijn integriteit te bewaren? ...

‘In zijn kinderjaren had Jozef geleerd wat liefde en ontzag voor God betekenden. In de tent van zijn vader, onder de sterrenhemel in Syrië, is hem vaak het verhaal verteld van het visioen bij Betel. Dat ging over de trap die van de hemel tot op de aarde reikte en waarop de neerdalende en omhooggaande engelen te zien waren. Dat ging ook over Hem die zich vanaf de troon daarboven openbaarde aan Jakob. Het verhaal van de strijd bij de de Jabbok is hem ook verteld. Toen deed Jakob afstand van zijn gekoesterde zonden en stond hij daar als overwinnaar en ontving hij de titel prins van God.

‘Als herdersjongen, die de kudden van zijn vader hoedde, had het zuivere en eenvoudige leven van Jozef de ontwikkeling van zowel zijn fysieke als mentale kracht bevorderd. Door verbondenheid met God door de natuur en de studie van de grote waarheden die als een heilig bezit van vader op zoon waren overgeleverd, was hij tot een mens geworden met geestkracht en standvastigheid wat betreft principes. ‘Tijdens de grote crisis van zijn leven, maakte hij die vreselijke reis van het thuis waar hij kind was geweest in Kanaän naar de slavernij die hem wachtte in Egypte. Terwijl hij met zijn ogen voor de laatste keer zocht naar de heuvels die de tenten van zijn familie aan zijn blik onttrokken, dacht Jozef aan de God van zijn vader. Hij dacht aan de lessen uit zijn kinderjaren en hij nam zich vastbesloten voor te bewijzen dat hij trouw aan zichzelf zou blijven en om altijd te handelen zoals je dat van een onderdaan van de Koning des hemels mag verwachten (Ellen White, Karaktervorming, pp. 50-51.).

`Matteüs 20:25-28 Wat legt Jezus hier uit?`

**Gespreksvragen**

`Vergelijk Jozef met Daniël en Jezus. Welke overeenkomsten zijn er? Hoe laten Jozef en Daniël elk op hun eigen manier aspecten zien van Jezus en hoe Jezus zou zijn?Vergelijk Jozef met Daniël en Jezus. Welke overeenkomsten zijn er? Hoe laten Jozef en Daniël elk op hun eigen manier aspecten zien van Jezus en hoe Jezus zou zijn?`

`Praat in de groep over de vraag aan het einde van de studie van donderdag. Hoe leren we God te vertrouwen als het met ons niet zo goed afloopt zoals dat met Jozef wel gebeurde?`
