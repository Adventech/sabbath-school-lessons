---
title:  Jozef de meesterdromer
date:   04/06/2022
---

### Lezen 
Genesis 37:1-41:36; Matteüs 20:26, 27; Handelingen 7:9

> <p>Kerntekst</p> 
> ‘”Kijk daar eens”, zeiden ze tegen elkaar, “daar komt die meesterdromer aan”.’ Genesis 37:19

Het verhaal van Jozef beslaat het laatste deel van het boek Genesis, van zijn eerste dromen in Kanaän tot zijn dood in Egypte (Genesis 37:1-11; 50:26). In feite neemt Jozef meer ruimte in het boek Genesis in dan welke andere aartsvader dan ook. Hoewel Jozef slechts een van de zonen van Jakob is, wordt hij in Genesis voorgesteld als één van de grote aartsvaders, net als Abraham, Isaak en Jakob.

Zoals we zullen zien, benadrukt het leven van Jozef twee belangrijke theologische waarheden: ten eerste dat God zijn beloften nakomt en ten tweede kan God iets kwaads in iets goeds veranderen. In de studie van deze week zullen we ons concentreren op het leven van Jozef als jongere. Hij is de favoriete zoon van Jakob, die ironisch genoeg ba’al hachalomot wordt genoemd, de ‘meesterdromer’. Dat is ook de letterlijke betekenis van het woord. Dat houdt in dat hij een expert is wat betreft dromen. Deze titel past heel goed bij hem, omdat hij niet alleen profetische dromen ontvangt, begrijpt en uitlegt, maar ze gaan ook in vervulling tijdens zijn leven.

In deze hoofdstukken zullen we opnieuw zien dat Gods voorzienigheid wordt bevestigd, ondanks het kwaad en de slechtheid van het menselijk hart.

_Op sabbat 11 juni bespreken we met elkaar deze les._