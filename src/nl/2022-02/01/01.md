---
title:  De schepping
date:   26/03/2022
---

### Lezen 
Psalm 100:1-3; Genesis 1-2; Exodus 20:8-11; 40:33; Matteüs 25:14-30; 19:7-9

> <p>Kerntekst</p> 
> ‘In het begin schiep God de hemel en de aarde.’ Genesis 1:1

Het boek Genesis, en daarmee dus de hele Bijbel, begint met Gods scheppingsdaden. Dit feit is erg belangrijk omdat het betekent dat onze schepping het begin markeert van de menselijke en de Bijbelse geschiedenis. Deze waarheid houdt ook in dat het scheppingsverhaal van Genesis op dezelfde wijze historisch waar is als andere gebeurtenissen in de menselijke en de Bijbelse geschiedenis.

De twee gedeelten die gaan over de schepping in Genesis 1-2 bevatten lessen over God en de mens. Als we met de studie van deze week bezig zijn, zullen we de diepe betekenis van de sabbat op de zevende dag beter begrijpen. We zullen nadenken over Gods daad van het scheppen van mensen naar zijn beeld die Hij heeft gemaakt uit het stof. We zullen gefascineerd zijn over het doel van de boom van kennis van goed en kwaad en over het verband met de levensboom.

De belangrijkste les van de Bijbelverhalen over het begin is de les die gaat over genade. Wij zijn er enkel en alleen door een daad van genade. God schiep de hemel en de aarde terwijl de mens er nog niet was. Net als onze schepping is ook onze verlossing een geschenk van God. Het getuigt van grote diepgang dat beide concepten, schepping en verlossing, deel uitmaken van het sabbatsgebod voor de zevende dag van de week.

_Op sabbat 2 April bespreken we met elkaar deze les._ 
