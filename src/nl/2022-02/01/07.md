---
title:  Verdere studie
date:   01/04/2022
---

Lees Ellen White, ‘Bijbel en wetenschap’, pp. 124-125, in Karaktervorming; ‘The Creation’, in The Story of Redemption, pp. 21-22.

‘Het boek van de natuur en het boek van de openbaring dragen de sporen van hetzelfde meesterbrein. Daarom kunnen ze alleen maar in harmonie zijn met elkaar. Op verschillende wijzen en in verschillende talen getuigen ze van dezelfde grote waarheden. De wetenschap ontdekt altijd nieuwe wonderen. Haar onderzoek zal niets voortbrengen dat in strijd is met goddelijke openbaring. De voorwaarde is dat zij goed wordt begrepen. Het boek van de natuur en het geschreven woord werpen licht op elkaar. Ze maken ons bekend met God door ons iets te leren van de wetten waardoor Hij werkt.

‘Er zijn conclusies die op onjuiste wijze uit de feiten worden afgeleid die in de natuur zijn waargenomen. Dat heeft echter geleid tot een vermeend conflict tussen wetenschap en openbaring. In een poging de harmonie te herstellen, zijn er interpretaties van de Schrift aangenomen die de kracht van het woord van God ondermijnen en vernietigen. Men neemt aan dat de geologie in tegenspraak is met de letterlijke interpretatie van het verslag van Mozes over de schepping. Er wordt beweerd dat er miljoenen jaren nodig waren voor de evolutie van de aarde uit chaos. Om de Bijbel aan te passen aan deze veronderstelde openbaring van de wetenschap, wordt aangenomen dat de scheppingsdagen lange, onbegrensde perioden waren, die duizenden of zelfs miljoenen jaren besloegen. ‘Voor een dergelijke conclusie is geen enkele reden. Het Bijbelse verslag is in harmonie met zichzelf en met wat de natuur ons leert.’ (Ellen White, Karaktervorming, p. 124-125)

`Psalm 95:1-6 Waar looft de Psalmist God voor?`

**Gespreksvragen**

`Waarom zou de aard van ons geloof worden aangetast als we geloofden dat deze verhalen van het begin legendes waren, ‘mythen’ die in wezen alleen bedoeld zijn om ons geestelijke lessen te leren, zonder dat daar enige historische realiteit aan ten grondslag ligt? Welke aanwijzingen in de Bijbelse tekst wijzen erop dat de Bijbelschrijver wist dat ze ‘historisch’ waren, net als de rest van de verhalen in het boek Genesis? Wat is Jezus’ getuigenis over de historische waarheid van deze verhalen?`

`Wat leert het Genesisverhaal ons over het belang van rentmeesterschap wat betreft de aarde? Hoe kunnen we goede rentmeesters van onze planeet zijn en tegelijkertijd het gevaar vermijden dat we de schepping zelf aanbidden, in tegenstelling tot het aanbidden van de Schepper, want dat is een zeer reële verleiding? (Zie Romeinen 1:2)`

`Hoe manifesteren zich, ondanks de verwoestingen van de zonde gedurende vele millennia, het oorspronkelijke wonder en de schoonheid en majesteit van de ‘zeer goede’ schepping nog steeds aan ons, terwijl ze op krachtige manieren tot ons spreken over Gods goedheid en kracht?`