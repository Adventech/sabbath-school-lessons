---
title:  Jongerenles
date:   01/04/2022
---

### De schepping

#### Opdracht van de vorige week

`Met welke intentie heeft God volgens jou de wereld geschapen?`

#### Lees samen

Genesis 1:26-2:4

#### Ijsbrekervraag

`Wat zie je als jouw taak in Gods schepping?`

#### Inspiratie

‘God keek naar alles wat Hij had gemaakt en zag dat het zeer goed was.’ (Genesis 1:31, NBV)

#### Behandel de tekst

Het eerste Bijbelboek heet Genesis, wat ‘wording’ of ‘oorsprong’ betekent. Dit boek vertelt onder andere over het ontstaan van de wereld, de mensheid en het volk Israël. Het boek is oorspronkelijk geschreven in het Hebreeuws, wat er als volgt uitziet: תישרב. Je leest dit van rechts naar links; hier staat ‘bereesjiet’, dat betekent in het begin. Zo heet dit boek in de oorspronkelijke tekst. Van Genesis 1:1 – 2:4a wordt verteld over de scheppingsweek, waarbij God op de zevende dag rustte van het werk dat Hij had gedaan. Als rode draad door het scheppingsverhaal loopt het scheppende werk van God waarvan steeds met nadruk wordt vastgesteld dat dit werk goed tot zeer goed was. Genesis 2 geeft daarna een nadere uitwerking van de schepping en de taak van de mens daarin. Het laat zien dat de mens vanaf het allereerste begin bestemd is om in een goede verstandhouding en in vertrouwen met God, de aarde, de medemens en de dieren te leven. De mens als kroonstuk van de schepping is verantwoordelijk voor het onderhoud ervan.

#### Gespreksvragen naar aanleiding van de tekst

`Waarom wilde God de mens naar zijn evenbeeld maken? (Genesis 1:26) En welke opdracht kreeg de mens? In welk opzicht lukt het ons deze opdracht wel/niet uit te voeren?`

`Waarom schiep God zowel de man als de vrouw naar zijn evenbeeld? (vers 27)`

`Wat betekent het dat God de mensen zegent? (vers 28) Wat moet de mens nog meer doen naast de taak die in vers 26 wordt genoemd? (vers 28) Zijn we hierin geslaagd?`

`Welke voedselverdeling maakte God met betrekking tot mens en dier? (verzen 29-30) In hoeverre zijn we daarvan afgedwaald en wat is daarvan het gevolg? Wat vind je daarvan?`

`Wat deed God op de zevende dag? (Genesis 2:2) En wat deed Hij met die dag? (2:3)`

`Wat doe jij op sabbat en waarom?`

#### Opdracht

`Wat betekent Gods schepping van de wereld voor jou?` 
