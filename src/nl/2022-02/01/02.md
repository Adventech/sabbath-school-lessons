---
title:  De God van de schepping
date:   27/03/2022
---

`Lees Psalm 100:1-3. Hoe reageert de mens op de God van de schepping, en waarom?`

In Genesis 1 is de eerste boodschap van het scheppingsverslag ‘God’. We horen dat al terug in de vertaling: ‘In het begin schiep God’ (Genesis 1:1). In die eerste regel staat het woord ‘God’ in het midden van het vers en wordt benadrukt door het sterkste accent in de traditionele Hebreeuwse liturgische gezangen. Zo wordt duidelijk hoe belangrijk God is. De tekst over de schepping begint dan met de nadruk op God, de auteur van de schepping. Het boek Genesis begint in feite met twee verschillende voorstellingen van God. Het eerste scheppingsverslag stelt God voor als oneindig ver verwijderd van de mensen. Hij is de alles overstijgende God, Elohiem, wiens naam spreekt over de oppermacht van God (Genesis 1:1-2:4). De naam Elohiem geeft kracht aan en dat Hij de meest vooraanstaande is. Het gebruik van de meervoudsvorm van het woord Elohiem drukt het idee van majesteit uit en dat Hij alles overstijgt.

Het tweede scheppingsverslag stelt God voor als de immanente God JHWH die dichtbij is en persoonlijk. Volgens velen duidt zijn naam op nabijheid en dat er een relatie is (Genesis 2:4-25). De tekst over de schepping is in z’n geheel dus een indirecte oproep om God te aanbidden. We moeten ons ten eerste bewust zijn van Gods oneindige grootsheid en macht, en tegelijkertijd van onze afhankelijkheid van Hem door te erkennen dat Hij ons heeft geschapen ‘en niet wijzelf’ (Psalm 100:3). Daarom verbinden veel psalmen aanbidding met schepping (Psalm 95:1-6; 139:13-14; Openbaring 14:7).

Er is sprake van een tweevoudige kijk op God die zowel majestueus als machtig is, en die ook dichtbij is, liefdevol en die een relatie met ons aangaat. Dat bevat een belangrijk punt over hoe we in aanbidding tot God moeten komen. Ontzag en eerbied gaan samen met vreugde en de zekerheid van Gods nabijheid, vergeving en liefde (Psalm 2:11). Zelfs de volgorde van de twee voorstellingen van God is veelbetekenend: de ervaring van Gods nabijheid en de intimiteit van zijn aanwezigheid volgen op de ervaring van God die afstand houdt. Pas als we ons realiseren hoe God groot is, zullen we zijn genade kunnen waarderen en met enige huiver genieten van zijn prachtige en liefdevolle aanwezigheid in ons leven.

`Denk aan de enorme macht van God, die de kosmos in stand houdt en toch dicht bij een ieder van ons kan zijn. Waarom wekt deze verbijsterende waarheid zo veel verbazing?`

`Psalm 100:1-3 Hoe reageert de mens op de God van de schepping, en waarom?`
