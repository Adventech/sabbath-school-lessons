---
title:  De plicht van de mens
date:   31/03/2022
---

Zodra God de eerste mens had geschapen, bood Hij hem drie geschenken aan: de tuin van Eden, voedsel en de vrouw (Genesis 2:8,16,22).

`Lees Genesis 2:15-17. Welke plicht heeft de mens naar de schepping toe en naar God? Hoe houden deze twee taken verband met elkaar?`

De eerste plicht van de mens betreft de natuurlijke omgeving waarin God hem heeft geplaatst: ‘bewerken en erover waken’. Het werkwoord ‘avad, ‘bewerken’, verwijst naar werk. Het is niet genoeg om een geschenk te ontvangen. We moeten ons ervoor inzetten en het vruchtbaar maken. Die les herhaalt Jezus in zijn gelijkenis van de talenten (Matteüs 25:14-30). Het werkwoord sjamar, ‘waken over’, houdt verantwoordelijkheid in om te bewaren wat is ontvangen.

De tweede plicht betreft zijn eten. We moeten niet vergeten dat God het aan mensen heeft gegeven (Genesis 1:29). God zei ook tegen de mens ‘je mag eten’. Mensen hebben de bomen niet gemaakt en het voedsel dat eraan groeit ook niet. Ze waren een gave, een genadegave. Hier is echter ook een gebod mee verbonden: ze ontvangen Gods gulle gave ‘van elke boom’ en mogen daarvan genieten. Als onderdeel van deze genade voegt God echter een beperking toe. Ze mogen niet eten van één bepaalde boom. Onbeperkt genieten leidt tot de dood. Dit principe klopte in de tuin van Eden en in veel opzichten bestaat datzelfde principe tegenwoordig ook nog.

De derde plicht van de mens betreft de vrouw, Gods derde geschenk: ‘Zo komt het dat een man zich losmaakt van zijn vader en moeder en zich hecht aan zijn vrouw.’ (Genesis 2:24) Deze buitengewone uitspraak zijn krachtige woorden die de menselijke verantwoordelijkheid ten opzichte van het echtelijke verbond benadrukken en het doel van ‘één lichaam worden’. Dat staat voor één persoon zijn (Vergelijk Matteüs 19:7-9). De reden dat de man (en niet de vrouw) zijn ouders zou moeten verlaten, kan te maken hebben met het Bijbelse gebruik van een mannelijk woord, wat een algemeen geldende betekenis heeft. Daarom kan het gebod ook van toepassing zijn op de vrouw. De huwelijksband is weliswaar een geschenk van God, maar brengt ook voor de mens verantwoordelijkheid met zich mee als de gave eenmaal is ontvangen. De verantwoordelijkheid om die getrouw te vervullen rust zowel op de man als op de vrouw.

`Denk aan alles wat God je heeft gegeven. Wat zijn jouw verantwoordelijkheden met wat je hebt gekregen?`

`Genesis 2:15-17 Welke plicht heeft de mens naar de schepping en naar God?`
