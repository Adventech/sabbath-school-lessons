---
title:  De sabbat
date:   29/03/2022
---

`Lees Genesis 2:2-3; Exodus 20:8-11. Waarom houdt de sabbat van de zevende dag verband met de schepping? Welke invloed heeft deze verbinding op hoe we de sabbat houden?`

Juist omdat ‘God zijn scheppingswerken beëindigde’, stelde Hij de sabbat in. De sabbat van de zevende dag is daarom de uitdrukking van ons geloof dat God toen zijn werk voltooide en dat Hij het ‘zeer goed’ vond. De sabbat houden is samen met God de waarde en schoonheid van zijn schepping erkennen. Wij kunnen rusten van onze inspanningen net zoals God had gerust van de zijne. Het houden van de sabbat betekent ja zeggen tegen Gods ‘zeer goede’ schepping, waartoe ook ons lichaam behoort. In tegenstelling tot sommige oude (en moderne) visies, wordt er nergens in de Schrift negatief over het lichaam gesproken. Dat geldt voor het Oude en het Nieuwe Testament. Het is geen Bijbels idee, maar het heeft een heidense achtergrond. Sabbatvierders zijn dankbaar voor Gods schepping en dat gaat ook op voor hun eigen vlees. Daarom hebben ze alle reden om van de schepping te genieten en ervoor te zorgen.

De sabbat markeert het eerste ‘einde’ van de menselijke geschiedenis, maar het is ook een teken van hoop voor de lijdende mensheid en voor het kwaad waar de wereld onder zucht. Het is interessant dat de uitdrukking ‘had zijn werk voltooid’ opnieuw verschijnt aan het einde van de bouw van het heiligdom en opnieuw aan het einde van de bouw van Salomo’s tempel (Exodus 40:33 (‘de laatste hand aan het werk leggen’); 1 Koningen 7:40,51). Dat zijn allebei plaatsen waar de les van het evangelie en van de redding werden onderwezen.

Na de zondeval wijst de sabbat aan het einde van de week al op het wonder van redding. Dat zal alleen plaatsvinden door het wonder van een nieuwe schepping (Jesaja 65:17; Openbaring 21:1). De sabbat is een teken dat er aan het einde van de ‘week’ van deze schepping voor ons als mensen een einde zal komen aan het lijden en de beproevingen van deze wereld. Daarom koos Jezus de sabbat uit als de meest geschikte dag om zieken te genezen (Lucas 13:13-16). In tegenstelling tot in wat voor tradities de leiders ook vastzaten, verwijst Jezus door die genezingen op sabbat de mensen en ook ons, naar het moment waarop alle pijn en lijden en de dood voorbij zal zijn. Dat is de uiteindelijke afsluiting van het verlossingsproces. Daarom wijst elke sabbat ons op de hoop op verlossing.

`Hoe ervaren wij door te rusten op de sabbat de rust en verlossing die we nu in Jezus hebben en die uiteindelijk zullen worden vervuld in de schepping van de nieuwe hemel en nieuwe aarde?`

`Genesis 2:2-3; Exodus 20:8-11 Hoe houdt de sabbat verband met de schepping en welke invloed heeft dit op hoe we de sabbat houden?`