---
title:  De schepping
date:   28/03/2022
---

`Lees Genesis 1:4,10,12,18,21,25,31; 2:1-3. Welke betekenis heeft het refrein ‘het was goed’ in het eerste verslag? Welke les ligt besloten in de afronding van de schepping?`

Bij elke stap van het scheppingsverslag beoordeelt God zijn werk als tov, ‘goed’. Het is algemeen bekend dat dit bijvoeglijk naamwoord betekent dat Gods scheppingswerk succesvol was en dat Gods opmerking ‘het was goed’ betekent dat ‘het werkte’. Het licht gaf licht. De planten brachten vruchten voort, enz. Dit woord verwijst echter naar meer dan de efficiëntie van een functie. Het Hebreeuwse woord tov wordt in de Bijbel ook gebruikt om een esthetische waardering uit te drukken voor iets moois (Genesis 24:16). Het wordt ook gebruikt als tegenovergesteld aan het kwaad, wat wordt geassocieerd met de dood. De uitdrukking ‘het was goed’ betekent dat de schepping goed werkte, dat het mooi en volmaakt was, en dat het kwaad er niet was. De wereld was ‘nog niet’ zoals onze wereld, beïnvloed door zonde en dood. Dat idee wordt bevestigd in de inleiding van het tweede verslag van de schepping (Genesis 2:5,9,17).

Deze beschrijving van de schepping is radicaal in tegenspraak met evolutietheorieën. Die stellen dogmatisch dat de wereld zichzelf geleidelijk heeft gevormd door een opeenvolging van toevallige gebeurtenissen. Dat begon met een inferieure toestand en leidde ten slotte tot een superieure. In tegenstelling hiermee bevestigt de Bijbelschrijver dat God doelbewust en ineens de wereld heeft geschapen. Er was geen sprake van toeval of onzekerheid. De wereld is niet vanzelf ontstaan, maar alleen als resultaat van Gods wil en woord (Genesis 1:1-3). Het werkwoord bara’ wordt in Genesis 1 vertaald met ‘scheppen’. Daarom staat er dat God in het begin de hemel en de aarde ‘schiep’. Dat woord wordt alleen gebruikt met God als onderwerp, en duidt abruptheid aan: God sprak, en het was zo.

Het scheppingsverslag vertelt ons dat toen ‘alles’ was gedaan. Volgens de Schepper zelf werd het allemaal als ‘zeer goed’ beoordeeld (Genesis 1:31). Genesis 1:1 brengt de gebeurtenis zelf onder woorden, de schepping van hemel en aarde en Genesis 2:1 stelt vast dat deze gebeurtenis was afgerond. Het was allemaal voltooid, inclusief de sabbat, in zeven dagen.

`Waarom doet het idee van miljarden jaren van evolutie het scheppingsverhaal van Genesis volledig teniet? Waarom zijn de twee opvattingen in elk opzicht onverenigbaar?`

`Genesis 1:4,10,12,18,21,25,31; 2:1-3 Welke betekenis heeft ‘het was goed’ en welke les ligt besloten in de afronding van de schepping?`