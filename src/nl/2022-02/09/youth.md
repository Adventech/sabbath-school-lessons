---
title:  Jongerenles
date:   27/05/2022
---

### Jakob de hielenlichter

#### Opdracht van de vorige week

`Hoe ervaar jij Gods goedheid?`

#### Lees samen

Genesis 25:19-34

#### Ijsbrekervraag

`Wiens favoriet ben jij, van je vader of je moeder, of hebben jouw ouders geen favoriet?`

#### Inspiratie

‘Abraham, Isaak en Jakob bleven op God vertrouwen ... Ze begrepen dat ze hun nieuwe land pas later zouden bereiken. ... Daarom noemden ze zichzelf vreemdelingen op aarde.’ (Hebreeën 11:13, BGT.)

#### Behandel de tekst

Sara overlijdt op honderdzevenentwintig jarige leeftijd en Abraham als hij honderdvijfenzeventig jaar oud is. Maar voordat Abraham overlijdt zorgt hij dat er een vrouw voor Isaak wordt gezocht onder zijn eigen familie. Ook geeft hij al zijn bezittingen aan Isaak. De zegen die God aan Abraham heeft gegeven van een groot nageslacht en het beloofde land, gaan over op Isaak. De God van Abraham is nu ook de God van Isaak en zo wordt hij de tweede aartsvader. Uiteindelijk zullen er drie aartsvaders zijn die in een adem worden genoemd. De vraag is, wie wordt nummer drie? Dat moet dan een zoon van Isaak zijn. Isaak is pas op zijn veertigste getrouwd met Rebekka, de dochter van Betuel (een neef van Isaak). Maar waar sprake was van onvruchtbaarheid bij Sara, zo kan ook Rebekka vooralsnog geen kinderen krijgen. Hoe moet dat nu verder? Ook hier lijkt de totstandkoming van dat grote nageslacht spaak te lopen. Hoe vergaat het Isaak en Rebekka? Krijgen ze toch nog kinderen? En zo ja, wie wordt dan de derde aartsvader?

#### Gespreksvragen naar aanleiding van de tekst

`Wat zorgde ervoor dat God Rebekka vruchtbaar maakte? (Genesis 25:21)`

`Hoeveel jaar hebben Isaak en Rebekka op kinderen moeten wachten? (verzen 20 en 26)`

`Vat het gesprek tussen Rebekka en God in je eigen woorden samen. (verzen 22-23)`

`Beschrijf de bevalling aan de hand van de verzen 24-26.`

`Wat zijn de verschillen tussen de twee kinderen? (vers 27)`

`Waarom hield Isaak van Esau? (vers 28) En waarom Rebekka van Jakob?`

`Geef een omschrijving van de karakters van Esau en Jakob aan de hand van de verzen 29 t/m 34?`

`Vind je de titel van deze studie terecht? Leg uit.`

#### Opdracht

`Hoe ervaar jij je familie en je vrienden?` 