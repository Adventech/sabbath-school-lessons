---
title:  Jakob de hielenlichter
date:   21/05/2022
---

### Lezen

Genesis 25:21-34; 28:10-22; 11:1-9; 29:1-30; 30:25-32

> <p>Kerntekst</p> 
> ‘Toen zei Esau: “Niet voor niets heet hij Jakob: hij heeft me nu al twee keer beetgenomen. Eerst heeft hij me mijn eerstgeboorterecht afgenomen en nu ook nog mijn zegen!” Daarna vroeg hij: “Hebt u dan geen zegen meer over voor mij?”’ Genesis 27:36

We gaan nu verder met de familiegeschiedenis van Isaak, het wonderkind en de vroege voorvader van de beloofde nakomeling. Het verhaal begint echter niet zo goed. Het gebrekkige karakter van zijn zoon Jakob zal tot uiting komen in de rivaliteit tussen de twee broers over het eerstgeboorterecht en dientengevolge over het recht om de zegen van Isaak te ontvangen (Genesis 25:27-34; 27).

Omdat Jakob zijn vader bedriegt en de zegen van zijn oudere broer steelt, moet hij vluchten om in leven te blijven. Tijdens zijn leven als balling gaat God de confrontatie met hem aan bij Betel (Genesis 28:10-22). Vanaf dat moment zal Jakob, de bedrieger, ook zelf worden bedrogen. Jakob hield van Rachel. In plaats van dat zij aan hem wordt gegeven, wordt Lea, de oudste dochter, aan Jakob gegeven. Jakob moet veertien jaar werken om zijn vrouwen te verdienen (Genesis 29).

Jakob ervaart echter ook Gods zegen. Hij zal in zijn ballingschap elf van zijn zonen krijgen, en God laat zijn rijkdom toenemen. Wat we allemaal verder nog in dit verhaal zien, we zien in ieder geval hoe God zijn verbondsbeloften op de een of andere manier nakomt. Het doet er niet tot hoe vaak zijn volk faalt.

_Op sabbat 28 mei bespreken we met elkaar deze les._