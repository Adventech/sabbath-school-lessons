---
title:  Jakob vertrekt
date:   26/05/2022
---

Jakob misleidde zijn vader en zijn broer om het eerstgeboorterecht te verwerven, en hij stal de zegen die Isaak van plan was zijn oudste zoon te geven. In dit verhaal bleef hij desalniettemin passief naar Laban en hij diende hem trouw. Jakob weet heel goed dat hij door zijn schoonvader is bedrogen, en toch liet hij dat los. Gezien zijn temperament is Jakobs passiviteit moeilijk te begrijpen. Hij had in opstand kunnen komen, of op zijn minst tegen Laban kunnen protesteren of hij had met hem kunnen onderhandelen. Dat deed hij niet. Hij deed gewoon wat Laban had gevraagd, hoe oneerlijk het ook was. Bij de geboorte van Rachels eerste zoon Jozef breekt eindelijk het veertiende jaar aan van zijn ‘dienst’ voor Laban en hij overweegt nu Laban te verlaten om naar het beloofde land terug te keren. Jakob maakt zich echter zorgen of hij wel voor zichzelf en zijn gezin kan zorgen.

`Lees Genesis 30:25-32. Wat gebeurt hier, en wat voor redenering gebruikt Jakob? Hoe reageert Laban?`

Het was een hele lange omweg geweest voor Jakob, die al heel lang van huis weg was. Het was in eerste instantie waarschijnlijk niet zijn bedoeling geweest zo lang uit zijn land weg te blijven. De gebeurtenissen hielden hem daar echter jarenlang weg. Het is nu tijd om naar huis terug te keren, en met wat voor een gezin keert hij terug. Jakobs onnatuurlijke gehoorzaamheid doet vermoeden dat Jakob misschien is veranderd. Hij heeft de les van het geloof begrepen. Dat betekent dat Jakob wachtte op een teken van God om te gaan. Pas als God tot hem spreekt, besluit Jakob weg te gaan. God openbaart zichzelf aan Jakob als ‘de God van Betel’ en beveelt Jakob om het huis van Laban te verlaten en terug te keren naar ‘je geboorteland’. God gebruikte dezelfde woorden om Abram te zeggen dat hij ‘zijn familie’ moet verlaten.’ ( Genesis 31:13; 12:1)

Wat hem hielp inzien dat het tijd was om te gaan, was de houding van Labans zonen en Laban zelf (Genesis 31:1-2). ‘Jakob zou zijn sluwe bloedverwant al veel eerder hebben verlaten als hij niet zo bang was geweest Esau te ontmoeten. Nu voelde hij dat hij gevaar liep door de zonen van Laban. Zij beschouwden zijn rijkdom als hun eigendom en ze zouden kunnen proberen het hem door geweld te ontnemen.’ (Ellen White, Patriarchen en profeten, p. 193.) Daarom nam hij zijn gezin en bezittingen mee en vertrok, waarmee hij een nieuwe fase begon in het grote verhaal van Gods verbondsvolk.

`Heb jij wel eens ‘slimmigheidjes’ toegepast om te krijgen wat je wilde?`

`Genesis 30:25-32 Wat gebeurt hier?`
