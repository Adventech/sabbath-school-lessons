---
title:  De bedrieger bedrogen
date:   24/05/2022
---

`Lees Genesis 29:1-30. Hoe en waarom laat God Labans bedrog toe? Welke lessen heeft Jakob geleerd?`

Het eerste dat Jakob ziet als hij op de plaats van bestemming aankomt, is een steen. Dat is misschien een hint die terugverwijst naar de steen van Betel, die Gods aanwezigheid aanduidde (Genesis 28:18-19). Deze steen geeft Jakob de gelegenheid om met Rachel in gesprek te komen. Als Jakob van de rondstaande herders hoort dat Rachel met haar schapen komt om haar kudde te drinken te geven, spoort hij de herders aan de steen weg te rollen. Ze weigeren en dat geeft Jakob de gelegenheid het zelf te doen, en zich aan Rachel voor te stellen.

Rachel reageerde daarop door naar haar familie te rennen. Dit eerste contact tussen Jakob en Rachel was productief: ‘Jakob was verliefd op Rachel’ en wel zozeer dat de zeven jaar die hij voor Laban werkte in ruil voor Rachel waren als ‘een paar dagen’. Na afloop van deze zeven jaar wordt Jakob misleid. Op de avond van de bruiloft brengt hij Lea, de oudere zus en niet Rachel naar Jakob en dat ontdekt Jakob de volgende morgen. Laban maakte gebruik van de verwarring van het feest en van Jakobs intense emotie en kwetsbaarheid om deze truc uit te kunnen halen. Het is interessant op te merken dat Jakob hetzelfde stamwoord voor ‘bedriegen’ gebruikt dat Isaak had gebruikt om het gedrag van Jakob naar zijn vader en zijn broer te beschrijven (Genesis 27:35).

Merk op dat hetzelfde soort denken ook ligt opgesloten in de lex talionis, de wet van vergelding, van ‘een oog voor een oog, een tand voor een tand’ (Vergelijk Exodus 21:24 met Genesis 9:6). Dat dwingt de dader zich te identificeren met zijn/haar slachtoffer doordat hij ondervindt wat het slachtoffer heeft ondervonden. Jakob maakt nu zelf datgene mee wat hij een ander had aangedaan.

Jakob begrijpt nu wat het betekent slachtoffer te zijn van bedrog. God leert Jakob wat zijn eigen bedrog betekent doordat Laban hem bedriegt. Jakob weet als ‘bedrieger’ goed wat bedrog inhoudt (Genesis 27:12). Toch is hij verrast wanneer hij zelf het slachtoffer wordt van bedrog. Daarom stelt hij de vraag: ‘Waarom ... heb je me bedrogen?’ Daaruit blijkt dat hij weet dat bedrog verkeerd is.

`Hoewel Jakob de bedrieger was, werd hij zelf de bedrogene. Hoe kunnen we leren God te vertrouwen als we niet zien dat er ‘gerechtigheid’ wordt gedaan en als we zien dat mensen die kwaad doen ermee wegkomen, of als we de onschuldigen zien lijden?`

`Genesis 29:1-30 Hoe en waarom laat God Labans bedrog toe en welke lessen heeft Jakob geleerd?`