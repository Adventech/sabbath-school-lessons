---
title:  Eén taal
date:   26/04/2022
---

`Lees Genesis 11:1-4. Waarom wilden de mensen van ‘de hele aarde’ eenheid bereiken? `

De uitdrukking ‘de hele aarde’ verwijst naar een klein aantal mensen. Dat zijn degenen die leefden na de zondvloed. De reden voor dit samenkomen wordt duidelijk gezegd: ze willen een toren bouwen die tot in de hemel reikt. In feite is hun ware bedoeling de plaats in te nemen van God zelf, de Schepper. Het is veelbetekenend dat de beschrijving van de bedoelingen en daden van de mensen die van God in het scheppingsverslag weerspiegelen: ‘zij zeiden tegen elkaar’ en ‘laten wij maken’. Hun bedoeling wordt nadrukkelijk vermeld: ‘dat zal ons beroemd maken.’ (Vergelijk Genesis 11:3-4 met 1:6,9,4, enz.; 11:3-4 met Genesis 1:26; 11:4) Dat is een uitdrukking die uitsluitend wordt gebruikt in verband met God (Jesaja 63:12,14).

De bouwers van Babel koesterden met andere woorden de misplaatste ambitie om God, de Schepper, te vervangen. We weten wel wie daarvan de inspiratiebron was! (Jesaja 14:14) De herinnering aan de zondvloed moet zeker een rol hebben gespeeld in hun plannen. Ze bouwden een hoge toren om een volgende vloed te overleven, als die er toch nog eens zou komen, ondanks de belofte van God. De herinnering aan de zondvloed is in de Babylonische traditie bewaard gebleven, zij het op een misvormde wijze. Er wordt een verband gelegd met de bouw van de stad Babel of Babylon. Deze naar boven gerichte poging om de hemel te bereiken en de plaats van God in te nemen, is inderdaad karakteristiek voor de geest van Babylon.

Daarom is het verhaal van de toren van Babel ook zo’n belangrijk motief in het boek Daniël. De verwijzing naar Sinear, waarmee het verhaal van de toren van Babel begint, verschijnt opnieuw in het begin van het boek Daniël. De plaats waar Nebukadnessar de voorwerpen van de tempel van Jeruzalem naartoe heeft gebracht wordt daarmee aangeduid (Daniël 1:2). Van de vele andere passages van het boek is de episode waarin Nebukadnessar het gouden beeld oprichtte het meest illustratief voor deze gemoedstoestand. Dat vindt namelijk waarschijnlijk plaats op dezelfde ‘vlakte’. In zijn visioenen van het einde ziet Daniël hetzelfde scenario van de naties van de aarde die samenkomen om eenheid tegen God te bereiken. Dat mislukt, net als hier bij Babel (Vergelijk Daniël 2:43; 11:43-45 met Openbaring 16:15-16).

`Een beroemde Franse schrijver in de afgelopen eeuw zei dat het grote doel van de mens was om te proberen ‘God te zijn’. Wat is er toch met ons aan de hand, te beginnen met de vrouw in Eden, dat we door deze gevaarlijke leugen worden meegesleept? (Genesis 3:5)`

`Genesis 11:1-4 Waarom wilden de mensen van ‘de hele aarde’ eenheid bereiken?`