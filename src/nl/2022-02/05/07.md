---
title:  Verdere studie
date:   29/04/2022
---

Lees Ellen White, ‘De toren van Babel’, pp. 88-94, in Patriarchen en profeten.

‘Ze besloten een stad te bouwen, en daarin een toren met zo’n gigantische hoogte... . Deze inspanningen waren bedoeld om te voorkomen dat de mensen zich in groepen kolonisten naar het buitenland zouden verspreiden. God had de mensen opgedragen zich over de aarde te verspreiden, haar opnieuw te bevolken en te onderwerpen. Deze bouwers van Babel waren vastbesloten hun gemeenschap als één geheel in stand te houden en een koninkrijk te stichten dat zich uiteindelijk over de hele aarde zou uitstrekken. Hun stad zou dan de hoofdstad worden van een universeel rijk. Zijn heerlijkheid zou de bewondering en hulde van de wereld afdwingen en de oprichters tot mensen met een reputatie maken. Deze magnifieke toren, die tot aan de hemel reikte, was bedoeld als monument van de macht en de wijsheid van de bouwers en zou hun roem laten voortduren tot de laatste generaties.

‘De bewoners van de vlakte van Sinear geloofden niet in Gods verbond dat Hij geen zondvloed meer over de aarde zou brengen. Velen van hen ontkenden het bestaan van God en schreven de zondvloed toe aan de uitwerking van natuurlijke oorzaken. Anderen geloofden in een opperwezen, en dat Hij het was die de wereld van voor de zondvloed had vernietigd. Zij kwamen net als Kaïn in opstand tegen Hem. Een van de doelstellingen bij het bouwen van de toren was om hun eigen veiligheid te garanderen in geval van een volgende zondvloed. Ze maakten het bouwwerk veel hoger dan dat de wateren van de zondvloed waren gekomen. Zo dachten ze dat ze elk mogelijk gevaar voor henzelf konden uitsluiten. Omdat ze in staat zouden zijn op te stijgen tot in de wolken, hoopten ze de oorzaak van de zondvloed te achterhalen. De hele onderneming was bedoeld om de hoogmoed van haar ondernemers nog verder te bevorderen en om de geest van toekomstige generaties van God weg te leiden en hen tot afgoderij te brengen.’ (Ellen White, Patriarchen en profeten, pp. 89-90.)

`Lucas 1:26-33 Wat leert dit ons over het feit dat God naar ons toe komt?`

**Gespreksvragen**

`Welk voorbeeld hebben we uit de geschiedenis, of zelfs uit het heden, van de problemen die er kunnen ontstaan als mensen beroemd willen worden?`

`Hoe kunnen we als kerk het gevaar vermijden om onze eigen toren van Babel te bouwen? Op welke manieren proberen we dit onbewust eigenlijk juist wel te doen?`