---
title:  ‘Laten Wij naar hen toe gaan’
date:   27/04/2022
---

`Lees Genesis 11:5-7 en Psalm 139:7-12. Waarom kwam God hier naar de aarde? Welke gebeurtenis zorgde voor deze goddelijke reactie?`

Het is ironisch genoeg dat, hoewel de mensen naar boven gingen, God ten slotte naar hen toe moest komen. Het naar beneden gaan van God is een bevestiging van zijn suprematie. God zal altijd buiten ons menselijke bereik zijn. Elke menselijke poging om tot Hem op te stijgen en Hem in de hemel te ontmoeten, is nutteloos en belachelijk. Het leidt geen twijfel dat Jezus daarom naar ons toe kwam om ons te redden. Er was inderdaad geen andere manier voor Hem om ons te redden. Het is in het verhaal van de toren van Babel buitengewoon ironisch om dit te zien in Gods uitspraak: ‘om te kijken naar de stad en de toren’. God hoefde niet naar beneden te komen om dat te zien maar Hij deed het toch (Vergelijk Psalm 139:7-12 met 2:4). Dit idee benadrukt Gods betrokkenheid bij de mensheid.

`Lees Lucas 1:26-33. Wat leert dit ons over het feit dat God naar ons toe komt?`

Het neerdalen van God herinnert ons ook aan het beginsel van gerechtigheid door geloof en hoe God ons zijn genade geeft. Wat we ook voor God doen, Hij zal nog steeds naar beneden moeten komen om ons te ontmoeten. Het is niet wat we voor God doen dat ons tot Hem en tot verlossing zal leiden. In plaats daarvan is het Gods naar ons toe gaan dat ons zal redden. In feite heeft de tekst het tweemaal over God die ‘naar beneden gaat’, wat lijkt te willen zeggen hoeveel Hij gaf om wat daar gebeurde. Volgens de tekst wilde de Heer een einde maken aan hun diepgaande eenheid. Met het oog op hun gevallen staat kon dat alleen maar tot meer en meer kwaad leiden. Daarom koos Hij ervoor hun talen te verwarren, want dat zou een einde maken aan hun gemeenschappelijke plannen. ‘De plannen van de bouwers van Babel eindigden in schande en met een nederlaag. Het monument voor hun trots werd een gedenkteken van hun dwaasheid. Toch blijven mensen voortdurend dezelfde koers volgen. Ze vertrouwen op zichzelf en verwerpen Gods wet. Dat is het principe dat Gods tegenstander in de hemel probeerde uit te voeren en dat beheerste ook Kaïn toen hij zijn offer aanbood.’ (Ellen White, Patriarchen en profeten, p. 123.)

`Hoe herkennen we in de toren van Babel een ander voorbeeld van menselijke hoogmoed en hoe zal dat uiteindelijk mislukken? Welke persoonlijke lessen leren we van dit verhaal?`

`Genesis 11:5-7; Psalm 139:7-12 Waarom kwam God hier naar de aarde en welke gebeurtenis zorgde voor deze goddelijke reactie?`