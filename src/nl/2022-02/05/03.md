---
title:  De genealogie van Genesis
date:   25/04/2022
---

De chronologische informatie over de leeftijd van Noach doet ons beseffen dat hij de schakel is tussen de beschavingen van vóór de zondvloed en die daarna. De laatste twee verzen van het voorgaande verhaal brengen ons terug naar de laatste schakel van de genealogie van Adam (Genesis 9:28-29; 5:32). Omdat Adam stierf toen Lamech, de vader van Noach, 56 jaar oud was, moet Noach zeker verhalen over Adam hebben gehoord. Die heeft hij voor en na de zondvloed aan zijn nakomelingen kunnen doorgeven

`Lees Genesis 10; Lucas 3:23-38. Wat is het doel van deze genealogie in de Bijbel?`

De Bijbelse genealogie heeft drie functies. Ten eerste benadrukt het de historische aard van de Bijbelse gebeurtenissen, die verband houden met echte mensen die leefden en stierven en van wie de leeftijden precies zijn vastgelegd. Ten tweede toont het de continuïteit van de oudheid tot de tijd van de schrijver zelf aan, door een duidelijk verband te leggen tussen het verleden en het ‘heden’. Ten derde herinnert het ons aan de menselijke kwetsbaarheid en aan het tragische effect van de vervloeking ten gevolge van de zonde en de dodelijke gevolgen daarvan voor alle generaties die volgden.

Let erop dat op de classificatie van ‘Chamiet’, ‘Semiet’ en ‘Jafetiet’ geen duidelijke criteria volgen. De 70 naties zijn een voorafschaduwing van de 70 leden van de familie van Jakob en de 70 oudsten van Israël in de woestijn (Genesis 46:27; Exodus 24:9 ). Het idee van een overeenkomst tussen de 70 naties en de 70 oudsten wijst op de opdracht van Israël naar de volkeren toe: ‘Toen de Allerhoogste land toewees aan elk volk en de mensen ieder hun deel gaf, bepaalde Hij de grenzen voor alle volken naar het aantal nazaten van Israël’ (Deuteronomium 32:8). In dezelfde lijn zendt Jezus 70 leerlingen om de volkeren het evangelie te brengen (Lucas 10:1).

Deze informatie toont ons de directe link tussen Adam en de aartsvaders. Het zijn allemaal historische figuren en vanaf Adam zijn het ook echte mensen. Dit helpt ons ook te begrijpen dat de aartsvaders rechtstreeks toegang hadden tot getuigen die persoonlijke herinneringen aan deze gebeurtenissen hadden in de oudheid.

`Lees Matteüs 1:1-17. Wat leert dit ons over hoe historisch al deze mensen waren? Waarom is het belangrijk voor ons geloof te weten en te geloven dat het echte mensen waren?`

`Genesis 10; Lucas 3:23-38 Wat is het doel van deze genealogie in de Bijbel?`
