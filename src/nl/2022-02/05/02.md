---
title:  De vervloeking van Cham
date:   24/04/2022
---

`Lees Genesis 9:18-27. Wat is de boodschap van dit vreemde verhaal?`

Noachs daad in zijn wijngaard is een echo van die van Adam in de tuin van Eden. De twee verhalen bevatten gemeenschappelijke motieven: eten van de vrucht wat resulteert in naaktheid, gevolgd door een bedekking, een vervloeking en een zegen. Noach maakt opnieuw verbinding met zijn wortels in Adam en gaat helaas door met een geschiedenis die fout loopt. Het gisten van fruit maakte geen deel uit van Gods oorspronkelijke schepping. Noah gaf toe, verloor toen zijn zelfbeheersing en ontblootte zichzelf. Het feit dat Cham zijn naaktheid ‘zag’, verwijst naar de vrouw, die de verboden boom ook ‘zag’ (Genesis 3:6). Deze parallel suggereert dat Cham niet zomaar per ongeluk ‘zag’ dat zijn vader naakt was. Hij liep er mee te koop en praatte erover. Hij probeerde niet eens zijn vader te helpen met zijn probleem. De onmiddellijke reactie van zijn broers om hun vader te bedekken, terwijl Cham hem naakt achterliet, is een indirecte veroordeling van de daden van Cham. Het gaat hier meer om het respect voor de ouders. Als je je ouders, die je verleden vertegenwoordigen, niet eert, zal dat invloed hebben op je toekomst (Vergelijk Exodus 20:12 met Efeziërs 6:2). Vandaar de vervloeking, die de toekomst van Cham zal beïnvloeden en ook die van zijn zoon Kanaän.

Het is natuurlijk een grove theologische fout en een ethische misdaad om deze tekst te gebruiken om racistische theorieën tegen wie dan ook te rechtvaardigen. De profetie is strikt beperkt tot Kanaän, de zoon van Cham. De Bijbelschrijver heeft enkele van de corrupte praktijken van de Kanaänieten in gedachten (Genesis19:5-7,31-35). Bovendien bevat de vervloeking een belofte van zegen, die zinspeelt op de naam ‘Kanaän’. Die naam is afgeleid van het werkwoord kana’, wat ‘onderwerpen’ betekent. Door Kanaän te onderwerpen zal Gods volk via de nakomelingen van Sem, het beloofde land binnengaan en de weg bereiden voor de komst van de messias. God zal ‘ruimte geven’ aan Jafet en ‘hem laten wonen in de tenten van Sem’. Dit is een profetische toespeling op de uitbreiding van Gods verbond naar alle volken, die Israëls boodschap van redding aan de wereld zullen aannemen (Genesis 9:27; Daniël 9:27; Jesaja 66:18-20; Romeinen 11:25). De vervloeking van Cham is in feite een zegen voor alle naties, met inbegrip van de nakomelingen van Cham en Kanaän. Dat gebeurt door de redding te accepteren die de Heer aanbiedt.

`Noach is de ‘held’ van de zondvloed en nu is hij dronken? Wat moet dit ons vertellen over hoe gebrekkig we allemaal zijn en waarom we Gods genade elk moment van ons leven nodig hebben?`

`Genesis 9:18-27 Wat is de boodschap van dit vreemde verhaal?`
