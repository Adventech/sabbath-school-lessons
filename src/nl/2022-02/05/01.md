---
title:  Alle naties en Babel
date:   23/04/2022
---

### Lezen 
Genesis 1:28; 9:1; 9:18-11:9, Lucas 10:1,26-33; Matteüs 1:1-17; Psalm 139:7-12

> <p>Kerntekst</p> 
> ‘Zo komt het dat die stad Babel heet, want daar bracht de HEER verwarring in de taal die op de hele aarde gesproken werd, en van daar verspreidde Hij de mensen over de hele aarde.’ Genesis 11:9

Na de zondvloed verschuift de aandacht van het Bijbelse verslag van één enkele persoon, Noach, naar zijn drie zonen, ‘Sem, Cham en Jafet.’ De bijzondere aandacht voor Cham, de vader van Kanaän, introduceert het idee van ‘Kanaän’, het beloofde land. Dat is een indirecte verwijzing naar Abraham, wiens zegen naar alle volken zal gaan. (Genesis 10:6,15; 12:3,5)

Die lijn wordt echter doorbroken door de toren van Babel. Gods plannen voor de mens worden weer onderbroken. De geboorte van alle naties had een zegen moeten zijn, maar wordt de aanleiding tot een nieuwe vervloeking. De naties verenigen zich om te proberen Gods plaats in te nemen. God reageert daarop met een oordeel over hen. Door de daaruit voortvloeiende verwarring raken de mensen verstrooid over de hele wereld. Zo gaat Gods oorspronkelijke plan in vervulling om ‘de hele aarde te bevolken’ (Genesis 11:8; 9:1).

Ondanks de slechtheid van de mens verandert God uiteindelijk het kwade in het goede. Zoals altijd heeft Hij het laatste woord. De vervloeking van Cham in de tent van zijn vader en de vervloeking van de verwarde naties bij de toren van Babel zullen uiteindelijk worden omgezet in een zegen voor de naties (Genesis 9:21-24).

_Op sabbat 30 april bespreken we met elkaar deze les._ 
