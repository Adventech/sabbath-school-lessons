---
title:  De verleiding van Egypte
date:   02/05/2022
---

`Lees Genesis 12:10-20. Waarom verliet Abram het beloofde land om naar Egypte te gaan? Hoe gedroeg de farao zich in vergelijking met Abram?`

Ironisch genoeg besluit Abram, die net in het beloofde land was aangekomen, naar Egypte te gaan omdat ‘er hongersnood was in het land’. Er is genoeg bewijs in oude Egyptische teksten dat mensen uit Kanaän in tijden van hongersnood naar Egypte gingen. In het Egyptische onderricht van Merikare staat een tekst die is samengesteld tijdens de periode van het Middenrijk (2060-1700 v. Chr.). Daarin worden mensen uit Kanaän beschreven als ‘ellendige Aziaat’ (aamu) en als ‘ellendig ... tekort aan water ... hij woont niet op één plek, hij komt in de benen voor voedsel.’ (MiriamLichtheim,AncientEgyptianLiterature, Volume I: The Old and Middle Kingdoms (Berkeley, CA: University of California Press, 1973), blz. 103-104.)

De verlokkingen van Egypte waren vaak een probleem voor de oude Israëlieten (Numeri 14:3; Jeremia 2:18). Egypte werd daardoor tot een symbool van mensen die op mensen vertrouwden in plaats van op God (2 Koningen 18:21; Jesaja 36:6,9). In Egypte was water dagelijks te zien. Er was geen geloof nodig, want de belofte van het land was direct zichtbaar. In vergelijking met het land van hongersnood klonk Egypte als een goede verblijfsplaats, ondanks wat God tegen hem had gezegd.

De Abram die nu Kanaän verlaat, staat tegenover de Abram die Ur verliet. Toen werd Abram afgeschilderd als een man van geloof die Ur verliet in antwoord op Gods roeping. Nu verlaat Abram het beloofde land uit eigen vrije wil en op eigen initiatief. Eerst vertrouwde Abram op God, maar nu gedraagt hij zich als een manipulatieve politicus zonder ethiek die alleen op zichzelf vertrouwt. ‘Tijdens zijn verblijf in Egypte gaf Abraham er blijk van dat hij niet vrij was van menselijke zwakheid en onvolmaaktheid. Door het feit te verbergen dat Sarai zijn vrouw was, verraadde hij een wantrouwen wat betreft goddelijke zorg. Dat was een gebrek aan dat verheven geloof en moed die zo vaak en nobel zichtbaar waren in zijn leven.’ (Ellen White, Patriarchen en profeten, p. 130.) Wat we hier dus zien, is hoe zelfs een groot man van God een fout kan maken en dat hij toch niet door God wordt verlaten. Als het Nieuwe Testament over Abraham spreekt als een voorbeeld van redding door genade, betekent het precies dat: genade. Als het niet door genade was geweest, dan zou Abraham, net als wij allemaal, geen hoop hebben gehad.

`Wat moet dit verhaal ons leren over hoe gemakkelijk het zelfs voor getrouwe christenen is, van het juiste pad af te wijken? Waarom is ongehoorzaamheid nooit een goede keuze?`

`Genesis 12:10-20 Waarom ging Abram naar Egypte en hoe gedroeg de farao zich in vergelijking met Abram?`