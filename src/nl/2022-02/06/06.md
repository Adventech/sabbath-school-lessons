---
title:  De tiende aan Melchisedek
date:   05/05/2022
---

`Lees Genesis 14:18-24; Hebreeën 7:1-10. Wie was Melchisedek? Waarom gaf Abram een tiende deel aan deze priester die uit het niets lijkt te verschijnen?`

De plotselinge verschijning van deze mysterieuze Melchisedek is niet misplaatst. Nadat Abram is bedankt door de Kanaänitische koningen, dankt hij nu deze priester. Dat laat hij zien door hem zijn tiende te geven. Melchisedek komt uit de stad Salem en dat betekent ‘vrede’ en dat is een passende boodschap na de oorlog. Van de naam van Melchisedek maakt ook het woord tsèdek, ‘gerechtigheid’, deel uit. Daar staan de namen tegenover van de koning van Sodom, Bera, wat ‘in het kwaad’ betekent en Gomorra, Birsha wat ‘in goddeloosheid’ betekent. Dat zijn waarschijnlijk achternamen en die zeggen iets over waarvoor zij staan (Genesis 14:2).

Melchisedek verschijnt na de ommekeer die er plaatsvindt: weg van het geweld en het kwaad van de andere Kanaänitische koningen. Deze passage bevat ook de eerste Bijbelse verwijzing naar het woord ‘priester’. De band tussen Melchisedek en ‘God de Allerhoogste’ maakt duidelijk dat Abram hem zag als priester van de God die Abram diende en die Abram zijn eigen God noemt. Melchisedek mag echter niet met Christus worden geïdentificeerd. Hij was Gods vertegenwoordiger onder de mensen van die tijd (Ellen White Comments, The SDA Bible Commentary, deel 1, pp. 1092-1093.).

Melchisedek treedt inderdaad op als priester. Hij laat ‘brood en wijn’ brengen. Dat doet vaak denken aan het gebruik van versgeperste druivensap en dat verschijnt opnieuw in de context van het geven van de tienden in Deuteronomium (Deuteronomium 7:13; 14:23 2 Kronieken 31:5). Bovendien spreekt hij een zegen uit over Abram. Hij ‘gaf hem een tiende van wat hij had heroverd’ als antwoord aan God de Schepper, de ‘Schepper van hemel en aarde’. Deze titel verwijst naar de inleiding op het scheppingsverhaal, waar de uitdrukking ‘hemel en aarde’ voor de totaliteit, voor alles staat. Als zodanig wordt de tiende opgevat als een uiting van dankbaarheid aan de Schepper, die alles bezit (Vergelijk Hebreeën 7:2-6 met Genesis 28:22). Het klinkt tegenstrijdig, maar de tiende wordt door de aanbidder niet opgevat als een geschenk aan God, maar als een geschenk van God. Hij heeft ons immers alles gegeven om mee te beginnen.

`Waarom is het teruggeven van tienden zowel een krachtige aanwijzing van geloof als een belangrijke handeling die zorgt voor geloofsopbouw?`

`Genesis 14:18-24; Hebreeën 7:1-10 Wie was Melchisedek en waarom gaf Abram hem een tiende van alle buit?`