---
title:  Waar Abraham vandaan komt
date:   30/04/2022
---

### Lezen
Genesis 12-14; Jesaja 36:6,9; 48:20; Jeremia 2:18; Hebreeën 7:1-10

> <p>Kerntekst</p> 
> ‘Door zijn geloof ging Abraham, toen hij geroepen werd, gehoorzaam op weg naar een plaats die hij in bezit zou krijgen, en hij ging op weg zonder te weten waarheen.’ Hebreeën 11:8

We zijn nu aangekomen bij het centrum van het boek Genesis en dat gaat over de reis van Abraham. Dat is vanaf Gods eerste roep, lech lecha, en dat betekent ‘ga!’ (Genesis 12-22). Dat brengt Abraham ertoe zijn verleden over te laten aan God als voor de tweede keer de oproep weerklinkt van lech lecha, ‘ga!’ Die oproep leidt ertoe dat Abraham de toekomst achter zich laat zoals die er zou zijn door zijn zoon (Genesis 22:2). Als gevolg hiervan is Abraham altijd onderweg en is hij altijd een migrant. Daarom wordt hij ook wel een ‘vreemdeling’ genoemd (Genesis 17:8).

Op zijn reis zweeft Abraham in de leegte, zonder zijn verleden, want dat heeft hij verloren, en zonder zijn toekomst, want die ziet hij niet. Deze twee oproepen vormen de omlijsting van Abrahams geloofsreis. Tijdens die reis hoort Abraham Gods stem, die hem verzekert: ‘Wees niet bang’. (Genesis 15:1) Deze drie woorden van God markeren de drie delen van Abrahams reis, die we in week 6, 7 en 8 zullen bestuderen.

Abraham is een voorbeeld van geloof en wordt in de Hebreeuwse geschriften beschreven als de man van geloof (Genesis 15:6; Nehemia 9:7-8). In het Nieuwe Testament is Abraham een van de meest genoemde figuren uit het Oude Testament. Deze week zullen we zien waarom dat zo is.

_Op sabbat 7 mei bespreken we met elkaar deze les._