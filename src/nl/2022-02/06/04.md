---
title:  Abram en Lot
date:   03/05/2022
---

`Lees Genesis 13:1-18. Wat leert dit verhaal ons over het belang van karakter?`

Abram keert terug naar waar hij eerder was, alsof zijn reis naar Egypte slechts een ongelukkige omweg was. Gods geschiedenis met Abram begint opnieuw, waar het was gestopt sinds zijn eerste reis naar het beloofde land. Abrams eerste tussenstop is Betel, net als tijdens zijn eerste reis naar het land (Genesis 12:3-6). Abram heeft zich bekeerd en is weer tot ‘zichzelf’ gekomen. Hij is weer Abram, de man van geloof.

Dat Abram zich opnieuw aan God heeft gebonden, blijkt al uit hoe hij omgaat met mensen. Een voorbeeld daarvan is de wijze waarop hij het probleem met zijn neef Lot aanpakt. Dat gaat over het gebruik van het land. Abram is echter degene die een vreedzame overeenkomst voorstelt en Lot eerst laat kiezen. Dat was een vrijgevige en vriendelijke daad, een vingerwijzing van wat voor man Abram was. Lot kiest het gemakkelijkste en beste deel voor zichzelf, de waterrijke vlakte. Hij maakt zich geen zorgen over de goddeloosheid van zijn toekomstige buren en dat laat iets zien van zijn hebzucht en karakter. De uitdrukking ‘voor zichzelf’ herinnert ons aan de mensen voor de zondvloed, die ook kozen ‘die ze maar wilden’ (Genesis 6:2).

Abrams handelwijze was daarentegen een daad van geloof. Abram koos het land niet, maar het werd hem door Gods genade gegeven. Abram keek alleen naar het land als God hem de opdracht geeft en dat doet Lot niet. Pas wanneer Abram zich van Lot scheidt, spreekt God opnieuw tot hem. Dit is de eerste keer dat God tot Abram spreekt sinds zijn oproep in Ur en die ook is vastgelegd in de Schrift. ‘Kijk eens goed om je heen, kijk vanaf de plaats waar je nu staat naar het noorden, het zuiden, het oosten en het westen. Al het land dat je ziet geef Ik aan jou en je nakomelingen, voor altijd.’ God nodigt Abram dan uit om dit land te ‘doorkruisen’ als een daad die duidelijk maakt dat hij het land tot het zijne maakt. ‘Kom, doorkruis het land in zijn volle lengte en breedte, want aan jou zal Ik het geven.’

De Heer maakt echter heel duidelijk dat Hij, God, het aan Abram geeft. Het is een gave, een genadegave, die Abram tot de zijne moet maken door geloof en dat is een geloof dat tot gehoorzaamheid leidt. Alleen de inzet van God brengt alles tot stand wat Hij hier aan Abram heeft beloofd.

`Hoe kunnen we leren aardig en vrijgevig te zijn voor anderen, zelfs als ze niet zo naar ons toe zijn?`

`Genesis 13:1-18 Wat leert dit verhaal ons over het belang van karakter?`