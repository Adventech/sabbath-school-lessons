---
title:  Verdere studie
date:   06/05/2022
---

Lees Ellen White, ‘Abraham in Kanaän’, pp. 105-117, in Patriarchen en profeten.

‘De gemeente van Christus is er om tot een zegen te zijn, en haar leden zullen een zegen ontvangen zoals zij aan anderen een zegen geven. Het doel van God bij het kiezen van een volk vóór de hele wereld was meer dan alleen dat Hij hen als zijn zonen en dochters zou aannemen. Door hen wilde Hij de wereld de voordelen van goddelijk inzicht kunnen geven. Toen de Heer Abraham koos, was dat niet alleen maar om de speciale vriend van God te zijn, maar om een kanaal te zijn waardoor de kostbare en bijzondere voorrechten zouden stromen die de Heer de volken wilde schenken. Hij zou een licht zijn te midden van de morele duisternis in zijn omgeving.

‘Telkens wanneer God zijn kinderen zegent met licht en waarheid, is dat niet alleen opdat ze de gave van het eeuwige leven mogen ontvangen, maar opdat de mensen om hen heen ook geestelijk verlicht kunnen worden. ... ‘Jullie zijn het zout van de aarde.’ Als God zijn kinderen het zout laat zijn, dan is dat niet alleen voor hun eigen behoud, maar ook om te helpen anderen te behouden... .

‘Schijn jij als een levende steen in Gods gebouw? ... Wij weten niet wat echte religie is, tenzij die bij elke zakelijke transactie een invloed op ons uitoefent waardoor we ons weten te beheersen. Praktische godsvrucht moet verweven zijn met ons levenswerk. We dienen de veranderende genade van Christus in ons hart te hebben. We hebben veel minder van onszelf nodig, en veel meer van Jezus.’ ( Ellen White, Reflecting Christ, p. 205.)

`Genesis 12:2-3 Welke belofte kreeg Abram?`

**Gespreksvragen**

`In het licht van de zegen van Abraham: ‘Ik zal je zegenen... en de volken zullen wensen gezegend te worden zoals jij’, wat betekent het dan om gezegend te worden?25 Hoe kunnen wij, als mensen die dezelfde God dienen als Abram, een zegen zijn voor anderen?`

`Wat was er mis met Abrams halve leugen over zijn zuster/vrouw? Wat is erger, liegen of de waarheid zeggen terwijl je tegelijkertijd eigenlijk liegt?`

`Lees Genesis 14:21-23 opnieuw. Dat is Abrams antwoord op het aanbod van de koning van Sodom. Waarom reageerde hij zoals hij deed, en welke belangrijke lering kunnen we uit dit verhaal trekken? Zou Abram niet gerechtvaardigd zijn geweest als hij had besloten aan te nemen wat de koning hem aanbood?`