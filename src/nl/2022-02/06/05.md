---
title:  De coalitie Babel
date:   04/05/2022
---

`Lees Genesis 14:1-17. Wat is er zo betekenisvol aan deze oorlog die plaatsvindt net na het geven van het beloofde land? Wat leert dit verhaal ons over Abram?`

Dit is de eerste oorlog die in de Schrift wordt vermeld. Deze coalitie van vier legers uit Mesopotamië en Perzië tegen de andere coalitie van vijf Kanaänitische legers, waartoe ook de koningen van Sodom en Gomorra horen, geeft de indruk van een groot conflict. De reden voor deze militaire operatie heeft te maken met het feit dat de Kanaänitische volkeren in opstand waren gekomen tegen hun Babylonische opperheren. Dit verhaal verwijst naar een specifiek historisch conflict, maar de timing van deze ‘wereldwijde’ oorlog geeft deze gebeurtenis een bijzondere spirituele betekenis. Die vindt plaats net nadat God het beloofde land aan Abram heeft geschonken.

De betrokkenheid van zoveel volken uit Kanaän geeft je het idee dat de kwestie waar het bij dit conflict om ging, over het oppergezag over het land gaat. Het kamp van Abram is de enige die in het begin buiten het conflict blijft. Daar zit de nodige ironie in want hij is de enige die er echt belang bij heeft, omdat hij de rechtmatige eigenaar is van het land. De reden voor Abrams neutraliteit is dat hij het beloofde land niet heeft verworven door middel van wapens of door slimme politieke strategieën. Abrams koninkrijk was een geschenk van God. De enige reden waarom Abram ingrijpt, heeft te maken met wat er met zijn neef Lot gebeurt. Hij werd tijdens de veldslagen gevangen genomen.

‘Abraham woonde vreedzaam in de eikenbossen van Mamre. Hij hoorde van een van de voortvluchtigen het verhaal van de strijd en de ramp die zijn neef had getroffen. Hij koesterde geen onprettige herinneringen aan Lots ondankbaarheid. Al zijn genegenheid voor hem werd wakker en hij besloot dat hij gered moest worden. Abram zocht eerst de raad van God en daarna bereidde Abraham zich voor op de oorlog.’ (Ellen White, Patriarchen en profeten, p. 135.)

Abram gaat niet de confrontatie aan met de hele coalitie. In wat een snelle en nachtelijke commando-operatie moet zijn geweest, valt hij alleen het kamp aan waar Lot gevangen werd gehouden. Lot wordt gered. Deze getrouwe man van God toont ook grote moed en standvastigheid. Ongetwijfeld groeide zijn invloed in dat gebied. De mensen zagen wat voor soort man hij was en leerden iets meer van de God die hij diende.

`Welke invloed hebben onze daden op anderen? Wat voor soort boodschap sturen we uit door onze daden van geloof?`

`Genesis 14:1-17 Wat leert dit verhaal ons over Abram?`
