---
title:  Jongerenles
date:   15/04/2022
---

### Kaïn en zijn nalatenschap

#### Opdracht van de vorige week

`Waarom zijn onze verkeerde keuzes niet het einde van de wereld?`

#### Lees samen

Genesis 4:9-16

#### Ijsbrekervraag

`Hoe wil jij later worden herinnerd?`

#### Inspiratie

‘Adam en Eva kregen nog een zoon. Eva noemde hem Set. Ze zei: “Kaïn heeft mijn zoon Abel gedood. Maar God heeft me een ander kind gegeven.”’1

#### Behandel de tekst

Nadat Adam en Eva uit de tuin van Eden zijn verdreven krijgen ze twee zonen, Kaïn en Abel. De oudste werd landbouwer en de jongste herder. Op een keer brachten beide broers een offer aan de Heer. Kaïn offerde een deel van het graan dat hij had geoogst en Abel offerde een van de eerstgeboren dieren uit zijn kudde en koos daarvoor het mooiste uit. God had wel oog voor Abel en het offer van Abel, maar niet voor Kaïn en zijn offer, waarop Kaïn woedend werd. De Heer confronteerde hem met zijn woede en vroeg hem waarom hij zo boos werd en zo donker keek. God zei tegen Kaïn: ‘Als je doet wat slecht is, dan zal het kwaad je te pakken krijgen. Het kwaad wil de baas over je zijn. Maar jij moet sterker zijn dan het kwaad.’ Het Bijbelverhaal vertelt ons niet of Kaïn nog iets tegen God heeft gezegd. Wel laat het verhaal ons weten dat Kaïn het advies niet serieus neemt, omdat hij Abel vraagt om met hem het veld in te gaan. Daar sloeg Kaïn zijn broer Abel vervolgens dood.

#### Gespreksvragen naar aanleiding van de tekst

`Welke vraag stelt God aan Kaïn? (Genesis 4:9a) Waarom stelt Hij hem die vraag?`

`Wat vind je van het antwoord van Kaïn? (vers 9b) Hoe zou je Kaïns houding willen omschrijven?`

`Kaïn komt er niet mee weg? Waarom niet? (vers 10)`

`Welke straf krijgt Kaïn van God en wat houdt die straf in? (verzen 11-12)`

`Wat vindt Kaïn van die straf? (vers 13) Ben je het met hem eens?`

`Waarom vindt Kaïn Gods straf te zwaar? (vers 14) En hoe reageert God daarop? (vers 15)`

`Hoe zou je Gods reactie willen omschrijven?`

#### Opdracht

`Hoe verklaar je Gods straf voor Kaïn als Hij slechts één gezicht heeft?`