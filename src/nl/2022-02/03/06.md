---
title:  De slechtheid van de mens
date:   14/04/2022
---

`Lees Genesis 4:17-24. Wat was Kaïns nalatenschap, en hoe maakte zijn misdaad de weg vrij voor de toenemende goddeloosheid van de mens?`

Kaïns betachterkleinzoon, Lamech, verwijst naar de misdaad van Kaïn in de context van die van hemzelf. Deze vergelijking tussen de misdaad van Kaïn en die van Lamech is leerzaam. Kaïn zwijgt over zijn enige vastgelegde misdaad, maar het lijkt erop dat Lamech erover opschepte en het in een lied tot uitdrukking brengt. Kaïn vraagt om Gods genade, maar er wordt niet vermeld dat Lamech daarom vraagt. Terwijl Kaïn zeven keer door God wordt gewroken, denkt Lamech dat hij zevenenzeventig maal wordt gewroken. Dat is een aanwijzing dat hij zich terdege bewust is van zijn schuld. Kaïn is ook monogaam maar Lamech introduceert veelwijverij, want de Schrift zegt specifiek dat hij ‘twee vrouwen nam’. Deze intensivering en verheffing van het kwaad heeft beslist invloed op de volgende generaties nakomelingen van Kaïn.

Direct volgend op deze episode van het kwaad in het nageslacht van Kaïn, legt de Bijbelse tekst een nieuwe gebeurtenis vast die ingaat tegen de trend van Kaïn en zijn nakomelingen. ‘Adam had opnieuw gemeenschap met zijn vrouw’ (Genesis 4:25). Dat leidt tot de geboorte van Set, wiens naam door Eva is gegeven om aan te duiden dat God ‘een ander kind’ in de plaats van Abel had gegeven. In feite gaat de geschiedenis die blijkt uit de naam Set vooraf aan die van Abel. Set wordt afgeleid van het Hebreeuwse werkwoord ‘asjit’, ‘ik zal stichten’ wat de messiaanse profetie introduceert (Genesis 3:15). Het messiaanse zaad wordt doorgegeven via de lijn van Set. De Bijbelse tekst geeft dan het verslag van de messiaanse lijn die begint met Set. Daartoe behoren Henoch en Metuselach, en die eindigt met Noach (Genesis 5:3,21-24; 6:8).

De uitdrukking ‘zonen van de goden’ verwijst naar de lijn van Set omdat zij er zijn om het beeld van God te bewaren (Genesis 6:2; 5:1,4). Aan de andere kant lijken de ‘dochters van de mensen’ een negatieve bijbetekenis te hebben (Genesis 6:2). Daarbij staan de nakomelingen van degenen naar het beeld van God tegenover hen die het beeld van de mens dragen. Onder invloed van deze ‘dochters van mensen kozen de zonen van de goden vrouwen die ze maar wilden’. Dat duidt de verkeerde richting aan die de mensen inslaan.

`Lees Genesis 6:1-5. Wat een krachtig getuigenis van de corruptie waartoe zonde leidt! Waarom moeten we alles doen wat we kunnen om de zonde uit ons leven uit te bannen?`

`Genesis 4:17-24 – Wat was Kaïns nalatenschap, en hoe maakte zijn misdaad de weg vrij voor de toenemende goddeloosheid van de mens?`