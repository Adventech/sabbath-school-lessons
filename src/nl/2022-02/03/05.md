---
title:  De straf van Kaïn
date:   13/04/2022
---

`Lees Genesis 4:9-16. Waarom stelt God deze vraag: ‘Waar is Abel, je broer?’ Wat is het verband tussen de zonde van Kaïn en dat hij ‘dolend en dwalend over de aarde zal gaan’?`

Gods vraag aan Kaïn is een echo van zijn vraag aan Adam in Eden: ‘Waar ben je?’ Deze echo duidt op het verband tussen de zonde in Eden en deze zonde: de laatste zonde (van Kaïn) was het resultaat van de eerste (van Adam). Kaïn zal zijn zonde echter niet erkennen. Hij ontkent het en dat is iets dat Adam niet deed, ook al probeerde hij de schuld ergens anders te leggen. Kaïn daarentegen tart openlijk God, die geen tijd verspilt om hem met zijn misdaad te confronteren. Als God de derde vraag stelt, ‘wat heb je gedaan?’, wacht Hij niet eens op een antwoord. Hij herinnert Kaïn eraan dat Hij alles weet, want de uitroep van Abels bloed heeft Hem vanaf de aarde bereikt. Dat beeld duidt aan dat God op de hoogte is van de moord en dat Hij daarop zal reageren. Abel bevindt zich in de aarde en dat is een direct verband met de val en naar wat de Heer heeft gezegd dat er met Adam zou gebeuren (Genesis 3:19).

`Lees Genesis 4:14. Wat is de betekenis van Kaïns woorden ‘ik mag U niet meer onder ogen komen?`

Omdat Abels bloed op de aarde werd uitgegoten, werd de aarde nu opnieuw vervloekt (Genesis 4:12). Het gevolg hiervan is dat Kaïn wordt veroordeeld een vluchteling te zijn, ver weg van God. Pas toen Kaïn Gods oordeel hoorde, erkende hij de betekenis van Gods aanwezigheid. Zonder dat vreest hij voor zijn eigen leven. Zelfs na Kaïns koelbloedige moord op zijn broer en het feit dat hij dat ontkent, toont de Heer hem nog steeds barmhartigheid, en ook al ‘ging Kaïn bij de HEER vandaan’, toch voorzag de Heer nog steeds in een vorm van bescherming voor hem. We weten niet precies wat dat ‘merkteken’ was (Genesis 4:15-16). Wat het ook was, het kwam alleen doordat God hem genadig was.

`‘Ik mag U niet meer onder ogen komen’. Wat wordt zo verborgen voor het aangezicht van God? Dat is voor iedereen een tragische situatie. Wat is de enige manier waarop wij, als zondaars, die situatie kunnen vermijden?`

`Genesis 4:9-16 Wat vroeg God, wat was het antwoord van Kaïn en wat waren de gevolgen?`