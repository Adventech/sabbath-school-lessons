---
title:  Kaïn en zijn nalatenschap
date:   09/04/2022
---

### Lezen 
Genesis 4:1-6:5; Hebreeën 11:4; Micha 6:7; Jesaja 1:11; 1 Korintiërs 10:13; 1 Johannes 3:12

> <p>Kerntekst</p> 
> ‘Handel je goed, dan kun je toch iedereen recht in de ogen kijken? Handel je slecht, dan ligt de zonde op de loer, begerig om jou in haar greep te krijgen; maar jij moet sterker zijn dan zij.’ Genesis 4:7

In Genesis volgen onmiddellijk na de zondeval, en vervolgens de verdrijving van Adam en Eva uit Eden, voornamelijk geboorten en sterfgevallen. Dat gebeurt allemaal in vervulling van wat God heeft voorzegd in het voorgaande hoofdstuk. Tussen Genesis 3 en 4 kun je veel parallellen zien en veel gemeenschappelijke thema’s en woorden: beschrijvingen van zonde, vervloekingen van de ‘adama’, ‘de aarde’, en verdrijving (Vergelijk Genesis 3:6-8 met 4:8; 3:7 met 4:11 en 3:24 met 4:12,16).

De reden voor deze parallellen is om de vervulling te benadrukken van wat er eerder gebeurde, de profetieën en voorspellingen die God aan Adam en Eva had gegeven na de zondeval. De eerste gebeurtenis na Adams verdrijving is vol hoop. Dat is de geboorte van hun eerste zoon, een gebeurtenis die Eva ziet als de vervulling van de belofte die ze hoorde in de messiaanse profetie (Genesis 3:15). Dat wil zeggen dat ze dacht dat hij de beloofde messias zou kunnen zijn.

Dan gebeurt er het volgende: de misdaad van Kaïn, de misdaad van Lamech, de afnemende levensduur en de toenemende goddeloosheid. Dat zijn allemaal vervullingen van de vervloeking die in Genesis 3 wordt uitgesproken.

Zelfs dan is echter niet alle hoop verloren.

_Op sabbat 16 April bespreken we met elkaar deze les._ 