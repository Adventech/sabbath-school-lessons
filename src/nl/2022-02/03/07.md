---
title:  Verdere studie
date:   15/04/2022
---

De herhaalde uitdrukking ‘Henoch leefde in nauwe verbondenheid met God’ betekent intiem en dagelijks in het gezelschap van God zijn (Genesis 5:22,24). Henochs persoonlijke relatie met God was zo speciaal dat ‘God hem wegnam’ (Genesis 5:24). Deze laatste zin is uniek in de genealogie van Adam, maar het ondersteunt niet het idee van een onmiddellijk leven na dit leven in het paradijs voor hen die ‘met God wandelen’. Merk op dat Noach ook met God wandelde (Genesis 6:9). Hij stierf echter net als alle andere mensen, met inbegrip van Adam en Metuselach. Het is ook interessant te zien dat er geen reden wordt gegeven om deze speciale genade te rechtvaardigen.

‘Henoch werd een prediker van gerechtigheid en maakte aan de mensen bekend wat God hem had geopenbaard. Degenen die ontzag hadden voor de Heer, zochten deze heilige man op om te delen in zijn instructies en zijn gebeden. Hij zette zich ook in het openbaar in en bracht Gods boodschappen over aan allen die zijn waarschuwende woorden wilden horen. Zijn werk was niet beperkt tot de nakomelingen van Set. In het land waar Kaïn naar had getracht te vluchten van Gods tegenwoordigheid, maakte deze profeet van God de prachtige taferelen bekend die hij had gezien. “Kijk”, zei hij, ‘Ik zie de Heer komen met zijn heilige tienduizendtallen om over allen zijn vonnis uit te spreken; alle goddeloze zondaars zal Hij veroordelen voor alle goddeloze daden (Judas 14-15).’ (Ellen White, Patriarchen en profeten, p. 57.)

`Micha 6:7-8; Jesaja 1:11 Wat wil God niet van ons en wat wil Hij wel? `

**Gespreksvragen**

`Waarom heeft Kaïn zijn broer vermoord? Lees de volgende opmerking van Elie Wiesel: ‘Waarom deed hij dat? Misschien wilde hij alleen blijven: enig kind zijn en, na de dood van zijn ouders, de enige man. Alleen, als ware hij God en misschien wel de enige in de plaats van God ... . Kaïn pleegde een moord om God te worden ... . Ieder mens die zichzelf als God beschouwt, brengt uiteindelijk mensen om het leven.’ (Elie Wiesel, Messengers of God: Biblical Portraits and Legends (New York: Random House, 1976), p. 58.) Hoe kunnen we voorzichtig zijn, zelfs als we geen moord plegen, om niet de houding van Kaïn te weerspiegelen?`

`Vergelijk de levensduur van de mensen voor de zondvloed met die van de aartsvaders (Genesis 5). Hoe kunnen we deze afname verklaren wat betreft de lengte van het menselijk leven? Hoe gaat deze degeneratie in tegen de vooronderstellingen van het moderne darwinisme?`