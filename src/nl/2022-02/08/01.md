---
title:  De belofte
date:   14/05/2022
---

### Lezen 
Genesis 22-25; Hebreeën 11:17; Leviticus 18:21; Johannes 1:1-3; Romeinen 4:1-12; 5:6-8

> <p>Kerntekst</p> 
> ‘Abraham was inmiddels op hoge leeftijd gekomen en de HEER had hem in alle opzichten gezegend.’ Genesis 24:1

Ten slotte baarde Sara, zoals God had beloofd, Abraham ‘op zijn oude dag’ een zoon. Hij noemde de baby Isaak (Genesis 21:1-5). Het verhaal van Abraham is echter nog lang niet voorbij en bereikt een climax als hij zijn zoon meeneemt naar de berg Moria om daar te worden geofferd. De plaats van Isaak wordt echter ingenomen door een ram. Dat duidde op Gods toewijding om de volken te zegenen door middel van zijn ‘nakomeling’ (Genesis 22:13-18). Dat verwijst natuurlijk naar Jezus (Handelingen 13:23). Daarom wordt in dit verbazingwekkende verhaal meer van het verlossingsplan onthuld. In sommige opzichten is dit ook een verontrustend verhaal.

Je kunt hier diepe geestelijke lessen leren. Toch zal het een schokkende ervaring zijn geweest voor het gezin van Abraham en hoe de toekomst er voor Abraham uit zal zien, is niet duidelijk. Het sterven van Sara wordt genoemd direct na het offer op Moria. Isaak blijft vrijgezel (Genesis 23).

Abraham neemt dan het initiatief om ervoor te zorgen dat de voor hem ‘juiste’ toekomst zal volgen. Hij regelt het huwelijk van zijn zoon met Rebekka, die aan twee zonen het leven zal schenken. Abraham zelf trouwt met Ketura, die hem veel kinderen zal schenken. Deze week zullen we Abraham volgen tot het einde van zijn leven (Genesis 24;25:1-11,21-23).

_Op sabbat 21 mei bespreken we met elkaar deze les._
