---
title:  Jongerenles
date:   20/05/2022
---

### De belofte

#### Opdracht van de vorige week

`De God van Abram is ook jouw God. Hoe ervaar jij Gods nabijheid?`

#### Lees samen

Genesis 22:1-19

#### Ijsbrekervraag

`Wat zou voor jou een ware beproeving zijn?`

#### Inspiratie

‘Abraham gehoorzaamde God, want hij dacht: God kan Isaak weer uit de dood terughalen.’ (Hebreeën 11:19, BGT.)

#### Behandel de tekst

Op een nacht richt God zich in een visioen tot Abraham. God zegt dat hij niet bang hoeft te zijn, want Hij zal hem beschermen en belonen. Maar Abraham wil geen beloning, want aan wie moet hij dan de erfenis nalaten als hij toch geen kinderen heeft? God belooft Abraham echter een zoon, sterker nog, Hij belooft hem een groot nageslacht en het land Kanaän. Alleen, de komst van die zoon blijft maar uit. Het duurt maar en het duurt maar. Dan nemen Sara en Abraham het heft in eigen handen, ze besluiten dat ze zelf voor nageslacht zullen zorgen. En zo komt het dat Abraham bij Sara’s bediende, Hagar, een kind verwekt. Ze noemen hem Ismaël. Ook al is het een naam met een mooie betekenis, God hoort, hij is niet de beloofde zoon die God op het oog heeft. Jaren later komt God bij Abraham en Sara op bezoek en zegt dat zij samen een zoon zullen krijgen. Beiden vinden dat maar moeilijk te geloven, ze zijn immers al op zéér hoge leeftijd. En toch, die zoon komt er en krijgt de naam Isaak, ‘God maakt dat ik kan lachen’. Als de jongen ouder is, komen ze echter voor een groot dilemma te staan: Abraham moet zijn zoon offeren.

#### Gespreksvragen naar aanleiding van de tekst

`Hoe stelt God Abraham op de proef? (Genesis 22:1-2) Wat vind je van deze test?`

`Hoe reageert Abraham? (verzen 3-5)`

`Waaruit blijkt dat Abraham ervan overtuigd is dat hij samen met Isaak terugkomt? (einde vers 5)`

`Wat vraagt Isaak aan zijn vader? En wat vind je van Abrahams reactie? (verzen 6-8)`

`Welke lessen leren we uit de verzen 9 t/m 13?`

`Hoe noemde Abraham die plek? (vers 14) Ervaar jij God ook op die manier?`

`Hoe beloont God Abraham voor zijn vertrouwen? (verzen 15-18) En hoe ons dan?`

#### Opdracht

`Hoe ervaar jij Gods goedheid?`