---
title:  Een vrouw voor Isaak
date:   18/05/2022
---

Genesis 24 vertelt het verhaal van het huwelijk van Isaak na Sara’s dood. De twee verhalen houden verband met elkaar.

`Lees Genesis 24. Waarom is Abraham zo bezorgd dat zijn zoon niet met een vrouw uit de Kanaänieten trouwt?`

Abraham wilde het land verwerven om zijn vrouw te begraven, vanwege Gods belofte aan zijn nakomelingen dat ze dit land zouden bezitten. Nu dringt hij er op aan dat Isaak zich ook niet buiten het beloofde land vestigt. Het feit dat Isaak zijn bruid naar Sara’s tent bracht, en de opmerking dat Isaak troost vond bij Rebekka ‘na de dood van zijn moeder’ wijzen terug naar Sara’s dood en die dingen duiden op de pijn van Isaak door het verlies van zijn moeder.

Het verhaal zit vol met gebeden en de vervulling van gebeden en is rijk aan lessen over Gods voorzienigheid en menselijke vrijheid. Het begint met de woorden van Abraham. Zwerend bij ‘de Heer, de God van hemel en aarde’, erkent Abraham dat God de Schepper is en dat had directe invloed op de geboorten van Abrahams nakomelingen, inclusief de Messias zelf (Genesis 1:1; 14:19; 24:3).

De verwijzing naar ‘zijn engel’ en naar ‘de HEER, de God van de hemel’ wijzen terug naar de engel van de Heer die uit de hemel kwam om Isaak te redden van het worden van een slachtoffer (Genesis 22:11). De God die het universum beheerst, de Engel des Heren die tussenbeide kwam om Isaak te redden, neemt ook de leiding in deze vraag aangaande het huwelijk. Abraham laat echter de mogelijkheid open dat de vrouw niet zal reageren op Gods roeping. Hoe machtig Hij ook is, God dwingt mensen niet om Hem te gehoorzamen. Het is weliswaar Gods plan dat Rebekka Eliëzer zal volgen, maar toch behoudt ze haar keuzevrijheid. Dat betekent dus dat het mogelijk was dat deze vrouw niet mee zou willen gaan. Als dat zo was dan zou ze daartoe ook niet worden gedwongen.

We zien hier nogmaals een voorbeeld van het grote mysterie van hoe God ons, als mensen, een vrije wil, een vrije keuze, ja, vrijheid heeft gegeven. Daarop zal Hij geen inbreuk maken want als Hij dat wel deed, dan zou het geen vrije wil meer zijn. Toch kunnen we erop vertrouwen dat Gods liefde en goedheid uiteindelijk zullen zegevieren. Dat gebeurt ondanks de realiteit van de menselijke vrije wil, en al die vreselijke keuzes die mensen maken met die vrije wil.

`Waarom is het zo troostrijk te weten dat God nog steeds de leiding heeft, hoewel niet alles wat er gebeurt Gods wil is? Hoe bewijzen profetieën zoals Daniël 2 dit punt?`

`Genesis 24 Waar is Abraham bezorgd over?`