---
title:  God zal zelf voorzien
date:   16/05/2022
---

`Lees Genesis 22:8,14,18. Hoe vervulde God zijn belofte waarin Hij zegt dat Hij zal voorzien? Waarin werd voorzien?`

We weten weliswaar niet wat Sara wist van het voorval nadat het had plaatsgevonden, maar we kunnen uit de tekst wel opmaken dat het haar uiteindelijk wel ter ore is gekomen. Toen Isaak naar het offerdier vroeg, gaf Abraham een intrigerend antwoord: ‘God zal zichzelf van een offerlam voorzien’. De Hebreeuwse woordvorm kan ook betekenen: ‘God zal zichzelf als lam geven.’ Het werkwoord ‘voorzien’ (yir’eh lo) wordt zo gebruikt dat het ook kan betekenen ‘zichzelf geven’, of letterlijk ‘zichzelf zien’. Wat ons hier wordt getoond, is dus de essentie van het verlossingsplan, waarbij de Heer zelf lijdt en zelf de straf voor onze zonden betaalt!

`Lees Johannes 1:1-3; Romeinen 5:6-8. Hoe helpen deze verzen ons te begrijpen wat er aan het kruis gebeurde, waarvan het offer hier op de berg Moria een voorafschaduwing is?`

Op de berg Moria wees de offerram ‘die met zijn horens verstrikt was geraakt in de struiken’, rechtstreeks naar Jezus en dat was lang voor het kruis. Hij is degene die hier wordt ‘gezien’, zoals Abraham later uitlegt: ‘Op de berg waar de Heer wordt gezien’ ()Genesis 22:14. Dit is een letterlijke vertaling van de Masoretische Hebreeuwse tekst.).Jezus zelf verwijst hier naar de profetische uitspraak van Abraham, toen Hij zei, in navolging van wat Abraham zei: ‘Uw vader Abraham heeft zich erop verheugd mijn dag te zien en hij heeft die gezien en zich verblijd.’ (Johannes 8:56 (NBG))

‘Om Abraham te doordringen van de echtheid van het evangelie, en ook om zijn geloof op de proef te stellen, gaf God hem de opdracht zijn zoon te doden. De kwelling, die hij doormaakte tijdens de donkere dagen van die vreselijke beproeving, werd toegelaten, opdat hij uit eigen ervaring iets zou begrijpen van de grootsheid van het offer dat door de oneindige God werd gebracht voor de verlossing van de mens.’ (Ellen White, Patriarchen en Profeten, p. 154.)

`Hoe helpt wat hier gebeurt ons beter te begrijpen wat er aan het kruis is gebeurd en wat God voor ons heeft geleden? Wat moet onze reactie zijn op wat er voor ons is gedaan?`

`Genesis 22:8,14,18 Hoe vervulde God zijn belofte waarin Hij zegt dat Hij zal voorzien en waarin voorzag Hij?`
