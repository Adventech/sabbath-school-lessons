---
title:  De berg Moria
date:   15/05/2022
---

`Lees Genesis 22:1-12; Hebreeën 11:17. Wat was de betekenis van deze test? Welke geestelijke lessen komen voort uit deze geweldige gebeurtenis?`

Genesis 22 is een klassieker in de wereldliteratuur geworden en heeft niet alleen theologen geïnspireerd maar ook filosofen en kunstenaars. De betekenis van deze beproeving van God is echter moeilijk te doorgronden. Dit goddelijke gebod was in tegenspraak met het latere Bijbelse verbod op het brengen van menselijke offers. Het leek zeker in strijd te zijn met Gods belofte van een eeuwig verbond via de lijn van Isaak (Leviticus 18:21; Genesis 15:5). Wat was dan het doel van God die Abraham ertoe opriep dit te doen? Waarom zou je hem zozeer op de proef stellen? Het Bijbelse begrip ‘proef’ (in het Hebreeuws: nissah) omvat twee tegengestelde ideeën. Het verwijst naar het idee van oordeel, om te weten wat er leeft in het hart van de beproefde (Vergelijk Deuteronomium 8:2 met Genesis 22:12). Het geeft daarnaast ook de zekerheid weer van Gods genade ten behoeve van de op de proef gestelde personen (Exodus 20:18-20). Hier brengt Abrahams geloof in God hem zover dat hij het risico loopt zijn ‘toekomst’ (zijn nageslacht) te verliezen. Omdat hij op God vertrouwt zal hij toch doen wat God vraagt. Het doet er niet toe hoe moeilijk het allemaal is te begrijpen. Geloof is immers niets anders dan vertrouwen in wat we niet zien of niet volledig begrijpen?

Bijbels geloof gaat ook niet zozeer over ons vermogen om aan God te geven en aan Hem te offeren, al speelt dat ongetwijfeld wel een rol. Het gaat veeleer om ons vermogen Hem te vertrouwen en zijn genade te ontvangen terwijl we inzien hoe weinig we dat verdienen (Romeinen 12:1).

Deze waarheid werd opnieuw bevestigd in wat volgde. Alles wat Abraham doet, zijn activiteiten met grote inzet gedaan, de pijnlijke reis met zijn zoon, zelfs zijn bereidheid God te gehoorzamen door Hem het beste van hemzelf te geven, hoe leerzaam ook, konden hem niet redden. Waarom? Omdat de Heer zelf een ram had voorzien voor het beoogde offer. Dat offer wees op zijn enige hoop op redding, namelijk Jezus. Abraham moet dus hebben begrepen wat genade inhield. Het zijn niet onze werken voor God die ons redden, maar het is in plaats daarvan Gods werk voor ons. Dat staat los van hoezeer we ook, net als Abraham, geroepen zijn voor God te werken. Abrahams daden belichamen dat op krachtige wijze (Vergelijk Efeziërs 3:8 met Romeinen 11:33; Jakobus 2:2-23).

`Wat betekent het verhaal van Abraham en Isaak op de berg Moria voor jou persoonlijk en voor jouw geloof en hoe je dat laat zien?`

`Genesis 22:1-12; Hebreeën 11:17 Welke geestelijke lessen willen deze verzen ons leren?` 