---
title:  De dood van Sara
date:   17/05/2022
---

In Genesis 22:23 zien we het verslag van de geboorte van Rebekka, dat vooruitloopt op het toekomstige huwelijk tussen Isaak en Rebekka. Evenzo loopt het bericht van de dood en begrafenis van Abrahams vrouw Sara vooruit op zijn toekomstige huwelijk met Ketura (Genesis 23:1-25:4).

`Lees Genesis 23. Welke rol speelt het verhaal van Sara’s dood en begrafenis in de vervulling van Gods belofte aan Abraham?`

De vermelding van de dood van Sara direct na het verhaal van het offer van Isaak wekt de indruk dat zij mogelijk sterk is geraakt door deze gebeurtenis. Die heeft haar zoon bijna het leven gekost. Op een of andere manier was Sara ook betrokken bij de ‘beproeving’ van haar man. Dat was tijdens zijn reizen en zijn af en toe terugvallen in zijn geloof ook al zo (Genesis 12:11-13).

Sara was niet het soort vrouw dat haar mond hield over zaken die belangrijk waren voor haar of die haar bezwaarden (Genesis 16:3-5; 18:15; 21:9-10). Haar afwezigheid en haar stilte, en zelfs het moment van haar dood na die dramatische gebeurtenis, zegt meer over haar relevantie voor de gebeurtenissen dan haar fysieke aanwezigheid. Het feit dat Sara’s ouderdom net als die van Abraham wordt genoemd, laat zien dat zij belangrijk is voor het verhaal (Genesis 24:1).

Sara is zelfs de enige vrouw in het Oude Testament van wie het aantal levensjaren wordt genoemd. Dat kan haar betrokkenheid aantonen bij dit verhaal ook al heeft het al plaatsgevonden. De aandacht gaat meer uit naar het kopen van Sara’s begraafplaats dan naar haar dood. Dat benadrukt het verband met het beloofde land. Die koop beslaat zelfs het grootste deel van het hoofdstuk.

De omschrijving dat ze stierf ‘in het land Kanaän’ onderstreept dat Sara’s dood is geworteld in Gods belofte van het land. Sara is de eerste dode van Abrahams volksstam die is gestorven en begraven in het beloofde land. Abrahams bezorgdheid over zichzelf, ‘een vreemdeling’, en zijn aanhoudende gesprekken met de Hethieten, tonen aan dat Abraham niet alleen geïnteresseerd is in het verwerven van een begraafplaats. Hij houdt zich vooral bezig met het zich permanent vestigen in het land.

`Lees Genesis 23:6. Wat zegt dit ons over de reputatie die Abraham had? Waarom is dit belangrijk om te begrijpen met het oog op datgene waarvoor de Heer hem gebruikte?`

`Genesis 23 – Welke rol speelt het verhaal van Sara’s dood en begrafenis in de vervulling van Gods belofte aan Abraham?` 
