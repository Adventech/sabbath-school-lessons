---
title:  Verdieping
date:   24/06/2022
---

## Jakob in Egypte

### Genesis 47:1-12

#### IJsbrekervraag

`Wat vind je belangrijker: Aan iemand de waarheid vertellen of vriendelijk zijn in je omgang met anderen? Verklaar je voorkeur.`

#### Ik Verken

Na een periode van ongeveer 60 (!) jaar zien Jakob en Jozef elkaar terug. Jozef moet dan al ongeveer 80 jaar zijn. De ontmoeting is bijzonder emotioneel (46:29). In Kanaän hadden Jakob en Jozef de eerste zeventien jaar van Jozefs leven samen doorgebracht (37:2). Vervolgens zijn ze nog zeventien jaar samen in Egypte tot het einde van Jakobs leven (47:9,28). In hoofdstuk 47 stelt Jozef zijn vader aan de farao voor, waarna Jakob de farao twee keer zegent (47:7,10). Deze geeft Jozef toestemming zijn vader en broers in het beste deel van het land te laten wonen (47:6). Daar voorziet Jozef zijn familie van voedsel.

#### Ik Bestudeer

Jozefs broers kwamen naar Egypte vanwege een grote hongersnood, die ook Kanaän teisterde (42:5; 43:1, vgl. 41:54,57). Ook Jakob (= Israël, Genesis 32:29; 46:1) gaat daarheen, nu hij weet dat Jozef nog leeft (45:28; 46:1,6).

`Waarom is Egypte als graanschuur (41:48-49; 42:1) een beeld van het nieuwtestamentische Betlehem? Vgl. Matteüs 2 en Johannes 6:32-58.`

`Wat betekent de naam ‘Betlehem’?`

Vers 3:

`Waarom was het belangrijk dat de broers aan de farao lieten weten dat zij schaapherders waren? Vgl. 46:33-34.`

`In Gosen zouden zij en hun nakomelingen min of meer afgescheiden van de Egyptenaren kunnen wonen.`

Vers 5-6: Tussen 1670 en 1560 v. Chr. waren er in Egypte farao’s aan de macht die ‘Hyksos’ (= letterlijk ‘heersers van vreemde landen’) werden genoemd. Als de Uittocht in de 13e eeuw v.Chr. heeft plaatsgevonden, zou de farao uit Genesis 47 een dergelijke farao kunnen zijn en verklaart dat dan mede dat deze farao Jozef en zijn familie (ook vreemdelingen!) zo goedgezind is.

`Welke opdracht kregen de Israëlieten later naar aanleiding van de gastvrijheid die hun voorouders in Egypte hadden ervaren? Zie Deuteronomium 23:8.`

De farao hechtte er waarde aan dat hij de juiste mensen op de juiste posten had.

`Vgl. het tweede deel van 47:6 met het advies van Jetro aan Mozes in Exodus 18:21.`

Vers 7: In 47:7,10 lezen we, dat Jakob de farao zegent, en in 1 Koningen 8:66 staat dat het volk Israël koning Salomo zegent. Een zegen kan een gelukwens zijn, zoals het woord ‘sjalom’ (vrede!), maar is ook vaak een vorm van dankzegging. Je ziet dat bijvoorbeeld in de zegen die Melchisedek aan Abram geeft (Genesis 14:18-20).

`Openbaring 21:1-4 Hoe vertegenwoordigen deze verzen de grootste hoop die we hebben?`

`Wat voor soort zegen zal Jakob aan de farao hebben gegeven?`

`Waarom was deze zegen zo bijzonder?`

Vers 11: zie Exodus 12:37 Rameses is een latere naam voor Gosen (vgl. Exodus 12:37).

#### Ik Pas Toe

Jozef was behulpzaam en vriendelijk richting de farao geweest, en nu ging de farao op dezelfde manier met hem om.

`Wat doe jij, als jouw vriendelijkheid onbeantwoord blijft?`

Mensen zullen je niet altijd bedanken voor wat je doet, maar God zal je zeker belonen voor wat je uit liefde hebt gedaan.

`Wat geeft jou voldoening in je leven, en waarom?`

Een dictator is een voorbeeld van een autocraat, iemand die alle macht in eigen hand houdt. Dan is er sprake van autocratie.

`Wat heeft jouw voorkeur: Een dergelijke autocratie, of een democratie waarin besluiten via gezamenlijk overleg tot stand komen en verantwoordelijkheid meer gespreid wordt?`

Je kunt iemand letterlijk zegenen, al dan niet door handoplegging, maar ook in gedachten.

`Heb je hier ervaring mee, en zo ja, had dat toen ook een positief effect?`

#### Ik bid …

Heer, wat is het mooi dat de Bijbel laat zien dat we niet alleen voor een broeder of zuster iets kunnen betekenen, maar ook voor wie niet in U gelooft. Help mij om, wanneer familieleden mij onrecht aandoen, op U te vertrouwen als degene die alles ziet en hoort en uiteindelijk recht zal doen. Amen.