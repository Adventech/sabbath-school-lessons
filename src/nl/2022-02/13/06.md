---
title:  De hoop van het beloofde land
date:   23/06/2022
---

`Lees Genesis 49:29-50:21. Welke grote thema’s van hoop vinden we aan het slot van het boek Genesis?`

De conclusie van Genesis bestaat uit drie gebeurtenissen die hoop bieden. Ten eerste is daar de hoop dat Israël terugkeert naar het beloofde land. Mozes beschrijft als auteur van Genesis, de dood en begrafenis van Jakob en Jozef als gebeurtenissen die wijzen op het beloofde land. Jakob denkt aan zijn dood direct na zijn zegen en profetie over ‘alle stammen van Israël, twaalf in getal’ (Genesis 49:28). Hij geeft zijn zonen opdracht hem te begraven in Kanaän, in de grot van Machpela, waar Sara is begraven. Het verhaal dat de begrafenisstoet naar Kanaän beschrijft, wordt een voorloper van de uittocht uit Egypte, enkele eeuwen later.

Ten tweede is daar de hoop dat God kwaad in goed zal veranderen. Na Jakobs dood en begrafenis maken de broers van Jozef zich zorgen over hun toekomst. Ze zijn bang dat hij zich nu op hen zal wreken. Ze komen naar hem toe en werpen zich voor hem neer, klaar om zijn dienstknechten te worden. Dat tafereel doet denken aan Jozefs profetische dromen. Jozef stelt hen gerust en zegt hun ‘niet bang te zijn’. Die zin verwijst naar de toekomst, want het ‘kwaad dat ze tegen hem in de zin hadden’, heeft ‘God ten goede gekeerd’. Zo wordt de gang van zaken veranderd in een richting die tot redding leidt (Genesis 15:1; 50:19-21 en vergelijk met 45:5,7-9). Ondanks zoveel menselijke mislukkingen, krijgt Gods voorzienigheid de overhand.

Ten derde is er de hoop dat God de gevallen mens zal redden. Het verhaal van Jozefs dood in dit laatste vers van Genesis gaat over meer dan alleen Jozefs dood. Het is vreemd dat Jozef geen opdracht geeft zijn botten te begraven (Genesis 50:25; Exodus 13:19). In plaats daarvan wijst hij hier op: ‘wanneer God zich jullie lot aantrekt, neem mijn lichaam van hier mee.’ Jaren later hebben ze dat ook gedaan in directe gehoorzaamheid aan deze woorden. Uiteindelijk is de hoop van het beloofde land, Kanaän, een symbool, een voorloper van de ultieme hoop op redding, op herstel, op een nieuw Jeruzalem in een nieuwe hemel en op een nieuwe aarde. Dat is de ultieme hoop van ons allemaal, een hoop die zekerheid wordt door de dood van Silo.

`Lees Openbaring 21:1-4. Hoe vertegenwoordigen deze verzen de grootste hoop die we hebben? Welke andere hoop hebben we zonder deze belofte behalve de dood als het einde van al onze problemen?`

`Genesis 49:29-50:21 Welke grote thema’s van hoop vinden we aan het slot van het boek Genesis?`
