---
title:  Jakob vestigt zich in Egypte
date:   20/06/2022
---

Het is interessant dat de Heer Jakob nog steeds ‘nachtvisioenen’ gaf en hem daarin beval te vertrekken. Dat gebeurde ondanks alles wat Jakob was verteld over het feit dat Jozef in Egypte nog leefde (Genesis 46:2). Hij verlaat het land van de belofte om uitgerekend naar Egypte te gaan. Dat wordt later geassocieerd met de enige plaats waar Gods volk niet heen wil (Deuteronomium 17:16).

`Lees Genesis 47. Welke geestelijke waarheden en principes staan er in dit verslag?`

‘Jozef nam vijf van zijn broers mee om hen aan de farao voor te stellen en van hem de toewijzing van land te ontvangen voor hun toekomstige woonplek. Dankbaarheid wat betreft zijn eerste minister zou de vorst ertoe hebben kunnen brengen hen te eren met benoemingen tot staatsambtenaren. Jozef was trouw aan de aanbidding van de HEER en deed zijn best zijn broers te behoeden voor de verzoekingen waaraan zij aan een heidens hof blootgesteld zouden worden. Hij raadde hun aan, wanneer de koning vragen stelde, hem openhartig te vertellen wat hun beroep was. De zonen van Jakob volgden deze raad op. Ze legden ook zorgvuldig uit dat ze waren gekomen om als vreemdeling in het land te verblijven en niet om permanente bewoners te worden. Zo hielden ze zich het recht voor te vertrekken als ze dat wilden. De koning wees hun een plek toe, zoals die hun was aangeboden, in ‘het vruchtbaarste deel van het land’, het land Gosen.’ (Ellen White, Patriarchen en profeten, p. 201.)

Farao moedigt deze vreemdelingen ook wijselijk niet aan bedelaars te worden, die leven van de vrijgevigheid van hun gastheer. Hij vraagt naar hun ‘beroep’ zodat ze zich beter kunnen aanpassen aan hun nieuwe omgeving. Hij wil ook graag gebruik maken van hun expertise en stelt zelfs voor dat ze hem dienen als ‘toezichthouders over mijn veestapel’. Hoewel Jakob als buitenlander de mindere is en de vreemdeling, staat hij voor de leider van het land en staat er in de tekst: ‘Jakob begroette hem met een zegenwens’. Is hij, de nederige vreemdeling, degene die de farao een zegen toewenst, de heerser van het machtige Egypte? Waarom is dat zo? Het werkwoord ‘amad lifnee, ‘stelde ... vóór’, wordt gewoonlijk gebruikt in een priesterlijke context (Leviticus 14:11). Aangezien in het oude Egypte de farao de status van de hoogste priester had, betekent dit dat Jakob in geestelijke zin boven de hoogste priester van Egypte staat, zelfs boven de farao zelf.

`Wat onze positie in het leven ook is, wat houdt het in, wat betreft de wijze waarop we anderen behandelen, dat we ‘een koninkrijk van priesters, een heilige natie, een volk dat God zich verworven heeft’ zijn? (1 Petrus 2:9) Welke verplichtingen brengt dat met zich mee?`

`Genesis 47 Welke geestelijke waarheden en principes staan er in dit verslag?`
