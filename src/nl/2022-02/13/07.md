---
title:  Verdere studie
date:   24/06/2022
---

Lees Ellen White, ‘Jozef en zijn broers’, in Patriarchen en profeten, pp. 233-240.

‘Het leven van Jozef is een illustratie van het leven van Christus. Jaloezie bracht de broers van Jozef ertoe hem als slaaf te verkopen. Op die manier hoopten ze te voorkomen dat hij groter zou worden dan zijzelf. Toen hij naar Egypte werd weggevoerd, vleiden ze zich met het idee dat ze niet meer door zijn dromen zouden worden lastig gevallen en dat ze elke mogelijkheid hadden uitgesloten dat die in vervulling zouden gaan. De weg die zij hadden gekozen, werd door God terzijde geschoven om juist dat te laten gebeuren wat zij wilden verhinderen. De Joodse priesters en ook andere leiders waren jaloers op Christus, uit angst dat Hij de aandacht van de mensen van hen zou wegtrekken. Ze brachten Hem ter dood om te voorkomen dat Hij koning zou worden, maar dat leidde juist tot dit resultaat.

‘Jozef werd door zijn slavernij in Egypte de redder voor het gezin van zijn vader. Dit feit maakte de schuld van zijn broers er niet minder om. De kruisiging van Christus door zijn vijanden zorgde ervoor dat Hij de Verlosser van de mens werd, de Redder van het gevallen menselijk geslacht en de heerser over de hele wereld. Het was een gruwelijke misdaad van hen die Hem om het leven brachten. Het doet er niet toe dat Gods voorzienige hand de gebeurtenissen beheerste tot zijn eigen eer en het welzijn van de mens.

‘Jozef werd door zijn eigen broers aan heidenen verkocht en zo werd Christus door een van zijn leerlingen aan zijn bitterste vijanden verkocht. Jozef werd vals beschuldigd en vanwege zijn deugdzaamheid in de gevangenis geworpen. Op soortgelijke wijze werd Christus veracht en verworpen omdat zijn rechtvaardige, verloochenende leven een afkeuring van de zonde was. Hoewel Hij zich niet schuldig had gemaakt aan wat voor kwaad dan ook, werd Hij veroordeeld op basis van het getuigenis van valse getuigen. Jozef was geduldig en zachtmoedig terwijl hij onrecht en onderdrukking onderging. Jozef was ook bereidwillig te vergeven en tot nobele welwillendheid naar zijn broers die op zo’n tegennatuurlijke wijze handelden. Dit alles staat voor de Heiland die de boosaardigheid en het misbruik van goddeloze mensen onderging zonder te klagen en ook voor zijn vergeving. Hij vergaf niet alleen zijn moordenaars, maar iedereen die tot Hem komt terwijl ze hun zonden belijden en vergeving zoeken.’ ( Ellen White, Patriarchen en profeten, pp. 206-207.)

`Romeinen 10:12-13 Welke belofte lezen we hier?`

**Gespreksvragen**

`Toen Jakob stierf, vreesden de broers van Jozef dat hij zich nu zou wreken. Wat leert dit over de schuld die ze nog koesterden? Wat leert Jozefs reactie ons over vergeving voor de schuldigen?`

`Welke andere parallellen zie je tussen het leven van Jozef en Jezus?`

`Sta stil bij het feit dat hoewel God de toekomst door en door kent, we nog steeds vrij zijn in de keuzes die we maken. Hoe verzoenen we deze twee ideeën met elkaar?`
