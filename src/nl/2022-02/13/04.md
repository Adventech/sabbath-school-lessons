---
title:  Jakob zegent Jozefs zonen
date:   21/06/2022
---

Als Jakobs einde nadert, herinnert hij zich zijn eerdere terugkeer naar Betel. Toen ontving hij van God de hernieuwde belofte ‘voor altijd’ die ook aan Abraham werd gegeven (Genesis 17:8; 35:1-15; 48:4). De hoop van het beloofde land is daarom een geruststellende gedachte die zijn hoop voedt terwijl hij de dood voelt naderen. Jakob richt zich dan tot Jozefs twee zonen, die in Egypte zijn geboren, en zegent hen. Hij doet dit in de context van de toekomstige belofte betreffende zijn eigen kinderen.

`Lees Genesis 48. Waarom zegende Jakob de twee zonen van Jozef, en niet zijn andere kleinzonen?`

De twee zonen van Jozef, Manasse en Efraïm, zijn de enige kleinzonen die Jakob zegende. Ze worden daardoor verheven van de status van kleinzoon naar de status van zoon. Hoewel de zegen van Jakob betekent dat de tweede zoon (Efraïm) voorrang krijgt boven de eerste (Manasse), heeft de zegen van Jakob in wezen betrekking op Jozef. Wat we hier zien is een persoonlijk getuigenis van Gods trouw aan hen in het verleden en zijn belofte aan hen in de toekomst. Jakob verwijst naar de God van Abraham en Isaak, die voor voedsel en bescherming voor hen had gezorgd. Het is dezelfde God die ‘die mij heeft bevrijd van alle onheil’. Jakob denkt ook aan ‘de God van Betel’, met wie hij worstelde en die zijn naam veranderde van Jakob in ‘Israël’ (Genesis 31:13; 32:26-29).

Jakob verwijst naar al deze ervaringen, waarin God het kwade verandert in iets goeds. Daardoor drukt Jakob zijn hoop uit dat God niet alleen zal zorgen voor het leven van zijn kleinzoons in het hier en nu, net zoals Hij dat had gedaan voor hem en Jozef. Hij denkt ook aan de toekomst, wanneer zijn nakomelingen naar Kanaän zullen terugkeren. Deze hoop blijkt duidelijk uit zijn verwijzing naar Sichem. Dat is niet alleen een stuk land dat hij had verworven maar ook de plaats waar Jozefs beenderen zullen worden begraven. Het is tevens de plek waar het land wordt verdeeld onder de stammen van Israël (Genesis 33:19; Jozua 24:1,32). Zelfs te midden van alles wat er is gebeurd, hield Jakob de beloften in gedachten van God, die zei dat door dit gezin ‘alle volken op aarde zullen wensen gezegend te worden als jij.’ (Genesis 12:3)

`Lees Handelingen 3:25-26. Hoe ging volgens Petrus deze belofte uit Genesis 12:3 in vervulling? Hoe hebben wij zelf deze zegen ontvangen?`

`Genesis 48 – Waarom zegende Jakob de twee zonen van Jozef en niet zijn andere kleinzonen?`