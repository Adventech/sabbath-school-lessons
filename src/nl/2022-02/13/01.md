---
title:  Israël in Egypte
date:   18/06/2022
---

### Lezen
Genesis 46:1-50:21; Romeinen 10:12-13; Handelingen 3:25-26; Filippenzen 2:10

> <p>Kerntekst</p> 
> ‘Zo gingen de Israëlieten in Egypte wonen, in Gosen. Ze verwierven er bezittingen, ze kregen kinderen en breidden zich sterk uit.’ Genesis 47:27

Genesis behandelt tegelijkertijd de laatste jaren van Jakob en Jozef. We zien dat Jakob (Israël) Kanaän verlaat om zich in Egypte te vestigen, en dat hij daar zal sterven. Toch doemt zelfs in deze Egyptische setting op de achtergrond het vooruitzicht van het beloofde land nog steeds op (Genesis 46-47; 49:29-50:26).

Zodra Jakob in Egypte aankomt, zegent Jakob farao. Daarmee vervult hij (natuurlijk gedeeltelijk) de belofte aan Abraham dat hij een zegen voor de naties zal zijn (Genesis 47:7-10; 12:3 (let vooral op de bewoording in de NBG vertaling) ). Als hij later op het punt staat om te sterven, zegent Jakob de zonen van Jozef en zegent hij ook zijn eigen zoons en doet indrukwekkende voorspellingen over elk van hen in de context van de toekomstige twaalf stammen van Israël (Genesis48:1-49:28).

Het feit dat Israël als vreemdelingen in ballingschap ‘woont’ in Egypte, staat op gespannen voet met de hoop op het beloofde land. Het boek Genesis zelf eindigt weliswaar op een moment dat de kinderen van Israël in Egypte zijn, maar enkele van de laatste woorden van Jozef wijzen naar een andere plaats: ‘Toen hij zijn einde voelde naderen, zei hij tegen zijn broers: “God zal zich jullie lot aantrekken: Hij zal jullie uit dit land wegleiden en je naar het land brengen dat Hij onder ede aan Abraham, Isaak en Jakob heeft beloofd.”’ (Genesis 50:24)

_Op sabbat 25 juni bespreken we met elkaar deze les._
