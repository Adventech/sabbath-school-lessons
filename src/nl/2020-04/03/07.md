---
title:  Verdere studie
date:   16/10/2020
---

‘Liefde, de basis van de schepping en van de verlossing, is de basis van de ware opvoeding. Dit wordt ten volle duidelijk in de wet die God heeft gegeven als de gids voor het leven. Het eerste en grote gebod is: “Gij zult de Heer, uw God, liefhebben uit geheel uw hart en met geheel uw ziel en met geheel uw kracht en met geheel uw verstand” (Lucas 10:27). Hem de Oneindige, de Alwetende, lief te hebben met alle kracht en verstand en hart, houdt in de hoogste ontwikkeling van elk vermogen. Het wil zeggen dat in het gehele wezen - het lichaam, het verstand en ook de ziel - het beeld van God hersteld zal worden.

‘Even belangrijk als het eerste is ook het tweede gebod: “Gij zult uw naaste liefhebben als uzelf” (Matteüs 22:39). De wet der liefde vraagt om de toewijding van lichaam, ver- stand en ziel aan het dienen van God en onze naasten. En dit dienen, waardoor we voor anderen ten zegen worden, verschaft onszelf de grootste zegen. Onzelfzuchtigheid ligt ten grondslag aan alle ware ontwikkeling. Door onzelfzuchtige dienst ontvangen we de hoogste ontwikkeling van elk vermogen. Meer en meer gaan wij delen in de goddelijke natuur. We worden bereid voor de hemel; want we ontvangen de hemel in ons hart.’ (Ellen White, Karaktervorming, pp. 13-14)

`Romeinen 3:19-23 Waar wil de wet ons op wijzen? `

**Gespreksvragen**

`Net als het Israël van vroeger, moeten we God liefhebben en tegelijkertijd ontzag hebben voor God (Matteüs 22:37; Openbaring 14:7). Bespreek in de groep hoe we dat allebei kunnen doen. Beantwoord ook de vraag: waarom zijn deze twee geboden niet met elkaar in conflict?`

`Wat is het verschil tussen het stellen van een norm en het instellen van een regel? Waar houdt het Adventisme zich in jouw ervaring meer mee bezig: met het stellen van hoge normen binnen de gemeenschap van gelovigen of met het maken van regels die de gemeenschap verenigen? Wat zegt de Schrift over het stellen van hoge normen voor jezelf? Voor je gezin? Je gemeente?`

`Hoe kunnen we de juiste balans vinden tussen het belang van gehoorzaamheid aan Gods wet en tegelijkertijd laten zien waarom dat niet de bron van onze redding is?`

`Lees Psalm 119 door en merk op hoe vaak er wordt verwezen naar gehoorzaamheid, vrijheid, wetten, regels en bevelen. Wat wil de auteur van Psalm 119 over deze thema’s met ons delen?`
