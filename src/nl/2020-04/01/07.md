---
title:  Verdere studie
date:   02/10/2020
---

‘Niet alleen stond het heilige paar onder de vaderlijke zorg van God als zijn kinderen, ook waren ze leerlingen die onderricht ontvingen van de Schepper. Ze kregen bezoek van engelen en hadden omgang met hun Maker, zonder dat iets deze omgang vertroebelde. De 01 boom des levens bezielde hen met levenskracht, en hun verstandelijke vermogens waren weinig minder dan die der engelen. De verborgenheden van het zichtbaar universum - “de wonderwerken van de Volmaakte in kennis” (Job 37:16) – verschaften hun een onuitputtelijke bron van onderricht en genot. De wetten en werken der natuur, die bijna zesduizend jaar lang onderwerp van studie voor de mens zijn geweest, werden aan hun geest geopenbaard door de Maker en Onderhouder van dit alles. De geheimen van bladeren, bloemen en bomen werden hun duidelijk gemaakt. Adam kende elk levend schepsel, van de machtige leviathan in de wateren tot het insect dat speelde in het zonlicht. Hij had alles een naam gegeven, en was op de hoogte met de aard en gebruiken van al deze dieren. Gods heer- lijkheid in de hemelen, de talloze werelden in hun regelmatige omloop, het gewicht van de wolken, de geheimen van licht en geluid, van dag en nacht - dit alles werd door onze stamouders bestudeerd. Op elk boomblad, op elke steen, in elke blinkende ster, in de aarde, de lucht en aan de hemel stond de naam van God geschreven. De orde en de harmonie der schepping sprak hen van oneindige macht en wijsheid. Steeds opnieuw ontdekten ze dingen die hun harten vulden met grotere liefde en hun nieuwe reden tot dank verschaften. Zolang ze trouw bleven aan de goddelijke wet, zou hun vermogen om te weten, te genieten, en lief te hebben gedurig toenemen. Ze zouden steeds meer kennis vergaren, nieuwe bronnen van geluk ontdekken, en een beter begrip krijgen van de onmetelijke, oneindige liefde van God.’ (Ellen White, Patriarchen en profeten, p. 25)

`Hebreeën 13:7,17,24 Welk verzoek krijgen we hier en waarom?`

**Gespreksvragen**

`Als God oorspronkelijk had bedoeld dat school/werk een gelegenheid voor mensen was om te ondervinden wie Hij is en wat zijn schepping is, houden we ons vandaag dan wel aan Gods bedoeling wat betreft ons werk? Hoe kunnen we God beter leren kennen door ons werk (betaald, onderwijs, vrijwilligerswerk, dienstbaarheid, enz.)?`

`Wanneer we stilstaan bij de doortraptheid van Gods tegenstander in de tuin van Eden, kunnen we gemakkelijk gefrustreerd raken door onze eigen menselijke zwakte. Adam en Eva wisten dat God dichtbij was, en toch accepteerden ze de halve waarheid van de slang. Hoe kunnen wij, die zo ver verwijderd zijn van Gods fysieke nabijheid, nog steeds kracht vinden bij Hem om ons te helpen de verleiding te overwinnen?`

`Bespreek de kwestie van gezag en waarom het zo belangrijk is dat gezag te gehoorzamen. Wat gebeurt er wanneer de gezagslijnen vervagen? Hoe kan gezag worden misbruikt, en hoe reageren we daarop?`
