---
title:  De gemeente openbaart Gods wijsheid
date:   01/08/2023
---

`Lees Efeziërs 3:7-13. Wat zegt Paulus over God en wat God doet?`

Paulus zegt opnieuw dat hij ‘een dienaar is geworden door de gave van Gods genade’. Net als bij het evangelie ontvang je dit geschenk niet omdat je het verdient. Het is enkel door Gods genade. Paulus benadrukt dat door zichzelf te beschrijven als ‘de allerminste van alle heiligen.’ (Efeziërs 3:7-8; vergelijk met: 3:1-2) De wijze waarop Paulus naar zichzelf kijkt, ontwikkelt zich op een hele interessante manier als we in chronologische volgorde door zijn brieven gaan. In het begin legt hij beslag op zijn status als een door God aangewezen apostel ( Galaten 1:1). In latere brieven daarentegen omschrijft hij zich als ‘de minste van de apostelen’ en ‘[degene die] de naam apostel niet waard is’ (1 Korintiërs 15:9). In Efeziërs is hij ‘de allerminste van alle heiligen.’ Uiteindelijk beschrijft hij zichzelf als de ‘eerste onder de zondaars’ (1 Timoteüs 1:15 (HSV)). Deze ontwikkeling in Paulus’ denken is een verheldering van die prachtige uitspraak van Ellen White: ‘Hoe dichter we bij Jezus komen, des te meer fouten we in ons eigen leven zullen ontdekken. We zullen onze fouten duidelijker zien wanneer wij ons zondige leven vergelijken met dat van de volmaakte Verlosser.’ (Ellen White, Op weg naar Christus, p. 99.)

Paulus gaat verder. In vers 10 schrijft hij: ‘Zo zal nu door de kerk de wijsheid van God in al haar schakeringen bekend worden aan alle vorsten en heersers in de hemelsferen’. Wie zijn die ‘vorsten en heersers in de hemelsferen’? Hoe kan de gemeente Gods ‘wijsheid in al haar schakeringen’ aan hen verkondigen? Deze tekst zegt niets over de aard van deze machten, maar het is aannemelijk dat het om dezelfde kwade machten gaat waar hoofdstuk 6:11-12 over spreekt. Als dat zo is dan functioneert de samenstelling van de gemeente die ooit zo verdeeld was, maar die nu Joden en heidenen verenigt, als een doordringend bewijs van Gods plan voor de toekomst. En wel ‘om alles in de hemel en op aarde onder één hoofd, Christus, bijeen te brengen’, ten overstaan van deze demonische ‘vorsten en heersers in de hemelsferen’ (Efeziërs 1:10). Ze worden met hun neus op de feiten gedrukt dat de uitvoering van Gods plan eraan komt en dat hun ondergang daarmee vaststaat. Een verenigde kerk geeft het sein tot hun uiteindelijke vernietiging.

`Als jouw gemeente Paulus’ taakomschrijving in Efeziërs 3:10 serieus nam, welke invloed zou dat dan hebben op de omgang tussen jou en andere gemeenteleden?`

`Efeziërs 3:7-13 Wat zegt Paulus over God en wat God doet?`