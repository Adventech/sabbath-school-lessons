---
title:  Heerlijkheid in de gemeente en in Christus
date:   03/08/2023
---

`Lees Efeziërs 3:20-21. Paulus sluit zijn gebed af met een zogenoemde doxologie, een korte, poëtische uitspraak om God te prijzen. Waar prijst hij God voor?`

Paulus heeft zijn gebeden voor de gelovigen op papier gezet (Efeziërs 3:14-19). Nu rondt hij die doelgericht en krachtig af. Paulus’ doxologie roept twee vragen op: 1. Wordt de kerk hier niet ten onrechte verheerlijkt en aan Christus gelijkgesteld, zoals blijkt uit de zin ‘aan Hem komt de eer toe, in de kerk en in Christus Jezus’? Paulus hecht veel waarde aan de kerk in Efeze, maar Christus blijft de Redder van de kerk aangezien Hij in de harten van gelovigen woont (Efeziërs 3:17). In de doxologie looft Paulus God vanwege de verlossing van de kerk door Christus Jezus. 2. Houdt de zin ‘van geslacht tot geslacht, tot in alle eeuwigheid’ in dat de kerk een oneindige toekomst te wachten staat op deze wereld, terwijl de terugkomst van Christus maar steeds op zich laat wachten? Efeziërs is heel stellig over wat voor toekomst we mogen verwachten. Zo kijkt Efeziërs 4:30 uit naar ‘de dag van de verlossing’. Ook zullen gelovigen Christus’ grenzeloze, allesoverheersende macht ervaren ‘in de toekomstige wereld.’(Efeziërs 1:21) Paulus’ doxologie moet je daarom lezen als een lofprijzing op Christus’ oneindige macht, waar gelovigen te allen tijde een beroep op kunnen doen.

Uit Paulus’ tweede gebed blijkt wel dat hij kracht put uit de kosmische reikwijdte van de zorg van de Vader, de altijd aanwezige beschikbaarheid van de heilige Geest, het partner zijn van Christus en de onmetelijke en oneindige liefde van Christus (Efeziërs 3:14-21, vergelijk met: Efeziërs 1:15-23). Paulus is hier zo van overtuigd dat hij het zich zo voorstelt dat gelovigen ‘gevuld zullen raken van de volheid van God.’ (Efeziërs 3:19) Hij juicht deze geestelijke waarheden toe door God te prijzen en door opnieuw versteld te staan over de overvloed van Gods macht die de heiligen wordt aangeboden.

Als we onder druk staan door problemen, verzoekingen of twijfel, laten we dan denken aan deze uitbundige gebeden van Paulus. De gevangengenomen apostel richt onze aandacht op de vele bedoelingen die God voor ons heeft en op zijn genade, terwijl hij ons eraan herinnert dat we, ondanks onze huidige situatie, delen in Gods uiteindelijke plan en dat zijn kracht in ons werkt ( Efeziërs 1:9-10).

`Welke zegeningen van God zijn heel waardevol voor jou? Schrijf een gebed op om God daarvoor te danken.`

`Efeziërs 3:20-21 Waar prijst Paulus God voor?`