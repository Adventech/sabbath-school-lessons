---
title:  Het geheim van het evangelie
date:   29/07/2023
---

### Lezen

Efeziërs 3; Job 11:5-9; Ezechiël 43:13-16; Amos 7:7-8; Openbaring 11:1-2

> <p>Kerntekst</p> > ‘Aan Hem die door de kracht die in ons werkt bij machte is oneindig veel meer te doen dan wij vragen of denken, aan Hem komt de eer toe, in de kerk en in Christus Jezus, van geslacht op geslacht, tot in alle eeuwigheid. Amen.’ Efeziërs 3:20-21

Paulus begint Efeziërs 3 met een thema waar hij het al eerder over heeft gehad: ‘ook mensen uit andere volken delen door hun eenheid met Christus Jezus in de erfenis, zij maken deel uit van hetzelfde lichaam en hebben ook deel aan de belofte, door middel van het evangelie.’ (Efeziërs 3:6) Wij vinden dit waarschijnlijk geen baanbrekend nieuws, aangezien de gemeente tegenwoordig vooral uit niet-Joden bestaat. Het was wel heel vernieuwend in de tijd waarin Paulus’ lezers leefden. Paulus gaat dan verder met zijn geïnspireerde woorden, wanneer hij het over zijn passie heeft om het goede nieuws over Jezus aan de heidenen te verkondigen.

We lezen ook over het lijden dat hij op dat moment moet doorstaan om dat dienstwerk voort te zetten. Daartoe behoren ook periodes die hij in een Romeinse gevangenis doorbrengt. Daarnaast getuigt hij van zijn toewijding aan het geheim waar het hele evangelie om draait. Het geheim dat niet-Joden in de gemeente op voet van gelijkheid staan met hun Joodse broeders en zusters. We voelen Paulus’ blijdschap over de gemeente en haar zendingswerk dat van kosmische omvang is. We luisteren mee terwijl hij bidt en God prijst voor de genade die Hij via de gemeente toont. Mag het zo zijn dat we net als Paulus in vuur en vlam staan voor het evangelie.

_Op sabbat 5 august bespreken we met elkaar deze les._