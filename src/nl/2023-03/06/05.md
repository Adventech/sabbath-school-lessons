---
title:  Christus, wonend in ons hart
date:   02/08/2023
---

`Lees Efeziërs 1:16-19; 3:14-19. Vergelijk deze gebeden van Paulus. Wat zijn de overeenkomsten?`

Achter de vertaling van 3:14-15 gaat een interessant woordenspel schuil. Als Paulus zegt dat hij zijn knieën buigt ‘voor de Vader, die de Vader is van elke gemeenschap in de hemelsferen en op aarde’, maakt hij gebruik van de overeenkomst in klank tussen het Griekse woord patēr voor ‘Vader’, en patria wat staat voor ‘familie/gezin’. In Efeziërs is Paulus één en al lof over het veelomvattende karakter van Gods verlossingsplan dat alles en ook door alle tijden heen op het oog heeft (Efeziërs 1:9-10,21). Daarom duidt hij in deze verzen aan dat ‘elke gemeenschap in de hemelsferen en op aarde’ eigendom is van ‘de Vader’. Elk gezin (patria) heeft zijn bestaan te danken aan de Vader (patēr). Wat een prachtig nieuws!

Laat goed tot je doordringen: jouw gezin behoort God toe, ondanks alle onvolkomenheden en tekortkomingen. Je gezin wordt niet beheerst voor een wreed noodlot, maar bevindt zich in Gods liefdevolle armen. Gods hart gaat uit naar onvolmaakte gezinnen. Ze dragen zijn goddelijke naam en het zichtbare bewijs dat ze van Hem zijn. In hoofdstuk 3:16-19 vraagt Paulus aan God of Hij gelovigen een overdadige geestelijke ervaring wil geven, waardoor ze zich inwendig versterkt voelen door de aanwezigheid van de Geest en de nabijheid van Christus. Van Christus wordt gezegd dat Hij in ons woont en zorgt voor een onwankelbare, standvastige geestelijke identiteit (‘geworteld en gegrondvest in de liefde’).

Terwijl Paulus God eer brengt vanwege de overvloedige stroom van zegeningen die Hij aan gelovigen schenkt, dan heeft dat niet betrekking op drie dimensies maar op vier: ‘de lengte en de breedte, de hoogte en de diepte’. Paulus legt niet duidelijk uit waar hij op doelt, maar ze zullen ongetwijfeld verwijzen naar de omvang van iets groots en belangrijks. Dat laat Bijbelonderzoekers nadenken over een interessante puzzel. Wijzen deze afmetingen op Gods wijsheid, Gods kracht of hebben ze wellicht te maken met de geestelijke tempel zoals hoofdstuk 2:19-22 die beschrijft? (Vergelijk met: Job 11:5-9, die ook vier afmetingen vermeldt; Efeziërs 3:16-17; Ezechiël 43:13-16, waarin ook vier afmetingen staan; Amos 7:7-8; Openbaring 11:1-2.) We doen er verstandig aan te stellen dat deze vier dimensies de diepte van ‘de liefde van Christus’ beschrijven. Dan moeten we de zin ‘de lengte en de breedte, de hoogte en de diepte begrijpen’ als parallel aan de zin die volgt, ‘de liefde van Christus te kennen.’ (Efeziërs 3:19, vergelijk met: Romeinen 8:35-39) Hoe we zijn woorden ook opvatten, het is sowieso goed nieuws!

`Efeziërs 1:16-19; 3:14-19 Wat zijn de overeenkomsten?`