---
title:  Verdere studie
date:   04/08/2023
---

Ellen White, ‘Opwekkingen in de eindtijd’, in De grote strijd, pp. 428-442. ‘Hoe kunnen we onze beperkte geestelijke toestand in overeenstemming brengen met deze tekst? (Efeziërs 3:14-19) Daarin wordt de enorme hoeveelheid kennis besproken die wij mogen bezitten. Hoe zal de hemel over ons denken, wij die elk geestelijk en aards voordeel aangeboden krijgen om in genade te groeien terwijl we die kansen toch niet benutten? De apostel schreef deze woorden niet om ons te kwellen, te misleiden of verwachtingen op te wekken om daarna enkel teleurstelling te ervaren. Hij schreef deze woorden om ons voor ogen te houden hoe we kunnen en moeten zijn als erfgenamen van Gods koninkrijk. Hoe kunnen we met God samenwerken, terwijl we maar beperkte ervaringen hebben? We weten welke christelijke voorrechten ons geboden worden en zouden moeten streven naar dat diepe, geestelijke inzicht in de dingen van God, zoals de Heer dat voor ons wenst.

‘Geloven we de Bijbel werkelijk? Geloven we werkelijk dat we kennis van God kunnen verkrijgen, zoals de tekst ons dat voorstelt? Geloven we werkelijk elk woord dat uit de mond van God komt? Geloven we de woorden die door de profeten en apostelen en door Jezus Christus zijn uitgesproken. Hij is de Schepper van alle licht en zegeningen en in Hem woont alle rijkdom en volheid? Geloven we werkelijk in God en in zijn Zoon?’ (Ellen White, The Advent Review and Sabbath Herald, October 1, 1889.)

`Romeinen 8:35-39 Waarvan was Paulus overtuigd?`

**Gespreksvragen**

`Vergelijk de vier manieren waarop Paulus het Griekse woord plēroma (‘volheid’) gebruikt in Efeziërs (1:10,23; 3:19; 4:13). Waarom denkt u dat Paulus dit begrip zo belangrijk vindt?`

`Paulus prijst God voor de vele dingen die Hij doet. Welke van zijn daden raakt jou het meest? Waarom?`

`Paulus eindigt de eerste helft van Efeziërs zoals hij de brief ook is begonnen. (Efeziërs 1:3-21), Namelijk door tot God te bidden en Hem te prijzen. Hij verheugt zich in Gods macht die door toedoen van Christus en de Geest naar voren komt in de levens van gelovigen (Efeziërs 3:16-21). Hoe kunnen we die kracht nog meer ervaren, zoals Ellen White dat beschreven heeft in de bovenstaande passage?`