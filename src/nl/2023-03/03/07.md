---
title:  Verdere studie
date:   14/07/2023
---

Bestudeer de volgende twee passages uit de geschriften van Ellen White over de verheffing van Christus: ‘Toen Christus de hemelse poorten binnenging, besteeg Hij de troon terwijl de engelen Hem aanbaden. Zodra deze plechtigheid had plaatsgehad, daalde de Heilige Geest in rijke mate neer op de leerlingen. Christus was toen echt verheerlijkt met de heerlijkheid die Hij vanaf de eeuwigheid had gehad bij de Vader. De uitstorting met Pinksteren was de boodschap vanuit de hemel dat de inhuldiging van de Verlosser was voltooid. Zoals Christus had beloofd, heeft Hij vanuit de hemel de heilige Geest naar zijn volgelingen gestuurd. Dat was het teken dat Hij, als priester en koning, alle gezag in de hemel en op de aarde had ontvangen en dat Hij de Gezalfde was van zijn volk.’ (Ellen White, Van Jeruzalem tot Rome, p. 27.)

‘De Vader slaat de armen om de Zoon en er wordt gezegd: “Hem moeten alle engelen Gods huldigen.” (Hebreeën 1:6 (NBG)) Met een onuitsprekelijke vreugde erkennen heersers en machten de oppermacht van de vorst des levens. Het leger van de engelen valt in aanbidding voor Hem neer, terwijl er door de hemel kreten van blijdschap klinken: “Het lam dat geslacht is, komt alle macht, rijkdom en wijsheid toe, en alle kracht, eer, lof en dank.” ( Openbaring 5:12) Overwinningsliederen gaan samen met de muziek van harpen van engelen zodat de hemel lijkt over te stromen van vreugde en lofprijzing. De liefde heeft overwonnen. Het verlorene is gevonden. Door de hemel heen klinken de stemmen die op verheven wijze doen horen: “Aan Hem die op de troon zit en aan het lam komen de dank, de eer, de lof en de macht toe, tot in eeuwigheid”. (Openbaring 5:13)’ (Ellen White, De wens der eeuwen, p. 695)

`1 Tessalonicenzen 5:16-18 Wat vraagt God van mij?`

**Gespreksvragen**

`Denk verder na over het ‘hier en nu’ en ‘wat in de toekomst ligt’ met het oog op Jezus’ verheffing. Waarom is Jezus eigenlijk nu al de Heer van ‘alle dingen’, waarbij de demonische machten Hem in het ‘hier en nu’ onderdanig zijn? In welke zin ligt zijn volledige heerschappij over alle dingen tegelijkertijd toch ook nog in de toekomst? (Zie: 1 Korintiërs 15:24-28)`

`In welke mate leef jij uit dat Christus macht heeft over alle dingen? In hoe-verre leef je nog onder het gezag van die andere machten, de gevallen machten, wiens gezag hoe langer hoe meer toch al wegebt? Hoe kun je onderscheid maken in de machten waar je mee te maken hebt? Hoe kun je je afzijdig houden van de kwade machten die wel degelijk nog steeds aanwezig zijn in deze wereld, ook al zijn ze verslagen?`