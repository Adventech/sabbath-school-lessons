---
title:  De macht van de verheerlijkte Jezus
date:   08/07/2023
---

### Lezen

Efeziërs 1:15-23; 3:14-21; 1 Tessalonicenzen 5:16-18; Deuteronomium 9:29; 1 Korintiërs 15:20-22; Psalm 110:1

> <p>Kerntekst</p> 
> Door de heilige Geest mogen gelovigen weten ‘hoe overweldigend groot de krachtige werking van Gods macht is voor ons die geloven. Die macht was ook werkzaam in Christus toen God Hem opwekte uit de dood en Hem in de hemelsferen een plaats gaf aan zijn rechterhand.’ Efeziërs 1:19-20

Het lijkt erop dat mensen altijd streven naar meer en meer macht. Zo pronkte de autofabrikant Devel Motors met zijn prototype, Devel Sixteen. Dat is een voertuig met een 12,3 liter V16-motor die meer dan 5000pk kan leveren. Als dit voorbeeld nog niet genoeg is, denk dan eens aan de Peterbilt vrachtwagen oplegger met drie Pratt & Whitney J34-48 straalmotoren. Met 36000pK legt de vrachtwagen zo’n 400m (een kwart mijl) af in slechts 6,5 seconden en kan makkelijk een snelheid van zeshonderd kilometer per uur bereiken voordat de remparachutes opengaan.

Daar stelt Paulus zijn gebed tegenover voor de gelovigen in Efeziërs opdat zij de intensiteit van de kracht ervaren die God dankzij Christus voor hen beschikbaar stelt. Dat gebeurt te midden van de vele krachten en godheden in hun cultuur. Deze goddelijke kracht is niet uit te drukken in paardenkrachten of door toverkunsten. Die kracht blijkt uit vier gebeurtenissen in de geschiedenis van verlossing die het universum op zijn kop hebben gezet:

1. De opstanding van Jezus.

2. Zijn verheffing tot de troon van God.

3. De dingen die onder Christus’ heerschappij zijn geplaatst

4. Christus die als hoofd aan de gemeente is gegeven. (Efeziërs 1:19-23) Door deze vier gebeurtenissen te bestuderen, kunnen gelovigen wellicht bevatten en ervaren welke grote macht God uitoefent ten behoeve van hen.

_Op sabbat 15 juli bespreken we met elkaar deze les._