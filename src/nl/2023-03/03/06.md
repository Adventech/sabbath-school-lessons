---
title:  Jezus, alle dingen en zijn gemeente
date:   13/07/2023
---

De vroege christenen lazen dit als een profetie op de verheffing van Jezus: ‘De HEER spreekt tot mijn heer: ‘Neem plaats aan mijn rechterhand, Ik maak van je vijanden een bank voor je voeten.’ (Psalm 110:1) Zo lazen ze ook deze woorden waar wordt benadrukt dat God ‘alles aan zijn voeten heeft gelegd’, dat wil zeggen aan de voeten van ‘het mensenkind.’ (Psalm 8:5,7) Hoewel ze geloofden dat de kwade machten in de hemelsferen zich boven hun hoofd bevonden en hen dreigden te onderwerpen, hielden ze zich vast aan de waarheid dat die machten aan Christus’ voeten waren gelegd.

Bedenk ook goed dat de Vader, nadat ‘Hij alles aan zijn voeten heeft gelegd’, ‘Hem als hoofd over alles heeft aangesteld.’ (Efeziërs 1:22) Al is ‘alles’ een universele term waar alles onder valt, toch heeft Paulus de ‘machten’ in het achterhoofd waar hij in vers 21 naar verwees. Alle dingen liggen aan Christus’ voeten en zijn Hem onderworpen, de kosmische, bovennatuurlijke en geestelijke machten.

`Lees Efeziërs 1:22-23. Voor welke voorrechten van de gemeente zorgt Christus’ verheffing tot de troon van de kosmos en zijn heerschappij over alle dingen in de hemel en op aarde?`

God heeft Christus tot overwinnaar gemaakt over alle kwade machten. Aangezien de gemeente nauw verbonden is met Christus en Hij in al haar noden voorziet, mag ook zij zeker zijn van de overwinning op deze vijanden. De macht van God is tot uiting gekomen door de opstanding en zijn verheffing over elke kosmische kracht, en die is ook beschikbaar gesteld aan de gemeente. God heeft de overwinnende Christus aan de gemeente gegeven, die zo één is met Hem dat ze zijn lichaam wordt genoemd. Hoe kunnen wij als gelovigen de verheerlijkte Christus kennen en Gods kracht ervaren in ons leven? Paulus noemt geen specifieke manieren of strategieën om daarvoor te zorgen. Eigenlijk zegt het al genoeg dat deze passage deel uitmaakt van een ‘gebedsverslag’. Paulus gelooft dat God zijn gebed beantwoordt. Hij benadrukt hoe goed het is Gods macht te prijzen die wordt geopenbaard in Christus. De macht is er door Gods eigen aanwezigheid en door te vragen dat tot uiting te laten komen in het leven van gelovigen.

`Wat zijn jouw ervaringen met de kracht van het gebed? Dat geldt niet per se voor beantwoorde gebeden, maar voor gebed in het algemeen. Waarom brengt gebed ons dichter tot God en tot de macht die ons in Jezus wordt aangeboden?`

`Efeziërs 1:22-23 Voor welke voorrechten van de gemeente zorgt Christus’ heerschappij over alle dingen in de hemel en op aarde?`