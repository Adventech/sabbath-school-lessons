---
title:  Deelhebben aan de kracht van de opstanding
date:   11/07/2023
---

In de laatste verzen van Paulus’ uitleg over zijn gebeden (vers 20-23), gaat Paulus nog dieper in op het derde onderwerp. Hij hoopt dat de heilige Geest de gelovigen daarin nog meer inzicht zal geven: de grootsheid van Gods macht, die Hij voor hen inzet. Paulus verwijst allereerst naar twee gebeurtenissen in de verlossingsgeschiedenis, omdat er geen betere voorbeelden zijn van Gods macht: (1) de opstanding van Jezus uit de doden, (2) de verheffing van Jezus tot de troon van het universum.

`Lees Efeziërs 1:20; 1 Korintiërs 15:20-22; Filippenzen 3:8-11; Hebreeën 13:20-21; 1 Petrus 1:3. Hoe wordt Gods macht zichtbaar door Jezus’ opstanding uit de dood?`

De opstanding van Jezus is een onderwerp waar binnen het christelijke geloof niet over te onderhandelen is (1 Korintiërs 15:14,17). Omdat Christus is opgestaan, kijken trouwe gelovigen uit naar die grootse, toekomstige opstanding tot het eeuwig leven als Christus terugkeert (1 Korintiërs 15:20-23). Omdat Christus is opgestaan, kunnen we zien op Hem om alle zegeningen binnen het evangelie te ontvangen. Dat geldt ook voor de aanwezigheid van de heilige Geest in ons leven. Het beeld dat God ‘Hem [Christus] een plaats gaf aan zijn rechterhand’, komt uit Psalm 110:1. Dat is misschien wel de meest geciteerde passage in het Nieuwe Testament en alle verzen lijken daarnaar terug te verwijzen. Efeziërs besteedt veel aandacht aan de verheffing van Christus. Gelovigen wordt ‘een plaats gegeven in de hemelsferen, in Christus Jezus.’ (Efeziërs 2:6) Paulus voegt daaraan toe dat de hemelvaart van Jezus een voorproefje is van het feit dat Christus alles met zijn aanwezigheid zal vullen en geschenken overhandigt aan zijn kerk (Zie: Efeziërs 4:8-11).

In Efeziërs 4:8-11 waarschuwt Paulus ons ervoor geen statisch beeld te hebben van Christus die op de troon van de Vader zit. Paulus geeft ons juist een andere voorstelling: ‘de dynamische nieuwtestamentische voorstelling van de verheven Christus die door zijn Geest door heel de wereld gaat, als overwinnaar en om te overwinnen.’ (F.F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133.) Paulus omschrijft de verheffing/kroning van Christus dus niet alleen om daarmee de goddelijke macht uit te beelden waar gelovigen een beroep op kunnen doen. Hij doet dit om mee aan te duiden wat de bron is van die kracht.

`Op welke wijzen heb jij Christus’ kracht nodig in je leven? Hoe kunnen we beter beslag leggen op die kracht? Welk gedrag kan ons de toegang tot zijn kracht ontzeggen?`

`Efeziërs 1:20; 1 Korintiërs 15:20-22; Hebreeën 13:20-21; 1 Petrus 1:3 Hoe wordt Gods macht zichtbaar door Jezus’ opstanding uit de dood?`