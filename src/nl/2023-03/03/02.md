---
title:  Gebed en dankzegging
date:   09/07/2023
---

Gedreven door het nieuws dat gelovigen in Efeziërs hoe langer hoe meer in geloof tot Jezus en door liefde naar elkaar toegroeien, laat Paulus hun weten hoe hij voor hen bidt. Het kan zijn dat Tychicus dit nieuws aan hem heeft overgebracht (Efeziërs 6:21-22).

`Lees Efeziërs 1:15-23 en 3:14-21. Vergelijk deze twee passages waar Paulus over zijn gebeden spreekt. Welke thema’s komen in beide passages voor?`

Soms is de standaardtoon van ons gebed somber, omdat we klagen over die uitdaging of dat probleem. Paulus’ uitleg over zijn gebeden maakt duidelijk dat dankzegging de kern van ons gebed behoort te zijn. We sommen op welke zegeningen God ons heeft gegeven en danken Hem daarvoor. We proberen Gods hand te zien in moeilijke omstandigheden en prijzen Hem voor zijn veranderende aanwezigheid in ons leven. We staan met vreugde stil bij de genade en de macht van de verheerlijkte Jezus. We danken Hem dat Hij hen zegent die zich in onze invloedssfeer bevinden. Dit is Paulus’ geheim voor gebeden die voor veranderingen zorgen: gebed is de sleutel om God te loven en te prijzen.

Paulus zegt ook: ‘ik dank God onophoudelijk voor u en noem ik u in mijn gebeden.’ (Efeziërs 1:16, zie ook: Filippenzen 1:3-4; 1 Tessalonicenzen 1:2; 5:16-18) Wat betekent het eigenlijk om ‘onophoudelijk te bidden’? We kunnen niet permanent op onze knieën liggen om tot God te bidden. Deze uitdrukking houdt in dat we, gezegend door Gods Geest, het leven het hoofd bieden terwijl we ons hart openstellen voor Gods aanwezigheid en macht en altijd aanleidingen zoeken om Hem te danken. Het betekent dat we bereid zijn de moeilijkheden van het leven samen met God onder ogen te zien en goddelijke raad te zoeken zodra we te maken krijgen met de bochten en kronkelingen van de wegen waar het leven ons langs voert. ‘Onophoudelijk bidden’ wil zeggen dat we niet vervreemd van God leven, maar juist tot Hem naderen en altijd openstaan voor zijn goddelijke leiding.

We zien het gebed vaak als een bijkomstigheid, een extraatje dat hoort bij het leerling van Jezus zijn dat we doen als het ons uitkomt. Paulus ziet dat heel anders. Hij neemt de taak om te bidden voor de gelovigen in Efeziërs heel serieus en bidt voor hen door zowel voor hen te danken als voor hen te pleiten (Efeziërs 1:16-23, vergelijk met: Efeziërs 3:3-21). In zijn ogen is gebed een centraal onderdeel van het christelijke geloof, misschien wel het centrale onderdeel. Deze verzen zijn een aangrijpende oproep tot gebed en een uitnodiging voor een ieder van ons om ons eigen ‘gebedsleven’ te overdenken in het licht van Paulus’ toewijding daaraan.

`Waarom is het zo belangrijk God altijd in gebed te danken voor je zegeningen?`

`Efeziërs 1:15-23 en 3:14-21 Welke thema’s komen in beide passages voor?`