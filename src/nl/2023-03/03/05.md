---
title:  Christus op de eerste plaats
date:   12/07/2023
---

Paulus prijst de verheffing van Jezus, die naast de Vader zit op de troon van het universum. Nadat hij heeft vastgesteld welke plaats Christus inneemt in relatie tot de Vader (‘[...] en Hem in de hemelsferen een plaats gaf aan zijn rechterhand’) (Efeziërs 1:20), bespreekt Paulus hoe de macht van Jezus’ zich verhoudt ten opzichte van ‘de machten’. Net als zijn Vader, met wie Hij regeert, staat Jezus ‘hoog boven’ die allen.

`Lees Efeziërs 1:21; 2:2 en 6:12.Vergelijk hoe Paulus de kwade, geestelijke machten hier bespreekt. Waarom besteedt Paulus zo veel aandacht aan deze machten? `

Handelingen 19:11-20 gaat over de zeven zonen van Skevas en laat duidelijk zien dat Efeze in Paulus’ tijd een centrum was van magie ‘Door de hele Hellenistische wereld draaide het bij magie vooral om de erkenning van een geestenwereld die invloed had op vrijwel elk aspect van het dagelijks leven. De magiër maakte onderscheid tussen goede en slechte geesten. Hij had ook inzicht in wat deze machten deden en hun krachten en gezag. Daardoor kon hij manieren verzinnen (bijvoorbeeld met behulp van uitgesproken of geschreven spreuken en amuletten) om de geesten zo te laten handelen dat dit ten gunste was van een bepaald individu. Met de juiste spreuk kon een door een geest veroorzaakte aandoening genezen worden [of] de overwinning worden behaald bij wagenrennen.’ (Clinton E. Arnold, Power and Magic: The Concept of Power in Ephesians, p. 18.)

Het godsdienstige leven in Efeze draaide onder andere om het benoemen van godheden en machten in toverspreuken (Zie: Handelingen 19:13). Sommigen vinden dat ook vandaag de dag nog belangrijk. Daarom wil Paulus duidelijk maken in welke verhouding Christus staat tot ‘de machten’: De verheven Jezus staat ‘hoog boven alle hemelse vorsten en heersers, alle machten en krachten en elke naam die genoemd wordt’. Om er zeker van te zijn dat zijn publiek begrijpt dat Jezus’ heerschappij alles te boven gaat, gaat Paulus expliciet in op het gebruik van de namen van godheden in toverspreuken door deze zinspeling toe te voegen: ‘en hoog boven elke naam die genoemd wordt’. Na de verwijzing naar het ruimtelijke aspect benadrukt hij dat van de tijd. Paulus wijst dan op de onbegrensde duur van Jezus’ verheven heerschappij. Zijn verhevenheid boven alle machten slaat ‘niet alleen op deze wereld, maar ook op de toekomstige’ (Efeziërs 1:21).

`Hoe uiten dezelfde kwade machten zich in onze tijd? Hoe kunnen we voorkomen dat we daaraan ten prooi vallen?`

`Efeziërs 1:21; 2:2; 6:12 Wat bespreekt Paulus hier en waarom besteedt hij hier zo veel aandacht aan?`