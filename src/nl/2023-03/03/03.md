---
title:  Inzicht ontvangen van de heilige Geest
date:   10/07/2023
---

‘Ik dank God onophoudelijk voor u en noem u in mijn gebeden. Moge de God van onze Heer Jezus Christus, de Vader in al zijn luister, u de Geest schenken die inzicht geeft in wat geopenbaard is, opdat u Hem zult kennen.’ (Efeziërs 1:16-17)

Wanneer hij het over zijn gebeden heeft, vertelt Paulus dat hij altijd een en hetzelfde verzoek voor Gods troon brengt. Hij vertelde al dat de heilige Geest in het leven van gelovigen komt bij hun bekering. Nu bidt Paulus voor een nieuwe zegen van de Geest, die geestelijk inzicht geeft om Jezus beter te begrijpen (‘opdat u Hem zult kennen.’ (Efeziërs 1:17))

`Lees Efeziërs 1:17-19. Bij welke drie onderwerpen kunnen de gelovigen de hulp van de heilige Geest gebruiken, waar Paulus dan ook voor bidt?`

Paulus vraagt of ze inzicht mogen ontvangen ‘zodat u zult zien waarop u hopen mag nu Hij u geroepen heeft’, door te letten op hetgeen God in het verleden heeft gedaan om hen te verlossen en hun de geweldige toekomst te bieden die Hij voor hen in petto heeft (Efeziërs 1:3-14). Als hij vraagt of ze in mogen zien ‘hoe rijk de luister is van de erfenis die de heiligen van Hem ontvangen’, doelt hij op het beeld dat het Oude Testament schetst van gelovigen als Gods erfenis (Deuteronomium 9:29; 32:9; Zacharia 2:12, vergelijk met: Efeziërs 1:11; vergelijk de opmerkingen bij noot 19 van de voorgaande les.). Hij wil hun laten weten dat ze niet alleen een erfenis van God hebben ontvangen. Ze zijn Gods erfenis en Paulus hoopt hen te doen inzien hoeveel ze waard zijn in Gods ogen. Paulus bidt om geestelijk inzicht in ‘hoe overweldigend groot de krachtige werking is van Gods macht voor ons die geloven.’ Hij hoopt dat de heilige Geest hen daarmee een nieuw besef geeft van Gods onmetelijke kracht en dat die kracht ook tot een eigentijdse ervaring wordt. Paulus wil dat door zijn gebeden deze mensen aan den lijve zullen ondervinden wat hun in Jezus is gegeven.

`Hoe kunnen we nog beter ervaren ‘hoe overweldigend groot de krachtige werking is van Gods macht voor ons die geloven’? Wat betekent het voor ons dagelijks leven?

`Efeziërs 1:17-19 Waarbij kunnen de gelovigen de hulp van de heilige Geest gebruiken, waar Paulus dan ook voor bidt?`