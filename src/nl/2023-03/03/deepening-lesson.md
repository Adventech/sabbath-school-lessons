---
title:  Verdieping
date:   14/07/2023
---

## De macht van de verheerlijkte Christus

### Efeziërs 1:15-23

#### IJsbrekervraag

`Waar dient een machthebber volgens jou op zijn minst aan te voldoen, en wat zou jij doen als een dergelijk persoon het jou moeilijk maakt?`

#### Ik Verken

Gods macht kwam tot uitdrukking in de opstanding van Christus (Efeziërs 1:19-20). Christus heeft zijn macht van God gekregen. Deze macht blijkt uit Christus’ plaats aan de rechterhand van God (vers 20), zijn positie boven alle machten en krachten (vers 21), en het feit dat Hij hoofd van de gemeente is op aarde (vers 22-23). Het gedeelte van vandaag sluit aan op vers 3 t/m 14 van hoofdstuk 1. Dat Paulus God dankt (vers 16) is gebaseerd op wat God in Christus voor de betreffende gelovigen heeft gedaan en aan hen heeft gegeven en onthuld (vers 4-13), maar ook op hun geloof in Jezus en hun liefde voor alle gelovigen (vers 15). Paulus schreef Efeziërs waarschijnlijk rond 60 n. Chr. vanuit Rome, toen hij daar als gevangene verbleef (vgl. Efeziërs 3:1; 4:1).

#### Ik Bestudeer

Wat er nu aan de orde komt zijn het geloof en de liefde van de gelovigen, Paulus’ wens dat zij zullen toenemen in geestelijk inzicht, en de macht van God en Christus. Vers 19-20:

`God wekte Christus op uit de dood en gaf Hem een plaats aan zijn rechterhand. Kunnen wij die opstandingskracht hier ook ervaren? Zo ja, hoe?`

Vers 20:

`Wat betekent het dat Christus een plaats aan de rechterhand van God heeft? Zie Psalm 110:1-2, 5-6; Romeinen 8:34; 1 Korintiërs 15:25.`

Vers 21: Christus is verheven boven alle hemelse en aardse heersers. Zijn macht heeft een geestelijk karakter.

`Hoe kunnen we met ‘de wapens van God’ (Efeziërs 6:13 vv) overwinningen behalen?`

`Waarom leidt de liefde van Christus in veel mensenlevens tot een verandering ten goede?`

`Wat gebeurt er met hen die ‘het gezag van de Heer verachten’ (2 Petrus 2:10)? Vgl. 2 Petrus 2:10-22.`

Vers 22: Vgl. Psalm 8:6-7.

`Waarom doen machthebbers geregeld aan uitbuiting? Wat zijn volgens jou gevolgen van uitbuiting van de natuur? Hoe kun je wel zorgvuldig met de natuur omgaan?`

Matteüs 28:19-20 draagt Jezus zijn leerlingen op iets te doen met het feit dat Hij alle macht in de hemel en op de aarde heeft (vers 18).

`Voel jij je aangesproken door wat Jezus hier zegt, of geloof je dat zijn woorden niet op jou van toepassing zijn? Licht je antwoord toe.`

Efeziërs 4:15 beschrijft hoe Christus de leiding in je leven kan hebben.

`Hoe omschrijft Paulus dat in dit vers, en welke belofte voegt hij daaraan toe?`

`Psalm 8 Wat wil David met deze Psalm zeggen?`

#### Ik Pas Toe

`Vertel wat je van de volgende stelling vindt: ‘Je hoeft niet bang te zijn voor de duivel, de dood of welke dictator of welk land dan ook, omdat de macht van Christus alles en iedereen overstijgt.’?`

Als je gedoopt wordt, erken je dat je vanaf dat moment bij Christus hoort, en dus van Hem bent. Alle leden van de wereldwijde gemeente vormen samen het lichaam van Christus, die het hoofd van dat lichaam is (zie ook Romeinen 12: 4-5).

`Maak duidelijk wat naar jouw idee jouw plek in het lichaam van Christus is of zou kunnen zijn, en welk gedrag daarbij past.`

De macht van Christus is groot. Toch zal Hij zich nooit aan je opdringen.

`Wat is de grootste macht in jouw leven, en ben je daar blij mee, of niet?`

`Hoe kunnen we, ondanks alle narigheid in de wereld, blijven geloven in Jezus die zei: ‘Mij is alle macht gegeven in de hemel en op de aarde’ (Matteüs 28:18)? `

#### Ik bid …

Heer, wilt U volledig de leiding overnemen van mijn leven, ook op die gebieden waar ik het liever zelf voor het zeggen heb. Vergeef het mij, wanneer ik U belemmer om uw doel in mijn leven tot stand te brengen. Kom met uw opstandingskracht in mij, en vul me met uw liefde. Amen.