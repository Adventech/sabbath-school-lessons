---
title:  ‘Spreek liever woorden van dank’
date:   20/08/2023
---

Efeziërs 5:4

`Lees Efeziërs 5:1-2. Hoe wil Paulus dat gelovigen ‘het voorbeeld van God’ volgen?`

Paulus roept de gelovigen in Efeze op de weg van de liefde te gaan. De passage draait om die oproep (Zie: Efeziërs 5:8,15). Dat houdt in dat we Christus’ liefde voor ons als voorbeeld volgen. Die liefde komt tot uiting in zijn verzoenend offer (Vergelijk met: Efeziërs 4:32). Paulus zegt daar de volgende vier dingen over: 1. Het kwam tot stand door de liefde van God de Vader en van Christus zelf. 2. Het is een plaatsvervangend offer, waarbij Christus sterft in onze plaats. Christus is geen passief slachtoffer, maar Hij bood zichzelf onze plaats in te nemen. 3. Binnen de symboliek van de oudtestamentische heiligdomsleer is Christus’ dood ook een offer dat aan God wordt gebracht. 4. God aanvaardt het offer omdat het een ‘geurige gave’ voor Hem is (Efeziërs 5:2, vergelijk met: Exodus 29:18; Leviticus 2:9; Filippenzen 4:18).

Efeziërs 5:3-5 besteedt aandacht aan seksuele normen en waarden. De pasbekeerden in Efeze lopen het gevaar hun christelijke roeping de rug toe te keren en terug te keren tot het seksuele gedrag dat voor een ontkenning zou staan van hun getuigenis als christenen (Vergelijk met: 1 Korintiërs 5:1-11; 1; 6:12-20; 2 Korintiërs 12:21). Enerzijds toonde de Grieks-Romeinse wereld van de eerste eeuw de morele corruptie en losbandigheid, waar het Nieuwe Testament in andere passages ook melding van maakt (Zie: 1 Korintiërs 6:9; Galaten 5:19; Efeziërs 4;17-19; Kolossenzen 3:5). Tijdens overdadige feestmaaltijden kwam regelmatig het gedrag voor waar Paulus het over heeft in Efeziërs 5:3-14: dronkenschap, onbeschoft taalgebruik, dubbelzinnig vermaak en immoreel gedrag. Daarbij kwam het heel goed uit dat stadscentra de anonimiteit en tolerantie verschaften om die immorele seksuele praktijken te bevorderen. Anderzijds waren er ook velen die deugdzaam probeerden te leven en de moraliteit juist hoog wilden houden. Als het Nieuwe Testament deugd- of ondeugdlijsten en gedragscodes biedt voor het gezin, is dat een weerspiegeling van veelvoorkomende situaties in de Grieks-Romeinse wereld als geheel (Bijvoorbeeld in: Efeziërs 5:21-6:9; Kolossenzen 3 :18 - 4 :1). De wereld die tegelijkertijd zo losbandig en toch ook zo moreel is, verklaart waarom Paulus ervoor waarschuwt de immorele praktijken van de heidenen links te laten liggen. In plaats daarvan spoort hij gelovigen aan omzichtig te zijn wat betreft hun gedrag om zo aanzien te verwerven bij buitenstaanders.

`In hoeverre gelden Paulus’ woorden over seksueel gedrag ook voor jouw cultuur, waar je ook woont?`

`Efeziërs 5:1-2 Hoe wil Paulus dat gelovigen ‘het voorbeeld van God’ volgen?`