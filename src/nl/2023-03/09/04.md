---
title:  ‘Ontwaak uit uw slaap’
date:   22/08/2023
---

`Lees Efeziërs 5:11-14. Welke krachtige waarschuwing geeft Paulus hier? Hoe is deze oproep ook van toepassing op de tijd waarin wij leven?`

Om Efeziërs 5:11-14 goed te begrijpen, is het handig te weten dat Paulus keer op keer twee verzoeken doet:

1. Leef een leven dat God eer brengt als ‘kinderen van het licht.’ (Efeziërs 5:8, zie ook: Efeziërs 5:1-4,9-14)

2. Leef geen seksueel immoreel leven waarbij je tegen God ingaat door ‘de vruchteloze praktijken van de duisternis’ uit te oefenen (Zie ook: Efeziërs 5:3-8,12).

Om Efeziërs 5:11 te begrijpen, is het handig het vers naast soortgelijke oproepen in Efeziërs 5:8-10 te leggen. Gelovigen horen, ten overstaan van ongelovigen, te leven als ‘licht, nu u de Heer toebehoort’ en als ‘kinderen van het licht.’ Dat doe je om juist daarmee te laten zien dat ‘het licht niets dan goedheid voortbrengt en gerechtigheid en waarheid.’ (Efeziërs 5:8-9) Paulus bepleit een strategie waarmee je Gods goedheid verkondigt. Gelovigen moeten de vruchteloosheid van de duisternis ontmaskeren door zichtbaar voor iedereen rechtvaardige alternatieven uit te dragen.

Daarbij mogen we het moeilijke, poëtische taalgebruik van verzen 13-14 lezen als Paulus’ gedurfde uitspraak dat gelovigen wereldlingen winnen tot het geloof in Christus. . De Geest is als het licht dat verborgen dingen openbaart. Dat doen ze door ‘het licht dat niets dan goedheid brengt’ te verspreiden: ‘Maar alles wat door het licht ontmaskerd wordt, wordt openbaar, en alles wat openbaar wordt, is zelf licht’. Als hun ontaarde levensstijl wordt onthuld door het licht, kunnen niet-gelovigen die levensstijl in zijn ware aard zien (‘het wordt openbaar’). Ze zien in dat daar geen toekomst in zit en onderhevig is aan Gods toorn (Efeziërs 5:5-6). Ze ervaren dat ze van duisternis tot het licht kunnen gaan (‘want alles wat openbaar wordt, is zelf licht’). Dat is de verandering die Paulus’ lezers in Efeze zelf als gelovigen ook hebben ondervonden (Efeziërs 5:8).

Wat moeten we met dit gedicht/lied in vers 14? De taal past bij de opstanding van de doden in de eindtijd door een oproep te doen door hoorngeschal te laten klinken om te ontwaken uit hun geestelijke gesluimer en de veranderende aanwezigheid van Christus te ondervinden (Vergelijk met: Efeziërs 2:1,5). Paulus lijkt te verwijzen naar Jesaja 60:1-3. Die passage is gericht aan Gods volk, Israël. We kunnen het lied/gedicht in Efeziërs 5:14b lezen als een krachtige oproep aan christelijke gelovigen om de rol op zich te nemen van zendelingen en van mensen die het licht van Christus weerspiegelen in een duistere wereld (Vergelijk met: Filippenzen 2:14-16; Matteüs 5:16).

`Hoe kun jij een leven leiden dat laat zien hoe duister sommige werken zijn?`

`Efeziërs 5:11-14 Welke krachtige waarschuwing geeft Paulus hier?`