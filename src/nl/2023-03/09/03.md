---
title:  Wandelen als kinderen van het licht
date:   21/08/2023
---

Paulus schrijft, ‘Laat u door niemand met loze woorden misleiden, want wie God ongehoorzaam is, wordt getroffen door zijn toorn.’ Paulus stelt vast wie zonden en misstappen begaan en er geen berouw voor tonen. Hij beschrijft hen als ‘iemand die in ontucht leeft, zedeloos of hebzuchtig is.’ (Efeziërs 5:5-6) Hij windt er geen doekjes om: Zij die in Christus zijn en willen deelnemen aan zijn toekomstige koninkrijk horen niet te handelen zoals zij die een andere levenswijze hebben. Hij maakt zich zorgen over ‘oppervlakkige taal’. Daar bedoelt hij mee dat gelovigen door ‘platvloerse taal’ ertoe gebracht kunnen worden te denken dat seksuele zonden geen probleem zijn om zich er vervolgens zelf ook schuldig aan te maken. Paulus waarschuwt dat wie dat doet, op zijn hoede moet zijn voor Gods oordeel in de eindtijd, ‘want wie God ongehoorzaam is, wordt getroffen door zijn toorn.’

De woorden ‘Gods toorn’ kunnen vragen oproepen. Dat het om Gods toorn of woede gaat, duidt op iets anders dan de menselijke, chagrijnige variant die wij kennen (Vergelijk met: Efeziërs 4:31). Hier gaat het om een terechte reactie van een geduldige en rechtvaardige God op het koppige vasthouden van de mens aan de zonde. Het gaat hier niet om een uitzinnige, welhaast vulkanische reactie op een kleinigheidje. Goddelijke toorn komt meestal voor in Bijbelse passages die waarschuwen voor de komende oordelen van God (Bijvoorbeeld: Openbaring 6:12-17; 16:1-16; 19:11-16). God waarschuwt ons zelf ook voor zijn toekomstige oordelen en dat is een daad van genade, aangezien mensen ‘van nature bloot staan aan Gods toorn’ en deze oordelen ondergaan (Efeziërs 2:3).

`Lees Efeziërs 5:7-10. Waarom spoort Paulus gelovigen aan ‘zich niet te gedragen’ als zondaars en ‘hun voorbeeld niet te volgen’? `

Paulus dringt erop aan, ‘Ga de weg van de kinderen van het licht’ en voegt er nog een gebod aan toe: ‘Onderzoek wat de wil van de Heer is.’ De heiden zoekt zijn plezier in ‘ontucht en zedeloosheid, in welke vorm dan ook, of hebzucht.’ De gelovige heeft een heel ander doel voor ogen, één dat niet op hemzelf is gericht, maar hij wil God behagen (Vergelijk met: Romeinen 12:1; 2 Korintiërs 5:9; Hebreeën 13:21. Deze verzen gebruiken hetzelfde Griekse woord, euarestos, ‘behagen’ of ‘een plezier doen’.). De gelovige streeft ernaar het zelfopofferende offer van Christus te weerspiegelen (‘ga de weg van de liefde, zoals Christus deed, die ons heeft liefgehad en zich voor ons gegeven heeft als offer.’) (Efeziërs 5:2)

`Voor welke ‘nietszeggende ideeën’ moeten wij op onze hoede zijn in deze tijd?`

Efeziërs 5:7-10 Waarom spoort Paulus gelovigen aan ‘zich niet te gedragen’ als zondaars en ‘hun voorbeeld niet te volgen’?