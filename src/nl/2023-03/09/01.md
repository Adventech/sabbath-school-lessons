---
title:  Verstandig leven
date:   19/08/2023
---

### Lezen

Efeziërs 5:1-20; 1 Korintiërs 5:1-11; Openbaring 16:1-16; Kolossenzen 4:5; Spreuken 20:1; 23:29-35; Handelingen 16:25

> <p>Kerntekst</p> 
> ‘Let er dus goed op welke weg u bewandelt, gedraag u niet als dwazen maar als verstandige mensen. Gebruik uw dagen goed, want we leven in een slechte tijd. Wees daarom niet onverstandig, maar probeer te begrijpen wat de Heer wil.’ Efeziërs 5:15-17

Enige tijd geleden werd een kristallen kruik geveild in het Verenigd Koninkrijk. De veilinghouders omschreven het voorwerp als een ‘negentiende-eeuwse, Franse, wijnkruik’, met een waarde van zo’n 200 Amerikaanse dollars (ca. 198 euro). Twee oplettende bieders zagen echter dat de kruik een extreem zeldzame, islamitische kan was. Zijn werkelijke, geschatte waarde? Vijf miljoen Britse ponden (zo’n 6,5 miljoen Amerikaanse dollars). Hoe was het mogelijk dat de bieder met zo’n koopje de deur uit liep? De bieder wist iets wat de veilinghouder niet bewust wist: de echte waarde van de kruik.

In Efeziërs 5:20 stelt Paulus datgene wat heidenen en gelovigen waardevol vinden tegenover elkaar. Heidenen denken dat het leven draait om een sappig verhaal, een dronkenmansgelag en losbandige seks (Efeziërs 5:3-5,18). Gelovigen daarentegen weten dat er uiteindelijk een dag van vergelding komt, een dag waarop de werkelijke waarde van alles duidelijk wordt (Efeziërs 5:5-6). In plaats van hun hoop te vestigen op feesten en dronkenschap hechten zij, onder andere, waarde aan ‘goedheid, gerechtigheid en waarheid’ in Christus (Efeziërs 5:9). Paulus roept hen daarom op beslag te leggen op de onbetaalbare schatten die zij in Christus hebben gevonden omdat zij (net als wij) leven terwijl zij op de drempel staan van de eeuwigheid (Efeziërs 5:15-17).

_Op sabbat 26 augustus bespreken we met elkaar deze les._