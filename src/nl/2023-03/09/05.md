---
title:  De voordelen grijpen
date:   23/08/2023
---

Paulus rondt Efeziërs 5:1-20 af met twee clusters van vermaningen, vers 15-17 en 18-20. Hij sluit dit gedeelte af door opnieuw seksuele reinheid aan te spreken. De eerste cluster begint met de oproep, ‘Let er dus goed op welke weg u bewandelt, gedraag u niet als dwazen maar als verstandige mensen’, oftewel, ‘wees daarom niet onverstandig, maar probeer te begrijpen wat de Heer wil’. Tussen deze twee waarschuwingen in klinkt de oproep ‘gebruik uw dagen goed.’

`Lees Efeziërs 5:15-17. Paulus spoort gelovigen aan te leven op een manier waar biddende, onderscheidende wijsheid uit blijkt. Wat is het verschil tussen een dwaze levensstijl en een ‘wijze’? Wat betekent het ‘uw dagen goed te gebruiken’?

Paulus maakt herhaaldelijk gebruik van de veelvoorkomende oudtestamentische metafoor waarbij ‘wandelen’ staat voor hoe iemand leeft (Efeziërs 2:2,10; 4:1,17; 5:2,8). In deze verzen past hij deze beeldspraak opnieuw toe om doelgericht het leerling van Jezus zijn te stimuleren. Net zoals je ‘uit zou kijken waar je loopt’ op een moeilijk begaanbaar, donker pad, zouden ook gelovigen ‘er goed op moeten letten welke weg u bewandelt.’ Vers 15 wordt herhaald in vers 17 en dus geeft dat laatste vers te kennen wat het betekent als verstandige mensen te leven. We zoeken dan geen wijsheid in onszelf. Verstandig leven houdt in dat we verder kijken dan alleen naar onszelf, ‘om te proberen te begrijpen wat de Heer wil.’

Paulus onderstreept dit doelgerichte leerling zijn met een levendig beeld. In de zin ‘gebruik uw dagen goed’, voegt Paulus het woord exagorazō toe (Vergelijk met: Kolossenzen 4:5). Dit woord wordt gebruikt op het marktplein en is een intensievere vorm van het werkwoord ‘kopen’ en betekent ‘de voordelen grijpen’ tot Christus’ wederkomst. ‘Tijd’ is hier een vertaling van het Griekse woord kairos, dat een kansrijke mogelijkheid aanduidt. De ‘tijd’ tot het einde is een veelbelovende periode om ten volle te worden benut. Het is eveneens een uitdagende tijd aangezien ‘we in een slechte tijd leven’ (Efeziërs 5:16, vergelijk met: Efeziërs 6:13; Galaten 1:4). Dat komt omdat ‘deze wereld aangestuurd wordt door de god van deze wereld, de heerser over de machten in de lucht.’ ( Efeziërs 2:2)

Terwijl gelovigen uitzien naar de komst van Christus, leven ze in een moeilijke tijd. Paulus beschrijft die tijd als een gevaarlijk maar vruchtbaar marktplein. Ze moeten hun resterende tijd net zo goed gebruiken als koopjesjagers tijdens de uitverkoop waar je grote kortingen kunt krijgen. We kunnen verlossing natuurlijk niet kopen, maar toch past het beeld goed: aarzel niet te aanvaarden wat ons in Christus wordt aangeboden.

`Welke voordelen heb jij al gegrepen?`

`Efeziërs 5:15-17 Wat is het verschil tussen een dwaze levensstijl en een verstandige?` 