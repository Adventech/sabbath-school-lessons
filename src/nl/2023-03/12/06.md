---
title:  Strijden met kwade machten
date:   14/09/2023
---

`Lees Efeziërs 1:21; 3:10 en 6:10-20. Waarom gebruikt Paulus allerlei benamingen voor deze kwade geestelijke machten?`

Paulus spreekt over ‘onze strijd’ door een Grieks woord voor een worstelwedstrijd (palé) te gebruiken. Worstelen werd gezien als een uitmuntende voorbereiding op de strijd en dus is dit een passende omschrijving van het wapen-tegen-wapen en man-tegen-mangevecht dat plaatsvindt zodra de legers op elkaar stuiten. Paulus benadrukt hoe reëel de strijd is waar gelovigen in verwikkeld zijn in deze strijd tegen de kwade machten. Dit zijn de verschillende benamingen die hij daarvoor hanteert:

Efeziërs 1:21 :

- Alle vorsten (elke vorst) - (alle) heerschappij - (alle) machten - (alle) krachten - Elke naam die genoemd wordt

Efeziërs 3:10 :

- Alle vorsten - Alle heersers

Efeziërs 6:12 :

- Alle vorsten - Alle heersers - Alle machthebbers van de duisternis - De kwade geesten in de hemelsferen

Door deze algemene omschrijvingen (‘elke naam die genoemd wordt’; ‘de kwade geesten in de hemelsferen’) benadrukt Paulus dat alle kwade en bovennatuurlijke machten onder Christus’ gezag staan. Het is in geen enkel gevecht verstandig de macht van de tegenstander te onderschatten. Paulus waarschuwt ervoor dat we niet slechts met menselijke vijanden te maken hebben, maar met ‘de kwade geesten in de hemelsferen’, aangestuurd door een sluwe generaal, de duivel. We moeten wel op onze hoede zijn voor onze machtige vijanden, maar we hoeven er niet bang voor te zijn. God is ons nabij in de strijd en heeft ons voorzien van de beste wapens, zijn eigen wapens, de ‘wapenrusting van God’ (Vergelijk met: Jesaja 59:15-17). Hij heeft ons zijn waarheid, gerechtigheid, vrede, geloof, verlossing en de heilige Geest ter beschikking gesteld. Omdat God voor ons uitgaat en ons van top tot teen heeft gestoken in de wapenrusting die Hij heeft gegeven, kunnen we niet verliezen (Romeinen 16:20; 1 Korintiërs 15:23-24; 2 Tessalonicenzen 2:8).

`Waarom leren deze bovennatuurlijke, kwade machten, waartegen wijzelf machteloos zijn, ons om ons vast te klampen aan de Here Jezus, die niet alleen groter is dan deze machten maar die ze ook al heeft overwonnen? `

`Efeziërs 1:21; 3:10 en 6:10-20 Waarom gebruikt Paulus allerlei benamingen voor deze kwade geestelijke machten?`