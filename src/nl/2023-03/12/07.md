---
title:  Verdere studie
date:   15/09/2023
---

‘We strijden een actieve strijd en als trouwe soldaten van Jezus moeten we de met bloed besmeurde banier dragen tot aan de verdedigingslinies van de vijand. ‘Onze strijd is niet gericht tegen mensen maar tegen hemelse vorsten, de heersers en machthebbers van de duisternis, tegen de kwade geesten in de hemelsferen.’ (Efeziërs 6:12) Als we eraan toegeven onze wapens neer te leggen, de met bloed besmeurde banier te laten zakken en zo krijgsgevangen en slaven van de tegenstander te worden, hebben we niet meer te maken met strijd en lijden. Deze vrede krijgen we alleen door Christus en de hemel te verliezen. Onder die voorwaarden kunnen we geen vrede sluiten. Laten we kiezen voor de oorlog die duurt tot het einde van de wereldgeschiedenis, liever dan voor vrede door goddeloosheid en zonde.’ (Ellen White, The Review and Herald, May 8, 1888.)

Wat heeft Efeziërs 6:10-20 te maken met het boek Openbaring? De passage kijkt op dezelfde manier naar gebeurtenissen in de eindtijd. Zij heeft dezelfde eschatologie en hetzelfde motief van strijd als het boek Openbaring (Zie: Openbaring 12; 16:12-16; 19:17-21; 20:7-10.). In beide gevallen wordt het volk van God aangevallen door de vijand die ‘in de hemelsferen’ is en ‘actief en krachtig is in deze eeuw’ (of tijd). In beide gevallen wordt Gods volk bemoedigd door ‘het beeld van de toekomstige eeuw’. Daarnaast, ‘wijzen beide beschrijvingen expliciet naar die laatste strijd waarin de vijand volledig zal worden overwonnen en de nieuwe tijd er tot in alle eeuwigheid zal zijn.’ Dat is een nieuwe tijd waarin ‘de uiteindelijke roemrijke staat van Gods volk’ en de ‘eeuwige ondergang van de tegenstander’ zichtbaar wordt (Zie Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233-235.).

`Hebreeën 12:2-4 Hoe vat dit samen wat het betekent stand te houden in de Heer?`

**Gespreksvragen**

`Wanneer heb jij de zwaarste strijd geleverd tegen de machten van de duisternis? Welke strategieën hielpen jou het meest in die periode(s)?`

`Hoe zou je op basis van Efeziërs 6:10-20 iemand bijstaan die onder druk lijkt te staan van ‘de geestelijke machthebbers van de duisternis’? (Efeziërs 6:12)`

`Hoe kunnen we ‘de listen van de duivel’ het beste doorzien en weerstaan? (Efeziërs 6:11) Hoe vaak voel jij je bijvoorbeeld geneigd je geloof op te geven omdat je denkt dat je te zondig en te verdorven bent om gered te worden? Wie doet die gedachte bij jou post vatten denk je? Christus of de machten van de duisternis? Waarom zou je juist op dat soort momenten een beroep moeten doen op de vele wonderbare beloftes die we in Jezus hebben gekregen?`