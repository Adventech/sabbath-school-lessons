---
title:  Verdieping
date:   15/09/2023
---

## De oproep je rug te rechten

### Efeziërs 6:10-20

#### IJsbrekervraag

`Stel je voor dat je vaak last hebt van rugpijn. Hoe moeilijk is het dan om je rug te rechten? Hoe belangrijk is het om dat toch te doen?`

#### Ik Verken

Paulus is een gevangene in Rome, waarschijnlijk in het jaar 62. Hij wordt bewaakt door een soldaat. Hoewel hij bezoek kan ontvangen, ondergaat hij telkens nieuwe beproevingen. Vanuit zijn cel schrijft hij zijn brief aan de Efeziërs, die uit twee delen bestaat. Deze week bevinden we ons met ons Schriftgedeelte aan het einde van het tweede deel, waarin verschillende aspecten van christelijk gedrag worden uitgewerkt, en hoe duidelijk wordt dat we wedergeboren mensen zijn. In hoofdstuk 6:10-20, plaatst Paulus de kracht van God in de schijnwerper, de kracht die ons dagelijks leven tot een overwinning kan maken in de voortdurende strijd tegen het kwaad. God heeft ons gelukkig van een passende wapenrusting voorzien.

#### Ik Bestudeer

Lees het Bijbelgedeelte langzaam door en noteer de belangrijkste onderwerpen die je tegenkomt.

`In welke verzen worden die behandeld?`

Het onderwerp van de vijand van de christenen en zijn strategie.

`Welke verbanden zie je met voorgaande teksten in 5:28-30a?`

`Wie is deze vijand en waar is zijn actieterrein? Wat is zijn karakter en wat zijn z’n sterke punten? Wat zijn z’n doelen en strategie?`

Het onderwerp van onze Heer en zijn strategie.

`Over welke middelen beschikken we?`

`Wat ontdek je over de betekenis, de rol en het gebruik van elk van de christelijke wapens?`

`Wat is de rol van het gebed in deze strijd?`

Paulus’ houding in de laatste verzen (vs. 19-20)

`Wat zijn Paulus’ reacties in de beproevingen die hij doormaakt?`

#### Ik Pas Toe

Het onderwerp van de vijand van de christenen.

`Is het gevaarlijk, in welke eeuw dan ook, om christen te worden? Waarom is dat volgens de apostel het geval?`

Onze middelen en onze strategie.

`Heb je ooit, net als Paulus, de geweldige kracht van de glorierijke Heer en zijn nabijheid in alle omstandigheden ervaren?`

Denk aan een beeld van een Romeinse soldaat met zijn wapenrusting: laten we niet vergeten dat we een geestelijke wapenrusting hebben ontvangen.

`Is de ‘gordel van de waarheid’ (verborgen onder de wapenrusting) gelijk aan de leerstellingen die je kent?`

`Deuteronomium 20:1-4 Welke bemoediging lezen we hier?`

`Het borstschild van de gerechtigheid bedekt het bovenlichaam. Kun je uitleggen wat die gerechtigheid precies inhoudt?`

`De sandalen van ‘de inzet voor het evangelie’. Hoe geef je meestal uiting aan je geloof? Doe je dat alleen in de kerk? Of alleen daarbuiten? Of ... voel je je ongemakkelijk bij deze vragen?`

`De lijst gaat verder: het schild van het geloof; hoe kunnen we dat gebruiken als we de brandende pijlen van de vijand niet concreet benoemen?`

`De helm voor het hoofd: hoe beschermt de verlossing ons?`

`Het zwaard van de Geest is het Woord van God. Wat is een treffend Bijbels voorbeeld van het gebruik ervan?`

In vers 18 gaat de vermaning over een bepaald aspect van het gebed.

`Hebben wij daarvoor evenveel aandacht als voor het scheppingsverhaal of voor de boodschap van de drie engelen?`

Paulus’ houding in de verzen 19-20 toont ons een man die door de Heer is veranderd.

`Vormt zijn verandering voor ons een innerlijke uitdaging?`

#### Ik bid …

Heer, hoe vaak heb ik gelezen over deze wapenrusting, zonder er verder veel aandacht aan te schenken. Het is omdat ik zelden aandacht heb voor deze christelijke strijd, die metterdaad plaatsvindt. Vergeef me, Heer. Maak mij te allen tijde waakzaam in gebed om de wapenrusting te gebruiken die U mij zo genereus geeft. Geef mij ook de ijver die U ooit aan Paulus gaf. Ik dank U daarvoor. Amen.