---
title:  De oproep je rug te rechten
date:   09/09/2023
---

### Lezen

Efeziërs 6:10-20; Deuteronomium 20:2-4; Romeinen 13:11-14; 1 Tessalonicenzen 5:6-8; 1 Korintiërs 15:23-24.

> <p>Kerntekst</p> 
> ‘Ten slotte, zoek uw kracht in de Heer, in de kracht van zijn macht. Trek de wapenrusting van God aan om stand te kunnen houden tegen de listen van de duivel.’ Efeziërs 6:10-11

Met wazige ogen strompelt de dienaar uit zijn woonvertrek en ziet iets alarmerends. Hij ziet een groot, goed uitgerust en vijandig leger met ‘troepen, strijdwagens en paarden’. Tegen de profeet Elisa vertelt hij hortend en stotend het nieuws, gevolgd door de gekwelde vraag, ‘Wat moeten we nu doen, meester?’ Elisa geeft als antwoord: ‘Wees niet bang, wij zijn met meer dan zij.’ Dat is een opmerking die nergens op slaat in de ogen van zijn dienaar. Terwijl hij zich tot hem richt, bidt Elisa voor hem, ‘HEER, open zijn ogen en laat het hem zien’. Het gebed van de profeet wordt direct beantwoord. Voor een tweede keer ging de dienaar naar de vestingwal, maar dit keer wordt de sluier tussen het zichtbare en het onzichtbare weggenomen. Nu ziet hij niet één leger, maar twee. ‘De HEER opende Elisa’s knecht de ogen, en toen zag hij dat de heuvels vol stonden met paarden en wagens van vuur, die Elisa omringden.’ (2 Koningen 6:15-17) In Efeziërs 6:10-20 bidt Paulus dat gelovigen beter zicht zullen krijgen opdat zij een volledig beeld krijgen van de grote strijd en om hoop te putten uit wat het hun duidelijk maakt.

_Op sabbat 16 september bespreken we met elkaar deze les._