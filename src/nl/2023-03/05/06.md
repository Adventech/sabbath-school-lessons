---
title:  De kerk, een heilige tempel
date:   27/07/2023
---

`Lees Efeziërs 2:11-22. Welke beeldspraken gebruikt Paulus hier om de eenheid aan te duiden in de gemeente tussen Joden en heidenen?`

In onze studie van Efeziërs 2 is naar voren gekomen dat verzen 1-10 ons leren in verbondenheid met Jezus te leven. De verzen 11-22 instrueren ons dat ook te doen met anderen aangezien we deel uitmaken van zijn gemeente. Jezus’ dood heeft zowel voorrechten in verticale richting opgeleverd binnen onze relatie met God als horizontale door onze relaties met anderen te verstevigen. Door het kruis breekt Jezus alle scheidslijnen tussen niet-Joodse en Joodse gelovigen af en daartoe behoort ook het misbruik van de wet om de kloof juist nog groter te maken. (Efeziërs 2:1-22) Jezus richt ook iets nieuws op, een geweldige nieuwe tempel die de gelovigen met elkaar vormen. Niet-Joden, die voorheen de heilige delen van de tempel niet binnen mochten gaan om God te aanbidden, gaan nu samen met Joodse gelovigen een nieuwe tempel vormen. Wij allen worden deel van Gods gemeente, ‘een tempel die gewijd is aan de HEER’ en mogen eensgezind met Jezus leven, evenals met onze broeders en zusters in Christus.

`Vergelijk Efeziërs 2:19-22 met 1 Korintiërs 3:9-17; 26:14-7:1; 1 Petrus 2:4-8. Is er een verschil of overeenkomst in de manier waarop Paulus zijn metafoor over de gemeente in Efeziërs 2:19-22 gebruikt ten opzichte van de andere verzen? Zo ja, welke?`

Paulus gebruikt de metafoor van de gemeente als ‘een tempel’ als hoogtepunt om in beeld te brengen dat de niet-Joden volledig opgenomen zijn in de gemeente. Voorheen mochten ze God niet aanbidden op ‘het binnenplein van de tempel van Israël’. Nu krijgen ze daar niet alleen toegang toe, maar ze worden zelf de bouwmaterialen voor een nieuwe tempel ‘die opgebouwd wordt tot een plaats waar God woont door zijn Geest.’

Nieuwtestamentische auteurs zetten het beeld van de tempel in om de heiligheid van de gemeente zichtbaar te maken. En ook om de rol die God speelt in het leggen van een fundament, het doen groeien van de gemeente en de eensgezindheid tussen gelovigen duidelijk te maken. Dit beeld wordt vaak gebruikt in combinatie met biologische taal en benadrukt dat er groei is (Zie bijvoorbeeld Efeziërs 2:21, waar de tempel ‘groeit’ en vers 22 waar ‘u samen opgebouwd wordt’). Dit beeld is dus niet statisch, maar de gemeente is in staat haar identiteit te erkennen als ‘de tempel van de levende God.’ (2 Korintiërs 6:16)

`Welke plaats wil jij innemen in deze ‘tempel van God’?`

`Efeziërs 2:11-22 – Welke beeldspraken gebruikt Paulus hier om de eenheid aan te duiden in de gemeente tussen Joden en heidenen?`