---
title:  Jezus, verkondiger van vrede
date:   26/07/2023
---

`Lees Efeziërs 2:17-18. Hoe vat Paulus Christus’ dienstwerk samen?`

Vrede staat centraal in Efeziërs. De brief begint en eindigt met wensen van vrede ‘van God, onze Vader, en van de HEER Jezus Christus.’ (Efeziërs 1:2, vergelijk met: 6:23) In hoofdstuk 2:11-22 stelt Paulus dat Christus vrede belichaamt, ‘Want Hij is onze vrede’, en dat zijn kruis de vrede voortbrengt. Christus doet niet alleen iets teniet, de vijandschap tussen Joden en niet-Joden, maar Hij zorgt voor een nieuwe mensheid die wordt gekenmerkt door relaties waarin verzoening en vrede centraal staan (Efeziërs 2:14-17). Een dergelijke vrede houdt niet alleen in dat er geen ruzie is, maar het doet de diepe betekenis weerklinken van het Hebreeuwse woord sjalom. Dat staat voor dat je je compleet voelt en welbehagen ervaart, zowel in je relatie met God als met anderen (Romeinen 5:1).

`Lees Efeziërs 4:3; 6:14-15; vergelijk Romeinen 10:14-15 met Efeziërs 2:17-19; Jesaja 52:7; 57:19. Hoe wil Paulus dat gelovigen Jezus’ boodschap van vrede verkondigen?`

In de evangeliën staan voorbeelden van Jezus als verkondiger van vrede. In zijn afscheidsrede tot zijn leerlingen, belooft Hij dit aan hen, en ook aan ons: ‘Ik laat jullie vrede na; Mijn vrede geef Ik jullie’. Hij sluit af met de woorden: ‘Ik heb dit gezegd opdat jullie vrede vinden bij Mij. Jullie zullen het zwaar te verduren krijgen in de wereld, maar houd moed: Ik heb de wereld overwonnen’. Na zijn opstanding, als Hij zich aan de leerlingen laat zien, laat Hij hun meerdere keren weten: ‘Vrede zij met jullie!’ (Johannes 14:17; 16:33; 20:19,21,26)

In Efeziërs 2:17-18 wijst Paulus erop dat Christus’ vredeswerk niet alleen gold voor de periode dat Hij op aarde zijn dienstwerk deed. Hij heeft ook in deze tijd ‘vrede gebracht’ aan zowel ‘degenen die eens ver weg waren’ (heidense gelovigen voordat ze zich bekeerden) en ‘aan degenen die dichtbij zijn’ (Joodse gelovigen (Vergelijk met: Efeziërs 2:11-13)). Door deze verkondiging te aanvaarden, ervaren alle gelovigen diepgaande zegeningen.

`Hoe kunnen we leren kanalen van vrede te zijn en niet van ruzie? Voor welke situatie(s) zou jij op dit moment genezing tot stand kunnen brengen?`

`Efeziërs 2:17-19; 4:3; 6:14-15; Romeinen 10:14-15 Hoe wil Paulus dat gelovigen Jezus’ boodschap van vrede verkondigen?`