---
title:  Horizontale verzoening - het kruis en de gemeente
date:   22/07/2023
---

### Lezen

Efeziërs 2:11-22; Romeinen 3:31; 7:12; Jesaja 52:7; 57:19; Johannes 14:27; 1 Korintiërs 3:9-17

> <p>Kerntekst</p> 
> ‘Maar nu bent u, die eens ver weg was, in Christus Jezus dichtbij gekomen, door zijn bloed. Want Hij is onze vrede: Hij heeft met zijn dood Joden en niet-Joden verenigd, de muur van vijandschap, die hen scheidde, afgebroken.’ Efeziërs 2:13-14

Stel dat je een niet-gelovige bent, een Griek, die de God van de Joden nog maar pas heeft aanvaard. De aanbidding van meerdere goden heb je achter je gelaten om die ene ware God in het hart te sluiten. Terwijl je over de prachtige binnenplaatsen wandelt en langs de geribbelde pilaren die naar de tempel in Jeruzalem leiden, wekken de geluiden van aanbidding ook jouw lofprijzing op. Dan kom je voor deze stenen versperring te staan van zo’n 1,5 meter. Om de zoveel centimeters staat in zowel Latijn als Grieks de volgende boodschap te lezen: ‘Geen vreemdeling mag deze afsluiting passeren of de binnenplaats van de tempel betreden. Als je deze regel negeert, dan heb je je dood enkel aan jezelf te wijten.’ Dan voel je je buitengesloten, vervreemd en weggebonjourd.

In Efeziërs 2:11-22 stelt Paulus dat het kruis van Christus een enorm verschil maakt. Het vernietigt zulke blokkades en wegversperringen. Verticaal gezien is elke barrière verdwenen, aangezien het mensen met God verenigt. Horizontaal gezien brengt het mensen samen. Het kruis doet vijandigheid teniet en verbindt Joden en heidenen, om ‘één nieuwe mens te scheppen.’ (Efeziërs 2:15) Samen worden ze tot een nieuwe tempel, ‘een plaats waar God woont door zijn Geest.’ (Efeziërs 2:22) Wat betekent deze waarheid voor ons vandaag de dag?

_Op sabbat 29 juli bespreken we met elkaar deze les._