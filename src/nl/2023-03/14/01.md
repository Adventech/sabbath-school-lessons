---
title:  Efeziërs in je hart hebben
date:   23/09/2023
---

### Lezen

Efeziërs 1-6.

> <p>Kerntekst</p> 
> ‘Door die genade bent u nu immers gered, doordat u gelooft. Deze redding dankt u niet aan uzelf; ze is een geschenk van God en geen gevolg van uw daden. Niemand kan zich er dus op laten voorstaan. Want Hij is het die ons gemaakt heeft tot wat wij nu zijn: in Christus Jezus geschapen om de weg te gaan van de goede daden die God heeft voorbereid.’ Efeziërs 2:8-10

Bezoekers van Londen klimmen aan boord van de ‘London Eye’, een reuzenrad-achtige attractie. Vanaf 140 meter boven de rivier de Theems kun je alles zien: Big Ben, de Houses of Parliament en de vele historische paleizen en kerken. Voor de nieuwtestamentische geleerde Nicholas Thomas (oftewel Tom) Wright, ‘staat de brief aan de Efeziërs in relatie tot de rest van Paulus’ brieven zoals de ‘London Eye’ dat staat tot Londen. Het is niet de langste of meest volledige brief van al zijn geschriften, maar het biedt je wel een adembenemende blik over het hele landschap. Vanaf hier krijg je, terwijl het wiel draait, een overzicht van het ene thema na het andere.’ (N.T. Wright, Paul for Everyone: The Prison Letters (Londen: SPCK [Society for Promoting Christian Knowledge Publishing], 2004), p. 3.)

In Efeziërs richt Paulus zich niet op allerlei plaatselijke kwesties. De brief leest alsof Paulus zich richt tot gelovigen die overal verspreid zijn en tot christelijke gemeenten waar die zich ook maar bevinden. Dat gevoel van tijdloosheid van de brief maakt het mogelijk dat Paulus ‘adembenemende uitzicht’ op onze eigen wereld en gedachten bij ons kan binnendringen. Laten we bij het doornemen van elk hoofdstuk deze vraag in gedachten houden: welke belangrijke waarheden die je in Efeziërs terugvindt, zouden ons leven als gelovigen moeten blijven bepalen?

_Op sabbat 30 september bespreken we met elkaar deze les._