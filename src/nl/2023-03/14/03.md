---
title:  We zijn verlost voor verbondenheid
date:   25/09/2023
---

`Lees Efeziërs 2. Probeer tijdens het lezen deze vraag te beantwoorden: Wat heeft God voor ons gedaan door zijn Zoon Jezus Christus? ` ‘Maar omdat God ...’ Deze woorden moeten wel de meest hoopvolle woorden zijn die de mens kent. In de verzen 1-10 beschrijft Paulus het trieste verleden van zijn toehoorders. Ze deelden in de benarde situatie van alle mensen en neigden naar rebellie tegen God. Hun leven werd gedomineerd door zonde en ‘de god van deze wereld’. ‘Maar omdat God zo barmhartig is .... ‘ Wat deed God voor hen en voor ons? 1. Hij heeft ons levend gemaakt met Christus. Zijn opstanding is de onze. 2. Hij heeft ons met Christus opgewekt. Christus’ hemelvaart is de onze. 3. In de hemel zette hij ons met Christus op de troon. Christus’ kroning is de onze. We zijn meer dan toeschouwers van deze allesveranderende gebeurtenissen in het leven van Christus! God zet deze opmerkelijke stappen, niet vanwege enige verdienste van onze kant, maar vanwege zijn genade. Het is zijn bedoeling dat gelovigen in solidariteit met Jezus leven en ‘goede daden’ doen.

Als de verzen 1-10 leren dat we in solidariteit met Jezus leven, dan leren de verzen 11-22 dat we in solidariteit met anderen leven als deel van zijn gemeente. De dood van Jezus heeft zowel verticale voordelen die de relatie van de gelovige met God tot stand brengt, als horizontale, waardoor onze relaties met anderen worden versterkt. Door zijn kruis heeft Jezus de muur afgebroken die heidense gelovigen van Joodse scheidt. Daar valt ook het misbruik van de Wet onder om de kloof te verbreden. Jezus bouwt ook iets op: een verbazingwekkende, nieuwe tempel die is samengesteld uit gelovigen. Heidenen waren ooit uitgesloten van aanbidding in de heilige plaatsen van de tempel. Zij voegen zich nu bij Joodse gelovigen door één te worden. Wij worden ook deel van Gods gemeente, ‘een tempel die gewijd is aan de Heer’. Door Gods genade heb je het voorrecht deze dag in solidariteit met Jezus en je medegelovigen te leven.

De verzen 8-10 speelden een rol bij de bekering van velen. Ze wonnen het hart van Maarten Luther en hij vond hier genade en ook enkele centrale zekerheden van de Reformatie: redding alleen door geloof, alleen door genade, alleen door Christus en alleen tot eer van God. In 1738 predikte John Wesley achttien dagen nadat hij tot bekering was gekomen in Aldersgate Street in Londen aan de universiteit van Oxford. Daar bood hij ‘een schreeuw uit het hart’ aan en ‘het manifest van een nieuwe beweging’. Zijn tekst was Efeziërs 2:8. (Zie A. Skevington Wood, “Strangely Warmed: The Wesleys and the Evangelical Awakening”, Christian History [tijdschrift], deel 5, nr. 1 [1984]).)

`Welke indruk maakt Efeziërs 2:8 op jou?`

`Efeziërs 2 Wat heeft God voor ons gedaan door zijn Zoon Jezus Christus?`