---
title:  Verdieping
date:   29/09/2023
---

## Efeziërs in je hart hebben

### Efeziërs 3:14-21

#### IJsbrekervraag

`Wat is een gezin? Wat bindt gezinsleden aan elkaar?`

#### Ik Verken

Met deze paar verzen komen we terecht in een krachtig gebed. In deze brief roept de apostel op tot eenheid in Christus. Eenheid met God, van wie de mens door de zonde gescheiden is. Eenheid tussen Joden en niet-Joden. Het is juist deze eenheid waarvoor de gemeente zorgt. Deze brief gaat over de gemeente. In Efeziërs 4:4 worden de zeven pijlers van deze eenheid genoemd: één lichaam, één Geest, één hoop, één Heer, één geloof, één doop, één God en Vader van allen. De gemeente heeft een opdracht en vervult die met de gaven die de Geest haar geeft. Deze gaven dragen ook bij tot haar eenheid. Paulus gebruikt drie belangrijke beelden om te laten zien en te doen begrijpen wat de gemeente is, en hoe deze eenheid moet worden opgevat. Deze beelden zijn: het lichaam, het heiligdom en de bruid. In het gebed (specifiek in de verzen 14-21), bidt Paulus voor deze eenheid. Dus we moeten naar de details van zijn gebed kijken om die eenheid te bereiken.

#### Ik Bestudeer

Vers 14

`Voor wie buigt Paulus zijn knieën? Wat betekent het dat hij God aanspreekt als Vader?`

Vers 15

`Waarom spreekt hij over de mensheid als over een gezin? Wat voegt dit toe? Wat houdt de uitdrukking ‘in de hemelsferen en op aarde’ in? Wat voegt het feit dat elke familie dezelfde naam heeft toe?`

Vers 16

`Paulus vraagt God om te geven? Lijkt de keuze van dit werkwoord belangrijk? Wat houdt het in? Hoe verstaan we ‘vanuit zijn rijke luister’? Wat vraagt Paulus voor de gezinnen?`

`Wie werkt in ieder mens om hem sterk en krachtig te maken? Hoe verstaan we de uitdrukking ‘innerlijke kracht’?`

Vers 17

`Wat vraagt Paulus voor een ieder van ons (2 en 3)? Hoe houden de woorden ‘geworteld en gegrondvest’ verband met de liefde?`

Vers 18

`Wat zullen we door dit ‘geworteld’ zijn beter kunnen begrijpen? Voor wie geldt dit in het bijzonder?`

Vers 19

`Hoe moeten we het ‘kennen’ waarover Paulus spreekt begrijpen? Waarmee wil hij ons vullen? Hoe wordt deze realiteit van vervuld-zijn beschreven?`

`Efeziërs 2:8-10 Wat is een geschenk van God?`

Vers 20

`Hoe wordt God hier beschreven? Hoe is dit een echo van wat eerder is gezegd (de notie van volheid)? Om welke macht gaat het? Hoe kan de uitdrukking ‘oneindig veel meer’ alle grenzen verleggen? Wat is de relatie tussen goddelijke mogelijkheden en menselijke behoeften?`

Vers 21

`Waar is de heerlijkheid van God aanwezig? In welke tijd wordt deze heerlijkheid gemanifesteerd?`

#### Ik Pas Toe

`Vertrouwen op een Vader die zo goed is, zo gul en zo bereid om te geven, boven onze verwachtingen en zelfs boven onze verbeelding, is uiterst troostrijk en geruststellend.`

`Deel uitmaken van zijn gezin, zijn naam dragen en dus erfgenaam zijn van de zegeningen van een dergelijke afstamming, opent een ongelooflijke dimensie die op menselijke schaal onvoorstelbaar is.`

`Wie zijn wortels (verbinding met de stamboom), de essentie van zijn identiteit, vasthecht in de liefde, zorgt ervoor dat hij/zij nooit iets tekort zal komen en zal leven zonder angst voor tekorten, honger en dorst. Dat wil zeggen dat men volledig tevreden zal zijn, dat men zal overlopen van deze liefde en zo vervulling zal ervaren.`

`De band met God, waarvoor Paulus hier namens iedereen pleit, is die van volledige eenheid, van totale hechting, een samensmelting in die zin dat zij organisch is en existentieel.`

`Zo kunnen wij, verbonden met de bron van leven, ‘komen tot kennis van de Zoon van God’ en ‘de eenheid’ bereiken ‘van de volmaakte mens, van de tot volle wasdom gekomen volheid van Christus’ (Efeziërs 4:13).`

#### Ik bid …

Uw wil, Vader, geschiede in mij. Laat mij dagelijks door de Geest veranderd worden naar het beeld van Jezus. En moge zo uw glorie schijnen en zo de eenheid worden gerealiseerd onder uw volk. Amen.