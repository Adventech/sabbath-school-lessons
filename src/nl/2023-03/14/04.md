---
title:  Wij zijn de gemeente van de levende God
date:   26/09/2023
---

`Lees Efeziërs 3. Waarom is het zowel belangrijk als opwindend om deel uit te maken van Gods gemeente?`

We voelen ons bemoedigd als we horen dat leden positieve dingen over de gemeente zeggen. De meest enthousiasten onder ons schieten echter tekort in het uitbundige getuigenis van Paulus in Efeziërs 3. Hij begint met een verslag van zijn gebeden voor de gelovigen in Efeze ( Vergelijk Efeziërs 3:1 met 1:15-23). Hij onderbreekt dat om Gods schepping van de gemeente te bespreken, en maakt dan zijn gebedsverslag af. Tegelijkertijd gaan we belangrijke dingen over Gods ‘plan’ of ‘geheim’ begrijpen:

- Dat 'geheim', het plan met de gemeente, is er al vanaf de eeuwigheid (Efeziërs 3:3-5,9,11).

- Dat lang verborgen plan wordt door het leven en de dood van Jezus 'ten uitvoer gebracht'. (Efeziërs 3:11; vergelijk met 2:11-22)

- Door openbaring leert Paulus 'het geheim' van de gemeente en het verbazingwekkende feit dat heidenen er volwaardige partners van zijn.

- Paulus neemt deel aan het verspreiden van dit goede nieuws als prediker voor de heidenen van 'de ondoorgrondelijke rijkdom van Christus'.

- Met velen die voor Christus zijn gewonnen, toont de kerk, die uit zowel Joden als heidenen bestaat, 'de wijsheid van God in al haar schakeringen aan alle vorsten en heersers in de hemelsferen'. Zij kondigt het naderende onheil aan dat over hen zal komen. Het plan om alles in Christus te verenigen is aan de gang en hun tijd is kort. (Vergelijk Efeziërs 6:10-20; 1:10)

Dat Paulus de gemeente zo opvat, motiveert hem voor gelovigen te bidden. Waarom zou je je niet voorstellen dat hij dit oprechte gebed over jou bidt? Waarom zou je je niet voorstellen dat hij bidt dat jij ‘geheel vervuld zult raken van de volheid van God’ en volledig zult deelnemen aan het verbazingwekkende, zich ontvouwende geheim van een verenigde gemeente?

`Welke barrières tussen gelovigen in onze gemeente zouden er in het licht van wat Paulus schreef niet moeten zijn? Wat kun jij doen om te helpen die weg te nemen?`

`Efeziërs 3 Waarom is het zo belangrijk om deel uit te maken van Gods gemeente?`