---
title:  Verdere studie
date:   01/09/2023
---

Ellen White, ‘Responsibilities of Married Life’, Testimonies for the Church, vol. 7, pp. 45-50 & ‘Mutual Obligations’, The Adventist Home, pp. 114-120.

Ellen White drukt huwelijkspartners consequent op het hart er niet naar te streven de ander te overheersen: ‘Probeer niet elkaar te dwingen te doen wat jij wilt. Dat kun je niet doen en tegelijkertijd de liefde voor elkaar in stand houden. Wees vriendelijk, geduldig en verdraagzaam, attent en hoffelijk.’ (Ellen White, The Adventist Home, p. 118.)

Ze reageert ook op de betekenis en toepassing van Kolossenzen 3:18 (en Efeziërs 5:22-24): ‘Vaak wordt de vraag gesteld: “Mag de vrouw geen eigen wil meer hebben?” De Bijbel zegt duidelijk dat de man het hoofd van het gezin is. “Vrouwen, erken het gezag van uw man.” (Efeziërs 5:22) Als de zin hier zou eindigen, zouden we nooit jaloers hoeven te zijn op de positie van de vrouw ... Veel mannen stoppen bij de woorden “Vrouwen, erken het gezag”, maar wij zullen de rest van dezelfde zin ook lezen. Daar staat, “zoals het volgelingen van de Heer past.” (Kolossenzen 3:18) God verlangt dat de vrouw het ontzag en de heerlijkheid van God altijd voor ogen houdt. Zij hoeft zich enkel volledig te onderwerpen aan de Heer Jezus Christus. Hij heeft haar als zijn eigen kind gekocht voor de onbetaalbare prijs van zijn eigen leven ... Er is er één die voor de vrouw op een hogere plaats staat dan de man en dat is haar Verlosser. Haar onderdanigheid aan haar man moet zijn, zoals God heeft gezegd, “zoals het volgelingen van de Heer past ” (Kolossenzen 3:18).’ (Ellen White, The Adventist Home, pp. 115-116.)

`Marcus 10:42-45 Wat wilde Jezus ons hiermee leren?`

**Gespreksvragen**

`Stel je voor dat iemand Efeziërs 5:21-33 een achterhaalde passage vindt die niet langer geldt voor christelijke relaties, aangezien het een huwelijksmodel afdwingt dat de aandacht richt op het gezag en de overheersing van de man. Hoe zou jij daarop reageren? Welke delen uit de passage zouden jouw reactie kunnen versterken?`

`Welke steun kan Paulus’ raadgeving in Efeziërs 5:21-33 bieden voor mensen die zich bevinden in een uitdagende en moeilijke huwelijkssituatie?`

`Sommige christenen beweren dat het scheppingsverhaal in Genesis 1 en 2 puur metaforisch is en dat het niet eens in de buurt komt van wat er echt gebeurde, namelijk een miljarden jaren durende evolutie. Hoe laat Paulus’ toepassing van Genesis zien dat hij het verhaal letterlijk opvatte?`

`Denk nogmaals na over ‘één lichaam’. Hoe helpt dit de heiligheid van het huwelijk beter te begrijpen en waarom getrouwde stellen alles moeten doen om die heiligheid te beschermen?`