---
title:  De gemeente als bruid van Christus (2)
date:   29/08/2023
---

`Lees 2 Korintiërs 11:1-4. Hoe verwerkt Paulus de onderdelen van een huwelijk in de oudheid in zijn oproep aan de christenen in Korinte? Wanneer wordt de bruidegom voorgesteld aan zijn bruid?`

Als laatste onderdeel van een huwelijksfeest in de oudheid schetst Paulus Christus in Efeziërs 5:25-27 als degene die:

6. De bruid weggeeft (aan zichzelf!). In vroeger tijden gaf één van de bruidsjonkers, of haar vader de bruid weg. Haar eigen echtgenoot deed dat nooit! Toch stelt Paulus het hier zo voor dat Jezus de gemeente als bruid aan zichzelf geeft.

Paulus zet huwelijksgebruiken en -rollen in om Christus’ relatie tot de gemeente op een chronologische manier uiteen te zetten:

1. Verloving. Christus schonk zichzelf aan de gemeente (als ‘bruidsprijs’) en verloofde zich zo met haar.

2. Voorbereiding op de huwelijksceremonie. De betrokkenheid van de bruidegom blijft doorgaan door zijn inspanningen de bruid te heiligen en te reinigen.

3. De huwelijksceremonie. Christus’ huidige inzet is gericht op het ‘voorstellen’ van de bruid tijdens de huwelijksceremonie. Dat draait om het feest bij de wederkomst als de bruidegom, Christus, komt om de gemeente als bruid op te eisen en aan Hem te geven (Efeziërs 5:27, vergelijk met: 2 Korintiërs 11:1-2; Kolossenzen 1:21-23,28).

Huwelijken in de oudheid begonnen vaak met een nachtelijke optocht (Zie: Matteüs 25:1-13). De bruidegom en zijn gevolg verzamelden zich dan bij het huis van de bruidegom, de nieuwe woning van het paar. Daarna begon met veel ceremonieel de optocht. Verlicht door fakkels en vergezeld door uitgelaten, vrolijke muziek en veel vreugde, gaat de stoet naar het huis van de vader van de bruid. Als ze de bruid daar hadden opgehaald, of de stoet van de bruid onderweg waren tegengekomen, begeleidden die groepen het echtpaar naar hun nieuwe woning. Daar vierden de gasten een week lang een feest, dat zijn hoogtepunt bereikte in de huwelijksceremonie waarin de bruid werd voorgesteld aan de bruidegom.

Als Paulus beschrijft dat Christus de gemeente aan zichzelf voorstelt, zinspeelt hij op deze grote stoet en het voorstellen op zich. Zo schetst hij een ontroerend beeld van Christus’ wederkomst als een toekomstige huwelijksceremonie, het moment waarop de verloving tussen Christus en zijn gemeente tot een einde komt en het huwelijk wordt gevierd.

`Wat kunnen we meenemen uit deze positieve, blije en hoopvolle beeldspraak?`

`Efeziërs 5:25-27 en 2 Korintiërs 11:1-4 Hoe verwerkt Paulus de onderdelen van een huwelijk in zijn oproep aan de christenen in Korinte?`