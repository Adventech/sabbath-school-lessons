---
title:  Slaven van Christus
date:   06/09/2023
---

`Lees Efeziërs 6:5-8. Wat verlangt Paulus van christelijke slaven met zijn gedetailleerde instructies?`

Paulus dringt er bij christelijke slaven op aan hun meesters te gehoorzamen door van harte uitmuntende dienst te leveren. Wat opvalt is dat hij hen er steeds aan herinnert dat hij wil dat ze een grootse daad van vervanging moeten laten plaatsvinden. Ze moeten hun slavenmeester niet in de plaats van Christus stellen en hem de loyaliteit geven die alleen Christus toekomt. In de toewijding en trouw die hen aanzet tot het van harte geven van uitmuntende dienst, moeten ze Christus, de ware Heer, de plaats van de slavenmeester laten innemen. Door steeds de nadruk te leggen op deze noodzakelijke daad van vervanging, schetst Paulus een heel nieuw, christelijk besef van een meester-slaafrelatie. Merk op hoe Paulus op verschillende manieren bij hen op deze vervanging aandringt:

- Paulus verlaagt hun slavenmeesters tot ‘aardse meesters’, waarna hij naar hun echte, hemelse meester wijst.

- Ze krijgen de opdracht te gehoorzamen ‘met ontzag, respect en oprechtheid, zoals u Christus gehoorzaamt’.

- Paulus illustreert deze vervanging het sterkst als hij stelt dat christelijke slaven ijverig hun werk moeten doen, niet als slaven van hun meester, maar als ‘slaven van Christus’.

- In hun werk ‘moeten ze van harte alles doen wat God wil’ door zich daarin op God te richten.

- Paulus dringt erop aan dat ze hun werk met plezier doen,‘alsof het [werk] voor de Heer is en niet voor de mensen’.

Voor hun trouwe dienst zullen christelijke slaven een volledige beloning ontvangen van Christus bij zijn wederkomst. Ze hebben het werk voor Hem gedaan en mogen ernaar uitzien door Hem beloond te worden. Dat is vooral voor slaven die gevangen zitten in dit verschrikkelijke kwaad, een heel prettig vooruitzicht. Een slaaf kan zich niet gewaardeerd of erger voelen door een aardse meester (Vergelijk: 1 Petrus 2:19-20). De gelovige slaaf heeft echter een meester die attent is, oog heeft ‘voor het goede dat hij doet’ en die hem ongetwijfeld zal belonen (Efeziërs 6:8).

`Hoezeer we ook de wens hebben dat de Bijbel zich openlijk uitspreekt tegen de vreselijke praktijk van slavernij, is dat niet het geval. Welke lessen kunnen we desondanks van Paulus leren over de manier waarop we met de mensen om ons heen horen om te gaan?`

`Efeziërs 6:5-8 Wat zegt Paulus over toewijding?`