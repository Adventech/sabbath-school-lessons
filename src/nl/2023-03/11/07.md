---
title:  Verdere studie
date:   08/09/2023
---

Het respect dat Paulus had voor kinderen als medegelovigen versterkt onze zorg voor de manieren waarop kinderen tegenwoordig worden behandeld. Zijn advies aan vaders nodigt ons uit na te denken over onze verantwoordelijkheden als ouders (Efeziërs 6:1-4). Paulus’ raad aan slaven en vooral zijn advies aan slavenmeesters vormt een grotere uitdaging ( Efeziërs 6:5-9). We leven in een hele andere sociale setting en slavernij in welke vorm dan ook is één van de grootste morele kwaden. Toch zijn deze geïnspireerde woorden deel van de Schrift en is het belangrijk te bedenken hoe we die vandaag de dag kunnen toepassen. Net als de gelovigen in Efeze in de eerste eeuw hebben we het voorrecht en de plicht de waarden van het evangelie toe te passen op onze relaties. De onderstaande gespreksvragen zijn bedoeld om dat belangrijke werk een duwtje in de rug te geven.

`Matteüs 18:1-5,10; Marcus 10:13-16 Wat kunnen we hiervan leren?`

**Gespreksvragen**

`Wat betekent het voor adventisten dat de liefde voor kinderen het bewijs is van ‘een volk, gereedgemaakt voor de Heer’? (Lucas 1:17, geciteerd uit Maleachi 4:6)`

`Paulus’ overduidelijke ontzag voor kinderen leidt tot de volgende diepgaande vraag: Wat moeten wij doen om Christus’ zorg uit te dragen naar kinderen die al op jonge leeftijd geweld hebben ondergaan, seksueel misbruik en schaamte? In het licht van onderzoek naar de enorme impact van Nadelige Ervaringen in de Kindertijd (ACEs, zie: https://www.cdc.gov/violenceprevention), wat horen wij voor hen te doen?`

`Welke verantwoordelijkheden heeft de gemeente in het verlengde van Paulus’ respect voor kinderen en Jezus’ zorg voor hen, om voor de kinderen die haar zijn toevertrouwd te zorgen en hen te beschermen? Welke programma’s en procedures horen daarvoor aanwezig te zijn?`

`Paulus’raad aan slaven en slavenmeesters in Efeziërs 6:5-9 wordt vaak toegepast op de relatie tussen werkgever en werknemer. In hoeverre is dat inderdaad van toepassing? Welk gevaar ligt op de loer als we die vergelijking maken?`

`Slavernij blijft een pijnlijke realiteit, ook in onze wereld waar meer dan 40 miljoen mensen in onderdrukking leven (volgens ‘The Global Slavery Index’, (www.globalslaveryindex.org).`

`Wij zijn vrije mensen van wie de geestelijke voorouders alles op alles hebben gezet om de afschaffing van slavernij mogelijk te maken. Wat zijn onze plichten tegenover deze gevangen zonen en dochters van God, als we over Christus zingen, ‘Ketenen zal Hij verbreken, want de slaaf is onze broer en in zijn naam zal alle onderdrukking ophouden’? (Lyrics van ‘O Holy Night’, openbaar domein)`