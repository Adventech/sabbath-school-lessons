---
title:  Opperste trouw aan Christus in de praktijk
date:   02/09/2023
---

### Lezen

Efeziërs 6:1-9; Marcus 10:13-16; Kolossenzen 3:21-25; 1 Petrus 2:18-25; 2 Korintiërs 5:10

> <p>Kerntekst</p> 
>‘Meesters, behandel uw slaven op dezelfde manier. Laat dreigementen achterwege, want u weet dat zij en u dezelfde Heer in de hemel hebben, en dat Hij geen onderscheid maakt.’ Efeziërs 6:9

In 2018 trok een kunstvoorwerp van het Bijbelmuseum in Washington D.C. heel veel aandacht. Het ging om een beknopte Bijbel die bedoeld was de kernwaarheden van het geloof te verkondigen terwijl alle passages waren verwijderd die slaven zouden kunnen aanzetten tot rebellie. Deze Bijbel werd gepubliceerd in 1808 en daarin zijn niet slechts een paar passages weggelaten. Er ontbreekt negentig procent van het Oude Testament en vijftig procent van het Nieuwe Testament. Van de 1189 hoofdstukken in de Bijbel zijn er slechts 232 overgebleven.

Veel van het ‘goede nieuws’ in de Bijbel staat er niet in, terwijl die delen van de Bijbel die het kwaad van slavernij lijken te versterken volledig intact zijn gelaten. Dat geldt bijvoorbeeld voor de vaak misbruikte tekst, ‘Slaven, gehoorzaam uw aardse meester zoals u Christus gehoorzaamt, met ontzag, respect en oprechtheid.’1 In onze tijd en cultuur worden wij uitgedaagd Efeziërs 6:1-9 te lezen in het verband van het hele verlossingsplan, zoals de hele Bijbel dat openbaart. Wat leert het ons als we zien hoe Paulus de waarden van het evangelie toepast op de onvolmaakte sociale structuren van zijn tijd?

_Op sabbat 9 september bespreken we met elkaar deze les._