---
title:  De heilige Geest in het leven van een gelovige
date:   16/08/2023
---

`Lees Efeziërs 4:30. Wat zegt Paulus in deze tekst over de aanwezigheid van de heilige Geest bij gelovigen als het gaat om zondig taalgebruik in een christelijke gemeenschap?`

Paulus’ angstaanjagende waarschuwing gaat samen met een hartverwarmende belofte. De zonden die wij tegen elkaar begaan in de gemeente zijn geen kleine fouten met weinig gevolgen: het doet de heilige Geest pijn als we Gods gave om te praten misbruiken en daar anderen mee kwetsen (Efeziërs 4:25-27, 29, 31-32). Dat Paulus uit Jesaja citeert, benadrukt de ernst van zijn waarschuwing: ‘Maar zij [Israël] zijn in opstand gekomen en hebben zijn heilige geest gekrenkt. Daarom werd Hij hun tot vijand en bond Hij de strijd met hen aan.’ (Jesaja 63:10)

In een geruststellende belofte geeft Paulus te kennen dat de heilige Geest gelovigen merkt vanaf de dag dat ze Christus hebben aanvaard tot ‘de dag van verlossing.’9 (Efeziërs 1:13-14; 4:30) Het contact tussen de Geest en de gelovige is niet broos maar is van duurzame aard. Als gelovigen de inwonende aanwezigheid van de Geest afwijzen door Gods gave van de taal te misbruiken als een wapen, gaat de Geest niet weg. De Geest is bedroefd. De Geest wil bij gelovigen blijven tot Christus’ wederkomst en aanduiden dat ze Gods bezit zijn en door Hem worden beschermd. Paulus onderstreept de volledige goddelijkheid van de Geest door de naam ‘Gods heilige Geest’ en benadrukt de menselijkheid van de Geest door de heilige Geest als bedroefd voor te stellen (Efeziërs 4:30 Zie ook: Romeinen 8:16,26-27; 1 Korintiërs 2:10,13; 12:11; Galaten 5:17-18).

We moeten er voorzichtig mee zijn het mysterie van de Godheid te bespreken. De Geest is zowel één met de Vader en de Zoon als dat je de Geest moet onderscheiden van Vader en Zoon. ‘De Geest heeft zijn eigen wil en kiest in overeenstemming daarmee. Hij kan bedroefd worden en je kunt Hem lasteren. Dergelijke eigenschappen passen niet bij iets wat niet meer is dan een kracht of een invloed. Het zijn de kenmerken van een mens. Is de Geest dan een mens zoals jij en ik? Nee, wij gebruiken alleen menselijke woorden om het goddelijke mee te omschrijven. De Geest is wat mensen nooit kunnen zijn.’ (Paul Petersen, God in 3 Persons – In the New Testament (Silver Spring, MD: Biblical Research Institute, 2015), p. 20.)

`‘Gods heilige Geest’ leeft zo dichtbij ons dat onze daden Hem raken. We delen ons leven met een lid van de Godheid die ons toegewijd is binnen een onverbreekbare relatie waardoor we ook nog eens verzegeld worden in de eindtijd. Hoe zouden we uit geloof moeten reageren op die geweldige waarheid?`

`Efeziërs 4:30 Wat zegt Paulus over de aanwezigheid van de heilige Geest bij gelovigen?`