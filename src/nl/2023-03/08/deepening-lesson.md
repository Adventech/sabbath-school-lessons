---
title:  Verdieping
date:   18/08/2023
---

## Christus vormt levens, de Geest inspireert woorden

### Efeziërs 4:17-32

#### IJsbrekervraag

`Wie of wat heeft jouw denken het meest beïnvloed, en waardoor is dat gebeurd?`

#### Ik Verken

De heilige Geest werkte ook door Paulus heen. Daarom schreef hij in Efeziërs 4:17: ‘Op gezag van de Heer zeg ik u ...’, maar zijn lezers hadden al ‘onderricht’ over Christus gekregen (vers 20-21). Op grond hiervan doet hij een dringend appèl op hen hun ‘vroegere levenswandel’ op te geven (vers 22). In Efeziërs 4, 5 en 6 geeft Paulus aanwijzingen voor ‘de weg ... die past bij de roeping die u hebt ontvangen’ (4:1). In 4:17-32 gaat hij nader in op die weg, die tegenover ‘de weg van de heidenen met hun loze denkbeelden’ (4:17) staat. Vanaf vers 25 schrijft hij specifiek over de omgang met de naaste. Paulus schreef Efeziërs waarschijnlijk rond 60 n. Chr. vanuit Rome, toen hij daar als gevangene verbleef (vgl. Efeziërs 3:1 en 4:1).

#### Ik Bestudeer

Vers 17: ‘De weg van de heidenen’ is niet een letterlijke weg, maar wel de levenswijze van deze mensen (vgl. vers 22).

`Wat lag aan hun manier van leven ten grondslag? (vgl. 4:17 HSV en Romeinen 1:21).`

Vers 22: ‘De oude mens’ betekent het leven zonder God (vgl. Kolossenzen 3:9).

`Wat doet iemand die zonder God probeert te leven? Vgl. Romeinen 8:12.`

Vers 23: ‘Laat u vernieuwen door de geest van uw denken’ (vgl. Romeinen 12:2).

`Kunnen we ook door een daad ons denken beïnvloeden? Zo ja, geef dan een voorbeeld.`

Vers 24: ‘De nieuwe mens’ wil zeggen: een werkelijk leven met God.

`Lees Matteüs 9:17. Wat gebeurt er wanneer je probeert je oude mens met je nieuwe mens te verenigen?`

Vers 25: Vgl. Romeinen 12:5. Als gelovigen horen we meestal bij een groter geheel. Als je binnen een dergelijk verband oneerlijk bent richting een ander, beschadig je een stuk vertrouwen van deze persoon in jou en heeft dat ook negatieve gevolgen voor jezelf. Vers 26:

`Zijn uitingen van boosheid onchristelijk? Vgl. 4:31, Kolossenzen 3:8, Matteüs 26:51-52; Lucas 22:50-51; Johannes 2:14-16 en Galaten 5:20. Verklaar je antwoord.`

`Wat kan er schuilgaan achter boosheid? Vgl. Jona 4.`

Vers 28:

`Wat betekent ‘Ledigheid is des duivels oorkussen’?`

Vers 29: Het is ongepast ‘vuile taal’ te gebruiken (vgl. 5:4). Kolossenzen 4:6 benadrukt het belang van het spreken op een aangename, vriendelijke manier, en vergelijkt dat met een gerecht dat met zout op smaak is gebracht.

Vers 30:

`Wanneer maak je de heilige Geest bedroefd, en waarom is die bedroefdheid zo pijnlijk voor Hem? Vgl. Jesaja 63:7-10.`

Vers 32:

`Welke vormen van goedheid vinden we in Matteüs 6:14 en Kolossenzen 3:12?`

`1 Tessalonicenzen 5:9-11 Wat is Gods bedoeling met ons?`

#### Ik Pas Toe

Het is niet alleen belangrijk wat je als christen doet of denkt, maar ook wat je niet doet of denkt.

`Gelet op de afgelopen vijf jaar van je leven, zie je dan een positieve verandering in je denken, je houding ten opzichte van anderen, je daden en in de dingen die je hebt nagelaten?`

`Als daar sprake van is, waardoor ben je dan zo veranderd?`

`Wanneer is een volgeling van Christus als zout (vgl. Matteüs 5:13), en wanneer als pekel?`

`Ben je nu boos op iemand? Zo ja, wat doe je daar dan mee?`

`Is hard werken nuttig? Verklaar je antwoord.`

Een goede bekende van je werd slachtoffer van een misdrijf. De dader zit in de gevangenis. Jouw kennis wil het hem vergeven, en vertelt aan jou dat zij heeft kunnen regelen dat ze hem volgende week in de gevangenis ontmoet.

`Hoe reageer jij op deze mededeling?`

#### Ik bid …

`Heer, help mij de juiste keuzes in het leven te maken, ondanks alle erge dingen die anderen mij aandoen of aangedaan hebben. Geef dat ik altijd dankbaar zal blijven voor uw liefde voor mij, en dat deze liefde mij voor altijd zal bezielen in het omgaan met wie dan ook. Amen.`