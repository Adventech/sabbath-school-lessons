---
title:  Christus vormt levens, de Geest inspireert woorden
date:   12/08/2023
---

### Lezen

Efeziërs 4:17-32; Kolossenzen 3:1-17; Zacharia 3:3-5; 8:16; Jesaja 63:10; Romeinen 8:16, 26-27.

> <p>Kerntekst</p> 
> ‘Geef dus uw vroegere levenswandel op en leg de oude mens af, die te gronde gaat aan bedrieglijke begeerten; laat u voortdurend vernieuwen in uw geest en uw denken en trek de nieuwe mens aan, die naar Gods wil geschapen is in waarachtige rechtvaardigheid en heiligheid.’ Efeziërs 4:22-24

Jarenlang bracht Jose Antonio, een dakloze man, zijn leven door op de straten van Palma in Spanje. Met grijs, verwilderd haar en een soortgelijke baard, zag Jose er ouder uit dan zijn 57 jaar. Op een dag zocht Salva Garcia, de eigenaar van een kapsalon, hem op en stelde voor hem een complete gedaantewisseling te laten ondergaan.

Jose zat dus in de kappersstoel, terwijl een hardwerkend team zijn haar knipte en kleurde en de verwarde haren en baard weer in model probeerde te krijgen. Daarna kreeg Jose nieuwe stijlvolle kleding. Toen was het tijd voor de onthulling! Jose zat voor spiegel, huilde en zei: ‘Ben ik dat? Ik zie er zo anders uit. Niemand zal me herkennen!’ Later zou hij daar nog aan toevoegen: ‘Ik zag er niet alleen anders uit. Het veranderde mijn hele leven.’

In Efeziërs 4:17-32 vertelt Paulus aan de gelovigen dat zij een net zo volledige gedaantewisseling hebben ondergaan. Ze hebben hun oude ik afgelegd en ze hebben hun nieuwe identiteit aangenomen. Net als bij Jose gaat het echter niet alleen om een uitwendige verandering. Ze zijn ook ‘vernieuwd in uw geest’ om hun leven te vullen met ‘waarachtige rechtvaardigheid en heiligheid’. De ultieme gedaantewisseling!

_Op sabbat 19 augustus bespreken we met elkaar deze les._