---
title:  De neerwaartse spiraal van de zonde
date:   13/08/2023
---

`Vergelijk Efeziërs 4:17-32 met Kolossenzen 3:1-17. Hoe wil Paulus gelovigen ertoe brengen zo te leven dat ze de eenheid binnen de gemeente versterken?`

In de voorgaande verzen, hoofdstuk 4:1-16, draaide het bij Paulus om de eenheid in de gemeente. Door vers 1 te vergelijken met vers 17, blijkt wel hoezeer deze verzen op elkaar lijken in hun omschrijving van welke ‘weg te gaan’. Deze overeenkomst geeft te kennen dat Paulus hetzelfde onderwerp aansnijdt, namelijk dat van eenheid en de levensstijl die daarbij hoort. Hij doet dat op een hele nieuwe manier die in het begin wat negatief is.

In hoofdstuk 4:17-24 stelt Paulus de niet-Joodse levensstijl tegenover oprechte christelijke levenspatronen. De eerste belemmert die eenheid terwijl die andere die juist bevordert. Als we Paulus’ scherpe kritiek lezen op de verdorven, heidense levensstijl, moeten we zijn standpunt in gedachten houden dat God ook niet-Joodse mensen verlost door Christus en dat hij hen volledig deelgenoot wil maken van Gods volk. Daarom geeft hij in hoofdstuk 4:17-19 een kortstondige, negatieve omschrijving van ‘de onbesnedenen’. (Efeziërs 2:11-22; 3:1-13)

Paulus maakt zich niet alleen zorgen over de specifieke zonden of het gedrag dat de heidenen vertonen. Het houdt hem bezig dat ze er een levensstijl op nahouden die enkel bergafwaarts gaat doordat ze in de greep van de zonde leven. Hoofdstuk 4:17-19 draait om een verharde spiritualiteit: ‘In de geest [van de heidenen] heerst duisternis en ze zijn vervreemd van het leven met God.’ Vanwege deze verharde geestelijkheid benadrukt het begin van de passage hun verduisterde en beperkte inzicht: ‘Afgestompt als ze zijn, [omdat ze Hem niet kennen en hun hart voor Hem gesloten hebben]’. Dat geldt ook voor hun verdorven seksuele praktijken (‘ze geven zich gretig over aan losbandigheid en allerlei zedeloze praktijken’) (Efeziërs 4:18-19). Omdat ze vervreemd zijn van God, weten ze niet hoe ze moeten leven en omdat ze geen deel hebben aan zijn verlossende genade, raken ze verstrikt in een neerwaartse spiraal van zonde en verdorvenheid.

`Welke ervaring heb jij zelf met de macht van de zonde waardoor iemand nog dieper in de problemen kan komen?`

`Efeziërs 4:17-32; Kolossenzen 3:1-17 Hoe wil Paulus de eenheid binnen de gemeente laten versterken?`