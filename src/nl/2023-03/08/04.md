---
title:  Spraak die tot eenheid leidt en vervuld is met genade
date:   15/08/2023
---

`Lees Efeziërs 4:25-29. Welke raadgevingen van Paulus omtrent het woordgebruik van gelovigen zijn op dit moment van groot belang voor jou? Waarom?`

Paulus gebruikt in hoofdstuk 4:25-32 een interessante structuur. Dat blijkt wel uit vers 25: een negatieve opdracht (‘leg de leugen af’) wordt gevolgd door een positieve opdracht (‘spreek de waarheid tegen elkaar’) en dat leidt dan tot een doordachte gevolgtrekking (‘want wij zijn elkaars ledematen’, oftewel ‘we zijn leden van één lichaam en horen dus bij elkaar als delen van dat ene lichaam’). Paulus’ aansporing ‘de waarheid tegen elkaar te spreken’ is dus voor ons geen vrijbrief andere leden te confronteren met een tactloze opsomming van hun fouten. Paulus zinspeelt hier op Zacharia 8:16. Uit die tekst blijkt dat je de waarheid moet spreken als dat de vrede bevordert.

In Efeziërs 4:31 roept Paulus op geschreeuw en gevloek te laten varen. Dan is het onlogisch te stellen dat hij in vers 26 woede binnen de gemeente toestaat. Paulus geeft wel toe dat er boosheid kan ontstaan in de gemeente, maar hij waarschuwt ervoor door de manier waarop je die boosheid laat merken in te perken, ‘Als u boos wordt, zondig dan niet: laat de zon niet ondergaan over uw boosheid’. Paulus lijkt zijn betoog dan te onderbreken door zijn negatieve opmerking over dieven: ‘Laat wie steelt niet meer stelen’. De positieve opdracht aan de dief is ‘eerlijk de kost te verdienen door zelf hard te werken’, vanuit deze doordachte gevolgtrekking, ‘zodat hij iets weg kan geven aan wie het nodig heeft.’ (Efeziërs 4:28; zie ook: 1 Korintiërs 4:12; 1 Tessalonicenzen 4:11)

Misschien voegt Paulus deze waarschuwing voor dieven wel toe vanwege het verband tussen diefstal en misleidend taalgebruik. Dat fenomeen kennen we door het verhaal over Ananias en Saffira (Handelingen 5:1-11.). Paulus’ geloof in Christus’ veranderende macht is zo groot dat hij dieven tot weldoeners ziet worden! Vervolgens geeft hij deze opdracht: ‘Laat geen verderfelijke taal over uw lippen komen.’ Daarmee doelt hij op een vernietigend woord dat onvermijdelijk uit iemands mond lijkt te komen om daarmee schade aan te richten. In positief opzicht wil Paulus dat aan elke negatieve uitdrukking niet alleen een einde komt, maar dat die wordt vervangen door een opmerking die aan drie criteria voldoet: 1. ‘alleen goede’, 2. ‘en waar nodig opbouwende woorden’ en 3. ‘die goeddoen aan wie ze hoort’.

`Was het maar waar dat we allemaal en altijd zulke woorden spraken! Hoe moeilijk vind jij dat om te doen?`

`Efeziërs 4:25-29 – Welke raadgevingen van Paulus omtrent het woordgebruik van gelovigen zijn van groot belang en waarom?`