---
title:  Verdere studie
date:   18/08/2023
---

‘Laat uw manier van praten zo zijn dat je daar geen spijt van hoeft te hebben. “Maak Gods heilige Geest niet bedroefd, want Hij is het stempel waarmee u gemerkt bent voor de dag van verlossing.” (Efeziërs 4:30) Als liefde in je hart woont, zul je proberen je broeder en zuster vast te doen staan in het meest heilige geloof en dat op te bouwen. Als er ook maar een woord valt dat het karakter van jouw vriend, broer of zus kan schaden, zet dan een wachter voor je mond. Het is het werk van de vijand. Herinner de spreker er vriendelijk aan dat Gods Woord dergelijke gesprekken verbiedt.’ (Ellen White, Advent Review and Sabbath Herald, June 5, 1888.)

Wat zou er in jouw gemeente veranderen als jij en ieder ander lid de volgende belofte zou doen en naleven?

Ik streef ernaar dat mijn invloed binnen mijn adventistische familie en daarbuiten positief, bemoedigend, geloofsopbouwend en moreel verheffend is (Efeziërs 4:29).

In navolging van Christus’ oproep tot eenheid en liefde, zal ik meer energie besteden aan het doen en zeggen van dingen waarvan ik weet dat ze goed zijn. Ik zal me niet langer bezighouden met het aanwijzen van dingen in mensen waarvan ik denk dat ze fout zijn (Johannes 13:34-35; 17:20-23; Efeziërs 4:1-6; 1 Tessalonicenzen 5:9-11). Als ik het niet eens ben met iemand, laat ik duidelijk merken dat ik respect heb voor mijn medegelovige. Ik ga uit van zijn/haar eerlijkheid en toewijding aan Christus. Ik zal mijn afwijkende mening vriendelijk verwoorden in plaats van scherp (Efeziërs 4:31-32). Ik zal een opgewekt leven leiden en elke kans benutten om de andere gemeenteleden op te bouwen en te bemoedigen, terwijl ik uitzie naar Christus’ wederkomst (Efeziërs 4:29-30; Galaten 6:2; Hebreeën 10:24-25).

`Romeinen 8:16, 26-27 Wat doet de Geest voor ons?`

**Gespreksvragen**

`Lees Efeziërs 1:3-14; 1:15-23; 2:11-18; 2:19-22; 3:1-13; 3:14-19; 4:4-6; 4:17-24; 4:25-32; 5:15-20; 6:10-20 (waar ‘De HEER’ in Efeziërs 6:10 op Christus doelt). Lees deze elf verzen in Efeziërs waar Paulus zegt dat de drie leden van de Godheid nauw samenwerken om de mens te verlossen. Hoe kan deze herhaalde nadruk ons helpen de Godheid beter te begrijpen?`

`Hoe kunnen we Paulus’raad over christelijk taalgebruik vertalen naar deze tijd vol ‘door de computer aangestuurde communicatie’, waardoor er maar al te vaak gepest wordt en op anonieme wijze online karaktermoord wordt gepleegd? (Efeziërs 4:25-32)`