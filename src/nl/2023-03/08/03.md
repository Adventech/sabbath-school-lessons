---
title:  Een dramatische verandering van kleding
date:   14/08/2023
---

`Lees Efeziërs 4:20-24. Welke belangrijke boodschap wil Paulus overbrengen door het bekeringsverhaal van zijn toehoorders te herhalen?`

Als hij hun vroegere, heidense bestaan ter sprake heeft gebracht, zegt Paulus niet: ‘Zo hebt u niet over Christus gehoord!’. Nee, hij roept uit: ‘Maar zo hebt u Christus niet leren kennen!’ (Efeziërs 4:17-20) Voor de toehoorders geldt dat zij ‘over Hem [Christus] hebben gehoord’ en ‘onderricht over Hem hebben gekregen’ of dat ze ‘in Hem de waarheid kennen’. Daarom dringt Paulus nog verder aan op de aanvaarding van een leven dat door Christus vorm wordt gegeven in de zin over ‘[de waarheid] die in Jezus aan het licht komt’. Geloof draait in Paulus’ ogen om een persoonlijke relatie met Christus, een relatie die zo levendig en echt is dat het te boek staat als ‘Christus leren kennen’. We erkennen dat de opgestane en verheerlijkte Jezus leeft en dat Hij onder ons is. We worden gevormd door zijn lessen en het voorbeeld dat Hij heeft gegeven. We blijven trouw aan Hem als onze levende Heer. We stellen ons open voor zijn voortdurende leiding en instructies door de Geest en het Woord.

Paulus vertelt ons dat de aanvaarding van een door Christus vorm gegeven leven drie stappen vereist:

1. de oude levenswandel opgeven en die de rug toekeren.
2. Vernieuwing van denken ervaren. 
3. Het nieuwe, op God gericht leven aantrekken. Paulus verwijst met zijn beeldspraak naar het oudtestamentische woordgebruik wat betreft kleding dat zowel zondigheid kan symboliseren als verlossing (Voor zondigheid zie: Psalm 73:6; Zacharia 3:3-4; Maleachi 2:16; voor verlossing zie Jesaja 61:10; Ezechiël 16:8; Zacharia 3:4-5).

In oude tijden droegen mannen een tot op de knie reikende tuniek als onderhemd en een mantel of jas als bescherming tegen de zon. Vrouwen liepen in dezelfde soort kleding. De culturen die in de Bijbel een rol spelen, waren minimalistisch. Kledingstukken waren kostbaar en duur en werden lange tijd gedragen. Het was uniek om meer dan één set kleren te bezitten. De kwaliteit en stijl van de kledingstukken zeiden iets over de identiteit en de status van de drager. Andere kleding aandoen en de ene set kleren verruilen voor een andere, was een heel ongewoon en bijzonder moment. Dat is geheel in tegenstelling tot hoe onbetekenend dat nu is in vele culturen. Volgens Paulus zou de verandering in je leven net zo buitengewoon moeten zijn als het was in de eerste eeuw om van kleding te veranderen.

`Wat is het cruciale verschil tussen ‘over Christus leren’ en ‘Christus leren kennen’?`

`Efeziërs 4:20-24 – Welke belangrijke boodschap wil Paulus overbrengen door het bekeringsverhaal van zijn toehoorders te herhalen?`