---
title:  Verdere studie
date:   07/07/2023
---

Leert Efeziërs 1:3-14 dat God de toekomst van mensen van te voren al vastlegt en sommigen voorbestemt voor het eeuwig leven en anderen voor de eeuwige dood? Veel mensen denken helaas dat dit zo is. Denk eens na over het volgende:

In de tekst is de rol van Christus doorslaggevend: de goddelijke keuze ons aan te nemen komt ‘door Jezus Christus’ en ‘in Christus’ (Efeziërs 1:4-5,11). Dit wijst erop dat Gods uitverkiezing en voorbestemming enkel en alleen zijn gericht op degenen die ervoor hebben gekozen in Christus te geloven. God gaat niet van ieder mens al voor zijn/haar geboorte bepalen wie verloren gaat en wie gered wordt. Gods keuze is de weloverwogen, vooraf bepaalde, goddelijke reactie op hen die in Christus geloven.

Efeziërs 1:3-14 verwoordt Gods werk van verlossing op een hele levendige en relationele manier. God is ‘Vader’ en wij zijn zijn ‘aangenomen’ kinderen, die zijn zegeningen in overvloedige mate ontvangen (Efeziërs 1:3-5,8). We moeten die woorden over Gods keuze en voorbestemming lezen in het licht van deze rijke, relationele taal. God is geen afstandelijke, ongevoelige rechter die vanuit de hoogte oordelen velt. Hij is een zorgzame Vader voor al zijn kinderen (Efeziërs 3:15).

Dat God de keuzes van mensen respecteert, komt terug in Efeziërs 1:3-14 (vooral in vers 13, waar ‘horen’ en ‘tot geloof komen’ heel belangrijk blijken te zijn) en in andere delen van de brief (Efeziërs 2:8; 3:17; 4:1-6:20). Daarbij ligt telkens de nadruk op of vooronderstelt het de aanwezigheid van onze keuzevrijheid en het antwoord in geloof. Het komt ook terug in de rest van het Nieuwe Testament (Bijvoorbeeld: 1 Timoteüs 2:4; Handelingen 17:22-31). Zoals Ellen White het zegt: ‘God heeft een geweldig geschenk aan de wereld gegevenzijn Zoon. Dit ongeëvenaarde geschenk heeft de wereld met genade omgeven, zoals de lucht die overal aanwezig is, zo echt als de lucht die we inademen. Als we ervoor kiezen om deze leven gevende genade van Christus te aanvaarden, zullen we leven en opgroeien om mannen en vrouwen te worden in Christus Jezus.’ (Ellen White, Op weg naar Christus, p. 105.)

`Efeziërs 1:14,18, 3:6 zie ook Deuteronomium 9:29; Zacharia 2:12 Wat wil Paulus benadrukken?`

**Gespreksvragen**

`Welke argumenten zou jij nog toevoegen aan de bovenstaande redenen waarom God niet voor onze geboorte al bepaalt wie gered wordt en wie verloren gaat?`

`Wiens keuze beslist uiteindelijk wie wel of geen verlossing ontvangt in Jezus?`

`‘In Hem zijn wij door zijn bloed verlost en zijn onze zonden vergeven, dankzij de rijke genade.’ (Efeziërs 1:7) Waarom toont dit vers aan dat verlossing door geloof plaatsvindt en niet door werken van de wet?`