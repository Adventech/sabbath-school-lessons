---
title:  Tot eer en verheerlijking van Hem leven
date:   05/07/2023
---

‘In Hem heeft God, die alles naar zijn wil en besluit tot stand brengt, ons de bestemming toebedeeld, in overeenstemming met zijn voornemen, dat wij, die reeds onze hoop op Christus gevestigd hebben, zouden bestaan tot eer van Gods grootheid.’ (Efeziërs 1:11-12)

De gelovigen in Efeze lijken uit het oog te hebben verloren wie ze zijn als christenen. Ze hebben ‘de moed verloren.’ (Zie: Efeziërs 3:13) Zoals hij al eerder aanduidde, hoopt Paulus hun identiteit als christenen nieuw leven in te blazen. Gelovigen zijn geen slachtoffers van lukrake, twijfelachtige beslissingen van verschillende godheden of bovenaardse krachten. Ze zijn Gods kinderen en kunnen door Christus aanspraak maken op vele beloftes dankzij de grondige plannen en eeuwigdurende keuzes van God. Gods bedoeling, raad en wil komen tot uiting in hun levens in overeenstemming met het nog grotere plan van God om alles in Christus bijeen te brengen (Efeziërs 1:3-5,10-11). Ze kunnen er een onwankelbaar vertrouwen in hebben hoe ze voor God staan en ze kunnen vertrouwen op de doeltreffendheid van de zegeningen die Hij schenkt. Hun levens zouden de boodschap van Efeziërs 1:3-14 moeten uitstralen: ‘Gezegend zij de God en Vader van onze Heer Jezus Christus’!

`Lees Efeziërs 1:11,14,18. Vergelijk de manieren waarop het onderwerp ‘erfenis’ in deze teksten naar voren komt? Waarom is dit zo belangrijk voor Paulus?`

Heb jij wel eens een erfenis ontvangen na iemands overlijden? Misschien liet een familielid je iets waardevols na of een grote som geld. De visie van Paulus is dat christenen, dankzij de dood van Jezus, een erfenis van God hebben ontvangen, maar ook Gods erfenis zijn (Efeziërs 1:14,18). In het Oude Testament wordt Gods volk weleens beschreven als zijn ‘erfenis’ (Deuteronomium 9:29 (‘dat U toebehoort’); Deuteronomium 32:9 (‘dat Hij zichzelf toemat’; Zacharia 2:12 (‘mijn oogappel’); voor andere vertaalmogelijkheden die aansluiten bij de tekst van dit dagdeel zie de KJV (die spreekt over ‘inheritance’; zie ook NBG, HSV en SV)). Dit idee van Gods erfenis worden komt zowel naar voren in Efeziërs 1:18 als in vers 11 (de vertaling zou dan zijn, ‘In Hem zijn wij erfgenamen geworden’). Als kern van hun christelijke identiteit wil Paulus de gelovigen op het hart drukken dat ze veel waard zijn voor God. Ze bezitten niet alleen een erfenis van God, ze zijn Gods erfenis (Efeziërs 1:14; 3:6, vergelijk met: 5:5).

`Wat is het verschil tussen ergens voor werken en het erven? Waarom verklaart dit wat ons in Jezus is gegeven?`

`Efeziërs 1:11,14,18 Hoe komt het onderwerp ‘erfenis’ in deze teksten naar voren en waarom is dit zo belangrijk voor Paulus?`