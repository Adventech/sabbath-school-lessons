---
title:  Gekozen en aanvaard in Christus
date:   02/07/2023
---

In een bedankbriefje vertel je vaak ook om welk cadeau of cadeaus het gaat. Dat doet Paulus ook in Efeziërs 1:3-14 als hij God bedankt voor de zegeningen van het evangelie door een lange opsomming van ontvangen cadeaus. Paulus looft God voor het feit dat Hij ‘ons in onze eenheid met Christus, met talrijke geestelijke zegeningen heeft gezegend’. Dat het geestelijke zegeningen zijn (in het Grieks, pneumatikos), geeft het idee dat ze door de Geest komen (pneuma). Dit verwijst weer naar het einde van Paulus’ lofprijzing, waarin hij dankt voor het werk dat de heilige Geest verricht in het leven van de gelovigen. Op een inspirerende manier laat Efeziërs 1:3-6 weten hoe God ons in Christus ziet. Voor de schepping van deze wereld koos God ons in Christus uit en bepaalde Hij dat we ‘heilig en zuiver voor Hem staan’ als kinderen, gekoesterd door zowel onze schepping als verlossing in Christus (Efeziërs 1:4-5; vergelijk met: 5:27). Nog voordat de zon haar eerste stralen liet schijnen, is het zijn wens geweest dat wij ‘begenadigd worden in de Geliefde’ (Efeziërs 1:6 (Herziene Statenvertaling)). God wil dus dat wij gered worden. Alleen door onze zondige keuzes kunnen we die verlossing verliezen.

`Lees Efeziërs 1:3,20; 2:6; 3:10; 6:12; 3:15; 4:10; 6:9. Vergelijk hoe deze verzen de woorden ‘in de hemelsferen’ gebruiken. In het Nieuwe Testament komt het verder niet voor. Wat betekent deze uitdrukking in Efeziërs?`

In Efeziërs verwijzen de woorden ‘in de hemelsferen’, ‘in de hemelen’ of ‘in de hemel’ naar de hemel als de woonplaats van God, naar de plek waar geestelijke machten aanwezig zijn en naar de plaats waar Christus verheerlijkt werd aan de rechterhand van de Vader (Efeziërs 1:3,9,10,20-21; 3:10,15; 6:12). Gelovigen hebben nu toegang tot die ‘hemelsferen’ om vandaar geestelijke zegeningen te ontvangen via Christus (Efeziërs 1:3; Efeziërs 2:6). Hoewel deze ‘hemelsferen’ tot zegen zijn voor gelovigen, zijn ze tegelijkertijd ook net zo goed de plaats waar slechte machten de heerschappij van Christus aanvechten (Efeziërs3:10;Efeziërs6:12).

`Denk na over Efeziërs 1:4 waarin staat dat we gekozen zijn in Hem, Christus, ‘[nog] voordat de wereld gegrondvest werd’. Wat betekent dat? Waarom blijkt Gods liefde voor ons hieruit en zijn verlangen dat wij gered worden?`

`Efeziërs 1:3,20; 2:6; 3:10; 6:12; 3:15; 4:10; 6:9 Wat betekent de uitdrukking ‘in de hemelsferen’ in Efeziërs?`