---
title:  De heilige Geest - zegel en voorschot
date:   06/07/2023
---

`Lees Efeziërs 1:13-14. Paulus vertelt hier in het kort hoe zijn toehoorders tot geloof kwamen. Welke stappen doorliepen zij?`

Om te benadrukken hoe belangrijk de heilige Geest is in het leven van gelovigen, gebruikt Paulus twee beelden of beeldspraak voor de Geest. Hij beschrijft de heilige Geest ten eerste als een ‘zegel’, wat wijst op de verzegelende aanwezigheid van de Geest vanaf het moment dat iemand tot bekering is gekomen. In vroegere tijden dienden zegels allerlei doeleinden: om exemplaren van wetten of overeenkomsten te bekrachtigen, de kwaliteit of hoeveelheid ergens van te garanderen of betalingen, contracten, brieven, testamenten en adopties mee te ondertekenen (Ezechiël 28:12 (SV); Jeremia 32:10-14,44; 1 Koningen 21:8). Als het op een voorwerp was aangebracht, stelde het vast wie de eigenaar was en diende het ook als bescherming. De aanwezigheid van de heilige Geest in hun leven markeert gelovigen als Gods eigendom en brengt Gods belofte van bescherming met zich mee (Efeziërs 4:30). ‘Ze zijn gemerkt met het stempel van de Heilige Geest, die ons beloofd is.’ (Efeziërs 1:13) ‘Paulus stelt onomwonden vast dat, zodra iemand zijn/haar leven aan Jezus geeft en in Hem gelooft, de heilige Geest die gelovige in Christus verzegelt (in het Grieks: sphragizō) voor de dag van de verlossing. Dat is een wonderbare, bevrijdende en geruststellende waarheid! De Geest van God plaatst het zegel van verlossing op Christus’ volgelingen zodra ze tot geloof zijn gekomen.’ (Jiří Moskala, ‘Misinterpreted End-Time Issues: Five Myths in Adventism’, Journal of the Adventist Theological Society 28, no. 1 (2017), p. 95.)

Het tweede beeld dat Paulus gebruikt voor de heilige Geest is een ‘onderpand’ (NBG) of ‘voorschot’. De heilige Geest is een onderpand/voorschot op onze erfenis en dat ziet uit naar de dag dat die erfenis volledig wordt gegeven (2 Korintiërs 1:22; 2 Korintiërs 5:5). Het woord dat hier wordt gebruikt (arrabōn) was een Hebreeuws leenwoord dat veel voorkwam in het gewone of Koine Grieks van het Nieuwe Testament. De term hield een ‘voorschot’ in, een ‘inleg’, een ‘eerste aanbetaling’ dat verdere betalingen vereiste van de betaler.

De gelovigen hoeven deze aanbetaling niet te doen, maar ze ontvangen die van God. Paulus legt uit dat de waardevolle aanwezigheid van de heilige Geest in het leven van gelovigen een voorschot is op die volledige erfenis van verlossing en bevrijding. Die wordt gegeven als Christus terugkomt. Het is onze taak met een dankbaar en gewillig hart te ontvangen wat we in Jezus ontvangen.

`Wat dat doet het jou te weten dat de heilige Geest een voorschot is op wat gaat volgen?`

`Efeziërs 1:13-14 Paulus vertelt hier in het kort hoe zijn toehoorders tot geloof kwamen. Welke stappen doorliepen zij?`