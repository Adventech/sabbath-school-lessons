---
title:  Verdieping
date:   07/07/2023
---

## Gods grootse plan, met Christus centraal

### Efeziërs 1:3-14

#### IJsbrekervraag

`Wanneer iemand tegen jou zou zeggen dat je voorbestemd bent om dit of dat te worden, waarom geloof je dan wel/niet dat dit inderdaad gaat gebeuren?`

#### Ik Verken

Dit gedeelte gaat over plannen van God waarin Christus centraal staat. Dat Hij een belangrijke rol vervult, blijkt uit het drie maal ‘in Christus’ en het vier maal ‘in Hem’ in deze verzen. Paulus schreef Efeziërs waarschijnlijk rond 60 n. Chr. vanuit Rome, toen hij daar als gevangene verbleef (vgl. 3:1; 4:1). De aanhef in 1:1 maakt duidelijk dat dit een brief is: ‘Van Paulus’ en ‘aan de heiligen’ en ‘aan de gelovigen’. De woorden ‘in Efeze’ in hetzelfde vers ontbreken in veel oude handschriften van dit Bijbelboek. Veel Bijbeluitleggers menen daarom dat Efeziërs een rondzendbrief was voor een aantal gemeenten in Klein-Azië.

#### Ik Bestudeer

Paulus geeft inzicht in wat God reeds ‘voordat de wereld gegrondvest werd’ (vers 4) van plan was te realiseren. Gods plannen kwamen voort uit zijn wil en voornemen. Het gaat om dingen die Hij heeft besloten. Voorbeelden hiervan zijn het uitkiezen en voorbestemmen van mensen voor een bepaald doel. Paulus werd ‘door Gods wil apostel van Christus Jezus’ (1:1).

`Welke rol vervulde Christus, zodat Paulus ook echt apostel werd? Zie 1 Korintiërs 15:8-10.`

Vers 3: Hier is sprake van ‘talrijke geestelijke zegeningen’, waarmee God de Efeziërs ‘in Christus’ heeft gezegend.

`Om welke zegeningen gaat het hier volgens jou? Vgl. Efeziërs 2:6; 2 Korintiërs 1:3-4; Galaten 3:14; 2 Tessalonicenzen 2:13.`

Vers 4: God liet door Christus zien dat Hij van mensen houdt, om hen heilig en zuiver te maken.

`Hoe kan deze heiligheid en zuiverheid steeds meer werkelijkheid worden in onze gemeente? Vgl. 5:25-27`

Vers 5:

`Wat betekent het wanneer je in Christus een kind van God wordt? Vgl. Johannes 1:12; Efeziërs 2:18; 4:15`

Vers 6:

`Waarom is de genade van God in Christus ‘groot’? Vgl. Romeinen 5:8;10:20.`

Vers 7:

`Er is verlossing, de vergeving van de overtredingen, door het bloed van Christus. Wat leert Hebreeën 9:22 ons in dit verband? Hoe omschrijft Paulus de verlossing in Christus in Romeinen 3:24-25, en welke voorwaarde voor die verlossing noemt hij in vers 25?`

`2 Korintiërs 5:5 Wat heeft God ons als onderpand gegeven?`

Vers 10:

`Waar heeft de ‘voltooiing’ van de tijd in dit vers betrekking op? Vgl. Galaten 4:4. Wat betekent het dat God besloten heeft ‘alles in de hemel en op aarde onder één hoofd bijeen te brengen, onder Christus’, en wat is het nut daarvan? Vgl. Kolossenzen 1:15-20.`

Vers 13-14: Dankzij Christus hebben de Efeziërs de evangelieboodschap gehoord en dragen ze het ‘stempel’ van de Heilige Geest.

`Waarmee helpt de heilige Geest de gelovigen? Wanneer bedroef je deze Geest, en waarom is dat gevaarlijk? Vgl. 4:30.`

#### Ik Pas Toe

Het ‘in Christus/Hem’ zijn, is meer dan alleen ‘door Christus/Hem’ zijn.

`Wat betekent die zegswijze nog meer, en hoe kunnen wij ervoor zorgen dat Christus’ ons leven onafgebroken in positieve zin beïnvloedt?`

Mensen zeggen weleens tegen elkaar: ‘Tel je zegeningen’.

`Wat ervaar jij als de grootste zegen in jouw leven, en hoe ben je volgens jou aan die zegen gekomen?`

Geloven in de waarheid is belangrijk, maar dat geldt ook voor een goede manier van leven en omgaan met je medemensen.

`Waaraan hecht jij het meeste belang, en waarom is dat zo?`

`Christus wordt het hoofd van de kerk genoemd, maar ook wel het hoofd van alle dingen (Efeziërs 1:22-23). Geloof jij dat dat zo is? Zo ja, waarom, en zo niet, wat kun je daar dan tegenin brengen?`

`Veel gemeentes hebben een beleidsplan. Wat dient volgens jou beslist onderdeel van een dergelijk plan te zijn, als je weet wat het verlossingsplan van God inhoudt?`

#### Ik bid …

Heer, wilt U ons steeds duidelijker maken wat uw doel is met onze gemeente. Laat Christus bepalend mogen zijn voor alle keuzes die wij maken. Amen.