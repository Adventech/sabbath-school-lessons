---
title:  Gods grootse plan, met Christus centraal
date:   01/07/2023
---

### Lezen

Efeziërs 1:3-14; 2:6; 3:10; Kolossenzen 1:13-14; Deuteronomium 9:29

> <p>Kerntekst</p> 
> ‘Gezegend zij de God en Vader van onze HEER Jezus Christus, die ons in de hemelsferen, in onze eenheid met Christus, met talrijke geestelijke zegeningen heeft gezegend.’ Efeziërs 1:3

Vijfentwintig jaar nadat hij de eerste persoon was geworden die voet op de maan had gezet, schreef Neil Armstrong een bedankbriefje aan het creatieve team dat zijn ruimtepak had ontworpen de EME (Extravehiculaire Mobiliteits-Eenheid (Daarmee wordt bedoeld het pak dat hij droeg als hij zich buiten de maanlander bevond.)), waarin hij die baanbrekende stappen zette. Na het ‘de meest gefotografeerde ruimtematerialen in de geschiedenis’ genoemd te hebben en plagend gesteld te hebben dat het pak met succes zijn ‘lelijke drager’ buiten beeld wist te houden, bedankte Armstrong ‘de EMU Gang [bende]’ van het Johnson Space Center [Johnson Ruimtevaartcentrum] voor het ‘sterke, betrouwbare en bijna knuffelbare’ pak dat hem in leven had gehouden. Hij stuurde hun ‘een kwart eeuw aan dank en felicitaties’.

Paulus begint zijn brief aan de Efeziërs ook met een plechtstatig dankwoord. Hij prijst God voor de zegeningen die Hij uitgiet, want die zijn net zo belangrijk in het leven van gelovigen als een ruimtepak voor iemand die op de maan loopt. Paulus stelt dat God zich met deze essentiële zegeningen heeft beziggehouden ‘voordat de wereld gegrondvest werd.’ (Efeziërs 1:4) Hij dankt God dat Hij door alle eeuwen heen aan de slag is gegaan voor gelovigen. Door deze openingswoorden van Paulus voorziet Efeziërs ons van een voorbeeld van hoe we God horen te aanbidden en prijzen voor de vele zegeningen die Hij ons schenkt.

_Op sabbat 8 juli bespreken we met elkaar deze les._