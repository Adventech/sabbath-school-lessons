---
title:  Opstand in het theater
date:   26/06/2023
---

`Lees Handelingen 19:21-20:1. Welke lessen leert dit verhaal ons?`

Paulus’ getuigenis in Efeze, een grote en ontwikkelde stad, sloeg zozeer aan dat het één van de belangrijkste economische motors raakte van deze stad: het toerisme betreffende de tempel van Artemis. Dat was een indrukwekkende tempel! Dit enorme bouwwerk bestond deels uit 127 pilaren van elk zo’n 18 meter hoog, gemaakt van marmer uit Paros. Dat is een zuiver witte, vlekkeloze marmersoort en één van de duurste materialen voor beeldhouwkunst. Daarvan hadden zesendertig pilaren uitgehouwen versieringen en waren die bedekt met goud. Daarom staat deze tempel bekend als één van de zeven wereldwonderen van de klassieke oudheid. Demetrius, een zilversmid, was bang dat Paulus’ openlijke retoriek tegen afgoderij financiële middelen zou onttrekken aan de tempel. Daarom hitste hij zijn collega’s op. Een steeds groter wordende en boze menigte verruilde het marktplein voor het theater, dat zo’n 25.000 mensen kon bergen. De rel eindigde daar niet. Integendeel, twee uur lang klonk onafgebroken de uitroep: ‘Groot is de Artemis van Efeze!’ Nadat de stadssecretaris de menigte tot bedaren had gebracht, bracht Paulus een bezoek aan de gelovigen en verliet vervolgens de stad.

`Lees Handelingen 20:17-38. Aan het einde van zijn derde zendingsreis liet Paulus de ouderlingen van de gemeente in Efeze bij zich komen. Waar maakte hij zich zorgen om?`

Nu volgt een globale tijdslijn van Paulus’ contactmomenten met Efeze: - 52 na Christus: Paulus’ eerste, korte bezoek aan Efeze. - 53-56 na Christus: Paulus verblijft drie jaar als zendeling in Efeze. Omstreeks het einde van zijn verblijf schrijft hij 1 Korintiërs. - 57 na Christus: Vanuit Milete regelt Paulus een ontmoeting met de ouderlingen van de kerk in Efeze (Handelingen 18:18-21; 19:1-20:1;1 Korintiërs 16:5-9; 20:17-38) - 62 na Christus: Paulus schrijft zijn brief aan de Efeziërs, terwijl hij zelf waarschijnlijk gevangen zat in Rome.

`‘Wees daarom waakzaam en vergeet niet hoe ik ieder van u drie jaar lang dag en nacht onder tranen steeds weer raad heb gegeven.’ (Handelingen 20:31) Waar zou Paulus onze gemeente in deze tijd voor waarschuwen? Waarom? `

`Handelingen 19:21-20:1 Welke lessen leert dit verhaal ons?`