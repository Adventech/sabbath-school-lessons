---
title:  Paulus en de Efeziërs
date:   24/06/2023
---

### Lezen

Handelingen 18:18-21; 19:13-20:1; 20:17-38; Efeziërs 1:1-2; 6:21-24; 3:13; 1:9-10

> <p>Kerntekst</p> 
> ‘Hij heeft ons in al zijn wijsheid en inzicht dit geheim onthuld: zijn besluit om alles in de hemel en op aarde onder één hoofd, Christus, bijeen te brengen, omdat het Hem behaagde de voltooiing van de tijd te verwezenlijken met Christus.’ Efeziërs 1:9-10

Als we iets op papier zetten, doen we dat niet zomaar. Soms zit er zelfs een hele belangrijke reden achter. Abraham Lincoln bijvoorbeeld schreef zijn bekende toespraak van Gettysburg in 1863 na de verschrikkelijke nederlaag tijdens de Amerikaanse Burgeroorlog waardoor zo’n zevenduizend soldaten om het leven kwamen. In die toespraak doet hij een beroep op de grondleggers en stelt Lincoln dat hij de Burgeroorlog ziet als de ultieme test voor de natie die in 1776 was opgericht om te blijven bestaan of ‘van de aardbodem te verdwijnen’. Ook Paulus had een diepgaand doel voor ogen en dat ligt aan zijn brief ten grondslag. De Efeziërs staan op het punt het bijltje erbij neer te gooien, deels door zijn gevangenschap en deels door de voortdurende vervolgingen en beproevingen (Efeziërs 3:13; 6:20). Paulus herinnert hen eraan wat er gebeurde bij hun bekering, op het moment dat ze Christus aannamen als hun Verlosser en deel werden van de gemeente. Ze werden deel van Christus’ lichaam, de bouwmaterialen van een tempel, de bruid van Christus en een goed uitgerust leger (Efeziërs 1:19-23; 4:1-16; 2:19-22; 5:21-33; 6:10-20). Paulus schrijft met het doel de gelovigen in Efeze wakker te schudden en hen te herinneren aan hun ware identiteit en voorrechten als volgelingen van Christus.

_Op sabbat 1 juli bespreken we met elkaar deze les._