---
title:  Verdieping
date:   30/06/2023
---

## Paulus en de Efeziërs

### Handelingen 19:1-10

#### IJsbrekervraag

`Welke verschillende stappen heeft God gezet om de redding van de mens mogelijk te maken?`

#### Ik Verken

Voor belangrijke projecten zijn een aantal stappen noodzakelijk. Ten eerste iemand die in detail elk deel van het te bouwen object tekent. Dan een stapsgewijze planning zodat iedereen zijn rol kent en weet in welke volgorde de taken moeten worden uitgevoerd. Dat geldt ook voor Gods plan voor de redding van de mens. Daarin speelt ook de mens zelf een belangrijke rol. God heeft ons vele gaven gegeven, die worden verdeeld naar gelang de behoefte die de heilige Geest in een bepaalde situatie ziet. We hebben allemaal gaven en het is aan ons Gods plan voor ons te ontdekken en te bepalen wanneer, hoe en waar we die gaven gebruiken. Er kan iemand zijn die meer gekwalificeerd is dan jij, maar dat betekent niet dat jouw rol niet belangrijk en absoluut noodzakelijk is.

#### Ik Bestudeer

Paulus bezoekt Efeze, kort nadat Apollos er is geweest. Apollos was een man van God, welbespraakt en met gedegen kennis van de Schrift. Hij wist echter onvoldoende van wat essentieel was voor de christenen van de eerste eeuw. Hij deed uitstekend werk, maar het was onvolledig.

**a) De kwestie**

`Wat merkte Paulus toen hij in Efeze aankwam? Welke vraag stelde hij en wat was het antwoord?`

**b) Het antwoord**

`Paulus vroeg toen hoe zij dan gedoopt waren. Wat voor antwoord kreeg hij? Paulus legt vervolgens uit dat de doop van Johannes was bedoeld om tot bekering te komen en hen tot geloof te brengen in Hem die zou komen.`

**c) De oplossing**

Toen Paulus hun positieve reactie zag, doopte hij hen zonder aarzelen in de naam van de Heer, Jezus. Hij legde hun de handen op en de heilige Geest kwam over hen. Wat gebeurde er daarna?

**Doorzettingsvermogen**

`Paulus bleef drie maanden lang de synagoge bezoeken. Sommigen waren ongelovig en bekritiseerden zijn prediking. Hoe loste Paulus dat probleem op?`

#### Ik Pas Toe

`Paulus kon voor de Efeziërs doen wat Apollos niet kon, omdat hij meer kennis had. Hij ontdekte al snel wat er aan hun ervaring ontbrak (19:1-4). Stel je voor dat je mensen ontmoet die nieuw zijn in het geloof, de gemeente, of de christelijke praktijk. Hoe stel je dan vast wat ze nodig hebben om hen te helpen?`

`Paulus begreep de situatie en ondernam actie. Hij bracht deze mensen naar een hoger geestelijk niveau door met hen te delen wat hij wist. Zij ontvingen de heilige Geest en groeiden in hun christelijke ervaring (19:5-7). Tot welke inspanningen zijn wij bereid om anderen te laten groeien?`

`Paulus ging niet weg zodra hij deze taak had voltooid, omdat hij wist dat zijn werk nog niet af was. Hij bleef drie maanden prediken, op zoek naar nieuwe leerlingen en ter ondersteuning van de nieuw-gedoopten. De negatieve invloed van hen die niet geloofden, belemmerde echter de geestelijke groei van anderen. Hij besloot de groep enige tijd te isoleren, zodat hij hen kon versterken in het geloof. Hij bleef zo lang als nodig was om het werk af te maken. Het duurde twee jaar voordat dit het geval was (19:8-10). Hoeveel tijd zijn wij bereid te investeren om anderen sterk en standvastig in het geloof te maken, of geloven wij dat de nieuwe leden onze steun niet langer nodig hebben?`

#### Ik bid …

Heer, help mij vandaag, waar ik mij ook bevind, te doen wat Paulus en Apollos deden in Efeze. Ik wil meer aandacht geven aan hen die nog aan het begin staan van hun reis met U. Gebruik mij krachtig als een werktuig in uw handen, opdat ik volhard in het dienen van anderen en de tijd neem die nodig is om uw werk in hun leven te bevestigen. Amen.