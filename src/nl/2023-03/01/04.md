---
title:  Luisteren naar de brief aan de Efeziërs
date:   27/06/2023
---

Paulus schreef Efeziërs met het idee dat de brief hardop zou worden voorgelezen in de huisgemeenten van gelovigen in Efeze. In de jaren na Paulus’ vertrek uit de stad was de christelijke beweging gegroeid en was het aantal gemeenten bijna verdubbeld. Voor deze eerste groep gelovigen zal het een belangrijke gebeurtenis zijn geweest toen Tychicus, de persoonlijke afgezant van de apostel Paulus, de stichter van de gemeente, in hun midden was om een brief van Paulus met hen te delen. Zoals de brief zelf ook zegt, behoorden tot die groep ook de leden van het gastgezin: vader, moeder, kinderen en slaven (7 Efeziërs 5:21-6:9). In die tijd behoorden ook anderen tot het huisgezin zoals cliënten (vrije individuen die afhankelijk waren van de huiseigenaar voor ondersteuning) en zelfs klanten. Ook zij kunnen er dus bij zijn geweest, evenals leden van andere huisgezinnen.

`Lees in combinatie met de onderstaande opbouw van de tekst, de hele brief door. Het liefst hardop. Daar heb je zo vijftien minuten voor nodig. Welke thema’s komen telkens terug? `

1. Efeziërs 1:1-2. Openingsgroet

2. Efeziërs 1:3-14. Inleidende zegen

3. Efeziërs 1:15-23. Gebed voor de gelovigen dat zij op Christus gerichte wijsheid ontvangen. 4. Efeziërs 2:1-10. Voorheen geestelijk dood, nu verheerlijkt met Christus.

5. Efeziërs 2:11-22. Christus’ vorming van de gemeenten, die bestaat uit Joden en heidenen.

6. Efeziërs 3:1-13. Paulus, de verkondiger van Christus aan de heidenen.

7. Efeziërs 3:14-21. Gebed voor de gelovigen dat zij Christus’ liefde ervaren.

8. Efeziërs 4:1-16. Houd vast aan de door de Geest geïnspireerde eenheid van de gemeente.

9. Efeziërs 4:17-32. Leef het nieuwe leven, dat voor eenheid zorgt.

10. Efeziërs 5:1-10. Wandel in de liefde, het licht en de wijsheid.

11. Efeziërs 5:21-6:9. Breng een door Christus gevormd leven in de praktijk in het christelijke huisgezin.

12. Efeziërs 6:10-20. Sta zij aan zij: de gemeente als het leger van God.

13. Efeziërs 6:21-24. Slotgroet

`Welk centrale thema loopt als een rode draad door deze brief? Wat betekent dat voor jou? Welke les/lessen raakt/raken jou? `

`Efeziërs 1:1-6:24 Welk centrale thema loopt als een rode draad door deze brief?`