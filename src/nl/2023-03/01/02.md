---
title:  Paulus, evangelist in Efeze
date:   25/06/2023
---

`Lees Handelingen 18:18-21. Wat doet Paulus tijdens zijn eerste bezoek aan Efeze, aan het einde van zijn tweede zendingsreis?`

Efeze was één van de grootste steden binnen het Romeinse Rijk met zo’n 250.000 inwoners. Het was de hoofdstad van Azië, één van de rijkste provincies van het Romeinse Rijk. Dit gebied besloeg het overgrote deel van het huidige Klein-Azië. In Paulus’ tijd groeide de provincie gestaag en floreerde ze. Als havenstad lag Efeze toch ook op het kruispunt van belangrijke landwegen. De inwoners van de stad aanbaden vele goden, maar Artemis was hun beschermgodin en daarmee de voornaamste godheid. Bij burgerlijke plechtigheden, atletiekwedstrijden en jaarlijkse vieringen werd zij aanbeden. (De Romeinen noemden Artemis ‘Diana’) (3 Zie: Handelingen 19:24,35) Tijdens zijn derde zendingsreis bracht Paulus opnieuw een bezoek aan Efeze om pas na ‘drie jaar’ te vertrekken (Handelingen 19:1-12; 20:31). De apostel besteedt dus veel tijd aan Efeze om het christendom daar stevig te verankeren.

`Lees Handelingen 19:13-20. Door welke opmerkelijke gebeurtenis werden vele inwoners van Efeze ‘met diep ontzag vervuld’?`

Lucas vertelt het verhaal over zeven rondtrekkende, Joodse geestenbezweerders in de stad. Deze geestenbezweerders noemen de namen van Jezus en Paulus bij hun uitdrijvingen. Dat blijkt een verkeerde inschatting te zijn. Terwijl het nieuws door de straten van de stad gonsde, gebeurde er dit: ‘Alle Joodse en Griekse inwoners van Efeze hoorden van dit voorval, dat hen met diep ontzag vervulde.’ Het voorval maakte ook grote indruk op een aantal van degenen die zich al bekeerd hadden. Zij verbrandden openlijk hun dure handboeken voor magische kunsten die wel ‘vijftigduizend zilverstukken’ waard waren. Net als de andere inwoners van de stad kwamen de gelovigen tot het besef dat je de aanbidding van Jezus met niets anders moet vermengen.

`Wat wilde het zeggen dat de gelovigen hun boeken verbrandden, ook al kostte dat hun heel veel? Wat vertelt dat ons over hun totale toewijding aan de Heer? `

`Handelingen 18:18-21 Wat doet Paulus aan het einde van zijn tweede zendingsreis?`