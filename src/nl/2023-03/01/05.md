---
title:  Efeziërs in haar tijdsgewricht
date:   28/06/2023
---

`Lees Efeziërs 1:1-2; 6:21-24. Hoe begint en eindigt Paulus zijn brief aan de gelovigen in Efeze? Wat is zijn diepste verlangen voor hen?`

Aan het begin van zijn brief maakt Paulus zich meteen bekend als de schrijver. Zo rond het midden van de brief noemt hij zijn naam opnieuw en omschrijft zichzelf als ‘gevangene omwille van Christus Jezus, voor u die afkomstig bent uit de heidense volken.’ (Efeziërs 3:1) Daarmee geeft Paulus een terugblik op zijn werk als apostel (Efeziërs 3:1-13). Aan het einde van zijn brief spreekt hij opnieuw over zijn gevangenschap en rondt hij de brief af met een paar persoonlijke woorden (Efeziërs 6:20-22).Sommige geleerden beweren dat Paulus de brief niet heeft geschreven. De brief zelf wijst Paulus maar al te duidelijk aan als de auteur. De meeste christenen geloven echter terecht dat Paulus de schrijver is.

`Lees Efeziërs 3:13. Waar is Paulus bang voor als het gaat om de uitwerking van zijn gevangenschap op de gelovigen in Efeze?`

Efeziërs lijkt omstreeks dezelfde tijd en in de dezelfde omstandigheden te zijn geschreven als de andere brieven die Paulus vanuit de gevangenis schreef, zoals Kolossenzen en Filemon (Zie vooral: Kolossenzen 4:7-8). Er is ook geruime tijd voorbijgegaan sinds Paulus in Efeze heeft gewerkt (Efeziërs 1:15; 3:1-2 ). Paulus schreef Efeziërs waarschijnlijk rond 62 vanuit een gevangenis in Rome. Deze brief geeft een paar details over de situatie van zijn publiek in Efeze. Hij heeft ruime aandacht voor hen. Hij heeft het over een grote tijdspanne door te beginnen bij Gods beslissingen ‘voordat de wereld gegrondvest werd’ en hij gaat uitvoerig in op de prachtige thema’s die te maken hebben met de verlossing die God in Christus biedt (3 Efeziërs 1:4). De brief laat een verheven literaire schrijfvorm zien, vol met lange zinnen, herhalingen en ruim uitgewerkte metaforen. Paulus schrijft wel vaker op die manier, maar je vindt dat vooral in Efeziërs. Daar vind je vele lofprijzingen, gebeden en aanbiddingstaal (4 Romeinen 8:31-39; Efeziërs 1:3-14; 1:15-23; 3:14-21). Ook staat de brief vol zorgvuldig samengestelde, zeer retorische passages (Bijvoorbeeld in: Efeziërs 4:1-16; 5:21-33; 6:10-20).

`Wat raakt jou het meest in deze brief?`

`Efeziërs 1:1-2; 6:21-24 Hoe begint en eindigt Paulus zijn brief aan de gelovigen in Efeze en wat wil hij hiermee benadrukken?`