---
title:  Verdere studie
date:   11/08/2023
---

Twee opmerkingen om onze bestudering van Efeziërs 4:7-10 nog verder te verdiepen: Een vertaling van Efeziërs 4:9. Sommige vertalingen stellen dat de afdaling aan het opstijgen voorafging (‘Hij die ook is afgedaald’). Andere vertalingen blijven dichter bij de oorspronkelijke Griekse tekst en laten de chronologische volgorde van de afdaling en het opstijgen in het midden (‘’Hij steeg op’ – wat betekent dat anders dan dat Hij ook is afgedaald naar wat lager ligt, naar de aarde?’). Daarom mag het vers ook geïnterpreteerd worden zoals in de les van dinsdag, waar de chronologische volgorde van Psalm 68:19 wordt aangehouden, dat Christus’ eerst naar de hemel gaat (‘Hij die opsteeg’) om verheerlijkt te worden, waarna Hij ‘afdaalt’ door de Geest.

Hij voerde gevangenen mee. Door Psalm 68:19 te citeren uit het Griekse Oude Testament, de Septuagint genaamd (een oude Griekse vertaling van het Oude Testament), luidt Paulus’ uitspraak in Efeziërs 4:8 letterlijk zo: ‘Hij voerde gevangenen mee’ (NBV). Velen stemmen ermee in dat dit zoiets betekent als ‘Hij nam een groep veroordeelden als gevangenen mee’. Zevendedagsadventisten nemen over het algemeen aan dat deze zin doelt op degenen die Christus bij zijn hemelvaart met zich meenam naar de hemel door hen ten tijde van zijn eigen opstanding ook uit de dood te laten opstaan (Matteüs 27:51-53). Deze groep duidt op een ‘eerstelingsschoof’, de eerste opbrengsten van de verlosten, die Hij aan de Vader voorstelt bij zijn terugkomst in de hemelse hoven (Zie: The SDA Bible Commentary, vol. 6, p. 1022.). Toch zou deze passage, in overeenstemming met Kolossenzen 2:15, ook Christus’ overwinning op zijn vijanden, de satan en zijn kwade engelen, voor kunnen stellen, die dan worden omschreven als verslagen tegenstanders.

`Efeziërs 4:11; 1 Korintiërs 12:4-11, 27-30; 1 Petrus 4:10-11 Welke overeenkomsten en verschillen merk je op?`

**Gespreksvragen**

` Vergelijk de lijst met ‘geestelijke gaven’ in Efeziërs 4:11 met de opsomming van die gaven in 1 Korintiërs 12:4-11, 27-30; Romeinen 12:4-8 en 1 Petrus 4:10-11. Welke overeenkomsten en verschillen merk je op?`

`Bespreek met welke ‘dwaalsporen’ onze gemeente nu te maken krijgt. Merk op dat Paulus ons opdraagt ons niet te laten overrompelen door die dwaalsporen. Hoe kunnen we onszelf en anderen in de gemeente beschermen tegen de schade die deze dwaalsporen kunnen aanrichten?`

`Door heel Efeziërs heen legt Paulus de nadruk op het thema ‘eenheid’. Streven wij naar eenheid, hoeveel moeite het ons ook kost? Met andere woorden, wanneer kan het verlangen naar eenheid zich ook tegen ons keren? Ga met elkaar in discussie.`