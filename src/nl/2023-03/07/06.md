---
title:  Groeien in Christus
date:   10/08/2023
---

`Lees Efeziërs 4:14. Welk gevaar bedreigt de volwassenheid van de gemeente waarvoor Christus heeft gezorgd?`

Paulus’ heeft te maken met omstandigheden die niet veel anders zijn dan die van ons. De gelovigen worden bedolven onder allerlei ideeën, zoals ‘wat er maar verkondigd wordt’ evenals ‘dwaalsporen’. Paulus zet drie beelden in om aan te duiden wat de gevaren zijn van deze afwijkende theologie: 1. De onvolwassenheid zoals van een kind, ‘dan zijn we geen onmondige kinderen meer’, 2. gevaren op volle zee, ‘[kinderen] die stuurloos ronddobberen en met elke wind meewaaien’, 3. In de maling worden genomen door sluwe mensen die, net als gokkers, vingervlugge vingers hebben. Paulus gebruikt daarom ook het Griekse woord kubeia (‘dobbelspel’) dat ‘sluw’ of ‘goochelarij’ betekent.

Paulus gelooft ook dat verdeeldheid een belangrijk kenmerk is dat op dwaling wijst: wat het lichaam voedt en doet groeien en bij elkaar houdt, dat is goed. Wat het leegzuigt en verdeelt, dat is slecht. Door zich af te keren van wat voor verdeeldheid zorgt en door alleen te luisteren naar doordachte en betrouwbare leraren, zal hun ware christelijke volwassenheid steeds meer toenemen. Dat zal ook effectief blijken te zijn voor de opbouw van het lichaam van Christus (Efeziërs 4:11-13, vergelijk met: Efeziërs 4:15-16).

`Lees Efeziërs 4:15-16. Hoe stel je je voor dat een gezonde gemeente net zo functioneert als een gezond lichaam?`

In Efeziërs 4:1-16 pleit Paulus voor eenheid in de gemeente en roept hij zijn toehoorders op dat ook actief te bevorderen. Al is eenheid theologisch gezien een vaststaand feit, toch is daar ook een flinke inspanning voor nodig ( Efeziërs 4:3-6). Eén manier om ons actief in te zetten voor eenheid is door actieve ‘delen’ van Christus’ lichaam te zijn (Efeziërs 4:7-16). Iedereen is een deel van het lichaam en daarom zouden we de gezondheid en groei daarvan in stand moeten houden. We moeten allemaal ons voordeel doen met de inzet van apostelen, profeten, evangelisten en predikant-leraren (Efeziërs 4:11). Net als onze spieren, pezen en ‘alle gewrichtsbanden’ elkaar tot steun zijn, helpen deze groepen mensen ons te groeien in Christus, het hoofd van het lichaam.

`Met welke ‘dwaalsporen’ krijgt onze kerk vandaag de dag te maken? Hoe kunnen we ons daartegen verzetten? Bespreek je antwoord met de gespreksgroep.`

`Efeziërs 4:14-16 Hoe functioneert een gezonde gemeente?`