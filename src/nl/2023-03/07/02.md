---
title:  De eenheid van de Geest
date:   06/08/2023
---

`Lees Efeziërs 4:1-16. Hoe spoort Paulus gelovigen aan de eenheid binnen de gemeente te koesteren?`

Paulus luidt de tweede helft van Efeziërs (hoofdstukken 4-6) in met een bewogen oproep tot eenheid en die bestaat uit twee delen. Allereerst vraagt hij de gelovigen in hoofdstuk 4:1-6, de ‘eenheid te bewaren die de Geest u geeft’ door waarden uit te leven die tot eenheid leiden. Deze oproep onderbouwt hij met een lijst van zeven ‘eenlingen’. Ten tweede wijst Paulus in de verzen 7-16 op de zegevierende, verheven Jezus als de bron van genade die mensen ertoe leidt het evangelie uit te dragen. Ook beschrijft hij hoe zij, in samenwerking met alle gemeenteleden, bijdragen aan de gezondheid, groei en eenheid van Christus’ lichaam.

Aan het begin van het hoofdstuk nodigt Paulus christenen uit ‘de weg te gaan die past bij de roeping die u hebt ontvangen’. Hij gebruikt het werkwoord ‘gaan’ hier in de figuurlijke zin van het woord in de zin van ‘zich zo te gedragen’ (Zie: Efeziërs 2:2,10; 4:17; 5:2,8,15). Als Paulus naar hun ‘roeping’ verwijst, bedoelt hij hun roeping tot het christelijke geloof (Efeziërs 1:18; 2:4-6,13). Paulus spoort gelovigen aan zich zo te gedragen dat dit tot die eenheid leidt dat het Gods uiteindelijke plan weerspiegelt. Daarom begint hij in deze verzen met een pleidooi om deugden uit te leven die tot eenheid leiden, zoals nederigheid, zachtmoedigheid en geduld.

Laten we elk woord eens nader bekijken. In een andere brief legt Paulus uit wat hij met het woord nederigheid bedoelt. Dat staat in vers 2 (bescheidenheid in de NBV) en daarmee bedoelt hij: ‘acht in alle nederigheid de ander belangrijker dan uzelf.’ (Filippenzen 2:3) Nederigheid is dus geen negatieve eigenschap in de zin van dat het een soort zelfvernedering is (Zie: Kolossenzen 2:18,23). Het is een positieve deugd die duidelijk maakt dat je anderen waardeert en hun dienstbaar bent. Zachtmoedigheid kun je opvatten als ‘de kwaliteit om jezelf niet al te belangrijk te vinden’. Het staat ook voor ‘hoffelijkheid, meelevend zijn en mildheid’.’ (FrederickDanker,ed.,Greek-EnglishLexiconofthe New Testament and Other Early Christian Literature, 3rd ed. (Chicago: University of Chicago Press, 2000), p. 861. ) Als laatste wil geduld (of verdraagzaamheid, NBV) zeggen dat je uitdagingen of beproevingen het hoofd weet te bieden. Deze kwaliteiten dragen stuk voor stuk in zich dat je jezelf niet zo belangrijk vindt, maar dat je je in plaats daarvan richt op wat anderen waard zijn.

`Nederigheid, zachtmoedigheid, geduld. Bedenk waarom juist deze kwaliteiten ons als volk tot één geheel maken. Hoe kunnen we leren ons deze deugden eigen te maken?`

`Efeziërs 4:1-16 Hoe spoort Paulus gelovigen aan de eenheid binnen de gemeente te koesteren?` 