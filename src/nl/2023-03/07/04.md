---
title:  De verheerlijkte Christus, Schenker van cadeaus
date:   08/08/2023
---

`‘Aan ieder van ons is genade geschonken naar de maat waarmee Christus geeft. Daarom staat er: “Toen Hij opsteeg naar omhoog, voerde Hij gevangenen mee en schonk Hij gaven aan de mensen.” “Hij steeg op” – wat betekent dat anders dan dat Hij ook is afgedaald naar wat lager ligt, naar de aarde? Hij die is afgedaald, is dezelfde als Hij die opsteeg, tot boven de hemelsferen, om alles met zijn aanwezigheid te vullen.’ (Efeziërs 4:7-10) Wat bedoelt Paulus in deze verzen? Wat is hun betekenis?`

Paulus citeert hier uit Psalm 68:19 en daar staat het volgende: ‘U voerde gevangenen mee, eiste gaven van opstandige mensen, en steeg op naar uw woning, HEER, onze God’. Deze Psalm beeldt de Heer (in de Hebreeuwse tekst staat hier de Godsnaam JHWH) af als een overwinnende generaal. Nadat hij zijn vijanden heeft overwonnen, gaat hij de berg op waar zijn hoofdstad ligt en zijn krijgsgevangenen volgen hem in zijn kielzog (Zie: Psalm 68:1-2). Daar ontvangt Hij schatting (‘eiste gaven’) van zijn verslagen tegenstanders. Paulus past dit beeld enigszins aan, omdat de verheven Christus ‘gaven geeft’. Dat doet hij met het ruimere verband van de Psalm in gedachten (Zie: Psalm 68:35).

Als je de volgorde van de Psalm aanhoudt, komt eerst de hemelvaart, en dat is dan Christus’ die naar de hemel gaat. Daarna volgt de afdaling, waarin de opgestane, verheerlijkte Jezus ‘gaven schonk’ en ‘alles met zijn aanwezigheid vult’. Daarmee verwijst Paulus naar de uitstorting van de heilige Geest tijdens Pinksteren (Efeziërs 1:21-23; Handelingen 2). Dat blijkt wel uit Efeziërs 4:11-12 die de gaven van de verheerlijkte Jezus aanduidt als gaven van de Geest.

‘Christus voer ten hemel, terwijl Hij gevangenen met zich meenam, en schonk de mens gaven. Toen de Geest, zoals beloofd, na Christus’ hemelvaart neerdaalde als een hevige, indrukwekkende windvlaag en de hele plek vulde waar de leerlingen bijeen waren, wat gebeurde er toen? Er kwamen duizenden mensen in een dag tot geloof.’ (Ellen White, Ye Shall Receive Power, p. 158.)

`Welke diepe betekenis deze verzen in Efeziërs ook hebben, hoe kunnen ze ons tegelijkertijd ook bemoedigen door wat ze zeggen over Christus’ werk voor ons, in het verleden en in de toekomst, vooral wanneer Hij ‘alles in allen vervult’? (Efeziërs 1:23)`

`Efeziërs 4:7-10 Wat bedoelt Paulus in deze verzen en wat is hun betekenis?`