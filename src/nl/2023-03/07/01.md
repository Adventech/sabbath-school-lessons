---
title:  Het lichaam van Christus is één
date:   05/08/2023
---

### Lezen

Efeziërs 4:1-16; Filippenzen 2:3; Psalm 68:18; Handelingen 2; 1 Korintiërs 12:4-11, 27-30; Jesaja 5:4

> <p>Kerntekst</p> 
>‘En Hij is het die zowel apostelen heeft aangesteld als profeten, zowel verkondigers van het evangelie als herders en leraren, om heiligen toe te rusten voor het werk in zijn dienst. Zo wordt het lichaam van Christus opgebouwd’ Efeziërs 4:11-12

Een van de fabels van Aesopus heet ‘De buik en de voeten’. Het verhaal gaat zo: ‘De buik en de voeten maakten ruzie over de vraag wie belangrijker is. Toen de voeten bleven zeggen dat zij sterk genoeg waren om zelfs de buik rond te dragen, antwoordde de buik: “Maar ... lieve vrienden, als ik geen voedsel at, zouden jullie helemaal niets kunnen dragen”.’ (Lloyd W. Daly, Aesop Without Morals (New York: Thomas Yoseloff, 1961), p. 148.)

Paulus zet het menselijk lichaam in om een geestelijk punt te maken. In Paulus’ ogen bestaat het menselijk lichaam uit verschillende delen met allemaal verschillende kwaliteiten. In het verlengde daarvan is de gemeente het lichaam van Christus. Die delen moeten allemaal samenwerken om het lichaam gezond te houden. In Efeziërs 4:1-16 gebruikt Paulus de beeldspraak opnieuw die hij in eerdere brieven zo effectief heeft gebruikt (Romeinen12:3-8;1Korintiërs12:12-31). Christus is nu het hoofd van het lichaam en voorziet het lichaam van ‘mensen met gaven’ die hun steentje bijdragen aan het tot één geheel maken van het lichaam. Elk deel, en dus ook elk gemeentelid, zet zijn/haar kwaliteiten in voor het geheel. Paulus’ beeld van een gezond lichaam dat één geheel vormt, helpt ons te begrijpen wat Gods doel is voor ons: deel uitmaken van een gemeente die vruchten voortbrengt en die één is in Christus.

_Op sabbat 12 augustus bespreken we met elkaar deze les._