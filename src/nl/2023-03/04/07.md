---
title:  Verdere studie
date:   21/07/2023
---

Achter de brief aan de Efeziërs schuilt een verhaal dat vaak gedeeltelijk aan bod komt of waarop wordt gezinspeeld. Dat verhaal draait met name om de volgende sleutelgebeurtenissen:

1. Gods keuze voor de mens ‘voordat de wereld gegrondvest werd.’ (Efeziërs 1:4-5, 11)

2. Het vroegere, verloren bestaan van die mensen.(Efeziërs 2:1-3,11-12; 4:17-19, 22; 5:8)

3. Gods ingrijpen in Christus om hen te redden.(Efeziërs 1:7-8; 2:4-6,13-19; 4:1,20-21; 5:2,8,23,25-26)

4. Hun aanvaarding van het evangelie (Efeziërs 1:12-13 en in andere Bijbelpassages.). Terwijl ze eens ‘zonder hoop’ waren, bezitten de gelovigen nu ‘een hoop’ die hen aandrijft (Efeziërs 2:12; 4:4, vergelijk met: 1:18).

5. Het huidige leven van Paulus’ toehoorders als leerlingen van Jezus. Hoewel ze leven in een risicovolle tijd en met kwade machten, mogen ze een beroep doen op de hulpbronnen die hun verheven Heer hun aanbiedt (Efeziërs 1:15-23; 2:6; 3:14-21; 4:7-16; 6:10-20).

6. Wanneer deze wereld tot een einde komt, zal de functie van de Geest als ‘voorschot’ of als ‘stempel’ volledig vrucht gaan dragen ( Efeziërs 1:13-14; 4:30). Op dat heerlijke moment zal de trouw van de ontvangers beloond worden door de ‘erfenis’ in bezit te nemen die hun in Christus al was toegezegd (Efeziërs 2:7; 6:8-9). Ook zullen ze, door hun geloof in Christus, een plaats ontvangen in het op Christus gerichte tijdperk dat voor de deur staat (Efeziërs 1:21; 2:7, 19-22; 4:13, 15; 5:27).

`2 Timoteüs 1:6-10 Wat heeft God ons gegeven?`

**Gespreksvragen**

`Het verhaal achter Efeziërs (zie bovenstaande) geldt niet alleen voor de gelovigen uit de eerste eeuw. Het is ook ons eigen verhaal. Welke betekenisvolle stappen of periodes uit dat verhaal bemoedigen jou op dit moment het meest?`

`Waarom heeft Paulus het zo vaak over het zondige verleden van zijn publiek en nodigt hij hen uit na te denken over het leven dat ze leidden voor hun bekering?`

`Vergelijk Paulus’samenvatting van het evangelie in Efeziërs 2:8-10 met de samenvatting die hij al eerder gaf in Romeinen 1:16-17. Welke thema’s komen steeds weer terug? Op welke wijze verschillen ze ook van elkaar?`

`Lees Efeziërs 2:10. De goede werken van gelovigen hebben geen invloed op hun verlossing, in de zin dat ze mensen reddende verdiensten geven bij God. Waarom spelen ze wel een belangrijke rol in Gods plan voor gelovigen?`