---
title:  Voorheen - dood en misleid
date:   16/07/2023
---

`Lees Efeziërs 2:1-10. Wat is de kern van wat Jezus voor ons heeft gedaan? `

Paulus heeft al omschreven welke verlossing christenen aangeboden krijgen en heeft in het kort het verhaal verteld van de gelovigen in Efeziërs (Efeziërs 1:3-23). In dit gedeelte gaat Paulus opnieuw en gedetailleerder in op hun bekeringsverhaal en ook vanuit een persoonlijker oogpunt. Hij stelt hun vroegere, zondige bestaan tegenover de zegeningen van Gods verlossing. Dat beschrijft hij als deel hebben aan de opstanding, hemelvaart en verheffing van Christus. Paulus ziet de genade en het scheppingswerk van God als het fundament van die verlossing. Deze driedeling wordt netjes samengevat in vers 5: ‘(1) wij allen waren dood door onze zonden, (2) [God heeft ons] samen met Christus levend gemaakt, (3) Door genade bent u gered!’

In vers 1 en 2 benadrukt Paulus de droevige toestand waarin zijn publiek zich ooit bevond. Hij doet dat door erop te wijzen dat ze geestelijk dood waren, misstappen begingen en zondigden alsof dat de normaalste zaak van de wereld was. Dat deden ze allemaal terwijl ze onder het gezag van de tegenstander stonden. Paulus heeft een levend publiek voor ogen en daarom verwijst hij met de uitdrukking ‘eens dood’ op een overdrachtelijke wijze naar die toestand ( Vergelijk met: Efeziërs 5:14 ). Het is een feit dat ze zich in een benarde en rampzalige toestand bevonden door van God gescheiden te zijn, de bron van het leven (Vergelijk met: Kolossenzen 2:13; Romeinen 5:17; 6:23 ).

Hij blikt terug op het vroegere leven van zijn toehoorders en wijst twee externe factoren aan die hen beheersten. Dat is allereerst, ‘de weg gaan van de god van deze wereld’, zeg maar, de normen en waarden die gangbaar waren in Efeze en het menselijk leven zo verkeerd vorm gaven dat het zich tegen God keerde. De tweede externe factor die hun vroegere bestaan beheerste, is Gods tegenstander. Hij wordt op twee manieren beschreven. Hij is allereerst ‘de heerser over de machten in de lucht’ en aangezien ‘de lucht’ (of ‘de hemelsferen’) de woonplaats is van bovennatuurlijke machten is het dat ook van de kwade geesten. Die tegenstander is ook actief op aarde en laat daar zijn sporen na door ‘de geest [te zijn] die nu werkzaam is in hen die God ongehoorzaam zijn’.

`Waarom blijkt uit deze verzen hoe reëel de grote strijd is? Hoe kunnen we tegelijkertijd hoop en bemoediging putten uit het feit dat Jezus de overwinning heeft behaald en dat we nu in zijn overwinning mogen delen?`

`Efeziërs 2:1-10 Wat is de kern van wat Jezus voor ons heeft gedaan?`