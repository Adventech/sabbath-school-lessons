---
title:  Nu - gered door God
date:   20/07/2023
---

`Lees Efeziërs 2:1-10. Lees vooral Paulus’ afsluitende woorden in vers 8-10 nog eens door. Welke zaken licht hij er aan het einde van de passage nog eens uit? `

Paulus vertelt in deze verzen dat de gelovigen in Efeziërs hun verlossing niet te danken hebben aan hun goede gedrag of innemende kwaliteiten. Aan het begin van de passage zijn ze geestelijk dood. Er is geen sprankje leven of goede verdiensten te bespeuren. De zonde heeft hen volledig in haar macht. Ze nemen zelf geen enkel initiatief maar worden aangestuurd door Gods tegenstander zelf en door hun lage verlangens en geestelijke waanideeën. Zij beseffen het niet, maar de ernst van hun toestand komt niet alleen door het gebrek aan geestelijk leven of deugdzaamheid. Net als andere mensen zijn ze vijanden van de ware God en zijn ze op weg naar hun lot en de goddelijke oordeelsdag. Ze ‘stonden van nature bloot aan Gods toorn, net als ieder ander.’

Hun verlossing komt niet tot stand door hun eigen verdiensten, maar is gebaseerd op Gods onverklaarbare liefde, een liefde waarvan de oorzaak niet ligt in de waarde van het object van die liefde. In zijn genade en liefde zet God zich voor hen in via Christus Jezus door hen op te wekken uit een geestelijke dood. Door Gods inspanning beginnen ze aan een geweldige reis waardoor ze in Jezus’ eigen voetsporen treden. Vanuit de immense diepte van totale geestelijke doodsheid en pijnigende slavernij, worden ze opgewekt en geleid tot de ‘hemelsferen’ om met Jezus plaats te nemen op de kosmische troon. Deze flitsende, goddelijke tussenkomst is trouwens geen tijdelijk iets. Zijn macht is blijvend en duurt tot in de eeuwigheid omdat God zijn genade tot in alle eeuwigheden aan hen wil tonen via Christus Jezus.

In de laatste verzen van deze passage (8-10), komt Paulus hierop terug om er zeker van te zijn dat zijn publiek het niet vergeet: de verlossing van gelovigen is een goddelijke daad en geen menselijke. Het ontstaat niet door wat wij doen, maar door wat God ons schenkt. Geen mens kan erover opscheppen dat hij het heeft aangewakkerd. Door in de genade van God te blijven staan, dragen wij als gelovigen zijn genade uit. Wij zijn zijn meesterwerk, geschapen door God ‘in Christus Jezus.’

`Waarom is het zo belangrijk te begrijpen dat onze verlossing van God komt en niet voortkomt uit onze eigen goedheid en inspanningen?`

`Efeziërs 2:1-10 Welke zaken licht Paulus er aan het einde van de passage nog eens uit?`