---
title:  Eens - misleid door onze verlangens
date:   17/07/2023
---

‘Eens leefden wij allen net als zij: wij volgden onze wereldse begeerten en alle aardse verlangens die in ons opkwamen en stonden van nature bloot aan Gods toorn, net als ieder ander.’ (Efeziërs 2:3)

Zonder Gods tussenkomst wordt het menselijk bestaan niet alleen beheerst door de externe machten die Efeziërs 2:2 noemt. Er zijn ook interne machten bezig: ‘onze wereldse begeerten en alle aardse verlangens die in ons opkwamen.’

`Vergelijk Efeziërs 2:3 met 5:6 Wat bedoelt Paulus als hij zegt dat zijn publiek ‘van nature bloot stond aan Gods toorn, net als ieder ander?’`

De realiteit van alledag van een leven dat verloren gaat is al erg genoeg, maar het is nog erger in het licht van de eindtijd. Mensen, ‘die van nature bloot staan aan Gods toorn, net als ieder ander’, moeten die onder ogen zien wanneer deze wereld ophoudt te bestaan. De zin ‘die van nature bloot staan aan Gods toorn’ wijst op een angstaanjagend gegeven. We dragen nog steeds Gods beeld, want zo zijn we gemaakt, maar we weten ook dat er diep in ons innerlijk iets helemaal scheef zit. Als christen leven is dan ook meer dan een punt zetten achter één of een paar slechte gewoontes of het overwinnen van ‘de misstappen en zonden’ die ons bedreigen. We strijden niet alleen tegen zonden, maar tegen zonde in het algemeen. We hebben de neiging opstandig te zijn tegen God en onszelf te gronde te richten. Mensen zitten standaard gevangen in een patroon van verwoestend, zondig gedrag door de ingevingen van de tegenstander te volgen evenals onze eigen, aangeboren verlangens. Vroeger ‘stonden [gelovigen] bloot aan Gods toorn’.

Het is belangrijk op te merken dat Paulus hier de verleden tijd gebruikt: we ‘stonden bloot aan Gods toorn’. Die bewoording houdt niet in dat gelovigen geen bijbehorende neiging tot het kwaad meer hebben. Paulus besteedt een groot deel van zijn brief juist aan de waarschuwing dat christenen op hun hoede moeten blijven voor zondige daden en dat dit een bedreiging blijft voor gelovigen (Efeziërs 4:17-5:21). Die verleden tijd wijst er echter wel op dat de behoeften van ‘het oude ik’ de gelovige niet langer meer hoeven te beheersen. De gelovige kan door de macht van Christus ‘de oude mens afleggen’ en ‘de nieuwe mens aantrekken, die naar Gods wil geschapen is in waarachtige rechtvaardigheid en heiligheid.’ (Efeziërs 4:22-24)

`Wie van ons heeft niet ervaren hoe verdorven onze natuur is, zelfs nadat we ons leven aan Jezus hebben gegeven? Waarom is het dan zo belangrijk dat we ons op elk moment van ons leven aan Hem vastklampen?`

`Efeziërs 2:3; 5:6 Wat bedoelt Paulus als hij zegt dat wij ‘van nature bloot stonden aan Gods toorn, net als ieder ander?’`