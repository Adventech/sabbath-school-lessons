---
title:  Verdieping
date:   21/07/2023
---

## Hoe God ons redt

### Efeziërs 2:1-10

#### IJsbrekervraag

`Heb je ooit de kans gehad om met een kabelbaan vanuit een dal naar een bergtop te gaan? Zo ja, wat voelde en ervoer je toen je omhoog ging?`

#### Ik Verken

In het eerste deel van de brief (hoofdstukken 1-3) beschrijft de auteur ‘het geheim’ (1:9) dat God openbaart door Jezus Christus. In het tekstgedeelte waarop we ons nu concentreren (2:1-10) tekent de apostel een opvallend contrast tussen de situatie van vóór en na Christus’ opstanding. Hij vertelt wat dat betekent in het leven van de gelovige. Ook in zijn gebed verwijst hij naar deze gebeurtenis (vgl. 1:20) want die maakt deze verandering mogelijk. Deze kracht van God is door het geloof beschikbaar voor de gelovige. We kunnen deze passage in drie stukjes delen, door op de voegwoorden maar (vs. 4) en zo (vs. 7) te letten. 1) Wat we waren (vs. 1-3) 2) Wat God voor ons heeft gedaan (vs. 4-6) 3) Met welk doel (vs. 7-10)

#### Ik Bestudeer

Paulus gebruikt diverse woordvormen en uitdrukkingen om de vroegere situatie van de mens te beschrijven en de verandering die de verlossing door Christus teweeg bracht.

Eerste deel (vs.1-3)

`Hoe beschrijft Paulus de vroegere situatie van de gelovigen? Welke woorden gebruikt hij hiervoor? Let op de verschuiving van ‘u’ naar ‘wij’. Wat kun je hieruit afleiden?`

`Welke uitdrukkingen gebruikt Paulus om te verwijzen naar de invloeden en het voorbeeld van degenen die hij beschrijft als ‘dood’?`

Tweede deel (vs. 4-6)

`Hoe spreekt Paulus over Gods beweegredenen om het verlossingsplan in werking te stellen?`

Let op de spanning tussen deze motivatie en de situatie van de mens, waarbij hij ook zichzelf betrekt door over ‘wij’ te spreken.

`Wat denk je dat deze spanning benadrukt? Kijk naar de woorden die beschrijven wat God voor de gelovigen heeft gedaan. Vergelijk verschillende Bijbelvertalingen. Wat valt je op?`

Derde deel (vs. 7-10)

`Waarom, of waartoe, doet God dit? Wie profiteren ervan? Neem de tijd de woorden te noteren die Gods handelen en zijn kwaliteiten beschrijven.`

`Kolossenzen 2:13; Romeinen 5:17; 6:23 Wat heeft God samen met Christus voor ons gedaan?`

#### Ik Pas Toe

Eerste deel (vs.1-3)

Paulus’ beschrijving van de situatie van mensen zonder God lijkt op de dood. De grondtekst geeft dat weer met een tegenwoordig deelwoord: ‘dood-zijnde,’ wat aanduidt dat het permanent is. Paulus betrekt ook zichzelf en de christenen in deze beschrijving.

`Wat betekent het voor jou dat Paulus van ‘u’ gaat naar ‘wij’, van de gedachte dat ook anderen getroffen zijn door het probleem van het kwaad naar de bevestiging dat ik daar ook deel van uitmaak? Hoe begrijp je de uitdrukking: We ‘stonden van nature bloot aan Gods toorn’ (vs. 3)?`

Tweede deel (vs. 4-6)

Het ‘maar’ markeert de radicale verandering van een situatie van dood naar de dynamiek van leven.

`Wat bedoelt Paulus als hij zegt dat God ‘ons een plaats heeft gegeven in de hemelse gewesten’ (vs. 6)? Welk perspectief biedt dit?`

Derde deel (vs. 7-10)

De ethische dimensie wordt uitgedrukt door het werkwoord dat in vers 2 vertaald wordt met ‘de weg ging’ Het verwijst naar het verleden en in vers 10 naar het ‘nu’ in Jezus.

`Wat zouden de ‘goede daden’ in jouw geval kunnen zijn? Wat betekent het voor jou dat God die voor je heeft voorbereid? Hoe kunnen onze werken de rijkdom van Gods genade tot uitdrukking brengen?`

Er zijn twee verschillende trajecten mogelijk: een leven dat wordt beheerst door de principes van deze wereld en Gods vijand. Dat is gericht op de bevrediging van het vlees en leidt tot de dood. De tweede is een nieuw leven met Christus, herrezen met Christus, gezeten in de hemelse gewesten met Hem.

#### Ik bid …

Heer, dank U voor alles wat U voor ons wilt doen door Jezus Christus. Ik ben heel blij te beseffen dat ik door U ben geschapen om mooie dingen te beleven, die tevens een demonstratie zijn van uw genade in deze wereld. Amen.