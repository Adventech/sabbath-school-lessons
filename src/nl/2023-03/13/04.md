---
title:  Schoenen - de gemeente sluit vrede
date:   19/09/2023
---

In zijn voorbereiding op de strijd zou een Romeinse soldaat een paar robuuste, militaire sandalen ombinden. Een zool die uit meerdere lagen bestond met zoolnagels moest de soldaat helpen grip te houden en ‘stand te houden’ (Efeziërs 6:11-14). Paulus beschrijft dit schoeisel met woorden uit Jesaja 52:7 dat het moment viert waarop een boodschapper het nieuws brengt dat de HEER de overwinning heeft behaald in de strijd voor zijn volk en dat vrede nu regeert: ‘Hoe welkom is de vreugdebode die over de bergen komt aangesneld, die vrede aankondigt en goed nieuws brengt.’ (Jesaja 52:7-10)

`Lees Efeziërs 1:2; 2:14-17; 4:3; 6:15,23. Bestudeer de acht keren dat Paulus vrede benadrukt. Waarom zet hij een militaire metafoor in als hij vrede zo belangrijk vindt? `

Paulus viert vrede als het werk van Christus, ‘onze vrede’, Hij is het die vrede verkondigt ‘aan u die ver weg was en vrede aan hen die dichtbij waren’, om Jood en niet-Jood samen te brengen in ‘één nieuwe mens’. Door het evangelieverhaal van Christus’ redding en zijn scheppende werk van vrede levend te houden, door zijn overwinning in het verleden te verkondigen en door uit te kijken naar de toekomstige zege, trekken gelovigen schoeisel aan hun voeten en zijn ze klaar voor de strijd. Net als de boodschapper in Jesaja 52:7 zijn gelovigen boodschappers die de overwinning van Christus verkondigen evenals zijn vrede.

Paulus wil overigens niet dat wij zijn oproep ons te wapenen uitleggen als een uitnodiging militaire wapens op te nemen tegen onze vijanden. Daarom zegt hij ook dat gelovigen ‘het evangelie van de vrede’ verkondigen. Ook wil hij niet dat gelovigen strijdlustig worden in hun relatie met anderen. Daarom legt hij zo de nadruk op eenheid, opbouwend taalgebruik en zachtmoedigheid (Zie vooral Efeziërs 4:25-5:2). De gemeente moet ‘strijden voor de vrede’ door de geloofswapens in te zetten door christelijke deugden (nederigheid, geduld, vergeving, enz.) en dingen die ze deden (gebed, aanbidding). Dergelijk gedrag maakt deel uit van een strategie en wijst op Gods grootse plan alles in Christus te verenigen (Efeziërs 1:9-10).

`Hoe helpt het volgende citaat ons te begrijpen wat Paulus’ militaire beelden betekenen in het leven van gelovigen? ‘God roept ons op onze wapenrusting aan te doen. We willen niet de wapenrusting van Saul, maar die van God. Dan kunnen we het werk doen met harten vol zachtmoedigheid, medeleven en liefde, zoals Christus deed.’’ ( Ellen White, [Australasian] Union Conference Record, July 28, 1899.)`

`Efeziërs 1:2; 2:14-17; 4:3; 6:15,23 Wat benadrukt Paulus in deze verzen?`