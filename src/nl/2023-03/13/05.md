---
title:  Schild, helm en zwaard
date:   20/09/2023
---

`Lees Efeziërs 6:16-17. Wanneer en hoe zouden gelovigen als medestrijders in de grote strijd het schild, de helm en het zwaard moeten gebruiken?`

Paulus’ schild doelt op het langwerpige schild van een Romeinse legionair. Gemaakt van hout en bedekt met leer, beschermen de naar binnen gebogen randen de soldaat tegen zijwaartse aanvallen. Als je dat schild in water dompelde, was dat ‘in staat [...] brandende pijlen te doven’, pijlen die in pek waren gedoopt en dan aangestoken. Paulus’ omschrijving van het ‘schild van geloof’ weerspiegelt het oudtestamentische gebruik van het schild als symbool voor God, die zijn volk beschermt (Genesis 15:1; Psalm 3:3). ‘Het geloof als schild dragen’ houdt in dat we de kosmische strijd aangaan door ons vertrouwen op God te stellen, die voor gelovigen strijdt, de beste wapens levert en de overwinning garandeert (Efeziërs 6:10-13).

De Romeinse strijdhelm was gemaakt van ijzer of brons. De bolvorm beschermde het hoofd. Een plaat aan de achterkant de nek. Verder waren er oorbeschermers, een wenkbrauwrand en scharnierende platen voor de wangen. Gezien de essentiële bescherming die de ‘helm van de verlossing’ bood, staat deze symbool voor de verlossing die gelovigen nu ondervinden door hun verbondenheid met de opgestane, opgevaren en verheerlijkte Christus (Efeziërs 6:17; 2:6-10). ‘De helm van de verlossing’ dragen, betekent dat je niet bang bent voor de geestelijke machten die toen toch zo gewoon waren, maar dat je vertrouwt op de almachtige kracht van Christus (Vergelijk: Efeziërs 1:15-23; Efeziërs 2:1-10).

Het laatste onderdeel van de wapenrusting is ‘Gods Woord als zwaard, dat u van de Geest ontvangt’ (Efeziërs 6:17). Dit verwijst naar het korte, tweesnijdende zwaard van Romeinse legionairs. Tijdens een gevecht was de gebruikelijk tactiek om eerst twee speren te werpen (niet genoemd) en daarna het zwaard te trekken en aan te vallen, waarbij het korte zwaard met een stekende beweging werd ingezet. Gelovigen hebben ‘het zwaard van de Geest’, omdat ze dit wapen, aangeduid als ‘het Woord van God’, van de Geest ontvangen. Paulus treedt op als generaal en roept op zich te bewapenen, terwijl hij in naam van de goddelijke aanvoerder beloftes van hoop en overwinning verkondigt. Die beloftes in verzen 10-20, maken ‘het Woord van God’ tot het belangrijkste wapen in de strijd tegen het kwaad. Het ‘Woord van God’ verwijst naar de vele beloftes van het evangelie in de Bijbel.

`Misschien spreken zoveel militaire beelden ons niet zo aan. Wat zou het ons moeten leren wat betreft de grote strijd en hoe reëel die is en dat die serieus moet worden genomen?`

`Efeziërs 6:16-17 – Wanneer en hoe zouden gelovigen als medestrijders in de grote strijd het schild, de helm en het zwaard moeten gebruiken?` 