---
title:  Gordel en harnas
date:   18/09/2023
---

`Lees Efeziërs 6:14, zie ook: 1 Petrus 4:1; 5:8; Romeinen 8:37-39. Hoe stelt Paulus zich voor dat gelovigen zich voorbereiden op het gevecht tegen het kwaad?`

Paulus’ waarschuwing voor het heftige gevecht dat gaat komen, bereidt zijn lezers voor op zijn laatste (en vierde) oproep stand te houden en is een heel gedetailleerde oproep zich te wapenen (Efeziërs 6:11,13-17). Paulus roept hen op ‘hun gordel om te doen’ (Vergelijk met: Jesaja 11:5). De ruimvallende klederen uit de oudheid moesten rond je middel worden vastgebonden om te kunnen werken of te strijden (Vergelijk: Lucas 12:35,37; 17:8). Paulus ziet in gedachten hoe de gelovige zich in zijn wapenrusting hijst zoals een Romeinse legionair dat deed, te beginnen met de leren militaire gordel met de decoratieve riemplaten en gesp. Aan de riem hing een aantal leren banden bedekt met metalen schrijven die samen een soort ‘schort’ vormden dat ter versiering op iemands rang wees. Die riem was van essentieel belang om de kleren en andere uitrustingsdelen bij elkaar te houden. Waarheid is niet iets dat van gelovigen zelf is. Het is een gave van God (Vergelijk: verlossing in Efeziërs 2:8). Toch hoort het geen abstract, afstandelijk bezit te zijn dat geen veranderende uitwerking heeft op hun leven. Ze moeten zich met Gods waarheid ‘omgorden’, oftewel deze goddelijke gave ervaren en gebruiken. Ze moeten Gods waarheid niet zozeer bezitten als wel dat die waarheid hen bezit en beschermt.

Vervolgens roept Paulus gelovigen op ‘de gerechtigheid als harnas op hun borst’ te dragen (Vergelijk: 1 Tessalonicenzen 5:8). Net als de gordel van de waarheid heeft die een goddelijke herkomst en is het onderdeel van de wapenuitrusting van de HEER, aangezien Hij de goddelijke strijder is (Jesaja 59:17). Het harnas dat soldaten in Paulus’ tijd gebruikten, bestond uit een maliënkolder (kleine, met elkaar verweven ijzeren ringen), een schubpantser (kleine, overlappende ringen van brons of ijzer) of uit een plaatharnas van overlappende ijzeren ringen die met elkaar verbonden waren. Dit harnas of borstplaat beschermde de vitale organen tegen de slagen en stoten van de vijand. Zo moeten ook gelovigen de geestelijke bescherming ondergaan die Gods bedekkende gerechtigheid biedt. In Efeziërs brengt Paulus gerechtigheid in verband met heiligheid, goedheid en waarheid (Efeziërs 4:24; Efeziërs 5:9). Paulus ziet dat als een aanduiding in hoeverre je anderen terecht en goed behandelt, vooral je medegelovigen.

`Hoe heb jij ervaren dat goedheid, heiligheid en waarheid je kunnen beschermen?`

`Efeziërs 6:14; 1 Petrus 4:1; 5:8; Romeinen 8:37-39 Hoe stelt Paulus zich voor dat gelovigen zich voorbereiden op het gevecht tegen het kwaad?`