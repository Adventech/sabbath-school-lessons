---
title:  Verdere studie
date:   22/09/2023
---

‘Een leger in de strijd raakt verward en verzwakt als het niet in harmonie samenwerkt. Zodra de soldaten op eigen houtje hun eigen impulsieve ideeën gaan uitvoeren, zonder rekening te houden met de posities en taken van anderen, zijn ze niet meer dan een verzameling onafhankelijke atomen. Ze zijn dan niet in staat het werk te doen van een goed geoliede machine. Daarom moeten soldaten van Christus harmonieus samenwerken. Het mag niet alleen om hen draaien. Als ze dat doen, zal het volk van de Heer niet de vruchten zien van hun werk, hun tijd en hun mogelijkheden, omdat ze niet in perfecte harmonie met elkaar zijn, één van geest, met één doel en toegewijd aan één streven. Eenheid is kracht. Slechts een paar bekeerde zielen die goed samenwerk. die maar één doel hebben en die zich ondergeschikt maken aan één leider, zullen telkens weer de overwinning behalen.’ ( Ellen White, Spalding and Magan Collection, p. 121)

`Lees Efeziërs 6:20. Waarom noemt Paulus zich ‘een gezant, ook in de gevangenis’?`

Gezanten hebben tijdens een oorlog vaak te maken met uitdagende taken. Daarom past Paulus’ beschrijving van zichzelf ook zo goed binnen de context van zijn militaire metafoor. Gezanten moesten met respect worden behandeld met het oog op de persoon of het land dat hem zond. Wat een schril contrast is er dus tussen Paulus’ status als gezant voor de opperheerser van het heelal en het intense gebrek aan respect waar zijn ketenen (letterlijk, ‘keten’) op wijzen. Aangezien gezanten een ‘ambtsketen’ droegen, kan Paulus’ aanduiding van een ‘keten’ ook ‘gekruid zijn met ironie’, aangezien hij zijn keten ziet als ‘een onderscheiding die hij met ere droeg’ (David J. Williams, Paul’s Metaphors: Their Context and Character (Peabody, MA: Hendrickson, 1999), p. 152.).

`Efeziërs 6:19-20 Waarom noemt Paulus zich ‘een gezant, ook in de gevangenis’?`

**Gespreksvragen**

`Wat betekent het voor jou en je gemeente ‘voor vrede te strijden’ in deze verdeelde en door oorlog verscheurde wereld? Hoe kunnen we vredesbrengers zijn in een wereld die meer en meer getekend wordt door agressie en geweld?`

`Welke ‘brandende pijlen’ worden er op jou afgeschoten? Hoe kun jij er zeker van zijn dat je ‘het schild van geloof’ klaar hebt om die te doven?`

`We hebben het soms over ‘gebedsstrijders’. Hoe zouden we ‘een dienstwerk van gebed’ vorm kunnen geven als we uitgaan van Efeziërs 6:18-20?`

`Hoe horen we degenen te behandelen die gewond zijn geraakt op het slagveld van de grote strijd? Hoe moeten we de christelijke gelovige behandelen die, in het heetst van de strijd, uit angst wegvlucht en zich openlijk overgeeft aan de tegenpartij?`