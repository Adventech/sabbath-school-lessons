---
title:  God is hartstochtelijk en vol mededogen
date:   18/01/2025
---

### Lezen

Psalm 103:13; Jesaja 49:15; Hosea 11:1-9; Matteüs 23:37; 2 Korintiërs 11:2; 1 Korintiërs 13:4-8.

> <p>Kerntekst</p> 
> ‘Maar zou een vrouw haar zuigeling vergeten, zich niet ontfermen over het kind dat zij droeg? Zelfs al zou zij het vergeten, Ik vergeet jou nooit.’ Jesaja 49:15.

Emoties worden vaak gezien als onwenselijk en als iets dat je moet vermijden. Voor sommige mensen zijn emoties uit zichzelf al irrationeel, en daarom zou een goede man of vrouw niet als ‘emotioneel’ kunnen worden omschreven. In sommige oude Griekse filosofieën wordt het idee van de ‘rationele’ mens als het ideaal gewaardeerd. Zo iemand kent (grotendeels) geen hartstochten of heerst door middel van emotieloze rationaliteit over zijn emoties.

Ongebreidelde emoties kunnen inderdaad een probleem zijn. God schiep echter mensen met het vermogen tot emoties, en God zelf wordt door de hele Bijbel heen beschreven als iemand die diepgaande emoties ervaart. Als God diepgaande emoties kan ervaren, en de Bijbel geeft dat consequent zo weer, dan kunnen emoties niet van zichzelf slecht of irrationeel zijn. De God van de Bijbel is immers volkomen goed en in het bezit van volmaakte wijsheid.

In feite kun je prachtige waarheden afleiden uit het besef dat Gods liefde voor ons een diepe, emotionele liefde is. Maar dan wel met het voorbehoud dat, hoewel Gods liefde (emotioneel of anderszins) volmaakt is, deze niet als identiek mag worden gezien met emoties zoals mensen die ervaren.

_Op sabbat 25 januari bespreken we met elkaar deze les._
