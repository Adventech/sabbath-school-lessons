---
title:  Les
date:   24/01/2025
---

> <p>Lees</p> 
> Ellen White, ‘Beloften van geluk’. blz. 14-49, in Christen zijn op de manier van Jezus.

‘Allen die een hartgrondig besef hebben van hun eigen innerlijke armoede en voelen dat ze van zichzelf niets goeds meebrengen, kunnen gerechtigheid en kracht vinden door hun blik op Jezus te richten. Hij zegt: “Kom naar Mij, jullie die vermoeid zijn en onder lasten gebukt gaan.” (Matteüs 11:28) Hij vraagt ons onze eigen armoede in te ruilen voor de rijkdom van zijn genade. Wij zijn de liefde van God niet waardig, maar Christus, de basis van onze zekerheid, is waardig en is in overvloedige mate in staat te redden wie naar Hem toekomen. Wat uw omstandigheden in het verleden ook mogen zijn geweest en hoe ontmoedigend uw huidige situatie ook mag zijn, als u naar Jezus toekomt – zoals u bent: zwak, hulpeloos en wanhopig, – zal uw Zaligmaker die vol erbarmen is u van ver tegemoet komen. Hij zal u in zijn armen nemen en het kleed van gerechtigheid om u heenslaan. Hij stelt ons dan, gekleed in de witte kleding van zijn karakter, aan de Vader voor. Hij pleit voor ons bij de Vader met de woorden: Ik heb de plaats van deze zondaar ingenomen. Kijk niet naar uw afgedwaalde kind, maar kijk naar Mij. Ook al pleit de Satan in alle hevigheid tegen ons door ons van zonde te beschuldigen en ook al claimt hij ons als zijn prooi, het bloed van Christus pleit met veel grotere kracht!’ ( Ellen White, Christen zijn op de manier van Jezus, blz. 16.)

**Gespreksvragen**

`Kijk eens naar wat inspiratie hierboven zegt over hoe we, dankzij Jezus, aan de Vader worden voorgesteld. ‘Hij stelt ons dan, gekleed in de witte kleding van zijn karakter, aan de Vader voor.’ Hoe ontmoedigd we soms ook kunnen zijn door onze fouten en tekortkomingen, of hoe vaak we niet tegenover anderen de soort liefde weerspiegelen die God over ons uitstort, waarom moeten we altijd terugkomen op het geweldige nieuws dat de Vader ons aanneemt?`

`Stel je voor hoe de moeder zich moet hebben gevoeld in het geval van die twee vrouwen die voor Salomo kwamen en allebei beweerden dat die baby hun kind was. Denk nog eens na over die woorden vol van emoties, zoals 1 Koningen 3:26 die weergeeft. Hoe werpt dit licht op dezelfde soort taal die wordt gebruikt om Gods emoties voor zijn volk te beschrijven in Hosea 11:8?`

`Door de Evangeliën heen hebben we gezien dat Jezus vaak werd geraakt door de noden van mensen. Wat deed Hij dan? Hij handelde op een manier die tegemoetkwam aan de noden van het volk. Wat zijn praktische manieren waarop jij als individu, of misschien zelfs als gespreksgroep, tegemoet kunt komen aan de noden van hen die troost nodig hebben?`
