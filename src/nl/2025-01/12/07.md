---
title:  Verdere studie
date:   21/03/2025
---

> <p>Lees</p> 
> Ellen White, ‘De sabbat’. blz. 226-233, in De wens der eeuwen.

‘De spionnen durfden Christus geen antwoord te geven in aanwezigheid van de menigte, uit angst zichzelf in moeilijkheden te brengen. Ze wisten dat Hij de waarheid had gesproken. In plaats van hun tradities geweld aan te doen, lieten ze liever een mens lijden, terwijl ze een dier te hulp zouden komen vanwege het verlies dat de eigenaar zou lijden als ze niets deden. Ze lieten dus zien dat ze meer zorg hadden voor een dom dier dan voor de mens, die naar het beeld van God is gemaakt. Dit laat zien hoe alle valse religies in de praktijk uitwerken. Ze komen allemaal voort uit het verlangen van de mens om zichzelf boven God te verheffen, maar ze leiden ertoe dat ze een mens lager inschatten dan een dier. Elke religie die zich verzet tegen de soevereiniteit van God ontdoet de mens van de heerlijkheid die hij had bij de schepping, en die hij in Christus zal terugkrijgen. Elke valse religie leert haar aanhangers zich niet te bekommeren om menselijke noden, het lijden en zijn rechten. Het evangelie hecht grote waarde aan de mens, als iemand die is gekocht met het bloed van Christus, en het leert een warme aandacht voor de noden en de ellende van de mens. De Heer zegt: “Ik maak mensen schaarser dan goud, stervelingen zeldzamer dan zuiver goud uit Ofir.” (Jesaja 13:12)

Toen Jezus zich tot de Farizeeën richtte met de vraag of het op de sabbat geoorloofd was om goed te doen of kwaad, om een leven te redden of te doden, confronteerde Hij hen met hun eigen slechte bedoelingen. Ze jaagden op Hem met bittere haat, terwijl Hij levens redde en geluk bracht aan de menigte. Was het beter om op de sabbat te doden, zoals zij van plan waren te doen, dan de mensen die lijden te genezen, zoals Hij had gedaan? Was het rechtvaardiger om op Gods heilige dag een moord in het hart te hebben dan liefde voor alle mensen, zoals die tot uitdrukking komt in daden van barmhartigheid?’ (Ellen White, De wens der eeuwen, blz. 230-231.)

**Gespreksvragen**

`Waarom en hoe is het waar dat ‘elke valse religie haar aanhangers leert om zich niet te bekommeren om menselijke noden’? Hoe kunnen we ons bewust inzetten om een dergelijke onzorgvuldigheid te voorkomen in onze kerk en daarbuiten?`

`Wie is mijn naaste? Wie is je buurman? Op welke praktische manieren zou het volgen van Christus ons meer op de Samaritaan moeten laten lijken die over de grenzen van zijn tijd heenging om liefde tot uitdrukking te brengen?`

`Als God gerechtigheid en barmhartigheid liefheeft, hoe moeten we dan handelen om in overeenstemming te blijven met wat voor God het belangrijkst is? Hoe kunnen we ons meer concentreren op wat Jezus beschreef als ‘wat zwaarder weegt in de wet’?`

`Als we nadenken en praten over oordeel, hoe vaak benadrukken we dan dat de primaire wijze waarop Jezus over het oordeel spreekt, is in termen van de vraag of, en in welke mate, we actief van anderen houden, vooral van de onderdrukten en verschoppelingen? Denk hierover na in het licht van Matteüs 25:31-46.`
