---
title:  Verdieping
date:   21/03/2025
---

## Liefde en gerechtigheid: de twee grootste geboden

### Matteüs 23:23-33

#### IJsbrekervraag

`Als iemand jouw zwakke punten zou benoemen om je van gedachten te doen veranderen, hoe zou je je dan voelen? Denk je dat je nog een open gesprek met die persoon zou kunnen hebben?`

#### Ik Verken

Het einde van hoofdstuk 22 van het Evangelie van Matteüs geeft een hint naar wat er in hoofdstuk 23 zal gebeuren. De farizeeën proberen Jezus te slim af te zijn door Hem de vraag te stellen: ‘Meester, wat is het grootste gebod in de wet?’ (vers 36). Jezus antwoordt heel duidelijk: ‘Heb de Heer, uw God, lief met heel uw hart en met heel uw ziel en met heel uw verstand.’[...], ‘heb uw naaste lief als uzelf’ (vers 37-39). Daarna probeert Jezus hun iets duidelijk te maken over de Messias en zijn relatie met koning David. Hij vraagt: ‘Als David Hem dus Heer noemt, hoe kan Hij dan zijn zoon zijn?’ (vers 41-46). Maar net als op andere momenten in de evangeliën, willen de religieuze leiders niet antwoorden.

#### Ik Bestudeer

` In hoofdstuk 23 waarschuwt Jezus zijn discipelen en de menigten voor de religieuze leiders. Deze leiders, die op de stoel van Mozes zitten, kunnen mensen verhinderen het ware geluk te vinden, zoals blijkt uit verzen 13-15. Jezus’ boodschap is duidelijk: ‘Houd je dus aan alles wat ze jullie zeggen en handel daarnaar; maar handel niet naar hun daden, want ze doen zelf niet wat ze jullie voorhouden’ (vers 3).`

`Het grootste deel van het hoofdstuk bestaat uit een reeks verwijten aan de schriftgeleerden en farizeeën. Met een uitroep van verdriet spreekt Jezus hen aan met ‘Wee jullie...’, en dit herhaalt hij maar liefst acht keer. Hij bekritiseert hun ‘absurde’ redenering over het zweren van een eed, waarbij ze het wezenlijke uit het oog verliezen en zich richten op het onbelangrijke. Bijvoorbeeld, ze leren dat zweren bij het altaar niet bindend is, maar zweren bij het offer wel. Jezus noemt hen ‘blinden’ en vraagt: ‘Wat is nu van meer waarde: de offergave of het altaar dat de offergave heiligt?’ (verzen 16-22).`

`Daarnaast wijst Jezus op hun nauwgezette naleving van het geven van de tienden, terwijl ze het belangrijkste verwaarlozen: ‘recht, barmhartigheid en trouw’, oftewel het ‘hart’ van de wet. Dit maakt duidelijk waarom Jezus hen “ witgepleisterde graven” noemt in vers 27: hun uiterlijk is misschien wel vroom, maar hun hart is leeg van oprechte liefde voor God en hun naaste. Jezus bekritiseert hiermee religieuzen van wie de liefde voor God en anderen niet echt is.`

#### Ik Pas Toe

`Als je op de stoel van Mozes zit, betekent dat dat je eerlijk Gods wet moet doorgeven, net zoals Mozes dat deed. Maar lopen we niet het risico om te focussen op uiterlijk vertoon in plaats van op wat echt belangrijk is?`

`Wat betekent het eigenlijk om recht, barmhartigheid en trouw te oefenen? (Zie Micha 6:8; Matteüs 22:37-39.) Hoe kun je dat in je dagelijks leven toepassen?`

`In Leviticus 27:30 staat dat God de Joden had opgedragen om een tiende van hun oogst te geven. Dat was een goede en belangrijke gewoonte! Maar toen Jezus de schriftgeleerden en farizeeën bekritiseerde omdat ze het belangrijkste vergaten - recht, barmhartigheid en trouw - wilde Hij daarmee zeggen dat trouw zijn aan de tiende niet meer belangrijk was?`

#### Ik bid …

Lieve God, help me om in deze wereld vol onrecht en pijn, altijd mededogen en rechtvaardigheid te tonen. Amen.
