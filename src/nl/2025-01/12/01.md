---
title:  'Liefde en gerechtigheid: de twee grootste geboden'
date:   15/03/2025
---

### Lezen

Matteüs 22:34-40; Zacharia 7:9-12; Psalm 82; Micha 6:8; Matteüs 23:23-30; Lucas 10:25-37.

> <p>Kerntekst</p> 
> ‘Als iemand zegt: “Ik heb God lief,” maar hij haat zijn broeder of zuster, is hij een leugenaar. Want iemand kan onmogelijk God, die hij nooit gezien heeft, liefhebben als hij de ander, die hij wel ziet, niet liefheeft.’ 1 Johannes 4:20

Ook al vertrouwen we erop dat God uiteindelijk alles recht zal zetten, blijft het belangrijk wat wij als christenen hier en nu doen. Er is nu misschien wel veel onrecht en kwaad dat God nu niet zal uitroeien vanwege de beperkingen waar het kosmische conflict voor zorgt. Dat betekent niet dat we niet kunnen worden ingezet om het lijden en kwaad dat we tegenkomen te helpen verlichten, voor zover dat mogelijk is. In feite zijn wij als christenen juist verplicht om dat te doen.

Zoals we hebben gezien, gaan liefde en gerechtigheid samen. Ze zijn onafscheidelijk. God houdt van gerechtigheid. Als we dus van God houden, dan zullen we ook van de gerechtigheid houden.

Op dezelfde manier zullen we, als we God liefhebben, ook van elkaar houden. Een deel van elkaar liefhebben is het delen in de zorg die we hebben voor het welzijn van de mensen om ons heen. Als anderen worden getroffen door armoede, onderdrukking of welke vorm van onrecht dan ook, dan moeten we ons daarover zorgen maken. Als anderen worden onderdrukt, dan mogen we daar niet blind voor zijn. In plaats daarvan moeten we ons afvragen wat we kunnen doen. Dat geldt voor zowel het individu als het collectief. Het is onze opdracht Gods liefde en gerechtigheid te bevorderen op een manier die in onze gebroken wereld het volmaakte karakter weerspiegelt van gerechtigheid en de liefde van onze Heer.

_Op sabbat 22 bespreken we met elkaar deze les._
