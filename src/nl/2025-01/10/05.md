---
title:  De (tijdelijke) heerser van deze wereld
date:   05/03/2025
---

We hebben in eerdere lessen al gezien dat de tegenstander en zijn trawanten binnen het kosmische conflict tijdelijk aanzienlijke rechtsmacht krijgen in deze wereld. Die worden ingeperkt volgens een soort inzetregels voor een conflict. Deze regels beperken niet alleen de acties van de vijand, de duivel en zijn trawanten, maar ze beperken ook Gods mogelijkheden tot actie om het kwaad dat (tijdelijk) binnen het rechtsgebied van de vijand valt, te elimineren of te verlichten. De Heer zal zijn beloften nooit breken voor zover God heeft ingestemd met de inzetregels bij een conflict. Daarmee heeft Hij een beperkte en tijdelijke heerschappij aan de duivel verleend in zoverre dat Hij diens toekomstige morele handelswijze heeft ingeperkt, zonder dat Hij daarmee zijn eigen pure macht heeft verminderd.

`Lees Johannes 12:3; 14:30; 16:11; 2 Korintiërs 4:4; Lucas 4:6. Wat leren deze teksten over de heerschappij van de vijand in deze wereld? `

Het Nieuwe Testament beschrijft een botsing van koninkrijken, die van het licht en die van de duisternis. De duisternis en de rebellie zijn afkomstig van de tegenstander. Een deel van de opdracht van Christus was het verslaan van het koninkrijk van de tegenstander: ‘De Zoon van God is dan ook verschenen om de daden van de duivel teniet te doen.’ (1 Johannes 3:8)

Er zijn echter ‘regels’ die God beperken in wat Hij kan doen en tegelijkertijd trouw blijven aan de beginselen die ten grondslag liggen aan zijn bestuur. Deze grenzen omvatten op zijn minst (1) het verlenen van vrije wil aan schepselen en (2) de verbondsregels wat betreft wat Hij inzet bij een conflict en waar we althans nu nog niet van op de hoogte zijn. Dergelijke belemmeringen en beperkingen op het goddelijke handelen hebben aanzienlijke gevolgen voor Gods morele vermogen om het kwaad in deze wereld te verminderen en/of onmiddellijk te elimineren. We zien dus voortdurend kwaad en lijden, wat er inderdaad voor kan zorgen dat veel mensen het bestaan van God of zijn goedheid in twijfel trekken. Als we echter eenmaal de achtergrond van de grote strijd begrijpen en de grenzen die God heeft gesteld aan de manier waarop Hij met het kwaad zal omgaan, kunnen we tot op zekere hoogte beter begrijpen waarom de dingen zijn zoals ze zijn. Dat geldt in ieder geval tot de uiteindelijke triomf van God over het kwaad.

`Hoe draagt het feit dat Jezus de tegenstander de ‘heerser’ van deze wereld noemt, op zijn minst enigszins bij aan ons begrip van het kwaad dat er nu in de wereld is? Dan is het toch geruststellend om te weten dat het slechts een tijdelijke heerschappij is!`
