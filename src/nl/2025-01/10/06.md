---
title:  Grenzen en regels
date:   06/03/2025
---

Het kosmische conflict is in de eerste plaats een geschil over Gods karakter en dat wordt veroorzaakt door de lasterlijke beschuldigingen van de duivel tegen Gods goedheid, rechtvaardigheid en bestuur. Het is een soort kosmische rechtszaak. Een dergelijk conflict kan niet met louter machtsvertoon worden beslecht. EÃ©n en ander moet worden aangetoond Als er ernstige beschuldigingen worden geuit tegen een persoon die aan de macht is, zou de beste (en misschien wel enige) manier om de beschuldigingen te weerleggen zijn het toestaan van een vrij, eerlijk en open onderzoek. Als de beschuldigingen een bestuur bedreigen, dat is gebaseerd op liefde, kunnen die niet zomaar onder het tapijt worden geveegd.

Wat betekent dit alles voor het begrijpen van het kosmische conflict en voor het omgaan met het probleem van het kwaad? Als God een belofte doet, zou Hij die dan ooit breken? Natuurlijk niet. Voor zover God heeft ingestemd met inzetregels voor een conflict, dan zijn zijn toekomstige mogelijkheden tot het inzetten van middelen (moreel) beperkt. Sommige kwaden kunnen dan binnen het tijdelijke domein van het koninkrijk van de duisternis vallen.

`Lees Marcus 6:5; 9:29. Wat laten deze teksten zien over hoe zelfs goddelijk handelen integraal verband kan houden met factoren als geloof en gebed? `

In deze beide verhalen lijken er echt bepaalde grenzen of regels te zijn wat betreft het inzetten van machtsmiddelen. Die zijn op dynamische wijze verbonden met zaken als geloof en gebed. Elders zien we overvloedig bewijs dat gebed een verschil maakt in deze wereld, en wegen opent voor goddelijk ingrijpen die anders (moreel) misschien niet beschikbaar zouden zijn. We moeten echter niet de fout maken te denken dat geloof en gebed de enige factoren zijn. Er zijn waarschijnlijk nog veel meer factoren waarvan we ons mogelijk niet bewust zijn.

Dit sluit aan bij wat we eerder hebben gezien over regels wat betreft het inzetten van machtsmiddelen. Voor zover God een verplichting aangaat of instemt met bepaalde regels, dan is zijn toekomstige handelen (moreel) beperkt. Daarom kunnen sommige kwaden vallen binnen het tijdelijke domein van het koninkrijk van de duisternis.

`Lees Romeinen 8:18 en Openbaring 21:3-4. Er zijn veel dingen die we niet weten. Hoe geven deze teksten je het vertrouwen dat we er vanuit kunnen gaan dat God weet wat het beste is, dat Hij het beste wil, voor het beste voor ons zal zorgen, een einde maakt aan het kwaad en een eeuwigheid van gelukzaligheid zal laten beginnen?`
