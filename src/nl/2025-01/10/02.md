---
title:  Een engel met vertraging
date:   02/03/2025
---

Zoals we al hebben gezien, zijn de valse ‘goden’ van de volken vermomde demonen. We zien elders bewijs dat demonische hemelse heersers zich soms bevinden achter aardse heersers. Zelfs engelen die door God zijn gezonden, kunnen door de krachten van de vijand worden tegengewerkt.

`Lees Daniël 10:1-14. Geef speciale aandacht aan de verzen 12-13. Wat leren deze verzen dat relevant is voor het kosmische conflict? Wat vind je ervan dat de door God gezonden engel eenentwintig dagen lang wordt ‘tegengehouden’? `

Hoe is het mogelijk dat een door God gezonden engel drie weken lang ‘tegengehouden’ kan worden? God is almachtig en Hij bezit de macht om onmiddellijk op Daniël te reageren. Dat wil zeggen als Hij daarvoor had gekozen. Als Hij zijn macht om dat te doen had uitgeoefend had Hij onmiddellijk een engel aan Daniël kunnen laten verschijnen. Toch werd de door God gezonden engel drie weken lang ‘tegengehouden’ door de ‘vorst van het Perzische koninkrijk’. Wat is hier aan de hand?

‘Drie weken lang worstelde Gabriël met de machten van de duisternis, in een poging de invloeden te neutraliseren die op de geest van Cyrus inwerkten ... De hemel deed alles wat ten behoeve van het volk van God kon worden gedaan. Uiteindelijk werd de overwinning behaald. De krachten van de vijand werden in bedwang gehouden tijdens de dagen van Cyrus en al de dagen van zijn zoon Cambyses.’ (Ellen White, Profeten en koningen, blz. 349.)

Om een dergelijk conflict te laten plaatsvinden, moet God niet al zijn macht inzetten. De vijand moet enige echte vrijheid en macht worden gegeven die niet met een zekere willekeur wordt weggenomen, maar die alleen wordt ingeperkt door een aantal gegevenheden die bij beide partijen bekend zijn en waarvan de details in dit geval niet aan ons bekend zijn gemaakt. Het lijkt erop dat daarvan ook sprake moet zijn in het kosmische conflict en daarbinnen opereren zelfs Gods engelen. Daar zal in de komende lessen naar worden verwezen als de ‘inzetregels voor een conflict’. In zekere zin is het begrijpen van deze beperkingen misschien niet eens zo moeilijk als we het idee begrijpen waarover we al hebben gesproken, namelijk dat God alleen door liefde werkt, en dat liefde, en niet dwang, het fundament onder zijn bestuur is. Dat God alleen werkt met beginselen die voortkomen uit liefde, kan ons helpen de grote strijd beter te begrijpen.

`Hoe heb jij de grenzen ervaren van het alleen werken volgens de principes van liefde en niet via dwang? Welke lessen heb je geleerd over de grenzen van macht?`
