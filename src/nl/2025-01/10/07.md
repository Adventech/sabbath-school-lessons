---
title:  Verdere studie
date:   07/03/2025
---

> <p>Lees</p> 
> Ellen White, ‘De macht of de tegenstander’. blz. 341-347, in Testimonies for the Church, deel 1.

‘De gevallen mens is de wettige gevangene van de tegenstander. De opdracht van Christus was hem te redden uit de macht van zijn grote tegenstander. De mens is van nature geneigd de suggesties van de duivel te volgen. Hij kan zo’ n verschrikkelijke vijand niet met succes weerstaan, tenzij Christus, de machtige Overwinnaar, in hem woont, zijn verlangens leidt en hem kracht geeft. Alleen God kan de macht van de tegenstander inperken. Hij gaat heen en weer op de aarde en doorkruist haar van boven tot beneden. Geen moment is hij niet waakzaam, uit angst een kans te missen om zielen te vernietigen. Het is belangrijk dat Gods volk dit begrijpt, zodat zij aan zijn strikken kunnen ontsnappen. De tegenstander bereidt zijn bedrog voor, zodat het volk van God in zijn laatste campagne misschien niet zal begrijpen dat hij het is. “Dat is ook geen wonder, want niemand minder dan Satan vermomt zich als een engel van het licht” (2 Korintiërs 11:14) Terwijl sommige misleide mensen bepleiten dat hij niet bestaat, neemt hij ze gevangen en werkt hij voor een groot deel door hen. Hij kent beter dan Gods volk de macht die zij over hem kan hebben als zij haar kracht van Christus ontvangt. Als ze de machtige Overwinnaar nederig om hulp smeken, kan de zwakste gelovige in de waarheid, die stevig op Christus vertrouwt, de tegenstander en zijn hele leger met succes afslaan. Hij is te sluw om openlijk en vrijmoedig met zijn verleidingen te komen, want dan zouden de ingedutte krachtbronnen van de christen wakker worden, en zou hij vertrouwen op de sterke en machtige Verlosser. Hij komt onopgemerkt binnen en doet zijn werk vermomd en wel door de kinderen der ongehoorzaamheid die zich godvruchtig voordoen.’ (Ellen White, Testimonies for the Church, deel 1, blz. 341.)

**Gespreksvragen**

`Wat betekent het om ‘de tegenstanders wettige gevangene’ te zijn? Betekent dit dat de duivel met mensen kan doen wat hij wil? Zo niet, waarom niet? Hoe verhoudt dit zich tot wat we de ‘regels voor het inzetten van machtsmiddelen in het kosmische conflict’ zouden kunnen noemen?`

`Waarom zou God de tegenstander enig rechtsgebied geven in het kosmische conflict, al was het maar tijdelijk? Wat vertelt dit ons over hoe God de beschuldigingen van de tegenstander probeert te beantwoorden?`

`Hoe reageer je op hen, waaronder zelfs christenen, die het bestaan van de tegenstander als een echt, persoonlijk wezen ontkennen? We kunnen het bestaan van de tegenstander niet bewijzen, maar welk bewijs kun je geven dat iemand kan helpen die zozeer is misleid?`
