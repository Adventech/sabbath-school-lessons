---
title:  Christus de overwinnaar
date:   09/03/2025
---

Er is een vijand aan het werk naar wie Christus zelf verwijst als de opstandige ‘heerser van deze wereld’. Toch is Jezus Christus de ware koning van het universum. Jezus behaalt de overwinning voor ons, en in Hem kunnen ook wij de overwinning behalen, zelfs als we worden omringd door ontberingen en lijden. Het werk van Christus gaat constant tegen de vijand in.

We hebben gezien dat de Schrift de duivel beschrijft als: 1. de bedrieger van de hele wereld vanaf het begin (Openbaring 12:9; Matteüs 4:3; Johannes 8:44; 2 Korintiërs 11:3; 1 Johannes 3:8). 2. de lasteraar en aanklager van God en zijn volk in de hemel (Openbaring 12:10; 13:6; Job 1-2; Zacharia 3:1-2; Judas 9). 3. de opstandige heerser van deze wereld (Johannes 12:31; 14:30; 16:11; Handelingen 26:18; 2 Korintiërs 4:4; Efeziërs 2:2; 1 Johannes 5:19).

`Lees Johannes 18:37. Wat vertelt dit ons over het werk van Christus om de misleidingen van de vijand tegen te gaan? Wat betekent het dat Jezus koning is?`

Hoewel de Bijbel leert dat de Satan de aartsbedrieger, lasteraar, aanklager en opstandige heerser van deze wereld is, leert de Bijbel ook dat Jezus hem in alle opzichten heeft overwonnen.

1. Jezus ‘is naar de wereld gekomen om van de waarheid te getuigen’. 2. Door het kruis heeft Jezus op sublieme wijze Gods volmaakte gerechtigheid en liefde getoond en heeft daardoor de lasterlijke aantijgingen van de duivel weerlegd (Romeinen 3:25-26; 5:8; Openbaring 12:10-11). 3. Jezus zal uiteindelijk het koninkrijk van de duivel vernietigen, die ‘weet dat hij geen tijd te verliezen heeft’, en Hij ‘zal heersen tot in eeuwigheid’ (Openbaring 12:12; Romeinen 16:20; Openbaring 11:15).

Ongeacht wat de tegenstander doet, hij is een vijand die al verslagen is. Voor ons is het van belang elke dag en op elk moment, voor onszelf beslag te leggen op de overwinning van Christus, en om aanspraak te maken op de beloften die het kruis ons aanbiedt.

`We weten welke kant de grote strijd zal winnen. Welke invloed hebben onze dagelijkse keuzes op de kant waar we uiteindelijk terechtkomen? Hoe kunnen we ervoor zorgen dat we ook nu aan de winnende kant staan?`
