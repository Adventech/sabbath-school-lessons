---
title:  Verdere studie
date:   14/03/2025
---

> <p>Lees</p> 
> Ellen White, ‘The Reward of Earnest Effort’. blz. 285-288, in Testimonies for the Church, deel 9.

‘Alles wat ons in de voorzienigheid van God in verwarring heeft gebracht, zal in de komende wereld duidelijk worden gemaakt. De dingen die moeilijk zijn te begrijpen, zullen dan een verklaring krijgen. De mysteries van de genade zullen zich voor onze ogen ontvouwen. Waar onze eindige geest alleen maar verwarring en gebroken beloften ontdekte, zullen wij de meest volmaakte en prachtige harmonie zien. We zullen weten dat oneindige liefde de ervaringen heeft laten gebeuren die het lastigste leken. Als we de tedere zorg beseffen van Hem die alle dingen ten goede voor ons laat meewerken, zullen we ons verheugen met onuitsprekelijke vreugde, die vervuld is met heerlijkheid.’ ( Ellen White, Testimonies for the Church, deel 9, blz. 286)

**Gespreksvragen**

`Heb jij weleens perplex gestaan als je de voorzienigheid van God probeerde te begrijpen? Wat voor troost put jij uit de wetenschap dat al deze dingen uiteindelijk duidelijk zullen worden?`

`Denk na over wat Christus opgaf om mens te worden en om voor deze wereld te sterven. Denk verder na over wat dit ons vertelt over Gods liefde en of we God kunnen vertrouwen. Wat had Hij nog meer kunnen doen?`

`Wat is er zo belangrijk aan Gods naam? Welke gevolgen heeft dit voor degenen onder ons die zichzelf christen noemen? Op welke manieren hebben christenen soms de naam van Christus in diskrediet gebracht, en wat kunnen we in onze naaste omgeving doen om mensen te laten zien hoe het volgen van Christus er in de praktijk uitziet?`

`Uiteindelijk zijn zelfs onze beste ‘antwoorden’ met betrekking tot het probleem van het kwaad voorlopig onvolledig. Wat kunnen we in de praktijk doen om dicht bij hen te komen die lijden en om kanalen te zijn om het lijden in deze wereld te verlichten, terwijl we wachten op de uiteindelijke, eschatologische oplossing voor het probleem van het kwaad die alleen God kan brengen?`

`Sta nog eens stil bij Jesaja 53:4, over het feit dat Christus onze ‘ziekten’ en ‘lijden’ droeg. Wat gebeurde er bij het kruis waardoor we het verlossingsplan kunnen begrijpen en ook wat het God heeft gekost om ons te redden?`
