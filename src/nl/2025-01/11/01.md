---
title:  Wat had ik nog meer kunnen doen?
date:   08/03/2025
---

### Lezen

Johannes 18:37; Romeinen 3:1-4,23-26; 5:8; Jesaja 5:1-4; 53:4; Matteüs 21:33-39.

> <p>Kerntekst</p> 
> ‘Pilatus zei: “U bent dus koning?” “U zegt dat Ik koning ben,” zei Jezus. “Ik ben geboren en naar de wereld gekomen om van de waarheid te getuigen, en ieder die de waarheid is toegedaan, luistert naar wat Ik zeg.”’ Johannes 18:37

Een aantal jaren geleden stond er een verhelderend kinderverhaal in het tijdschrift Guide. Het verhaal gaat over een jongen die Denis heet. Hij was een wees die in de middeleeuwen als pleegkind bij een gezin woonde. Denis heeft een hartstochtelijke hekel aan de koning van zijn land. Toen zijn ouders ziek waren, hebben de soldaten van de koning hem meegenomen en hij heeft hen nooit meer teruggezien. Pas later hoorde hij dat de koning hen had gescheiden om de levenden alle verschrikkingen van de pest te besparen. De waarheid over de koning doet de haat van Denis verdwijnen die hij bijna zijn hele leven had gekoesterd. De koning had altijd en in alle gevallen gehandeld uit liefde voor zijn volk.

Veel mensen zien God tegenwoordig ongeveer zoals Denis naar de koning keek. Het kwaad waarvan ze getuige zijn geweest of dat ze hebben meegemaakt, brengt hen ertoe God te haten of af te wijzen. Waar is God als er lijden is? Als God goed is, waarom is er dan zoveel kwaad? Het kosmische conflict werpt licht op deze uiterst belangrijke vraag. Toch blijven er nog veel vragen over. Wanneer al onze pogingen tot antwoorden geen bevredigend resultaat opleveren, kunnen we naar Jezus aan het kruis kijken niet MIJN koning! en in Hem zien dat je God kunt vertrouwen. Ondanks al die vragen die voorlopig nog onbeantwoord blijven.

_Op sabbat 15 maart bespreken we met elkaar deze les._
