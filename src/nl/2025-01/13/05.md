---
title:  Liefde is de vervulling van de wet
date:   26/03/2025
---

Je kunt de relatie tussen liefde en wet niet genoeg benadrukken. Volgens de Bijbel is liefhebben in de ware zin van het woord het vervullen van de wet. Paulus leert dat ‘wie de ander liefheeft, heeft de wet vervuld’. Na een opsomming van veel van de laatste zes van de Tien Geboden, zegt Paulus dat deze ‘worden samengevat in deze ene uitspraak: “Heb uw naaste lief als uzelf. Paulus leert ons zelfs expliciet: ‘de wet vindt zijn vervulling in de liefde’ (Romeinen 13:8-10). In Galaten zegt Paulus: ‘want de hele wet is vervuld in één uitspraak: “Heb uw naaste lief als uzelf.”’ (Galaten 5:14) Wat voor soort liefde vervult dan de wet? Hoe ziet die liefde eruit?

`Lees Matteüs 23:23-24; Deuteronomium 5:12-15; Jesaja 58:13-14. Wat ‘weegt zwaarder in de wet? Hoe tonen de oudtestamentische teksten de relatie aan tussen de wet (vooral het sabbatsgebod) en Gods zorg voor gerechtigheid en bevrijding?`

Jezus stelt vast wat ‘zwaarder weegt in de wet’ en zegt dat dit ‘recht, barmhartigheid en trouw’ zijn. Met betrekking tot één wet in het bijzonder, de sabbat, zien we in de Bijbel dat de sabbat onlosmakelijk verbonden is met bevrijding en gerechtigheid.

In Deuteronomium wordt het sabbatsgebod gebaseerd op de bevrijding van Israël uit de slavernij. De sabbat is daarmee niet alleen een herdenking van de schepping, maar ook een herdenking van de bevrijding van slavernij en onderdrukking. Door het zich afkeren van het eigen genoegen en de sabbat een dag van vreugde te noemen door die vreugde te vinden in de Heer, ligt de nadruk op werken van liefde en gerechtigheid voor anderen. De nadruk ligt op goed doen, de hongerigen voeden en het huisvesten van daklozen (Jesaja 58:3-14).

Met alles wat hier wordt geleerd, moeten degenen die de wet uit liefde willen vervullen zich niet alleen zorgen maken over zonden door iets te doen, maar ook over zonden door niets te doen. Liefde als de vervulling van de wet houdt niet alleen in dat je je houdt aan de wet in de zin van het zich onthouden van het begaan van zonden. Het gaat ook om het actief doen van het goede, door het doen van de werken van liefde die trouw, gerechtigheid en barmhartigheid bevorderen. Trouw zijn aan God is meer dan alleen het niet overtreden van de letter van de wet.

`Wat betekent deze uitspraak voor jou: ‘de letter doodt, maar de Geest maakt levend’? (2 Korintiërs 3:6)`
