---
title:  Verdere studie
date:   28/03/2025
---

> <p>Lees</p> 
> Ellen White, ‘Eén van deze Mijn minste broeders’. blz. 530-534, in De wens der eeuwen

‘Zij die zich inzetten voor anderen, zullen zelf merken dat de grote opperherder zich voor hen inzet. Zijzelf zullen van het levende water drinken en verzadigd worden. Ze zullen niet verlangen naar opwindend amusement of naar wat afwisseling in hun leven. Het belangrijke onderwerp dat hen interesseert, is hoe je mensen kunt redden die op het punt staan om verloren te gaan. De omgang met mensen zal zijn vruchten afwerpen. De liefde van de Verlosser zal harten verenigen en bij elkaar brengen.

Als we beseffen dat we samenwerken met God, dan spreek je zijn beloften niet met onverschilligheid uit. Ze zullen in ons hart branden en onze lippen doen ontbranden. Toen Mozes werd geroepen om een onwetend, ongedisciplineerd en opstandig volk te dienen, gaf God hem deze belofte: “ Moet Ik dan zelf meegaan om je gerust te stellen? “Hij zei ook: “Ik zal bij je zijn.” (Exodus 33:14; 3:12) Deze belofte geldt voor allen die zich in de plaats van Christus inzetten voor hen die ellende meemaken en leed ervaren.’ (Ellen White, De wens der eeuwen, blz. 533.)

**Gespreksvragen**

` Lees 1 Korintiërs 13:4-8. Hoe werpt dit gedeelte licht op het soort mensen dat we zouden moeten zijn?`

` Hoe worden de schapen van de bokken gescheiden in Matteüs 25:31-46? Hoe kunnen we wat Jezus hier zegt zo begrijpen dat hier geen verlossing door werken wordt geleerd?`

` Wat betekent het voor jou dat wanneer ‘wij de wereld liefhebben zoals Hij haar heeft liefgehad, dan hebben wij zijn opdracht voltooid’ (zie de studie van donderdag)? Wat laat dit zien over de aard van God en de aard van de hemel zelf? Hoe leven we in het hier en nu meer als hemelburgers, als we dat in verband brengen met het verspreiden van Gods liefde op een manier die licht en gerechtigheid brengt voor de onderdrukten?`

`Welke praktische stappen moeten er in je plaatselijke gemeente worden gezet om Gods zorg te weerspiegelen in de directe omgeving wat betreft liefde en gerechtigheid? Wat is er goed aan wat er voor de naaste omgeving wordt gedaan? Wat moet je verbeteren en waar moet je je meer op concentreren? Welke tastbare stappen kun je als individu en als collectief zetten om actie te ondernemen op basis van wat we hebben bestudeerd over Gods liefde en gerechtigheid?`
