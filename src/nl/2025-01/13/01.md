---
title:  Liefde is de vervulling van de wet
date:   22/03/2025
---

### Lezen

Exodus 20:1-17; Romeinen 6:1-3; 7:7-12; Jeremia 31:31-34; Matteüs 23:23-24; Jakobus 2:1-9.

> <p>Kerntekst</p> 
> ‘Wees elkaar niets schuldig, behalve liefde, want wie de ander liefheeft, heeft de wet vervuld.’ Romeinen 13:8

Terwijl ze te maken hadden met een lid dat voor problemen zorgde, zei iemand van het kerkbestuur tegen de predikant: ‘We kunnen geen beslissingen nemen op basis van mededogen.’ Dat kunnen we niet? De predikant vroeg zich af hoe deze persoon dan wel ten opzichte van God en zijn wet moet hebben gestaan. Mededogen moet zeker centraal staan in de wijze waarop we met mensen omgaan, vooral met mensen die het spoor bijster zijn. Mededogen is een essentieel onderdeel van liefde, en zoals de kerntekst ons vertelt, staat het liefhebben van de naaste voor het vervullen van de wet.

Als liefde inderdaad de vervulling van de wet is, moeten we oppassen dat we niet over de wet denken op een manier die los staat van de liefde, of dat we over liefde denken op een manier die los staat van de wet. In de Bijbel gaan liefde en wet samen. De goddelijke wetgever is liefde, en dienovereenkomstig is Gods wet de wet van liefde. Het is, zoals Ellen White het zei, een afschrift van Gods karakter (Zie Ellen White, Verhalen om verder te vertellen, blz. 255.).

Gods wet is geen verzameling abstracte beginselen, maar het zijn geboden en instructies die bedoeld zijn opdat het ons wel gaat. Gods wet is zeker ten dele een uitdrukking van liefde zoals God dat zelf tot uitdrukking brengt.

_Op sabbat 29 maart bespreken we met elkaar deze les._
