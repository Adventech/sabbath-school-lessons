---
title:  God wordt niet snel boos
date:   27/01/2025
---

God wordt boos op het kwaad, omdat God liefde is. God is zo vol mededogen en genadig dat een bijbelse profeet God zelfs bestrafte omdat hij te barmhartig was! Denk maar aan het verhaal van Jona en zijn reactie op Gods mededogende vergeving van de Ninevieten.

`Lees Jona 4:1-4; Matteüs10:8. Wat vertelt dit ons over Jona en over God?`

Jona’ s reactie op Gods barmhartigheid is veelzeggend op twee elementaire manieren. Ten eerste laat het Jona’ s eigen hardvochtigheid zien. Hij haatte de Assyriërs zozeer dat hij niet wilde dat God hun enige genade betoonde, vanwege wat ze Israël hadden aangedaan. Wat een les bevat dat voor ons! We moeten ervoor waken dat we dezelfde houding aannemen, hoe begrijpelijk die ook mag zijn. Van alle mensen moeten juist zij die de genade van God hebben ontvangen, erkennen hoe onverdiend genade is en dus ook bereid zijn die genade aan anderen te geven.

Ten tweede bevestigt Jona’ s reactie eens te meer hoe centraal Gods mededogen en genade zijn voor zijn karakter. Jona was zo vertrouwd met Gods barmhartigheid dat Jona wist dat de Heer zou afzien van het uitspreken van een oordeel over Ninevé. Juist omdat God ‘genadig en liefdevol, geduldig en trouw, en bereid het onheil af te wenden’ is. God gaat rechtvaardig en genadig om met alle volken en alle landen.

De Hebreeuwse uitdrukking die met ‘geduldig en trouw’ of ‘lankmoedig’ is vertaald, kun je letterlijk met ‘lang van neus’ vertalen. In idiomatische Hebreeuwse uitdrukkingen werd woede metaforisch in verband gebracht met de neus. De lengte van de neus geeft dan metaforisch weer hoe lang het duurt voordat iemand boos wordt. Verwijzingen naar God als ‘lang van neus’ duiden dus aan dat God traag is in toorn en dat Hij lankmoedig is. Het duurt niet lang voordat mensen boos worden, maar God is buitengewoon lankmoedig en geduldig, en Hij schenkt vrijelijk en overvloedig genade, zonder de zonde echter te rechtvaardigen of de ogen te sluiten voor onrecht. In plaats daarvan doet God zelf verzoening voor zonde en kwaad via het kruis, zodat Hij zowel rechtvaardig kan zijn als de rechtvaardiger van hen die in Hem geloven (Romeinen 3:25-26).

`Heb jij ooit nagelaten barmhartigheid of genade te tonen aan iemand die jou onrecht heeft aangedaan? Hoe kun jij je er zelf het beste aan herinneren wat God voor je heeft gedaan, zodat jij genadiger jegens anderen wordt als reactie op de overvloedige genade die God jou heeft betoond? Hoe tonen wij barmhartigheid en genade zonder de zonde vrij spel te geven, of misbruik of onderdrukking mogelijk te maken?`
