---
title:  De toorn van goddelijke liefde
date:   25/01/2025
---

### Lezen

Psalm 78; Jona 4:1-4; Matteüs 10:8; 21:12-13; Jeremia 51:24-25; Romeinen 12:17-21.

> <p>Kerntekst</p> 
> ‘Uit erbarmen bedekte Hij hun zonde, Hij wilde geen dood en verderf, dikwijls bedwong Hij zijn toorn en joeg Hij het vuur van zijn woede niet aan.’ Psalm 78:38

Hoewel Gods mededogen vaak wordt bejubeld, vinden velen het idee van zijn toorn verontrustend. Ze denken dat als God liefde is, Hij dan nooit boosheid mag laten zien. Dat idee is echter onjuist. Zijn toorn komt rechtstreeks voort uit zijn liefde.

Sommigen beweren dat de God van het Oude Testament een God van toorn is en dat de God van het Nieuwe Testament een God van liefde is. Er is maar één God! Zowel het Oude als het Nieuwe Testament laten zien dat Hij dezelfde is. De God die liefde is, wordt boos op het kwaad, maar juist omdat Hij liefde is. Jezus zelf uitte zijn diepe woede tegen het kwaad, en het Nieuwe Testament spreekt talloze keren over de rechtvaardige en van toepassing zijnde toorn van God.

Gods woede is altijd zijn rechtvaardige en liefdevolle reactie op het kwaad en op onrecht. Goddelijke toorn is rechtvaardige verontwaardiging, die wordt ingegeven door volmaakte goedheid en liefde en die streeft naar het welzijn van de hele schepping. Gods toorn is eenvoudigweg het passende antwoord van liefde op het kwaad en op onrecht. Dienovereenkomstig roept het kwaad een hartstochtelijke reactie op bij God ten gunste van de slachtoffers van het kwaad en tegen de daders. Goddelijke toorn is dus een andere uitdrukking van goddelijke liefde.

_Op sabbat 1 februari bespreken we met elkaar deze les._
