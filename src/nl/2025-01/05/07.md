---
title:  Verdere studie
date:   31/01/2025
---

> <p>Lees</p> 
> Ellen White, ‘Afgoderij bij de Sinai. blz. 280-293, in Patriarchen en profeten.

In de context van de zonde van het gouden kalf schreef Ellen White: ‘De Israëlieten hadden zich schuldig gemaakt aan verraad, en dat hadden ze gedaan tegen een koning die hen had overladen met weldaden en wiens gezag ze vrijwillig hadden beloofd te gehoorzamen. Om ervoor te zorgen dat het goddelijke gezag werd gehandhaafd, moesten de verraders gerechtigheid ondergaan. Toch bleek zelfs hier Gods barmhartigheid. Terwijl Hij zijn wet handhaafde, schonk Hij iedereen de vrije keuze en de gelegenheid tot inkeer te komen. Alleen zij die volhardden in de opstand werden gedood.

‘Het was noodzakelijk deze zonde te bestraffen, als getuigenis voor de omliggende volkeren wat betreft Gods ongenoegen als het om afgoderij gaat. Door recht te doen aan de schuldigen moet Mozes, als Gods instrument, voor een plechtig en publiek verslag zorgen van hun misdaad omdat de Israëlieten hierna de afgoderij van de naburige stammen dienden te veroordelen. Dat verslag was nodig om te voorkomen dat hun vijanden de beschuldiging naar hen zouden terugkaatsen door te zeggen dat het volk dat de HEER als hun God erkende, een kalf had gemaakt en dat bij de berg Horeb had aanbeden. Hoewel Israël gedwongen zou zijn die schandelijke waarheid te erkennen, kon zij vervolgens wijzen op het verschrikkelijke lot van de overtreders, als bewijs dat hun zonde niet was goedgekeurd of verontschuldigd.

De liefde eiste niet minder dan de gerechtigheid dat op deze zonde een oordeel zou volgen ... De genade van God zorgde ervoor dat duizenden moesten lijden, om de noodzaak te voorkomen dat miljoenen moesten worden geoordeeld. Om velen te redden, moest Hij de weinigen straffen.’ (Ellen White, Patriarchen en profeten, blz. 287-288.)

**Gespreksvragen**

`Waarom denk je dat zoveel mensen het idee van goddelijke toorn zo moeilijk vinden? Wat helpt jou om het beter te begrijpen?`

`Welke problemen doen zich altijd voor als mensen wraak willen nemen, terwijl die zich nooit voordoen als God dat doet?`

` Hoe was Gods oordeel over Israël, na de opstand van het gouden kalf, ook een voorbeeld van goddelijke barmhartigheid? Welke andere voorbeelden in de Bijbel laten zien dat zelfs Gods oordeel een daad van liefde is?`

`Ook al begrijpen we dat God terecht verontwaardigd is over het kwaad en met volmaakte gerechtigheid oordeelt, hoe belangrijk is het dan voor ons om anderen niet te veroordelen? Bespreek dit vooral in het licht van 1 Korintiërs 4:5.`
