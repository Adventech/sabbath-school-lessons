---
title:  De oorsprong van de strijd op aarde
date:   24/02/2025
---

De vraag in de gelijkenis die hier parallel aan loopt, is deze: waarom groeit er slecht zaad in het veld als de eigenaar alleen maar goed zaad heeft gezaaid? Verder is er nog een vraag: als God de wereld helemaal goed heeft geschapen, hoe is het kwaad hier dan ontstaan?

`Leeds Genesis 1:31. Wat tonen Gods woorden over de staat van de schepping aan toen God klaar was met scheppen, en waarom is dit antwoord belangrijk?`

Volgens deze tekst was de schepping, toen God klaar was met het scheppen van de wereld, ‘zeer goed’. In Genesis 1 is er geen spoor van kwaad te vinden in Gods schepping van deze planeet. Hoe is het kwaad dan deel geworden van de menselijke ervaring?

`Lees Genesis 3:1-7; Openbaring 12:7-9. Wat vertelt dit ons over hoe het kwaad hier op aarde terecht is gekomen? Welk licht werpt dit op de aard van het kosmische conflict?`

In dit verhaal zien we leugens over Gods karakter, die de slang opwerpt en die in Openbaring wordt geïdentificeerd als de duivel zelf (die ‘slang van weleer’). De slang stelt eerst een vraag om twijfel te zaaien over Gods gebod, waarbij hij door zijn vraag bijna het omgekeerde doet van wat God had bevolen. Vervolgens betwist de slang direct wat God had gezegd, door tegen Eva te zeggen: ‘Jullie zullen helemaal niet sterven.’ Dan moet er iemand tegen Eva hebben gelogen de slang of God. Eva moet vervolgens een keuze maken of zij zal geloven wat God haar vertelde of wat de slang zei.

Hier en elders in de Bijbel gaat de aard van dit conflict in de eerste plaats over wat en wie we moeten geloven en dat houdt op zichzelf volledig verband met liefde. Dat komt omdat jouw overtuigingen over iemand, het soort persoon dat hij of zij is, en of hij of zij te vertrouwen is, een grote invloed hebben op de vraag of je die persoon zult liefhebben en vertrouwen. In dit geval bepaalt het ook of je luistert naar wat Hij je vertelt.

`Lees Genesis 3:15. Gods verklaring aan de slang zegt dat het zaad van de vrouw de kop van de slang zou verbrijzelen. Dat verwijst naar de Messias en wordt vaak geïdentificeerd als het eerste evangelie (het protoevangelium) in de Bijbel. Hoe versterkt dit de realiteit van het conflict en biedt het ons toch hoop terwijl we er middenin zitten?`
