---
title:  Een vijand heeft dit gedaan
date:   23/02/2025
---

`Lees Matteüs 13:24-27. Hoe helpt deze gelijkenis ons het kwaad in onze wereld te begrijpen?`

Jezus vertelt het verhaal van een landeigenaar die alleen maar goed zaad op zijn akker zaait. Er komt echter ook onkruid op tussen het graan. Toen ze dit zagen, vroegen de knechten van de eigenaar hem: ‘Heer, hebt u soms geen goed zaad op uw akker gezaaid? Waar komt dat onkruid dan vandaan?’ Dit komt overeen met de vraag die tegenwoordig vaak wordt gesteld wat betreft het probleem van het kwaad: als God de wereld helemaal goed heeft geschapen, waarom is er dan ook het kwaad?

`Lees Matteüs 13:28-30,37-40. Hoe werpt de uitleg van Christus ook licht op de aard van het kosmische conflict?`

De meester beantwoordt de vraag van zijn dienaar zo: ‘Dat is het werk van een vijand.’ Jezus identificeert later degene ‘die het goede zaad zaait’ als ‘de Mensenzoon’ en dat is Jezus zelf. Hij legt uit dat ‘de akker de wereld is’ en de ‘vijand die het onkruid zaait’ is ‘de duivel’. Dat beeldt nadrukkelijk het kosmische conflict uit tussen Christus en de tegenstander. Waarom is er kwaad in de wereld? Het kwaad is het resultaat van de vijand (de duivel) die zich tegen de meester verzet. ‘Dat is het werk van een vijand.’

Dit antwoord roept echter deze vervolgvraag op: ‘Wilt U dat we het onkruid weghalen?’ Met andere woorden: waarom zouden we het kwaad niet onmiddellijk uitroeien?’ De meester antwoordde: ‘Nee, want dan zouden jullie met het onkruid ook het graan lostrekken.’ (Vergelijk Marcus 4:29) In overeenstemming met deze gelijkenis zal God uiteindelijk een einde maken aan het kwaad, maar het voortijdig uitroeien ervan zou resulteren in onomkeerbare bijkomende schade die het goede schaadt.

`Wat zijn enkele gevaren als we nu proberen het onkruid uit te roeien tussen het graan? Waarom betekent dit tegelijkertijd juist niet dat we het kwaad dat we tegenkomen eenvoudigweg moeten negeren?`
