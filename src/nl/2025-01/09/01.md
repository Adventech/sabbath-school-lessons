---
title:  Het kosmische conflict
date:   22/02/2025
---

### Lezen

Matteüs 13:24-27; Genesis 1:31; Ezechiël 28:12-19; Jesaja 14:12-15; Matteüs 4:1-11; Johannes 8:44-45.

> <p>Kerntekst</p> 
> ‘Vijandschap sticht Ik tussen jou en de vrouw, tussen jouw nageslacht en het hare; dat verbrijzelt jou de kop, jij bijt het in de hiel.’ Genesis 3:15

In de bijbelse theologie staat de grote strijd tussen Christus en de tegenstander centraal. Het idee van een kosmisch conflict tussen God en gevallen hemelse schepselen die in opstand kwamen tegen Hem, is een prominent en terugkerend thema in de Bijbel (Matteüs 13:24-30,37-39; Openbaring 12:7-10). Het is ook prominent aanwezig in een groot deel van de christelijke traditie, maar toch hebben veel christenen het hele idee verworpen of veronachtzaamd.

Vanuit bijbels perspectief is het thema van een kosmisch conflict, waarin het koninkrijk van God wordt bevochten door de duivel en zijn engelen, echter niet iets dat we kunnen negeren. Als we dat wel doen, missen we veel van waar de bijbelse verhalen over gaan. Alleen al de evangeliën staan vol met verwijzingen naar de duivel en demonen die zich tegen God verzetten.

Te beginnen met deze week bespreken we hoe de twee volgende vragen beantwoord kunnen worden op basis van enkele gewichtige Bijbelgedeelten:

(1) Waar leert de Bijbel over een kosmisch conflict tussen God en de tegenstander?

(2) Wat is volgens de Bijbel de aard van dat conflict?

_Op sabbat 1 maart bespreken we met elkaar deze les._
