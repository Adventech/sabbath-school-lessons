---
title:  God heeft vrijwillig lief
date:   28/12/2024
---

### Lezen

Exodus 33:15-22; Hosea 14:1-4; Openbaring 4:11; Johannes 10:17-18; 17:24; Matteüs 22:1-14.

> <p>Kerntekst</p> 
> ‘Ik genees hen van hun ontrouw, mijn hart gaat naar hen uit. Mijn toorn heb Ik van hen afgewend.’ Hosea 14:5.

Ofschoon Petrus tot driemaal toe Jezus had verloochend, zoals Jezus had voorspeld waren deze ontkenningen niet het einde van het verhaal (Matteüs 26:34). Na de opstanding vroeg Jezus aan Petrus: ‘heb je Mij lief, meer dan de anderen hier?’ Petrus antwoordde daarop: ‘Ja, Heer, U weet dat ik van U houd.’ Jezus zei toen: ‘Weid mijn lammeren.’ Toen vroeg Jezus nog eens aan Petrus: ‘heb je Mij lief?’ Het antwoord van Petrus was: ‘Ja Heer, U weet dat ik van U houd.’ Jezus zei: ‘Hoed mijn schapen.’ Toen vroeg Jezus voor de derde keer aan Petrus: ‘houd je van Mij?’ En ‘Petrus werd verdrietig omdat Hij voor de derde keer aan Hem vroeg of hij van Hem hield’ Toen zei Petrus: ‘Heer, U weet alles, U weet toch dat ik van U houd.’ Jezus zei: ‘Weid mijn schapen’ (Johannes 21:15-17). Net zoals Petrus Jezus drie keer had verloochend, heeft Jezus – door middel van die uiterst belangrijke vraag: ‘houd je van Mij?’ – Petrus drie keer in ere hersteld.

Hoe onze omstandigheden ook anders mogen zijn van dan die van Petrus, toch geldt in veel opzichten hetzelfde principe. Dat wil zeggen dat de vraag die Jezus aan Petrus stelde in werkelijkheid de ultieme vraag is die God aan eenieder van ons stelt in onze tijd en op onze plaats: Houd je van Mij?

Alles hangt af van ons antwoord op die vraag.

_Op sabbat 4 januari bespreken we met elkaar deze les._
