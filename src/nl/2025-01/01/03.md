---
title:  Onbeantwoorde liefde
date:   30/12/2024
---

In het verhaal van Hosea vinden we een treffend voorbeeld van Gods liefde voor de gevallen mensheid. God gaf de profeet Hosea deze opdracht: ‘Trouw een overspelige vrouw en verwek kinderen bij haar, want het land maakt zich schuldig aan overspel door zich van de Heer af te keren.’ (Hosea 1:2) Hosea en zijn ontrouwe vrouw moesten een aanschouwelijke les zijn van Gods liefde voor zijn volk, zelfs ondanks Israëls ontrouw en haar geestelijke overspel. Dat wil zeggen dat het een verhaal is over Gods vrijwillig geschonken liefde aan degenen die het niet verdienen.

Ondanks Gods trouw en liefde kwamen de mensen keer op keer tegen Hem in opstand. Daarom beschrijft de Bijbel God herhaaldelijk als de geliefde van wie de liefde onbeantwoord blijft die Hij koestert voor zijn ontrouwe echtgenote. Hij had zijn volk volkomen en trouw liefgehad, maar zij hadden Hem veracht en andere goden gediend en aanbeden. Daarmee hebben zij Hem diep bedroefd en de relatie zodanig verbroken dat die ogenschijnlijk onherstelbaar was.

`Lees Hosea 14:1-5. Wat laten deze verzen zien over Gods standvastige liefde voor zijn volk?`

In de nasleep van de telkens herhaalde rebellie van zijn volk zegt God: ‘Ik zal hun afkerigheid genezen, ik zal hen vrijwillig liefhebben’. De term ‘vrijwillig’ in de zinsnede’ Ik zal vrijwillig van ze houden’ is de vertaling van een Hebreeuws woord (nedabah), dat duidt op datgene wat uit vrije wil wordt gegeven. Het is hetzelfde woord dat wordt gebruikt voor de vrijwillige offers in de heiligdomsdienst.

Door het hele boek Hosea heen, en in alle Bijbelverhalen, toont God een verbazingwekkende toewijding en mededogen met zijn volk. Ook al gingen ze telkens weer achter andere geliefden aan, waarbij ze schijnbaar onherstelbaar de verbondsrelatie verbraken, toch bleef God uit eigen vrije wil zijn liefde aan hen schenken. De mensen verdienden Gods liefde niet. Zij hadden elke rechtmatige aanspraak daarop afgewezen en verspeeld. Toch bleef God hun liefde schenken, zonder dat Hij daartoe moreel of anderszins werd gedwongen. Hier en elders toont de Schrift consequent dat Gods liefde gratis is en vrijwillig wordt gegeven.

`Veel mensen beschouwen God als een afstandelijke en harde heerser en rechter. Hoe helpt de beeldspraak jou, dat God wordt geminacht en verdriet wordt gedaan als de geliefde van wie de liefde voor een ontrouwe echtgenote niet wordt beantwoord, om God anders te zien? Hoe verandert het de manier waarop jij naar je eigen relatie met God kijkt?`
