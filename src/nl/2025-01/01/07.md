---
title:  Verdere studie
date:   03/01/2025
---

> <p>Lees</p> 
> Ellen White, ‘ De bruidegom tegemoet’. blz. 346-359 in Verhalen om verder te vertellen.

‘De wereld is gehuld in de duisternis van een verkeerd begrip van God. De mensen zijn hun kennis van wie en wat God is kwijtgeraakt. Die wordt niet langer begrepen en wordt verkeerd geïnterpreteerd. Dit is de tijd waarop Gods boodschap moet worden verkondigd – een boodschap die door zijn invloed en reddende kracht de mensen verlicht. Gods karakter moet worden bekend gemaakt. Het licht van Gods glorie, van zijn goedheid, genade en waarheid moet in de duisternis van de wereld schijnen.

De profeet Jesaja omschrijft dit werk als volgt: “Beklim een hoge berg, vreugdebode Sion, verhef je stem met kracht, vreugdebode Jeruzalem, verhef je stem, vrees niet. Zeg tegen de steden van Juda: ‘Ziehier jullie God! Ziehier God, de HEER! Hij komt met kracht, zijn arm zal heersen. Zijn loon heeft Hij bij zich, zijn beloning gaat voor Hem uit.”’ (Jesaja 40:9-10)

Wij die wachten op de Bruidegom moeten de mensen om ons heen erop wijzen: “Ziehier jullie God.” Bij de laatste stralen van genadelicht, de laatste tijding van genade die aan de wereld moet worden gegeven, gaat het om de openbaring van zijn liefde. De kinderen van God moeten zijn liefde uitstralen. In hun dagelijkse leven en in hun karakter moeten zij laten zien wat de genade van God voor hen heeft gedaan.

‘Het licht van de Zon van Gerechtigheid moet in ons leven zichtbaar worden - in woorden van waarheid en oprechte daden.’ (Ellen White, Verhalen om verder te vertellen, blz. 353.)

**Gepreksvragen**

`Erger nog dan de gedachte dat er geen God is, zou de gedachte zijn dat God ons haat. In welke andere wereld zouden we leven als dat de waarheid was?`

`Waarom denk je dat er in onze wereld van vandaag zoveel misverstand bestaat over Gods karakter? Denk na over en bespreek manieren waarop jij mensen kunt helpen duidelijker in te zien wat Gods karakter van liefde inhoudt.`

`Welke boodschap moet vandaag over Gods karakter worden verkondigd? Hoe zou jij deze boodschap uitleggen aan iemand die de realiteit van Gods liefde nog niet kent? Op welk bewijs kun je wijzen dat de realiteit van zijn liefde en zijn prachtige karakter laat zien?`

`Praten over Gods liefde is één ding. Het openbaren en weerspiegelen van die liefde in ons leven is iets anders. Welke ‘daden van heiligheid’ zouden Gods liefde aan de mensen om ons heen kunnen laten zien?`
