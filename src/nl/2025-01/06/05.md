---
title:  Een berouwvolle God?
date:   05/02/2025
---

Kan God zich ‘bekeren’? Zo ja, wat zou dat dan betekenen? We hebben gezien dat Gods karakter nooit verandert. Sommige Bijbelteksten spreken echter over God als ‘berouwvol’ of ‘toegevend’. Bekering houdt voor mensen in ieder geval de erkenning in dat iemand iets verkeerd heeft gedaan. Hoe kunnen sommige teksten God afschilderen als ‘berouwvol’?

`Lees Exodus 32:14 vergelijk Jeremia 18:4-10. Wat vind je van deze beschrijvingen van Gods ‘berouw’ (NBG) of ‘afzien van’ (NBV)?`

In deze en vele andere passages wordt God beschreven als iemand die zijn oordeel laat varen als reactie op berouw of de tussenkomst van iemand anders. God belooft dat Hij zal afzien van het oordeel dat Hij heeft gepland, op voorwaarde dat de mensen hun goddeloosheid de rug toekeren. Dat God afziet van het doen komen van een oordeel, als reactie op menselijk berouw, is een veel voorkomend thema in de Bijbel.

`Lees Numeri 23:19; 1 Samuel 15:29 (Vergelijk voor het verschil in bewoording de NBV vertaling en de NBG vertaling.). Wat leren deze teksten met betrekking tot de vraag of God wel of niet ‘zijn woord breekt’ of ‘op besluiten terugkomt’? `

Deze teksten zeggen met nadruk dat God ‘geen mens is, dat Hij op zijn besluiten terug zou komen’ en ‘God is geen mens, dat Hij zijn woord zou breken of terug zou komen op zijn besluit. Zou Hij beloven en niet vervullen, zijn woord geven en het niet gestand doen?’ Als we dit lezen tegen de achtergrond van andere teksten, kunnen deze teksten niet worden opgevat alsof die betekenen dat God helemaal niet ‘terugkomt op besluiten’. In plaats daarvan maken ze de waarheid duidelijk dat Hij niet ‘terugkomt op’ of’ ‘afziet van’ op de manier waarop mensen dat doen. God houdt zich altijd aan zijn beloften, hoewel Hij wel van koers verandert als reactie op menselijk berouw. Dat doet Hij echter altijd in overeenstemming met zijn goedheid en zijn Woord. God ziet af van het oordeel als reactie op berouw, juist omdat zijn karakter goed, rechtvaardig, liefdevol en barmhartig is.

`Wat is de betekenis van die bijbelse beelden van goddelijk ‘afzien van’? Wat zegt dit over de standvastigheid van Gods karakter naast het feit dat God echte relaties van geven en nemen aangaat die ook echt een verschil maken voor Hem?`
