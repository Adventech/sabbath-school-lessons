---
title:  Gods liefde voor gerechtigheid
date:   01/02/2025
---

### Lezen

Psalm 33:5; 85:10; Deuteronomium 32:4; Jakobus 1:17; Titus 1:2; Exodus 32:14; Matteüs 5:43-48.

> <p>Kerntekst</p> 
> ‘Wil iemand zich op iets beroemen, laat hij zich erop beroemen dat hij Mij kent en inziet dat Ik, de HEER, dit land liefde schenk, rechtvaardigheid en recht, want daar schep Ik behagen in – spreekt de HEER.’ Jeremia 9:23

In het oude Nabije Oosten waren de ‘goden’ van de volkeren niet alleen wispelturig, immoreel en onvoorspelbaar, maar ze zetten ook aan tot wreedheden, zoals het offeren van kinderen. Zelfs dan konden de heidense massa’ s niet op hun gunst rekenen, en dus durfden ze hun stamgoden niet boos te maken. Achter zulke ‘goden’ gingen demonen schuil (Deuteronomium 32:17; zie ook 1 Korintiërs 10:20-21). Hun vormen van aanbidding waren aanleiding tot uitbuiting, die de mensen in grote geestelijke en morele duisternis achterlieten.

De God van de Bijbel kan niet méér van deze demonische krachten verschillen. De HEER is volmaakt goed en zijn karakter is onveranderlijk. Het is alleen aan Gods voortdurende goedheid te danken dat we enige hoop kunnen hebben, nu en voor de eeuwigheid. In schril contrast met de valse goden van de antieke wereld, en zelfs ook met de moderne ‘goden’ van vandaag, maakt de HEER zich grote zorgen over het kwaad, het lijden, het onrecht en onderdrukking. Hij veroordeelt al die dingen voortdurend en ondubbelzinnig. Het allerbelangrijkste is: Hij zal ze op een dag ook allemaal uitroeien.

_Op sabbat 8 februari bespreken we met elkaar deze les._
