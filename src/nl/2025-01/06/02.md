---
title:  Liefde en gerechtigheid
date:   02/02/2025
---

Door de hele Bijbel heen gaan liefde en gerechtigheid samen. Ware liefde vereist gerechtigheid, en ware gerechtigheid kan alleen door liefde in toom worden gehouden en uitgeoefend. We zijn er niet aan gewend naar deze twee zaken samen te kijken. Dat komt alleen omdat zowel liefde als rechtvaardigheid door de mens enorm zijn vervormd.

`Lees Psalm 33:5; 85:10; 89:14; Jesaja 61:8; Jeremia 9:24. Hoe werpen deze teksten licht op Gods zorg voor gerechtigheid?`

Deze teksten verklaren met nadruk dat God gerechtigheid liefheeft. In de Bijbel zijn de ideeën van liefde en gerechtigheid onlosmakelijk met elkaar verbonden. Gods liefde en gerechtigheid gaan hand in hand, en Hij streeft er werkelijk naar dat recht en gerechtigheid in deze wereld geschieden. profeten veroordelen dan ook echt met reden en consequent allerlei vormen van onrecht, inclusief onrechtvaardige wetten, valse weegschalen, onrecht en onderdrukking van de armen, de weduwen of wie dan ook die kwetsbaar is. Mensen begaan veel kwaad en onrecht, maar God is degene die voortdurend ‘liefde, rechtvaardigheid en recht aan dit land schenkt’. Zij die God trouw zijn leven in de hele Bijbel sterk in de verwachting dat het goddelijke oordeel iets heel goeds is. De boosdoeners en onderdrukkers worden gestraft, terwijl het oordeel gerechtigheid en bevrijding brengt voor de slachtoffers van onrecht en onderdrukking.

In feite vormen recht en gerechtigheid het fundament onder Gods regering. Gods morele leiding op basis van liefde is juist en rechtvaardig. God is heel anders dan de corrupte leiders van deze wereld, die vaak onrechtvaardigheid in stand houden voor persoonlijk gewin en persoonlijke macht. In God hebben ‘trouw en liefde elkaar omhelsd, recht en vrede elkaar begroet met een kus.’ (Psalm 85:10) God maakt duidelijk wat Hij van ons verwacht: ‘Er is jou, mens, gezegd wat goed is, je weet wat de HEER van je wil: niets anders dan recht te doen, trouw te betrachten en nederig de weg te gaan van je God.’ (Micha 6:8) Als er iets is dat we zouden moeten weerspiegelen van Gods karakter, dan zouden daarin centraal moeten staan de liefde en de rechtvaardigheid en barmhartigheid die daaruit voortvloeien.

`Wat zijn zelfs nu nog voorbeelden van verdorven menselijke rechtvaardigheid? Hoe kan het dan zijn dat we het niet uitschreeuwen dat Gods volmaakte gerechtigheid op een dag zal komen? `
