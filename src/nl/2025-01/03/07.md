---
title:  Verdere studie
date:   17/01/2025
---

> <p>Lees</p> 
> Ellen White, ‘Uw hart worde niet ontroerd’, blz. 551-569, in De wens der eeuwen.

‘De Heer is teleurgesteld als zijn volk een geringe dunk van zichzelf heeft. Hij verlangt ernaar dat zijn uitverkoren erfdeel zichzelf naar waarde schat in overeenstemming met de prijs die Hij op hen heeft gezet. God verlangde naar hen, anders zou Hij zijn Zoon er niet met zo’ n dure opdracht op uit hebben gestuurd om hen te verlossen. Hij kan hen gebruiken, en Hij is blij als zij alles van Hem vragen, opdat zij zijn naam mogen verheerlijken. Ze kunnen grote dingen verwachten als ze vertrouwen op zijn beloften. ‘Bidden in de naam van Christus betekent echter nogal wat. Het houdt in dat wij zijn karakter aanvaarden, zijn geest laten zien en doen wat Hij doet. Aan de belofte van de Heiland zijn voorwaarden verbonden. “Als je Mij liefhebt”, zegt Hij,”onderhoud dan mijn geboden.” Hij redt mensen niet in de zonde, maar van de zonde. Zij die Hem liefhebben zullen hun liefde tonen door gehoorzaamheid.

Alle ware gehoorzaamheid komt uit het hart. Dat werk uit het hart doe je samen met Christus. Als wij daarmee instemmen, zal Hij zichzelf zo vereenzelvigen met de gedachten en de doelen die we hebben. Hij zal ons hart en onze geest zo laten samensmelten met zijn wil, dat we door Hem te gehoorzamen, slechts dat doen waartoe we ons gedrongen voelen. De wil, die verrijkt en geheiligd is, zal zijn grootste vreugde vinden in het in zijn dienst staan. Wanneer we God kennen, en het is ons voorrecht Hem te kennen, dan zal ons leven een leven zijn van voortdurende gehoorzaamheid. Door het karakter van Christus op waarde te schatten en door verbondenheid met God, zal de zonde iets zijn dat we afstotelijk vinden.’ (Ellen White, De wens der eeuwen, blz. 554.)

Ellen White, De wens der eeuwen, blz. 554.

**Gespreksvragen**

`Wat zou het kunnen betekenen om ‘onzelfzuchtig te ontvangen’? Welk verband zal er denk je zijn tussen geven en ontvangen in de hemel en op de nieuwe aarde?`

`Hemelse boodschappers, afkomstig uit een ver deel van de kosmos - wellicht verder dan de glurende ogen van de James Webb Ruimtetelescoop reiken - noemden Daniël chamudot, ‘geliefd, wenselijk, kostbaar’. Dat zeiden ze tot drie keer toe. Gabriël zegt ‘ki chamudot attah’, ‘want je bent zeer geliefd.’ Later noemt een hemels wezen (misschien opnieuw Gabriël) hem ‘ish chamudot’, een ‘geliefde man’. Die zin wordt later tegen Daniël herhaald.11 Denk eens na over wat dat te zeggen heeft over God en hoe dicht Hij bij ons is. Welke hoop kun je voor jezelf putten uit deze verbazingwekkende waarheid?`

`Hoe verhouden de voorbeelden van de geloofshelden in Hebreeën 11 zich tot de inhoud van de les van deze week? Wat laten zulke voorbeelden in het bijzonder zien over de wijze waarop iemand door geloof ‘God welgevallig’ kan zijn? Wat kun jij leren van zulke voorbeelden van geloof en trouw en in je dagelijks leven toepassen?`
