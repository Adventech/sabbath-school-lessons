---
title:  Levende stenen
date:   15/01/2025
---

Hoe kunnen wij, als gevallen, zondige wezens, een heilige God vreugde geven?

`Lees Romeinen 8:1; 5:8. Wat leren deze teksten over onze positie voor God? `

God schenkt genade aan mensen voorafgaand aan enig menselijk antwoord. Voordat we iets kunnen zeggen of doen, strekt God de hand al naar ons uit en geeft ons de kans zijn liefde te accepteren of af te wijzen. Zoals Romeinen stelt: ‘God bewijst ons zijn liefde, doordat Christus voor ons gestorven is toen wij nog zondaars waren.’ (Vergelijk Jeremia 31:3) Wij kunnen met God verzoend zijn en Hem vreugde geven door geloof, door wat onze Verlosser deed voor ons.

`Lees 1 Petrus 2:4-6; Hebreeën 11:6. Wat vertelt dit ons over de manier waarop we God vreugde kunnen geven?`

Zonder Gods tussenkomst zijn gevallen mensen niet in staat iets waardevols aan God te geven. Toch heeft God door zijn genade en barmhartigheid een weg gebaand, door het werk van Christus. ‘Dankzij Jezus Christus’ kunnen wij ‘geestelijke offers brengen die God welgevallig zijn.’ Hoewel het ‘zonder geloof onmogelijk is Hem vreugde te geven’, zal God door het bemiddelende werk van Christus de gelovigen ‘toerusten met al het goede, zodat u zijn wil kunt doen. Moge Hij in ons datgene tot stand brengen wat Hem welgevallig is, door Jezus Christus, aan wie de eer toekomt, tot in alle eeuwigheid. Amen.’ (Hebreeën 13:21)

Zij die door geloof op God reageren, worden in zijn ogen als rechtvaardig beschouwd door de bemiddeling van Christus. Alleen zijn gerechtigheid is aanvaardbaar. Zij die op Gods liefdevolle toenaderingen reageren, worden door de bemiddeling van Christus waardig geacht en Hij verandert hen naar zijn beeld (Lucas 20:35;1Korintiërs 15:51-57;1 Johannes 3:2). Gods verlossende werk is niet alleen voor ons, maar ook in ons.

`Waarom is het idee dat Christus voor jou bemiddelt in de hemel zo bemoedigend? `
