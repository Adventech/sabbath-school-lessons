---
title:  Om God welgevallig te zijn
date:   11/01/2025
---

### Lezen

15:11-32; Sefanja 3:17; Efeziërs 5:25-28; Jesaja 43:4; Romeinen 8:1; 5:8, Marcus 9:17-29.

> <p>Kerntekst</p> 
> ‘De HEER, je God, zal in je midden zijn, Hij is de held die je bevrijdt. Hij zal vol blijdschap zijn, verheugd over jou, in zijn liefde zal Hij zwijgen, in zijn vreugde zal Hij over je jubelen.’ Sefanja 3:17.

Probeer je het volgende eens voor te stellen: een vijfjarig kind komt op Vaderdag naar zijn vader met een niet zo netjes ingepakt cadeau. Opgewonden geeft hij zijn vader het geschenk. Stel je voor dat de vader zegt: ‘Zoon, jouw geschenk kan mij niets schelen. Er is tenslotte niets dat je mij kunt geven waarmee je mij een plezier zou kunnen doen. Alles wat je mij kunt geven, daar kan ik zelf wel voor zorgen. Alles wat je mij geeft, heb je betaald met geld dat van mij was of je hebt het gemaakt van materialen die ik heb betaald. Houd je geschenk dus maar. Ik heb het niet nodig en ik wil het niet hebben. Maar ik hou wel van je.’ Au!

Wat zou jij vinden van de reactie van deze vader? Dan komen woorden als ‘harteloos’, ‘koud’ en ‘gevoelloos’ in je op. Reageert God ook zo op ons? Kunnen wij God werkelijk welgevallig zijn? Hoe moeilijk het ook is om je voor te stellen, maar zelfs wij als gevallen wezens kunnen God welgevallig zijn! Ook al zijn we verdorven door de zonde en geneigd tot het kwaad. God kijkt met andere woorden niet met de houding van die vader naar ons, of naar de geschenken die we Hem brengen. Wij kunnen God juist wel welgevallig zijn, maar dan alleen maar door Christus.

_Op sabbat 18 januari bespreken we met elkaar deze les._
