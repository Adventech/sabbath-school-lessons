---
title:  Verdere studie
date:   14/02/2025
---

> <p>Lees</p> 
> Ellen White, ‘Waarom heeft God de zonde toegelaten?’ blz. 9-18, in Patriarchen en profeten.

‘Zelfs nadat hij uit de hemel werd geworpen, heeft Oneindige Wijsheid de tegenstander niet vernietigd. Omdat alleen de dienst van de liefde voor God aanvaardbaar kan zijn, moet de trouw van zijn schepselen berusten op de overtuiging van zijn rechtvaardigheid en welwillendheid. De bewoners van de hemel en van de werelden waren niet voorbereid op het begrijpen van de aard en de gevolgen van de zonde en daarom hadden ze toen niet de gerechtigheid van God kunnen zien in de vernietiging van de tegenstander. Als hij onmiddellijk van zijn bestaan was beroofd, zouden sommigen God uit angst hebben gediend in plaats van uit liefde. De invloed van de bedrieger zou niet volledig teniet zijn gedaan en de geest van rebellie zou niet volledig zijn uitgeroeid. Voor het welzijn van het hele universum, moest onophoudelijke door de eeuwen heen, volledig duidelijk worden wat zijn principes zijn. Zijn beschuldigingen tegen het goddelijke bestuur moesten door alle geschapen wezens in hun ware licht gezien worden. Opdat de rechtvaardigheid en de barmhartigheid van God en ook de onveranderlijkheid van zijn wet voor altijd en buiten elke twijfel niet ter discussie staan.’

‘De opstand van de tegenstander moest voor altijd een les zijn voor het universum, een eeuwig getuigenis van de aard van de zonde en de verschrikkelijke gevolgen daarvan. De uitwerking van de heerschappij van de tegenstander en de gevolgen voor zowel mensen als engelen zouden aantonen wat de vrucht zal zijn van het terzijde schuiven van het goddelijke gezag. Het zou laten zien dat het welzijn van alle schepselen die Hij gemaakt heeft, verbonden is met het bestaan van Gods bestuur. De geschiedenis van dit verschrikkelijke experiment van opstand moet dus een voortdurende bescherming zijn voor alle heilige wezens. Zo wordt voorkomen dat ze misleid zouden worden wat betreft de aard van de overtreding, om hen zo te behoeden voor het begaan van zonde en het ondergaan van de straf daarvoor.’ (Ellen White, Patriarchen en profeten, blz. 17-18.)

**Gespreksvragen**

`‘Theodicee’ is een woord voor de rechtvaardiging van God in verband met het kwaad. Het is echter niet de rechtvaardiging van het kwaad zelf. Stel je voor dat iemand in de hemel zegt: ‘Ja, Jezus, nu begrijp ik waarom mijn gezin voor mijn ogen werd gemarteld en vermoord. Ja, het is nu allemaal heel logisch. Dank u wel Jezus!’ Dat is absurd. Hoe kunnen we gaan begrijpen dat het God is, en niet het kwaad, dat uiteindelijk in het gelijk wordt gesteld in de grote strijd? (Zie les negen.)`

`Heb je je ooit een beetje gevoeld zoals Job? Ben jij ooit in de verleiding gekomen te denken dat er onmogelijk een goede verklaring kan zijn voor het lijden dat jij of je dierbaren hebben ervaren? Hoe kan het uiteindelijke besef van Job dat hij ‘sprak zonder enig begrip’ (42:3) licht werpen op de positie waarin we ons bevinden met betrekking tot onze eigen vragen?`
