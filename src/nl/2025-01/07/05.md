---
title:  De verdediging van de vrije wil
date:   12/02/2025
---

Ook al begrijpen we lang niet alles van Gods wegen en gedachten, toch openbaart de Bijbel wel enkele dingen die helpen om na te denken over het probleem van het kwaad. Eén manier om het logische probleem waar het kwaad ons voor stelt aan te pakken staat bekend als de verdediging van de vrije wil. Dat is de opvatting dat het kwaad het gevolg is van het misbruik van de vrije wil van het schepsel. Je kunt God dus niet de schuld van het kwaad in de schoenen schuiven. Het kwaad is het gevolg van schepselen die de vrije wil misbruiken die God ons om goede redenen heeft gegeven. Waarom zou God dan zo’n vrije wil geven? Daarover schreef CS Lewis ooit dat ‘de vrije wil weliswaar het kwaad mogelijk maakt, maar dat het ook het enige is dat het hebben van liefde, goedheid of vreugde de moeite waard maakt om te hebben. Een wereld van automaten met wezens die als machines werken, dat zou nauwelijks de moeite waard zijn om te maken. Het geluk dat God voor zijn hogere schepselen in gedachten heeft, is het geluk van het vrijelijk en vrijwillig verenigd zijn met Hem en met elkaar.... En daarvoor moeten ze vrij zijn.’ (C.S. Lewis, Mere Christianity (New York: MacMillan, 1960), blz. 52.)

`Lees Genesis 2:16-17. Hoe tonen deze verzen de morele vrijheid die aan Adam en Eva werd gegeven?`

Waarom zou je ze bevelen geven als ze niet om te beginnen een vrije wil hadden? Adam en Eva aten van de verboden vrucht, en sindsdien is onze planeet vervuld met kwaad. In Genesis 4, het volgende hoofdstuk na het verhaal over de zondeval, zie je de verschrikkelijke gevolgen terug van de zonde door het vermoorden van Abel door zijn broer. Het verhaal van de zondeval laat zien hoe het misbruik van de vrije wil door Adam en Eva de zonde en het kwaad de geschiedenis van onze planeet heeft binnengebracht.

Door de hele Bijbel heen zien we de realiteit van de vrije morele wil (Deuteronomium 7:12-13; Jozua 24:14-15; Psalm 81:11-14; Jesaja 66:4). Elke dag van ons leven oefenen we tot op zekere hoogte de vrije wil die onze Schepper ons gaf. Zonder vrije wil zouden we niet zijn te herkennen als menselijke wezens. We zouden meer op een machine lijken, of zelfs op een hersenloze robot.

`Sony Corporation heeft een robothond gemaakt, genaamd Aibo. Die ziet eruit als een echte hond, maar hij zal niet ziek worden, geen vlooien krijgen, niet bijten, geen injecties nodig hebben en geen vacht verliezen. Zou jij je hond van vlees en bloed inruilen voor een Aibo? Zo niet, hoe kan jouw keuze je dan helpen beter te begrijpen waarom God ons heeft geschapen zoals Hij dat heeft gedaan, met een vrije wil, ondanks de risico’s?`
