---
title:  Het probleem van het kwaad
date:   08/02/2025
---

### Lezen

Job 30:26; 38:1-12; Matteüs 27:46; Psalm 73; Genesis 2:16-17; Openbaring 21:3-4.

> <p>Kerntekst</p> 
> ‘Hij zal alle tranen uit hun ogen wissen. Er zal geen dood meer zijn, geen rouw, geen jammerklacht, geen pijn, want wat er eerst was is voorbij.’ Openbaring 21:4

Het grootste probleem waarmee het christendom wordt geconfronteerd, is waarschijnlijk wel het probleem van het kwaad. Hoe verzoen je het feit dat God volkomen goed en liefdevol is met het kwaad in deze wereld? Kort samengevat: als God volkomen goed en almachtig is, waarom is er dan sprake van kwaad, en is er ook nog zoveel kwaad in de wereld?

Dit is niet louter een academisch probleem, maar iets dat veel mensen diep verontrust en dat sommigen ervan weerhoudt God te leren kennen en lief te hebben. ‘Voor veel mensen zijn de oorsprong van de zonde en de reden voor het bestaan ervan een bron van grote verlegenheid. Ze zien de uitwerking van het kwaad, met de vreselijke gevolgen van ellende en verlatenheid, en ze vragen zich af hoe dit alles er kan zijn onder de soevereiniteit van Iemand die oneindig is in wijsheid, macht en liefde. Hier hebben ze te maken met een mysterie waarvoor zij geen verklaring kunnen vinden.’ (Ellen White, De grote strijd, blz. 454.)

Veel mensen zeggen dat het probleem van het kwaad de reden is dat zij atheïst zijn. Zoals we deze week en de komende weken zullen zien, is de God van de Bijbel volkomen goed, en kunnen we op Hem vertrouwen, zelfs ondanks het kwaad dat onze gevallen wereld zo heeft geïnfecteerd.

_Op sabbat 15 februari bespreken we met elkaar deze les._
