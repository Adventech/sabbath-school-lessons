---
title:  Gods ideale en genezende wil
date:   19/02/2025
---

`Lees Efeziërs 1:9-11. Wat zegt deze tekst over predestinatie? Zijn sommige mensen voorbestemd om gered te worden en anderen om verloren te gaan?`

Het Griekse woord dat hier en elders in de Bijbel met ‘predestinatie’ is vertaald (prohorizo), leert op zichzelf niet dat God de geschiedenis bepaalt volgens de wet van oorzaak en gevolg. Het Griekse woord betekent veeleer eenvoudigweg ‘van tevoren beslissen’. Natuurlijk kun je vooraf eenzijdig iets beslissen, of je kunt vooraf iets beslissen op een manier die rekening houdt met de vrije beslissingen van anderen. De Schrift leert dat God dit laatste doet. Hier en elders verwijst het woord dat met ‘tevoren bestemd’ is vertaald naar Gods plannen voor de toekomst, waarbij rekening is gehouden met wat Hij van tevoren weet over de vrije keuzes van zijn schepselen (Romeinen 8:29-30. In Efeziërs 1:11 is ‘tevoren bestemd’ de bewoording van de NBG-vertalingen ‘de bestemming toebedelen’ die van de NBV.). Zo kan God voor iedereen de geschiedenis op voorzienige wijze naar de door Hem gewenste goede doelen leiden, en tegelijkertijd rekening houden met het soort vrijheid dat een schepsel nodig heeft voor een echte liefdesrelatie.

In de tekst in Efeziërs staat dat God ‘alles naar zijn wil en besluit tot stand brengt’. Betekent dit dat God bepaalt dat alles gebeurt zoals Hij dat wil? Op zich genomen lijkt dit gedeelte deze visie misschien te bevestigen. Deze interpretatie zou echter in tegenspraak zijn met de vele teksten die we eerder zagen en waaruit blijkt dat mensen soms ‘het plan van God verwerpen’ (Lucas 7:30; vergelijk met 13:34; Psalm 81:11-14). Als de Bijbel zichzelf niet tegenspreekt, hoe kunnen deze teksten dan worden begrepen op een manier die ze met elkaar laat overeenstemmen?

Deze passage is volkomen logisch als je simpelweg het onderscheid ziet tussen wat we Gods ‘ideale wil’ zouden kunnen noemen en Gods ‘genezende wil’. Gods ‘ideale wil’ is wat God eigenlijk het liefst zou willen dat er gebeurt als iedereen altijd precies doet wat God verlangt. Gods ‘genezende wil’ daarentegen is Gods wil die al rekening heeft gehouden met alle andere factoren, inclusief de vrije beslissingen van schepselen, die soms afwijken van datgene waaraan God de voorkeur geeft. Deze tekst lijkt te verwijzen naar Gods ‘genezende wil’.

`Gods voorkennis van de toekomst is zo krachtig dat Hij, zelfs als Hij alle keuzes kent, inclusief de slechte keuzes die mensen zullen maken, er nog steeds voor kan zorgen dat ‘alles bijdraagt aan het goede’ (Romeinen 8:28). Welke troost kun je uit deze waarheid putten? `
