---
title:  Verdieping
date:   21/02/2025
---

> <p>Lees</p> 
> Ellen White, ‘ God met ons’. blz. 11-17, in De wens der eeuwen.

‘Het plan voor onze verlossing was geen idee dat later ontstond, een plan dat werd opgesteld na de val van Adam. Het was een openbaring van “de onthulling van het geheim waarover eeuwenlang gezwegen is” (Romeinen 16:25). Het was een ontvouwing van de beginselen die van eeuwigheid af het fundament onder Gods troon zijn geweest. God en Christus waren vanaf het begin op de hoogte van de afvalligheid van de tegenstander en van de val van de mens door zijn bedrieglijke macht. God heeft niet bepaald dat er zonde zou komen, maar Hij voorzag dat het zou komen en trof voorzieningen om aan die verschrikkelijke noodsituatie het hoofd te bieden. Zijn liefde voor de wereld was zo groot, dat Hij een verbond sloot om zijn eniggeboren Zoon te geven,” opdat iedereen die in Hem gelooft niet verloren gaat, maar eeuwig leven heeft.” (Johannes 3:16) ’ (Ellen White, De wens der eeuwen, blz. 13.)

**Gespreksvragen**

`Als God niet altijd krijgt wat Hij wil, welke invloed heeft dit feit dan op de manier waarop jij denkt over wat er in deze wereld gebeurt? Wat zijn de praktische implicaties van het inzien dat God onvervulde verlangens heeft?`

` Als we teruggaan naar de taart-analogie in de studie van donderdag, kunnen we begrijpen waarom ze, ook al wisten ‘God en Christus van de afvalligheid van de tegenstander’, toch doorgingen en ons toch hebben geschapen. Er moest liefde in de mix zitten, en liefde betekende vrijheid. In plaats van ons niet te scheppen als wezens die kunnen liefhebben, heeft God ons zo geschapen dat wij wel konden liefhebben, maar Hij deed dit in de wetenschap dat dit Jezus uiteindelijk naar het kruis zou leiden. Wat zou het ons moeten vertellen over hoe heilig en hoe fundamenteel de liefde voor Gods bestuur was dat Christus aan het kruis zou lijden, in plaats van ons de vrijheid te ontzeggen die onlosmakelijk is verbonden aan de liefde?`

` Vaak betreuren wij het kwaad en het lijden in deze wereld, maar hoe vaak neem je de tijd om na te denken over het feit dat God zelf een klaagzang aanheft en bedroefd is over het lijden en het kwaad? Welk verschil maakt het voor jouw begrip van kwaad en lijden uit als je beseft dat God zelf lijdt vanwege het kwaad?`

`Het is waar dat er in deze wereld veel dingen gebeuren die God niet wil. Hoe helpt dit je om met je eigen lijden om te gaan, vooral als het geen zin heeft en helemaal niet tot iets goeds lijkt te leiden?`
