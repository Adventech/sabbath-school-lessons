---
title:  Vrije wil, liefde en goddelijke voorzienigheid
date:   15/02/2025
---

### Lezen

Lucas 13:34; Jeremia 32:17-20; Hebreeën 1:3; Deuteronomium 6:4-5; Efeziërs 1:9-11; Johannes 16:33.

> <p>Kerntekst</p> 
> ‘Ik heb dit gezegd opdat jullie vrede vinden bij Mij. Jullie zullen het zwaar te verduren krijgen in de wereld, maar houd moed: Ik heb de wereld overwonnen.’ Johannes 16:33

Voorzienigheid is het woord dat wordt gebruikt om Gods handelen te beschrijven in de wereld. Hoe we denken over Gods voorzienigheid, maakt een enorm verschil uit in hoe we omgaan met God, hoe we omgaan met anderen, en hoe we denken over het probleem van het kwaad.

Christenen hebben verschillende opvattingen over goddelijke voorzienigheid. Sommigen geloven dat God zijn macht op zo’n manier uitoefent dat die ervoor zorgt dat alles precies zo gebeurt als het plaatsvindt. Hij kiest zelfs wie gered worden en wie verloren gaan! In deze visie zijn mensen niet vrij om iets anders te kiezen dan wat God bepaalt. Mensen die op deze manier geloven, beweren dat zelfs menselijke verlangens door God worden bepaald.

Sterk bijbels bewijs laat daarentegen zien dat God niet alles bepaalt wat er gebeurt. In plaats daarvan schenkt Hij mensen een vrije wil, zelfs tot het punt waarop zij (en engelen) ervoor kunnen kiezen te handelen op een wijze die rechtstreeks tegen Gods wil ingaat. De geschiedenis van de zondeval, van de zonde en van het kwaad maakt op een dramatische en tragische manier duidelijk wat de gevolgen zijn van het misbruiken van deze vrije wil. Het verlossingsplan werd ingesteld om de tragedie te verhelpen die werd veroorzaakt door het misbruik van de vrije wil.

_Op sabbat 22 februari bespreken we met elkaar deze les._
