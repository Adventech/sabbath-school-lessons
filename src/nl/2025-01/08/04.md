---
title:  Om van God te houden
date:   18/02/2025
---

Dat God almachtig is, betekent niet dat Hij het logisch onmogelijke kan doen. Daarom kan God niet bepalen dat iemand Hem vrijwillig moet liefhebben. Als vrijwillig iets doen betekent dat je iets doet zonder dat je hebt besloten dat te doen, dan is het per definitie onmogelijk iemand vrijwillig iets te laten doen. Zoals we al eerder hebben gezien en hier opnieuw moeten benadrukken: God kan niemand dwingen Hem lief te hebben, want op het moment dat het wordt afgedwongen, is het geen liefde meer.

`Lees Matteüs 22:37; Deuteronomium 6:4-5. Wat leren deze verzen over de realiteit van de vrije wil?`

Het grootste gebod, God liefhebben, levert het bewijs dat God inderdaad wil dat iedereen van Hem houdt. Niet iedereen houdt echter van God. Waarom zorgt God er dan niet eenvoudigweg voor dat iedereen van Hem houdt? Nogmaals, dat komt omdat liefde, om liefde te zijn, vrijwillig moet worden gegeven.

`Lees Hebreeën 6:17-18; Titus 1:2. Wat leren deze teksten over God?`

‘God is geen man, dat Hij liegen zou’ (Numeri 23:19 (NBG)). ‘God liegt niet.’ God houdt altijd zijn woord en breekt nooit een belofte (Hebreeën 6:17-18). Wanneer God een belofte doet of zich ergens aan verbindt, wordt zijn toekomstige handelen moreel begrensd door die belofte. Dit betekent dat, voor zover God schepselen de vrijheid geeft voor iets anders te kiezen dan wat God wil, het niet aan God is te bepalen wat mensen kiezen. Als God zichzelf heeft verbonden aan het geven van een vrije wil aan schepselen, dan bezitten mensen het vermogen hun vrijheid uit te oefenen op manieren die kunnen ingaan tegen wat God wil. Het is tragisch dat veel mensen hun vrijheid op deze manier uitoefenen, en daarom gebeuren er ook veel dingen die God niet wenst. Het doen van die dingen is echter strikt genomen niet aan God.

`Wat heb jij gedaan waarvan je wist dat God niet wilde dat je dat deed? Wat leert dit ons over de realiteit van de vrije wil en de mogelijk angstaanjagende gevolgen daarvan?`
