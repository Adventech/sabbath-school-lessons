---
title:  Verdere studie
date:   10/01/2025
---

> <p>Lees</p> 
> Ellen White, ‘Het voorrecht van gebed’ blz. 138-154, in Op weg naar Christus.

‘We mogen onze wensen, blijdschap en verdriet voor God brengen. We kunnen onze zorgen en angsten met Hem delen. Hij zal er niet moe van worden. Hij is in staat de haren op ons hoofd te tellen en Hij schenkt aandacht aan de noden van zijn kinderen. “De Heer is immers liefdevol en barmhartig.” (Jakobus 5:11)

Gods liefdevolle hart wordt geraakt door ons verdriet, helemaal als we Hem erover vertellen. Alles wat ons zorgen baart, kunnen we Hem voorleggen. Niets is te groot voor Hem om te dragen, want Hij houdt de werelden in stand en heerst over het universum. Niets wat ons overkomt, is te klein voor Hem om op te merken. Niets in ons leven is te zondig voor Hem dat Hij er niet van zou weten. Geen probleem is zo groot dat Hij het niet kan oplossen. Hij deelt in onze blijdschap en onze zorgen. Hij hoort elk oprecht gebed en staat steeds klaar om te antwoorden. “Hij geneest wie gebroken zijn en verzorgt hun diepe wonden” (Psalm 147:3) God kent zijn volk volledig en Hij behandelt ieder van hen alsof er niemand anders was voor wie Hij zijn Zoon had gegeven.’ Ellen White, Op weg naar Christus, blz. 148-149.

**Gespreksvragen**

`Sta stil bij de onderstaande zin: ‘God kent zijn volk volledig en Hij behandelt ieder van hen alsof er niemand anders was voor wie Hij zijn Zoon had gegeven.’ Welke troost geeft dit jou, en hoe moet jij jouw leven leiden, wetende dat God jou nabij is en zorg heeft voor jou? Hoe kun je leren leven met de realiteit van die prachtige belofte? Stel je voor dat je het dag na dag echt zou kunnen geloven.`

`Hoe begrijp jij Psalm 103:17-18, in het licht van de les van deze week? Wat laat het zien over hoe Gods liefde eeuwig is, en hoe de voordelen van een relatie met God toch ook afhankelijk zijn van de vraag of we zijn liefde accepteren?`

`In welke opzicht maakt het weten hiervan een verschil voor jouw relatie met God? Welke invloed heeft dit op de manier waarop jij over het verdriet van anderen denkt?`
