---
title:  Een voorwaardelijke relatie
date:   07/01/2025
---

God roept en nodigt ieder mens uit voor een intieme relatie van liefde met Hem. Op de juiste manier reageren op deze oproep houdt in dat je Gods gebod gehoorzaamt om God lief te hebben en anderen lief te hebben (Zie Matteüs 22:1-14; 27-39). Of iemand van de voordelen van deze relatie met God kan genieten, hangt af van de vraag of hij vrijwillig besluit zijn liefde te aanvaarden of af te wijzen.

`Lees Hosea 9:15; Jeremia 16:5; Romeinen 11:22; Judas 21. Wat leren deze teksten over de vraag of je de voordelen van Gods liefde kunt afwijzen en zelfs verspelen?`

In deze en andere teksten wordt het genieten van de voordelen van een relatie van liefde met God herhaaldelijk afgeschilderd als afhankelijk van de menselijke reactie daarop. We moeten dan echter niet de fout maken te denken dat God ooit echt ophoudt van iemand te houden. We hebben al vastgesteld dat Gods liefde eeuwig is. In Hosea 9:15 staat dat God dit over zijn volk zegt: ‘Ik geef hun mijn liefde niet meer’. Desalniettemin is het belangrijk te onthouden dat God later in hetzelfde boek dit over zijn volk zegt: ‘Ik zal hen vrijwillig liefhebben’ (Hosea 14:4 (NBG)). Hosea 9:15 kan niet betekenen dat God helemaal ophoudt zijn volk lief te hebben. Het moet in plaats daarvan verwijzen naar de voorwaardelijkheid van een bepaald aspect of voordeel van een relatie van liefde met God. Hoe wij op zijn liefde reageren is onontbeerlijk voor het voortbestaan van deze relatie.

‘Wie mijn geboden kent en zich eraan houdt, heeft Mij lief. Wie Mij liefheeft zal de liefde van mijn Vader en Mij ontvangen, en Ik zal mij aan hem bekendmaken.’ Op dezelfde manier zegt Jezus tot zijn leerlingen: ‘de Vader zelf heeft jullie lief, omdat jullie Mij liefhebben en geloven dat Ik van God ben gekomen.’ (Johannes 14:21; 16:27) Deze en andere teksten leren ons dat het behouden van de voordelen van een reddende relatie met God afhankelijk is van de vraag of we Gods liefde accepteren. Dat houdt ook de bereidheid in instrumenten te zijn om die liefde uit te dragen. Dit betekent niet dat Gods liefde ooit ophoudt. Net zoals we de zon niet kunnen tegenhouden om te schijnen, terwijl we wel kunnen voorkomen dat we in die zonnestralen staan, kunnen we niets doen om Gods eeuwige liefde tegen te houden. We kunnen uiteindelijk echter wel een relatie met God afwijzen. Daardoor sluiten we ons af van wat het ons aanbiedt, met name de belofte van eeuwig leven.

`Hoe kunnen mensen de realiteit van Gods liefde zien en ervaren, ongeacht of ze die beantwoorden? Hoe openbaart de natuurlijke wereld zijn liefde, ook na de zondeval?`
