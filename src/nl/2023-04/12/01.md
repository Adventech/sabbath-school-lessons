---
title:  Ester en Mordechai
date:   16/12/2023
---

### Lezen

Daniël 1:1-12; 6:1-9; Ester 2:1-10, 20; 3:1-15; 4:1-14; 9:1-121

> <p>Kerntekst</p> 
> ‘Ik zal je maken tot een licht voor alle volken, opdat de redding die Ik brengen zal tot aan de einden der aarde reikt.’ Jesaja 49:6

Eén van de meest inspirerende verslagen in de Bijbel is te vinden in het boek Ester, en dat is het verslag van ‘intercultureel dienstwerk’. In de afgelopen millennia is er veel geschreven over dit boek, en tot op de dag van vandaag vieren veel Joden het Poerimfeest op basis van Ester 9:26-31. Ester en haar oom Mordechai waren Joden die in Susa woonden, de hoofdstad van het Perzische rijk. Om wat voor reden dan ook, en in tegenstelling tot andere Joden die naar Juda waren teruggekeerd, bleven zij samen met anderen in het land van hun gevangenschap. Door een reeks gebeurtenissen die zijn ingegeven door de voorzienigheid, wordt Ester koningin. ‘De koning voelde voor Ester meer liefde dan voor alle andere vrouwen, meer dan alle andere meisjes verwierf zij zijn gunst en genegenheid. Daarom deed hij haar de koninklijke hoofdband om en maakte haar koningin in de plaats van Wasti.’ (Ester 2:17) In deze rol kon Ester, zij het met enige tegenzin, een belangrijke rol spelen in de Bijbelse geschiedenis. Op zijn eigen unieke manier laat dit verhaal zien hoe Gods volk kan getuigen van de waarheid, zelfs in een vreemde omgeving.

Afhankelijk van hoeveel tijd je hebt, lees (of ga vluchtig door) het boek Ester voor de studie van deze week.

_Op sabbat 23 december bespreken we met elkaar deze les._