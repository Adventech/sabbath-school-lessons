---
title:  Verdere studie
date:   22/12/2023
---

‘Tot elk huisgezin en elke school, aan elke ouder, leraar en kind op wie het licht van het evangelie heeft geschenen, komt bij deze crisis de vraag die ook aan Ester is gesteld de koningin tijdens die gewichtige crisis in de geschiedenis van Israël: ‘Wie weet ben je juist koningin geworden met het oog op een tijd als deze.’ (Ester 4:14; Ellen White,K araktervorming, p.261-262.)

‘Ester was een mooi Joods meisje en een nichtje van Mordechai, die haar in huis nam nadat haar ouders waren gestorven. Hij hield van haar als zijn eigen dochter. God gebruikte haar om het Joodse volk in Perzië te redden.’ (Opmerking: deze tweede alinea hierboven is inleidend materiaal over Ester in Daughters of God op pagina 45 dat niet door Ellen White zelf is geschreven. De twee volgende citaten zijn wel door haar geschreven.)

‘In de oudheid werkte de Heer op wonderbaarlijke wijze door toegewijde vrouwen die zich met mannen verenigden in het doen van Gods werk. Hij had hen uitgekozen om zijn vertegenwoordigers te zijn. Hij gebruikte vrouwen om grote en beslissende overwinningen te behalen. Meer dan eens bracht Hij hen in tijden van nood naar het front en werkte door hen om het leven van velen te redden. Door koningin Ester bracht de Heer een machtige verlossing voor zijn volk tot stand. Op een tijdstip waarop het leek alsof geen macht hen kon redden, kwamen Ester en de vrouwen die bij haar waren prompt in actie. Door te vasten en te bidden zagen ze het vraagstuk onder ogen en brachten ze redding voor hun volk ... Door een studie te maken van het werk van vrouwen in verband met de zaak van God in de tijd van het Oude Testament, leren we vandaag lessen die ons in staat zullen stellen het hoofd te bieden aan noodsituaties in het werk. Wij komen misschien niet op zo’n kritieke en prominente plaats terecht als het volk van God in de tijd van Ester, maar vaak kunnen vrouwen die tot bekering zijn gekomen een belangrijke rol spelen in meer nederige posities. Dit hebben velen gedaan en ze staan nog steeds klaar om dat te doen.’ (Ellen White, Daughters of God, p. 45-46.)

`Ester 2:10,20 Wat is hier aan de hand en waarom geeft Mordechai haar zo'n opdracht?`

**Gespreksvragen**

`Het boek Ester laat ons zitten met een aantal onbeantwoorde vragen. Dat geldt vooral Esters rol aan het hof van de koning, ook al werd ze daar verheven tot de rol van koningin. Hoe kunnen we deze dingen verzoenen met haar geloof, of is dat niet mogelijk?`

` De beroemde woorden van Ester, ‘moet ik omkomen, goed, dan zal ik omkomen’, hebben door de millennia heen weergalmd als een voorbeeld van trouw, zelfs in het aangezicht van de dood (Ester 4:16). Hoe weerspiegelen haar woorden datgene waar Gods volk in de laatste dagen mee te maken krijgt, wanneer de problemen uit Openbaring 13 werkelijkheid worden?`

`Bespreek in de groep de vraag die aan het einde van de studie van maandag staat, over het soms niet openbaren van je geloof. Kunnen wij ooit ook in zo’n situatie terechtkomen?`