---
title:  Mordechai de trouwe getuige
date:   19/12/2023
---

Ze leefden in een vreemd land en daarom zouden Mordechai en Ester vroeg of laat in de problemen kunnen komen als ze God trouw bleven. Dat was zeker zo voor Mordechai.

`Lees Ester 3:1-15. Wat gebeurt hier en waarom?`

In dit hoofdstuk ontdekken we dat koning Xerxes (Ahasveros) Haman een hoge positie met veel macht gaf. Iedereen kreeg te horen dat ze moesten buigen voor Haman. Dan lezen we echter: ‘Alleen Mordechai knielde of boog nooit.’ De Bijbel vertelt ons niet waarom Mordechai niet voor deze man knielde. We kunnen wel achterhalen waarom hij dat niet deed. Als trouwe Jood is Mordechai niet bereid eer te bewijzen aan een afstammeling van Agag, een Amalekiet. Dat zijn vijanden van zijn volk sinds de Exodus (Deuteronomium 25:19). Hoe zou een trouwe Jood voor een Amalekiet kunnen knielen? Of iemand anders aanbidden dan de Heer? ‘De functionarissen van de koning in de Koningspoort spraken Mordechai daarover aan: ‘Waarom overtreedt u het gebod van de koning?’ We kennen de details niet van hoe hij reageerde. Het volgende vers zegt: ‘hij had hun namelijk verteld dat hij een Jood was.’ Toen hij dat antwoord gaf, had Mordechai zeker ook de gelegenheid om uit te leggen dat hij als aanbidder van de God die de hemelen en de aarde schiep, geen enkel zondig mens kon aanbidden. Mordechai was ongetwijfeld tot op zekere hoogte in staat te getuigen van zijn geloof, een geloof waar hij zozeer aan vasthield dat hij zichzelf en helaas ook anderen daarmee in gevaar bracht. ‘Daniël en zijn metgezellen en Mordechai ... lieten een helder licht schijnen middenin de morele duisternis van de koninklijke hoven van Babylon.’ (Ellen White, Advent Review en Sabbath Herald, 13 mei 1884.)

Toen Haman het Joodse volk wilde vernietigen, beschreef hij hen als volgt: ‘‘Er is een bepaald volk dat over alle provincies van uw rijk verspreid leeft en te midden van de andere volken zijn eigen leven leidt. Hun wetten verschillen van die van alle andere volken en aan de wetten van de koning houden ze zich niet.’ Een volk met andere gebruiken en dat de wetten van de koning niet gehoorzaamt? Dat is een perfect recept voor vervolging.

`Hoe kunnen we zelfs nu net als Mordechai op de proef worden gesteld? Hoe moeten we dan reageren?`

`Ester 3:1-15 Wat gebeurt hier en waarom?`