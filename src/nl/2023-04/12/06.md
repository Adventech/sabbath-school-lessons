---
title:  Het wonder van Poerim
date:   21/12/2023
---

Commentatoren hebben al duizenden jaren lang opgemerkt dat Gods naam niet voorkomt in het boek Ester. Dit is het enige Bijbelboek waarin dat gebeurt. De Joden waren echter in staat Gods daden te herkennen in deze grote verlossing die ten behoeve van hen plaatsvond. Dit boek koos Gods volk uit om in de canon van de Bijbel te worden opgenomen. Zijn wij in staat Gods aanwezigheid op te merken onder de oppervlakte van ons dagelijks leven? Gods handelingen kunnen de schijn hebben van normale, natuurlijke gebeurtenissen, en als we er niet zorgvuldig aandacht aan schenken, merken we Gods aanwezigheid niet op.

`Lees Ester 9:1-12. Wat was het gevolg van Esters inzet?`

Het wonder van Poerim neemt een zeer ongebruikelijke vorm aan. Het wonder is verborgen en heeft zich vermomd in ogenschijnlijk natuurlijke gebeurtenissen. De wet om de Joden te vernietigen werd niet teruggedraaid, maar er werd een nieuwe wet geschreven, waardoor de Joden zichzelf konden verdedigen. Merk ook op wat er nog meer is gebeurd en hoe God in staat was om door deze gebeurtenissen heen te werken. De Perzen merkten Gods ingrijpen op ten behoeve van de Joden. Het gevolg was dat ‘uit alle volken van het land zich velen bij de Joden aansloten.’ (Ester 8:17) Dit is een geweldig voorbeeld van hoe de Heer heeft kunnen werken om verloren zielen tot kennis van Hem te brengen.

De leiders van het Joodse volk erkenden dat God aan het werk was. Toen de Joden zegevierden in het verdedigen van zichzelf, riepen ze een jaarlijks terugkerend moment uit om hun overwinning te herdenken en te vieren. Dat moment is het Poerimfeest. Deze dagen worden traditioneel nog steeds doorgebracht in dankzegging aan God ter nagedachtenis aan zijn verlossing.

**Uitdaging:** bid dat God je de moed geeft om iets wat Hij voor je heeft gedaan deze week te delen met één van de mensen op je gebedslijst.

**Extra uitdaging:** Begin een dagboek en vermeld daarin de speciale kleine dingen (of grote dingen) die God voor je doet. Lees dat nog eens door en bid dat God deze dingen precies op het juiste moment in je gedachten brengt, zodat je ze met iemand kunt delen.

`Ester 9:1-12 Wat was het gevolg van Esters inzet?`