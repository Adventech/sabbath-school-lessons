---
title:  In een buitenlandse rechtszaal
date:   18/12/2023
---

Na de val van Babylon en de opkomst van Medo-Perzië, keerden veel Joden uiteindelijk terug naar het land van hun voorouders. Niet iedereen keerde echter terug. Sommigen bleven daar waar ze al een generatie of langer hadden gewoond. Met deze achtergrondinformatie in gedachten hebben we een beetje zicht op de context voor het verhaal van Ester. ‘In het derde jaar van zijn [Ahasveros] regering, toen hij in de burcht van Susa zetelde’. (Ester 1:2) Hiermee begint begint dit bijbelse verhaal zich te ontvouwen in het Perzische rijk en onder deze koning. In hoofdstuk 1 raakt koningin Wasti uit de gratie van de koning en dat brengt hem ertoe op zoek te gaan naar een andere koningin, om Wasti te vervangen die nu niet langer in de gunst staat. In dit verband verschijnen Ester en haar neef Mordechai voor het eerst op het toneel.

`Lees Ester 2:1-9. Wat leren deze verzen ons over de situatie van Mordechai en Ester?`

Het lijkt erop dat Mordechai, als koninklijke officier, bij de poort van het paleis zat en in de burcht Susa woonde met Ester, zijn geadopteerde dochter en nichtje. Door hun positie en de plek waar ze woonden, werden ze ondergedompeld in de Perzische cultuur. Dit moet op zijn minst gedeeltelijk de reden zijn waarom Ester werd uitverkoren om aan de koning te worden voorgesteld: ‘Ook Ester werd naar het koninklijk paleis overgebracht en kwam onder toezicht van Hegai de haremwachter te staan.’ (Ester 2:8)

`Lees Ester 2:10,20. Wat is hier aan de hand, en waarom geeft Mordechai haar zo’n opdracht? `

De tekst vertelt ons niet precies wat het waarom is, maar dat is niet zo moeilijk te raden. Als vreemdelingen in een vreemde cultuur en religie kun je te maken krijgen met vijandigheid. Dat zullen we nog zien. Ze hulden zich dus wijselijk in stilzwijgen over hun familie en volk.

`Aan welke omstandigheden denk jij waarin het verstandig is om niet openlijk over je geloof te spreken? Of moeten we dat nooit doen? Zo nee, waarom niet?`

`Ester 2:1-9 Wat leren deze verzen ons over de situatie van Mordechai en Ester?`