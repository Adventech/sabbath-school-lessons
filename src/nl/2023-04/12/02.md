---
title:  Gevangen in een vreemde cultuur
date:   17/12/2023
---

Het is nooit gemakkelijk om verbannen te zijn naar een vreemde cultuur. Het is vandaag de dag misschien moeilijk om je te kunnen voorstellen waar de Joden mee te maken hebben gehad, eerst onder de Babyloniërs en daarna onder de Perzen. Niemand van ons woont bijvoorbeeld in een adventistisch land waar de principes van ons geloof tot op zekere hoogte de wet van het land zijn. Voordat zij werden gedeporteerd, leefde het Joodse volk in hun eigen land, en daar waren de principes van hun geloof vastgelegd in de wetten van het land.

Bedenk hoe gemakkelijk dat het eigenlijk had moeten maken om trouw aan God te zijn. Hoeveel gemakkelijker zou het immers zijn de sabbat van de zevende dag te houden als het houden van de sabbat was vastgelegd in de wetten van het land. Aan de andere kant laat de gewijde geschiedenis ons zien dat zelfs als de voorschriften van een land gunstig zijn voor het geloof, trouw moet voortkomen uit het hart. Het moet iets zijn dat van binnenuit komt want anders zullen zonde, afvalligheid en verderf zeker volgen.

‘De Heer zegt: Omdat dit volk Mij naar de mond praat, Mij slechts met de lippen dient, terwijl hun hart ver bij Mij vandaan is; omdat hun ontzag voor Mij louter plicht is, slechts aangeleerd en door mensen opgelegd.’ (Jesaja 29:13) Voor degenen die vastbesloten zijn trouw te zijn, kan echter zelfs de meest ongunstige omgeving hen niet van gehoorzaamheid afhouden.

`Lees Daniël 1:1-12; 3:1-12; 6:1-9. Hoe uniek elke situatie ook is, wat laten deze verslagen zien over de uitdagingen waarmee Gods volk te maken kan krijgen in een vreemde cultuur?`

Het maakt niet uit wie we zijn of waar we wonen, we worden altijd ondergedompeld in een omgeving die tot op zekere hoogte een grote uitdaging kan zijn voor ons geloof en ons getuigenis. Dat kan het gevolg zijn van de wetten zelf, of door de cultuur, of door beide, Deze verslagen in Daniël eindigen altijd ‘gelukkig’, maar tonen aan dat mensen God trouw kunnen blijven zelfs onder moeilijke omstandigheden. Ook al had geen van deze verslagen een goed einde laten zien, lijdt het geen twijfel dat deze mannen nog steeds het juiste hadden gedaan.

`Wat zijn enkele van de uitdagingen voor jouw geloof waarmee je in je eigen cultuur wordt geconfronteerd? Hoe reageer je daarop?`

`Daniël 1:1-12; 3:1-12; 6:1-9 Wat laten deze verslagen zien over de uitdagingen waarmee Gods volk te maken kan krijgen in een vreemde cultuur?`