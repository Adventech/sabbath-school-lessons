---
title:  De boodschappen en opdracht van de drie engelen
date:   25/12/2023
---

Het boek Openbaring geeft ons een krachtige en aanschouwelijke weergave van het thema van de grote strijd. Dat wordt hier misschien wel het meest dramatisch weergegeven: ‘Daarom: juich, hemel, en jullie die daar wonen! Maar wee de aarde en de zee: de duivel is naar jullie afgedaald! Hij is woedend, want hij weet dat hij geen tijd te verliezen heeft.’ Het is moeilijk voor te stellen hoe iemand iets van de Schrift kan begrijpen, zonder inzicht in het motief van de grote strijd, dat in de laatste dagen tot een hoogtepunt zal komen.

`Lees Openbaring 14:6-12. Wat wordt hier beschreven en wat hebben deze verzen te maken met onze opdracht en boodschap?`

Gods opdracht staat centraal in zijn boodschap en dat is het evangelie. De boodschap is de opdracht. De wereld moet worden gewaarschuwd voor wat haar te wachten staat, en ieder mens zal gedwongen worden een keuze te maken, een keuze voor leven of dood.

`Lees Lucas 11:23. Wat zegt Jezus hier dat zo direct met onze opdracht te maken heeft?`

De drie-engelenboodschap in Openbaring 14 vormt de kern, het hart, van waartoe wij als zevendedagsadventisten zijn geroepen om onze adventistische boodschap aan de wereld te verkondigen. Twee thema’s staan daarin centraal: ‘het eeuwige evangelie’ en de aanbidding van de Schepper. Deze twee thema’s komen naar voren in deze beschrijving van de heiligen: ‘Hier komt het aan op de standvastigheid van de heiligen, die zich houden aan Gods geboden en trouw blijven aan Jezus.’ Wat we ook doen en wat voor goeds we ook verrichten om mensen te helpen, we mogen onze speciale roeping en opdracht nooit uit het oog verliezen. Die opdracht is om aan een verloren wereld de hoop te verkondigen die gevonden wordt in het ‘eeuwige evangelie’, evenals om de wereld te waarschuwen voor wat er op een dag over haar zal komen.

`‘Wie niet met mij is, is tegen mij’. Hoe begrijp jij wat Jezus hier tegen ons zegt? Waarom zouden deze woorden ons ertoe moeten brengen te onderzoeken waar ons hart werkelijk is?`

`Openbaring 14:6-12; Lucas 11:23 Wat wordt hier beschreven en wat hebben deze verzen te maken met onze opdracht en boodschap?`