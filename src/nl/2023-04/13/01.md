---
title:  Het einde van Gods opdracht
date:   23/12/2023
---

### Lezen

Openbaring 1:1-7; 14:6-12; 21:1-4; 1 Petrus 2:9; Lucas 11:23; 1 Timoteüs 2:4

> <p>Kerntekst</p> 
> ‘Als dit allemaal op die manier te gronde gaat, hoe heilig en vroom moet u dan niet leven, u die uitziet naar de dag van God en het aanbreken daarvan bespoedigt! Omwille van die dag gaan de hemelsferen in vlammen op, en de elementen vatten vlam en smelten weg,’ 2 Petrus 3:11-12

Het boek Openbaring staat vol met scènes van het einde. Het epicentrum van het boek gaat over het kosmische conflict tussen Christus en de duivel. Die laatste heeft zijn wettelijke greep op de aarde verloren en nu gaat hij achter degenen aan die loyaal aan God blijven. Het boek bereikt zijn hoogtepunt met de terugkeer van Jezus om zijn kinderen te bevrijden. Dat geldt voor zowel de levende rechtvaardigen als de getrouwen die zijn gestorven sinds de val van Adam en Eva. Het boek toont ons ook de vernietiging van Gods tegenstander en van de goddelozen door vuur, en de vestiging van het eeuwige koninkrijk van Jezus Christus op een vernieuwde aarde.

Zij die het boek Openbaring bestuderen, onderzoeken en proberen vol enthousiasme de voorspelde tekenen en gebeurtenissen te identificeren. De kerkgeschiedenis markeert die vanaf de eerste eeuw na Christus tot onze tijd aan het einde der tijden. Dat doen ze terecht. In de laatste les van dit kwartaal zullen we echter zien dat Openbaring een zendingsboek is dat is gericht op Gods plan dat ons oproept om een op zending gerichte kerk te zijn. Onze roeping om de ‘tegenwoordige waarheid’ aan de wereld te verkondigen, zal er zijn totdat iedereen de keuze voor of tegen God heeft gemaakt.

_Op sabbat 30 december bespreken we met elkaar deze les._