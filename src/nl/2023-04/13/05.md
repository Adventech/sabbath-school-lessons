---
title:  Succes in opdracht
date:   27/12/2023
---

Wanneer is zending succesvol? We zouden in de verleiding kunnen komen te denken dat het veel dopelingen, grote gemeenten en snelle groeicijfers zijn. We zouden kunnen denken dat we succesvol zijn wanneer we erin slagen het gebied van elke stam en bevolkingsgroep op aarde met de waarheid te betreden en dat we dit kunnen versnellen door radio, internet en tv te gebruiken. Hoewel dit allemaal een goed teken kan zijn, moeten we Paulus’ woorden aan de gemeente in Korinte niet vergeten: ‘Ik heb geplant, Apollos heeft water gegeven, maar God heeft doen groeien.’ (1 Korintiërs 3:6) Wij richten ons op het proces en God op de groei. We zagen al dat het doel van Gods opdracht is de verlorenen in elke bevolkingsgroep op aarde te redden door ze tot loyale leerlingen van Jezus te maken die betrokken zijn bij zending.

**Lees de volgende teksten.** Wat vertellen die ons over het karakter van mensen die volgelingen van Jezus worden?

`2 Korintiërs 11:2`

`Jesaja 30:21; Johannes 10:27; 16:12-13`

`2 Tessalonicenzen 2:9-11; Hebreeën 3:12-13; 1 Johannes 1:8`

`1 Johannes 1:9; Openbaring 7:14; 19:8`

Leerlingen van Jezus zijn zuiver en blijven trouw aan Jezus zoals een kuise bruid dat zou zijn aan haar verloofde. Ze volgen Jezus terwijl Hij hen leidt door de stille, zachte stem van de heilige Geest. Dit houdt ook in dat we ons tot zendingswerk voor anderen laten leiden. Er is geen bedrog in deze leerlingen te vinden. Ze worden niet op een dwaalspoor gebracht door zwak makende twijfel, valse leringen of immoraliteit. Ze voelen zich tegelijkertijd moreel niet superieur aan anderen. Ze erkennen dat ze onvolmaakt zijn en Gods reinigende genade en barmhartigheid nodig hebben. Doordat ze dit begrijpen, staan ze ook open voor correctie en onderricht door andere gelovigen Zendingssucces staat gelijk aan het maken van zulke leerlingen.

`Wat betekent het om een ‘kuise bruid voor Hem’ te zijn? (2 Korintiërs 11:2) Hoe kunnen wij dit voor God zijn als zondaars, en anderen erop wijzen dat ook te worden?`

`Johannes 10:27; 16:12-13; Hebreeën 3:12-13; 1 Johannes 1:8-9; Openbaring 7:14; 19:8 Wat zegt dit over het karakter van volgelingen van Jezus?`

