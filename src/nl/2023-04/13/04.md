---
title:  De laatste crisis
date:   26/12/2023
---

Jezus zei tot zijn leerlingen en tot ons: ‘Ga dus op weg en maak alle volken tot mijn leerlingen, door hen te dopen in de naam van de Vader en de Zoon en de heilige Geest, en hun te leren dat ze zich moeten houden aan alles wat Ik jullie opgedragen heb. En houd dit voor ogen: Ik ben met jullie, alle dagen, tot aan de voltooiing van deze wereld.’ Dit is de grote opdracht, en in veel opzichten is de boodschap van de drie engelen, met een oproep aan ‘alle landen en volken, elke stam en taal’, gewoon ‘de waarheid die u hebt leren kennen’. Dat is ook een uitdrukking van de grote opdracht (Matteüs 28:19-20; Openbaring 14:6; 2 Petrus 1:12).

`Lees 1 Johannes 4:8; 2 Petrus 3:9; 1 Timoteüs 2:4; Genesis 12:3. Waarom is elke groep mensen belangrijk voor God?`

Christus’ liefde gaat uit naar alle mensen. Er wordt niemand uitgesloten. In tegenstelling tot de theologie die leert dat Christus alleen stierf voor een uitverkoren elite, maakt de Bijbel heel duidelijk dat de dood van Christus voor alle mensen was, ongeacht ras, etniciteit of welke andere factor dan ook. Als je een mens bent, stierf Christus voor jou. Punt uit. De enige vraag die voor iedereen overblijft, is: hoe reageer je op zijn dood? Wanneer Jezus terugkeert, zullen er slechts twee overduidelijke kampen zijn: zij die zich hebben onderworpen aan het gezag van de tegenstander via allerlei religieuze en politieke instellingen zoals Openbaring 13 en 17 vermelden en zij die zich volledig aan Jezus Christus hebben onderworpen en die hun geloof tonen door zich te houden aan ‘Gods geboden.’ (Openbaring 14:12)

Vanaf het begin hebben mensen bewijs gehad van wie God is en van zijn weg van liefde en gerechtigheid. Daarom worden alle mensen van vroeger beoordeeld op basis van hoe ze met God hebben samengewerkt en hun leven hebben geleefd, ongeacht wat ze wel of niet hebben begrepen (Romeinen 1:18-21; 2:11-16). In deze tijd van het einde is er sprake van een groeiende polarisatie en is er geen respect meer voor gewetensvrijheid. Mensen worden onder druk gezet om zich aan te sluiten bij de tegenpartij. Het is dringend noodzakelijk dat het evangelie wordt verkondigd en dat het serieuze nieuws over de strategieën van de tegenstander worden onthuld. Juist daarover gaan de boodschappen van de drie engelen en ook onze opdracht.

`Sta stil bij het feit dat Christus voor jou persoonlijk is gestorven. Wat kan ervoor zorgen dat je gaat denken dat alles wat je hebt gedaan, hoe slecht ook, niet voldoende kon worden betaald door de dood van Christus aan het kruis?`

`1 Johannes 4:8; 2 Petrus 3:9; 1 Timoteüs 2:4; Genesis 12:3 Waarom is elke groep mensen belangrijk voor God?`