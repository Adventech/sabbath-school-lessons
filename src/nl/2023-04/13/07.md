---
title:  Verdere studie
date:   29/12/2023
---

‘Het grote verlossingsplan leidt ertoe dat de wereld volledig wordt teruggebracht in Gods gunst. Alles wordt hersteld wat door de zonde verloren is gegaan. De mens is niet als enige verlost maar ook de aarde is verlost om de eeuwige woonplaats van de gehoorzamen te zijn. Zesduizend jaar lang heeft Gods tegenstander ervoor gestreden om de aarde in bezit te houden. Nu komt Gods oorspronkelijke doel met zijn schepping tot stad. “De heiligen van de Allerhoogste zullen het koningschap ontvangen, en zij zullen het koningschap altijd behouden – voor eeuwig en altijd.”’ (Daniël 7:18; Ellen White Patriarchen en Profeten, p. 342.)

Voordat dit werkelijkheid kan worden, is het onze plicht samen te werken met God in zijn opdracht de wereld te bereiken met een waarschuwingsboodschap. Daardoor kunnen mensen Gods belofte van herschepping aannemen en er deel van gaan uitmaken.

‘Ik verlang ernaar heel veel arbeiders aan het werk te zien voor degenen die de bewijzen van ons geloof niet kennen. Velen hebben veel licht ontvangen door de boodschappen van de drie engelen te horen, en nu zouden ze deze boodschappen in alle delen van de wereld moeten verkondigen. Ik wil mijn deel doen en de weg openen voor anderen om het licht van de waarheid verder uit te dragen. Moge de Heer ons helpen de wapenrusting aan te doen. De gelovigen dienen zich te verenigen in het plechtige werk van het geven van de laatste waarschuwing aan de wereld.’ (Ellen White, Brief 390, 1907 (niet gepubliceerd).)

Gedurende dit kwartaal hebben we verschillende aspecten en vraagstukken bestudeerd die verband houden met Gods opdracht. Deze week sloten we onze studie af door de sleutels te onderzoeken die we in het boek Openbaring vinden. Met behulp daarvan kunnen we leren begrijpen hoe een herstelde relatie met God eruit ziet. Dat bereikte zijn hoogtepunt met een visioen van de vervulde opdracht: de herschepping en het herstel van de aarde. De dagen waarop de vernietiging van zonde en lijden plaatsvindt, zullen de angstaanjagendste van de geschiedenis van de aarde zijn. Dat is wel zo maar God richt onze blik op de tijd die op deze vernietiging volgt en geeft troost en bemoediging door de belofte van de herstelde aarde.

`Openbaring 1:6; 1 Petrus 2:9 Wat betekenen deze titels voor de verlosten?`

**Gespreksvragen**

`Wat is het ‘eeuwige evangelie’? Waarom is het ‘eeuwig’? Waarom moet wat dat betekent fundamenteel zijn voor onze opdracht?`

`Waarom leggen we zo’n nadruk op de boodschappen van de drie engelen? Hoe reageer je op het argument dat we ons op Jezus moeten richten en niet op iets dat zogenaamd ‘negatief ’ is in deze boodschappen met zeer krachtige waarschuwingen?`

`Hoe heeft dit kwartaal je geholpen om niet alleen het belang van zending beter te begrijpen, maar ook hoe jij en je gemeente daar beter aan kunnen deelnemen, want daartoe zijn we geroepen?`