---
title:  Openbaring - Gods opdracht in de laatste dagen
date:   24/12/2023
---

De openingszinnen van Openbaring wijzen de lezer erop dat dit boek gaat over Gods opdracht.

`Lees Openbaring 1:1-7. Welk bewijs zie je dat Openbaring is gericht op Gods opdracht?`

De eerste verzen openbaren ons dat Jezus de bron is en het middelpunt van Openbaring. Er wordt op gezinspeeld dat alle drie de leden van de Godheid samenwerken om mensen te redden (Openbaring 1:4-5). De Vader is de eeuwige die was en is en zal komen, maar ook de heilige Geest wordt genoemd, die met kracht werkt onder de gemeenten van de eerste eeuw. Dan denkt Johannes aan de status van Christus, de ‘betrouwbare getuige’, ‘de eerstgeborene uit de dood’, die de rechtmatige eigenaar is van deze planeet. De poging van de tegenstander om deze aarde te gebruiken om daar zijn koninkrijk te vestigen wordt teniet gedaan. Naast Gods overwinning op de tegenstander, wast het vergoten bloed van onze Schepper ook onze schuld en schaamte weg.

`Lees Openbaring 1:6; 1 Petrus 2:9. Wat betekenen deze titels voor de verlosten?`

De aandacht van Gods opdracht gaat niet alleen om mensen die verloren gaan naar een veilige plek te brengen. Gods redding biedt uitzicht op een nieuwe eervolle status, want Gods beeld wordt in ons hersteld. De verlosten worden koningen omdat we door Jezus’ vergoten bloed verwant zijn met de Koning van het universum. Als leden van het koninklijk huis, sluiten we ons aan bij haar opdracht om andere mensen te redden. Dit maakt ons tot priesters! Christus heeft zijn gemeente tot een ‘koninkrijk’ gemaakt en de individuele leden tot ‘priesters’. Lid zijn van het koninkrijk is priester zijn. In Openbaring 1:7 vinden we de urgentie van de opdracht: Jezus komt en de volken zullen treuren omdat ze verloren gaan. God verlangt naar degenen die van Hem vervreemd zijn. Het boek Openbaring gaat daarna verder met Gods opdracht voor de mens.

`We zijn door God geschapen en ook door Hem verlost en dat tegen een verbazingwekkende prijs. Waarom geeft deze waarheid ons zoveel hoop, ongeacht onze huidige situatie?`

`Openbaring 1:1-7 Welk bewijs zie je dat Openbaring is gericht op Gods opdracht?`