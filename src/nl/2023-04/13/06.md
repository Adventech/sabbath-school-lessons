---
title:  Opdracht voltooid
date:   28/12/2023
---

`Lees Openbaring 21:1-4; 21:22-22:5. Welke scène wordt hier beschreven?`

Wat voor paradijs zal de nieuwe aarde ooit zijn! Dood en zonde zijn verdwenen, de tegenstander en goddeloosheid zijn vernietigd. We ontmoeten onze liefdevolle Heiland en worden herenigd met onze dierbaren. De nieuwe aarde zal bevolkt worden met mensen van elke etnische achtergrond en taal. De General Conference Mission Board heeft statistieken goedgekeurd als meetinstrument die kunnen worden gebruikt om te bepalen of een bevolkingsgroep is bereikt of niet. Een ‘bereikte groep mensen’ is er één die een voldoende aantal deelnemers heeft en beschikt over middelen om effectief te getuigen aan de rest van de groep zonder hulp van buitenaf. Er zijn verder ook erediensten, Bijbels en andere literatuur in hun moedertaal en er zijn autochtone kerkleiders die kunnen getuigen naar de rest van die bevolkingsgroep zonder dat daarvoor een vertaler nodig is. Een ‘onbereikte bevolkingsgroep’ is er één die geen autochtone gemeenschap van gelovige adventisten heeft met voldoende aantallen en middelen om effectief te getuigen in hun eigen groep zonder hulp die van buiten hun cultuur komt. Elke plaatselijke gemeente en (unie)conferentie moet zelf bepalen welke bevolkingsgroepen in hun gemeenschap moeten worden bereikt. Dit is het moment om te investeren in Gods opdracht om leerlingen te maken onder alle bevolkingsgroepen, de terugkeer van onze Heiland te bespoedigen en uiteindelijk met hen te leven in de nieuwe hemel en op de nieuwe aarde die ons is beloofd.

**Uitdaging:** Hoe bespoedig je de wederkomst van Christus? Plant jij zaadjes van hoop in de harten van hen die het goede nieuws moeten horen? Geef jij nieuwe gelovigen ‘water’ door hen te helpen om te leren wat het betekent een leven van loyale gehoorzaamheid aan Christus te leiden? Bid om kansen om de belofte van de nieuwe aarde door te geven aan de mensen op je dagelijkse gebedslijst.

**Extra uitdaging:** Sommige van jouw ‘leerlingen’ zijn er misschien klaar voor Christus te aanvaarden. Dit houdt ook in het lid worden van een gemeente of een groep gelovigen. Probeer jezelf zijn of haar plaats in te denken en stel je voor dat je voor het eerst naar jouw gemeente gaat. Wat voor ervaring zou dat zijn? Hoe voorbereid is jouw gemeente om nieuwe mensen op te nemen en tot leerlingen te maken? Sta jij open voor het opstarten van nieuwe groepen gelovigen en om niet alleen je eigen gemeente uit te breiden? Bedenk iets om zwakke plekken aan te pakken. Deel je ideeën met de gemeenteleiders en werk samen een uit te voeren plan uit om een gemeente te worden die doelgericht leerlingen maakt.

`Openbaring 21:1-4; 21:22-22:5 Wat wordt hier beschreven?`