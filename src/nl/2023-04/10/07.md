---
title:  Verdere studie
date:   08/12/2023
---

Eén van de belangrijkste punten uit het verhaal van Paulus’ ervaring op de Areopagus is hoe hij ter plekke heeft onderzocht hoe je een onbereikte groep ongelovigen kunt benaderen. Dat resulteerde in een kleine groep gelovigen in Athene die van start ging.

‘De woorden van de apostel, en de beschrijving van de houding die hij aannam en de omgeving waarin hij zich bevond, zoals die worden weergegeven door de pen van inspiratie, moesten worden doorgegeven aan alle komende generaties. Dit verslag getuigt van zijn onwankelbaar vertrouwen, zijn moed in eenzame tijden en tegenspoed, en de overwinning die hij behaalde voor het christendom op een plek die het hart van het heidendom vormde.’

‘De woorden van Paulus bevatten een schat aan kennis voor de gemeente. Hij bevond zich in een positie waarin hij gemakkelijk iets had kunnen zeggen wat zijn trotse toehoorders had kunnen irriteren en waardoor hij zichzelf in moeilijkheden had gebracht. Als zijn toespraak een directe aanval op hun goden en de grote mannen van de stad was geweest, dan had hij de kans gelopen dat het lot van Socrates ook hem zou treffen. Met een tact die werd ingegeven door goddelijke liefde, leidde hij hun gedachten voorzichtig weg van heidense godheden, door hun de ware God te openbaren, die zij niet kenden.’ (Ellen White, Van Jeruzalem tot Rome, p. 178.) Door zijn directe contact met de mensen, zijn kennis van hun cultuur en religie, en zijn respect voor hun toewijding aan geestelijke zaken, slaagde Paulus erin iets opmerkelijks te doen in Athene. Hij wees de weg naar een schat aan kennis voor de gemeente. Hij vermeed het zijn toehoorders te irriteren. Dit was op zichzelf al een grote, door God geïnspireerde prestatie. Dit is volgens Ellen White de schat aan kennis waar wij als gemeenten in dit verhaal aandacht aan moeten besteden.

`1 Korintiërs 2:2 Hoe centraal moet Christus in onze boodschap staan?`

**Gespreksvragen**

`Wat is, met het verhaal van Paulus in Athene als model in gedachten, de eerste stap voor iemand die aan evangelisatiewerk in een stad begint?`

`Wat voor gedrag wordt er van een christen verwacht om bruggen te bouwen met mensen in een stad (en eerlijk gezegd ook elders) die God niet kennen?`

`Als we door de moderne soorten afgoden worden geprovoceerd, wat moeten we dan vooral in het begin juist vermijden te doen wanneer we aan een nieuwe uitdaging beginnen onder de mensen die deze afgoden aanbidden?`

`Paulus had kunnen volstaan met de mensen gewoon kennis te laten maken met deze God die van hen hield en daar hadden ze heel blij van kunnen worden. Dan zou hij echter over een grens heengaan waardoor mensen dachten dat hij misleid was toen hij de opstanding introduceerde. Had hij dat moeten doen? Waarom wel of niet?`