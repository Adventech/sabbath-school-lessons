---
title:  Paulus en de onbekende God
date:   05/12/2023
---

Merk op dat Paulus niet minachtend deed over de valse religie en de valse goden van de Atheners. Hij wees op alle goede punten die hij kon vinden, hoe weinig dat er ook waren, en maakte daar dankbaar gebruik van.

`Lees Handelingen 17:22-23. Wat deed Paulus in zijn poging om deze mensen met het evangelie te bereiken?`

‘Atheners, ik heb gezien hoe buitengewoon godsdienstig u in ieder opzicht bent.’ Paulus maakte deze heidenen een compliment! Hun religie was in alle opzichten misleidend, en toch complimenteerde Paulus hen met hun toewijding. Paulus gaat verder: ‘toen ik in de stad rondliep en alles wat u vereert nauwlettend in ogenschouw nam.’ Door zijn studie van de Atheense religie te beschrijven, gaf Paulus blijk van een houding van respect naar de mensen toe. Hij presenteerde zich niet op een overdonderende wijze als een zelfverklaarde expert die alle antwoorden had op hoe de mensen moesten veranderen. In werkelijkheid was hij wel degelijk een expert en had hij ook de antwoorden die deze mensen nodig hadden! Zo deed hij zich echter niet voor, want anders zou hij zonder meer zijn afgewezen. In plaats daarvan zagen ze hem als iemand die om mensen gaf en die zich om hun welzijn bekommerde.

Hij gaf commentaar op de inscriptie, ‘Aan de onbekende god.’ Paulus maakte gebruik van wat je kunt opvatten als een gemeenschappelijke basis. Ze geloofden in een god (eigenlijk in heel veel goden) en dat was een goed begin, want sommige mensen geloofden ook toen nergens in. Dat kon de weg openen naar diepergaande gesprekken. Hij spotte niet met het negatieve idee van een altaar voor een onbekende god. In plaats daarvan waardeerde en bewonderde hij de mensen die genoeg om spirituele zaken gaven om de moeite te nemen en de kosten te dragen om iets te aanbidden dat ze niet eens kenden, voor het geval ze iets zouden missen.

Waren ze op het verkeerde been gezet? Dat is natuurlijk wel zo, maar daar kun je wat aan doen. Wat, om mee te beginnen heel belangrijk was, was dat het vrome mensen waren wat betreft datgene wat ze begrepen. Paulus erkende dat als iets waarmee de heilige Geest aan de slag kon. Paulus had een gespreksonderwerp gevonden dat hun interesse zou wekken.

`Welke bruggen en contactpunten kun je bedenken die mogelijkheden bieden voor een diepergaand gesprek met anderen met wie je in contact komt?`

`Handelingen 17:22-23 – Wat deed Paulus in zijn poging om deze mensen met het evangelie te bereiken?`