---
title:  Een nieuwe God introduceren
date:   06/12/2023
---

Paulus had nu de aandacht van de denkers in Athene en toen richtte hij zijn toehoorders op de God van de hemel.

`Lees Handelingen 17:24-27. Welke benadering koos Paulus om de mensen te bereiken?`

Paulus’ woorden intrigeerden mensen die genoeg om geestelijke zaken gaven dat ze een altaar bouwden voor een onbekende god. Paulus introduceerde hen tot een Schepper-God die niet in een tempel woont, niets van mensen nodig heeft, maar die in plaats daarvan voorziet in de menselijke noden. Deze cultuur was doordrenkt van de Griekse mythologie en daarin waren de goden onvoorspelbaar, egocentrisch en wreed. In die cultuur was het idee van een God zoals Paulus beschreef een wonderschone en intrigerende gedachte. De mensen op de Areopagus zetten hun eerste stapjes in de richting van een God van liefde. Deze God, die ze niet kenden, kon wel gekend worden! Hij wil juist gekend worden. Paulus sprak waarschijnlijk meer woorden op de Areopagus dan alleen de paar woorden die Lucas ons meedeelt in dit verhaal. Omwille van de ruimte lijkt het redelijk dat Lucas de toespraak van Paulus heeft samengevat. Als dat zo is, dan zijn al die ideeën die we hebben gelezen, waarschijnlijk gedetailleerder uitgewerkt. Laten we de toespraak van Paulus eens in stukjes hakken:

1. Paulus complimenteerde hen eerst met hun huidige spirituele bewustzijn en oprechtheid.

2. Vervolgens liet hij merken dat hij hun geloof had bestudeerd en dat hij daar enkele dingen in had gevonden waar hij respect voor had.

3. Hij vertelde hun toen over iets specifieks dat hij had ontdekt tijdens zijn studie van hun religie en waarvan ze toegaven dat ze het niet begrepen.

4. Daarna deelde hij dat aspect van God waarvan hij wist dat ze het hard nodig hadden, namelijk het feit dat God bestaat en dat Hij van ze houdt en niet ver weg is.

5. Aan het einde van zijn toespraak waarschuwde Paulus hen voor wat het betekent om de kennis te verwerpen aangaande deze God die ze nog niet kenden.

Paulus nam ze zo ver mee als hij kon op grond van wat hij wist wat betreft datgene wat zij geloofden. Als hij ze daartoe bereid kon maken, dan maakte hij goede vorderingen.

`Let op Paulus’ oproep aan de geschapen wereld en op God als de Schepper (Zie Romeinen 1:18-25). Waarom is dit bij de meeste mensen zeker in het begin zo’n goede benadering? Wat kun je zeggen over de geschapen wereld die zo krachtig naar God wijst?`

`Handelingen 17:24-27 Welke benadering koos Paulus om de mensen te bereiken?`