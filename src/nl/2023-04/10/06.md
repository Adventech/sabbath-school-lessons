---
title:  Over een grens heengaan
date:   07/12/2023
---

`Lees Handelingen 17:24-34. Hoe gaat Paulus verder met zijn getuigenis?`

Het is ook interessant op te merken dat Paulus een paar van hun eigen schrijvers citeerde. Wat zij hadden geschreven lag redelijk dicht bij de Bijbelse waarheid. Dat gaf Paulus een opening om zijn toehoorders verder te brengen. Hij gebruikte dus zijn kennis van hun overtuigingen om raakvlakken te vinden. Daarna ging hij een stap verder. Er is geen twijfel mogelijk: als je anderen probeert te bereiken, kan kennis hebben van wat ze geloven en dan raakvlakken zoeken een machtige methode zijn om dat te bereiken.

Merk ook op dat Paulus deze gemeenschappelijke basis met hen gebruikt om vervolgens daar naartoe te gaan waar hij heen wilde: de opstanding van Jezus en de hoop die het hun allemaal bood. Lucas beschreef de reacties op Paulus’ slotwoorden over de opstanding. Sommigen spotten met het idee, maar anderen zeiden dat ze Paulus daar nog een keer over wilden horen en sommigen kwamen tot geloof. Het belangrijkste voor ons in dit verhaal is dat ze allemaal echt hadden geluisterd. Daarop was Paulus’ hoop vanaf het begin gevestigd.

We weten dat sommige mensen het evangelie zullen verwerpen, maar we moeten al het mogelijke doen om ervoor te zorgen dat ze begrijpen wat ze verwerpen voordat ze dat doen. Door zijn manier van werken onder de Atheners en zijn strategisch gebruik van wat hij daarvan wist, zorgde Paulus ervoor dat ze met een open geest hoorden dat er een God was die ze niet kenden maar die hen had geschapen. Deze God hield van hen en wilde door hen gekend worden. Hij was hun genadig geweest, ondanks hun onwetendheid. De dag des oordeels was echter aanstaande.

Als dit alles te ongeloofwaardig klonk, dan was er altijd nog het verifieerbare bewijs van de opstanding van Christus. Deze mensen hadden de boodschap gehoord en begrepen. Vervolgens moesten ze zelf kiezen of ze die boodschap direct wilden afwijzen of verder wilden onderzoeken. Sommigen deden verder onderzoek en werden volgelingen van Jezus.

**Uitdaging:** Vraag in gebed om Gods specifieke leiding om te weten hoe je het beste kunt getuigen naar iemand die je kent.

**Extra uitdaging:** kijk eens goed naar de sociale media als een mogelijke ‘Areopagus’ om het evangelie te vertegenwoordigen. Gebruik dat met de duidelijkheid en discretie van Paulus die hij betoonde aan ongelovigen.

`Handelingen 17:24-34 Hoe gaat Paulus verder met zijn getuigenis?`