---
title:  Zending naar de onbereikten (1)
date:   02/12/2023
---

### Lezen

Handelingen 17; 1 Korintiërs 2:2; Romeinen 1:18-25

> <p>Kerntekst</p> 
> ‘De God die de wereld heeft gemaakt en alles wat er leeft, Hij die Heer is van hemel en aarde, woont niet in door mensenhanden gemaakte tempels.’ Handelingen 17:24

Lucas beschreef als volgt wat Paulus deed in Athene: ‘In de synagoge sprak hij met de Joden en met de Grieken die God vereerden, en op het marktplein ging hij dagelijks in debat met de mensen die hij daar aantrof.’ ( Handelingen 17:17) Paulus zal zich natuurlijk het prettigst hebben gevoeld bij het werken onder de Joden want dat was zijn eigen vlees en bloed. Paulus was echter niet tevreden met alleen werkzaam zijn onder zijn eigen mensen. Hij was geroepen om ook anderen te bereiken.

Paulus had natuurlijk ook gewoon kunnen werken met de heidenen ‘die God vereerden’. Hun wereldbeeld had al substantiële veranderingen ondergaan. Ze stonden op een Bijbels fundament waarop Paulus kon voortbouwen, ook al moesten ze nog steeds de God leren kennen die ze ‘vereerden’, namelijk Jezus de Messias. Dat deed Paulus dus niet. Athene was een stad die bekend stond om zijn filosofie en ook daar probeerde Paulus de mensen te bereiken. Veel van die mensen hadden een radicaal andere achtergrond en wereldbeschouwing dan de Hebreeërs en hun heilige geschiedenis. Die vormden het fundament onder het geloof dat Paulus de Atheners wilde onderwijzen.

`Hoe probeerde Paulus deze mensen te bereiken, en wat kunnen we van zijn pogingen leren?`

_Op sabbat 9 december bespreken we met elkaar deze les._