---
title:  Verdieping
date:   15/12/2023
---

## Zending naar de onbereikten (2)

### Matteüs 15:21-28

#### IJsbrekervraag

`Zijn er mensen van een andere cultuur in het land waar je woont zoals vluchtelingen? Hebben zij een ander geloof dan dan jij, met andere behoeften en gewoonten? Hoe worden ze behandeld? Hoe behandelen christenen hen? Hoe ga jij zelf met hen om? Of vermijd je deze mensen liever? `

#### Ik Verken

Jezus zelf zei dat het zijn speciale taak was ‘de verloren schapen van het huis van Israël’ te dienen. Zijn eerste taak was niet om te voorzien in de behoeften van degenen die niet tot Gods volk behoorden. We zien echter herhaaldelijk dat, wanneer Jezus iemand van een ander volk tegenkwam, Hij die niet negeerde of de rug toekeerde. Hij voorzag in hun diepste behoeften, zoals Hij dat deed voor zijn eigen volk.

#### Ik Bestudeer

Dit tekstgedeelte vertelt dat Jezus naar de streek van Tyrus en Sidon gaat. Daar ontmoet hij een Kanaänitische vrouw. Ook al zegt Jezus dat hij naar het volk Israël is gezonden, toch houdt zij vol en bereikt het beoogde resultaat.

**A) De vraag**

Jezus is buiten het gebied van het volk van God. Een vrouw uit die regio vraagt Hem haar dochter van demonen te bevrijden en noemt hem Heer, Zoon van David, en erkent wie Hij is. Hoe komt zij tot die belijdenis?

**B) Het antwoord**

Jezus zei eerst niets. Hij zweeg en liet haar verdergaan met haar verzoek. Ze gaf niet op en herhaalde haar verzoek. De leerlingen adviseren Jezus haar weg te sturen. Ze voelden zich ongemakkelijk door de hardnekkigheid van de vrouw. Waarom reageren Jezus’ leerlingen zo afwijzend?

**C) Het resultaat**

Jezus berispte haar blijkbaar en herhaalde dat Hij alleen tot het volk van God was gezonden. Het was niet zijn taak zich met andere volken bezig te houden. Dit demotiveerde haar niet, maar het gaf haar de kans haar grote geloof te tonen. Waarom is deze vrouw zo vasthoudend?

**D) Doorzettingsvermogen**

Jezus willigt haar verzoek in. Hij benadrukt dat zij kreeg wat zij zocht vanwege haar geloof. Haar volharding tegenover de obstakels die zij tegenkwam toonde dat. Welke les moeten de leerlingen van Jezus hieruit leren?

`Handelingen 10:34-35 Wat had Petrus begrepen?`

#### Ik Pas Toe

`Als Jezus niet de taak had om andere volken te dienen, wat deed Hij dan in die streek? Was Jezus van plan zijn leerlingen juist deze les te leren, namelijk dat Hij ook zorg had voor andere mensen?`

Bij andere gelegenheden zocht Jezus ook contact met niet-Joden. Denk aan de centurion die smeekte om de genezing van zijn knecht. Wij zien ook elders in de Schrift dat Jezus Judea verliet om met mensen om te gaan. Hij bezocht Samaria waar Hij zelfs sprak met een vrouw. Cultureel was dit soort contact verboden: tussen een man en een vrouw en een Jood en een Samaritaan. Jezus gaat ook naar de andere kant van het meer van Galilea, waar Hij de broden en vissen vermenigvuldigde. Hij genas, predikte en onderwees ook niet-Joden. De lessen die we uit dit verhaal van Jezus kunnen putten, benadrukken dat Hij geen verschil maakt tussen mensen. Of ze nu Gods volk waren of niet, man of vrouw, rijk of arm. Hij reageerde altijd en was bereid te genezen, te prediken en te onderwijzen.

`Hoe zou Jezus zich vandaag de dag gedragen tegenover de minderbedeelden, vluchtelingen, daklozen, zieken en mensen in nood? Hij is ons model en Hij heeft ons het perfecte voorbeeld nagelaten om na te volgen.`

#### Ik bid …

Heer, ik wil als Jezus alle mensen om mij heen dienen en in hun noden voorzien. Ik wil uit de grond van mijn hart tot zegen zijn van de mensen om mij heen, of het nu mijn vrienden zijn of mijn vijanden, mijn landgenoten of vreemden, volgelingen van Jezus zoals ik of een andere godsdienst belijden of zelfs atheïst zijn. Maak van mij een echte leerling van Jezus. Amen.