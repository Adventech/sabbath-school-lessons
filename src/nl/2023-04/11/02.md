---
title:  Zending naar gebieden buiten Israël
date:   10/12/2023
---

We lezen dat Jezus zijn leerlingen uit Gennesaret nam ‘en vertrok naar de streek van Tyrus en Sidon.’ (Matteüs 14:34; 15:21) Waarom bracht Hij hen van Galilea naar deze heidense plaatsen? Hij leidt zijn leerlingen op deze reis over de grenzen naar vreemde streken, zodat ze ter plekke konden leren wat in Galilea niet zo gemakkelijk zou gaan. Hij wilde zijn leerlingen lessen leren die hen zouden helpen zich voor te bereiden op hun roeping om alle groepen mensen te bereiken, en dus ook stadsbewoners.

`Lees Rechters 3:1-6; 1 Koningen 5:1-12; 11:1-6. Hoe helpen deze teksten ons iets van de achtergrond van deze steden te begrijpen?`

Van Rechters 3:1-6 leren we dat God deze oude volkeren gebruikte om het geloof van de Israëlieten te testen. Helaas zakte Gods volk voor die test, althans in dit geval: ‘ze namen hun dochters tot vrouw en ze gaven hun eigen dochters aan de zonen van die volken, en dienden hun goden.’ Vanaf het begin waren deze mensen dus een struikelblok voor Israël. In 1 Koningen 5:1-11 zien we hoe nauw de relatie was tussen de Sidoniërs en de Hebreeers. Die economische banden waren in zekere zin voor beide partijen een voordeel. De Hebreeërs werden ongetwijfeld nog steeds negatief beïnvloed door het heidendom en de afgoderij van hun handelspartners.

1 Koningen 11:1-6 laat zien hoe negatief die invloed uiteindelijk werd: koning Salomo trouwde met prinsessen van allerlei volkeren en die brachten hem op een dwaalspoor. ‘Salomo begon Astarte te vereren, de godin van de Sidoniërs en Milkom, de gruwelijke god van de Ammonieten.’

Ondanks deze geschiedenis van heidendom en afgoderij en de negatieve invloed op het uitverkoren volk, bracht Jezus zijn leerlingen toch naar deze plaatsen. Zo leidde Hij hen naar een interculturele stedelijke opdracht en confronteerde hen met hun vooringenomenheid en onverdraagzaamheid. Zo gaf Hij een model aan zijn volgelingen voor een holistische stedelijke opdracht die zich richtte tot alle culturen en nationaliteiten.

De adventistische stedelijke zendeling staat ook voor grote uitdagingen, waaronder gezondheids- en milieuproblemen. Weer andere zijn de hoge kosten van levensonderhoud, racisme, onverdraagzaamheid, nationalisme en beperkingen wat betreft religieuze vrijheid en meningsuiting. Toch moeten we ons inzetten voor de steden, ondanks deze hindernissen.

`Wat kun jij doen om hen te helpen die betrokken zijn bij werken in de steden?`

`Rechters 3:1-6; 1 Koningen 5:1-12; 11:1-6 – Hoe helpen deze teksten ons iets van de achtergrond van deze steden te begrijpen?`