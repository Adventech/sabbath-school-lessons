---
title:  ‘Stuur haar weg!’
date:   13/12/2023
---

In de onbereikte omgeving van de steden bevinden zich veel mensen die verlangen naar hoop. Wat weerhield Gods volk van toen ervan de hoop op de Messias naar buitenlandse steden als Tyrus en Sidon te brengen? Nationalisme, trots en vooroordeel verblindden Gods volk voor de gelegenheden om hen die het dichtst bij hen stonden te zien. Zij verlangden naar de hoop die door de profetieën was voorzegd aangaande de eerste komst. Tegenwoordig zijn er in de steden veel bevolkingsgroepen met wie Jezus Christus wil dat zijn volk ‘het geluk [van de wederkomst] waarop wij hopen’ deelt met anderen (Titus 2:13). Zoals het Jezus niet uitmaakte wat hun nationaliteit of ras was, zou het ons ook niet uit moeten maken.

`Lees Handelingen 10:9-16,28,34-35. Hoe zou je de les samenvatten die de heilige Geest ons hier leert?`

Terwijl hij op zijn eten wachtte, kreeg Petrus een visioen van een maaltijd, compleet met een groot linnen kleed dat gevuld was met onreine dieren en vogels. Tot drie keer toe werd hem in dit visioen gezegd dat hij moest opstaan en eten. God gebruikte dit visioen om Petrus te confronteren met zijn religieuze trots en onverdraagzaamheid naar de heidenen toe. Uiteindelijk begreep Petrus het: ’Daarop nam Petrus het woord en zei: “Nu begrijp ik pas goed dat God geen onderscheid maakt tussen mensen, maar zich het lot aantrekt van iedereen, uit welk volk dan ook, die Hem vereert en rechtvaardig handelt.”’ Laten we met dit in gedachten nadenken over ons verhaal over Tyrus en Sidon om daar lessen uit te trekken. Kijk nog eens naar Jezus en zijn interactie met de moeder. Welke lessen leerden de leerlingen die je ook terugziet in het visioen van Petrus? Hoe kunnen wij die nu toepassen op ons leven en op Christus’ oproep voor het laatste der dagen wat betreft zijn opdracht naar de steden? Welke vooroordelen weerhouden ons ervan de noden van stadsbewoners te zien? Welke kansen heeft God ons in de steden gegeven om ons begrip van onze opdracht uit te breiden en met zorg onze onverdraagzaamheid, nationalisme en spirituele trots het hoofd te bieden?

Jezus onderwees geduldig zijn leerlingen, die nog niet volledig begrepen dat Gods grote verlossingsplan voor de hele menselijke familie was en niet slechts voor één volk of etnische groep op het platteland. De heilige Geest kan ons helpen onze vooringenomenheid en onze vooroordelen te overwinnen om onze opdracht naar de steden te voltooien.

`Lees Galaten 2:11-13. Wat leert dit ons over hoe moeilijk het kan zijn om te worden bevrijd van de vooroordelen die ons sinds onze kindertijd zijn bijgebracht?`

`Handelingen 10:9-16,28,34-35 Hoe zou je de les samenvatten die de heilige Geest ons hier leert?`