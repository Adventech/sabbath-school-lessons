---
title:  Op zoek naar de massa’s
date:   11/12/2023
---

Ondanks externe en interne uitdagingen, roept Jezus ons met zachte aandrang op tot zijn zending naar de steden.

`Lees Matteüs 9:35-38. Wat leert dit ons over zending naar de massa’s, waar die ook zijn?`

Jezus raakte geëmotioneerd door de massa, zoals je die in de steden aantreft. Jezus weende over Jeruzalem (Lucas 19:41). We beseffen misschien niet hoezeer Jezus zijn kinderen liefhad en dat die liefde ook geldt voor de ‘gezichtsloze massa’ in de steden. Daarom zegt Jezus ons dat we moeten bidden, zodat onze motieven en harten op die van Hem gaan lijken (Matteüs 9:38).

`Lees Matteüs 4:23-25. Uit welke geografische locaties kwamen de mensen toen Jezus zijn dienstwerk begon?`

De menigten die Jezus volgden, kwamen uit Galilea en de tien stadstaten van de Dekapolis in het oosten. Verder kwamen ze ook uit Jeruzalem en van Judea in het zuiden. Welke regio ontbrak er naast Samaria? Het kustgebied van Tyrus en Sidon als deel van Fenicië, dat langs de Middellandse Zee lag ten noordwesten van Galilea. We zien nu waarom Jezus naar dit gebied ging! Deze reis naar Tyrus en Sidon was een interculturele zendingsreis van Jezus.

‘Na de ontmoeting met de Farizeeën trok Jezus zich terug uit Kafarnaüm en trok Hij door Galilea en keerde terug naar het bergland aan de grens met Fenicië. Naar het westen kijkend, kon Hij, verspreid over de vlakte beneden, de oude steden Tyrus en Sidon zien, met hun heidense tempels, hun prachtige paleizen en handelsmarkten, en de havens vol met schepen.’ (Ellen White, De wens der eeuwen, p. 327.)

`Hoe kunnen we mensen helpen in te zien hoe nutteloos, ‘hun prachtige paleizen en handelsmarkten’ op zichzelf zijn, en waarom ze Jezus nodig hebben?`

`Matteüs 9:35-38 Wat leert dit ons over zending naar de massa’s, waar die ook zijn?`