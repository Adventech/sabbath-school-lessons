---
title:  Verdere studie
date:   15/12/2023
---

‘Onder degenen die de Joden heidenen noemden, waren mannen die een beter begrip hadden van de profetieën over de Messias in de Bijbel dan leraren in Israël. Onder hen waren er ook sommigen die hoopten op zijn komst als een verlosser van de zonde. Filosofen probeerden het mysterie van de Hebreeuwse staatsinrichting te bestuderen. De onverdraagzaamheid van de Joden verhinderde de verspreiding van het licht.’ ( Ellen White, De wens der eeuwen p. 23.)

‘De Here Jezus, de machtige Verlosser, is voor deze mensen gestorven. Hij kan hen oproepen hun onverschilligheid achter zich te laten, hen wakker schudden om meer medegevoel te tonen, hun hart verzachten en Hij kan hun de schoonheid en kracht van de waarheid openbaren. God is de meesterknecht en niet de eindige mens. Toch roept Hij mensen op zijn medewerkers te zijn door wie Hij het licht kan laten stromen naar hen die in het duister verkeren. God heeft in alle gemeenten pareltjes. Het is niet aan ons om ingrijpende aanklachten uit te spreken over de belijdende religieuze wereld. Het is wel aan ons om hun in alle nederigheid en liefde de gehele waarheid voor te houden zoals die in Jezus is. Laat de mensen vroomheid en toewijding zien, laat hun het karakter van Christus zien. Dan zullen ze tot de waarheid worden aangetrokken. ... Zij moeten Jezus verheffen, de Verlosser van de wereld en zij hebben de opdracht mensen het woord dat leven geeft voor te houden.’ (Ellen White, The Advent Review en Sabbath Herald, 17 januari 1893.)

`Matteüs 4:23-25 Uit welke geografische locaties kwamen de mensen toen Jezus zijn dienstwerk begon?`

**Gespreksvragen**

`Wat zijn enkele van de direct zichtbare noden in de omgeving waar je woont die jij en je gemeente de kans kunnen geven de handen uit te strekken naar mensen die de waarheden nog niet kennen die wij wel kennen?`

`Kijk naar de woorden van Ellen White hierboven met betrekking tot die van andere religies : ‘God heeft in alle gemeenten pareltjes. Het is niet aan ons ingrijpende aanklachten uit te spreken over de belijdende religieuze wereld.’ Hoe kunnen we met andere woorden mensen de dwaling van hun wegen laten zien zonder denigrerend te zijn naar individuele personen?`

`‘Als de Mensenzoon komt, zal Hij dan geloof vinden op aarde?’ (Lucas 18:8) Wat bedoelt Jezus met deze retorische vraag? Wat is het verschil tussen geloof en overtuiging? Waarom kun je mensen aantreffen die de juiste overtuiging hebben terwijl hun geloof in Christus tegelijkertijd leeg is?`