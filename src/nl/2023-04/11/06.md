---
title:  Geloof op aarde?
date:   14/12/2023
---

Jezus stelt deze vraag aan het einde van één van zijn gelijkenissen: ‘Als de Mensenzoon komt, zal Hij dan geloof vinden op aarde?’ (Lucas 18:8) Als leerlingen van Christus in deze tijd moeten we zien waar Jezus op let. In dit verhaal zien we dat Jezus op zoek is naar geloof dat ook schijnt als er overal duisternis heerst.

`Lees Matteüs 8:10,13; 9:2; 20:29–34; Marcus 2:5; 10:46–52; Lucas 18:35-43. Wie beschrijft Jezus in deze passages als iemand die geloof heeft?`

Deze lijst bevat mensen met geloof waarvan het licht zelfs in donkere steden schittert. In Kafarnaüm richt Jezus de aandacht op verschillende mensen met geloof. In Matteüs komen we een bekeerde heidense centurio tegen met een groot geloof. We ontmoeten vier gelovige vrienden die het dak openbraken om hun verlamde vriend bij Jezus te brengen. In Marcus ontmoeten we de voormalige blinde man, Bartimeüs, wiens geloof straalt als een helder licht in Jericho.

Tegelijkertijd zouden we verwachten dat er onder Gods volk ook zo’n groot geloof was. Zelfs in Jezus’ geboorteplaats Nazaret was er weinig geloof en zelfs regelrecht ongeloof. Dat is de beperkende factor voor Christus’ dienstwerk. Tegen zijn leerlingen verwijst Jezus verschillende keren met dit woord naar Israël: ‘kleingelovigen!’ En ook met: ‘een ongelovig en dwars volk’! (Matteüs 6:30; 8:26;14:31; 16:8; 17:17)

Eén les die we vandaag kunnen toepassen, is dat je op onverwachte plaatsen geloof vindt: in de steden onder buitenlanders, heidenen en mensen met andere religies. We moeten nederig de steden ingaan zoals Jezus deed, op zoek naar hen die antwoorden met een reddend geloof in Jezus wanneer hun de waarheid wordt verkondigd. Zulke mensen zijn er echt.

**Uitdaging:** Open in gebed je hart om een groter geloof te ontvangen waardoor je je liefde kunt delen met hen die dichtbij en ver weg zijn.

**Extra uitdaging:** Hoe heb je de boodschappen van Jezus en die van drie engelen leren kennen? Noem drie geestelijke zegeningen die je in je persoonlijke leven hebt ervaren die afkomstig zijn van Jezus. Bereid je voor deze gedachten te delen met je gespreksgroep.

`Matteüs 8:10,13; 9:2; 20:29–34; Marcus 2:5; 10:46–52; Lucas 18:35-43 Wie beschrijft Jezus in deze passages als iemand die geloof heeft?`