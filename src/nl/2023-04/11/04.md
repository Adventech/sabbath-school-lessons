---
title:  In Tyrus en Sidon
date:   12/12/2023
---

Bijbelgeleerden denken dat het evangelie van Matteüs vooral voor een Joods publiek is geschreven en dat Marcus in de eerste plaats is geschreven met een niet-Joods publiek in gedachten. Het is nuttig aan dit onderscheid te denken als we de evangeliën bestuderen.

`Lees Matteüs 15:22-28; Marcus 7:24-30. Hoe verschillen de beschrijvingen van de vrouw?`

Merk op hoe Matteüs deze moeder beschrijft aan de hand van haar nationaliteit of ras: Kanaänitisch. Marcus wordt geleid door de heilige Geest om aanvullende woorden te gebruiken om deze moeder te beschrijven als ‘Syro-Fenicisch’ of ‘geen Jodin’. Dit is de enige keer dat dit woord wordt gebruikt in de Bijbel. Bedenk dan hoe dit verhaal in Matteüs de beoogde eerste lezers zou beïnvloeden met hun achtergrond en wereldbeeld. De lezers van Matteüs zouden deze moeder zien als een verachte heiden. Dit komt voort uit de ervaring in het verleden van het Joodse volk met de Kanaänieten als een afgodenaanbiddende bevolkingsgroep wiens slechte levensstijl en praktijken lange tijd een struikelblok waren voor hun volk. Zelfs de leerlingen van Christus dachten niet na over de mogelijkheid dat deze vrouw tot geloof was gekomen en deel uitmaakte van het koninkrijk van God!

In Marcus zou zijn gehoor van heidenen anders reageren dan dat van Matteüs. De heidenen hadden niet dezelfde ervaring als de Joden met de Kanaänieten. In plaats daarvan zouden de heidenen zich identificeren met deze vrouw, ‘een Syro-Fenicische’. Jezus genas iemand met wie zij zich verbonden voelden! De heidenen zouden deze vrouw zien als een geliefde moeder die zich zorgen maakte over het lot van haar dochter en zij zouden willen dat de Meester haar zou genezen, ongeacht de etnische en nationale achtergrond van deze moeder.

‘Christus ging niet direct in op het verzoek van de vrouw. Hij reageerde naar deze vertegenwoordiger van een veracht ras zoals Joden dat zouden hebben gedaan. Zo bepaalde Hij zijn leerlingen op een indringende manier met de koude en harteloze wijze waarop de Joden met zo’n situatie zouden omgaan. Dat liet Hij zien door hoe Hij de vrouw ontving. De meelevende manier waarop Hij wilde dat zij zouden omgaan met dit leed, blijkt uit de daaropvolgende inwilliging van haar verzoek.’ (Ellen White, De wens der eeuwen, p. 400.)

`Lees 1 Johannes 2:2. Wat vertelt deze tekst ons over hoe we allemaal hetzelfde zijn in Gods ogen?`

`1 Johannes 2:2 – Wat vertelt deze tekst ons over hoe we allemaal hetzelfde zijn in Gods ogen?`