---
title:  Zending naar de onbereikten (2)
date:   09/12/2023
---

### Lezen

1 Koningen 11:1-6; Matteüs 4:23-25; 8:10,13; 15:22-28; Marcus 7:24-30; Handelingen 10:34-35

> <p>Kerntekst</p> 
> ‘Toen antwoordde Jezus haar: “U hebt een groot geloof! Wat u verlangt, zal ook gebeuren.” En vanaf dat moment was haar dochter genezen.’ Matteüs 15:28

Vanaf het begin was een liefhebbende God op zoek naar zijn verloren kinderen (Genesis 3:9). Tot op de dag van vandaag probeert deze liefhebbende God de verlorenen te bereiken (Openbaring 14:6-12). Dat geldt ook voor de verlorenen in de steden. In 2018 publiceerden de Verenigde Naties hun laatste rapport, waarin staat dat 55 procent van de wereldbevolking in stedelijke gebieden woont, en dat dit (als de tijd het toelaat) zal groeien naar 68 procent in 2050. We hebben geen keus: we moeten getuigen naar hen die in de steden wonen.

Toch handelen velen van Gods volk zoals Jona deed toen ze werden geroepen om te getuigen naar een stad: om wat voor reden dan ook schuwen ze deze opdracht. ‘Alles wat vroeger is geschreven, is geschreven om ons te onderwijzen, opdat wij door te volharden en door troost te putten uit de Schriften zouden blijven hopen.’ (Romeinen 15:4) Dat geldt ook voor wat er over Jona is geschreven. Toen Jezus hier op aarde was, zette Hij zich niet alleen in voor de mensen in de steden van Israël, maar ook voor de mensen in vreemde streken. Dat wil dus zeggen voor degenen buiten de Joodse natie en het uitverkoren volk.

Deze week bestuderen we het Bijbelverhaal over de zending van Christus naar Tyrus en Sidon en trekken we lessen die op ons leven van vandaag kunnen worden toegepast.

_Op sabbat 16 december bespreken we met elkaar deze les._