---
title:  Zending naar de rijken
date:   29/11/2023
---

`Lees Matteüs 19:16-22. Welke lessen kunnen we leren uit dit verhaal, waarin iemand Jezus niet aanvaardde, in tegenstelling tot Nikodemus?`

Jezus’ interactie met de rijke jongeling laat zien hoe gevaarlijk rijkdom kan zijn als valstrik. Let op deze woorden: ‘Ik zeg het jullie nog eens: het is gemakkelijker voor een kameel om door het oog van een naald te gaan dan voor een rijke om het koninkrijk van God binnen te gaan.’ (Matteüs 19:24) Dit betekent natuurlijk niet dat rijken niet gered kunnen worden, maar alleen dat rijkdom echt een belemmering kan zijn voor redding, als deze mensen niet oppassen.

Uiteindelijk staat armen en rijken hetzelfde lot te wachten: het graf. Dit betekent dat de rijken net zo hard verlossing nodig hebben als ieder ander. Wat je allemaal ook met geld kunt kopen, vrijstelling van de dood hoort daar niet bij Die vrijstelling ontvang je alleen als een geschenk en dat wordt gratis aangeboden door Jezus aan iedereen die er door geloof aanspraak op maakt. ‘Ik ben de opstanding en het leven. Wie in Mij gelooft zal leven, ook wanneer hij sterft.’ (Johannes 11:25)

`Lees Lucas 19:1-10. Wat zorgde voor het verschil in dit verhaal, in tegenstelling tot dat over de rijke jongeling?`

Zacheüs reageerde op Jezus op een andere manier dan de rijke jongeling. Let op: Jezus zei niet tegen Zacheüs dat hij alles moest verkopen wat hij had en aan de armen moest geven, zoals Hij dat wel deed aan de rijke jongeling. Jezus moet geweten hebben hoe gebonden deze rijke jongeling aan zijn geld was. Daarom gaf Jezus hem die opdracht. We weten weliswaar niet alles wat er werd gezegd toen Jezus in het huis van Zacheüs was, maar het is wel duidelijk dat Jezus hem had overtuigd en dat hij besefte dat hij enkele veranderingen in zijn leven moest aanbrengen, vooral daar waar dat verband hield met zijn rijkdom.

`‘Wat heeft een mens eraan de hele wereld te winnen als dat ten koste gaat van zijn leven? Wat kan hij geven in ruil voor zijn leven?’ (Matteüs 16:26) Wat moeten deze woorden ons zeggen?`

`Matteüs 19:16-22 –Welke lessen kunnen we leren uit dit verhaal?`