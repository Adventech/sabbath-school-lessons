---
title:  Naäman
date:   27/11/2023
---

Christus stierf voor iedereen, ongeacht hun achtergrond, rijkdom, etniciteit of status. God trekt doorlopend alle mensen tot zich, ook de machtige niet-christenen in deze wereld (Zie Ellen White, Van Jeruzalem tot Rome, p. 303.).

`Lees 2 Koningen 5:1-19. Wat zegt dit verhaal over het bereiken van mensen voor de Heer?`

Naäman deed twee ongebruikelijke verzoeken nadat hij door God was genezen. Ten eerste wilde hij twee muilezelladingen aarde uit Israël meenemen naar Syrië om de levende God te aanbidden. Hij zegt: ‘Ik verzeker u dat ik nooit meer offers zal brengen aan andere goden dan de HEER.’ Naäman gelooft in de enige ware God. Dit verzoek maakt duidelijk dat hij tot nog niet helemaal vrij was van heidense overtuigingen. Hij beschouwde de God van Israël als een godheid die je moest aanbidden op grond uit dat land. Naaman erkende de realiteit dat er geen andere God is buiten de Heer van de Israëlieten, maar hij was nog niet helemaal los van het idee dat God op een bijzondere manier was verbonden met het land Israël. Zoals hij dat gewend was in zijn eigen land, wenste hij God te aanbidden op aarde uit Israël.

Zijn tweede verzoek laat zien dat zijn geloof oprecht is. Hij had zich voorgenomen alleen de Heer te dienen, maar hij realiseerde zich dat een dergelijk besluit in zijn eigen afgodische land niet makkelijk was uit te voeren. Zijn koning aanbad nog steeds de god Rimmon en het werk dat Naäman deed, hield in dat hij zijn begeleider was. Naäman wilde zijn taken naar zijn aardse koning niet veronachtzamen, maar tegelijkertijd voorkomen dat men dacht dat hij in aanbidding neerboog voor Rimmon. Hij had zich overgegeven aan de Heer en wilde geen concessies doen aan afgoderij. Hij wil niet dat het Elisa achteraf ter ore komt. Elisa zei toen ‘Ga in vrede’. ‘Deze woorden zijn geen uitdrukking van instemming of afkeuring van dit afscheidsverzoek van Naäman. Hij moest met vrede in zijn hart vertrekken en niet met twijfel of rusteloze onzekerheid. God was hem zeer genegen en hij moest levensgeluk en vrede vinden in zijn kennis en aanbidding van God. Hij was een pas-bekeerde met gewetensvolle overwegingen die zou gaan groeien in kracht en wijsheid, als hij zich maar vastklampte aan zijn nieuwgevonden geloof. God neemt nieuwe bekeerlingen stap voor stap bij de hand en Hij weet het juiste moment om mensen op te roepen tot hervorming en ook op welke manier. Dit beginsel moet je altijd in gedachten houden als je je inzet voor de redding van mensen.’ (The SDA Bible Commentary, vol. 2, p. 878.)

`Welke lessen moeten we leren uit dit verhaal over het niet te snel druk uitoefenen op mensen, vooral niet op hen met een niet-christelijke achtergrond of cultuur?`

`2 Koningen 5:1-19 Wat zegt dit verhaal over het bereiken van mensen voor de Heer?`