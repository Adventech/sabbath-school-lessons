---
title:  Opdracht naar machthebbers
date:   25/11/2023
---

### Lezen

Daniël 4; 2 Koningen 5:1-19; Johannes 3:1-12; 7:43-52; 19:38-42; Matteüs 19:16-22

> <p>Kerntekst</p> 
> ‘Wat heeft een mens eraan de hele wereld te winnen als dat ten koste gaat van zijn leven? Wat kan hij geven in ruil voor zijn leven?’ Matteüs 16:26

De Bijbel is het Woord van God en werd weliswaar vele jaren geleden geschreven, maar het is de openbaring van Gods waarheid voor onze wereld. Een van de vele waarheden die het openbaart, is die van de menselijke natuur. Of het nu gaat om Judeeërs uit de zevende eeuw voor Chr. of om Brazilianen uit de eenentwintigste eeuw, mensen zijn nog steeds hetzelfde: het zijn zondaars die goddelijke genade nodig hebben.

Dit geldt ook voor de rijken en de machtigen. De rijken en de machtigen in Bijbelse tijden waren niet anders dan die in de moderne tijd. Dat geldt vooral voor hun streven naar rijkdom, roem en macht, en dat gaat vaak (maar niet altijd) ten koste van de kwetsbaren. Toch is God net zo bezorgd over de redding van de rijken en de machtigen als over die van de zwakken en behoeftigen. De Schrift geeft enkele aangrijpende voorbeelden van Bijbelse figuren die machtig of rijk waren, of beide, en hoe God ze gebruikte om tot zegen voor de naties te zijn: Abraham, Isaak, Job, Salomo en Jozef, om maar een paar voorbeelden te noemen.

Deze week zullen we stilstaan bij Gods opdracht aan de rijken en machtigen. Ga met ons mee terwijl we zien hoe God sommige van deze mensen heeft bereikt en hoe Hij zevendedagsadventisten roept en voorbereidt om ook vandaag een getuige te zijn naar hen toe.

_Op sabbat 2 december bespreken we met elkaar deze les._