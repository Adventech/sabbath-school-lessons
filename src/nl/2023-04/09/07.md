---
title:  Verdere studie
date:   01/12/2023
---

Lees Ellen White, ‘De rijken’, De weg tot gezondheid, blz.175-181; ‘Captive Maid Shows Concern for Naaman’, Reflecting Christ, p. 337.

Jezus’ liefde voor de armen en voor de rijken en machtigen in de wereld is hetzelfde. Hij stierf zowel voor prinsen als voor paupers. Jezus wist wat de meest effectieve manier was om hun hart te bereiken. Hij waarschuwde ons dat ‘het gemakkelijker is voor een kameel om door het oog van een naald te gaan dan voor een rijke om het koninkrijk van God binnen te gaan.’ (Marcus 10:25) Deze week worden we uitgedaagd om machtige en rijke mensen te bereiken met het evangelie van Jezus Christus. Ze hebben net zozeer redding nodig als ieder ander, ook al beseffen ze dat vaak niet vanwege de ‘zekerheid’ die ze menen te hebben aan hun rijkdom.

‘Er wordt veel gezegd over onze plicht ten opzichte van verwaarloosde armen. Moet er niet ook wat aandacht worden besteed aan verwaarloosde rijken? Velen denken dat het bereiken van deze klasse een hopeloze zaak is .... Duizenden rijke mensen zijn naar hun graf gegaan zonder dat ze zijn gewaarschuwd. Hoe onverschillig ze ook lijken te zijn, velen van de rijken dragen een zware last met zich mee.’ (Ellen White, De weg tot gezondheid, p. 176.)

`Johannes 7:43-52; 19:39 Wat vertellen deze teksten ons over Nikodemus en Jezus?`

**Gespreksvragen**

`Jezus doorbrak barrières die door een kastenstelsel of door sociale klassen worden veroorzaakt bij het dienen van de rijken en de armen tijdens zijn aardse bediening. Hoe pakken wij als adventisten dit probleem van de kloof tussen arm en rijk aan, die zo verweven is met al onze samenlevingen?`

`Jezus zei het volgende: ‘Het zaad dat tussen de distels is gezaaid, dat zijn zij die het woord horen, maar bij wie de zorg om het dagelijks bestaan en de verleiding van de rijkdom het woord verstikken, zodat het zonder vrucht blijft.’ (Matteüs 13:22) Wat denk je dat Jezus bedoelde met ‘de verleiding van rijkdom’? Waarom hoeven we niet per se rijk te zijn om toch door rijkdom te worden misleid?`

`Bespreek in de groep de vraag die aan het eind van het dinsdaggedeelte wordt gesteld over het feit dat de waarheid kennen niet hetzelfde is als erdoor gered worden. Waarom is het zo belangrijk voor ons om onderscheid te maken? Als het kennen van de waarheid alleen ons niet redt, wat redt ons dan wel?`

`Welke andere redenen kun je bedenken waarom de rijke jongeling Jezus verwierp terwijl Zacheüs Hem aannam?`