---
title:  Zending naar de machtigen
date:   30/11/2023
---

Jezus wist hoe Hij vriendschap moest sluiten met de machtigen. Hij werd door veel van deze mensen bewonderd en gerespecteerd. Tegelijkertijd werd Hij door velen van hen veracht. De machtige mensen in de Bijbel die naar Jezus toekwamen voor hulp, voelden beslist aan dat Hij om hen gaf. Veel van de rijken en machtigen kwamen niet meteen en openlijk tot Jezus. Ze wachtten tot ze er zeker van waren dat Jezus echt de Zoon van God was. Dat was zowel met Nicodemus als met Jozef van Arimatea het geval.

`Lees Matteüs 27:57-60; Marcus 15:43-47; Lucas 23:50–53; Johannes 19:38-42. Wat vertelt dit verslag ons over hoe de Heer een rijke man gebruikte die duidelijk beïnvloed was door Jezus?`

Tot nu toe hebben we nog niets vernomen van Jozef van Arimathea. Deze rijke man verschijnt plotseling en bijna uit het niets, en wordt vervolgens gebruikt om de profetie in vervulling te laten gaan. God heeft de rijken voor zijn doeleinden gebruikt en Hij zal dat blijven doen. Daarom hebben we ook naar hen toe een opdracht. Eén van de moeilijkste dingen om vriendschap te sluiten met machtige mensen is om te weten waar je moet beginnen. Over het algemeen is het beter ze niet na te lopen. Laat hen naar jou toe komen zoals Jezus dat deed. Zij waren getuige van zijn boodschap, zijn genezingen en de kracht van God. Achter de schermen waren ze ervan overtuigd dat Hij echt de Zoon van God is.

Machtige mensen zullen om een aantal redenen proberen mee te werken aan echte dienstverlening. Ze willen deel uitmaken van iets goeds dat het leven van mensen verandert. Dit is een manier waarvan ze weten dat het ook hun leven kan veranderen. Het biedt de rijken en machtigen een subtiele mogelijkheid om die hulp te krijgen die ze nodig hebben zonder dat ze hun noden publiekelijk bekend hoeven te maken.

De tweede fase is om aan echt dienstwerk te beginnen als een weg voor de rijken en machtigen om deel uit te maken van Gods werk. Neem de tijd om te investeren in het leven van de rijken en machtigen in de samenleving.

**Uitdaging:** voeg iemand toe aan je dagelijkse gebedslijst die een machtspositie heeft, geen gelovige is en iemand met wie je van tijd tot tijd in contact kunt komen.

**Extra uitdaging:** richt je in een brief of e-mail tot iemand in een machtspositie, zelfs als het iemand is die je misschien nog nooit hebt ontmoet, en vertel die persoon dat je voor hem of haar bidt.

`Matteüs 27:57-60; Marcus 15:43-47; Lucas 23:50–53; Johannes 19:38-42 Wat vertelt dit verslag ons over hoe de Heer een rijke man gebruikte die duidelijk beïnvloed was door Jezus?`