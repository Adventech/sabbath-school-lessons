---
title:  Een profetische basis
date:   06/11/2023
---

`Lees Lucas 24:36-49. Wat gebeurde hier, en waarom was dit zo’n belangrijke ervaring voor de apostelen?`

Het is interessant dat de leerlingen aanvankelijk niet geloofden door angst. Toen ze Jezus hadden gezien en ervan overtuigd waren dat Hij leefde, geloofden ze niet van vreugde. Heb je ooit het gevoel gehad dat iets te mooi was om waar te zijn? Zo verging het de leerlingen en de anderen in de bovenzaal. Als Jezus hen echter met alleen deze ervaring had verlaten, dan had hun geloof na zijn vertrek misschien niet standgehouden. Na verloop van tijd zou de kracht van die ervaring vager kunnen worden. Ze konden het vergeten, of misschien zelfs beginnen het te betwijfelen. Jezus stopte dus niet bij het tonen van zijn littekens en het eten van vis in hun bijzijn. In plaats daarvan wees Hij hen op het Woord en toonde hun het profetische fundament voor zijn werk en dienstwerk. Hoe groots de ervaring die ze met Hem hadden ook was, toch wilde Jezus nog steeds dat hun geloof was gegrondvest in het Woord van God.

‘Toen Ik nog bij jullie was, heb Ik tegen jullie gezegd dat alles wat in de Wet van Mozes, bij de Profeten en in de Psalmen over Mij geschreven staat in vervulling moest gaan.’ Ook hier vinden we een sterk motief om te getuigen en voor zending. Dat is Gods Woord. Jezus wist dat het nodig was de ervaring van de leerlingen te versterken. Ze moesten begrijpen waarom Hij moest sterven en wat zijn opstanding betekende. Hun wereldbeeld moest veranderen van een politiek en aards koninkrijk naar de grote oplossing voor de zonde en de overwinning van Christus op de dood. Het evangelie was zoveel meer dan politieke soevereiniteit voor Israël. Het openbaarde Christus’ overwinning op de tegenstander en was de garantie dat op een dag al het kwaad in de wereld zou worden vernietigd, dat de aarde zou worden herschapen en dat God te midden van zijn volk zou zijn. Hij ‘maakte hun verstand ontvankelijk’ zodat ze de waarheden konden begrijpen, die ze met de wereld moesten delen.

Je kunt je ervaringen met Jezus niet volhouden zonder dat het is gefundeerd op zijn Woord, inclusief de profetieën die verwijzen naar de geschiedenis en gebeurtenissen die hebben geleid tot de eerste en tweede komst van Christus. Als we deze waarheden goed begrijpen, dan zijn we er klaar voor en gemotiveerd voor zending.

`Hoe goed ken jij de profetieën als jouw fundament die verwijzen naar zowel Christus’ eerste als tweede komst? Waarom moeten we vooral in de laatste dagen gegrond zijn in het Woord van God, inclusief de profetieën? Waarom is het begrijpen daarvan vooral voor zending zo belangrijk?`

`Lucas 24:36-49 – Wat gebeurde hier en waarom was dit zo'n belangrijke ervaring voor de apostelen?`