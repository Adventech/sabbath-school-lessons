---
title:  Motivatie en voorbereiding voor zending
date:   04/11/2023
---

### Lezen

Lucas 24:1-12,36-49; Handelingen 1:12-26; 2:1-14; Hebreeën 10:24-25; 1 Korintiërs 11:1

> <p>Kerntekst</p> 
> ‘Hij zei tegen hen: “Toen Ik nog bij jullie was, heb Ik tegen jullie gezegd dat alles wat in de Wet van Mozes, bij de Profeten en in de Psalmen over Mij geschreven staat in vervulling moest gaan.”’ Lucas 24:44

Paulus schreef dit aan de Filippenzen: ‘Sommigen doen dat weliswaar uit afgunst en rivaliteit, maar anderen verkondigen Christus met goede bedoelingen. Zij doen het uit liefde, in het besef dat ik de taak heb het evangelie te verdedigen. De eersten daarentegen verkondigen Christus uit geldingsdrang, met onzuivere bedoelingen, in de veronderstelling dat ze zo mijn gevangenschap verzwaren. Maar wat dan nog! Wat telt is dat Christus verkondigd wordt. Of het nu uit valse of oprechte motieven gebeurt – dát het gebeurt verheugt me.’ (Filippenzen 1:15-18) Dat zijn krachtige woorden! Of het nu ‘valse of oprecht motieven’ zijn, Christus wordt gepredikt, en dat is wat er toe deed voor Paulus. Het ideaal is natuurlijk dat ons motief om Christus te prediken, zending te bedrijven en anderen te bereiken met het goede nieuws, is gebaseerd op liefde en op de waarheid. Zelfzuchtige geldingsdrang, afgunst of rivaliteit mag niet het motief zijn.

Wat zijn dan enkele van de motieven om Christus te prediken, en op welke manieren kunnen we ons hierop voorbereiden?

Deze week kijken we naar enkele gebeurtenissen in de vroege kerk die ons richting kunnen geven bij deze vitale onderdelen van zending.

_Op sabbat 11 november bespreken we met elkaar deze les._