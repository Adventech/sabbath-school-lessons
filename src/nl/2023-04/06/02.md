---
title:  Het goede nieuws delen
date:   05/11/2023
---

`Lees Lucas 24:1-12. Wat was de reactie van hen die over de opgestane Christus hoorden? `

Vroeg in de morgen op de zondag na de dood van Jezus, zegt Lucas dat een aantal vrouwen naar het graf ging. Ze hadden geurige olie bij zich en dus is het waarschijnlijk zo dat ze het lichaam van Jezus gingen verzorgen nu de sabbat voorbij was. Ze verwachtten een nog steeds verzegeld graf te vinden, en waren dus geschokt toen ze het graf leeg aantroffen. Niet zeker wat ze moesten doen, waren ze bang toen er twee mannen in stralende gewaden aan hen verschenen. Die mannen hadden echter een boodschap voor deze vrouwen. Ze herinnerden hen aan Jezus’ woorden en vertelden de vrouwen dat Jezus inderdaad was opgestaan, zoals Hij had aangekondigd. Dolblij met het nieuws keerden ze snel terug naar waar de leerlingen en veel van Jezus’ andere volgelingen waren en vertelden wat ze hadden gezien en gehoord. Ze konden hun opwinding niet in bedwang houden. Dat wil zeggen dat ze met anderen deelden wat ze van Christus hadden geleerd.

Kun je je voorstellen hoe de vrouwen zich voelden? Ze hadden net zoiets geweldigs meegemaakt dat het hen zeker met ontzag vervulde. De leerlingen deden hun ervaring af als ‘kletspraat’ en wilden hen niet geloven. Omdat ze er dus niet zeker van waren of hij de vrouwen moest geloven of niet, rende Petrus naar het graf om het met eigen ogen te zien. Petrus en velen van ons aarzelen om iets te accepteren, simpelweg omdat iemand anders het heeft gezegd. Peter luisterde naar de vrouwen maar hij kon pas later in hun ervaring delen. Het eerste wat Petrus zag was niet meer dan een leeg graf. Lucas zegt dat dat ervoor zorgde dat hij ‘vol verwondering was’. Zijn ervaring bij het graf was anders dan die van de vrouwen. Ongeacht Petrus’ reactie, wilden deze vrouwen het nieuws over Jezus delen met anderen. Is er een beter motief voor zending dan anderen te laten weten wat Jezus voor hen heeft gedaan? Wat heb je nog meer nodig om het goede nieuws van redding in Jezus te verspreiden? Hij is de enige hoop voor ieder van ons.

Natuurlijk hebben we een persoonlijke ervaring nodig voordat we kunnen delen. Ons verlangen met anderen te delen wat ons zozeer raakt, is een vitaal onderdeel van onze motivatie voor onze opdracht. Uiteindelijk kunnen we toch alleen delen wat we zelf hebben?

`Welke ervaringen heb jij gehad met de realiteit van God en zijn liefde? Waarom zijn dat zulke kostbare momenten, en hoe motiveren ze je om anderen te bereiken met het goede nieuws?`

`Lucas 24:1-12 Wat was de reactie van hen die over de opgestane Christus hoorden?`