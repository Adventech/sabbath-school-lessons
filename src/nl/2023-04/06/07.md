---
title:  Verdere studie
date:   10/11/2023
---

Ons zendingswerk moet voortkomen uit diepe liefde en dankbaarheid voor wat Jezus heeft gedaan en nog steeds doet in ons leven. Elke andere motivatie is misleidend. Ondergedompeld blijven worden in het Woord en in overeenstemming met het Woord blijven, dat is de sleutel tot succesvolle inzet en evangelisatie.

‘Ons leven moet met het leven van Christus verbonden zijn. We moeten voortdurend kracht van Hem ontvangen, Hem aannemen als het levende Brood dat van de hemel is neergedaald, en steeds weer uit de heldere fontein de onmetelijke rijkdommen putten. Zolang we de Heer steeds voor ogen houden en onze harten vol dankzegging en eerbetoon naar Hem laten uitgaan, zal ons geestelijk leven een voortdurende frisheid laten zien. Onze gebeden worden dan een gesprek met God zoals we dat zouden voeren met een vriend. Hij zal ons laten delen in zijn geheimenissen. Steeds weer ervaren we dan het aangename besef van de tegenwoordigheid van Jezus. Onze harten zullen in ons branden op momenten dat Hij dichtbij komt om met ons te praten zoals Hij deed met Henoch. Als dit echt de ervaring is van de christen, dan is in zijn leven een eenvoud, nederigheid en ootmoed zichtbaar, die aan iedereen in zijn omgeving toont dat hij bij Jezus is geweest en van Hem heeft geleerd.’ (Ellen White Verhalen om verder te vertellen, p. 98-99.)

‘Een leven dat op zichzelf is gericht kan niet groeien of vrucht dragen. Wie Christus als zijn persoonlijke Redder aanvaardt, moet zichzelf wegcijferen en alles doen om anderen te helpen. Praat met anderen over de liefde van Christus en vertel [anderen van zijn zelfopofferende dood voor hen] ... Naarmate je de Geest van Christus ontvangt - de Geest van onbaatzuchtige liefde en inspanning voor anderen - ga je groeien en vrucht dragen ... Je geloof zal groter worden, je overtuiging zal zich verdiepen en je liefde wordt volmaakt.’ (Ellen White, Verhalen om verder te vertellen, p. 46-47.)

`1 Korintiërs 11:1 Welke oproep doet Paulus hier?`

**Gespreksvragen**

`Hoe vat je de woorden van Paulus op in Filippenzen over de prediking van Christus uit afgunst, rivaliteit of geldingsdrang? Hoe kunnen we ervoor zorgen dat we ons daar niet schuldig aan maken?`

`Wat is je eigen persoonlijke ervaring met de realiteit van God en Gods liefde? Zou je op basis van je eigen ervaringen met oprechtheid en eerlijkheid tot anderen kunnen prediken over de goedheid en liefde van God? Wat zou jouw getuigenis zijn?`

`Wat is jouw ervaring met het wachten op de Heer, en wat heeft het je geleerd over op Hem vertrouwen en over geloof in het algemeen?`