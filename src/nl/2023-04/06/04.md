---
title:  Wachten en zending
date:   07/11/2023
---

Lucas 24 eindigt met Jezus’ hemelvaart. Dat is echter niet het einde van het verhaal. Lucas gaat verder en schrijft ook het boek Handelingen. Vlak voordat Jezus naar de hemel opsteeg, gaf Hij de leerlingen prompt ook een opdracht, een belofte en instructies om in Jeruzalem te wachten op ‘kracht’ (Lucas 24:49; zie ook Handelingen 1:4-8). Jezus gaf zijn leerlingen opdracht in Jeruzalem te wachten totdat Hij zijn belofte had ingevuld: de belofte van de Vader om de heilige Geest te sturen. Die zou kracht geven om zijn getuigen te zijn in Jeruzalem, Judea, Samaria en daarbuiten.

`Lees Handelingen 1:12-26. Wat deden de leerlingen, een groep van ongeveer 120 mannen en vrouwen, terwijl ze wachtten?`

Jezus had de leerlingen een duidelijke opdracht gegeven: zij moesten zijn getuigen zijn in de wereld. Terwijl ze wachtten, bereidden ze zich op twee manieren voor op hun opdracht. Ten eerste zegt Lucas dat ‘ze zich wijdden aan het gebed’. Niemand twijfelde aan de opdracht die Jezus hun had gegeven, en ze hadden die ook allemaal aanvaard. Dit inspireerde hen samen te bidden. Lucas zegt niet waar ze voor baden, maar het lijkt zeker dat ze baden om wijsheid, kracht en moed om de opdracht samen uit te voeren. Wat een voorbeeld is dat voor ons.

Het tweede was dat ze zich wat betreft personele bezetting voorbereiden op hun opdracht. Judas had Jezus uitgeleverd en zichzelf van het leven beroofd. Zo ontstond er een vacature onder de twaalf. Terwijl ze wachtten, zochten ze Gods leiding en kozen een vervanger. In feite waren de leerlingen bezig zichzelf te organiseren en het begin van hun opdracht te plannen. Petrus speelde een leidende rol in het nemen van deze beslissingen. Niemand betwistte zijn actie. Ze zagen er allemaal Gods wijsheid in. Er was begrip en vertrouwen dat God in hun midden was en in alle opzichten actief bezig was. Hun tijd van wachten was niet doelloos. Er was sprake van doelgerichte acties die met hun opdracht te maken hadden.

Wanneer wij wachten op de uitstorting van de heilige Geest om ons te helpen de grote opdracht van God te voltooien, moeten we ons verenigen om elkaar te bemoedigen (Hebreeën 10:24-25). We moeten ook bidden om Gods heilige Geest. We moeten onszelf en de gemeente richten op Gods prioriteit, namelijk het redden van mensen die verloren gaan.

`Hoe kun je leren op de Heer te wachten zonder intussen het geloof te verliezen? Hoe kun je, terwijl je wacht, je tijd het beste besteden, zoals de leerlingen dat hier deden?`

`Handelingen 1:12-26 Wat deden de leerlingen, een groep van ongeveer 120 mannen en vrouwen, terwijl ze wachtten?`