---
title:  De barmhartige Samaritaan van vandaag
date:   16/11/2023
---

Jezus prees de wetgeleerde voor het geven van het juiste antwoord en zei: ‘Doe dat en u zult leven.’ (Lucas 10:28) Zo raakte Hij deze man tot in het diepst van zijn wezen. Het geven van alle juiste antwoorden was gemakkelijk voor de wetgeleerde, maar het was tweeduizend jaar geleden al een probleem om die dingen ook te doen, en dat is vandaag de dag nog steeds zo voor velen van ons. De wetgeleerde wilde Jezus in de val lokken en met zijn kennis pronken. Hij stelde een vervolgvraag; ‘Wie is mijn naaste?’ (Lucas 10:29)

`Lees Lucas 10:30-37. Hoe zou je de betekenis samenvatten van wat Jezus hier vertelt?`

Zijn er mensen om ons heen die door anderen onrechtvaardig zijn behandeld? Hebben we er alles aan gedaan om hen te helpen? Het is waar dat predikanten, ouderlingen en leden soms mensen die hulp nodig hebben, niet helpen. Soms zijn mensen met een ander geloof vriendelijker voor mensen in onze omgeving dan wij. We kunnen praten over vriendelijk zijn, terwijl juist anderen voorzien in de behoeften van mensen waar wij ons niet mee bemoeien. Als ons geloof echt iets voorstelt, dan moeten we mensen in nood helpen. Jezus sloot het verhaal van de barmhartige Samaritaan af door te vragen wie van de drie echt een naaste was van de persoon die hulp nodig had.

‘Zo wordt de vraag “wie is mijn naaste?” eens en voor altijd beantwoord. Christus heeft laten zien dat onze naaste niet slechts iemand van onze eigen gemeente is of van hetzelfde geloof als waartoe wij behoren. Het heeft niets te maken met ras, kleur of klassenverschil. Onze naaste is iedereen die onze hulp nodig heeft. Onze naaste is elk mens die gewond en gekwetst is door de tegenstander. Onze naaste is iedereen die het eigendom van God is.’ (Ellen White, De wens der eeuwen, p. 417.)

Uitdaging: Begin dagelijks te bidden voor iemand die anders is dan jij, of zelfs voor iemand die je persoonlijk misschien niet aardig vindt.

Extra uitdaging: Noem ten minste drie namen van je kennissen (niet-adventisten) en stel vast wat hun behoeften (emotioneel, fysiek, sociaal) zijn en overweeg hoe je persoonlijk in die behoeften kunt voorzien. Wat kun je de komende week op praktische wijze voor hen doen?

`Lucas 10:30-37 Hoe zou je de betekenis samenvatten van wat Jezus hier vertelt?`