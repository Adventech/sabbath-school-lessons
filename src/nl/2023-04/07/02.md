---
title:  Een kwestie van vragen stellen
date:   12/11/2023
---

Wie zijn we? Waarom zijn we hier? Wat gebeurt er als we sterven? Wat is ons uiteindelijke lot? Dit zijn in veel opzichten de belangrijkste vragen die sterfelijke wezens kunnen stellen en dat doen alleen mensen die weten dat ze sterfelijk zijn. Oesters en kippen gaan ook dood, maar die weten dat niet. In het evangelie van Lucas komt iemand naar Jezus toe met wat in feite de belangrijkste vraag is die je maar kunt stellen.

`Lees Lucas 10:25. Wat vroeg deze wetgeleerde, en waarom vroeg hij dat?`

Hoe serieus de vraag op zichzelf ook is, de Bijbel zegt duidelijk dat hij kwam om Jezus op de proef te stellen. We weten dat sommige mensen soms met scepsis en zelfs ongeloof komen. Misschien zijn hun vragen niet eens serieus te nemen. Toch is het zeer wel mogelijk dat je ze nog steeds kunt bereiken. Dit is precies hoe Jezus met die wetgeleerde omging, ook al wist Hij dat de aanvankelijke bedoelingen van de man niet oprecht waren. Naar die wetgeleerde en het publiek toe was deze vraag een opening die Jezus kon gebruiken om hen ertoe aan te zetten hun eigen hart te onderzoeken. Zelfs al kende Hij de motieven van de wetgeleerde, toch negeerde Jezus hem niet en behandelde hem met respect.

Welke vraag kan uiteindelijk nu belangrijker zijn dan juist deze vraag? ‘Wat moet ik doen om deel te krijgen aan het eeuwige leven?’ Wat onze religieuze rituelen of gebruiken ook zijn, achter dit alles gaat deze essentiële vraag schuil. Wat is er naast deze vraag nog meer van belang voor wezens van wiens leven wordt gezegd ‘U bent immers maar damp, die heel even verschijnt en dan al verdwijnt.’? (Jakobus 4:14) Want wat is de enige andere mogelijkheid naast het eeuwige leven dan de eeuwige dood?

`Lees 1 Korintiërs 15:30-32. Hoe onderstreept Paulus het belang van het eeuwige leven?`

De motieven van de wetgeleerde waren dubieus. Toch stelde hij een essentiële vraag, en Jezus, die altijd waakzaam was om elke gelegenheid voor zending te gebruiken, maakte er gebruik van om mensen te bereiken.

`Hoe kunnen ook wij alert zijn om te profiteren van alle kansen die op ons pad komen om te getuigen, zelfs als de omstandigheden niet ideaal zijn?`

`Lucas 10:25 Wat vroeg deze wetgeleerde, en waarom vroeg hij dat?`