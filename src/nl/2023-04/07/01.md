---
title:  Mijn omgeving als mijn zendingsgebied
date:   11/11/2023
---

### Lezen

Lucas 10:25-37; 2 Timoteüs 3:16; Jakobus 2:17-22; Matteüs 22:37-40; Galaten 5:14; Micha 6:6-8

> <p>Kerntekst</p> 
> ‘Heb de Heer, uw God, lief met heel uw hart en met heel uw ziel en met heel uw kracht en met heel uw verstand, en uw naaste als uzelf.’ Lucas 10:27

Iedere Christen kent de tekst: ‘Heb de Heer, uw God, lief met heel uw hart en met heel uw ziel en met heel uw kracht en met heel uw verstand, en uw naaste als uzelf.’ Onze liefde voor God kan oppervlakkig zijn als we zeggen dat we God liefhebben maar Hem niet gehoorzamen. We denken dat we God liefhebben, maar hoe laten we deze liefde zien in ons dagelijks leven? God liefhebben vereist een volledige en dagelijkse toewijding van ons hart, ziel, lichaam en geest. Iedereen kan wel zeggen dat hij of zij van God houdt. Om het ook echt in de praktijk te brengen, vereist een doelbewuste inzet.

Hoewel God liefhebben goed en belangrijk is, wil God ook dat we van anderen houden. Onze liefde voor anderen weerspiegelt onze liefde voor God, en dat gebeurt op een krachtige en zeer reële manier. De Bijbel zegt: ‘Als iemand zegt: “Ik heb God lief,” maar hij haat zijn broeder of zuster, is hij een leugenaar. Want iemand kan onmogelijk God, die hij nooit gezien heeft, liefhebben als hij de ander, die hij wel ziet, niet liefheeft.’ (1 Johannes 4:20) Paulus zegt: ‘want de hele wet is vervuld in één uitspraak: “Heb uw naaste lief als uzelf.”’ (Galaten 5:14) Deze week leren we hoe we deze les in ons leven kunnen toepassen.

_Op sabbat 18 november bespreken we met elkaar deze les._