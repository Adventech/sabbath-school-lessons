---
title:  Eeuwig leven beërven
date:   14/11/2023
---

`Lees Lucas 10:27-28. Wat was het antwoord van de wetgeleerde op zijn eigen vraag?`

De wetgeleerde had de vraag gesteld en hij gaf zelf het antwoord: ‘’Heb de Heer, uw God, lief met heel uw hart ...’ en ‘heb uw naaste lief als uzelf’. Wat was de reactie van Jezus? Hij zei : ‘U hebt juist geantwoord’. Jezus daagde hem vervolgens uit om er iets aan te doen, door te zeggen: ‘Doe dat en u zult leven’.

Voor de meeste gelovigen is het geven van de juiste antwoorden niet zo moeilijk. Zolang die gaan over leer en geloof. De uitdaging ligt in plaats daarvan in dat doen, waarvan we weten dat het goed is en het in de praktijk brengen van wat we geloven. Veel mensen zullen verloren gaan omdat ze niet gehoorzaamden aan wat ze wisten, hoewel ze genoeg kennis hadden om gered te worden. Zo ernstig is dit probleem. Alleen weten dat je moet houden van God en je naaste, is niet genoeg. Je moet het in praktijk brengen!

`Lees Jakobus 2:17-22. Hoe stemmen deze verzen overeen met wat Jezus zei tegen de wetgeleerde?`

Als we God liefhebben, dan lezen we zijn Woord, bidden we, onderhouden we zijn geboden en zijn we gehoorzaam aan zijn stem ‘met heel ons hart’. Als ik zeg dat ik van anderen hou, maar ik zie niet om naar anderen in de gemeente, of als ik de behoeften van anderen negeer wanneer ik kan helpen, wat voor waarde heeft mijn geloof dan? Het christelijk geloof is meer dan alleen een reeks verschillende overtuigingen. Het is een manier van leven.

‘Als een broeder of zuster nauwelijks kleren heeft en elke dag eten tekortkomt, en een van u zegt dan: “Het ga je goed! Kleed je warm en eet smakelijk!” zonder de ander te voorzien van de eerste levensbehoeften – wat heeft dat voor zin?’ (Jakobus 2:15-16)

`Hoeveel geef jij om het welzijn van anderen? In hoeverre volg je de woorden van Paulus: ‘Heb niet alleen uw eigen belangen voor ogen, maar ook die van de ander’? (Filippenzen 2:4) Hoe kun je door Gods genade leren om je meer in te zetten voor anderen?`

`Lucas 10:27-28 Wat was het antwoord van de wetgeleerde op zijn eigen vraag?`