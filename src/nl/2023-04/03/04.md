---
title:  De roeping van Abram
date:   17/10/2023
---

Na de roeping door God ging Abram het land binnen zoals God hem had opgedragen. Vanaf het begin leek het er echter niet op dat het zo goed met hem ging. Hij kwam daar waar God hem zei naartoe te gaan. De Bijbel zegt echter ook: ‘In die tijd werd het land bewoond door de Kanaänieten.’ Dat waren heidenen die bekend stonden om hun wreedheid en geweld. Geen wonder dat vlak nadat Abram daar aankwam, de Heer aan hem verscheen en zei: ‘Ik zal dit land aan jouw nakomelingen geven’ (Genesis 12:6-7). Abram had deze aanmoediging ongetwijfeld nodig. Het ging zeker in het begin niet bijzonder goed met hem.

`Lees Genesis 12:10-13:1. Wat gebeurde er daarna met hem, en welke fouten maakte hij?`

Het moet ontmoedigend voor hem zijn geweest om een comfortabel en hoogstwaarschijnlijk voorspoedig bestaan in zijn geboorteland achter zich te laten ‘zonder te weten waar hij heen ging.’ (Hebreeën 11:8) Eén van de eerste dingen waarmee hij vervolgens te maken kreeg, was hongersnood! Die was zo erg dat hij weer weg moest trekken van de plek die hem door God was opgedragen om zich te vestigen en toch ergens anders heen te gaan. Het werd daarna alleen maar erger. ‘Tijdens zijn verblijf in Egypte gaf Abram er blijk van dat hij niet vrij was van menselijke zwakheid en onvolmaaktheid. Door te verbergen dat Sarai zijn vrouw was, liet hij merken Gods zorg voor hem te wantrouwen. Hij schoot tekort in dat verheven geloof en die moed die zo vaak en op zo’n edele wijze zichtbaar was in zijn leven. ... Door Abram gebrek aan geloof kwam Sarai in groot gevaar. Toen de koning van Egypte op de hoogte werd gebracht van haar schoonheid, liet hij haar naar zijn paleis brengen, met de bedoeling haar tot zijn vrouw te maken. Maar de Heer, in zijn grote genade, beschermde Sarai door oordelen over de koninklijke huishouding te laten komen.’ (Ellen White, Patriarchen en Profeten, p. 103.)

Niemand heeft ooit gezegd dat zendingswerk gemakkelijk was, Door te liegen en oneerlijk te zijn, maakte Abram het alleen maar erger. Gelukkig heeft God veel geduld, en verwierp Hij zijn dienaar niet voor zijn fout. Helaas was dat niet de enige fout die Abram zou maken. Wat een troost om te weten dat de Heer ons ondanks onze fouten nog steeds kan gebruiken voor onze opdracht. Zolang we ons maar in geloof en onderwerping aan de Heer vastklampen, zoals Abram dat deed. Dan kunnen onze zonden en fouten worden vergeven

`Welke lessen kunnen we trekken uit het verhaal over Abram in Egypte?`

`Genesis 12:10-13:1 Wat gebeurde er en welke fouten maakte Abram?`