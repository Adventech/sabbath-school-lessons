---
title:  Begin daar waar je bent
date:   19/10/2023
---

`Lees Handelingen 1:8. Welk beginsel onderstreepte Jezus toen Hij wees op het werk van het delen van het evangelie of het zijn van zijn getuigen naar de wereld?`

Dit beginsel gaf Jezus ons en dat laat zien hoe zijn leerlingen moeten handelen, die het goede nieuws met anderen delen. De waarheid delen gaat niet over het overtuigen van anderen dat ze fout zitten, maar om Jezus zoals de drie-engelenboodschap dat beschrijft (Openbaring 14:6-12). In Handelingen 1:8 staan enkele principes van Jezus:

1. ‘Jullie zullen mijn getuigen zijn in Jeruzalem’. We hebben dat al gezien (herhalen kan geen kwaad): wees een getuige op de plaats waar je fysiek bent. Dat kan ons eigen huis zijn, onze gemeente, buurt en buren. We moeten eerst daar getuigen waar we zijn. Daar heeft Hij ons aanvankelijk geplaatst: thuis of op het werk en om zijn getuigen te zijn voor de mensen die het dichtst bij ons staan. Dat kan ons gezin zijn of de familie in de ruimere zin van het woord, kerkelijke mensen, collega’s, buren en de gemeenschap. Soms zijn mensen er alleen maar in geïnteresseerd om naar een ver land en een vreemde cultuur te gaan om zijn getuigen te zijn. Tegelijkertijd zijn ze in het heden geen getuigen voor mensen om hen heen. We moeten beginnen waar we zijn en van daaruit verder gaan waar de Heer ons naartoe leidt.

2. ‘In heel Judea en Samaria, en tot aan de uiteinden van de aarde.’ Nogmaals, Jezus bevestigt dat getuigen echt gepaard gaat met het overschrijden van culturele grenzen. Vanaf waar we nu zijn, kunnen we worden geroepen naar andere gebieden te gaan om andere sociale, etnische en religieuze groepen te bereiken. Als ik tot een bepaalde etnische bevolkingsgroep behoor of tot een groep die een bepaalde taal spreekt, kan het voor mij veel gemakkelijker zijn naar hen te getuigen vanwege de minimale culturele barrières die ik over moet steken. In sommige delen van de wereld maakt slechts één groep of stam deel uit van de samenstelling van de kerk. De grote opdracht van Jezus maakt ons duidelijk dat het van groot belang is dat we als zijn getuigen uit onze comfortzone komen en onze middelen investeren in dergelijke groepen mensen. Zij hebben de boodschap van Jezus ook nodig.

***Uitdaging:*** Stel vast welke groepen mensen er zijn met speciale behoeften in jouw omgeving en die de gemeente nog niet heeft geprobeerd te bereiken en maak daar een lijst van.

***Extra uitdaging:*** Begin te bidden voor een gelegenheid in de nabije toekomst om betrokken te raken bij een opdracht voor mensen met speciale behoeften.

`Handelingen 1:8 Wat onderstreepte Jezus toen Hij wees op het zijn van zijn getuigen?`