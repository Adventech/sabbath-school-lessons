---
title:  Tot zegen worden voor de hele wereld
date:   16/10/2023
---

`Lees Genesis 12:1-3. Hoe was Gods opdracht aan Abram een oproep tot zending?`

God vroeg Abram (later veranderde Hij zijn naam in Abraham) om zijn land en zijn familie te verlaten en naar een ander land te gaan. Dat was allemaal deel van Gods plan om hem te gebruiken als een instrument. Door hem wilde Hij zijn goddelijke bedoelingen op aarde uitvoeren. Abram ging en was gehoorzaam aan het Woord van de Heer. Als God een plan met je heeft, dan kan dat een oproep voor je zijn je familie en je volk te verlaten en naar een andere plaats te gaan. Daar leidt Hij je naartoe om Hem te dienen, zodat je tot zegen voor anderen kunt zijn.

Lees de volgende teksten. Wat zegt elke tekst over Gods verbond, zijn belofte aan ons?

`Genesis 3:15`

`Genesis 17:19`

`Numeri 24:17`

`Jesaja 9:6`

`Daniël 9:24–27`

`Matteüs 1:21`

Bovenstaande teksten maken duidelijk dat God de belofte die hij had gedaan in de tuin van Eden, in vervulling zou laten gaan. Er komt iemand die een oplossing is voor het probleem van de zonde. Jezus Christus, de Messias, zou voortkomen uit de lijn van Abraham en Isaak (via Sara). Hebreeën 11:9 stelt dat Isaak en Jakob erfgenamen waren van de belofte van zegen die God aan Abraham deed. We weten niet precies hoeveel Abraham zelf wist of begreep van hoe de beloofde nakomeling uit hem zou voortkomen, maar hij ging er toch in geloof op uit. ‘Door zijn geloof ging Abraham, toen hij geroepen werd, gehoorzaam op weg naar een plaats die hij als erfenis zou ontvangen, en hij ging op weg zonder te weten waarheen.’ (Hebreeën 11:8) Wat een voorbeeld voor ons!

`Stel dat jij door God wordt geroepen om te gaan, ‘niet wetend’ waar je heen gaat? Hoe reageer je, en waarom?`

`Genesis 3:15; 17:19; Numeri 24:17; Jesaja 9:6; Daniël 9:24–27; Matteüs 1:21 – Wat zeggen deze teksten over Gods verbond, zijn belofte aan ons?`