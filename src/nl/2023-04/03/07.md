---
title:  Verdere studie
date:   20/10/2023
---

Lees Ellen White, ‘De grote opdracht’, p. 19-24, en ‘Een zoeker naar waarheid’, p. 98-108, in Van Jeruzalem tot Rome.

‘Voordat Christus naar de hemel ging, gaf Hij zijn leerlingen hun opdracht. Hij vertelde hun dat zij de uitvoerders zouden zijn van zijn testament waarin Hij de wereld de schatten van het eeuwige leven naliet. Hij zei tegen hen: jullie zijn getuigen geweest van mijn leven van opoffering ten behoeve van de wereld. Jullie hebben mijn inzet voor Israël gezien. Hoewel mijn volk niet naar Mij wilde komen om leven te hebben, en priesters en heersers Mij een waslijst aan dingen hebben aangedaan en ze Mij hebben verworpen, toch krijgen ze nog een kans de Zoon van God te aanvaarden. Jullie hebben gezien dat Ik met milde hand alle mensen ontvang die naar Mij toe komen om hun zonden te belijden. “Wie bij Mij komt zal Ik niet wegsturen.” Ik vertrouw jullie, mijn leerlingen, deze boodschap van barmhartigheid. Die moet aan zowel Joden als heidenen worden gegeven, eerst aan Israël en daarna aan alle naties, talen en volken. Allen die geloven moeten in één gemeente bijeen worden gebracht.’

De grote opdracht is duidelijk: “Ga dus op weg en maak alle volken tot mijn leerlingen.” (Matteüs 28:19) ... Dit gaat zeker over naar anderen gaan, vooral naar andere landen. ‘De evangelieopdracht is het grote zendingshandvest van Christus’ koninkrijk. De leerlingen moesten zich met toewijding inzetten voor mensen en iedereen die uitnodiging van barmhartigheid geven. Ze moesten er niet op wachten tot de mensen naar hen toe kwamen, maar ze moesten met hun boodschap naar de mensen gaan.’ (Ellen White, Van Jeruzalem tot Rome,) ... ‘Er zijn in onze wereld velen die dichter bij het koninkrijk van God zijn dan we vermoeden. In deze donkere wereld van zonde heeft de Heer vele kostbare schatten en daar zal Hij zijn boodschappers naartoe leiden. Overal zullen mensen zich achter Christus scharen. Velen zullen de wijsheid van God boven elk aards voordeel stellen en trouwe lichtdragers worden. ... Ze waren ervan overtuigd dat Petrus’ handelwijze een directe vervulling was van Gods plan, en dat hun vooroordelen en exclusiviteit volkomen in strijd waren met de geest van het evangelie. Zij verheerlijkten God door te zeggen: “Dan geeft God het dus ook aan mensen uit andere volken om tot inkeer te komen en het nieuwe leven te ontvangen.” Zo werd zonder enige strijd een einde gemaakt aan vooroordelen en werd de exclusiviteit opgegeven die in de loop der eeuwen was ontstaan en werd de weg vrij gemaakt voor de verkondiging van het evangelie aan de heidenen.’ (Ellen White, Van Jeruzalem tot Rome, p. 20-21; p. 107-108)

`Genesis 12:1-3 Hoe was Gods opdracht aan Abram een oproep tot zending?`

**Gespreksvragen**

`Hoe zou je het woord ‘opdracht’ definiëren als je het op jouw eigen leven toepast?`

`Hoe kun jij dagelijks je opdracht tot uitdrukking brengen in je houding en gedrag? Hoe kun je meer opdrachtgericht zijn in je dagelijkse taken?`

`Hoe belangrijk is het dat we ons hart onderzoeken en kracht van boven zoeken om te worden gezuiverd van vooroordelen tegen mensen die anders zijn dan wij?`