---
title:  God roept ons tot zijn opdracht
date:   14/10/2023
---

### Lezen

Genesis 11:1-9; 12:1-3,10-13; Daniël 9:24-27; Matteüs 1:21; Handelingen 8:1-4,8

> <p>Kerntekst</p> 
> ‘Maar wanneer de heilige Geest over jullie komt, zullen jullie kracht ontvangen om mijn getuigen te zijn in Jeruzalem, in heel Judea en Samaria, tot aan de uiteinden van de aarde.’ Handelingen 1:8

God kan ons soms uit onze comfortzone halen en ons tot zijn getuigen maken. Soms kan Hij deze verandering gebruiken om zijn doelen mee te realiseren. Denk aan het voorbeeld van de verstrooiing van de mensen bij de toren van Babel. ‘Deze verstrooiing was het middel om de aarde te bevolken, en zo werd dus de bedoeling van de Heer bereikt door de middelen die de mensen hadden gebruikt om de vervulling ervan te voorkomen.’ (Ellen White, Patriarchen en profeten, p. 91.) Abraham verliet zijn geboortegrond en ging naar een ander land als een manier om te getuigen (Genesis 12). De leerlingen van Jezus gingen van het werken onder alleen hun eigen mensen naar het werken voor anderen (Handelingen 3;8:1-4). In Handelingen 1:8 legde Jezus een principe vast wat betreft evangelisatie: ze zouden plaatselijk beginnen, in Jeruzalem en Judea, dan naar Samaria gaan en uiteindelijk naar de uiteinden van de aarde.

Ook als we ons land niet verlaten, wil God nog steeds dat we onze handen uitstrekken naar de mensen om ons heen. Toen de gemeente in Jeruzalem zelfgenoegzaam begon te worden, werden haar leden verspreid. Hoewel er vervolging kwam en de mensen daaronder leden, werden deze ongelukkige gebeurtenissen tot een middel om het goede nieuws over de hele wereld te verspreiden.

_Op sabbat 21 oktober bespreken we met elkaar deze les._