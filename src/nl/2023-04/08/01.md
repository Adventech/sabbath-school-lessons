---
title:  Opdracht mensen in nood
date:   18/11/2023
---

### Lezen

Lucas 5:17-26; Johannes 5:1-9,13; Deuteronomium 10:19; Leviticus 23:22; Matteüs 25:34-40

> <p>Kerntekst</p> 
> ‘En de koning zal hun antwoorden: “Ik verzeker jullie: alles wat jullie gedaan hebben voor een van de geringsten van mijn broeders of zusters, dat hebben jullie voor Mij gedaan.”’ Matteüs 25:40

In Lucas 5:17-26 staan veel illustraties van hoe God mensen in nood helpt. Soms gebruikt God anderen om ons te helpen, of gebruikt Hij ons om juist anderen te helpen. Dit werk kan een uitdaging zijn, maar het schenkt ook veel voldoening. Door mensen in nood te helpen, volgen we het voorbeeld van het dienstwerk van Jezus Christus. Soms is het gemakkelijk te zien wie hulp nodig heeft terwijl het op andere momenten veel moeilijker is vast te stellen. Wat de situatie ook is, we zijn geroepen om Gods helpers te zijn voor alle mensen in nood, ongeacht hun achtergrond.

De Bijbel moedigt ons aan om een hechte band met vreemden aan te gaan. Door hun vertrouwen te winnen, kunnen we betere manieren ontdekken om hen te helpen Jezus te vinden.

In de les van deze week laat ons onderwerp, ‘opdracht aan mensen in nood’, zien dat God een plan heeft om mensen die in nood zijn op allerlei manieren te bereiken. Hun noden kunnen fysiek, emotioneel, financieel of zelfs sociaal van aard zijn. Dat wil zeggen dat je sommigen kunt beschouwen als verschoppelingen uit hun omgeving of familie. Wat de noden ook zijn, we moeten bereid zijn te doen wat we kunnen om te helpen. Dit staat centraal in wat het betekent om christen te zijn en wat de zendingsopdracht allemaal moet omvatten.

_Op sabbat 25 november bespreken we met elkaar deze les._