---
title:  Het geloof van vrienden
date:   19/11/2023
---

Een machtig verhaal in de evangeliën onthult wat sommige mannen hebben doorstaan om iemand in nood, waarschijnlijk een vriend, bij Jezus te brengen. We kunnen hier zien wat er soms nodig is om mensen in nood te helpen. Het kan zijn dat daar veel inzet voor nodig is.

`Lees Lucas 5:17-26; Matteüs 9:1-8; Marcus 2:3–12. Wat zijn enkele lessen die we uit dit verhaal over zending en dienstwerk kunnen leren?`

Deze mannen namen de verantwoordelijkheid op zich om voor hun vriend te zorgen door hem bij Jezus te brengen. God roept ons om als de vrienden van deze man te zijn door mensen in nood tot Jezus Christus te leiden. Dit werk vereist geloof, actie, geduld en de bereidheid om ongebruikelijke dingen te doen, als de situatie dat vereist. De mannen kwamen naar Jezus, maar stuitten op hindernissen. Ze konden hun hulpeloze vriend niet op traditionele wijze bij Jezus brengen. Ze gaven het niet op en vonden in plaats daarvan een originele manier om de man bij Jezus Christus te krijgen. Ze laten hun vriend vanaf het dak naar beneden zakken! Volgens Lucas keurde Jezus hun handelwijze goed.

Jezus verlangt ernaar dat we onze hulpeloze vrienden bij Hem brengen. De Bijbel verwijst naar Jezus als de grote geneesheer die ernaar verlangt degenen die lijden te vergeven en te genezen, wie ze ook zijn. Ellen White daagt ons uit de hulpelozen te helpen: ‘Wacht er niet op totdat je wordt verteld wat je plicht is. Doe je ogen open en kijk naar de mensen die er om je heen zijn. Maak kennis met de hulpelozen, de ellendigen en de mensen in nood. Verberg je niet voor hen en probeer hun noden niet buiten te sluiten. Wie laat zien waar Jakobus naar verwijst als hij het heeft over het hebben van zuivere religie die besmet is met egoïsme of corruptie? Wie willen er alles aan doen om bij te dragen aan het grote heilsplan?’ (Ellen White, Testimonies for the Church, vol. 2, p. 29.)

Jezus zelf laat zien hoe we de hulpelozen kunnen helpen en roept ons op hetzelfde te doen. Eerst worden we hun vrienden, dan leren we hun noden kennen en ten slotte leiden we hen naar Jezus. Hij is de enige die hen kan helpen. Dat deden de mannen in dit verhaal. Van ons wordt in elke situatie waarin we ons bevinden hetzelfde verwacht. Help mensen door hen naar de enige persoon te leiden die kan redden: Jezus.

`Wie heeft er in je naaste omgeving op dit moment hulp nodig? Wat ga je voor hen doen?`

`Lucas 5:17-26; Matteüs 9:1-8; Marcus 2:3–12 – Welke lessen kunnen we uit dit verhaal over zending en dienstwerk leren?`