---
title:  Grotere liefde
date:   23/11/2023
---

We weten allemaal maar al te goed dat er nooit een eind komt aan nood. Als je bereid bent anderen te helpen, dan zijn er volop mogelijkheden. Of het nu goede vrienden zijn of vluchtelingen die ver weg zijn, er zijn mensen in nood en we moeten doen wat we kunnen en wanneer we dat kunnen, om hen te helpen. Tijdens zijn aardse dienstwerk hielp Jezus degenen die zichzelf niet konden helpen. In sommige gevallen nam Hij het initiatief en ging naar mensen in nood toe. In andere gevallen namen vrienden het initiatief. Denk aan de mannen die de verlamde van het dak lieten zakken om hem bij Jezus te brengen.

`Lees Johannes 15:13. Hoe passen we dit beginsel in ons dienstwerk toe op anderen?`

Een zendelingenfamilie heeft zes jaar in Trinidad en Tobago gediend. De eerste drie jaar leefden ze in een overwegend hindoeïstische en islamitische gemeenschap. Veel hindoes klaagden dat christenen hun uitnodiging voor de jaarlijkse dienst voor een nationale feestdag (Thanksgiving) weigerden. Op een dag woonden deze christenen een dankdienst bij van een nieuwe hindoe vriend. Ze deden dit in navolging van Jezus’ voorbeeld: Hij bezocht zijn vrienden toen ze Hem uitnodigden voor hun speciale vieringen. Het hindoeïsme leert juist dat bezoekers of vrienden zegeningen naar het huis van de gastheer brengen.

Laten we deze week een poging doen iemand tot vriend te maken door tot zegen te zijn voor hem of haar. Ga eerst na in wat voor soort omgeving je woont en in welke gemeenschap, dorp of stad. Ken je daar een vluchteling of immigrant? Hoe zit het met mensen in jouw straat? Ken jij die allemaal? Wat je situatie ook is, vriendschap sluiten met een vreemde is niet makkelijk. Laten we bidden en God om hulp vragen. Hij kent iedereen en ook de vreemdeling waarmee je vriendschap kunt sluiten. Onthoud dat het doel is hun vriend te zijn, zodat je kunt helpen door hen naar God te leiden voor hulp.

**Uitdaging:** leer meer over buitenlanders of niet-christenen in jouw land. Kijk eens op Joshuaproject.net. Dat is een goede plek om onbereikte mensengroepen te vinden.

**Extra uitdaging:** Zoek iemand in je eigen invloedssfeer. Begin regelmatig voor die persoon te bidden nadat je de volgende vragen hebt beantwoord:

- Is deze persoon volgens het vriendschapsmodel van Jezus mijn vriend? 
- Ken ik de noden in zijn of haar leven? 
- Hoe kan ik hem of haar tot Jezus leiden voor genezing?

`Johannes 15:13 Hoe passen we dit beginsel in ons dienstwerk toe op anderen?`