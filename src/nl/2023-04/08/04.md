---
title:  Vluchtelingen en immigranten
date:   21/11/2023
---

Het onderwerp immigranten en vluchtelingen is een veelbesproken onderwerp geworden, vooral omdat er tegenwoordig zoveel zijn. Of ze nu ontheemd zijn door oorlog of natuurrampen, of in de hoop op een betere economische toekomst, miljoenen mensen van over de hele wereld zijn van huis en haard verdreven en hebben dringend hulp nodig. Jezus was ook een vluchteling (Matteüs 2:13-14). Jozef en Maria werden gedwongen ‘s nachts Bethlehem te ontvluchten en hun toevlucht te zoeken in Egypte om zo te ontsnappen aan de moorddadige hand van Herodes. De Bijbel zegt niets over wat ze hebben meegemaakt in Egypte, maar het is niet moeilijk voor te stellen dat het hen voor uitdagingen stelde. Dat waren misschien wel dezelfde uitdagingen als die waar vluchtelingen vandaag de dag mee te maken hebben. Veel moslims, boeddhisten, hindoes, christenen en niet-religieuzen zoeken tegenwoordig op soortgelijke wijze asiel in nieuwe, vreemde landen.

In het algemeen gesproken is het makkelijker vrienden te worden van mensen uit onze eigen cultuur en taalgroep, omdat we veel dingen gemeen hebben. Het is een hele uitdaging raakvlakken te vinden met immigranten en vluchtelingen die er anders uitzien dan wij en onze taal niet spreken, die niet dezelfde religieuze waarden delen en niet hetzelfde voedsel eten. Het evangelie roept ons op onze etnische, nationale en culturele comfortzones te verlaten en de hand uit te strekken naar mensen in nood, ongeacht hoezeer ze anders zijn dan wij.

`Lees Deuteronomium 10:19; Psalm 146:9; Romeinen 12:13; Leviticus 23:22. Wat is hier het belangrijke thema dat we moeten onthouden?`

Hoe kunnen we immigranten en vluchtelingen helpen? Dat is moeilijk omdat het in sommige landen misschien politiek niet correct is met deze mensen om te gaan of ze te helpen. Toch moeten we als het even kan, doen wat we kunnen om deze mensen te helpen. Ze hebben ongetwijfeld zeer moeilijke tijden doorgemaakt en hebben onze hulp nodig. In welke mate ook maar mogelijk is, we moeten helpen. Begin met gebed en zoek dan informatie over immigranten en vluchtelingen. Er zijn op veel plaatsen organisaties die voor hen zorgen. Je kunt gaan werken voor een van die organisaties, of misschien kan de sabbatschool van je plaatselijke gemeente iets opzetten voor immigranten of vluchtelingen.

`Al is het maar een klein bedrag, wat kun je doen om immigranten of vluchtelingen te helpen?`

`Deuteronomium 10:19; Psalm 146:9; Romeinen 12:13; Leviticus 23:22 – Wat is hier het belangrijke thema dat we moeten onthouden?`