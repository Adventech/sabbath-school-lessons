---
title:  De kwetsbaren helpen
date:   22/11/2023
---

Wie van ons heeft niet gezien hoeveel pijn er werkelijk is in onze wereld? Het maakt niet uit of je nu in een omgeving van rijkdom en materialisme leeft, of in een omgeving van armoede en materiële noden. Mensen lijden pijn, hebben met leed te maken en tobben zich af. Je hoeft bijvoorbeeld alleen maar te lezen over de duizelingwekkende hoeveelheid geld die jaarlijks in de westerse wereld aan antidepressiva wordt uitgegeven. Dan begrijp je dat materiële rijkdom alleen niet eens in de buurt komt van het garanderen van geluk of vrede.

`Lees Lucas 4:18. Wat leert dit vers ons over wat Jezus deed en wat wij in onze eigen omgeving dienen te doen voor mensen in nood?`

God roept ons op in de noden van alle mensen te voorzien, ook al weten we niet wanneer en of ze Jezus ooit zullen aannemen. Het bereiken van hen voor Jezus is wel de basis van onze opdracht, maar toch moeten we mensen in nood alleen helpen omdat ze hulp nodig hebben. We helpen hen omdat we Jezus als onze Heer hebben aangenomen en omdat Hij ons daartoe oproept. Jezus’ voorbeeld van het willen voorzien in de noden van alle mensen is een Bijbels principe om na te volgen. We weten niet of iedereen die Hij hielp Hem heeft aangenomen of niet.

Om anderen echt te kunnen helpen, moeten we ons bewust worden van hun noden. Elke cultuur heeft zo zijn eigen manier om te laten zien hoe je een vriend behandelt. In India is het gebruikelijk om iets te eten of te drinken te geven als je bezoekers ontvangt. Het is makkelijker een vreemdeling wat geld te geven dan een vriend te troosten die net een dierbare heeft verloren. Je vriend kan wel eens iets meer nodig hebben dan geld of dingen. Vaak zal uw welwillende steun tijdens een groot verlies veel meer hulp bieden. Het belangrijke principe om Jezus’ helper te zijn voor onze vrienden, begint met jezelf ten doel te stellen om onbaatzuchtige liefde te tonen en om eerst hun noden te begrijpen voordat we hulp proberen te bieden. Bied de hulp die ze nodig hebben, ook al weet je misschien niet of ze er klaar voor zijn Jezus te volgen.

`Lees Matteüs 25:34-40. Welke boodschap bevatten deze teksten voor ons?`

`Lucas 4:18 – Wat leert dit vers ons over wat Jezus deed en waartoe wij opgeroepen worden?`