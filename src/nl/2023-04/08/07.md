---
title:  Verdere studie
date:   24/11/2023
---

Lees Arthur White, ‘A Few Days at Long Point’, Ellen G. White: The Australian Years: 1891-1900, vol 4, p. 100-104.

De evangelieschrijvers hebben voorbeelden opgetekend van Jezus’ praktijk om bruggen te bouwen naar mensen uit andere culturen om hen te redden (Matteüs 8:28-34, Marcus 5:1-20). Ook wij zijn geroepen om vrienden te maken en ons in te zetten voor mensen uit andere culturen. Christus’ dood was voor iedereen, ongeacht ras, nationaliteit, rijkdom of achtergrond. Dat is iets wat we nooit mogen vergeten. ‘Hij is het die verzoening brengt voor onze zonden, en niet alleen voor die van ons, maar voor de zonden van de hele wereld.’ (1 Johannes 2:2)

‘Mannen en vrouwen voldoen niet aan het doel waartoe God hen heeft gemaakt, wanneer zij alleen genegenheid tonen voor hun eigen familiekring, ... terwijl ze die mensen uitsluiten van hun liefde die ze zouden kunnen troosten en zegenen door in hun noden te voorzien ....’

‘Als de Heer ons opdraagt goed te doen aan anderen buiten ons huisgezin, bedoelt Hij niet dat daardoor onze genegenheid voor ons huisgezin afneemt. Het houdt niet in dat we minder van onze familie of ons land houden alleen maar omdat Hij wil dat we ook ons medeleven betuigen aan anderen. We mogen onze genegenheid en sympathie niet beperken tot wat zich binnen onze vier muren bevindt. We moeten de zegen die God ons heeft gegeven niet inperken, zodat anderen er niet samen met ons baat bij hebben.’ (Ellen White, The Advent Review en Sabbath Herald, 15 oktober 1895.) De verantwoordelijkheid die ons is gegeven om tot zegen te zijn voor degenen buiten onze comfortzone is een opdracht van Jezus Christus zelf en daar valt niet over te twisten. Het doet er niet toe of ze nu uit een andere cultuur komen of gewoon een hulpeloos persoon zijn (Handelingen 1:8; Marcus 11:17).

`Matteüs 25:34-40 Welke boodschap bevatten deze teksten voor ons?`

**Gespreksvragen**

`Wat is je eigen comfortzone en waarom moet je bereid zijn daar buiten te treden als dat nodig is?`

`Wat zijn de consequenties van het voorval waarbij Jezus ‘een veelvraat, een dronkaard, een vriend van tollenaars en zondaars’ werd genoemd? ( Matteüs 11:19) Wat deed Jezus dat leidde tot die beschuldiging? Wat leert het ons over zending?`

`In hoeverre dient een christen deel te nemen aan de vieringen van ongelovigen? Hoe kunnen christenen dat doen zonder afbreuk te doen aan Bijbelse principes?`