---
title:  Alleen de methode van Christus
date:   20/11/2023
---

`Lees Johannes 5:1-9; Marcus 1:23-28. Wat vertellen deze verhalen ons over hulp aan mensen in nood?`

Ellen White geeft een vijfstappenplan van Jezus’ methode om vooral mensen in nood te dienen: ‘Alleen de methode van Christus zal tot echt succes leiden om mensen te bereiken. De Heiland begaf zich onder de mensen als iemand die wilde dat het hun goed gaat. Hij toonde zijn sympathie voor hen, voorzag in hun noden en won hun vertrouwen. Daarna zei Hij tegen hen: “Volg Mij.”’ (Ellen White, De weg tot gezondheid, p. 111.)

Ten eerste moeten we ons begeven onder de hulpelozen en er tijd aan besteden hen te leren kennen en hun noden te begrijpen met de bedoeling iets goeds voor hen te doen. Kijk naar wat Jezus deed met de verlamde bij het bad. Jezus was daar, te midden van ‘een groot aantal zieken, blinden, kreupelen en misvormden.’ (Johannes 5:3)

Ten tweede moeten we medeleven tonen. Dit kan wel eens een hele uitdaging zijn vanwege wantrouwen, omdat mensen soms vriendelijkheid gebruiken om het vertrouwen te winnen van iemand die ze later misbruiken. Toch roept God ons op medeleven te tonen zonder iets terug te verwachten.

De derde stap is om iets aan hun noden te doen, met meer dan alleen woorden. Er is actie nodig om in de noden van een vriend of een vreemdeling te voorzien. Jezus sprak met de verlamde, vroeg wat hij wilde en verrichtte toen een wonder voor hem. In het verhaal van de man die bezeten was door een ‘onreine geest’, nam Jezus de controle over de situatie volledig over en deed voor de hulpeloze man wat hij zelf niet kon doen.

De vierde stap is het winnen van hun vertrouwen. Als we iets doen voor mensen door ze te helpen, leren ze ons te vertrouwen en ook te vertrouwen op wat we tegen hen zeggen. Als we dus met hen over Jezus praten, staan ze er meer voor open om te luisteren. Jezus wilde hen niet alleen fysiek genezen maar ook dat ze het eeuwige leven in Hem zouden hebben (Johannes 10:10).

`De laatste stap is om ze naar Jezus te leiden en dat vereist geloof van jou en van wie je helpt. Normaal gesproken kunnen we niet het soort wonderen doen dat Jezus deed. Welke manieren hebben we nog steeds om mensen die hulp nodig hebben te helpen?`

`Johannes 5:1-9; Marcus 1:23-28 Wat vertellen deze verhalen ons over hulp aan mensen in nood?`