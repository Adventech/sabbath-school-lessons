---
title:  Het eeuwige evangelie - de zendingsboodschap
date:   10/10/2023
---

`Lees Openbaring 14:6-7. Welke aspecten van Gods opdracht herken je in het ‘eeuwige evangelie’ die door de boodschap van de eerste engel worden genoemd?`

Dit is de enige plaats waar de woorden ‘eeuwig’ en ‘evangelie’ in één adem worden genoemd. Dat is het goede nieuws van genade dat iedereen wordt aangeboden. Jezus kwam in onze wereld ‘vol van genade en waarheid’ (Johannes 1:14). Hij leefde een zondeloos leven en stierf aan het kruis als een plaatsvervangend offer om de straf voor onze zonden te dragen (Jesaja 53:4-5; 1 Petrus 3:18). Hij stond op uit de dood, ging terug naar de hemel, werd verhoogd door de Vader en is nu onze middelaar in het hemelse heiligdom (Openbaring 1:18; Handelingen 2:33; Hebreeën 7:25). Hij zal zijn grootste belofte spoedig in vervulling laten gaan door terug te keren in majesteit en heerlijkheid en om na het millennium uiteindelijk Gods koninkrijk op aarde te vestigen (Johannes 14:1-4; Handelingen 1:11; Openbaring 21:1-4). Dit zijn allemaal essentiële werkelijkheden van het eeuwige evangelie.

Toch is het opmerkelijk dat deze boodschap eeuwig is. Slechts één evangelie kan ons redden en dat blijft hetzelfde totdat Gods plan volledig is uitgevoerd. Er komt geen ander evangelie. Bedrieglijke leringen en leerstellingen komen en gaan, maar de boodschap van verlossing is onveranderlijk, en degenen die geloven en het in gehoorzaamheid uitleven worden beloond (Efeziërs 4:14; Deuteronomium 5:33; Romeinen 2:6 ). De opdracht van de eerste leerlingen is vandaag ook de onze. We moeten doorgaan met de taak overal leerlingen voor Christus te maken. Dat zijn goede, eerlijke, volledig toegewijde, en liefhebbende mensen. Deze eigenschappen zijn belangrijk, maar het is niet genoeg. We moeten leerlingen maken die erop zijn gericht te voldoen aan alle Bijbelse elementen van leerling zijn. Het uiteindelijk doel is: voorbereid zijn en anderen voorbereiden op de wederkomst van Jezus Christus (Lucas 9:23; Johannes 13:34-35; 2 Korintiërs 5:17). ‘De aankondiging van het oordeel [Openbaring 14:6-7] geeft aan dat Christus’ tweede komst aanstaande is. Deze verkondiging wordt het eeuwige evangelie genoemd. Daarmee wordt duidelijk dat het bericht dat Jezus heel spoedig opnieuw gaat komen, een essentieel onderdeel is van de evangelieboodschap.’ (Ellen White, Verhalen om verder te vertellen, p.184.)

`Hoe is het idee van het oordeel gekoppeld aan het ‘eeuwige evangelie’ in de boodschap van de eerste engel? Waarom moet het evangelie centraal staan in het idee van oordeel?`

`Openbaring 14:6-7 Welke aspecten van Gods opdracht herken je in het 'eeuwige evangelie' die hier worden genoemd?`