---
title:  De drie-eenheid - oorsprong van Gods plan
date:   08/10/2023
---

Gods plan stelt Jezus voorop in de Schrift en ook in het midden als de enige weg die leidt tot verlossing. Christus zelf zei: ‘Ik ben de weg, de waarheid en het leven. Niemand kan bij de Vader komen dan door Mij.’ Jezus helpt ons de centrale rol van de drie-eenheid in zijn plan te begrijpen. Alles wat Christus deed, deed Hij voor zijn hemelse Vader of in opdracht van Hem (Johannes 14:6; 4:34; 5:30; 12:45). We moeten echter altijd bedenken dat de opdracht van Jezus niet begon toen Hij in deze wereld kwam. Hij had die opdracht al vóór de schepping van onze wereld van de Vader ontvangen (Efeziërs 1:4, 1 Petrus 1:20). God maakte het plan om zijn handen uit te strekken naar de mens al voordat Hij de fundamenten van onze planeet legde. Hij werd doelbewust deel van de geschiedenis van de mens om zijn doel te bereiken.

De Zoon schiep de wereld en ‘toen de bestemde tijd gekomen was’ toonde God zijn liefde door de Zoon hierheen te sturen (Johannes 1:3; 3:16-17; Galaten 4:4). De Zoon kwam, stierf aan het kruis en overwon de dood. Vervolgens kwam de Geest naar de aarde, gezonden door de Vader, om de wereld in het ongelijk te stellen en Hij zet vandaag het plan van de Vader en de Zoon voort door dat te bekrachtigen en door Gods volk er met een opdracht op uit te sturen (Johannes 14:26; 16:7-14).

`Lees Johannes 20:21-22. Hoe moet het idee dat het plan zijn oorsprong vindt in Vader, Zoon en heilige Geest onze opdracht vormgeven?`

Hoewel het woord ‘drie-eenheid’ niet in de Bijbel staat, zijn er tal van op opdracht gerichte bewijzen die er wel op wijzen dat alle drie de personen van de Godheid daarbij betrokken zijn. Na de opstanding verscheen Christus bijvoorbeeld aan zijn leerlingen en beloofde hun: ‘Ik zend jullie wat mijn Vader heeft beloofd. Blijf in de stad tot jullie met kracht uit de hemel zijn bekleed.’ (Lucas 24:49, nadruk toegevoegd) Hier vinden we de realiteit van het plan van God in één zin: de belofte van de Vader, de verzekering van de Zoon van de vervulling van de belofte, de belofte zelf. Dat laatste is dan de komst van de heilige Geest (Lucas3:16;Handelingen1:4-5,8) Dat leert ons dat dit niet onze opdracht is. Het behoort bij het plan van de drie-enige God en zal daarom niet mislukken.

`Vader, Zoon en heilige Geest zijn allemaal betrokken bij het redden van mensen. Waarom zou je deze gedachte zo geruststellend moeten vinden?`

`Johannes 20:21-22 Hoe moet het idee dat het plan zijn oorsprong vindt in Vader, Zoon en heilige Geest onze opdracht vormgeven?`