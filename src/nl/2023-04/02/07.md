---
title:  Verdere studie
date:   13/10/2023
---

***Als getuigenis voor alle volken.***

De woorden van de Heiland, “Jullie zijn het licht voor de wereld”, wijzen op het feit dat Hij zijn volgelingen een wereldwijde opdracht heeft gegeven. Zoals de zonnestralen doordringen tot in de verste uithoeken van de aarde, zo is het Gods plan dat het licht van het evangelie zich zal uitstrekken tot elke ziel op aarde. Als de gemeente van Christus het doel van onze Heer ten uitvoer zou brengen, dan zou er licht worden geworpen op allen die in duisternis zijn en die zich op het gebied en in de schaduw van de dood bevinden. In plaats van alleen maar samen te komen en verantwoordelijkheid en kruisdragen te mijden, zouden de leden van de gemeente zich over alle landen moeten verspreiden om het licht van Christus door hen te laten schijnen. Ze zouden zich inzetten zoals Hij dat deed om mensen te redden en dit ‘evangelie van het koninkrijk’ zou zich snel over de hele wereld verspreiden.

‘Vanuit alle landen klinkt de oproep die ook vanuit Macedonië klonk: ‘Kom over en kom ons te hulp.’ God wijst ons op de velden die voor ons liggen. Hemelse wezens hebben samengewerkt met mensen. De voorzienigheid gaat voor ons uit, en goddelijke kracht gaat samen met menselijke inspanning. Je ogen moeten inderdaad met blindheid zijn geslagen om de werking van de Heer niet te zien, en je oren doof om de roep van de ware Herder tot zijn schapen niet te horen. Sommigen hebben de roep van God gehoord en hebben gehoor gegeven. Laat nu elk geheiligd hart reageren door te proberen de levengevende boodschap te verkondigen. Als mannen en vrouwen in nederigheid en trouw het door God aan hen gegeven en opgedragen werk uitvoeren, dan zal zich goddelijke kracht openbaren in de bekering van velen tot de waarheid. De resultaten van hun inspanningen zullen wonderbaarlijk zijn.’ (Ellen White, The Advent Review en Sabbath Herald, 14 november 1912.)

`Openbaring 21:5 Welke belofte is betrouwbaar en waar?`

**Gespreksvragen**

`De geloofwaardigheid van de invloed van de gemeente in de omgeving wordt voornamelijk bepaald door de mate waarin wij als het lichaam van Christus in ons eigen leven een voorbeeld zijn van Gods liefde door zijn opdracht uit te voeren. Hoe reageer jij persoonlijk op deze uitdaging?`

`Hoe denk je dat niet-adventistische mensen naar jouw gemeente kijken? Hoe weet je dat? Als dat positief is, wat kun je dan doen om dat nog sterker te maken? Als het negatief is, wat kun je doen om dat te veranderen?`

`Waarom is het zo belangrijk het ‘eeuwige evangelie’ centraal te stellen in onze opdracht aan de wereld? Welke ultieme hoop kunnen we aan iedereen bieden, waar dan ook? Bedenk daarbij dat zij niet zijn gericht op de grote hoop die wij hebben op basis van het evangelie, het goede nieuws van wat Jezus voor ons heeft gedaan aan het kruis.`