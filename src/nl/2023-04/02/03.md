---
title:  Leerlingen maken - waar Gods plan om gaat
date:   09/10/2023
---

`Lees Matteüs 28:16-20. Welke elementen van leerling zijn herken je in deze passage?`

In Matteüs 28:16-20 staat het Bijbelse mandaat. Dat wordt gewoonlijk aangeduid als de grote opdracht en daarin instrueert Jezus zijn volgelingen om eropuit te gaan en leerlingen te maken, hun het geloof te onderwijzen en hen te integreren in de gemeenschap (Zie Marcus 16:15-16; Lucas 24:44-49; Johannes 20:21–23; Handelingen 1:8). De basiscomponenten uit Matteüs 28:16-20 zien we in vier eenvoudige onderdelen terug: (1) Jezus beveelt zijn leerlingen naar Galilea te gaan om bij Hem te zijn. (2) Jezus komt naar hen toe en wijst hen op zijn gezag en soevereiniteit. (3) Jezus geeft zijn leerlingen de specifieke taak nieuwe leerlingen te maken. (4) Jezus belooft tot het einde bij hen te zijn.

De grote opdracht legt vooral de nadruk op het maken van leerlingen en de belangrijkste taak van de opdracht. In de oorspronkelijke Griekse tekst staat letterlijk aan het begin van Matteüs 28:19: ‘Daarom, als je bent gegaan, maak leerlingen [...]’ Dat woord ‘daarom’ duidt aan dat nu het fundament wordt gegeven waarop de zendingsopdracht is gebaseerd en zoals dat net daarvoor is beschreven: Jezus’ macht, gezag en soevereiniteit. Die komen allemaal voort uit de overwinning die Hij heeft behaald door zijn opstanding. Het is belangrijk te benadrukken dat het enige werkwoord dat oproept tot actie en ook een gebiedende kracht heeft in de grote opdracht dit is: ‘leerlingen maken’. Iedereen onderwijzen, hen dopen en Jezus’ leringen met de hele wereld delen, dat zijn de kenmerken van het proces om leerlingen te maken. Hier wijst Jezus zijn leerlingen duidelijk op maar één doel: leerlingen maken. Dit is inderdaad een van de belangrijkste passages in de hele Schrift waar de zendingsopdracht staat. De tekst eindigt met Jezus’ belofte van zijn voortdurende aanwezigheid bij zijn volgelingen.

Het is duidelijk dat de grote opdracht bedoeld was voor meer dan alleen de eerste leerlingen die zich daar onder die specifieke omstandigheden verzamelden. Zij waren alleen niet in staat naar ‘alle naties’ te gaan om deze nieuwe opdracht uit te voeren die hun wordt gegeven om leerlingen te maken. Daarom heeft de opdracht een universele reikwijdte: elke ware volgeling van Jezus Christus dient bezig te zijn met het maken van leerlingen. De boodschap van het eeuwige evangelie van Jezus Christus moet worden gebracht en is bestemd voor de hele wereld, zonder geografische, sociale of etnische beperkingen.

`De opdracht is ‘leerlingen maken’. Welke invloed heeft dit mandaat van de Meester op hoe je leeft en anderen dient? Wat doe je om meer betrokken te zijn bij waartoe je bent geroepen?`

`Matteüs 28:16-20 Welke elementen van leerling zijn herken je in deze passage?`