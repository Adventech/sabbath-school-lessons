---
title:  Gods volk - het zendingskanaal
date:   11/10/2023
---

Door de geschiedenis heen had God altijd mensen die zijn karakter getrouw weerspiegelden en die in gehoorzaamheid voldeden aan zijn bedoelingen. Gods volk zijn zij die geroepen zijn en die zijn uitnodiging hebben aangenomen om deel te hebben aan zijn genade. Ze waren allemaal, en zij zijn dat nog steeds, Gods instrumenten voor de uitvoering van zijn plan.

`Lees Genesis 12:1–3 en Deuteronomium 7:6,11-12. Wat was Gods oorspronkelijke doel met zijn volk in het Oude Testament?`

Gods verbond met Abraham en zijn nakomelingen had een specifiek doel. Ze werden geroepen, gevormd en aangesteld om uitvoerders van Gods plan te zijn. Ze waren kanalen waardoor zegeningen tot de volken kwamen (Deuteronomium 28:10; Jesaja 49:6). Ze werden gekozen binnen een verbondsrelatie met God, gebaseerd op de impliciete voorwaarden van geloof en gehoorzaamheid (Genesis 22:16-18; Exodus 19:5-6; Deuteronomium 28:1-2; 2 Kronieken 7:14). Dit proces van het aantrekken van de omringende volken naar Israël, was Gods ‘zendingsstrategie’ in het Oude Testament. In het Nieuwe Testament gaat Gods opdracht verder. De opgestane Heer en Heiland lanceert nu een hernieuwde ‘zendingsstrategie’.

De leerlingen van Christus vormen met elkaar de kerk en krijgen de opdracht naar de hele wereld te gaan in plaats van dat de wereld naar haar komt zoals met het oude Israël. Zending vindt zijn oorsprong niet in de kerk. De kerk is er juist omdat God nog steeds een opdracht heeft die moet worden uitgevoerd. Hij gebruikt zijn kerk om dat te doen.

Deze vraag blijft: wat is de missie van de kerk? Het is dezelfde als die van Hem die de kerk in het leven riep: ‘De Mensenzoon is gekomen om te zoeken en te redden wat verloren was.’ (Lucas 19:10) Hoewel niemand van ons in de kerk iemand anders kan redden, kunnen we en moeten we anderen wijzen op de enige die kan redden. Dat is Jezus Christus. ‘De missie van de kerk van Christus is om zondaars te redden die verloren gaan. Het is om de liefde van God aan mensen bekend te maken en hen voor Christus te winnen door de doelmatigheid van die liefde.’ (Ellen White, Testimonies for the Church, vol. 3, p. 381.) Dat is een voorrecht en een enorme verantwoordelijkheid!

`De zendingsopdracht is voor de gemeente wat lucht is voor ons leven. Zonder lucht sterven we. Zonder taak sterft de gemeente. Wat kun jij doen om het leven van je gemeente te bewaren?`

`Genesis 12:1–3; Deuteronomium 7:6,11-12 Wat was Gods oorspronkelijke doel met zijn volk in het Oude Testament?`

`Genesis 12:1–3; Deuteronomium 7:6,11-12 Wat was Gods oorspronkelijke doel met zijn volk in het Oude Testament?`