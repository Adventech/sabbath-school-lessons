---
title:  Onderwerping aan Gods wil
date:   26/10/2023
---

`Lees Genesis 12:1-9. Wat leren deze verzen ons over onderwerping aan Gods wil, zelfs als het pad dat voor ons ligt niet zo duidelijk lijkt te zijn?`

Een van Abrahams belangrijkste eigenschappen was zijn bereidheid zich te onderwerpen aan Gods wil. Al zijn ervaringen met God werden daardoor gekenmerkt.

**Zijn roeping:** Abram ontving een uitdagende oproep uit de hemel: ‘De HEER zei tegen Abram: “Trek weg uit je land, verlaat je familie, verlaat ook je naaste verwanten, en ga naar het land dat Ik je zal wijzen.”’ Toen hij die stem hoorde, had zijn eerste reactie kunnen zijn die stem te negeren of hij had kunnen denken dat hij hallucineerde. Hij had de boodschap ook in twijfel kunnen trekken door zoiets te zeggen als: ik wil niet weg; Ik vind het hier wel leuk. ‘Het land dat ik je zal wijzen’ was een wat vreemde beschrijving van een bestemming! Abram nam de oproep aan. Hij onderwierp zijn wil aan die van God en verliet het huisgezin van zijn vader en zijn land: ‘Abram trok weg uit Charan, zoals de HEER hem had opgedragen.’

**Keuze van het land:** Er ontstond ruzie tussen de herders van Lot en die van Abram. Abram was geen man om met zijn eigen vlees en bloed te vechten. Hij onderwierp zich aan Gods wil en die zegende hem opnieuw: ‘de HEER zei tegen Abram: “Kijk eens goed om je heen, kijk vanaf de plaats waar je nu staat naar het noorden, het zuiden, het oosten en het westen. Al het land dat je ziet geef Ik aan jou en je nakomelingen, voor altijd.”’ (Genesis 13:14-15)

**Vernietiging van Sodom en Gomorra:** Toen God aan Abraham het lot van deze twee steden openbaarde, probeerde Abraham vol liefde de steden te redden. Omdat er niet eens tien rechtvaardigen in die steden waren, werden die steden verwoest. Abraham onderwierp zich aan de wil van God en aanvaardde Gods oordeel over deze steden. De Heer kon Abraham gebruiken omdat hij zich in alle omstandigheden onderwierp aan God. Dat wordt nu ook van ons verwacht.

**Uitdaging:** In onze steden worden we geconfronteerd met hindernissen om op gepaste en effectieve wijze het evangelie te prediken. We moeten God smeken in te grijpen. Extra uitdaging: zoek een manier om in contact te komen met iemand die direct wordt getroffen door een moeilijke situatie die vergelijkbaar is met de jouwe. Vertel die persoon dat je voor hem of haar bidt en vraag God je te laten zien wat je kunt doen om te helpen.

`Genesis 12:1-9 Wat leren deze verzen ons over onderwerping aan Gods wil, zelfs als er onduidelijkheden zijn?`