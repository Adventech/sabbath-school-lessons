---
title:  Verdieping
date:   27/10/2023
---

## Meedoen aan Gods opdracht

### Genesis 18

#### IJsbrekervraag

`Heb jij wel eens iemand anders slecht nieuws moeten vertellen, en zo ja, hoe heb je dat toen aangepakt?`

#### Ik Verken

Genesis 18:3-8 gaat over Abraham die drie mannen gastvrij ontvangt. Hij krijgt twee boodschappen, één voor hemzelf en Sara (vers 10,14) en de tweede gaat over Sodom en Gomorra (vers 20-21). Daarna vertelt de Heer hem in een tweegesprek dat Hij Sodom zal sparen als er tien onschuldigen in de stad zijn (vers 32). Abraham ontving woorden van God en gaf deze door. Hij was gastvrij, had liefde voor de inwoners van Sodom en deed als bemiddelaar zijn best te voorkomen dat de Heer Sodom zou vernietigen. Als wij net als Abraham anderen willen vertellen wat God zegt, moeten wij zelf openstaan voor Gods woorden en gastvrij voor Hem zijn, en dienen we begaan te zijn met mensen die van God los leven. Genesis 18 maakt deel uit van een serie verhalen over de aartsvaders Abraham, Isaak, Jakob en Jozef (hfdst. 12 t/m 50). Genesis behoort met Exodus, Leviticus, Numeri en Deuteronomium tot de ‘vijf boeken van Mozes.’ Er zijn aanwijzingen dat wat Mozes oorspronkelijk schreef, geredigeerd is, waardoor zijn tekst de formulering kreeg die aan onze Bijbelvertalingen ten grondslag ligt.

#### Ik Bestudeer

Toen Abraham leefde was je reputatie grotendeels afhankelijk van hoe gastvrij je was. Iemand voedsel en onderdak geven was en is een praktische manier waarop je God kunt gehoorzamen. Het is ook een beproefd middel om een band te scheppen. Gastvrijheid kan ook inhouden, dat je enig ongemak voor lief neemt.

`Voor welk ongemak koos Abraham, toen hij bezoek kreeg? Zie de verzen 1,8,22.`

`Wat zegt deze zin over het belang van woorden en daden: ‘Hij kan mooi praten, maar als het eropaan komt, dan ...’?`

**Lees Hebreeën 13:2.**

`Over wat voor soort engelen gaat het in dit vers? Wat heeft dit ons te zeggen?`

**Vers 17:** De vraag in dit vers betekent niet dat God twijfelt of Hij Abraham wel of niet zal vertellen wat Hij van plan is.

`Waarom stelt God in vers 21 Abraham op de hoogte van wat Hij wil doen?`

`Welk belangrijk Bijbels principe onthult Amos 3:7, en wat heeft dit met Genesis 18 te maken? Zie Genesis 20:7.`

Vers 23-32: Uit deze verzen blijkt Abrahams liefde voor de Sodomieten, die hij – Lot en zijn familie uitgezonderd – vermoedelijk niet eens kende. Hij probeert de ondergang van de inwoners van Sodom te voorkomen door met de Heer in gesprek te gaan.

`Johannes 13:34-35 Waaraan zal iedereen zien dat we leerlingen van Jezus zijn?`

**Vers 23-25:**

`Waarom zou de Heer onrechtvaardig zijn als Hij onschuldigen zou doden, gezien Exodus 23:7?`

**Vers 26:**

`Wat vind je van de volgende stelling: ‘Door de gelovigen verdraagt God nog steeds de rest van de wereld.’`

#### Ik Pas Toe

Soms heeft degene aan wie wij Gods boodschap door willen geven, een boodschap voor ons!

`Wat motiveert jou om mensen bij je thuis te ontvangen en in welke gevallen staat dit je tegen?`

`Kun jij je een ontmoeting herinneren waar je eerst tegenop zag, maar waar je achteraf dankbaar voor was?`

Als je onder Gods leiding je levensreis maakt, zal Hij je hoe dan ook zegenen.

`Welke vormen kan Gods zegen aannemen?`

Sommige christenen kennen momenten in hun leven waarop God hun een duidelijke boodschap geeft.

`Heb jij dat zelf weleens meegemaakt? Wat heb je met die boodschap gedaan?`

`Welke gedeelten uit de Bijbel wil je het liefst aan iemand anders doorgeven, en waarom?`

#### Ik bid …

Heer, geef mij meer liefde voor mensen, ongeacht wie ze zijn en hoe ze eruitzien. Dank U, Heer Jezus, dat U mensen de weg wijst naar een leven zoals U het bedoeld hebt. Help mij dingen op te geven die schadelijk voor mij zijn, en open te staan voor wat heilzaam is. Amen.