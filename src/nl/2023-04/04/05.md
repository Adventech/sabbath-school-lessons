---
title:  De opdracht van Abraham
date:   25/10/2023
---

`Lees Genesis 19:1-29. Wat was het resultaat van Abrahams geest van gastvrijheid, liefde en gebed?`

De tekst geeft een interessante vingerwijzing over de positie van Lot in de stad Sodom: ‘Lot zat juist in de stadspoort’ Dit betekent dat hij een belangrijke persoon was in de stad en zeker iets van een ambtenaar, want in de poort zitten is een voorrecht van leiders, rechters en koningen (2 Samuel 19:8; Jeremia 38:7; Ruth 4:1).

Genesis 19 loopt bijna geheel parallel met hoofdstuk 18 en het verhaal van de engelen met Abraham. Abraham en Lot zaten beiden bij een ingang of poort. (Genesis 18:1;19:1). Ze nodigden beiden vreemden uit om in hun woning te rusten (Genesis 18:3-4; 19:2). Ze maakten eten klaar voor hun bezoekers (Genesis 18:4-8; 19:3). Wat zijn fouten ook waren, het lijkt erop dat Lot toch ook enkele goede eigenschappen had. ‘Toen liet de HEER uit de hemel zwavel en vuur neerregenen op Sodom en Gomorra en Hij vernietigde die steden en de hele vallei, met de inwoners van al de steden en met alles wat er op het land groeide.’

We weten niet hoeveel mensen er op het moment van dit verslag in de steden Sodom en Gomorra woonden, maar van de duizenden mensen verlieten er slechts vier de stad, en daarvan werden er maar drie gered. Hetzelfde geldt voor de zondvloed die in Genesis wordt vermeld. We weten niet hoeveel mensen er toen waren, maar we weten wel dat de meesten niet werden gered. Het kleine aantal inwoners van Sodom dat werd gered, heeft ook gevolgen voor onze eigen opdracht: niet iedereen zal worden gered. We zouden graag willen dat iedereen Jezus en zijn plan tot redding aanvaardt, maar iedereen heeft een vrije wil. Het is onze taak zoveel mogelijk mensen uit te nodigen de keuze voor Jezus te maken. Terwijl we onze opdracht uitvoeren, staat God ons bij door de heilige Geest, maar Hij zal nooit tegen de wil van iemand ingaan. Vrije wil betekent dat verlossing uiteindelijk neerkomt op de keuze van elk individu, los van wat we ook doen en hoeveel we ook bidden.

`Hoe kunnen we leren niet ontmoedigd te raken als we niet die resultaten zien die we willen als we ons inzetten voor zendingswerk?`

`Genesis 19:1-29 Wat was het resultaat van Abrahams gastvrijheid, liefde en gebed?`