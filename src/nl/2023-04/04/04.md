---
title:  Abrahams geesteshouding van gebed
date:   24/10/2023
---

`Lees Genesis 18:23-32; Jakobus 5:16. Wat zou dit ons moeten leren over de kracht van voorbede?`

De dialoog tussen Abraham en God geeft ons een beeld en een voorstelling van wat voorbede is. Abraham wordt in dit hoofdstuk voorgesteld als een bemiddelaar bij God voor de mensen van Sodom en Gomorra. Hij pleitte voor hen en namens hen. Hij handelde in zekere zin als een type en een symbool van Jezus als onze bemiddelaar voor de Vader. Onze opdracht van vandaag de dag zal alleen succesvol zijn als we ook dit soort gebeden uitspreken.

Abraham had geleerd de inwoners van Sodom, Gomorra en de andere steden in de buurt lief te hebben. Daarom was zijn gebed eerlijk en oprecht. Hij had al eens gevochten met enkele koningen die de koningen van Sodom en Gomorra hadden verslagen. Na Abrahams overwinning kwam Bera, de koning van Sodom, Abraham tegemoet met Melchisedek. Bera vroeg om zijn volk te laten terugkeren naar hun huizen: ‘Geef mij de mensen, maar neem de bezittingen.’ (Genesis 14:21) Dit is een indicatie van de liefde van deze koning voor zijn volk. Omdat liefde een van de fantastische kenmerken van Abraham was, hield hij van de koningen van Sodom en Gomorra, en bad hij voor hen en hun volk. ‘Liefde voor mensen die verloren gaan, inspireerde Abrahams gebed.’ (Ellen White, Patriarchen en Profeten, p. 112.) Abraham was nederig en volhardend in zijn gebeden. Zodra God het eerste verzoek aanvaardde, om de stad te redden zolang er vijftig rechtvaardigen woonden, zette hij zijn voorbede voort.

We kunnen onze opdracht niet succesvol uitvoeren zonder gebed in de vorm van voorbede. Na een ontmoeting met iemand en na het geven van een preek of een Bijbelstudie, moeten we bidden voor de mensen met wie we contact hebben gehad. God schenkt aandacht aan deze gebeden door de harten aan te raken van de mensen met wie we contact hadden. Onze vrienden of kennissen zullen zich niet bekeren door onze woorden of welsprekendheid, maar dat doet de heilige Geest. Daarom moeten we voor elke persoon afzonderlijk bidden bij elke opdracht waarbij we betrokken zijn.

`Lees Romeinen 8:34; Hebreeën 7:25. Wat vertellen deze teksten ons over wat Jezus voor ons doet. Hoe kan deze waarheid ons helpen onze eigen rol beter te begrijpen als mensen die voorbede doen voor anderen?`

`Genesis 18:23-32; Jakobus 5:16 Wat zou dit ons moeten leren over de kracht van voorbede?`