---
title:  De God die één werd met ons
date:   03/10/2023
---

Het Oude Testament laat zien dat de Schepper een plan had. Door middel van een volk dat geacht werd zijn aard en bedoeling te kennen, maakte God zich bekend aan de wereld. Alles wat God deed was in overeenstemming met zijn strategie voor wat Hij wilde. Jesaja zei namens God: ‘”Ik ben God, er is geen ander, Ik ben God, niemand is aan Mij gelijk. Ik ben het die in het begin al het einde aankondigde”, ... die zegt: “Wat Ik besluit, wordt van kracht, en alles wat Ik wil, breng Ik ten uitvoer”. ́ (Jesaja 46:9-10) In het Nieuwe Testament neemt Gods verlangen om bij de mens te zijn een hele nieuwe dimensie aan. Door de menswording van Christus wordt werkelijkheid wat in de tuin van Eden nog maar een belofte was (Genesis 3:15).

`Lees Matteüs 1:18-23. Welke essentiële dingen vertelt dit verslag ons over God?`

‘God met ons.’ Immanuël. God woonde bij zijn volk in het heiligdom. Nu deed Hij dat door de fysieke persoon Jezus van Nazaret. Door de geboorte van Jezus toonde God op concrete wijze zijn voortdurende verlangen bij ons te zijn. Zo vervulde Hij wie Hij was en wat zijn opdracht was: de Zoon van God is tegelijkertijd volledig mens en God. Hij is degene die zei: ‘Ik ben de weg, de waarheid en het leven. Niemand kan bij de Vader komen dan door Mij’ (Johannes 14:6).

`Lees Johannes 1:14-18. Wat leer je over Gods opdracht aan ons door de menswording van Christus?`

God ging verder met zijn opdracht en was toen door Jezus Christus in ons midden. De ‘enige Zoon van de Vader kwam, vol van genade en waarheid’. Hij vervulde de oudtestamentische profetieën en werd, in overeenstemming met het goddelijke plan, één met ons, God in de gedaante van een mens (Johannes 1:14). De God die een opdracht had, ging door om zijn doel te bereiken.

`Denk na over wat het betekent dat Gods liefde voor ons zo groot is dat Hij naar ons toe is gekomen als een mens zoals wij mens zijn. Hoe moeten we reageren op deze liefde, vooral als we denken aan onze opdracht met betrekking tot anderen?`

`Matteüs 1:18-23 Welke essentiële dingen vertelt dit verslag ons over God?`
