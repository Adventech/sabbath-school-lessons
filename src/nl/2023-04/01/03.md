---
title:  De God die ernaar verlangt bij ons te zijn
date:   02/10/2023
---

`Lees Genesis 17:7; 26:3; 28:15. Waarop wordt in deze verzen de nadruk gelegd als het gaat om Gods belofte aan Abraham en zijn nakomelingen?`

In dit oudtestamentische verhaal blijft God handelen in overeenstemming met zijn natuur om zijn doelen te bereiken. Na de zondvloed besloten de inwoners van Babel op één plek samen te komen om een stad met een toren te bouwen die tot in de hemel reikte. God kwam tussenbeide en verwarde hun taal met het doel hen over de wereld te verspreiden. Daarna breidde Hij zijn opdracht uit en riep Abram (die later Abraham werd) om een kanaal van zijn zegeningen voor de hele wereld te zijn. God gaf meerdere beloften aan Abraham en zijn nakomelingen, maar één springt eruit. Verschillende keren zei God in wezen tegen hen: ‘Ik zal [jouw] God zijn.’ Ik zal je terzijde staan.’ Ik zal je niet alleen laten’ (Genesis 11:1-9; 12:1-3; 17:7-8; 26:3; 28:15). De geschiedenis gaat verder en dan komt Jozef in Egypte terecht, maar dan wel als een instrument van redding voor zijn volk. Bij alles wat Jozef meemaakt, zelfs op de moeilijkste momenten van zijn leven, bevestigt de Bijbel dat ‘de Heer hem terzijde stond’. Generaties later zond God Mozes naar Farao om Gods opdracht als de verlosser van zijn volk uit de Egyptische slavernij in te vullen. Tijdens de ‘opdracht’ van Mozes zei God tegen hem: ‘Ik zal bij je zijn’ (Genesis 39:2,21,23; Exodus 3:12). Keer op keer bevestigde de HEER zijn diepe verlangen om bij zijn volk te zijn.

`Lees Exodus 29:43,45. Wat was één van de doelen van het oudtestamentische heiligdom?`

God besloot op een andere manier bij zijn kinderen te zijn. Hij bevestigde aan Mozes zijn verlangen om onder de Israëlieten te wonen door de bouw van de ontmoetingstent en de oprichting van een systeem met een doel dat verwees naar het ultieme instrument van zijn opdracht: Jezus Christus. ‘De offers en het priesterschap van het Joodse systeem werden ingesteld om de dood en het middelaarswerk van Christus te weerspiegelen. Al die rituelen hadden alleen betekenis en zin omdat ze betrekking hadden op Christus.’ ( Ellen White, The Advent Review and Herald of the Sabbath, 17 december 1872.)

`Op welke manieren ervaar jij Gods aanwezigheid in jouw leven?`

`Genesis 17:7; 26:3; 28:15 Waarop wordt in deze verzen de nadruk gelegd?`