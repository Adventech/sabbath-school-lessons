---
title:  De God die terugkomt voor ons
date:   05/10/2023
---

`Lees Johannes 14:1-3. Op welke manieren is dit verbonden met de boodschap voor de eindtijd die we in de Schrift vinden?`

Tijdens zijn aardse bediening is deze belofte een weerspiegeling van één van Christus’ kostbaarste beloften. Het is de gezegende hoop die opnieuw het verlangen laat zien van de Schepper om tot in de eeuwigheid bij ons te zijn. Jezus bevestigde: ‘Ik kom terug en zal je meenemen ... en dan zullen jullie zijn waar Ik ben’. Volgens de apostel Johannes wordt deze belofte uiteindelijk werkelijkheid. ‘En ik hoorde een luide stem uit de hemel zeggen: “Gods woonplaats is onder de mensen, Hij zal bij hen wonen. Zij zullen zijn volken zijn en God zelf zal als hun God bij hen zijn”.’ (Openbaring 21:3)

‘Het verlossingswerk zal tot voltooiing komen. Op de plaats waar de zonde overvloedig was, is Gods genade nog veel overvloediger. De aarde zelf, de plek waarvan Gods tegenstander zegt dat die van hem is, moet niet alleen worden vrijgekocht, maar ook worden verheerlijkt. ... Op de plek waar de Zoon van God als mens heeft gewoond en waar de koning der heerlijkheid leefde, leed en stierf, daar zal Gods woonplaats bij de mensen zijn wanneer Hij alle dingen nieuw zal maken. ... Als de verlosten door de tijd, die geen einde neemt, wandelen in het licht van de Heer, dan zullen ze Hem prijzen voor zijn onuitsprekelijke gave, Immanuel, ‘God met ons’. ( Ellen White, Wens der eeuwen, p. 17.) Dit is de mooiste voorstelling van wat verlossing inhoudt. De God die zich aan zijn opdracht houdt, zal eindelijk zijn verlangen in vervulling zien gaan om voor eeuwig bij zijn kinderen te zijn. Wat een enorm voorrecht om deel uit te maken van deze werkelijkheid!

***De uitdaging van de week*** Gedurende dit kwartaal wordt je uitgenodigd bewust deel te nemen aan Gods opdracht. Dit is een gelegenheid de God van de grote opdracht aan het werk te zien en te ervaren in je leven. Gebruik dit moment voor persoonlijke reflectie en wees er klaar voor wekelijks met de groep te delen wat je hebt geleerd. Daarnaast zal de extra uitdaging je aanmoedigen je betrokkenheid bij Gods opdracht te vergroten.

***Uitdaging:*** Bid deze week dagelijks dat God je hart opent deel te hebben aan zijn opdracht.

***Extra uitdaging:*** zorg ervoor dat je de naam leert kennen van iemand die je nog niet kent: een buurman, collega, winkelier, buschauffeur, conciërge, enz. Begin elke dag voor hem of haar te bidden.

`Johannes 14:1-3 Op welke manieren is dit verbonden met de boodschap voor de eindtijd?`