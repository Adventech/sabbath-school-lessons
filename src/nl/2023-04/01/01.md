---
title:  God strekt zijn hand uit naar ons - Deel 1
date:   30/09/2023
---

### Lezen

Genesis 3:9-15; 28:15; Exodus 29:43,45; Matteüs 1:18-23; Johannes 1:14-18; 3:16; 14:1-3

> <p>Kerntekst</p> 
> ‘Maar de HEER God riep de mens: “Waar ben je?”’ Genesis 3:9

De zendingsopdracht vindt haar oorsprong en doel alleen in God. Deze opdracht begon niet met de roeping van Abram of met de Exodus (Genesis 12:1-4; Exodus 12:31-42). Het begon zelfs niet toen Jezus Christus op deze aarde was of met Paulus’ zendingsreizen (Matteüs 1:18-25; Handelingen 13:4-14:26). Deze opdracht vindt zijn oorsprong in God zelf, toen Hij het universum schiep en later ook de mens (Genesis 1:26-27).

In de Schrift komen we een God tegen die doelbewust zijn hand uitstrekt en ernaar verlangt bij zijn kinderen te zijn. Vanaf het begin bouwt God aan een relatie met Adam en Eva. Zelfs nadat de zonde is binnengedrongen, houdt Hij zich aan die opdracht. Vanaf dat moment is zijn inzet de relatie met de mens te herstellen. Uiteindelijk komt deze inzet van God tot een einde. Daarom moeten wij gemotiveerd zijn het werk te doen het eeuwige evangelie aan de wereld te verkondigen (Openbaring 21-22; 14:6-7).

Het fundament van elke zendingsopdracht moet daarom de relatie met de Schepper centraal stellen en moet je het juiste begrip geven van Gods aard en karakter en beseffen dat die op zending zijn gericht. Voordat we begrijpen wat God wil, is het essentieel onze God, die de opdracht geeft, beter te begrijpen.

_Op sabbat 7 oktober bespreken we met elkaar deze les._