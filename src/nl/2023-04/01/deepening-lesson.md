---
title:  Verdieping
date:   06/10/2023
---

## God strekt zijn hand uit naar ons (1)

### Jakobus 1:14-18

#### IJsbrekervraag

`Wat betekent het wanneer iemand ergens geen boodschap aan heeft, en wat betekent dat voor de brenger ervan?`

#### Ik Verken

Gods boodschap voor ons komt tot ons door de verkondiging van de waarheid (Jakobus 1:18). Deze verkondiging getuigt van het echte leven dat door ons gevonden kan worden. Je kunt in positieve zin veranderen, als je de boodschap van God aanvaardt en ter harte neemt. Het Bijbelgedeelte van vandaag staat in de brief van Jakobus aan de twaalf stammen van Israël die in het buitenland woonden (vgl. 1:1). Deze Jakobus was een broer van Jezus en een van de leiders van de gemeente te Jeruzalem. Hij schreef zijn brief vermoedelijk tussen 44 en 49 na Christus.

#### Ik Bestudeer

Jakobus stelt de begeerte van de mens tegenover alle volmaakte geschenken van God. Wie zich door zijn eigen begeerte laat leiden, zit op een doodlopend spoor en vindt uiteindelijk de dood. Het volmaakte geschenk van Gods waarheid is daarentegen een uitnodiging tot het leven.

Vers 14:

`Waartoe leidden de begeerten waarover Paulus in Romeinen 1:24-27 schrijft?`

`Over welke begeerte gaat het in 1 Tessalonicenzen 4:3-5 en wat staat tegenover het toegeven aan dergelijke begeerten?`

In Romeinen 7:7 gaat het over hebzucht.

`Waartoe kan een dergelijke hartsgesteldheid leiden, anders dan tot diefstal?`

Vers 15:

`Hoe verduidelijken Genesis 3:6 en Romeinen 7:5 dit vers?`

Volgens Paulus kan ook een levend mens ‘dood’ zijn door de keuzes die hij of zij gemaakt heeft (vgl. Romeinen 7:10).

`Wat bedoelt Paulus, wanneer hij in Efeziërs 5:14 schrijft: ‘Ontwaak uit uw slaap, sta op uit de dood, en Christus zal over u stralen’?`

Vers 17:

`Hoe vult Matteüs 7:11 dit vers aan?`

Vers 18:

‘De waarheid’. Dat is in vers 21 ‘de boodschap die in u is geplant’.

`Hoe kan iemand die in aanraking met Gods waarheid komt, het leven vinden en bevrijding ervaren (vgl. Johannes 8:32 en Jakobus 3:17)?`

In 1 Johannes 1:5 staat: ‘God is licht, er is in Hem geen spoor van duisternis.’ Deze waarheid had Jezus aan Johannes verteld, en geeft Johannes op zijn beurt door.

`Matteüs 28:18-20 Welke belofte bevat de grote opdracht?`

`Noem enkele voordelen van licht ten opzichte van duisternis.`

Ook in Psalm 119 en Johannes 14 gaat het over Gods waarheid.

`Welke woorden in Psalm 119: 43- 48 verwijzen naar deze waarheid?`

`Wat bedoelde Jezus toen Hij zei: ‘Ik ben de weg, de waarheid en het leven’ (Johannes 14:6)?`

‘Tot leven roepen’. Hier staat in het Grieks een woord dat ook met ‘voortbrengen’ kan worden vertaald.

`Vergelijk vers 18 met 1 Petrus 1:23.`

#### Ik Pas Toe

Gods boodschap voor ons bestaat uit meerdere afzonderlijke boodschappen.

`Noem tenminste twee Bijbelteksten die veel voor je betekenen, en leg uit waarom.`

God heeft met zijn waarheid ons leven, ons welzijn op het oog. Wel is het zo dat de waarheden in de Bijbel soms harde waarheden zijn en daarom niet altijd gemakkelijk worden aanvaard.

`Noem twee andere Bijbelteksten die voor jou moeilijk verteerbaar zijn. Zou je kunnen zeggen dat dit twee voorbeelden van een ‘ongenadige waarheid’ zijn? Waarom wel, of waarom niet?`

In Johannes 1:14 staat dat het Woord (Jezus) ‘vol van genade en waarheid’ was.

`Hoe komt het dat zelfs wat Jezus zei lang niet altijd aanvaard werd door zijn toehoorders?`

De Jakobusbrief is allereerst geschreven aan mensen van Joodse afkomst.

`Waaruit valt op te maken dat deze brief ook ‘voor ons’ is?`

God wil niets liever dan ons goede gaven geven (vgl. Matteüs 7:11).

`Waarom wil Hij graag dat wij Hem daarvoor vragen?`

Veel christenen kennen een moment waarop zij tot bekering waren gekomen. De Bijbel spreekt dan van een opnieuw geboren worden.

`In welk opzicht wijst dit beeld op meer dan het ogenblik van de bekering?`

#### Ik bid …

Heer, dank U voor de boodschap die U ons hebt nagelaten. Help ons ook lastige teksten ter harte te nemen, en verander ons in positieve zin in denken en doen. Amen.