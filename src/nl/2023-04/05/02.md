---
title:  Onze excuses - angst
date:   29/10/2023
---

`Lees Nahum 1:1; 3:1-4; 2 Koningen 17:5-6; 2 Koningen 19:32-37. Wat tonen deze verzen aan wat betreft Nineve en de relatie tussen Assyrië en Israël? Hoe kan deze relatie van invloed zijn geweest op Jona’s beslissing om in plaats daarvan naar Tarsis te gaan? `

Angst was één van de redenen waarom Jona misschien liever niet naar Nineve ging. De Assyriërs waren een geduchte vijand en Nineve was de hoofdstad van dat koninkrijk. ‘Nineve was de hoofdstad van het Assyrische rijk en het was in de oude wereld in de dagen van het verdeelde Israël één van de grootste steden. ... In de tijd van zijn aardse welvaart was Nineve een centrum van misdaad en verdorvenheid. Het geïnspireerde woord heeft het gekarakteriseerd als ‘de bloedstad, een en al leugen, ... het roven houdt niet op.’ In figuurlijke taal vergeleek de profeet Nahum de Ninevieten met een wrede, vraatzuchtige leeuw. De Heer vroeg: ‘wie heeft niet voortdurend geleden onder jouw wreedheid?’ (Nahum 3:1,19; Ellen White, Profeten en koningen, p. 167.)

Ninevé was een prachtige stad. Historici vertellen ons dat Sanherib de stad enorm heeft uitgebreid, inclusief de bouw van dat grote zuidwestelijke paleis. Dat gebouw alleen al was 503 bij 242 meter groot en had minstens tachtig kamers. Hij bouwde ook achttien kanalen om water naar de stad te brengen van wel 65 kilometer verderop. De omvang alleen al zou intimiderend zijn geweest.

De Assyriërs waren ook meedogenloos. In zijn verslag van de verovering van Babylon pochte Sanherib dat hij de straten vulde met de lijken van zijn inwoners, jong en oud. Op reliëfsnijwerken, die tijdens opgravingen werden gevonden, staan beelden van soldaten die bezig zijn hun slachtoffers te spietsen. Dit waren geen mensen die je wilde tegenkomen. Ze waren niet vies van het gebruik van geweld, en ook onnodig wreed tegen degenen die ze niet mochten. Jona moet inderdaad hebben gebeefd van angst, bij de gedachte om tussen de massa’s mensen in Nineve te lopen.

Desondanks lezen we Jona’s verhaal vaak met afkeuring omdat zijn angst in de weg stond bij het uitvoeren van Gods instructies. Wat we niet beseffen, is dat wij ons aan hetzelfde schuldig kunnen maken en dat wij ons ook laten beheersen door onze angsten in plaats van door God.

`Denk terug aan een tijd waarin je sterk het gevoel had dat God je opdroeg iets te doen dat je uit angst echt niet wilde doen. Welke lessen heb je uit die ervaring geleerd?`

`Nahum 1:1; 3:1-4; 2 Koningen 17:5-6; 19:32-37 – Wat lezen wij hier over Nineve en de relatie tussen Assyrië en Israël en hoe kan dit van invloed zijn geweest op Jona's beslissing?`