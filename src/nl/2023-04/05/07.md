---
title:  Verdere studie
date:   03/11/2023
---

Ellen White heeft een krachtige waarschuwing voor hen die worstelen om de oproep van Jezus te volgen om te getuigen tot de mensen om hen heen.

‘De excuses van degenen die dit werk niet doen, ontslaan hen niet van hun verantwoordelijkheid. Als ze ervoor kiezen dit werk niet te doen, verwaarlozen ze mensen voor wie Christus stierf. Ze slaan geen acht op hun door God gegeven verantwoordelijkheid en er wordt in de boeken van de hemel vermeld dat ze ontrouwe dienaren zijn. Werkt de predikant zoals de Meester dat deed door een kracht en een zegen voor anderen te zijn, wanneer hij zich afsluit van hen die zijn hulp nodig hebben? Degenen die persoonlijke omgang met de mensen verwaarlozen, worden egocentrisch. Zij hebben deze ervaring nodig door zichzelf in contact te brengen met hun broeders, zodat ze hun geestelijke toestand kunnen begrijpen en weten hoe ze de kudde van God moeten voeden, door aan een ieder op het juiste moment zijn portie vlees te geven. Zij die dit werk verwaarlozen, maken duidelijk dat ze morele vernieuwing nodig hebben, en dan zullen ze zien dat ze de last van het werk niet hebben gedragen.’ (Ellen White, The Advent Review en Sabbath Herald, 30 augustus 1892.)

Dit zijn krachtige woorden die het belang benadrukken dat God aan de opdracht hecht. Die laten ons echter niet zonder hoop. ‘Door de opdracht die hem was gegeven, werd aan Jona een zware verantwoordelijkheid toevertrouwd. Hij die hem had bevolen te gaan, was in staat zijn dienaar te ondersteunen en succes te schenken. Als de profeet onvoorwaardelijk had gehoorzaamd, zouden hem veel bittere ervaringen bespaard zijn gebleven en zou hij overvloedig zijn gezegend. Toch liet de Heer Jona in het uur van wanhoop niet in de steek. Door een reeks beproevingen en opvallende zegeningen zou het vertrouwen van de profeet in God en in zijn oneindige macht om te redden nieuw leven worden ingeblazen.’ (Ellen White. Profeten en koningen, p. 167-168.)

Wij vinden het misschien net als Jona ook makkelijker om excuses te bedenken om niet aan de zendingsopdracht deel te nemen. De reden voor zo’n excuus kan er één van de velen zijn. Onze oproep tot zending is echter niet minder specifiek dan de oproep aan Jona. De vraag is: wat is jouw antwoord?

`Psalm 24:1 Wat benadrukt dit vers?`

**Gespreksvragen**

`Tot welke excuses ben jij verleid om niet betrokken te zijn bij zending? Wat is jouw Nineve?`

`Bedenk hoe kostbaar de waarheid is die wij als zevendedagsadventisten hebben. Bedenk hoe gezegend je bent om deze waarheden te mogen bezitten. Wat weerhoudt je ervan om met anderen te delen waar we zo van houden?`

`Hoe kun je door Gods genade leren om eventuele angsten over getuigen en zending te overwinnen?`