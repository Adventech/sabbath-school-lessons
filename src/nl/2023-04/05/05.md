---
title:  Onze excuses - onprettige confrontaties
date:   01/11/2023
---

‘Ach HEER, heb ik het niet gezegd toen ik nog thuis was? Daarom wilde ik naar Tarsis vluchten. Ik wist het wel: U bent een God die genadig is en liefdevol, geduldig en trouw, en bereid het onheil af te wenden.’ Wat een prachtig gebed van Jona. Of toch niet?

`Lees Jona 4. Wat was er mis met deze man?`

Jona koesterde zo’n diepe afkeer tegen de mensen waar God hem naartoe stuurde, dat hij vond dat het beter was dat hij zou sterven dan gezichtsverlies te lijden toen het falen van zijn prediking aan het licht kwam wat betreft die oordeelsdag over Nineve. Jona wilde dat Nineve het volgende Sodom en Gomorra zou zijn. Hij hoopte op Gods oordeel over deze gehate mensen. Toen dat niet gebeurde, stond zijn wereldbeeld op zijn kop, en Jona zou liever sterven dan toe te laten dat zijn wereld op zijn kop werd gezet.

Voor de tweede keer in het verhaal van Jona confronteert God hem, niet met een preek of een spreuk, maar met een ervaring. Wereldbeelden komen niet op eigen verzoek tot stand. Ze veranderen ook niet omdat we iets nieuws horen of dat er iets anders gebeurt. Wereldbeelden worden vaak gevormd en veranderd op basis van levenservaringen en hoe ze worden geïnterpreteerd of uitgelegd.

De nieuwe ervaring die God gaf, was om Jona te helpen zijn eigen vertekende wereldbeeld te herkennen. God liet een plant op wonderbaarlijke wijze in één dag groot genoeg worden om voldoende schaduw te bieden om Jona te beschermen tegen de brandende zon. Jona was God daar niet dankbaar voor, ofschoon Hij voor dat wonder had gezorgd. In plaats van dit als een onverdiend wonder te zien, zag hij het als een gepaste en welverdiende zegen die op zijn geweldige inzet volgde. Toen de plant stierf, was het een tegenvaller waardoor Jona boos en onzeker werd over zijn eigenwaarde, en hij er zelfmoordgedachten van kreeg. Die ervaring wordt gevolgd door Gods stem van milde correctie, die Jona helpt in te zien hoe dwaas het van hem was om meer waardering te hebben voor een plant dan de vele duizenden mannen, vrouwen en kinderen in Nineve, evenals hun dieren.

`Het verhaal eindigt niet met Jona’s berouw. Integendeel, het onvoltooide verhaal richt zich tot ons. Wat doen wij aan Gods zorg voor de goddelozen, de pestkoppen, de onbereikten over de hele wereld?`

`Jona 4 Wat was er mis met deze man?`