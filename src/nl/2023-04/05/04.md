---
title:  Onze excuses - het zorgt voor ongemak
date:   31/10/2023
---

Jona’s ervaring in de buik van de vis was een dramatisch toonbeeld van Gods liefde en genade, en Jona’s gebed laat zien dat Gods boodschap van liefde hem niet is ontgaan (Jona 2). Dat hij een ongelooflijke ontmoeting met God had gehad, hield niet in dat zijn oude denkgewoonten of houding gemakkelijk zouden veranderen, ook al ging hij nu toch naar Nineve.

`Lees Jona 3. Hoe reageerden de mensen op wat Jona had gepredikt? Welke lessen zijn hier voor ons te vinden wat betreft getuigen?`

Wat Jona’s persoonlijke gevoelens over de Ninevieten ook waren, hij predikte wel wat God hem had opgedragen, met verbluffende resultaten. De Ninevieten kwamen tot bekering! Ja, Jona had veel moeten doorstaan om te doen wat hij niet wilde doen, maar toen hij het deed, werd God erdoor verheerlijkt. Zo wordt Gods opdracht gedragen door de inspanningen van hen die bereid zijn te offeren, ook al deed hij dat met tegenzin. Onze waarden moeten wijken voor de prioriteiten die God stelt met betrekking tot hen die verloren gaan. Wij koesteren soms net als Jona vooroordelen die ons ervan weerhouden contact te zoeken met iemand of met een groep.

Onze vooroordelen moeten we onder ogen zien en dat vereist nederigheid. Het uitvoeren van de zendingsopdracht vergt ook tijd en emotionele energie. Je inzetten voor het leven van anderen en echt voor hen zorgen, kan inspannend zijn. We leven in een tijd waarin we zelf stress ervaren om ons eigen leven op orde te houden en problemen op te lossen. Dan kan het bieden van emotionele steun gewoon te inspannend lijken. Ten slotte vereist betrokkenheid bij zending vaak dat we de wijze waarop we over geld denken en dat gebruiken veranderen. Of het nu gaat om te voorzien in zorg aan mensen, het kopen van literatuur en materialen voor zending, het betalen voor diensten of het zorgen voor geschikte gelegenheden door tijd vrij te maken voor zendingswerk, er zijn kosten verbonden aan zending. Welke vorm het ook mag aannemen, zendingswerk vereist opoffering.

Het goede nieuws is dat God op een machtige manier werkte om de Ninevieten tot bekering te brengen ondanks Jona’s tekortkomingen. Helaas deelde Jona niet in de zegen van de hemelse vreugde.

`Welk offer vraagt God van jou en waartoe ben jij bereid om zijn liefde met iemand anders te delen? Hoe volledig vertrouw je erop dat Hij zijn belofte in vervulling laat gaan om je leven te verrijken door zelfopoffering?`

`Jona 3 Hoe reageerden de mensen op wat Jona had gepredikt?`