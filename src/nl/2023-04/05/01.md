---
title:  Excuses om de opdracht te ontlopen
date:   28/10/2023
---

### Lezen

Jona 1-4; Nahum 1:1; 2 Koningen 17:5-6; Psalm 24:1; Jakobus 1:27; Jesaja 6:1-8

> <p>Kerntekst</p> 
> ‘Daarop hoorde ik de stem van de Heer zeggen: “Wie zal Ik sturen? Wie kan namens ons gaan?” Ik antwoordde: “Hier ben ik, stuur mij.”’ Jesaja 6:8

Niet iedereen die tot zending was geroepen, was net zo meegaand als Abraham. Jona is daar een voorbeeld van. God roept Jona om zich met een ernstige boodschap tot Nineve te richten, de hoofdstad van Assyrië. Deze stad in het huidige Irak, lag zo’n negenhonderd km van Jeruzalem vandaan. Dat was een reis van een goede maand. Jona weigerde niet alleen te gaan maar hij vluchtte zelfs weg in de tegenovergestelde richting. Toen hij in Joppe aankwam, kocht hij daar een ticket voor de boot naar Tarsis en dat ligt in het huidige Zuid-Spanje. Afhankelijk van het weer zou die zeiltocht van 3200 km minstens een maand hebben geduurd. Omdat hij de confrontatie met de koning van Assyrië niet wilde aangaan, gebruikt Jona de maand die het hem zou hebben gekost om naar Nineve te gaan om er juist van weg te gaan. Waarom zou hij, een man van God, dat hebben gedaan?

Het was algemeen bekend dat de Ninevieten slecht waren. Dat volk stond bekend om zijn slechtheid en wreedheid en het had Israël en Juda ook aangevallen. Niettemin riep God Jona op naar Nineve te gaan en zich duidelijk uit te spreken over de verdorvenheid van die stad (Jona 1:2). De woorden komen sterk overeen met die God gebruikte toen Hij met Abraham sprak over Sodom en Gomorra (Genesis 18:20-2). Zoals we echter zullen zien, was Jona geen kopie van Abraham.

Wat kunnen we leren van Jona’s houding wat betreft de smoesjes die we kunnen gebruiken om ons niet bezig te houden met de zendingsopdracht?

_Op sabbat 4 november bespreken we met elkaar deze les._