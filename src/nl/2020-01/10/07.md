---
title:  Studie
date:   06/03/2020
---

Hieronder staat een overzicht waarop wordt uitgelegd hoe de profetie van Daniël 9:24-27 over de 70 weken hoort bij, en het startpunt vormt van, de profetie van de 2300 jaar van Daniël 8:14. Als je 2300 jaar rekent vanaf 457 voor Christus (denk eraan om het niet-be- staande jaar nul weg te laten), dan kom je uit in 1844. Je kunt ook de resterende 1810 jaar nemen (2300 minus de eerste 490 jaar) dan kom je ook uit in 1844. Zo kan worden aangetoond dat het in ere herstellen van het heiligdom in Daniël 8:14 begint in 1844. Merk ook op hoe de datum 1844 past bij wat we zagen in Daniël 7 en 8. Het oordeel in Daniël 7, wat hetzelfde is als het in ere herstellen van het heiligdom in Daniël 8 (zie de lessen van de laatste twee weken), komt na de periode van 1260 jaar van vervolging en toch vóór de wederkomst van Jezus en de oprichting van zijn eeuwig koninkrijk.

![](https://sabbath-school-stage.adventech.io/api/v1/nl/quarterlies/2020-01/lessons/10/days/prophecy.png)

`Daniël 9:18-19; 2 Koningen 19:15-19 Welke overeenkomsten zijn er in het gebed van Daniël en Hizkia?`

**Gespreksvragen**

`Geleerden hebben terecht gezegd dat de profetie van de 2300 dagen en de profetie van de 70 weken eigenlijk slechts één profetie is. Waarom zouden ze dat zeggen? Welk bewijs kun je vinden om die bewering te onderbouwen?`

`Wat kunnen we leren van het gebed van Daniël waarin hij voorbede doet dat ons kan helpen in onze eigen gebeden waarin we voorbede doen?`

`Het offer van Christus ten behoeve van ons is onze enige hoop. Hoe kan dit ervoor zorgen dat we nederig zijn en, wat nog belangrijker is, ons liefdevoller en vergevingsgezinder maken naar anderen? Wat heeft Lucas 7: 40-47 tot eenieder van ons te zeggen?`

`Kijk naar de centrale plaats die de Schrift inneemt in het gebed en de hoop van Daniël. Per slot van rekening is de natie op een beestachtige manier verslagen, de mensen zijn als ballingen weggevoerd, hun land is leeggeplunderd en hun hoofdstad verwoest. Toch heeft hij de hoop dat ondanks dit alles de mensen naar huis terug zullen keren. Waar zou hij deze hoop vandaan hebben, anders dan uit de Bijbel en de beloften die God daarin heeft opgetekend? Wat moet dit ons vertellen over de hoop die wij ook kunnen hebben op grond van de beloften in het Woord?`
