---
title:  Twistpunten
date:   13/07/2024
---

### Lezen

Marcus 2:1–3:6; Micha 6:6–8; 1 Samuel 21:1–6; Marcus 3:20–35; Lucas 12:53; Lucas 14:26.

> <p>Kerntekst</p> 
> `‘En Hij voegde eraan toe: “De sabbat is er voor de mens, en niet de mens voor de sabbat; en dus is de Mensenzoon ook heer over de sabbat.”’ Marcus 2:27-28.`

Marcus 2:1–3:6 bevat vijf verhalen die de leer van Jezus illustreren en die afwijken van de leer van de religieuze leiders. De verhalen staan in een specifiek patroon waarin ieder volgend verhaal verbonden is met het vorige vanwege het onderwerp ervan. Het laatste verhaal maakt een cirkelbeweging en maakt daarmee opnieuw verbinding met het eerste.

Alle verhalen laten aspecten zien van wie Jezus is, zoals onder andere duidelijk wordt in de uitspraken van Marcus 2:10, 17, 20 en 28. Op zondag, maandag en dinsdag graven we dieper naar de betekenis van de verslagen en de uitspraken van Jezus die we er in vinden. Marcus 3:20–35 is het studie onderwerp voor woensdag en donderdag.

Wat we ook zullen zien is een voorbeeld van een techniek die de evangelieschrijver gebruikt. Dit is de techniek van de ‘sandwichverhalen.’ Dit vertelpatroon komen we tenminste zes keer tegen bij Marcus. Iedere keer ligt de kern van het verhaal op een belangrijk aspect van de natuur van Jezus en zijn rol als Messias. Ook ligt soms de focus op de aard van leerlingschap.

We lezen deze week enkele verslagen over Jezus en proberen daar lessen uit te trekken.

_Op sabbat 20 juli bespreken we met elkaar deze les._
