---
title:  Verdere studie
date:   19/07/2024
---

Lees Ellen White, ‘Levi-Matteüs’ en ‘De sabbat’ in Jezus-de wens der eeuwen, blz. 219-233.

‘Omdat ze Jezus wilden aanklagen, vroegen ze: “Is het toegestaan iemand op sabbat te genezen?” Hij antwoordde: “Stel dat u maar één schaap hebt en dat valt op sabbat in een kuil, wie van u zou het niet vastgrijpen en het er weer uit halen? En is een mens niet veel meer waard dan een schaap? Daaruit volgt dat we op sabbat goed mogen doen.”’ (Matteüs 12:10-12)

‘De spionnen waagden het niet Jezus antwoord te geven in tegenwoordigheid van de menigte, uit vrees dat ze in moeilijkheden zouden komen. Zij wisten dat Hij de waarheid had gesproken. Liever dan hun overleveringen geweld aan te doen waren ze bereid iemand te laten lijden, terwijl ze een dier zouden redden uit vrees verlies te lijden als ze het zouden laten omkomen. Zij toonden meer zorg voor een dier dan voor een mens, geschapen naar Gods beeld. Dit laat de uitwerking van alle valse godsdiensten zien. Ze komen voort uit het verlangen van de mens zich boven God te plaatsen, maar hebben tot gevolg dat een mens minder wordt dan een dier. Iedere religie die in strijd is met Gods gezag, berooft de mens van de heerlijkheid die hij bij de schepping heeft gekregen en die door Christus in hem wordt hersteld. Elke valse religie leert haar aanhangers onverschillig te staan tegenover menselijke noden, rechten en menselijk lijden. Het evangelie hecht grote waarde aan de mens die gekocht is door het bloed van Christus en leert ons oog te hebben voor de menselijke noden en leed. De Heer zegt in Jesaja 13:12: “Ik maak mensen schaarser dan goud, stervelingen zeldzamer dan zuiver goud uit Ofir.”’ (Ellen White, Jezus-de wens der eeuwen, blz. 230)

**Gespreksvragen**

`Welke strategieën of handelingen helpen jou en je plaatselijke gemeente oog te houden voor mensen die lijden, zoals de verlamde man in Marcus 2?`

`Denk aan hoe verblind de religieuze leiders in het algemeen waren geworden door haat, traditie, dogma en religie in hun afwijzing van Jezus. Zelfs zijn wonderen, die hun de ogen moesten openen, hielpen niet. Hoe voorkomen wij dat zoiets ons ook overkomt?`

`Hoe kan jouw plaatselijke gemeente tot ‘familie’ worden voor mensen die misschien door hun geloof door hun eigen familieleden in de steek zijn gelaten?`

`Bespreek met elkaar de vraag over de onvergeeflijke zonde. Wat betekent het en hoe kunnen we ervoor zorgen dat we de onvergeeflijke zonde niet begaan?`
