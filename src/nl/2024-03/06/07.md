---
title:  Verdere studie
date:   09/08/2024
---

Lees Ellen White, ‘De overlevering,’ ‘De scheidsmuren neergehaald’ en ‘Het ware teken’ in Jezus – de wens der eeuwen, blz. 323-339.

‘Hoe algemeen verbreid is deze listige, bedrieglijke zonde onder de volgelingen van onze Heer in deze tijd, net als dat vroeger het geval was! Hoe vaak wordt ons dienen van Christus, onze omgang met elkaar geschonden door een verborgen verlangen naar zelfverheffing! Hoe licht geven wij toe aan zelfverheerlijking, aan het verlangen naar menselijke lofprijzingen. Liefde voor zichzelf, het verlangen naar een gemakkelijker leefwijze dan God heeft bepaald leidt tot het aannemen van menselijke meningen en overleveringen in plaats van Gods geboden. Christus waarschuwt zijn eigen leerlingen: “Hoed je voor de zuurdesem, dat wil zeggen de huichelarij van de farizeeën.”’ (Lucas 12:1)

'De godsdienst van Christus is de oprechtheid zelf. IJver voor Gods eer is de drijfveer, ingegeven door de heilige Geest, en alleen de krachtige werking van de Geest kan deze drijfveer in ons hart planten. Alleen Gods macht kan het zoeken naar eigen eer en huichelarij uitbannen. Deze verandering is het bewijs dat Hij werkt. Als het geloof dat wij aannemen, zelfzucht en schijn vernietigt, als het ons ertoe brengt Gods eer, niet de onze, te zoeken, kunnen wij weten dat het juist is. “Vader, verheerlijk uw naam,” was de boventoon in Christus’ leven. Als wij Hem volgen, zal dat in ons leven ook het geval zijn. Hij zegt ons te wandelen zoals Hij gewandeld heeft en “dat wij God kennen weten we doordat we ons aan zijn geboden houden.” (1 Johannes 2:6, 3) ’ (Ellen White, Jezus – de wens der eeuwen, blz. 338-339)

**Gespreksvragen**

`Welke christelijke praktijken heb je gevonden die je kunnen helpen je hart rein te houden?`

`Wie zijn de ‘onreine’ mensen in jouw gemeenschap? Wat kan je doen om ze tot het evangelie te leiden?`

` Bespreek als groep wat je zou kunnen doen om op eenvoudige wijze het evangelie met je buren te delen.`

`Lees Marcus 8:1–10, het voeden van de 4000. Welk verschil maakt het bij de uitleg van dit gedeelte dat de menigte waarschijnlijk voor het grootste deel ongelovig/heiden was? Waarom zou het geen verschil moeten maken?`

`Hoe kunnen we onszelf actief beschermen tegen het aangeboren verlangen, dat we als zondige mensen allemaal hebben, onszelf te verhogen?`
