---
title:  Pas op voor slecht brood
date:   08/08/2024
---

`Lees Marcus 8:11–13. Welke aanpak van de farizeeën stelde Jezus diep teleur?`

Waarom niet even zijn goddelijke krachten aanspreken om deze muggenzifters te overtuigen? Het probleem gaat terug naar het einde van Marcus 3, waar Jezus spreekt over de zonde tegen de heilige Geest. Wanneer de ogen en oren van iemand gesloten zijn, leidt geen enkel wonder, of zelfs een teken uit de hemel, tot overtuiging. Het zou net als het voorgaande afgedaan worden als niet relevant. Zelfs wonderen zijn niet voldoende om iemand te overtuigen die vastbesloten is niet te geloven.

`Lees Marcus 8:14–21. Wat vergaten de leerlingen en welke les verbindt Jezus hieraan? `

Jezus maakt van de gelegenheid gebruik de leerlingen te waarschuwen voor het ‘zuurdesem van de farizeeën en Herodes. (Marcus 8:15) Dat betekent dat ze op hun hoede moeten zijn voor wat deze mensen beweren. (Vergelijk met Matteüs 16:12) Maar de leerlingen begrijpen het verkeerd en denken dat Jezus spreekt over het vermijden van kopen van echt brood. Zoals altijd wanneer de leerlingen iets niet goed begrijpen, geeft Jezus hun ook nu een uitleg. De Heer stelt een aantal vragen. De eerste vragen zijn vrij retorisch en Hij verwoordt daarin zijn teleurstelling dat ze zijn missie niet begrijpen. Zijn woorden roepen in herinnering wat Hij zei in Marcus 4:10-12, toen Hij sprak over buitenstaanders die het niet begrijpen. Zijn scherpe woorden zijn bedoeld om de leerlingen wakker te schudden uit hun geestelijke verdoving.

In Marcus 8:19-20 stelt Hij eenvoudige en feitelijke vragen over het aantal manden dat ze verzameld hebben na het voeden van de 5000 (Marcus 6:30-44) en de 4000. ( Marcus 8:1-10) Die vragen zijn bedoeld om aan te geven dat de leerlingen na deze wonderen toch langzaamaan moeten begrijpen dat een gebrek aan middelen geen probleem is voor de Messias van de Heer. Zijn laatste vraag, in Marcus 8:21, is opnieuw retorisch: ‘ Begrijpen jullie het dan nog niet?’ Logische vraag als je bedenkt wat ze allemaal al gezien en meegemaakt hebben met Jezus.

`Hoe kunnen wij leren onze harten en ons verstand open te houden voor de realiteit van God en zijn liefde? Denk aan al het bewijs dat we ontvangen hebben voor het bestaan van God en zijn liefde. Waarom is het soms dan toch zo gemakkelijk hieraan te twijfelen?`
