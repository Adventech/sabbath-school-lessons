---
title:  Niet in staat om te spreken
date:   07/08/2024
---

`Lees Marcus 7:31–37. Wie werd er bij Jezus gebracht en wat deed Jezus voor hem? `

Jezus nam niet de kortste route terug naar Galilea vanuit het gebied van Tyrus en Sidon. Het lijkt erop dat Jezus zich ten noorden van Tyrus begaf, naar boven door het gebied van Sidon, vervolgens het binnenland in en weer naar beneden door het gebied ten noordoosten van het Meer van Galilea, om uiteindelijk bij het meer zelf uit te komen. Het was een soort rondgang waarbij waarschijnlijk extra tijd gevonden werd om zijn leerlingen te onderwijzen.

In de tekst lezen we niet precies wie de man bij Jezus bracht, maar zijn probleem wordt al snel duidelijk – hij was doof en kon moeilijk spreken. Verlies van gehoor sluit mensen af van hun omgeving en volledige doofheid maakt het uitdagend voor mensen om te leren spreken. Het probleem van de man gaat ver terug in de tijd.

Jezus begrijpt de benarde situatie van de man en neemt hem apart. De manier van genezing van de man door de Heer, is vreemd, vooral voor hedendaagse lezers. Hij stopt zijn vingers in de oren van de man, raakt zijn tong aan met speeksel en zucht. Jezus raakt de gebieden aan die Hij wil genezen, maar waarom die zucht? ‘Hij zag op naar de hemel en zuchtte bij de gedachte aan de oren, die niet geopend waren voor de waarheid, aan de tong die weigerde de Verlosser te erkennen.’ (Ellen White, Jezus – de wens der eeuwen, blz. 334)

Jezus herstelt het gehoor van de man op miraculeuze wijze en stelt hem in staat duidelijk te spreken. Zijn zucht illustreert de beperkingen die God zichzelf heeft opgelegd ten aanzien van de vrije wil van de mens. Hij zal de wil van de mens niet forceren. Alle mensen zijn vrij te kiezen met wie zij hun leven willen doorbrengen – de Prins van het leven of de prins van de duisternis. Jezus kon dove oren openen maar Hij kon ongelovige harten niet dwingen zijn Messiasschap te aanvaarden.

Dit korte verhaal illustreert ook waartoe God in staat is voor degenen die bereid zijn zich tot Hem te bekeren. Misschien ervaar je terughoudendheid om je geloof te delen, niet in staat om te spreken. Dit wonder is een bemoediging. De Heer kan je oren openen met aandacht voor de noden van anderen en je mond om een woord van bemoediging te spreken op hun levensreis.

`Wat doe je met de gaven die je hebt ontvangen ten aanzien van luisteren en spreken? Hoe gebruik je ze?`
