---
title:  Binnenstebuiten
date:   03/08/2024
---

### Lezen

Marcus 7; Jesaja 29:13; Exodus 20:12; Marcus 8:11–21.

> <p>Kerntekst</p> 
> ‘Niets dat van buitenaf in de mens komt kan hem onrein maken, het zijn de dingen die uit de mens naar buiten komen die hem onrein maken.’ Marcus 7:15.

De studie van deze week beslaat Marcus 7 en de eerste helft van hoofdstuk 8.

Aan het begin van Marcus 7, zorgt Jezus voor ophef vanwege zijn afwijzing van religieuze gebruiken. Hij doet dat echter op een manier die zeer ondersteunend is voor iets dat erg relevant is voor het hedendaagse christelijke leven.

Vervolgens vertelt Jezus een raadsel dat de deur opent voor het ware begrip van wat geloof betekent. Hierna gaat Hij naar Tyrus en Sidon en heeft daar een ontmoeting met een vrouw die te boek staat als enige vrouw in het evangelie die een discussie met Jezus won. Zijn ontmoeting met haar is ongebruikelijk en er vinden een paar onderliggende geheime signalen plaats die de vrouw begrijpt. Uiteindelijk willigt Jezus haar verzoek in vanwege haar geloof.

Bij een genezing in Marcus 7, leren we een belangrijke waarheid. Hoe indrukwekkend wonderen ook mogen zijn, alleen het wonder is vaak niet voldoende om harten te openen voor de waarheid. Wat voor goeds deden de wonderen immers voor de religieuze leiders die erop gebrand waren Jezus te verwerpen?

In Marcus 8 kijken we naar het belang van brood als symbool van onderwijs en traditie. Deze verhalen bevatten goede lessen over de betekenis en praktijk voor een religieus leven.

_Op sabbat 10 augustus bespreken we met elkaar deze les._
