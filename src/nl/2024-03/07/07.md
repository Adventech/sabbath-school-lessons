---
title:  Verdere studie
date:   16/08/2024
---

Lees Ellen White, ‘Dienstbetoon’ en ‘Wie is de grootste’ in Jezus – de wens der eeuwen, blz. 354-369.

‘Nederigheid gaat aan de eer vooraf. Om een vooraanstaande plaats onder de mensen in te nemen kiest God iemand die als Johannes de Doper voor God een nederige plaats inneemt. De leerling met een kinderlijke gesteldheid heeft het meeste succes in zijn werken voor God. Engelen van God kunnen samenwerken met iemand die niet uit is op zelfverheffing maar op het redden van mensen.’ (Ellen White, Jezus – de wens der eeuwen, blz. 363)

‘Door alles wat ons voordeel geeft boven een ander – opvoeding, beschaving, adel van karakter, christelijke scholing, een godsdienstig leven – staan wij als schuldenaars tegenover hen die minder begenadigd zijn en zover het in onze macht staat moeten wij hen dienen. Als wij sterk zijn, moeten wij de handen van de zwakken sterk maken. Engelen die altijd het aangezicht van de Vader in de hemel zien, dienen zijn geringen met blijdschap. Vooral bevende zielen die veel afkeurenswaardige karaktertrekken bezitten, zijn aan hun hoede toevertrouwd. Engelen zijn altijd daar waar zij het meest nodig zijn, bij hen die de zwaarste strijd te strijden hebben met zichzelf en van wie hun omgeving hen het meest ontmoedigt. Christus’ ware volgelingen moeten hen in dit werk terzijde staan.’ (Idem, blz. 366 )

**Gespreksvragen**

`Lees Marcus 8:27–29 opnieuw. Hoe vaak belijd jij je geloof in Jezus Christus aan anderen?`

`Wat is een goede balans tussen de ervaring op de top van de berg in gemeenschap met Christus en de ervaring in het dal waar het vooral gaat over de ervaring van dienstbaarheid voor andermans noden?`

` Bespreek met de groep het antwoord op de vraag over grootheid aan het einde van de studie van woensdag. Wat is in jouw opinie het verschil tussen grootheid zoals de wereld die ziet en hoe God ertegenaan kijkt? Benoem enkele mensen die groot zijn in de wereld, maar in de ogen van God misschien iets minder? En daartegenover, wie zou God groot noemen, terwijl de wereld die persoon wellicht niet zou opmerken of zelfs afwijzen? Wat vertelt dit verschil ons over hoe verwrongen de wereldse idealen werkelijk zijn?`

`Hoe kunnen we leren de zonde zo ernstig te nemen dat, zoals Jezus zei, je verminkt beter af bent dan wanneer je zondigt?`
