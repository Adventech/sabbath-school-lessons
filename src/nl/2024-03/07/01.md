---
title:  Onderwijs aan de leerlingen (deel 1)
date:   10/08/2024
---

### Lezen

Marcus 8:22–38; Matteüs 20:29–34; Johannes 12:25; Marcus 9:1–50; Maleachi 3:22-24; Lucas 9:30, 31.

> <p>Kerntekst</p> 
> ‘Hij riep de menigte samen met de leerlingen bij zich en zei: "Wie achter Mij aan wil komen, moet zichzelf verloochenen, zijn kruis op zich nemen en Mij volgen."' Marcus 8:34.

In de eerste helft van Marcus ligt de focus op wie Jezus is. Zijn krachtige onderwijs en wonderen wijzen in dezelfde richting: Hij is de Messias. We zijn nu op een cruciaal punt aangekomen in het verhaal, waar Jezus zijn leerlingen zal vragen wie zij denken dat Hij is. Petrus geeft een luid en duidelijk antwoord op die vraag en Jezus begint meteen uit te leggen waar zijn weg als Messias toe leidt. Wij weten dat dat naar het kruis is.

Van het laatste gedeelte van Marcus 8 tot het einde van Marcus 10, richt Jezus zich op het onderwijs aan zijn leerlingen aangaande zijn levensweg. In die hoofdstukken lezen we voorspellingen ten aanzien van het kruis. Die worden gevolgd door speciale instructies voor het leerlingschap. De krachtige lessen zijn ook nu nog steeds relevant.

Dit gedeelte van het tweede evangelie wordt omsloten door de genezing van twee verschillende, blinde mannen. De ene in het midden van Marcus 8 en de andere aan het einde van Marcus 10. Deze wonderbaarlijke ‘boekensteunen’ laten op dramatische wijze zien hoe leerlingschap ook gaat over geestelijk inzicht ten aanzien van wie Jezus is en waar Hij naartoe op weg is. Zijn onderwijs was een uitdaging voor zijn leerlingen

van 2000 jaar geleden, maar ook in het heden confronteert het leerlingen met de hoge kosten en voordelen van het volgen van Jezus.

_Op sabbat 17 augustus bespreken we met elkaar deze les._
