---
title:  Gevangen genomen en berecht
date:   07/09/2024
---

### Lezen

> <p>Kerntekst</p> 
> ‘Hij zei: “Abba, Vader, voor U is alles mogelijk, neem deze beker van Mij weg. Maar laat niet gebeuren wat Ik wil, maar wat U wilt.”’ Marcus 14:36.

De hoofdstukken 14-16 van Marcus staan bekend als ‘het lijdensverhaal’ omdat hier het lijden, de dood en de opstanding van Jezus beschreven worden. Zoals we al zagen in studie 9 beslaan de laatste zes hoofdstukken van Marcus slechts ongeveer één week. De meeste gebeurtenissen van Marcus 14-16 vinden plaats op donderdag en vrijdag van deze lijdensweek. Jezus sterft op vrijdag en staat op zondag weer op.

De studie van deze week richt zich op Marcus 14. We beginnen met het vijfde sandwich verhaal dat twee tegengestelde handelingen in relatie tot Jezus met elkaar verbindt. Dit wordt gevolgd door het laatste avondmaal en de worsteling van Jezus in Getsemané. Daar wordt Hij gearresteerd en meegenomen naar de leiders om berecht te worden. De 11 rechtszitting wordt verbonden aan het verraad van Petrus en vormt daarmee het zesde en laatste sandwich verhaal bij Marcus. Er vinden opnieuw twee tegengestelde acties plaats, maar door een ironische kronkel bevestigen ze dezelfde waarheid.

Door het hele verhaal heen lopen twee contrasterende verhaallijnen hand in hand. In een heldere stijl zet Marcus deze botsende verhaallijnen voor de lezer uiteen en onthult tegelijkertijd de triomf van Jezus.

_Op sabbat 14 september bespreken we met elkaar deze les._
