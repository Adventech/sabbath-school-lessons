---
title:  Verdere studie
date:   13/09/2024
---

Lees Ellen White, ‘Voor Annas en het hof van Kajafas’ en ‘Judas’ in Jezus – de wens der eeuwen, blz. 580-602,

‘Terwijl de vloeken nog op de lippen van Petrus lagen, en het schrille gekraai van de haan in zijn oren klonk, wendde de Heiland zich van zijn rechters af en keek zijn arme leerling recht in het gezicht. Op hetzelfde moment werden de ogen van Petrus naar zijn Meester getrokken. In dat edele gelaat las hij diep medelijden en verdriet, maar geen boosheid. Het zien van dat bleke, lijdende gelaat, die bevende lippen, die blik vol medelijden en vergevingsgezindheid drong als een dolk in zijn hart. Zijn geweten werd wakker geschud. Zijn herinnering herleefde. Petrus herinnerde zich dat hij nog maar enkele uren geleden beloofd had dat hij met zijn Heer in de gevangenis en zelfs in de dood zou gaan. Hij herinnerde zich zijn droefheid toen Jezus hem in de bovenzaal had gezegd dat hij zijn Heer diezelfde nacht driemaal zou verloochenen. Zojuist had Petrus gezegd dat hij Jezus niet kende, maar nu besefte hij met bitter verdriet hoe goed zijn Heer hem kende en hoe nauwkeurig Hij zijn hart had gelezen, waarvan hij de bedrieglijkheid zelf niet kende.’ (Ellen White, Jezus – de wens der eeuwen, blz. 590-593)

**Gespreksvragen**

` Hoe zien we, door gewoon in Marcus 14:9 te lezen wat Jezus voorspelde, nog een andere voorzegging van Jezus – een zeer onwaarschijnlijke voorspelling, gezien de omstandigheden waarin deze geuit werd – die vervuld werd?`

`Vergelijk en contrasteer Judas en Petrus met elkaar. Op welke manier leken ze op elkaar en hoe waren ze verschillend in de manier waarop zij optraden in het lijdensverhaal?`

`Bespreek de betekenis van de maaltijd van de Heer. Hoe kunnen we deze maaltijd meer betekenis geven in de gemeente en onze leden betrekken bij de viering ervan?`

`Bespreek het gegeven dat God ‘Nee’ zei tegen het gebed van Jezus in Getsemané. Wat betekent het als God ‘Nee’ zegt tegen ons?`

`Hoewel Petrus Jezus op afschuwelijke wijze in de kou liet staan met zijn leugens, ontdeed Jezus zich niet van hem. Welke hoop put je daaruit voor jezelf?`
