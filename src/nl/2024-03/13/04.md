---
title:  De vrouwen bij het graf
date:   24/09/2024
---

‘De vrouwen die bij het kruis van Christus hadden gestaan, wachtten en waakten tot de uren van de sabbat voorbij waren. Heel vroeg op de eerste dag van de week gingen zij op weg naar het graf, terwijl zij kostbare specerijen meenamen om het lichaam van de Heiland te zalven. Zij dachten er niet aan dat Hij uit de doden zou opstaan. Hun hoop was verdwenen en het was nacht in hun hart. Onder het lopen spraken ze over Christus’ werken van barmhartigheid en zijn woorden vol troost. Maar zij dachten niet aan zijn woorden: “Ik zal u weerzien.”’ (Ellen White, Jezus – de wens der eeuwen, blz. 657)

`Lees Marcus 16:1–8. Wat gebeurde er en hoe reageerden de vrouwen in eerste instantie?`

Vanaf het begin van het evangelie weet de lezer dat Jezus de Messias is. Maar in de tekst zelf is de eerste persoon die van Jezus getuigt als Messias, en die niet bezeten is door demonen, Petrus in Marcus 8:29. We zijn dan al halverwege het boek.

In het hele evangelie van Marcus vertelt Jezus de mensen dat zij zich stil moeten houden ten aanzien van wie Hij is of ten aanzien van een genezing die Hij voor hen verrichtte. In Marcus 1:44 zegt hij tegen iemand met een huidaandoening dat hij niemand over zijn genezing mag vertellen. In Marcus 5:43 zegt hij tegen Jaïrus en zijn vrouw, niemand over de opwekking uit de dood van hun dochter te vertellen. Een groep mensen wordt in Marcus 7:36 gemaand niets te zeggen over de genezing van een doofstomme man. Vervolgens draagt Hij zijn leerlingen op niemand te vertellen dat Hij de Messias is. (Marcus 8:30; zie ook 9:9) Er bestaat geen twijfel over dat Jezus de mensen tot zwijgen maant om zichzelf de tijd te gunnen zijn missie af te ronden zoals werd voorspeld in de tijdprofetie van Daniël 9:24-27.

In het gedeelte van vandaag zien we dat de vrouwen is verteld dat Jezus is opgewekt. Desondanks vluchten de vrouwen angstig en verbaasd weg van het graf en praten in eerste instantie niet over wat zij daar zojuist hebben meegemaakt. De stilte duurt echter niet lang. Tegen de tijd dat we het einde van Marcus’ evangelie naderen lezen we: ‘En zij gingen op weg om overal het goede nieuws te verkondigen. De Heer hielp hen daarbij en zette hun verkondiging kracht bij met de tekenen die ermee gepaard gingen.’ (Marcus 16:20)

De reden om te zwijgen over Jezus en wie Hij is, is opgeheven. Het boek eindigt met de mededeling dat zij ‘overal’ over Hem vertellen.

`Waarom moeten we niet stil blijven over Jezus en over wat Hij heeft gedaan? Wie kun je vandaag over Jezus en het verlossingsplan vertellen?`
