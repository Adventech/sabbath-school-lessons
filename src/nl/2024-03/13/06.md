---
title:  Ga de wereld in
date:   26/09/2024
---

`Lees Marcus 16:14–20. Wat zei Jezus tegen zijn leerlingen toen Hij aan hen verscheen en wat betekenen die woorden nu voor ons?`

De eerste woorden van Jezus aan zijn leerlingen worden alleen indirect weergegeven in Marcus 16:14. Hij vermaant hen voor hun ongeloof en hardheid van hun harten. De kwestie van ongeloof is niet alleen maar een probleem van de huidige tijd. Zoals we al hebben gezien, worstelden ook de oorspronkelijke leerlingen van Jezus met hun geloof, (Matteüs 28:17; Johannes 20:24-29) en zij hebben Jezus op aarde meegemaakt en zagen steeds opnieuw de wonderen die Hij verrichtte.

Jezus demonstreerde de realiteit van zijn opstanding aan hen door diverse vormen van bewijs. Op die manier vormt hun getuigenis, samen met het samengevatte bewijs uit de studie van maandag, een stevige basis voor het geloof. Jezus stuurt zijn leerlingen er vervolgens op uit om het evangelie de wereld in te brengen. Zijn opdracht is enorm. Ze moeten de hele wereld over om het evangelie aan de hele schepping te verkondigen. Jezus maakt hun ook duidelijk wat het resultaat van hun werk zal zijn, ten goede en ten kwade – gelovigen worden gered, ongelovigen veroordeeld. Jezus beschrijft ook tekenen die het werk van de leerlingen zullen ondersteunen – het uitdrijven van demonen, het spreken van nieuwe talen, bescherming tegen ongelukken en het genezen van zieken. Sommige mensen hebben helaas Marcus 16:18 verkeerd geïnterpreteerd als bevestiging voor christenen hun geloof te tonen in het oppakken van giftige slangen. Dat is echter niet wat in de tekst wordt voorgesteld. Wat Jezus beschrijft, is bescherming wanneer iemand betrokken is bij zending, zoals de dienst van Paulus aan anderen in Handelingen 28:3-6.

De Bijbel leert niet dat christenen altijd beschermd zijn tegen ongelukken. Soms besluit God dat het goed is om een wonder te verrichten zodat het evangelie zijn werk kan doen. Maar het kan ook gebeuren dat christenen moeten lijden vanwege hun getuigenis. In die omstandigheden is het geduldig verdragen een ander teken voor ongelovigen van de kracht van het geloof. Nadat Hij zijn werk op aarde had voltooid ‘werd de Heer opgenomen in de hemel en nam Hij plaats aan de rechterhand van God.’ (Marcus 16:19) Jezus ging terug naar de hemel om aan Gods rechterhand plaats te nemen, de plek van overtreffende kracht, want Jezus had de krachten van het kwaad overwonnen. Kijk naar het laatste vers. Hoewel zij ‘overal’ naartoe gingen om het evangelie te verkondigen, gingen ze niet alleen. ‘De Heer hielp hen daarbij en zette hun verkondiging kracht bij met de tekenen die ermee gepaard gingen.’ (Marcus 16:20) Hij was met hen en Hij belooft ook bij ons te zijn wanneer wij het werk voortzetten dat de leerlingen zijn begonnen.

`‘Ik ben met jullie, alle dagen, tot aan de voltooiing van deze wereld.’ (Matteüs 28:20) Welke troost kunnen en moeten we uit deze belofte halen wanneer wij proberen het evangelie ‘overal’ te verkondigen?`
