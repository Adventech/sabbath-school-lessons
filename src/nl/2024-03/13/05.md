---
title:  De verschijning aan Maria en anderen
date:   25/09/2024
---

`Lees Marcus 16:9-20 16:9–20. Wat voegen deze verzen toe aan het opstandingsverhaal?`

Bijna heel het gedeelte van Marcus 16:9-20 heeft overeenkomsten met andere passages uit het Nieuwe Testament – Maria van Magdala die Jezus ziet bij het graf; ( Matteüs 28:1, 9-10; Johannes 20:11-18; vergelijk met Lucas 8:2) twee mannen die Hem onderweg tegenkomen; (Lucas 24:13-35) de elf overgebleven leerlingen die een opdracht ontvangen. (Matteüs 28:16-20; Lucas 24:36-49; Johannes 20:19-23)

De eerste persoon die Jezus in leven ziet is Maria van Magdala.(Johannes 20:11-18) Andere vrouwen zien Hem ook. (Matteüs 28:8-10) Het is belangrijk dat de eerste personen die Christus zagen vrouwen waren. Vrouwen hadden in de oude wereld geen belangrijke positie als getuigen. Daarom zou het logischer geweest zijn om de namen van mannen te noemen als getuigen, als het verhaal verzonnen was. Maar het zijn geen mannen, niet de twaalf, maar een vrouw. Zij vertelt het goede nieuws aan de leerlingen, maar, verrassing, zij geloven haar verhaal niet, waarschijnlijk omdat het te onwaarschijnlijk is en, helaas, omdat Maria een vrouw is.

Verdedigers van het geloof in de opstanding van Jezus hebben het gegeven van de vrouwen als eerste getuigen die Jezus gezien hebben, gebruikt om de waarachtigheid van het verhaal aan te tonen.

`Wat gebeurt er in Marcus 16:4? Waarom is dat belachelijk als het verhaal een verzinsel is?`

Als de betrokkenen het verhaal verzonnen hadden, waarom zouden ze zichzelf dan zo slecht presenteren? Jezus moest hen vermanen voor de ‘hardheid van hun harten.’ De evangelieverslagen, van het moment van zijn arrestatie tot aan zijn verschijningen na de opstanding, laten de volgelingen van Jezus op nogal negatieve wijze zien. Ze vluchten, ontkennen, geloven niet en ga zo maar door. Dat slaat nergens op als het verhaal verzonnen is. In tegenstelling hiermee is de moedige en onbuigzame verkondiging van de opgestane Heer en de hoop die zijn opstanding biedt aan iedereen. Dit geeft een krachtig bewijs voor de waarachtigheid van hun beweringen.

`Hoe kunnen wij onszelf beschermen tegen de geestelijke valkuil van twijfel en ongeloof? Waarom moeten we onszelf dagelijks met de opgestane Heer verbinden?`
