---
title:  De opgestane Heer
date:   21/09/2024
---

### Lezen

Marcus 15:42–47; Marcus 16; Kolossenzen 2:10–12; 1 Korintiërs 15:1–8; Daniël 9:24–27; Johannes 20:11–18.

> <p>Kerntekst</p> 
> Blijdschap vanwege de opstanding> ‘Maar hij zei tegen hen: "Wees niet bang. Jullie zoeken Jezus van Nazaret, die gekruisigd is. Hij is opgewekt uit de dood, Hij is niet hier; kijk, dat is de plaats waar Hij was neergelegd."’ Marcus 16:6.

De kruisiging van Jezus bleek de doodsteek te zijn voor de hoop en het geloof van de leerlingen. Het was een duister weekend voor hen aangezien ze geen vat kregen op de dood van hun Heer en vooral bezig waren met de angst hun eigen leven te verliezen. (Johannes 20:19)

In Marcus 16, het laatste hoofdstuk van zijn evangelie, kijken wij naar de gebeurtenissen na de dood van Jezus. In de eerste plaats kijken we naar de timing van de opstanding van Jezus en waarom de vrouwen op zondagochtend naar het graf kwamen. Adventisten hebben zich af en toe afgekeerd van de opstandingsmorgen vanwege het misbruik ervan in het ondersteunen van de zondagsheiliging. In plaats daarvan zullen we zien dat we ons mogen verheugen in de opstanding op zondag, ondanks de verkeerde theologie die er helaas door ontstaan is. In de tweede plaats houdt de studie zich bezig met de verklaring van de eerste verzen van Marcus 16 en koppelt de woorden ervan aan een thema dat door het hele boek heen loopt. De studies van maandag en dinsdag gaan hier verder op in.

Om de week af te sluiten, ten derde, kijken we op woensdag en donderdag naar de rest van Marcus 16 en beschouwen de missie die het ons geeft. De studie sluit af met een uitdaging voor de lezers van Marcus om het evangelie de wereld in te brengen.

_Op sabbat 28 september bespreken we met elkaar deze les._
