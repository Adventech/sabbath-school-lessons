---
title:  Een dag tijdens de missie van Jezus
date:   06/07/2024
---

### Lezen

Marcus 1:16-45; Johannes 1:29-42; Marcus 5:41; Lucas 6:12; Leviticus 13.

> <p>Kerntekst</p> 
> `Jezus zei tegen hen: “Kom, volg Mij! Ik zal van jullie vissers van mensen maken.”’ Marcus 1:17.`

Elk evangelie introduceert het begin van Jezus’ missie op zijn eigen manier. Matteüs toont Jezus als degene die leerlingen roept en vervolgens de Bergrede uitspreekt. Lucas vertelt het verhaal van Jezus’ eerste preek op een sabbat in de synagoge van Nazaret. Johannes brengt de roeping van enkele leerlingen in herinnering en gaat dan over tot de bruiloft in Kana, waar Jezus zijn eerste wonder verricht.

Het evangelie van Marcus vertelt dat er vier leerlingen geroepen worden en beschrijft vervolgens een sabbat in Kafarnaüm met wat er dan volgt.

Deze ‘sabbat met Jezus’ aan het begin van Marcus geeft de lezer een idee van wie Jezus is. In het hele gedeelte dat in de les van deze week gebruikt wordt, staan maar weinig woorden van Jezus: een korte oproep tot leerlingschap, een bevel aan een demon, een plan om naar andere plaatsen te gaan en de genezing van een melaatse met de instructie zichzelf aan de priesters te tonen om rein verklaard te worden. De nadruk ligt op de actie, vooral in het genezen van mensen. De evangelieschrijver is vooral dol op het woord onmiddellijk om de snelle voortgang en urgentie van Jezus’ missie te beschrijven.

_Op sabbat 13 juli bespreken we met elkaar deze les._
