---
title:  Verdere studie
date:   12/07/2024
---

Lees Ellen White, ‘In Kafarnaüm’ en ‘Gij kunt mij reinigen’ in Jezus-de wens der eeuwen, blz. 200-218.

Welk beeld van Jezus schetst Marcus 1 ons? Jezus heeft de autoriteit om leerlingen te roepen en ze reageren erop. Hij is heilig, in tegenstelling tot de onreine geesten die voor Satan werken. Er is een grote strijd gaande tussen goed en kwaad en Jezus heeft meer macht dan de demonen. Jezus heeft medelijden met zieke mensen en helpt hen, raakt hen aan terwijl niemand anders dat wellicht zou doen.

‘In de synagoge sprak Jezus over het koninkrijk dat Hij kwam oprichten. Hij sprak over zijn zending om Satans gevangenen te bevrijden. Opeens werd Hij onderbroken door een kreet van angst. Een bezetene werkte zich door de mensen naar voren en riep uit: “Wat hebben wij met Jou te maken, Jezus van Nazaret? Ben Je gekomen om ons te vernietigen? Ik weet wel wie Je bent, de heilige van God.” Overal heerste verwarring en opschudding. De aandacht van de mensen werd van Christus afgeleid. Op zijn woorden werd geen acht geslagen. Met die bedoeling had Satan zijn slachtoffer de synagoge binnengeleid. Maar Jezus bestrafte de boze geest en zei: “Zwijg en ga uit hem weg!” De onreine geest deed de man stuiptrekken en verliet hem met een luide schreeuw. . . Hij, die in de woestijn van verzoeking Satan had overwonnen, stond weer tegenover zijn vijand. De boze geest deed alles wat hij kon om zijn slachtoffer vast te houden. Als hij zou verliezen, zou Jezus de overwinning behalen ... Maar de Heiland sprak met gezag en bevrijdde de gevangene.’ (Ellen White, Jezus-de wens der eeuwen, blz. 203)

Intussen was onze Heer druk met zijn missie, bewoog zich van plaats naar plaats, bijna altijd omgeven door grote groepen mensen. Hoe behield Hij zijn rustige en stabiele benadering van zijn missie en tot de mensen? Ongetwijfeld kwam dit door zijn dagelijkse gebedstijd. Denk eens na wat een haalbaar schema zou kunnen zijn voor jou als het aankomt op gebed en Bijbelstudie. Kijk wat werkt voor jou en neem de tijd om een vredig gemoed te ontwikkelen, geleid door de Geest en het Woord van God.

**Gespreksvragen**

`bestaan. Welke vragen hebben mensen soms ten aanzien van het doel en de effectiviteit van gebed?`

`Bespreek situaties met de groep waarin het beter lijkt niet teveel over ons geloof te delen. Wanneer is die behoedzaamheid verstandig en hoe passen we het toe zonder ons geloof te verloochenen?`

`Wie zijn de ‘melaatsen’ in onze huidige maatschappij? Hoe kan de gemeente in aanraking komen met deze mensen en hen het evangelie brengen?`
