---
title:  Het grootste gebod
date:   29/08/2024
---

`Lees Marcus 12:28–34. Welke diepe vraag stelde de vriendelijke schriftgeleerde en hoe reageerde Jezus erop? `

In het evangelie van Marcus zijn tot hier de meeste religieuze leiders, op enkele uitzonderingen na, tegenstanders van Jezus. Dit komt vooral tot uiting in Jeruzalem, waar Jezus de leiders aangepakt heeft ten aanzien van de tempeldienst – het hart van het Jodendom. Wanneer een schriftgeleerde dan ook met aandacht en waardering luistert naar de uiteenzettingen van Jezus, getuigt dat van eerlijkheid en moed in het licht van de overwegende vijandschap ten opzicht van Christus. Het zou gemakkelijker zijn om op de achtergrond te luisteren en kijken, zelfs wanneer iedereen het met Jezus eens was. Maar deze man doet dat niet.

De schriftgeleerde dringt meteen door tot de kern van religie met zijn vraag welk gebod het belangrijkste is. Jezus reageert op een eenvoudige en duidelijke manier, met een citaat uit de Sjema, de Joodse geloofsbelijdenis uit Deuteronomium 6:4-5. Het grootste gebod, volgens Jezus, is God liefhebben met je hele hart, ziel en kracht – dus met je hele wezen. Jezus geeft de schriftgeleerde nog een bonus door een tweede gebod uit het Oude Testament, waar staat dat je je naaste net zo lief moet hebben als jezelf. ( Leviticus 19:18)

Soms vragen mensen zich af of het wel mogelijk is liefde te gebieden. De culturele context in Deuteronomium kan ons daarbij helpen. De taal stamt uit oude verdragen tussen partijen en de term voor ‘liefde’ verwijst naar trouw zijn aan de vereisten van het verdrag, ze trouw nakomen. Dit verwerpt niet de mogelijkheid van affectie tussen de partijen, maar het is meer gericht op de acties die loyaliteit demonstreren.

De schriftgeleerde was eerlijk en vond dat Jezus' antwoord duidelijk en eenvoudig was, dus zei hij dat ook. Je kunt je het boegeroep van andere religieuze leiders al voorstellen als de schriftgeleerde het antwoord van Jezus bevestigt en geldig verklaart. De meeste religieuze leiders zouden dat nooit doen. Jezus prees de moedige schriftgeleerde ook voor zijn eerlijke respons door hem te zeggen dat hij niet ver van het rijk van God was. Het feit dat hij niet ver weg is, betekent niet dat hij al binnen is. De schriftgeleerde moest nog steeds Jezus erkennen en volgen, een volgende stap op zijn geloofsreis.

`Hoe leren we van God en onze naasten te houden zoals we van onszelf houden? Waarom is het kruis de sleutel tot het volgen van deze geboden?`
