### Het evangelie van Marcus

Vanaf het allereerste begin van Marcus, weet de lezer wie Jezus is – de Messias, ‘Zoon van God’.1 De mensen in het verhaal worstelen echter met de vraag wie Hij is en wat Hij komt doen – behalve degenen die beheerst worden door demonen. Zij weten precies wie Hij is! De demonen herkennen Hem en sidderen voor de macht van zijn woorden.

Jezus gebiedt hun echter steeds opnieuw de informatie over wie Hij werkelijk is, geheim te houden. Waarom die geheimzinnigheid? Door de eeuwen heen hebben studenten van de Bijbel hun hoofd gebroken over deze vraag. Het heeft zelfs een naam binnen het vakgebied – het messiaanse geheim. Waarom zou een evangelie willen dat mensen hun mond houden over wie Jezus is?

Het zal ons duidelijk worden in onze reis door het evangelie van Marcus, dat er niet slechts geheimen te vinden zijn in het boek – er is ook geweldige openbaring in te vinden. We kunnen met recht spreken over het openbaring/geheimenis motief. We vinden dit terug in het hele Marcusevangelie, hoewel aan het einde ervan het geheimenis verrassend verdwijnt en vervangen wordt door een krachtige openbaring van Jezus.

Marcus kan opgedeeld worden in twee afzonderlijke gedeelten – helften eigenlijk. Hoofdstuk één tot het einde van hoofdstuk acht houden zich bezig met de cruciale vraag: ‘Wie is Jezus?’ Het antwoord wordt ons gegeven in zijn onderwijs en de wonderen die Hij verricht. Iedere keer overwint Hij het kwaad, brengt hoop aan verdrukten en onderwijst overtuigende waarheden die raken aan de kern van het menselijk bestaan. Al die zaken schreeuwen de lezer toe dat Hij de Messias is, de Christus, op wie de Hebreeuwse mensen al zo lang wachten.

Het duurt echter tot ongeveer het midden van het boek voordat iemand die niet door een demon bezeten is, verklaart wie Hij is. Die persoon beantwoordt daarmee de vraag van de eerste helft van het boek over de identiteit van Christus. Het gaat om Petrus, die verklaart: ‘U bent de messias.’2

De tweede helft van Marcus, vanaf 8:31 tot het einde van het boek, beantwoordt de andere vraag, ‘Waar is Jezus naartoe op weg?’ Het antwoord is schokkend. Hij is op weg naar het kruis, de meest oneervolle en beschamende manier om te sterven in de Romeinse wereld. En het is een erg onverwachte bestemming voor de Messias, van wie zijn volgelingen denken dat hij Rome zal verslaan en Israël zal herstellen als een machtige natie.

De klunzige leerlingen van Jezus kunnen niet bevatten wat Hij zegt. Naarmate het boek vordert, vragen ze steeds minder over dit pijnlijke onderwerp, totdat ze uiteindelijk helemaal tot zwijgen worden gebracht als ze oog in oog staan met de onaangename waarheid. De zaken gaan er steeds somberder uitzien als Jezus de religieuze leiders aanspreekt die zijn dood al aan het organiseren zijn. De leerlingen, die nog steeds hopen op een glorierijk koninkrijk, zijn geschokt door een arrestatie, een rechtszaak en de kruisiging die al hun verwachtingen teniet doet.

De klunzige leerlingen van Jezus kunnen niet bevatten wat Hij zegt. Naarmate het boek vordert, vragen ze steeds minder over dit pijnlijke onderwerp, totdat ze uiteindelijk helemaal tot zwijgen worden gebracht als ze oog in oog staan met de onaangename waarheid.

De zaken gaan er steeds somberder uitzien als Jezus de religieuze leiders aanspreekt die zijn dood al aan het organiseren zijn. De leerlingen, die nog steeds hopen op een glorierijk koninkrijk, zijn geschokt door een arrestatie, een rechtszaak en de kruisiging die al hun verwachtingen teniet doet.

Maar door alles heen, houdt Jezus vast aan een duidelijke en consistente boodschap over waar Hij naartoe gaat en wat het betekent dat Hij zal sterven en weer opstaan. Het brood en de beker van het laatste avondmaal zullen zijn lichaam en bloed representeren (Marcus 14:22-25) en Hij wordt de losprijs voor velen (Marcus 10:45).

Dit betekent niet dat Hij zich in stoïcijnse rust naar het kruis begaf. In Getsemané worstelt Hij met het besluit (Marcus 14:32-42) en aan het kruis schreeuwt Hij wanhopig uit: ‘Mijn God, mijn God, waarom hebt U Mij verlaten?’ (Marcus 15:34) Het evangelie van Marcus toont ons de duisternis die Christus ervoer, de prijs voor onze verlossing. Maar het kruis is niet het einde van de reis. Na zijn opstanding organiseert Hij een ontmoeting met zijn leerlingen in Galilea – en zoals wij nu weten, ontstond de christelijke kerk.

Het is een bijzonder verhaal, verteld in een laconieke, snelle verteltrant met maar heel weinig commentaar van de evangelieschrijver zelf. Hij vertelt eenvoudigweg het verhaal en laat vervolgens de woorden, de daden, de acties voor zichzelf spreken aangaande het leven en de dood van Jezus van Nazaret.

**Thomas R. Shepherd, PhD, DrPH, is leidinggevend onderzoeksprofessor van het Nieuwe Testament aan de Seventh-day Adventist Theological Seminary, Andrews University. Hij en zijn vrouw Sherry hebben twee volwassen kinderen en zes kleinkinderen.**
