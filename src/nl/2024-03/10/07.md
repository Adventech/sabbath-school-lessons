---
title:  Verdere studie
date:   06/09/2024
---

Lees Ellen White, ‘Op de Olijfberg’ in Jezus – de wens der eeuwen, blz. 521-529.

Er gebeuren veel dingen in de wereld die zorgelijk zijn. Mensen zijn werkelijk angstig over hoe zaken zich ontwikkelen. Hoe kunnen wij, als zevendedagsadventisten met een beetje inzicht ten aanzien van komende gebeurtenissen, deze dingen gebruiken om mensen op de hoop in Jezus te wijzen en de belofte van zijn komst?

‘Omdat wij niet precies het tijdstip van zijn komst weten, moeten wij waken. “Gelukkig de knechten die de heer bij zijn komst wakend aantreft.”7 Zij die op de komst van hun Heer wachten, zitten niet neer terwijl zij werkloos afwachten. De verwachting van de komst van Christus moet de mensen ertoe brengen de Heer en zijn oordelen over de zonde te vrezen. Zij moeten zich bewust worden van hun grote zonde door zijn aanbod van genade te verwerpen. Zij die uitzien naar hun Heer reinigen hun leven door de waarheid te gehoorzamen. Opmerkzaam waken gaat bij hen gepaard met ijverig werken. Omdat zij weten dat de Heer voor de deur staat, worden zij opgewekt mee te werken met hemelse wezens voor het redden van mensen. Zij zijn de trouwe en verstandige dienstknechten die in het huishouden van hun heer “op tijd het eten krijgen dat hun toekomt.” (Lucas 12:37) (Lucas 12:42) Zij verkondigen de waarheid die juist nu van toepassing is. Evenals Henoch, Noach, Abraham en Mozes ieder de waarheid voor hun tijd predikten, zullen de dienstknechten van Christus nu de bijzondere waarschuwing voor hun generatie verkondigen.’ (Ellen White, Jezus – de wens der eeuwen, blz. 527)

**Gespreksvragen**

`Het is één ding om te geven voor het werk van de Heer. Het is iets anders om offers te brengen. Wat is het verschil en waarom is dat verschil belangrijk?`

`Waarom voorkwam God de vervolging van zijn volk niet door de eeuwen heen en in de wereld van vandaag? Hoe helpt het motief van de grote strijd ons in het enigszins begrijpen waarom vervolging bestaat?`

`Welke tekenen voor de komst van Christus springen er voor jou uit in het heden?`

`Denk na over de staat van de doden en het gegeven dat de doden slapen totdat Christus terugkomt. Mensen sluiten hun ogen in de dood en wat is vervolgens het eerste dat ze weer zullen meemaken? Hoe helpt dit idee ons bij het besef dat voor ieder individu de wederkomst van Christus nooit ver weg is?`
