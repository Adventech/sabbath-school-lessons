---
title:  De grote beproeving
date:   04/09/2024
---

`Lees Marcus 13:19. Waar verwijst dit vers naar?`

Marcus 13:14 over de verwoestende gruwel is het middelpunt waar het hoofdstuk om draait.3 Marcus 13:19 markeert ook een overgangspunt. Het verwijst naar een grote verdrukking die zijn gelijke niet kent sinds de schepping van de wereld. Dit voorspelt een grotere of uitgebreidere vervolging dan bij de val van Jeruzalem. Marcus 13:19 schakelt ook over naar de toekomende tijd, wat wijst op gebeurtenissen die verder weg liggen dan de tijd van Jezus.

Net zoals Marcus 13:14 de profetie van Daniël 9 herhaalt, zo horen we hier in Marcus 13:19-23 de beschreven grote vervolging uit de profetieën van Daniël 7 en 8, waar de macht van de kleine horen het volk van God vervolgt voor ‘een tijd en tijden en een halve tijd.’ (Zie de studie van dinsdag) Deze profetische periode van 1260 dagen is gelijk aan 1260 letterlijke jaren. (Daniël 7:25) Deze tijd liep van 538 na Christus tot 1798. In 1798 stuurde Napoleon zijn generaal om de paus gevangen te nemen. Gedurende de periode van 1260 jaar vervolgde en doodde de macht van de kleine horen degenen die het niet eens waren met haar systeem van kerkbestuur.

`Lees Marcus 13:20–23. Welke hoop biedt God zijn volk tijdens de tijd van vervolging en welke waarschuwing geeft Hij hun voor als het voorbij is? `

Marcus 13:20 spreekt over een vervolging die wordt ingekort ten behoeve van Gods kinderen. Historisch gezien werd de intensiteit van de vervolgingen minder na de opkomst van de protestantse reformatie en daarmee werd de periode van onrust verkort. De macht van de kleine horen nam af en meer mensen sloten zich aan bij de reformatie. Maar de macht van de kleine horen zou opnieuw in macht toenemen, zoals de profetie uit Openbaring 13 ons duidelijk maakt.

In Marcus 13:21–23 waarschuwt Jezus ons voor een andere dreiging, die van valse profeten en valse christussen die opstaan in de periode voor zijn terugkeer. Jezus waarschuwt zijn volgelingen voor hen op te passen.

`In de periode waarin Jezus waarschuwde voor valse christussen, was zijn kerk nog nauwelijks van de grond gekomen. Toch was Hij in staat om al zo’n wonderbaarlijke voorzegging te doen, die ook waarheid is geworden – zelfs in onze tijd zijn er mensen die beweren dat ze Jezus zijn. Op welke manier kan deze voorspelling ons vertrouwen in Gods Woord vergroten?`

Numeri 14:34; Ezechiël 4:6
