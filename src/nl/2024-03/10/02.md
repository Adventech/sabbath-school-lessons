---
title:  Twee kleine muntjes in de collecte
date:   01/09/2024
---

`Lees Marcus 12:41â€“44. Hoeveel gaf de weduwe en wat zei Jezus daarover?`

De tempel in Jeruzalem was een prachtig gebouw. De tempelberg domineerde de stad en de enorme stenen die gebruikt werden voor de bouw zijn tot op de dag van vandaag een bezienswaardigheid. Sommige wegen honderden tonnen. De verbouw en uitbreiding van de tempel en de tempelberg begon onder Herodes de Grote, rond 20 voor Christus. De bouw en decoratie van het gebouw duurden tot de zestiger jaren na Christus.

Veel mensen brachten grote collectebedragen naar de tempel die ze konden storten in dertien kisten in de hof van de vrouwen, in de buurt van de tempel. Daar zat Jezus toen hij een weduwe zag naderen die twee lepta in de kist gooide. Dit staat gelijk aan 1/32 van een denarius, het gebruikelijke dagloon voor een dagloner. De donatie van de vrouw was dus zeer klein.

Jezus was echter onder de indruk van haar gift. Veel rijke mensen gooiden grote geldbedragen in de kist, maar daar zei Hij niets van. De gift van de weduwe kon echter rekenen op zijn waardering. Hij zegt zelfs dat ze meer gaf dan wie ook. Hoe is dat mogelijk? Jezus legt uit dat alle andere mensen offergaven deponeerden vanuit hun overvloed, maar deze weduwe deed het vanuit haar armoede. Alle anderen hadden nog ruim voldoende om van te leven; de weduwe gaf alles wat ze nog bezat. Dat feit maakt haar gift uitzonderlijk, zelfs al stelde de geldwaarde ervan helemaal niets voor.

Dit verhaal bevat een belangrijke les over het beheer van middelen. Geven voor de zaak van God hangt niet af van de handelingen van leiders om geldigheid te hebben. Het religieuze leiderschap van de tempel kampte met corruptie, maar voor Jezus was dat geen reden om aan te bevelen dan maar te stoppen met geven. Van alle corrupte leiders, zoals Kajafas en Annas, waren degenen in de tijd van Jezus onder de slechtsten. Jezus wist dat.

Het is waar dat leiders de heilige plicht hebben middelen te gebruiken volgens de richtlijnen van God, maar zelfs als ze dat niet doen, worden de gevers aan Gods zaak nog steeds gezegend in hun geven, net zoals de weduwe.

Het onthouden van tienden en giften wanneer leiders onaangename dingen doen, betekent dat het geven is gekoppeld aan hun handelingen in plaats van aan dankbaarheid aan God. Hoe verleidelijk ook, het is een verkeerde manier van denken.

`Wat moet dit verhaal ons leren over het belang van trouw in wat we geven voor het werk van de Heer?`
