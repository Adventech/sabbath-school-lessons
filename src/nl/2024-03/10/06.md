---
title:  De komst van de Mensenzoon
date:   05/09/2024
---

`Lees Marcus 13:24–32. Welke grote gebeurtenis wordt hier beschreven? `

Niets anders dan de terugkeer van Jezus Christus in heerlijkheid, voorafgegaan door tekenen in de zon, maan en sterren, wordt hier beschreven. Het Nieuwe Testament staat vol met profetieën die naar deze geweldige gebeurtenis verwijzen. De apostel Paulus schrijft er gedetailleerd over in 1 Tessalonicenzen 4:13-18. Hij spreekt daar over degenen die zijn gaan rusten in Christus en die nu tot leven gewekt worden om, samen met de heiligen die dan nog in leven zijn, Christus tegemoet te gaan in de lucht. In 1 Korintiërs 15 spreekt de apostel gedetailleerd over de werkelijkheid van de opstanding van de doden, die plaats zal vinden bij de terugkeer van Christus.

Petrus schrijft ook over die grote dag in 2 Petrus 3:3-13. Hij verklaart daar dat de Heer niet treuzelt om zijn belofte in te lossen, maar dat Hij wil dat alle mensen tot bekering komen. En in Openbaring lezen we levendige beschrijvingen van de terugkeer van Christus.6 Het Nieuwe Testament herhaalt keer op keer dat de komst van Jezus persoonlijk, letterlijk, zichtbaar en hoorbaar zal zijn. Iedereen zal Hem zien wanneer Hij komt.

Wat bedoelt Jezus echter met ‘deze generatie’ en ‘die dag’ en ‘dat uur’? Het zijn woorden die veel mensen hoofdbrekens bezorgd hebben. De generatie waar Jezus over spreekt, is immers lang geleden gestorven. Er zijn een aantal oplossingen aangedragen voor deze passage. Sommigen menen dat het woord ‘generatie’ kan wijzen op een ras, in dit geval de Joden. De suggestie is dan dat het Joodse ras niet zal uitsterven voordat Jezus terugkomt. Een andere oplossing is te spreken over de generatie van mensen die alle tekenen vervuld zien worden als degenen die niet zullen sterven voordat Jezus terugkomt.

Een eenvoudiger oplossing ligt in het aandachtspunt dat in Marcus 13:30 Jezus het woord ‘deze’ gebruikt, als in ‘deze generatie.’ In Marcus 13:32 gebruikt Hij de woorden ‘die’ en ‘dat’ als Hij spreekt over ‘die dag’ en ‘dat moment.’ In Marcus 13 zien we het woord ‘dit’ (houtos, hautē, touto) vaker terugkomen in de verzen 1-13. Ze zijn de inleiding op de verwoesting van Jeruzalem. Dat is het woord dat het latere deel van het hoofdstuk kenmerkt.

‘Deze generatie’ verwijst waarschijnlijk dan ook naar de generatie van de eerste eeuw, die de verwoesting van Jeruzalem meemaakte, zoals beschreven in Marcus 13:30. Marcus 13:32 verwijst echter naar de wederkomst van Christus, die nog steeds in de toekomst ligt en dus verder van de eerste eeuw verwijderd was. Daarom gebruikt Marcus 13:32 het woord ‘dat’ aangezien hij spreekt over gebeurtenissen die verder in de toekomst liggen.

Zie Openbaring 1:7; 6:12-17; 14:14-20 en 19:11-21
