---
title:  Niet één steen op de andere
date:   02/09/2024
---

` Lees Marcus 13:1–13. Hoe reageerden de leerlingen op de uitspraak van Jezus over de tempel en wat is het belang van Jezus’ antwoord daarop?`

We zeiden al eerder dat het tempelcomplex een geweldig bouwwerk was. Josephus zegt dat de koninklijke poort aan de zuidkant van het complex 162 pilaren had. Drie mannen, met de handen ineengevouwen, konden een pilaar omspannen.1 Jezus zegt dat het allemaal verwoest zal worden. Zo’n profetie aangaande een dergelijk massief bouwwerk klinkt in de oren van de luisteraar als het einde van de wereld.

‘Wat moet er in Christus zijn omgegaan toen zijn aandacht werd gevestigd op de pracht van de tempel. Het was werkelijk een machtig schouwspel dat voor Hem lag, maar verdrietig zei Hij: “Ik zie het wel. De gebouwen zijn prachtig. Jullie wijzen naar die muren en noemen ze onneembaar, maar luister goed: De dag komt waarop ‘geen steen op de andere zal blijven; alles zal worden afgebroken."' (Antiquities,15.11.5§§413–414)

De leerlingen willen weten wanneer die voorspelling van Jezus ten uitvoer wordt gebracht. Daarom vraagt een klein groepje, bestaande uit Petrus, Jakobus, Johannes en Andreas Hem in Marcus 13:4 wanneer al deze dingen plaats zullen vinden en wat het teken ervan is.

Het is opvallend in Marcus 13:5-13 dat Jezus niet de meeste tijd besteedt aan de val van Jeruzalem, maar aan het waarschuwen van zijn leerlingen over wat ze kunnen verwachten bij hun missie in de oprichting van de vroegchristelijke kerk. Het lijkt erop dat het een uitdagende taak gaat worden.

Ze zullen vervolgd worden, beproefd en sommigen worden gedood. Maar Jezus geeft aan dat dit allemaal moet gebeuren en dat het nog niet aangeeft dat de tijd gekomen is. Ze moeten zich niet laten misleiden door tumultueuze gebeurtenissen. De heilige Geest zal hun de woorden geven om op het juiste moment te spreken, zelfs wanneer familie en vrienden hen in de steek laten.

Wat we mogen leren uit deze inleidende en profetische woorden van Jezus, is dat Gods kinderen niet bang hoeven te zijn voor tumult en beproeving. Ze moeten volhardend zijn, want Gods Geest zal hen door de moeilijkheden heen leiden.

`Wat is jouw eigen ervaring met beproevingen die ontstaan vanwege het volgen van Jezus? Als je nog geen beproevingen ervaren hebt, moet je je dan afvragen of je wel echt een volgeling van Jezus bent?`
