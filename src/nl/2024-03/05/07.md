---
title:  Verdere studie
date:   02/08/2024
---

Lees Ellen White, ‘Zwijg, wees stil’ en ‘De aanraking van het geloof’ in Jezus – de wens der eeuwen, blz. 271-282.

‘In allen die door God worden opgeleid moet een leven te zien zijn dat niet lijkt op de wereld met haar gebruiken. Iedereen moet een persoonlijke ervaring hebben in het verkrijgen van kennis van Gods wil. Wij moeten Hem zelf tot ons horen spreken. Als elke andere stem zwijgt en wij stil op Hem wachten, maakt de stilte in het hart dat wij duidelijker Gods stem kunnen onderscheiden. Hij zegt ons: “Staak de strijd, en erken dat Ik God ben.” (Psalm 46:11) Alleen hier kan rust gevonden worden. Dit is de juiste voorbereiding voor allen, die voor God werken. Middenin de gejaagde massa en de inspanning van de drukte van het leven zal iemand, die op deze wijze verkwikt is, omgeven zijn door een atmosfeer van licht en vrede. Het leven zal een aangename invloed laten zien en een goddelijke macht openbaren die zal doordringen tot de harten van de mensen.’ (Ellen White, Jezus – de wens der eeuwen, blz. 296)

‘Ontevreden vroegen zij waarom Jezus, als Hij zoveel wonderen kon doen, zoals zij hadden gezien, geen gezondheid, kracht en rijkdommen aan heel zijn volk kon geven, hen kon bevrijden van de onderdrukkers en hen eer en aanzien geven? Het feit dat Hij zei door God gezonden te zijn en toch weigerde koning van Israël te worden, was een geheim dat zij niet begrepen. Zijn weigering werd verkeerd uitgelegd. Velen trokken de conclusie dat Hij zijn aanspraak niet waar durfde maken, omdat Hij zelf twijfelde aan zijn goddelijke zending. Daarom lieten zij het ongeloof toe in hun hart en het zaad, dat Satan had gezaaid, droeg vrucht door onbegrip en ontrouw.’ (Ellen White, Jezus – de wens der eeuwen, blz. 313-314)

**Gespreksvragen**

`Als iemand je zou vragen waar Jezus je van heeft bevrijd, wat zou je dan antwoorden?`

`Bespreek waarom God soms toestaat dat een goed mens, zoals Johannes de Doper, gevangengenomen en gedood wordt. Welke troost of hoop kunnen we ontdekken, ondanks deze moeilijke zaken?`

`Welke lessen kunnen we trekken uit het voeden van de 5000, voor een gemeente met weinig middelen?`

`Vergelijk populaire hedendaagse denkbeelden over Jezus met het beeld dat Marcus 5 en 6 van Hem schetst. Hoe moeten we denken over mensen die Jezus zien als politiek leider en als heerser over andere mensen?`
