---
title:  Wonderen rondom het meer
date:   27/07/2024
---

### Lezen

Marcus 4:35–41; Psalm 104:1–9; Marcus 5:1–43; Numeri 27:17.

> <p>Kerntekst</p> 
> `‘Dat stond Hij hem niet toe, maar Hij zei tegen hem: "Ga naar huis, naar uw eigen mensen, en vertel hun wat de Heer allemaal voor u heeft gedaan en hoe Hij zich over u heeft ontfermd."’ Marcus 5:19.`

Het werk van Jezus vond voor het grootste deel plaats in Galilea, in het bijzonder het gebied op en rondom het Meer van Galilea. Het meer was zo’n 21 kilometer lang en 13 kilometer breed. Het is het grootste waterreservoir in het gebied en het centrum van het leven voor de mensen die er dichtbij woonden.

Marcus 4 eindigt met Jezus en zijn leerlingen die over het meer reizen. Er steekt een storm op en Jezus brengt de rust terug door de wind en de golven toe te spreken. Marcus 6 eindigt met een soortgelijke gebeurtenis, maar deze keer loopt Jezus over het water naar zijn vrienden die zich in de boot bevinden. Tussen deze gebeurtenissen op het water in, lezen we over wonderen van Jezus die op het land plaatsvinden. Ook lezen we over de eerste zendingsactiviteiten van de leerlingen. Die verhalen zijn het onderwerp van de studie van deze week.

Het overkoepelende kenmerk van de dramatische verhalen is de lezer kennis te laten maken met wie Jezus werkelijk is. Hij is degene die in staat is een storm tot rust te brengen, een bezetene te genezen, een vrouw te genezen die alleen maar zijn kleding aanraakt, een dood meisje uit de dood op te wekken, te preken in zijn woonplaats, zijn leerlingen uit te zenden met een evangelieboodschap, 5000 mensen te voeden met slechts een paar broden en vissen en op water te lopen – ongelooflijke uitingen van macht die de leerlingen dichter brengen bij het begrip dat Hij de Zoon van God is.

_Op sabbat 3 augustus bespreken we met elkaar deze les._
