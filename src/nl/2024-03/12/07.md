---
title:  Verdere studie
date:   20/09/2024
---

Lees Ellen White, ‘In de rechtszaal van Pilatus,’ ‘Golgota’ en ‘Het is volbracht’ in Jezus – de wens der eeuwen, blz. 603-640.

‘Pilatus had graag Jezus willen vrijlaten, maar hij besefte dat hij dit niet kon doen en toch zijn positie en eer zou kunnen behouden. Hij offerde liever een onschuldig leven op dan zijn wereldse macht te verliezen. Hoe velen die proberen verlies en lijden te ontwijken, offeren op dezelfde manier hun beginselen op! Het geweten en de plicht wijzen naar de ene richting, eigenbelang naar de andere kant. De stroom beweegt zich met kracht in de verkeerde richting en wie met het kwaad een overeenkomst sluit wordt meegesleept in het diepe duister van schuld.’(Ellen White, Jezus – de wens der eeuwen, blz. 617)

‘De zonde van ons allen werd gelegd op Christus als onze plaatsvervanger en borg. Hij werd als overtreder gerekend om ons te kunnen verlossen van de vloek van de wet. De zonde van iedere afstammeling van Adam drukte op Hem. Gods woede tegen de zonde, de verschrikkelijke openbaring van zijn ongenoegen over de ongerechtigheid vulde het hart van zijn Zoon met ontzetting. Heel zijn leven had Christus aan een gevallen wereld de blijde boodschap van de barmhartigheid en vergevende liefde van de Vader bekendgemaakt. Verlossing voor de grootste zondaars was zijn hoofdthema geweest. Maar nu het vreselijke gewicht van de schuld die Hij draagt op Hem drukt, kan Hij het verzoenend gelaat van zijn Vader niet onderscheiden. Het feit dat Gods aangezicht zich afwendde van de Heiland in dit uur van uiterste zielenstrijd doorboorde zijn hart met een verdriet die geen mens ooit kan begrijpen. Deze zielenpijn was zo groot, dat Hij zijn lichamelijke pijn nauwelijks voelde.’ (Idem, blz. 629)

**Gespreksvragen**

`Bekijk hoe belangrijk de plaatsvervangingstheologie was voor Ellen White – en ook de Bijbel, kijk bijvoorbeeld naar Jesaja 53. Waarom is iedere theologie die op enige wijze de centrale rol van de vervanging en het sterven van Christus in onze plaats, waarbij Hij zelf de prijs voor de zonde betaalt, afzwakt, een valse theologie?`

`Wie of wat is de ‘Barabbas’ in de hedendaagse wereld waarnaar gevraagd wordt in plaats van Jezus?`

`Wat moet het verhaal van Josef van Arimatea ons duidelijk maken over uiterlijke verschijningen?`

`Overdenk Daniël 9:24-27. Waarom zou je in staat moeten zijn een Bijbelstudie te geven over dit gedeelte aan iedereen die ernaar vraagt? Ben je daartoe in staat?`
