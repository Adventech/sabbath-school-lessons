---
title:  Berecht en gekruisigd
date:   14/09/2024
---

### Lezen

Marcus 15; Lucas 13:1; Psalm 22:18; Johannes 20:24–29; Johannes 1:1–3; Daniël 9:24–27.

> <p>Kerntekst</p> 
> ‘In het negende uur, riep Jezus met luide stem: “Eloï, Eloï, lema sabachtani?”, wat in onze taal betekent: “Mijn God, mijn God, waarom hebt U Mij verlaten?”’ Marcus 15:34.

Marcus 15 is het hart van het lijdensverhaal. Het geeft ons de berechting van Jezus, zijn veroordeling, de bespotting door de soldaten, zijn kruisiging en vervolgens zijn dood en begrafenis. De gebeurtenissen in dit hoofdstuk zijn grimmig en helder weergegeven, waarschijnlijk omdat de auteur de feiten voor zich heeft laten spreken.

In het hoofdstuk speelt ironie een belangrijke rol. Daarom is het goed een duidelijke definitie van ironie te geven.

Ironie bevat vaak drie componenten: 1. Twee betekenisniveaus, 2. die twee niveaus contrasteren elkaar of zijn strijdig met elkaar en 3. iemand begrijpt de ironie van het geheel niet, begrijpt daarom niet wat er gebeurt en beseft daarom ook niet dat hij of zij degene is die de gevolgen zal ervaren.

Deze week is het hoofdstuk gevuld met pijnlijke ironie. Het begint bij de vraag van Pilatus: ‘Bent U de koning van de Joden?’ Vervolgens de spottende soldaten die een bord aan de bovenkant van het kruis hangen en de spottende religieuze leiders die roepen: ‘Anderen heeft Hij gered, maar zichzelf redden kan Hij niet.’ En uiteindelijk komen we dan aan bij de onverwachte verschijning van Josef van Arimatea. Maar alle ironie, hoe pijnlijk ook, openbaart de krachtige waarheid over de dood van Jezu en de betekenis ervan.

_Op sabbat 21 september bespreken we met elkaar deze les._
