---
title:  Door God verlaten
date:   18/09/2024
---

`Lees Marcus 15:33–41. Wat zijn de enige woorden van Jezus aan het kruis bij Marcus? Wat betekent de dood van Christus ten diepste voor ieder van ons?`

Het evangelie van Marcus presenteert het kruis als een duistere plek, zowel lichamelijk als geestelijk. Een bovennatuurlijke duisternis daalde neer op Golgota vanaf ongeveer het middaguur tot een uur of drie in de middag. ‘Op het middaguur viel er duisternis over het hele land, die drie uur aanhield.’ (Marcus 15:33)

De woorden van Jezus aan het kruis worden de ‘wanhoopskreet’ genoemd. Hij bidt, schreeuwt het uit naar God en vraagt Hem waarom Hij Hem verlaten heeft. Hij citeert uit Psalm 22:1. Andere verwijzingen naar dezelfde Psalm lezen we in Marcus 15:24 en 29, een aanduiding dat de Schriften in vervulling gingen met de dood van Christus. Zelfs door de kwade beraadslagingen van mensen heen, wordt de wil van God ten uitvoer gebracht.

De woorden van Jezus aan het kruis worden in het Aramees weergegeven, gevolgd door een vertaling. De woorden ‘Mijn God, Mijn God’ zijn Eloï, Eloï in het vers. (Afgeleid van het Aramese ‘elahi) Het zou gemakkelijk zijn te denken dat Jezus om Elia riep. ( In het Aramees ‘eliyyah, wat betekent ‘Mijn God is YHWH’) Dit is de fout die sommige van de omstanders maken.

Opvallend in dit gedeelte zijn de overeenkomsten met de doop van Jezus in Marcus 1:9-11.

| De doop: Marcus 1:9–11 | Het kruis: Marcus 15:34–39 |
| --- | --- |
| Johannes doopt Jezus | Jezus' doop (vergelijk met Marcus 10:38) |
| Johannes (Elia figuur; zie Marcus 9:11–13) | Roepen van Elia |
| De hemel opent zich | Gordijn scheurt doormidden |
| Geest (pneuma) | Jezus sterft (expneô) |
| Gods stem 'Mijn geliefde Zoon' | Centurion zegt 'Zoon van God' |

Deze overeenkomsten suggereren dat de doop van Jezus in Marcus 1 het begin van zijn zending markeert, zoals voorspeld in Daniël 9:24-27. Wat er aan het kruis gebeurt, in Marcus 15, is de climax, of het doel van zijn zending, want daar sterft Hij als losprijs voor velen. (Marcus 10:45) De dood van Jezus aan het kruis vervult ook een deel van de profetie van Daniël 9:24-27. Het scheuren van het tempel gordijn (Marcus 15:38) wijst op de voltooiing van de offerdienst. Type ontmoet antitype en een nieuwe fase in de verlossingsgeschiedenis vangt aan.

`Ondanks de kwade beraadslagingen van de mensheid, werden Gods doelen vervuld. Waarom helpt dit ons te beseffen dat, ongeacht wat er om ons heen gebeurt, wij altijd kunnen vertrouwen op God en weten dat zijn goedheid uiteindelijk zal triomferen?`
