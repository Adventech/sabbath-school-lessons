---
title:  Vedere studie
date:   26/07/2024
---

Lees Ellen White, ‘Iemand ging naar zijn land om te zaaien’ in Verhalen om verder te vertellen, blz. 15-41.

‘Echte heiliging is gebaseerd op het dienen van God met totale toewijding. Dat is de basis voor een echt christelijk leven. Christus wil dat we Hem onvoorwaardelijk en onverdeeld dienen. Hij vraagt om ons hart, ons verstand, ons hele wezen, onze inspanning. Niet langer mogen we ons ego de eerste plaats geven. Wie alleen voor zichzelf leeft, is geen christen.

Elke daad moet voortkomen uit liefde. Liefde is het basisbeginsel van Gods bestuur in de hemel en op de aarde en moet ook de grondslag zijn van het karakter van elke christen. Alleen daardoor wordt en blijft een volgeling van Jezus standvastig. En alleen daardoor is het mogelijk om zware problemen en verleidingen het hoofd te bieden.

Liefde uit zich ook in bereidheid tot offers. De kern van het verlossingsplan is het offer – een offer zo groot en zo diep dat het niet te meten valt. Christus gaf alles voor ons en wie Christus aannemen zullen ook bereid moeten zijn om alles voor hun Verlosser op te geven. Voor hen zal zijn eer en heerlijkheid boven alles uitgaan.’ (Ellen White, Verhalen om verder te vertellen, blz. 29)

**Gespreksvragen**

`‘Elke daad moet voortkomen uit liefde. Liefde is het basisbeginsel van Gods bestuur in de hemel en op de aarde.’ Op welke manier openbaart het kruis deze wonderlijke waarheid aan ons? Hoe kunnen we deze liefde in ons leven uitstralen? Waarom is dat nodig?`

` Hoe zou je reageren op iemand die volhoudt dat Jezus gelijkenissen vertelde om buitenstaanders in het duister te laten tasten? Waarom zou Jezus, die zijn leven gaf voor ieder mens, (Zie 1 Johannes 2:2) mensen bewust willen buitensluiten voor wie Hij aan het kruis gestorven is?`

`Een lamp moet zichtbaar zijn en niet verstopt worden (Marcus 4:21). Pas dit principe toe op de manier waarop jouw gemeente zich verhoudt tot de lokale gemeenschap. Op welke manier kan je het licht meer laten stralen?`

` Overweeg de gelijkenis van het groeiende zaad. (Marcus 4:26-29) Welke rol spelen mensen in het laten groeien van het evangeliezaad en welke rol speelt God? Hoewel wij duidelijk een rol hebben in het geheel, zijn we toch volkomen afhankelijk van God. Hoe zorgen we daarvoor? Kan een houding van totale afhankelijkheid onderdeel zijn van wat we nodig hebben om te groeien?`
