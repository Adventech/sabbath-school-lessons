---
title:  Gelijkenissen
date:   20/07/2024
---

### Lezen

Marcus 4:1–34; Jakobus 1:21; Jesaja 6:1–13; Psalm 104:12; Daniël 4:10–12.

> <p>Kerntekst</p> 
> ‘Hij zei ook tegen hen: “Let goed op wat je hoort: met de maat waarmee je meet, zal jou de maat genomen worden, en er zal je zelfs meer worden toebedeeld. Want wie heeft zal nog meer krijgen; maar wie niets heeft, hem zal zelfs het laatste worden ontnomen.”’ Marcus 4:24-25.

De studie van deze week richt zich op de gelijkenissen in Marcus 4. Het evangelie van Marcus heeft het minste aantal gelijkenissen in de synoptische evangeliën – Matteüs, Marcus en Lucas.

Theologen hebben vele jaren geargumenteerd over de betekenis en interpretatie van Jezus’ gelijkenissen. Hoe moeten we ze interpreteren, wat betekenen ze, waarom gebruikte Jezus gelijkenissen, welke lessen moeten we eruit halen en hoe letterlijk moeten ze genomen worden, of is het puur allegorie, en dergelijke.

Het mag duidelijk zijn dat we niet al die vragen oplossen in de studie van deze week. In plaats daarvan gaan we ernaar kijken en komen hopelijk, onder Gods genade, tot enig begrip van de punten die Jezus wilde aanstippen met deze gelijkenissen.

In Marcus 4 vinden we vijf gelijkenissen – de zaaier, de lamp, de korenmaat, het zaad dat opgroeit en het mosterdzaad. Het grootste deel van het hoofdstuk richt zich op de gelijkenis van de zaaier. Deze wordt eerst verteld, gevolgd door de reden voor het vertellen van gelijkenissen en dan de interpretatie van deze gelijkenis. Dit patroon van de drie stappen heeft onze aandacht op zondag, maandag en dinsdag. De andere gelijkenissen worden behandeld op woensdag en donderdag.

_Op sabbat 27 juli bespreken we met elkaar deze les._
