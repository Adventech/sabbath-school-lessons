---
title:  Verdere studie
date:   23/08/2024
---

Lees Ellen White, ‘Het zegenen van de kinderen’ en ‘Eén ding ontbreekt u’ in Jezus – de wens der eeuwen, blz. 424-433.

‘Jezus heeft altijd van kinderen gehouden. Hij aanvaardde hun kinderlijke sympathie en hun oprechte, ongekunstelde liefde. De dankbare lof van hun zuivere lippen klonk Hem als muziek in de oren en verkwikte zijn geest als Hij terneergedrukt was door de omgang met sluwe en huichelachtige mensen. Waar de Heiland ook ging, overal wonnen zijn vriendelijke gezicht en zijn zachtmoedige, prettige optreden de liefde en het vertrouwen van de kinderen.’ (Ellen White, Jezus – de wens der eeuwen, blz. 424)

‘Voor hen, die evenals de jonge overste hoge vertrouwensposities bekleden en grote bezittingen hebben, schijnt het wellicht een te groot offer om alles op te geven en Christus te volgen. Maar deze regel geldt voor allen die zijn leerlingen willen worden. Alleen absolute gehoorzaamheid kan aanvaard worden. Zichzelf overgeven is de kern van de leer van Christus. Vaak wordt dit voorgehouden in bewoordingen die gebiedend lijken, omdat er geen andere manier is om de mens te redden dan die dingen af te snijden die het hele wezen omlaag zouden halen als men eraan vasthoudt.’ (Idem, blz. 432)

**Gespreksvragen**

`Op welke manieren kan je kinderen en jonge mensen helpen verbonden te blijven met Christus en de kerkgemeenschap? Waarom is het belangrijk om dat te doen?`

`Soms horen we mensen zeggen dat geld hen niet interesseert. Dat is niet waar. Iedereen geeft om geld en daar is niets mis mee. Maar wat kan het probleem zijn met geld en waarom moeten trouwe christenen, rijk of arm,voorzichtig zijn in de manier waarop zij met geld omgaan?`

`Als Jezus jou zou vragen: ‘Wat wil je dat Ik voor je doe?’, wat zou je dan antwoorden?`

`Denk dieper na over de woorden van Jezus in Marcus 10:43–45. Wat betekent het om op die manier te leven? Hoe leren wij om dienstbaar te zijn in plaats van ons te laten dienen? Wat betekent dit voor ons huidige leven en hoe we omgaan met mensen?`
