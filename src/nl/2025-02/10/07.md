---
title:  Verdere studie
date:   06/06/2025
---

# Lees

Ellen White, ‘De zondvloed’, blz. 59-71 in Patriarchen en profeten

‘De hogepriester kan zichzelf en zijn volk niet verdedigen tegen Satans beschuldigingen. Hij zegt niet dat Israël vrij van schuld is. Hij staat voor de engel in vuile klederen, als symbool van de zonden van het volk, waarvan hij de vertegenwoordiger is; hij belijdt hun zonde, maar wijst ook op hun berouw en ootmoed, terwijl ze vertrouwen op de barmhartigheid van een Verlosser, die de zonden vergeeft. In geloof maakt hij aanspraak op Gods beloften […] Satans aanklachten tegen hen die de Here zoeken zijn niet het gevolg van zijn ongenoegen over hun zonden. Hij verheugt zich over de gebreken in hun karakter, want hij weet dat hij alleen macht over hen heeft als ze Gods wet overtreden. Zijn aanklachten zijn uitsluitend het gevolg van zijn vijandschap tegen Christus. Door het verlossingsplan breekt Jezus de greep van Satan op de mens en redt zielen uit zijn macht […] De mens kan in eigen kracht nooit aan de aanvallen van de vijand weerstand bieden. Hij staat in klederen, door zonde bevlekt, voor God, terwijl hij zijn schuld belijdt. Maar Jezus pleit als onze voorspraak met succes voor allen die in berouw en geloof de zorg voor hun zielen aan Hem hebben toevertrouwd. Hij bepleit hun zaak en door de machtige argumenten van Golgota wordt de aanklager het zwijgen opgelegd. Zijn volmaakte gehoorzaamheid aan Gods wet heeft Hem alle macht gegeven in de hemel en op de aarde, en Hij vraagt van zijn Vader barmhartigheid en verzoening voor de schuldige mens.’ (Ellen White, Profeten en koningen, blz. 357-359.)

**Gespreksvragen**

` Jezus zei zijn discipelen dat ze in de wereld waren, maar niet van deze wereld (Zie: Johannes 15:19; Johannes 17:14-16). Hoe kunnen we de wereld tot Jezus brengen, terwijl we ons ook ‘vrijwaren van de smetten van de wereld?’ (Jakobus 1:27)`

`Wat leert Noachs openlijke dienstwerk in de tijd voor de zondvloed u over de grote strijd? In welk opzicht hebben wij hetzelfde werk te doen?`

`Voordat Hij de goddelozen met vuur uit de hemel vernietigt (zoals met Sodom), wekt God de doden op en staat Hij Satan korte tijd toe hen te beïnvloeden (Openbaring 20:7-9). Waarom is dit zo’n noodzakelijke laatste stap voordat God alles rechtzet?`

`Wat heeft deze les u geleerd? Wat leren de verhalen u over uw geloof in Christus?`
