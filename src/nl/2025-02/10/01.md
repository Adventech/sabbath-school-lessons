---
title:  Voor wie het einde van de tijd komt
date:   31/05/2025
---

### Lezen

Openbaring 6:12-17; Matteüs 24:36-44; Genesis 6:1-8; 2 Petrus 2:4-11; Genesis 18:17-32; Daniël 7:9-10

> <p>Kerntekst</p>
> ‘Wat hun overkomen is, moet ons tot voorbeeld strekken; het is geschreven om ons, voor wie het einde van de tijd gekomen is, te waarschuwen. Laat daarom iedereen die denkt dat hij stevig overeind staat, oppassen dat hij niet valt.’ 1 Korintiërs 10:11-12

De Bijbel staat vol verhalen over Gods volk die vooruitwijzen naar gebeurtenissen in de toekomst, maar ook de handvatten bieden om ‘tegenwoordige waarheid’ te begrijpen. Sommige verhalen weten zelfs met angstvallige nauwkeurigheid te beschrijven wat ons in de eindtijd te wachten staat. Daarmee helpen ze profetieën in Daniël en Openbaring nog beter te interpreteren.

Zonder de gewetensvrijheid van enig individu in het nauw te hebben gebracht, heeft God de gang van zaken zo geleid dat het precies aansloot bij wat de profeten voorspelden over de laatste dagen. Over sommige belangrijke verhalen hoeven we niet eens na te denken, omdat het Nieuwe Testament ze specifiek noemt als het de eindtijd betreft: Sodom en Gomorra en de zondvloed bijvoorbeeld. Bij andere verhalen moeten we er echt induiken om de waarheden te achterhalen die Gods Woord ons biedt.

In de komende weken bestuderen we een aantal van dergelijke belangrijke verhalen en stellen we de vraag wat ze ons leren over gebeurtenissen als de wederkomst, het onderzoekend oordeel, de laatste crisis en nog veel meer. Te midden van dit alles staat Christus centraal; Hij moet het uitgangspunt en het einddoel zijn van ons onderzoek naar de profetieën.

> 1 Korintiërs 10:11

_Op sabbat 7 juni bespreken we met elkaar deze les._
