---
title:  Verdere studie
date:   02/05/2025
---

# Lees

Ellen White, ‘De toren van Babel’, blz. 88-94, in Patriarchen en profeten.

’’’Ik zag een nieuwe hemel en een nieuwe aarde, want de eerste hemel en de eerste aarde waren voorbijgegaan.’’ (Openbaring 21:1) Het vuur dat de ongelovigen verteert, reinigt tegelijkertijd de aarde. Elk spoor van de vloek is uitgewist. Er is geen eeuwig brandende hel die de verlosten voortdurend herinnert aan de vreselijke gevolgen van de zonde. Er blijft maar één herinnering aan het verleden: de littekens van de kruisiging blijven altijd zichtbaar. Op Christus’ hoofd, in zijn zijde en op zijn handen en voeten zijn de enige sporen van de wreedheid van de zonde. De profeet Habakuk, die Christus in zijn heerlijkheid zag, zei: ’’Er is een glans als van zonlicht, lichtstralen heeft Hij aan zijn zijde en daar is het omhulsel zijner kracht.’’ (Habakuk 3:4) In die doorboorde zijde waaruit het bloed stroomde dat de mensheid met God verzoende, ligt de heerlijkheid van Christus. Daar is ’’het omhulsel zijner kracht’’. Door het offer van de verlossing is Hij ’’in staat om te bevrijden’’ en kan Hij dus het vonnis voltrekken aan hen die Gods genade hebben verworpen. De tekenen van zijn vernedering zijn voor Hem de hoogste eer. De wonden van het kruis zullen in alle eeuwigheid zijn lof en zijn macht verkondigen.’ (Ellen White, De wens der eeuwen, blz. 620.)

**Gespreksvragen**

`Uiteindelijk zal elk aards succes, hoe groots, geweldig, ontzagwekkend of invloedrijk ook, vernietigd worden. Dat geldt dus ook voor de geweldige en grootse dingen die u op deze aarde bereikt heeft. Waarom is het belangrijk dat altijd voor ogen te houden? Hoe kan dat vooruitzicht u helpen de juiste prioriteiten te stellen?`

`Laten we nog eens kijken naar het zeebeest uit Openbaring 13:1-10. In welke opzichten is dit beest het logische gevolg van Babels normen en waarden? Het beest is klaarblijkelijk de optelsom van alle menselijke ‘volken’ die ooit hebben bestaan, van Babylon tot de kleine hoorn. Welke kenmerken van dit beest bestaan ook nu nog? Waarin volgt de wereld het voorbeeld van bijvoorbeeld Babylon of Rome?`

` Hoe kunnen we als adventisten de HEER volgen, terwijl we tegelijkertijd de wetten gehoorzamen van het land waar we wonen of onze regering? Wat staat ons te doen als gehoorzaamheid aan de één ongehoorzaamheid aan de ander betekent?`
