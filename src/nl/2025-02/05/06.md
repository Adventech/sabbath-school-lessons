---
title:  Nog een profetie
date:   01/05/2025
---

Het overblijfsel werd geboren in de Nieuwe Wereld, precies de plek waar de vervolgden hun toevlucht hadden gezocht in de zeventiende en achttiende eeuw. Gezien de bestaande godsdienstige en politieke obstakels in andere gebieden, hoeven we er niet aan te twijfelen dat deze beweging ergens anders veel minder krachtig zou zijn geweest dan het was in de Verenigde Staten.

`Lees Openbaring 10:1-11 dat het ontstaan van deze beweging omschrijft. Let op de woorden die we bestudeerd hebben, zoals ‘volk’, ‘land’ en ‘zee’. Hoe kunt u deze passage interpreteren, zonder dat u te ver doorslaat?`

De engel roept uit met luide stem, net als de engelen in Openbaring 14 en Openbaring 18. Nu bereikt de geschiedenis een hoogtepunt als het overblijfsel zich vormt ten behoeve van ‘talrijke landen en volken, over mensen van elke taal en over vele koningen.’ (Openbaring 10:11) De engel houdt ‘een boekje’ vast – waarschijnlijk het boek Daniël (Zie: Daniël 12:4) - dat voor het eerst in tijden geopend wordt. Hij staat met één voet in de zee en met de andere op het land. Dit kan betekenen dat de boodschap de hele wereld overgaat, zowel de oude als de nieuwe wereld. Het kan er ook op wijzen dat de boodschap aan alle volken is: degenen die op het land wonen en zij die in de ‘heidense’ zee wonen.

Uiteindelijk zal Gods heerlijkheid de wereld verlichten en krijgt iedereen dat essentiële nieuws uit Openbaring 14 te horen. Net als Israël hebben wij als kerk de opdracht gekregen het goede nieuws te verkondigen ‘als getuigenis voor alle volken, [dan] zal het einde komen.’ (Matteüs 24:14) Gaandeweg leidt God de mensheid tot een climax: de ondergang van door mensen gemaakte rijken en de permanente kroning van Christus. Lees Daniël 2:34-35, 44-45 maar. De Bijbel windt er geen doekjes om: alle aardse koninkrijken zullen vernietigd worden. Geen spoor blijft over van hen en van wat ze veroorzaakt hebben. Gods eeuwig koninkrijk neemt hun plek in, waar zonde, lijden, ziekte, het kwaad en de dood nooit weer de kop op zullen steken.

`Ziet u hoe nauwkeurig de profetieën in Daniël 2 en 7 de opkomst en ondergang voorspellen van al deze wereldrijken? Waarom helpt die nauwkeurigheid, helemaal als u bedenkt wanneer Daniël geschreven is, ons te vertrouwen op zijn belofte dat Gods eeuwig koninkrijk komt?`
