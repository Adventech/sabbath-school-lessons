---
title:  Daniël 2
date:   28/04/2025
---

De meest gedetailleerde beschrijving van de wisselwerking tussen Gods volk en de koninkrijken van deze wereld zijn door de profeet Daniël opgetekend ten tijde van de Babylonische ballingschap. Gods volk was niet langer autonoom: nu zouden ze oogsten wat ze gezaaid hadden (en er misschien van leren?).

`Lees Daniël 2:31-35. Dat de wereldgeschiedenis tot de eindtijd in een notendop samenvat. Welke belangrijke waarheden leert deze geweldige profetie ons?`

Aan het einde van de negentiende eeuw groeide het vertrouwen in menselijke vooruitgang. Zo stond de Wereldtentoonstelling in Parijs (1889) in het teken van de verbeteringen die de toekomst bracht. Al die technologische en wetenschappelijke ontdekkingen zouden toch zeker een punt zetten achter de grootste problemen in de wereld! Een eeuw later waren vele denkers ervan overtuigd dat de ijkpunten van de Verlichting – menselijke volmaaktheid en de kracht van de rede – een nieuw tijdperk inluidden voor de mensheid.

De Eerste Wereldoorlog liet die dromen in duigen vallen. Tegen het einde van de twintigste eeuw waren meer dan 200 miljoen oorlogsslachtoffers gevallen. Wat technologie betreft, is het misschien één en al vooruitgang, moreel gezien geldt het tegenovergestelde. In de woorden van Dr. Martin Luther King Jr. hebben we talloze raketten in hun banen geleid, maar hebben we elkaar misleid. Wat een angstaanjagende uitspraak.

Talloze Bijbelgeleerden zijn het erover eens dat de metalen in Daniël 2 steeds minder waard worden: goud loopt over in zilver, zilver in brons en brons in ijzer tot ijzer en klei overblijven. Charles Darwin, Karl Marx en andere denkers uit de negentiende eeuw probeerden ons ervan te overtuigen dat de mensheid op een bepaalde manier steeds beter wordt – dat we ons in biologisch en maatschappelijk opzicht verbeteren. Hoewel het menselijk bestaan in zeker opzicht vooruitgang kent (in ieder geval fysiek gezien), zijn er maar weinig mensen die geloven dat we uiteindelijk in vrede, veiligheid en voorspoed op deze wereld kunnen leven, gezien de manier waarop deze nu wordt geregeerd en bestuurd.

`Jezus waarschuwde: ‘Jullie zullen berichten horen over oorlog en oorlogsdreiging […] Het ene volk zal tegen het andere ten strijde trekken en het ene koninkrijk tegen het andere, en overal zullen hongersnoden uitbreken en aardbevingen plaatsvinden.’ (Matteüs 24:6-7) Hoe kan deze waarschuwing ons helpen niet bang te zijn voor de toekomst?`
