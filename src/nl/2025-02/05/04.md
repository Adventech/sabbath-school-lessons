---
title:  Daniël 7
date:   29/04/2025
---

Een Babylonische koning kreeg de droom in Daniël 2 als eerste te zien. Het visioen in Daniël 7 daarentegen werd bewaard voor een Hebreeuwse profeet, een lid van Gods verbondsvolk. Beide mannen, Daniël en Nebukadnessar, kregen hetzelfde te zien, maar vanuit een verschillend perspectief. Daniël ziet geen standbeeld, maar een reeks koninkrijken die uit de zee opkomen, omdat de wind het water in beweging brengt. Deze volken streden voortdurend met elkaar, wat voor machtswisselingen zorgde. Psalm 65:5-8, Jesaja 17:12-13 en Jeremia 46:7-8 omschrijven problemen tussen volken ook als overstromingen en golven. Te midden van de woeste zee van heidense koninkrijken stond het beloofde land, althans voor een bepaalde periode, als een pijler van vrede en veiligheid – een heilige natie die Gods regering als fundament had, in tegenstelling tot de ongeregelde naties eromheen.

`Lees Daniël 7:1-3. Het één na het ander volgt elkaar op in deze verzen. Hoe moeten we deze beelden interpreteren, het eerste beest uit de zee bijvoorbeeld?`

Vanaf de kust kijkt Daniël naar de chaos die heidense oorlogen veroorzaken. Dan plotseling ziet hij hoe de dieren hun toevlucht zoeken tot het land – tot zijn woongebied! Zijn volk werd meegezogen in de problemen van de heidenen. Ze hadden ervoor gekozen te leven als de heidenen, dus nu zouden ze ook leven met (en onder leiding van de) heidenen. Van de Babylonische overheersing af zou Gods verbondsvolk nooit voor lange tijd volledig onafhankelijk zijn. Met dit verlies van hun zelfstandigheid zal Gods volk moeten leven tot deze wereld ten einde komt, op het moment dat Christus zijn rechtmatige plaats op de troon zal opeisen.

In het Nieuwe Testament had Gods volk voortdurend te lijden onder de macht van het Romeinse Rijk. Daarna volgden de vervolgingen van de kleine hoorn, de opvolger van het heidens Rome. Natuurlijk is het ene volk soms beter af geweest dan het andere. In sommige periodes ging het er ook rustiger aan toe dan op andere momenten. Toch zijn volken over het algemeen van het ene in het andere drama gerold, van de ene onderdrukker naar de andere. Maar al te vaak is dit het gevolg van beloftes die heersers met de beste bedoelingen doen aan hun volk. Wat een verschil met de leiding die God zijn volk gegeven had, als ze het niet afgewezen hadden.

`Waarom helpt Romeinen 3:10-19 de wereld om ons heen te begrijpen? Waarom bewijst vooral vers 19 hoezeer we het goede nieuws nodig hebben?`
