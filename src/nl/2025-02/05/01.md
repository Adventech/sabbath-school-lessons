---
title:  De volken (2)
date:   26/04/2025
---

### Lezen

Genesis 2:9-17; Daniël 2:31-35; Jesaja 17:12-13; Daniël 7:1-3; Romeinen 3:10-19; Openbaring 12:15-16; Openbaring 10:1-11

> <p>Kerntekst</p> 
> ‘Staak de strijd, en erken dat Ik God ben, verheven boven de volken, verheven boven de aarde.’ Psalm 46:11

Mensen hebben weleens beweerd dat God de zondeval wilde, dat het zijn bedoeling was dat de mens in zonde en dood zou vervallen om zichzelf – in de persoon van Jezus – tot het kruis te brengen. Hoe kon Hij zijn liefde voor de mensheid beter tonen dan voor hen te sterven aan het kruis? Kort samengevat is dus de gedachte dat God de misstap van de mens nodig had.

Wat een vreselijk en laag idee. God vond het vreselijk dat Satan en de mensheid de mist in gingen. De opstand van Satan, gevolgd door die van de mens, was een tragedie met verstrekkende gevolgen. Onze vreugdevolle band met God zou perfect gebleven zijn als onze eerste ouders geen zonde hadden begaan. Deze week bestuderen we hoe de zondeval geëscaleerd is en welke gevolgen het had dat de mens zichzelf wilde besturen in plaats van door Gods leiding. Deze waarheden zijn vooral te zien in het boek Daniël. Daarin lezen we dat God gelijk had toen Hij zijn volk waarschuwde voor de gevolgen als ze Hem de rug toekeerden door voor aardse koningen te kiezen. Dat is precies wat ze op hun bordje kregen: aardse koningen, zondaren die over zondaren heersen – dat kan niet goed gaan.

_Op sabbat 3 mei bespreken we met elkaar deze les._
