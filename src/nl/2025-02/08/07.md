---
title:  Verdere studie
date:   23/05/2025
---

‘Davids psalmen beschrijven allerlei ervaringen, van de diepten van zijn schuld en zelfveroordeling tot het verhevenste geloof en omgang met God. Zijn leven laat zien dat zonde alleen maar schande en ellende kan brengen, maar ook dat Gods liefde kan afdalen tot in de diepste afgrond, dat het geloof de berouwvolle ziel kan opheffen om hem te maken tot een kind van God. Van alle beloften die we in zijn Woord vinden, is dit een van de krachtigste getuigenissen aangaande de trouw, de gerechtigheid en de barmhartigheid van God […] ’’Aan mijn knecht David heb Ik gezworen […] voor wie mijn hand tot steun zal zijn; ook zal mijn arm hem sterken […] Mijn trouw en mijn goedertierenheid zullen met hem zijn, en door mijn naam zal zijn hoorn verhoogd worden; ook zal Ik zijn hand leggen op de zee, en zijn rechterhand op de stormen. Hij zal tot Mij zeggen: Gij zijt mijn Vader, mijn God en de rots van mijn heil. Ja, Ik zal hem tot een eerstgeborene stellen, tot de hoogste van de koningen der aarde. Voor altijd zal Ik jegens hem mijn goedertierenheid bewaren en mijn verbond zal voor hem vast blijven.’’’ (Psalm 89:3-28) (Ellen White, Patriarchen en profeten, blz. 690-691.)

**Gespreskvragen**

`De mensheid is zijn deel van de afspraak met God absoluut niet nagekomen. David, de ‘man naar Gods hart’, is er, ondanks zijn fouten, goed in geslaagd aan ons over te brengen op welke voorwaarden wij gered worden. In welk opzicht is David een voorafschaduwing van Jezus, die Gods verbond tot in de puntjes naleefde om ons te redden? Waarom zijn Jezus’ verdiensten onze enige hoop?`

` Welke (delen van de) Psalmen hebben u vooral geholpen bij uw eigen ervaringen?`

`Waarom wijzen de Psalmen zo vaak op de tempel? Wat kunnen we leren van Davids liefde voor het heiligdom? Hoe kan dit ons helpen op waarde te schatten wat Jezus ons aanbiedt als onze hemelse hogepriester, ‘die aan de rechterhand van God zit en voor ons pleit?’ (Romeinen 8:34) Waarom is het onmisbaar voor ons, al zijn we verlost, dat Christus voor ons bemiddelt in de hemel?`

`Lees het citaat van Ellen White. Hoe heeft u persoonlijk ervaren ‘dat het geloof de berouwvolle ziel kan opheffen om hem te maken tot een kind van God’ na de ‘schande en ellende’ van de zonde?`
