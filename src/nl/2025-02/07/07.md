---
title:  Verdere studie
date:   16/05/2025
---

# Lees

Ellen White, ‘Het einde van de strijd’, blz. 611-624, in De grote strijd.

Satan, eens een bedekkende cherub, zet alles op alles om het vertrouwen in Gods troon te beschamen. God stond gevallen engelen toe in rebellie te vervallen om het universum te laten zien wat de goddeloze gevolgen zijn van zelfverheerlijking – en terwijl Satan de mensheid wist te paaien hem te volgen in zijn oorlog tegen God, heeft Christus hem voorgoed verpletterd aan het kruis en heeft zo de plek die eens gevallen engelen toekwam voor de mensheid veiliggesteld. Zondaren in Christus zullen openlijk tegen Satans leugens in opstand komen. De laatste gebeurtenissen zijn, in zekere zin, een nog grotere openbaring van Gods goedheid en liefde dan ooit bestond voor Lucifers val. Al heeft God nooit gewild dat het kwaad bestond en is het bestaan ervan een tragedie met eeuwige gevolgen, het leidt er uiteindelijk toe dat Gods goedheid en liefde nog mooier aan het licht komen.

‘Christus ‘kijkt naar de verlosten. Ze zijn vernieuwd naar zijn beeld. Hij herkent het goddelijke in elk hart en de kenmerken van hun koning op elk gezicht. Hij vindt de resultaten van zijn zielenstrijd in hen terug en is tevreden. Dan zegt Hij ’’met luider stem’’, zodat de verlosten en de verlorenen het kunnen horen: ’’Deze heb Ik met mijn bloed gekocht. Voor hen heb Ik geleden, voor hen ben Ik gestorven, opdat ze in alle eeuwigheid bij Mij zouden kunnen zijn’’. En de verlosten die in witte gewaden rondom de troon staan, zingen een lied: ’’Het lam dat geslacht is, is waardig te ontvangen de macht en de rijkdom, en de wijsheid en de sterkte en de eer en de heerlijkheid en de lof.’’’ (Ellen White, De grote strijd, blz. 618.)

**Gespreksvragen**

`Stelt u zich eens voor dat u voor God staat en dat elke fout, elk gebrek in uw karakter, elke verkeerde daad, elke verkeerde gedachte, elke verkeerde drijfveer open en bloot voor Hem ligt! Wat zou uw gerechtvaardigde en eerlijke loon zijn? Wat is uw enige hoop? Waarom hebben we er zo’n behoefte aan dat ‘vrijspraak op grond van geloof in Jezus Christus, aan allen die geloven’ (Romeinen 3:22) ons deel wordt, nu en in het oordeel, wanneer we dat het meest nodig hebben? Kort samengevat, waarom hebben we het evangelie zo nodig?`

`Zoals we hebben gezien, ging Johannes de Doper te werk als een seraf – een gloeiende en brandende lamp (Zie Johannes 5:35) . Hij was de voorloper van Christus en baande de weg voor de eerste komst van de Messias. In welk opzicht is diezelfde profetische functie Gods volk in de eindtijd toegedaan?`
