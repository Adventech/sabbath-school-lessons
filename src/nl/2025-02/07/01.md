---
title:  Basisregels in profetieën
date:   10/05/2025
---

### Lezen

Jesaja 6:6-8; Genesis 3:21-24; Ezechiël 1:4-14; Openbaring 4:1-11; Numeri 2:3-25; Jesaja 14:12-14

> <p>Kerntekst</p> 
> ‘Daarop hoorde ik de stem van de Heer zeggen: ’’Wie zal Ik sturen? Wie kan namens ons gaan?’’ Ik antwoordde: ’’Hier ben ik, stuur mij’’.’ Jesaja 6:8

God heeft het recht te heersen over het universum, omdat Hij de Schepper is van alles wat bestaat (Openbaring 4:11) en vanwege zijn karakter. Een glimp op Gods rechtvaardige karakter zal ons leren hoe en waarom zondige mensen geen recht hebben op Gods heerlijkheid (Romeinen 3:23).

Deze week bestuderen we het visioen over de troonzaal in groter detail. Ook stellen we ons de vraag in welke relatie de mens tot een heilige God kan staan en hoe Christus’ offer ons in ere herstelt en ons dichter bij de troon brengt. God wil ons perfectioneren, niet alleen als individu, maar als mensheid, zodat we zijn heerlijkheid weerspiegelen aan de rest van de schepping.

Door de hele Bijbel heen vinden we belangrijke aanwijzingen die ons helpen te begrijpen en ons op prijs doen stellen wat een hoge dunk God van ons heeft, een stelletje vergeven en verloste zondaren. De opstand van de mens zal voorgoed de kop in worden gedrukt. En nog beter dan dat, Gods liefdevolle karakter, zijn onzelfzuchtige en opofferende karakter, zal zijn uitwerking in Gods oorspronkelijke plan met de mens verre te boven gaan. Al was het nooit Gods bedoeling dat de mens zo de fout in zou gaan, Gods liefdevolle karakter is duidelijk en prachtig zichtbaar in het kruis.

_Op sabbat 17 mei bespreken we met elkaar deze les._
