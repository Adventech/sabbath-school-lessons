---
title:  God bij zijn volk
date:   14/05/2025
---

Geleid door Gods aanwezigheid in de wolk, hielden de Israëlieten om de zoveel tijd halt op hun weg naar het beloofde land. Dan installeerden ze de tabernakel, waarna de stammen hun kamp er in een cirkel omheen zetten – drie stammen aan elke zijde. De aanwezigheid van God daalde dan in het heilige der heilige neer en leefde te midden van zijn volk.

**Aan elke zijde van de tabernakel had één stam de leiding. Wie waren deze vier aanvoerders, volgens Numeri 2?**

`Numeri 2:3 (oostkant):`

`Numeri 2:10 (zuidkant):`

`Numeri 2:18 (westkant):`

`Numeri 2:25 (noordkant):`

Ziet u dat elke leidende stam zijn eigen ‘vaandel’ of speciale vlag bezat om hun positie aan te geven? De Bijbel zegt niet wat op de vaandels te zien was, maar een interessante traditie– losjes gebaseerd op de kenmerken van de stammen zoals omschreven in Genesis 49 en Deuteronomium 33 – kent één van de vier gezichten toe aan elk vaandel. ‘Naar rabbijnse tradities droeg het vaandel van Juda het beeld van een leeuw, van Ruben van een mens of een mensenhoofd, op dat van Efraïm was een stier te zien en op die van Dan een adelaar; zo vertegenwoordigden deze vier standaarden de vier levende wezens, verenigd in de cherubs die Ezechiël beschrijft.’ (Carl Friedrich Keil and Franz Delitzsch, Commentary on the Old Testament, deel 1 (Peabody, MA: Hendrickson, 2011), blz. 660.)

Misschien is dit wat vergezocht, maar het is interessant deze oude gewoonte te vergelijken met de bijbelse omschrijving van het nieuwe Jeruzalem. Dan valt er namelijk nog een opmerkelijk patroon op: aan elk van de vier zijdes van de stad vertegenwoordigen de drie poorten, drie stammen (Openbaring 21:12-13). De omschrijving van het kamp van Israël en het nieuwe Jeruzalem willen één punt in het bijzonder benadrukken: God wil zijn volk dichtbij zijn troon hebben. Het boek Openbaring leert ons dat ‘God, de Heer, de Almachtige, haar tempel is, met het lam.’ (Openbaring 21:22)

`Wij wonen natuurlijk niet in het legerkamp van Israël. Hoe kunnen wij in deze tijd in Gods aanwezigheid komen?`
