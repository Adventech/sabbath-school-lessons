---
title:  Les
date:   29/03/2025
---

### Lezen

Jeremia 29:23-24; Psalm 139:1-6; Daniël 12:4; Openbaring 22:10; 2 Timoteüs 3:15-17; Hebreeën 4:12

> <p>Kerntekst</p> 
> ‘Wil iemand zich op iets beroemen, laat hij zich erop beroemen dat hij Mij kent, inziet dat Ik, de HEER, dit land liefde schenk, rechtvaardigheid en recht, want daar schep Ik behagen in – spreekt de HEER.’ Jeremia 9:23

Er zijn veel dingen in de Bijbel waar christenen het onderling niet over eens zijn; dat geldt in het bijzonder voor profetieën. Het geeft anderen vaak weer een excuus om te beweren dat bijbelse profetieën de moeite niet waard zijn. Als christenen al ruziën om elke profetische punt en komma, hoe waarheidsgetrouw zijn ze dan? Helaas denken ook steeds meer gelovigen dat sommige Bijbelboeken, zoals Openbaring, simpelweg niet te begrijpen zijn. In plaats van ze te lezen, vermijden ze die boeken. Soms zet een predikant hen goedbedoeld daartoe aan vanuit de overtuiging dat het bestuderen van profetieën meer problemen geeft dan dat het oplevert.

Zo was het niet altijd. In de eerste achttien eeuwen van de christelijke geschiedenis genoten de meeste christenen er juist van bijbelse profetieën onder de loep te nemen. Ook waren ze het verrassend vaak met elkaar eens over de kernboodschap van de profetieën. Zo heeft God het bedoeld: ‘Broeders en zusters, in de naam van onze HEER Jezus Christus roep ik u op om allen eensgezind te zijn, om scheuringen te vermijden, om in uw denken en uw overtuiging volkomen één te zijn.’ (1 Korintiërs 1:10)

Deze week bestuderen we welke handvatten tot een consistent en betrouwbaar begrip van de profetieën leiden.

_Op sabbat 5 april bespreken we met elkaar deze les._
