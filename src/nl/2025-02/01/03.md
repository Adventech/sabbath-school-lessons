---
title:  God wil begrepen worden
date:   31/03/2025
---

Niets is zo frustrerend dan wanneer je je snel duidelijk moet maken, in het ziekenhuis of de apotheek bijvoorbeeld, terwijl je in het buitenland bent en de taal niet of nauwelijks spreekt. Je weet wat je wilt zeggen, maar je kent de woorden niet om tot een zin te komen. God heeft een ander probleem: ‘Want zo hoog als de hemel is boven de aarde, [spreekt de HEER], zo ver gaan mijn wegen jullie wegen te boven, en mijn plannen jullie plannen.’ (Jesaja 55:9) Bij God gaat het er niet om dat Hij de woordenschat niet heeft om met ons te praten: wij hebben de woordkennis en het intellectuele vermogen niet om Hem volledig te begrijpen.

**Wat leren deze verzen over Gods intelligentie in tegenstelling tot de onze?**

`Psalm 139: 1-6`

`Psalm 147:5`

`Romeinen 11:33`

`1 Johannes 3:20`

Waar het op neerkomt, is dat wij Gods gedachten nooit zullen begrijpen, omdat Hij oneindig is en alwetend. De schepping is per slot van rekening al één groot raadsel voor ons: hoe kunnen we ooit de Schepper in elk opzicht begrijpen? Onmogelijk. Al zullen we nooit alles kunnen begrijpen, het is maar al te duidelijk wat onze verlossing vereist (Zie: 2 Timoteüs 3:14-15). Toen de apostelen het goede nieuws brachten aan hun toehoorders, verwezen ze vaak naar vervulde profetieën. Daaruit kunnen we opmaken dat profetieën onder andere bedoeld zijn om het verlossingsplan te illustreren. bijbelse profetieën zouden ons uiteindelijk tot Jezus moeten brengen en tot de belofte van verlossing die Hij de hele mensheid schenkt.

De HEER door wie alle dingen geschapen zijn, (Zie: Kolossenzen 1:16; Johannes 1:1-3) is per slot van rekening naar deze wereld gekomen en heeft zichzelf gegeven als offer aan het kruis voor de zonden van elk mens ter wereld, hoe zondig ook. Zoveel houdt God van ons. Aangezien Hij dat allemaal voor ons gedaan heeft, zal de HEER er ongetwijfeld voor willen zorgen dat iedereen, ellendelingen inbegrepen, weet wat Hij ons in Jezus aanbiedt. Dat is precies waar profetieën voor bedoeld zijn.

`Er is zoveel dat wij niet weten. Waarom is het belangrijk ons toch te focussen op wat wij wel weten en die inzichten na te volgen – in plaats van ons zorgen te maken over wat we niet weten?`
