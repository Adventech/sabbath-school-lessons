---
title:  In de Psalmen - deel 2
date:   24/05/2025
---

### Lezen

Psalm 46; Jeremia 4:23-26; Psalm 47:1-4; 1 Tessalonicenzen 4:13-17; Psalm 75; Openbaring 14:6-12

> <p>Kerntekst</p> 
> ‘Dat de volken U loven, God, dat alle volken U loven. Laten de naties juichen van vreugde, want U bestuurt de volken rechtvaardig, U wijst de naties op aarde de weg. Sela.’ Psalm 67:4-5

Zodra de eindtijd ter sprake komt, gaan onze gedachten vaak meteen naar de dieren en machten in Openbaring. Logisch ook, gezien de grote en belangrijke rol die ze spelen. Anders zou God ze nooit in de Bijbel hebben opgenomen om aan ons over te brengen (Zie: Openbaring 1:3). Tegelijkertijd komen deze grote thema’s ook naar voren in de profetieën over zonde en lijden, het oordeel, de strijd tussen goed en kwaad, de kenmerken van rechtvaardigheid en onrechtvaardigheid, vervolging en nog veel meer.

Ook de Psalmen besteden veel aandacht aan deze kwesties, omdat ze bijna elke menselijke emotie gedetailleerd beschrijven – van diepe moedeloosheid tot uitbundige blijdschap. We lezen hoe Israël zich voorbereidt op het gevecht met duistere krachten. We ontdekken hoe individuen worstelen met de vraag waarom God niet meer en heftiger optreedt tegen het kwaad, een vraag die we ons ongetwijfeld allemaal gesteld hebben. Volgens de Psalmen biedt het heiligdom uitkomst en wijzen ze ons voortdurend op Gods positie als onze schepper. Zijn dat niet exact de vraagstukken waar wij zelf ook mee worstelen? Absoluut – en daarom pluizen we ook deze week de Psalmen helemaal uit om die cruciale waarheden te doorgronden.

_Op sabbat 31 mei bespreken we met elkaar deze les._
