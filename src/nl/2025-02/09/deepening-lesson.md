---
title:  Verdieping
date:   30/05/2025
---

## In de Psalmen: deel 2

### Psalm 46

#### IJsbrekervraag

`Als je jezelf met een voorwerp of dier zou moeten vergelijken, wat zou je kiezen en waarom? Wat zegt dat over jou?`

#### Ik Verken

Of ze nu van David, Asaf of anderen afkomstig zijn, de Psalmen hebben één gemeenschappelijke eigenschap: ze gebruiken beelden om diepe en complexe gedachten uit te drukken. In Psalm 23:1 lezen we bijvoorbeeld: ‘De Heer is mijn herder, het ontbreekt mij aan niets.’ Sommige beelden komen voort uit de directe ervaring van de auteur of het volk, terwijl andere verwijzen naar een verre toekomst, vaak messiaans (de komst van de Messias, Jezus) of eschatologisch (het einde der tijden). Dit zien we ook in Psalm 46, die deel uitmaakt van een reeks liederen van de zonen van Korach. In Psalmen 42 tot 49 zien we de overgang van hoop in lijden naar de glorie die alleen in God te vinden is.

#### Ik Bestudeer

Lees Psalm 46 aandachtig.

`Vers 2: De fundamentele verklaring: Hoe wordt God in deze tekst beschreven met betrekking tot zijn rol in tijden van nood?`

`Verzen 2b-4: De situatie van de mens: In welke situatie bevindt de auteur zich en wat is zijn gemoedstoestand? Welke natuurelementen worden genoemd om de intensiteit van de situatie te beschrijven, en wat zegt dit over de kracht van Gods bescherming?`

`Verzen 5-8: Gods verblijfplaats: Wat heeft de zee en de bergen vervangen? Hoe verschilt de sfeer van de hemel van die van de aarde? Wat is de voornaamste oorzaak hiervan? Hoe begrijp je de uitdrukking ‘de Heer van de hemelse legers is met ons’?`

`Verzen 9-12: De oproep: Waarom deze oproep ‘Kom en zie’? Waar verwijzen de verwoestingen naar? Is God een verwoestende God? We leven nog steeds in een wereld vol oorlog, dus waar verwijst vers 10 naar?`

`Vers 8 wordt aan het einde van de psalm herhaald, en dat is niet zonder reden. De auteur benadrukt Gods aanwezigheid bij zijn volk, zowel in zijn hemelse woning als op aarde. Vergelijk deze tekst eens met de woorden van Jezus in Johannes 17:3.`

Psalm 46 begint met nood in vers 2 en eindigt met veiligheid in vers 12. Gods aanwezigheid, die vrede brengt in de hemel en die op een dag ook vrede zal brengen op aarde.

#### Ik Pas Toe

‘De HEER van de hemelse machten is met ons, onze burcht is de God van Jakob. Sela’ (vers 8 en 12).

`De wereld blijft in beroering. De aarde, de zeeën, naties, samenlevingen, geesten, waarden, en het leven zelf. Voor velen is angst een constante met waakzaamheid als norm, altijd klaar om te reageren of in te storten. Denk aan de momenten waarop Gods aanwezigheid jouw leven veranderde. Was Hij voor jou een toevlucht, een hulp of een steun?`

`Denk aan de profetie van Jezus’ terugkeer. Ondanks de vreugde wordt die terugkeer altijd voorafgegaan door onrust, moeilijkheden en lijden. Bemoedigt dat je, of ontmoedigt het je juist? Als je zonder angst vooruit wil, kijk je dan weg van de wereld, of hou je juist je ogen open?`

`Wanneer heb je voor het laatst bewust naar de werken van de Heer gekeken? Tijdens een wandeling, in de auto, tijdens een lezing of gesprek? Welke van Gods werken vervullen jou met verwondering en vrede? Hoe kun je je familie of vrienden uitnodigen om ook stil te staan en samen Gods werken te zien?`

#### Ik bid …

Eeuwige God, ik erken dat, hoewel deze wereld in beroering is, er bij U vrede en rust te vinden zijn. Richt mijn ogen vandaag en tot de terugkeer van Jezus op U, mijn toevlucht en schuilplaats, zodat ik zonder angst ben en nooit zal wankelen. Amen.
