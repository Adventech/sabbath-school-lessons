---
title:  Verdere studie
date:   30/05/2025
---

# Lees

Psalm 133; Handelingen 1:4-9; Openbaring 5:4-7

‘In de patriarchale tijd werd de invloed van de heilige Geest dikwijls op een bijzondere wijze, maar nimmer in zijn volheid geopenbaard. In gehoorzaamheid aan het woord van de Heiland zonden de discipelen hun smeekbeden voor deze gave op, en in de hemel voegde Christus zijn voorbede daaraan toe. Hij maakte aanspraak op de gave van de Geest om deze over zijn volk te kunnen uitstorten.’ (Ellen White, Van Jeruzalem tot Rome, blz. 26.)

De discipelen werd opgedragen ‘tot aan de uiteinden van de aarde’ (Handelingen 1:8) over Christus te getuigen, een opdracht die de wederkomst van Christus aan zou kondigen (Matteüs 24:14). Wij moeten afmaken wat zij begonnen zijn. Toen Christus ons opdroeg het evangelie met de wereld te delen, liet Hij ons niet in het ongewisse over het verloop ervan. Deze opdracht komt rechtstreeks vanuit het hemels heiligdom. Ons werk is onlosmakelijk verbonden met dat van Christus: Hij leidt en bekrachtigt ons. Dit is zijn werk, niet het onze; wij hoeven alleen in zijn voetsporen te volgen. Hetzelfde gold voor Israël: God instrueerde hen zijn aanwijzingen te volgen, daarna maakte Hij het onmogelijke mogelijk. De Geest werkt nu al in de harten van onze naasten; wij hoeven slechts aanwezig en alert te zijn als het moment daar is om een beslissing te nemen. Dan kunnen we hen uitnodigen zich bij Gods volk te voegen, naast het lam op de Sion. We hoeven het wiel niet opnieuw uit te vinden; aangezien we de opdrachtgever niet zijn, hebben we helemaal geen inspraak in het werk dat gedaan moet worden.

**Gespreksvragen**

` Zovele mensen hebben het goede nieuws nog niet gehoord, al gaat de drie-engelenboodschap de hele wereld over. Bespreek met elkaar hoe we de taak die Christus ons gegeven heeft beter kunnen uitvoeren. Hoe kunnen we leren niet te wanhopen, alhoewel talloze mensen de waarheden over de eindtijd niet kennen?`

`In Openbaring 5 ziet Johannes dat de verzegelde boekrol aan het Lam gegeven wordt, omdat Hij het waard is. Als de zegels op de boekrol geopend zijn in Openbaring 6, ontvouwt de geschiedenis van de nieuwtestamentische kerk zich tot aan het einde van de tijd. Wat kunnen we hiervan leren over hoe God het werk tot een goed einde wil brengen?`

`Welke huidige ontwikkelingen en gebeurtenissen zouden kunnen leiden tot de vervulling van Openbaring 13 en 14? Waarom gebeurt dat nog niet?`
