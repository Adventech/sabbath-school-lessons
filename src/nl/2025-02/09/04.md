---
title:  Aan zijn voeten
date:   27/05/2025
---

`Lees Psalm 47:1-4. Welke plek zullen wij uiteindelijk innemen in Christus’ koninkrijk?`

Op de lange termijn gaan we een schitterende toekomst tegemoet. Tot die tijd zucht de mensheid onder de macht die Lucifer over deze wereld heeft. Toen Satan de hemelse vergadering bijwoonde in het boek Job, pronkte hij er ook mee dat de aarde zijn eigendom is. ‘De HEER vroeg hem: ’’Waar kom je vandaan?’’ Hij antwoordde: ’’Ik heb rondgezworven en rondgedoold op aarde.’’’ (Job 1:7) Satan eiste het eigenaarschap op: in de oudheid duidden ‘voeten’ (wandelen) op bezit. ’Kom, doorkruis het land over de hele lengte en breedte,’ zei God tegen Abraham, ‘want aan jou zal Ik het geven.’ (Genesis 13:17)

`Vergelijk 1 Tessalonicenzen 4:13-17 en Zacharia 14:4. Let op de omschrijving van Christus’ voeten. Waarin verschillen deze verzen van elkaar? Wat leren ze ons over deze twee, weliswaar verschillende, maar verbonden kenmerken van Christus’ volledige heerschappij over deze wereld?`

Als ze vertelt hoe Christus het millennium zal afsluiten, schrijft Ellen White: ‘Christus daalt neer op de Olijfberg, vanwaar Hij na zijn opstanding ten hemel was gevaren en waar engelen de belofte dat Hij zou terugkomen hebben herhaald. De profeet zegt: “En de HERE, mijn God, zal komen, alle heiligen met Hem.”‘‘Zijn voeten zullen te dien dage staan op de Olijfberg, die vóór Jeruzalem ligt aan de oostzijde; dan zal de Olijfberg middendoor splijten … tot een zeer groot dal’’. ’’En de HERE zal koning worden over de gehele aarde; te dien dage zal de HERE de enige zijn, en zijn naam de enige.’’ (Zacharia 14:4, 5, 9 (NBG)) Wanneer het Nieuwe Jeruzalem in zijn verblindende pracht neerdaalt uit de hemel, zal het rusten op de plaats die is gereinigd en gereed is gemaakt om het te ontvangen, en Christus zal met zijn verlosten en met de engelen zijn intocht maken in de heilige stad.’ (Ellen White, De grote strijd, blz. 611.)

`Ziet u wat een hoop Jezus ons biedt? Bedenk maar eens hoe zwaar het leven zou zijn als er geen uitzicht was na de dood. Wat zou het nutteloos zijn, vindt u niet?`
