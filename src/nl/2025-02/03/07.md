---
title:  Verdere studie
date:   18/04/2025
---

# Lees

Johannes 2:1-11; Matteüs 22:1-14; 2 Korintiërs 11:1-5; Matteüs 25:1-13.

Zodra je je realiseert hoeveel gegevens er in de rest van de Bijbel beschikbaar zijn om je begrip van profetie te verdiepen, kan het verleidelijk zijn om deze te veel toe te passen.. Door de eeuwen heen hebben sommige christenen de symboliek en beeldspraak in Bijbelverhalen zo vergroot dat het verhaal op zich bijna een mythe wordt. Het mooie aan de Bijbel is dat elk verhaal meerdere betekenissen heeft, maar we moeten altijd in gedachten houden dat God waargebeurde situaties met echte mensen gebruikt om ons te leren hoe Hij in de toekomst met de kerk om zal gaan.

Het bruiloftsfeest in Kana, bijvoorbeeld, leert ons wat het huwelijk in profetieën te betekenen heeft. Tegelijkertijd is het feest ook echt gebeurd. ‘Het woord van Christus gaf ruim voldoende voorraad voor het feest. Zo overvloedig is ook de voorzienigheid van Zijn genade om de ongerechtigheden van de mens uit te wissen en de ziel te vernieuwen en te schragen.’ (Ellen White, De wens der eeuwen, blz. 114.) Of, zoals Ellen White schreef: ‘De HEERE doet geen ding of Hij openbaart Zijn raad aan Zijn knechten de profeten. Hoewel de verborgen dingen voor de HEERE onze God zijn, zijn de geopenbaarde voor ons en onze kinderen voor altijd (Amos 3:7; Deuteronomium 29:29). God heeft ons deze dingen gegeven en Zijn zegen rust op de eerbiedige, biddende studie van de profetieën.’ (Ellen White, De wens der eeuwen, blz. 186.)

**Gespreksvragen**

`Lees Johannes 2:1-11. Het evangelie van Johannes wijst vaak vooruit naar het werk dat Christus in de toekomst zal verrichten en Bijbelgeleerden staan vooral versteld door de zachtzinnige manier waarop Johannes zijn lezers tot het kruis leidt. Hoe blijkt Christus’ karakter en het toekomstig koninkrijk uit dit verhaal? Wat leert het ons over het verlossingsplan of over het uiteindelijke huwelijksfeest dat Gods Zoon beloofd is?`

`De gelijkenis over de tien maagden is bekend en geliefd bij Bijbellezers. Wat leert dit belangrijke verhaal ons over de gebeurtenissen in de eindtijd? Maakt het uit dat de bruidegom vertraging oploopt? Welke lessen leert deze gelijkenis ons over onze persoonlijke relatie met Christus? En over Christus’ omgang met de kerk als geheel?`

`Welke valse leringen zijn de christelijke kerk binnengekomen van buitenaf? De zondag, een vervalsing van de bijbelse sabbat, is er natuurlijk één van, maar welke onjuiste leerstellingen zijn onze kerk verder binnengedrongen? Hoe hebben ze ingang gevonden? Wat kunnen we doen om niet alleen te voorkomen dat we er zelf in meegaan, maar dat we ook de ogen van anderen openen? Waarom is dat precies het doel van de drie-engelenboodschap, om mensen te wijzen op de valse leerstellingen die het geloof zijn binnengedrongen?`
