---
title:  Isaak en Rebekka
date:   16/04/2025
---

Toen Abraham oud geworden was en ongetwijfeld dacht aan wat God hem en zijn nageslacht had beloofd (Zie: Genesis 15:5), gaf hij zijn voornaamste en meest betrouwbare dienaar een plechtige opdracht.

`Lees Genesis 24:1-4. Waarom stond Abraham erop dat zijn zoon niet zou trouwen met ‘de dochters van de Kanaänieten?’ (Genesis 24:3 (HSV))`

Zijn waarschuwing lijkt misschien wat discriminerend, maar het ging Abraham niet om hun afkomst, maar om hun geloof: zijn opdracht had een theologische reden, geen etnische. Abraham wist maar al te goed hoe laag de Kanaänitische godsdienst gezonken was, om nog maar niet te spreken van hun afgodenaanbidding. Ook wist hij hoe makkelijk zijn zoon die gebruiken zou overnemen als hij zich met hen zou mengen door een huwelijk.

Hoeveel verhalen over het oude Israël, en zelfs over de christelijke kerk door de eeuwen heen, vertellen niet hoe Gods volk – in plaats van aan de wereld over Hem te getuigen – zich verliest in de wereld en in haar onjuiste leerstellingen en religieuze standpunten. Het meest treffende voorbeeld en bewijs hiervan is misschien wel de invoering van de zondag, de heidense dag van de zon, in plaats van de sabbat van de zevende dag zoals de Bijbel leert. Hoe belangrijk zal deze kwestie worden in de eindtijd!

`Lees Genesis 24:57-67. Wat kunnen de details in dit verhaal ons leren over Christus en zijn kerk? Wat kunnen we bijvoorbeeld leren over onze gevallen staat uit het feit dat Rebekka een verre, gescheiden familielid van Isaak was? We hoeven nooit te twijfelen aan onze relatie met de Schepper; we zijn per slot van rekening naar zijn beeld gemaakt. Al zijn we van Hem gescheiden door de zonde, in zijn ogen zijn we de perfecte bruid. Evengoed kunnen onze beslissingen dat huwelijk moeilijker maken dan nodig is.`

`Ja, God houdt van ons, zijn bruid, nog veel meer dan wij ooit van Hem kunnen houden. Welke keuzes zouden we dagelijks moeten maken om onze liefde voor Hem te versterken? Welke beslissingen doen die liefde tekort?`
