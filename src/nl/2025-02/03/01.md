---
title:  Het huwelijk als metafoor
date:   12/04/2025
---

### Lezen

Genesis 2:23-25; Efeziërs 5:29-32; Ezechiël 16:4-14; Openbaring 18:1-4; Genesis 24:1-4; Openbaring 19:1-9

> <p>Kerntekst</p> 
> ‘Toen zei hij tegen mij: ’’Schrijf op: ’’Gelukkig zijn zij die voor het bruiloftsmaal van het Lam zijn uitgenodigd.’’ En hij vervolgde: ’’Wat God hier zegt, is betrouwbaar’’.’ Openbaring 19:9

De Bijbel is een boek vol liefdesverhalen die stuk voor stuk een prachtig beeld schetsen van het verlossingsplan en van Gods liefde voor zijn volk. De meest heilige relatie, het huwelijk, is – mits we het beleven zoals God het bedoeld heeft - als een school waar we versteld kunnen raken van zijn liefde voor ons, onze relatie met Hem en van de moeite die Hij voor onze verlossing heeft gedaan. Hoe liefde en het huwelijk in deze tijd worden opgevat, belemmeren ons zicht op wat God ons probeert te leren door het huwelijksverbond. Al hebben de zonden van mensen het huwelijk (en zo’n beetje al het andere) sowieso besmeurd, dit verbond heeft nog steeds de kracht de waarheid te onthullen, zelfs profetische waarheden. Behalve dat het ons gelukkig maakt, zou het huwelijk een leerschool moeten zijn waarin we onszelf en onze relatie met God ontwikkelen.

Deze week bestuderen we wat Gods Woord zegt over het huwelijk, in negatief en positief opzicht. Deze voorbeelden leren ons hoe God met zijn volk omgaat, al maken ze fout op fout. Ook leiden ze ons tot waarheden over zijn liefde die gebeurtenissen in de eindtijd begrijpelijk maken.

_Op sabbat 19 april bespreken we met elkaar deze les._
