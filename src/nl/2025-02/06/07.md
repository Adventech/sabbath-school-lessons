---
title:  Verdere studie
date:   09/05/2025
---

De Schriften laten er geen twijfel over bestaan dat alleen Christus onze redding veilig kan stellen. Zijn leven is het enige perfecte menselijke leven, het enige voorbeeld van een leven dat Gods heerlijkheid vlekkeloos nabootste. Hij is het volmaakte lam van God en nu staat Hij aan het hoofd van de mensheid als onze blijvende gids. Tegelijkertijd nam Hij onze schuld op zich om het oordeel te ondergaan dat God over goddeloosheid velt. Terwijl Johannes verbluft toekijkt naar de hemelse wezens rondom Gods troon, krijgt hij te horen dat hij zijn tranen weg moet vegen: ‘De Leeuw uit de stam Juda […] heeft de overwinning behaald.’ (Openbaring 5:5) Bedenk dus hoe slecht de zonde in feite is en hoe laag de mens gevallen is dat alleen de dood van Jezus, God zelf, het probleem van de zonde kon verhelpen. Als God ons op enige andere manier had kunnen redden, die de essentie van zijn goddelijke regering niet zou tegenspreken, had Hij dat ongetwijfeld gedaan.

‘De verbroken wet van God eiste het leven van de zondaar. In heel het universum was er slechts één die ten behoeve van de mens aan haar eisen kon voldoen. Daar Gods wet even heilig is als God zelf, kon slechts één, aan God gelijk, verzoening doen voor de overtreding ervan. Alleen Christus kon de gevallen mens verlossen van de vloek van de wet en hem weer in harmonie brengen met de hemel. Christus zou de schuld en de schande van de zonde op zich nemen – zonde, zo stuitend voor een heilig God, dat deze een scheiding zou teweegbrengen tussen Vader en Zoon. Christus zou afdalen tot de diepte van ellende om het gevallen mensdom te redden.’ (Ellen White, Patriarchen en profeten, blz. 37.)

**Gespreksvragen**

` Johannes ziet het lam in de troonzaal verschijnen. Het ziet eruit alsof het geslacht was. Openbaring 13:8 vertelt ons dat Jezus ‘geslacht’ is vanaf het begin van de wereld. Wat leert het ons over God dat het verlossingsplan er al was nog voordat we het nodig hadden?`

`Veel atheïsten geloven dat we onszelf moeten redden in een kil, onverschillig universum. De Bijbel daarentegen spreekt niet alleen over een God die zoveel van de wereld hield dat Hij ernaar afdaalde. Hij stierf er zelfs voor. In hoeverre zou ons wereldbeeld en onze plek in de wereld moeten verschillen van degenen die niet in God geloven? Oftewel, hoe zou het kruis ons leven moeten beïnvloeden?`

`Waarom was het leven, de dood en de opstanding van Christus het enige dat de mens kon redden? Nogmaals, wat vertelt die prijs ons over de kwaadaardigheid van de zonde?`
