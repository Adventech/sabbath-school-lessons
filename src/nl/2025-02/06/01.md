---
title:  Het offerstelsel
date:   03/05/2025
---

### Lezen

Jesaja 1:2-15; Hebreeën 10:3-10; Exodus 12:1-11; 1 Korintiërs 5:7; Haggai 2:7-9; Jesaja 6:1-5; Openbaring 4:7-11

> <p>Kerntekst</p> 
> ‘En ze zetten een nieuw lied in: ’’U verdient het om de boekrol te ontvangen en zijn zegels te verbreken. Want U bent geslacht en met uw bloed hebt U voor God mensen gekocht uit alle landen en volken, van elke stam en taal’’.’ Openbaring 5:9

Toen Jezus bij hem kwam, riep Johannes de Doper uit: ‘Daar is het lam van God, dat de zonde van de wereld wegneemt!’ (Johannes 1:29) Deze uitspraak duidt natuurlijk op de offerdieren, het voorteken dat Christus in onze plaats zou sterven.

In de Bijbel is dit thema over de offerdiensten niet te missen: het loopt als een rode draad door de hoofdstukken en staat centraal op het moment suprême in Openbaring, wanneer Johannes Gods troonzaal binnengaat (Openbaring 4 en 5). Dat Jezus in deze cruciale scène als een geslacht lam op het toneel verschijnt2, is de sleutel tot het begrijpen van de hele profetische passage.

Deze week bestuderen we wat verschillende Bijbelteksten over de offerdiensten ons over Jezus leren, het geslachte lam, de overduidelijke hoofdpersoon in de troonzaalscène. Hij blijkt als enige waardig te zijn en die uitzonderlijke waardigheid maakt duidelijk waar de HEER de offerdiensten voor bedoeld heeft. Het getuigt over Hem dat Hij een God is van oneindige liefde die er niet voor terugdeinsde het ultieme offer te brengen, een actie waar wij, evenals andere intellecten in het universum, ons tot in alle eeuwigheid over zullen verbazen.

_Op sabbat 10 mei bespreken we met elkaar deze les._
