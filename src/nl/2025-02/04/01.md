---
title:  De volken (1)
date:   19/04/2025
---

### Lezen

Genesis 10:1-12; Genesis 12:1-9; 1 Samuel 8:4-18; Matteüs 20:25-28; Openbaring 18:1-4

> <p>Kerntekst</p> 
> ‘Hem werden macht, eer en het koningschap verleend, en alle volken en naties, welke taal zij ook spraken, dienden Hem. Zijn heerschappij was een eeuwige heerschappij, die nooit ten einde zou komen, zijn koningschap zou nooit te gronde gaan.’ Daniël 7:14

Het boek Openbaring is Gods handleiding voor een gevallen wereld. In de laatste hoofdstukken is de levensboom weer toegankelijk, de vloek voorbij en mogen we eindelijk weer bij God zijn. Openbaring is eigenlijk Genesis, maar dan in omgekeerde volgorde. Daarom kunnen we ook juist in Genesis ontdekken hoe de problemen in de wereld überhaupt zijn ontstaan.

In zowel Daniël als Openbaring draait het met name om aardse regeringen. Ze vertellen hoe mensen steeds geprobeerd hebben een wereld onder de duim te krijgen die God toebehoort, aan Hem die uiteindelijk rechtmatig de troon zal bestijgen – als deze vreselijke periode vol zonde en opstand voorgoed voorbij is.

Alles leidt naar dat moment, al die duizenden jaren vol menselijke probeersels om de wereld te besturen. Het is nooit gelukt: hoe hoog de idealen ook waren, ze schoten ten slotte toch te kort. Helaas is de geschiedenis van de mens samen te vatten als een tragedie die mislukte instellingen veroorzaakt heeft. En de situatie wordt steeds erger tot Gods ‘eeuwig koningschap’ (Daniël 7:27) werkelijkheid is geworden.

_Op sabbat 26 april bespreken we met elkaar deze les._
