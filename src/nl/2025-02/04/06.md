---
title:  Een licht voor de heidenen
date:   24/04/2025
---

God stichtte Israël niet om de rest van de wereld te veroordelen, maar om te redden. We voelen ons allemaal voor schut staan als we geconfronteerd worden met het goede gedrag van een ander; zo moest Israël de zonde en het egoïsme aan de kaak stellen van de volken om hen heen. Gelovigen die in harmonie met God leven verheerlijken zijn foutloze karakter en dat leidt automatisch tot bekering. Gods karakter zou te zien moeten zijn in het leven van de mensen die … ’zich houden aan Gods geboden’. (Openbaring 14:12)

Als de Israëlieten Gods opdracht hadden nagevolgd, dan zouden de volken in vrede bij hen gekomen zijn om meer te weten te komen over hen en hun God. Zoals de Babylonische ballingschap aantoont, is het tegendeel gebeurd; ze verklaarden hun de oorlog.

De beste getuigenis van Gods karakter heeft Jezus gegeven – de enige mens die dat karakter perfect kon naleven. Zijn foutloze voorbeeld, dat harten ongetwijfeld tot inkeer heeft gebracht, was bedoeld als een uitnodiging (Zie: Johannes 3:16-21). Gods doel met de kerk is gelijk aan het doel dat Hij met het volk Israël had: Hij wil zijn volk gebruiken om zondaren tot Christus te brengen. De roep van de drie-engelenboodschap, gebracht door zijn kerk, is er niet op uit om een handjevol mensen te verzamelen. De boodschap roept ‘alle landen en volken, elke stam en taal.’ (Openbaring 14:6) Openbaring 18:1 voorspelt dat de heerlijkheid van God de hele aarde zal verlichten voordat Christus komt.

**Wat leren deze Bijbelverzen ons over Gods bedoeling met zijn volk op deze aarde? Wat kunnen wij ter harte nemen?**

`Numeri 14:17-21`

`Jesaja 42:6; Jesaja 49:6; Jesaja 60:3`

`Openbaring 18:1-4`

`Lees Openbaring 18:1-4 nog een keer, over de oproep tot ‘Mijn volk’; Gods volk moet Babylon de rug toekeren. Wat houdt dat in? Met andere woorden, hoe kunnen we als een kerk die niet in Babylon is, Gods werktuigen zijn om degenen die nog wel in Babylon zijn eruit te halen?`
