---
title:  Heidense koningen
date:   23/04/2025
---

Gods omgang met Israël spiegelt zijn relatie met de kerk van het Nieuwe Testament. In zekere zin voorspelde het volk Israël welke fouten de kerk zou maken. In plaats van zich in enig opzicht beter te voelen dan het oude Israël, zouden christenen zich juist moeten realiseren dat ze geen haar beter zijn en aan dezelfde verleidingen toegeven.

Lees Matteüs 20:25-28. Welke misstap moesten Jezus’ discipelen vermijden in hun werk voor de christelijke kerk?

Israël vroeg om een menselijke koning, een beslissing die tot de morele ondergang van het volk zou leiden. De koningen werden hoe langer hoe goddelozer tot God de Babyloniërs toestond zijn volk gevangen te nemen in de hoop hun koers te wijzigen. Iets vergelijkbaars is gebeurd in de geschiedenis van de christelijke kerk. Al wisten ze heel goed dat ze het voorbeeld van een heidens volk niet moesten volgen, toch slaakten de christenen een zucht van verlichting zodra Constantijn aan de macht kwam en zich tot het christendom bekeerde: de vervolging hield eindelijk op! Op zich was dat een zegen, tot de kerk dacht de macht van de keizer in hun eigen voordeel door te laten slaan.

In de vierde eeuw lagen christenen behoorlijk met elkaar in de clinch. Toen de kerk besloot het zelf niet meer op te kunnen lossen, vroegen ze de keizer om hulp. Vanaf dat moment steeg die oude en eenvoudige bisschop in Rome in aanzien. De kerk vroeg de staat zich te bemoeien met godsdienstige kwesties en toen de staat eenmaal een voet tussen de deur had, ging het van kwaad tot erger.

Net als Israël zijn de meest donkere hoofdstukken uit de christelijke geschiedenis het gevolg van compromissen tussen de kerk en de wereld. Zodra Israël afgoden begon te aanbidden en de koningen alleen maar oog hadden voor macht – tot het punt dat ze hun kinderen zelfs offerden aan afgoden, heeft de kerk gaandeweg de handelwijze van een heidens rijk overgenomen, zelfs in zoverre dat trouwe gelovigen als martelaren stierven omdat ze zogenaamd een dreiging waren voor de band tussen kerk en staat.

`Hoe kunnen dergelijke beproevingen in uw cultuur en maatschappij uw geloof aantasten?`
