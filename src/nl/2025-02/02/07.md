---
title:  Verdere studie
date:   11/04/2025
---

# Lees

Ellen White, ‘De openbaring’, blz. 422-431, in Van Jeruzalem tot Rome

De meeste godsdiensten in deze wereld baseren zich op vermoedens: het tegenovergestelde geldt voor de christelijke religie, waarin overtuigingen verankerd liggen in historische gebeurtenissen. De Bijbel vertelt hoe God door de jaren heen met mensen om is gegaan. Door die duizenden jaren vol relaties te bestuderen, kunnen we enorm veel leren over het onveranderlijke karakter van God.

Toch klagen christenen soms dat ze het zat worden dezelfde dingen te horen. Als onze onderscheidende profetische boodschap in het openbaar gepredikt wordt, zijn we geneigd te denken dat het gesneden koek is en er niets nieuws te leren valt. Het feit dat onze boodschap niet verandert en blijvend is, betekent echter niet dat het eenvoudig of saai is. Integendeel: als je beseft dat je informatie bestudeert van en over een oneindige God, zal je al snel tot de conclusie komen dat je nooit uitgestudeerd raakt.

Als één van de redenen waarom het boek Openbaring geschreven is, zegt Ellen White dat het de christelijke kerk voorgoed moest verankeren in de historische boodschap die ze brengt: ‘Sommige van de jongere arbeiders […] kregen [gaandeweg] een afkeer van de steeds weer herhaalde waarheden. In hun verlangen naar iets nieuws en verrassends trachtten ze andere leringen in te voeren die voor velen aangenamer klonken.’ (Ellen White, Van Jeruzalem tot Rome, blz. 423.) Dit boek heeft dus niet alleen de toekomst op het oog: het vertelt over het verleden en is ontworpen om ons geworteld te houden in het geloof van vanouds zodat we niet misleid worden door een verlangen naar iets nieuws.

**Gespreksvragen**

`De Bijbel leidt altijd weer tot nieuwe kennis en tot nieuwe inzichten. Hoe kunnen we geworteld blijven in de waarheden die ons gegeven zijn, terwijl we tegelijkertijd ook nieuwe dingen leren?`

` Hoe zou de kerk moeten reageren op nieuwe profetische verklaringen? Al weten we dat we nooit uitgeleerd raken, hoe kunnen we bepalen of een nieuw inzicht van cruciaal belang is of juist een rage, misschien zelfs een dwaling?`

`Ten tijde van de Tweede Wereldoorlog lag een matroos op sterven in de Stille Oceaan. In zijn laatste momenten klampte hij zich aan de arts vast en zei: ‘Ik ben een wees. Wie zal aan me denken als ik gestorven ben?’ De arts antwoordde: ‘Ik zal u nooit vergeten’. Hoe goedbedoeld de woorden van de arts ook waren, ook hij zou ooit sterven en daarmee de herinnering aan de eenzame matroos. Waarom laat dit verhaal zien hoe betekenisloos en ijdel het leven is als de dood het laatste woord heeft?`
