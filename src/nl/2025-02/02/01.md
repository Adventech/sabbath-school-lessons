---
title:  Genesis als basis
date:   05/04/2025
---

### Lezen

Jesaja 40:7-8; Genesis 22:1-13; Johannes 3:16; Openbaring 5:5-10; 1 Korintiërs 15:15-19; Openbaring 12:1-9

> <p>Kerntekst</p> 
> ‘De volgende dag zag hij Jezus naar zich toe komen, en hij zei: ’’Daar is het Lam van God dat de zonde van de wereld wegneemt.’’’ Johannes 1:29

Waar moderne interpretaties van bijbelse profetieën zoals Openbaring op stranden is dat ze geen oog hebben voor de oude wortels van de Bijbelboeken. De auteur gaat ervan uit dat zijn lezer het Oude Testament kent, en gebruikt woorden en beelden die zijn publiek herkent. Het kan zeker geen kwaad de Bijbel af te struinen op zoek naar teksten die lijken op hetgeen je in Openbaring bestudeert. Toch kan het ene vers het boek beter verklaren dan andere. Dit geldt vooral voor Genesis, dat vertelt hoe de wereld door de zonde verviel in totale chaos. Bijna elk kernwoord dat in Openbaring voorkomt, stamt – op de een of andere manier – uit de inleidende hoofdstukken van de Bijbel.

Deze week bestuderen we welke onderwerpen centraal staan in Openbaring. Dat zijn er zoveel dat we er een paar uit zullen lichten om het belangrijkste punt te benadrukken; zodra de lezer erkent op welke fundamenten Openbaring rust, gaat een wereld voor hem open en vermenigvuldigt de betekenis van elk vers. Dat zal hem op zijn beurt weer belangrijke lessen leren over de aard van de mensheid, van God en over de strijd die in ons universum woedt en dus ook in ons leven.

_Op sabbat 12 april bespreken we met elkaar deze les._
