---
title:  De Eufraat droogleggen
date:   25/06/2025
---

Babylons kracht lag met name in de rivier de Eufraat die onder haar muren doorstroomde en de stad ongelimiteerd voorzag in haar watervoorraad. Precies deze kracht zou uiteindelijk haar zwakte blijken te zijn. Nitocris, een vroegere Babylonische koningin, had irrigatiekanalen laten aanleggen langs de rivier die tot aan de stad reikten en de rivier omleidden tot een moeras waardoor manschappen hun werk beter konden doen. Cyrus besefte dat hij hier zijn voordeel mee kon doen: hij zou de Eufraat droogleggen om met zijn groepen ondergronds de stad binnen te komen. Toen hij eenmaal binnen de stadsmuren stond, ontdekte hij dat de verdedigingsmuren onbewaakt waren en kostte het hem slechts één nacht de stad te overmeesteren. De oude Griekse geschiedschrijver Herodotus vertelt ons dat ‘degenen in het centrum van Babylon niet wisten dat de voorstad gevallen was, omdat ze feestten, dansten en zich overgaven aan allerlei pleziertjes.’ (Herodotus, The Histories, Tom Holland, trans. (New York: Penguin, 2015), blz. 94.) Twijfelt u er nog aan dat dit het feest is dat Daniël 5 omschrijft?

`Lees Daniël 5:18-31 en Openbaring 16:12-19. Welke overeenkomsten ziet u tussen de plagen in Openbaring en het verhaal over Babylons ondergang?`

Toen Hij hun uitlegde hoe ze de tekenen van de tijd moesten duiden, waarschuwde Jezus zijn leerlingen: ‘Wees dus waakzaam, want jullie weten niet op welke dag jullie Heer komt. Besef wel: als de heer des huizes had geweten in welk deel van de nacht de dief zou komen, dan zou hij wakker gebleven zijn en niet in zijn huis hebben laten inbreken.’ (Matteüs 24:42-43) Net als bij de val van Babylon zal de plotse verschijning van Christus ook het moderne Babylon compleet overrompelen. Toch hoeft dat niet zo te zijn: de ene na de andere profetie geeft ons talloze aanwijzingen dat Jezus snel komt. Christus’ wederkomst zal ook niet als een verrassing komen omdat de wereld niet op de hoogte is van Gods voorspellingen; de wereld zal versteld staan omdat die ervoor gekozen heeft Gods profetie te negeren.

`Lees Openbaring 16:15. Welk goede nieuws is ook te vinden te midden van deze waarschuwingen voor de eindtijd? Wat betekent het ‘niet naakt rond te lopen’?`
