---
title:  Verdere studie
date:   27/06/2025
---

# Lees

Ellen White, ‘De onzichtbare wachter’, blz. 352-362, in Profeten en koningen.

‘Elk volk dat op het toneel van de geschiedenis is verschenen, kan zijn plaats op aarde innemen opdat bepaald kan worden of het al dan niet voldoet aan de plannen van de wachter en de heilige. De profetie heeft de opkomst en de ondergang van de grote wereldrijken – Babel, Medo-Perzië, Griekenland en Rome – nagegaan. In elk van deze, evenals bij kleinere volken, heeft de geschiedenis zich herhaald. Elk rijk heeft zijn proeftijd gehad; elk heeft gefaald, zijn heerlijkheid is verdwenen, zijn macht vergaan. Hoewel volkeren Gods beginselen hebben verworpen en hierdoor hun eigen ondergang hebben bewerkstelligd, is door de eeuwen heen een goddelijke, overheersende leiding duidelijk aan het werk geweest.’ (Ellen White, Profeten en koningen, blz. 359.)

In Jeremia 18 kijkt Jeremia naar wat een pottenbakker voor werk doet: hij vormt en bewerkt het klei dat hij in handen heeft. Met dit beeld, van een pottenbakker die zijn klei vervormt, legt God uit wat het voorwaardelijke karakter van een bijbelse profetie inhoudt. Om er zeker van te zijn dat we het begrijpen, laat de Heer via Jeremia aan ons weten: ‘De ene keer zeg Ik tegen een volk en een koninkrijk dat Ik het zal uitrukken, verwoesten en vernietigen – maar als het volk waartegen Ik gesproken heb met zijn kwalijke praktijken breekt, dan zie Ik af van het onheil waarmee Ik het wilde treffen. De andere keer zeg Ik tegen een volk en een koninkrijk dat Ik het zal opbouwen en planten – maar als dat volk daarna niet naar Mij luistert en doet wat slecht is in mijn ogen, dan zie Ik af van al het goede dat Ik beloofd had te doen.’ (Jeremia 18:7-10)

**Gespreksvragen**

`Jezus zei dat het oordeel gemakkelijker zal zijn voor Nineve dan voor het volk van God dat zich van de waarheid heeft afgekeerd (Zie: Matteüs 12:39-42). Wat kan Gods kerk leren van deze waarschuwing?`

`Ellen White getuigt dat ‘de geschiedenis zich heeft herhaald’ (Ellen White, Profeten en koningen, blz. 359.) met elk volk dat op het toneel verscheen. Welke rode draad ziet u bij de koninkrijken in de profetieën? In welk opzicht bewandelen ze stuk voor stuk hetzelfde profetische pad? Volgt de wereld waarin wij leven hun voorbeeld?`

`Bedenk dat niet het verstand, het intellectuele vermogen, mensen van het geloof houdt, maar het hart. Verandert dat uw manier van getuigen?`
