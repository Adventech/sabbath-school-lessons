---
title:  Boaz, de verlosser
date:   10/06/2025
---

Boaz is stapelgek op Ruth en wil graag met haar trouwen, maar iemand weerhoudt hem daarvan: er is nog een ander familielid die als eerste mag bepalen of hij de vrouw en het land in bezit wil nemen. Als we Boaz zien als een type van Christus, wijst deze patstelling vooruit naar één van de problemen in de grote strijd. Christus houdt van ons, maar er is een ‘ander familielid’ dat ook recht van spreken heeft: Satan.

`Lees Job 1:6-11; Matteüs 4:8-9; Judas :9; Lucas 22:31. Wat leren deze teksten ons over de mate waarin Satan de mensheid opeist?`

Toen Satan voor de hemelse raad verscheen, zei hij tegen God dat hij ‘rondgezworven en rondgedoold had op aarde.’ (Job 1:7) Toen God hem vroeg of hij de rechtvaardige Job had opgemerkt, legde Satan direct beslag op hem alsof hij één van hem was, alsof Jobs hart God niet werkelijk toebehoorde. Met andere woorden, hij volgt U alleen omdat U goed voor hem bent. Onthoud hem uw zegeningen en moet U dan eens zien bij wie Jobs trouw ligt. Judas verwijst kort naar een verhaal dat heel Israël kende: nadat Mozes door God begraven was, (Deuteronomium 34:6) werd hij uit de dood opgewekt. De exacte details kennen we niet, maar de tekst zelf geeft aan dat Satan, in de discussie over Mozes’ lichaam, er direct beslag op legde.

‘Voor de eerste maal zou Christus de doden leven geven. Toen de levensvorst met de zijnen het graf naderde, was Satan beducht voor zijn heerschappij. Met zijn engelen stond hij gereed om een inval in het gebied te betwisten, dat hij als het zijne had opgeëist. Hij beweerde dat Gods knecht zijn gevangene was geworden. Hij zei dat zelfs Mozes niet de wet van God had kunnen houden; dat hij de heerlijkheid, waarop JHWH recht had, zich had toegeëigend – dezelfde zonde waardoor Satan uit de hemel was verbannen – en dat hij door deze overtreding in de macht van Satan was gekomen.’ (Ellen White, Patriarchen en profeten, blz. 430.) Uiteraard weerlegde Christus Satans bewering, en werd Mozes uit de dood opgewekt (Zie: Matteüs 17:3; Judas 9).

In Ruth 4:1-12 was Boaz naar de poort van Betlehem gegaan – het dorp waar Christus de wereld binnenkwam als ons naaste familielid. De oudsten kwamen bijeen om een sandaal (een symbool voor eigenaarschap) uit te wisselen. De poort van een stad was de plek waar zaken werden beslecht: het was een soort rechtszaal. Deze plek weerspiegelt de oordeelsscène zoals omschreven in Daniël 7:13-14, 22, 26-27. Met het oog op dit oordeel moeten we het volgende goed onthouden: het oordeel is ‘in het voordeel van de heiligen’, omdat Christus de prijs voor ons betaalde, net zoals Boaz dat deed voor zijn bruid.
