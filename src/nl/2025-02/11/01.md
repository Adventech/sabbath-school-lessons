---
title:  Ruth en Ester
date:   07/06/2025
---

### Lezen

Ruth 1:1-5; Ruth 2:5-20; Job 1:6-11; Matteüs 4:8-9; Ester 3:1-14; Openbaring 12:14-17

> <p>Kerntekst</p> 
> ‘Zodra hij koningin Ester in de hof zag staan, voelde hij zo veel genegenheid voor haar dat hij haar de gouden scepter toestak die hij in zijn hand hield. Ester ging naar voren en raakte het uiteinde van de scepter aan.’ Ester 5:2

Ook deze week bestuderen we Bijbelverhalen die op gebeurtenissen in de laatste dagen wijzen. Met behulp van echte situaties en mensen helpt God ons alles vanuit zijn perspectief te zien en te begrijpen hoe we de profetieën over gebeurtenissen in de toekomst, gegeven om ons geloof te versterken, moeten interpreteren. Onze aandacht richt zich nu op twee belangrijke vrouwen wiens verhaal de harten van talloze mensen al generaties lang weet te raken: Ruth en Ester. De één is een dakloze weduwe die haar hoop vestigt op de vriendelijke Boaz, een bloedverwant van haar schoonfamilie, als haar verlosser. Hun huwelijk is het favoriete liefdesverhaal van vele christenen, omdat het Christus’ liefde voor ons zo prachtig weerspiegelt. De andere vrouw is een jong meisje dat in een vreemd land leeft. Ze ontdekt welk complot tegen haar volk gesmeed wordt en krijgt de hoofdrol in het drama dat haar mensen uiteindelijk redt.

In profetieën staat een vrouw (vaak) voor Gods kerk en werpt ze veel licht op hoe God over zijn volk denkt. Laten we de Bijbelverhalen over deze twee vrouwen bestuderen en zoveel mogelijk leren van hun ervaringen, vereeuwigd in Gods Woord.

_Op sabbat 14 juni bespreken we met elkaar deze les._
