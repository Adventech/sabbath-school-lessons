---
title:  Abram wordt Abraham
date:   20/04/2021
---

`Lees Genesis 17:4-5. Wat is de betekenis van de verandering van Abram in Abraham?`

Gods namen hebben spirituele en theologische betekenis, maar daar houdt het niet op. Namen waren in het oude Nabije Oosten niet alleen betekenisloze manieren van identificatie, zoals het dat voor ons vaak wel is. Een meisje Maria of Susan noemen, maakt vandaag niet veel uit. Voor de oude Semieten hadden menselijke namen echter een zwaar beladen spirituele betekenis. Alle Semitische namen van mensen hebben betekenis en bestaan meestal uit een korte zin die een wens of een dankbetuiging van de kant van de ouders bevat. Daniël betekent ‘God is rechter’ en Joël ‘JHWH is God’. Natan betekent ‘God heeft gegeven’. Omdat namen zo betekenisvol zijn, worden ze vaak veranderd om een radicale verandering in iemands leven en omstandigheden mee weer te geven.

Lees de volgende teksten. In welke situaties komen ze aan bod, en waarom zijn de namen in deze situaties veranderd?

`1. Genesis 32:28`

`2. Genesis 41:45`

`3. Daniël 1:7`

Het is zelfs voor moderne mensen niet zo moeilijk het belang te begrijpen van hoe je iemand noemt. Dat heeft subtiele en soms ook niet zo subtiele effecten. Als je iemand constant aanspreekt met een bijnaam als ‘stommeling’ of ‘lelijkerd’, en als veel mensen dat doen, dan kan zo’n naam vroeg of laat invloed hebben op hoe de persoon zichzelf ziet. Door mensen namen te geven, of door die te veranderen, lijkt het mogelijk invloed uit te oefenen op hoe ze zichzelf zien en ook op wat ze doen. Dan is het niet zo moeilijk te begrijpen waarom God Abram in Abraham verandert. Abram betekent ‘Vader is verheven’. God veranderde dat in Abraham, wat ‘Vader van een menigte’ betekent. Als je kijkt naar de verbondsbelofte waarin God zegt: ‘Ik zal je bijzonder vruchtbaar maken. Er zullen veel volken uit je voortkomen en onder je nazaten zullen koningen zijn.’ (Genesis17:6) Dat maakt de naamsverandering logischer. Misschien was het Gods manier om Abraham te helpen te vertrouwen op de verbondsbelofte. Die werd gedaan aan een 99-jarige man die getrouwd was met een oude vrouw die vanaf dat moment onvruchtbaar was. God deed het dus om het geloof van Abraham in zijn beloften groter te maken.

`Waarin zou jij je naam willen veranderen?`

`Genesis 17:4-5 Waarom werd Abrams naam veranderd in Abraham?`