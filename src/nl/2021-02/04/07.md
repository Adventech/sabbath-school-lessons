---
title:  Verdere studie
date:   23/04/2021
---

Om verder over na te denken: Lees Ellen White, ‘De roeping van Abraham’, pp. 95-104, in Patriarchen en profeten; ‘Jood en heiden’, pp. 140-148, in Van Jeruzalem tot Rome.

De regenboog is een teken van Gods verbond met Noach. Genesis 17:10 vertelt ons wat het teken van Gods verbond met Abraham was. Besnijdenis ‘was ervoor bestemd: (1) om de nakomelingen van Abraham van de heidenen te kunnen onderscheiden, (2) om de herinnering aan het verbond van de HEER te behouden, (3) om te bevorderen dat morele zuiverheid wordt beoefend, (4) om te verwijzen naar gerechtigheid door geloof, (5) om de besnijdenis van het hart te symboliseren, en (6) om te dienen als een voorafschaduwing van het christelijke doopritueel (Efeziërs 2:11; Genesis 17:11; Deuteronomium 10:16; Romeinen 4:11; 2:29; Kolossenzen 2:11-12)).’ (The SDA Bible Commentary, vol. 1, p. 322-323) De regenboog blijft tot het einde van de wereld een teken van Gods belofte, maar dat is niet zo met het teken van de besnijdenis. Volgens Paulus ontving Abraham de besnijdenis als een teken van de gerechtigheid die hij door geloof in God had ontvangen. In de loop der tijd was besnijdenis echter tot een teken van redding geworden door gehoorzaamheid aan de wet. In de tijd van het Nieuwe Testament had de besnijdenis zijn betekenis verloren. In plaats daarvan is het essentiële element geloof in Jezus Christus, wat leidt tot een gehoorzaam, veranderd leven (Zie Galaten 5:6; 6:15; 1 Korintiërs 7:18-19.).

`Jakobus 2:14-17 Waaruit blijkt dat geloven en er naar handelen een geheel zijn?`

**Gespreksvragen**

`Bespreek de relatie tussen geloof en werken. Kan het een zonder het ander? Zo neen, waarom niet? `

‘Evenals Abraham worden velen op de proef gesteld. Ze horen de stem van God niet rechtstreeks uit de hemel, maar Hij roept hen door zijn Woord en door de gebeurtenissen van zijn voorzienigheid. Het is mogelijk dat van hen gevraagd word dat ze een carrière, die rijkdom en eer inhoudt, prijsgeven, dat ze prettige en voordelige relaties verbreken en zich losmaken van verwanten, om naar het schijnt een pad te betreden van zelfverloochening, moeilijkheden en opoffering. God heeft een werk voor hen; maar een leven van gemak en de invloed van vrienden en verwanten zou de ontwikkeling tegenhouden van die karaktertrekken welke onontbeerlijk zijn voor de vervulling van dit werk. Hij roept hen weg uit de omgeving van menselijke invloeden en hulpmiddelen en maakt dat ze behoefte voelen aan zijn hulp, dat ze uitsluitend op Hem vertrouwen, zodat Hij Zich aan hen kan openbaren. 

` Wie staat klaar om bij Gods oproep lang gekoesterde plannen en familiebetrekkingen op te geven?’ (Ellen White, Patriarchen en profeten, pp. 96-97.) Bespreek hedendaagse voorbeelden van mensen die je kent en die deze oproep hebben opgevolgd.`