---
title:  Een eeuwig verbond
date:   17/04/2021
---

### Lezen 
Exodus 3:14; Genesis 17:1-6; 15:7-18; 17:1-14; 41:45; Daniël 1:7; Openbaring14:6-7

> <p>Kerntekst</p> 
> ‘Ik sluit een verbond met jou en met je nakomelingen, met alle komende generaties, een eeuwigdurend verbond: Ik zal jouw God zijn en die van je nakomelingen.’ Genesis 17:7

Hoevelen herinneren zich nog heel goed uit hun kinderjaren een ziekte of een longontsteking waardoor we erg ziek zijn geworden, met de mogelijkheid van nog iets ergers? In de lange koortsige nacht werden we wakker uit een halfslaap en zagen onze moeder of vader in een stoel zitten naast ons bed in de zachte gloed van het nachtlicht.

Precies zo zat God in figuurlijke, menselijke zin aan het bed van een wereld die ziek was van de zonde toen de morele duisternis in de eeuwen na de zondvloed steeds dieper werd. Om die reden riep Hij Abram en was van plan door zijn trouwe dienaar een volk te laten ontstaan aan wie Hij kennis van zichzelf kon toevertrouwen en door wie Hij ook voor redding kon zorgen. Daarom sloot God een verbond met Abram en zijn nageslacht. Door hen kon Hij met meer detail en meer nadruk het goddelijke plan vertellen om de mens te redden van de gevolgen van de zonde. De Heer zou zijn wereld niet zonder toezicht aan zijn eigen lot overlaten, zeker niet als die in zo’n grote nood verkeerde. Deze week kijken we naar de uitwerking van meer verbondsbeloften.

#### De studie in één oogopslag

Hoe luidt de naam van God? Wat betekent dat? Wat was de betekenis van de namen die God gebruikte om zich aan Abram bekend te maken? Welke namen gebruikte Hij nog meer om zichzelf bekend te maken? Waarom veranderde God de naam van Abram in Abraham? Waarom zijn namen belangrijk? Welke voorwaarden of verplichtingen waren er verbonden aan het verbond?

_Op sabbat 24 April bespreken we met elkaar deze les._