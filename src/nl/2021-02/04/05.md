---
title:  Stadia in het verbond
date:   21/04/2021
---

`Lees Genesis 12:1-3; 15:7-18. Dit zijn twee stadia in Gods verbond met Abram. Benoem enkele van dezelfde stappen die in het eerste stadium verschenen.`

`Op welke wijze benadert God de mens?`

`Hoe roept God de mens op tot gehoorzaamheid?`

`Van welke goddelijke belofte is er sprake?`

Gods verbondsbelofte aan Abram wordt in drie stadia geopenbaard. God benaderde Abram, gaf hem een opdracht en deed hem een belofte. Deze benaderingswijze is een 04 uitdrukking van Gods genadige verkiezing van Abram als de eerste grote figuur van zijn speciale verbond van genade. Het gebod is een test en die gaat over een volledig vertrouwen op God. De belofte is weliswaar specifiek voor de nakomelingen van Abram, maar is uiteindelijk een belofte aan het hele menselijke geslacht (Hebreeën 11:8; Genesis 12:1-3,7; Galaten 3:6-9).

In het plechtige ritueel van stadium twee verscheen de Heer aan Abram en ging tussen de zorgvuldig gerangschikte stukken van de offerdieren door. Elk van de drie dieren werd geslacht en in twee helften gedeeld en die werden tegenover elkaar gelegd, met wat ruimte daartussen. De vogels werden wel gedood maar niet in delen gedeeld. Zij die het verbond aangaan, moesten tussen de stukken door lopen. Dat was symbolisch eeuwige gehoorzaamheid beloven aan de bepalingen die men plechtig overeengekomen was.

`Lees Genesis 17:1-14. Wat gebeurde er tijdens het derde en laatste stadium van het sluiten van een goddelijk verbond met Abraham.`

De betekenis van de naam Abraham onderstreept Gods verlangen en bedoeling om alle volkeren te redden. De ‘vele naties’ zouden zowel Joden als heidenen omvatten. Het Nieuwe Testament maakt heel duidelijk dat de ware afstammelingen van Abraham degenen zijn die het geloof van Abraham hebben en die vertrouwen op de verdiensten van de beloofde Messias (Galaten 3:7,29). Al in de tijd van Abraham was het Gods bedoeling zoveel mogelijk mensen te redden, ongeacht waar ze leefden. Dat is vandaag ongetwijfeld niet anders.

`Lees Openbaring 14: 6-7. Welke parallellen zijn er tussen wat de engel zegt en wat er in het verbond met Abraham gebeurde? Op welke manieren zijn de problemen hetzelfde`

`Genesis 12:1-3; 15:7-18; 17:1-14 Welke drie stadia van het verbond lezen we hier?`

