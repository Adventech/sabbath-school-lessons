---
title:  Jongeren les
date:   24/04/2021
---

### Een eeuwig verbond

#### Opdracht van de vorige week

`Lijk jij qua eerlijkheid op Noach?` 

#### Lees samen

Genesis 17:1-8 

#### Ijsbrekervraag

Als je zelf je naam zou mogen kiezen, welke naam zou dat dan zijn?

#### Inspiratie

‘De Heer zei tegen Abram: “Ga weg uit je eigen land en ga weg van je familie. Ik zal je zeggen naar welk land je moet gaan. Ik zal je zo veel nakomelingen geven dat ze een groot volk worden. ... Jij zult ook anderen gelukkig maken.”’ (Genesis 12:1-2, BGT.) 

#### Behandel de tekst

Na de zondvloed begint God met Noach en zijn gezin opnieuw. God toont genade en geeft de mensheid de kans op een doorstart. Ondanks de zondvloed is het kwaad echter niet uit de wereld. Mensen blijven foute keuzes maken, denk maar aan de torenbouw van Babel (Genesis 11). De mensen bleven bij elkaar op één plek en bouwden een ommuurde stad met daarin een toren die tot de hemel zou moeten reiken. Men wilde naam maken. Die hoogmoed kwam echter voor de val. Daarna koos God Abram uit wie een volk zou voortkomen dat Hem trouw zou zijn en met wie Hij een verbondsrelatie zou aangaan. Dat volk zou God bekendmaken en van Hem getuigen door zijn grote daden van liefde en redding bekend te maken aan de wereld. De Here God kan de wereld niet zomaar aan haar lot overlaten. God is altijd uit op redding en op een relatie die bestaat uit trouw en geloofsvertrouwen. 

#### Gespreksvragen naar aanleiding van de tekst

`Aan wie verscheen God en hoe oud was hij? (vers 1) Hoe noemt God zichzelf? Wat betekent dat voor jou?`

`Wat vraagt God van die persoon? Zou jij aan die vraag kunnen voldoen?`

`Wat belooft God hem? (vers 2 + 4) Hoe reageert die persoon? Hoe zou jij deze ontmoeting beschrijven?`

`Wat betekent Abram en wat Abraham? (vers 5 + zoek op).`

`Wat belooft God Abraham nog meer en voor wie geldt deze belofte ook? (vers 6-7)`

`Het verbond van God houdt een aantal concrete toezeggingen in. Welke? (vers 6 + 8; vgl. Genesis 12:1-2)`

#### Opdracht 

`Wat is het verschil en de overeenkomst tussen Gods verbond met ons en een contract dat wij mensen onderling afsluiten?`