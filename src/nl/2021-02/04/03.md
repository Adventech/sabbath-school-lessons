---
title:  ‘El-Sjaddai’
date:   19/04/2021
---

De HEER was al een aantal keren aan Abraham verschenen (Genesis 12:1, 7;13:14;15:1,7,18). In de tekst van vandaag, verschijnt de HEER opnieuw aan Abram (‘de HEER verscheen aan hem’) en stelde zich aan Abram voor als ‘de Ontzagwekkende’. Die naam wordt alleen gebruikt in Genesis en in Job. De naam ‘de Ontzagwekkende’ bestaat vooreerst uit ‘El’. Het is de naam voor God die de Semieten gebruiken. De exacte betekenis van Sjaddai is niet helemaal zeker, maar de vertaling ‘Ontzagwekkend’ of ‘Almachtig’ lijkt de meest nauwkeurige te zijn (Jesaja 13:6; Joël 1:15). Als je deze naam gebruikt, lijkt het heel belangrijk te zijn om de macht en kracht van God tegenover de zwakheid en kwetsbaarheid van de mens te stellen.

`Lees Genesis 17:1-6. Dit gedeelte helpt om alles in een groter verband te plaatsen. Waarom wil de Heer op dit moment aan Abram zijn macht en kracht benadrukken? Wat zei God dat het voor Abram nodig zou maken te vertrouwen op die macht en kracht? Kijk vooral naar vers zes.`

Een letterlijke vertaling zou zo luiden: ‘JHWH verscheen aan Abram en zei: “Ik ben ’El-Sjaddai; wandel voor mijn aangezicht, en wees volmaakt. Ik zal mijn verbond tussen Mij en u sluiten en u buitengewoon sterk vermenigvuldigen ... Jij zult een vader zijn van een veelheid aan natiën, ... en Ik zal u buitengewoon vruchtbaar maken”.’ Deze naam komt ook voor in Genesis 28:3, waar Isaak zegt dat ‘El-Sjaddai Jakob zal zegenen, hem vruchtbaar zal maken en hem zal vermenigvuldigen.’ Er zijn meer van dergelijke beloften van ‘El-Sjaddai’. (Genesis 35:11; 43:14; 49:25) De Bijbelgedeelten waar die naam wordt genoemd, wijzen op Gods mildheid: El, de God van macht en gezag, en Sjaddai, de God van onuitputtelijke rijkdommen. God is bereid die rijkdommen te schenken aan degenen die ze in geloof en gehoorzaamheid zoeken.

Er wordt gezegd dat een roos met een andere naam net zo zoet zou ruiken. Het idee is dat de naam er niet toe doet. Een naam voor de Heer als ‘De kwetsbare God’ of ‘De zwakke God’ zou echter niet veel troost en hoop bieden.

`Kijk naar de tekst voor vandaag. Vervang ‘Almachtige God’ door die twee andere namen. Wat zou het voor jouw geloof en vertrouwen in Hem betekenen als de Heer zich op die manier aan ons zou voorstellen? Waarom geeft de naam ‘El-Sjaddai ons wel die troost?`

`Genesis 17:1-6 Wat zei God tegen Abram?` 