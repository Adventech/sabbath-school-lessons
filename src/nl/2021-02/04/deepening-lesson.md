---
title:  Verdieping
date:   24/04/2021
---

### Een eeuwig verbond

Genesis 17:1-8

#### IJsbrekervraag

`Als een geliefde tegen je zegt: ‘Ik zal je altijd trouw blijven,’ hoe zeker is het dan dat dit ook zal gebeuren?`

#### Ik Verken

 04 Genesis 17:1-8 IJsbrekervraag Als een geliefde tegen je zegt: ‘Ik zal je altijd trouw blijven,’ hoe zeker is het dan dat dit ook zal gebeuren? Ik verken Genesis beschrijft een aantal ontmoetingen tussen God en Abraham: Genesis 12, 15, 17, 18 en 22. In die ontmoetingen komen God en Abraham steeds dichter bij elkaar. Er vindt altijd een dialoog plaats tussen God en Abraham. In Genesis 12 spreekt alleen God tegen Abraham. In Genesis 15 reageert Abraham met twijfel en merk je dat hij over Gods woorden heeft nagedacht. In Genesis 17 krijgt Abraham een nieuwe naam. In Genesis 18 betrekt God Abraham bij Sodom en Gomorra. In Genesis 22 vraagt God hem zijn zoon te offeren. Dat is het moment van uiterste overgave van Abraham aan God. Nu is zijn vertrouwen volledig. Genesis 17 lijkt een soort kantelmoment te zijn in de relatie tussen God en Abraham. Hij krijgt een nieuwe naam en zo ook een nieuwe identiteit. Het uiterlijke kenmerk daarvan is de besnijdenis.

#### Ik Bestudeer

In deze tekst staan een paar kernachtige begrippen. Allereerst het begrip ‘verbond’. Dat komt 26 keer voor in Genesis, waarvan zeven keer tussen God en Noach (Genesis 6 en 9) en 13 keer tussen God en Abraham. In Genesis 9:16 en 17:7,13, en 19 wordt het voorafgegaan door het woord ‘eeuwig’. God benadrukt voortdurend dat zijn afspraak voor een lange periode is. ‘Eeuwig’ betekent dat er geen beter verbond is. De inhoud daarvan staat in Genesis 17:1: ‘Wandel voor mijn aangezicht’ en ‘leid een onberispelijk leven’. Het Hebreeuwse woord voor wandelen is ‘halach’. Daarvan is het begrip ‘halacha’ afgeleid: het geheel van alle goddelijke en rabbijnse wetgeving. Het woord ‘tamim’ wordt vaak vertaald met onberispelijk, maar een betere vertaling zou zijn: ‘gaaf, een mens uit één stuk’.

`Wat belooft God nog meer aan Abraham?`

`Wat betekent zijn nieuwe naam? Waarom is dat hier zo belangrijk?`

`Een kantelpunt is een moment waarop iets duidelijk wordt, of waarop je iets hebt bereikt, zoals het halen van een examen of beginnen met een nieuwe baan. Waarom zijn die nieuwe naam en de besnijdenis een kantelpunt?`

`Waarom spreekt God juist nu over een ‘eeuwig’ verbond? Welke reden heeft God daarvoor?`

`Wat betekent het dat Abraham voor Gods aangezicht moet wandelen? Waarom zegt God dat?`

`Wat heeft ‘gaaf, uit één stuk’ te maken met het wandelen voor Gods aangezicht?`

`Hebreeën 11:8 Wat heeft Abraham in geloof gedaan?`

#### Ik Pas Toe

De ervaring van Abraham en die van ons ligt misschien dichter bij elkaar dan we denken. Ook wij hebben een belofte van Jezus: ‘Ik kom terug om jullie te halen’.

`Hoe kun je vertrouwen levend houden als het lang duurt?`

`Hoe bleef het vertrouwen van Abraham levend? Zou dit kantelmoment in het leven van Abraham erbij geholpen hebben te blijven vertrouwen: dat wil zeggen het ontvangen van een nieuwe naam en de besnijdenis?`

`Welke kantelmomenten heb jij in je geloof meegemaakt? Waarom was dat een kantelmoment? Wat was er sinds die tijd anders?`

`Kun je kantelmomenten in je geloof actief tot stand brengen? Hoe werkt dat?`

`Abraham was niet bang om op weg te gaan. Hij leerde veel maar maakte ook veel fouten. Toch heeft dat zijn vertrouwen in God niet geschaad.`

`Waarom niet, denk je?`

`In welk opzicht lijkt de belofte van het koninkrijk van God op de belofte van God aan Abraham? Wat kunnen wij daarvan leren?`

`Hoeveel doorzettingsvermogen heb jij in je geloof? In hoeverre heeft dat te maken met je ervaringen met God?`

`Wat zou je nodig hebben om je geloof sterker te maken? Waarom?`

#### Ik bid …

Goede God, dank U wel voor uw leiding in mijn leven. Wilt U mij helpen kantelmomenten te zien en ze te waarderen. Help mij te wandelen voor uw aangezicht. Geef dat mijn leven een bemoediging is voor anderen om mij heen. Amen.