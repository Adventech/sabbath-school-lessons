---
title:  Zonde, offer en vergeving
date:   07/06/2021
---

De door God aangewezen manier voor de zondaar uit het Oude Testament om zich van zonde en schuld te ontdoen, was door het offeren van dieren. De offers van de Israëlieten worden in detail beschreven (Zie Leviticus 1-7). Er werd veel aandacht besteed aan het gebruik van het bloed en wat je daarmee deed bij de verschillende offers. De rol die bloed speelt bij deze offerrituelen is één van de kenmerken die de offers van Israël met elkaar verbond. De persoon die had gezondigd, had daarmee de verbondsrelatie en de wet verbroken die dat regelde. Dat kon worden hersteld tot een hernieuwde, volledige verbondenheid met God en de mens door het brengen van een dier als een vervangend offer. Offers en de daarbij horende rituelen, waren de door God aangewezen middelen om reiniging van zonde en schuld tot stand te brengen. Ze waren ingesteld om de zondaar te reinigen en om individuele zonde en schuld over te dragen op het heiligdom door bloed te sprenkelen. De verbondenheid en de volledige verbondsgemeenschap werd hersteld tussen de boeteling en die persoonlijke God die de reddende Heer is. Stellen de ideeën die hier worden beschreven ons in staat de vragen aan het einde van de studie van gisteren te begrijpen?

`Lees Jesaja 53:4-12; Hebreeën 10:4. Welke profetische betekenis hadden dierenoffers?`

Dierenoffers in het Oude Testament waren de door God voorgeschreven wijze om de zondaar te bevrijden van zonde en schuld. Ze veranderden zijn status van iemand die schuldig was en de dood waardig in die van een vergeven mens. De verbondsrelatie tussen God en mens was hersteld. In een bepaalde zin waren de dierenoffers profetisch van aard. Geen enkel dier was immers een geschikte vervanging voor de mens om zijn zonde en schuld te verzoenen. Hebreeën zegt het zo: ‘bloed van stieren en bokken kan mensen onmogelijk van hun zonden bevrijden.’(Hebreeën 10:4) Een dierenoffer was dus bedoeld om vooruit te wijzen naar de komst van de goddelijk-menselijke dienaar van God, die een plaatsvervangende dood zou sterven voor de zonden van de wereld. De zondaar wordt door dit proces vergeven en aanvaard door de Heer. Dat legt de basis van de verbondsrelatie.

` Verplaats jezelf in de positie van iemand in de tijd van het Oude Testament die dieren offerde in het heiligdom. Bedenk ook hoe belangrijk vee was voor hun economie, cultuur en hele manier van leven. Welke les moesten deze offers hun dan leren over de kosten die zonde met zich meebrengt?`

`Jesaja 53:4-12; Hebreeën 10:4 Welke profetische betekenis hadden de dierenoffers?`