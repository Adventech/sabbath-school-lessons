---
title:  Relaties
date:   06/06/2021
---

‘Mijn woning zal in jullie midden staan en Ik zal nooit een afkeer van jullie krijgen. Ik zal in je midden verkeren; Ik zal jullie God zijn en jullie mijn volk.’ (Leviticus 26:11-12) 

Eén punt moet nu duidelijk zijn: de Heer streeft naar een hechte, liefdevolle relatie met zijn volk zowel in de tijd van het oude als van het nieuwe verbond. Beide verbonden helpen de ‘regels’ (bij gebrek aan een beter woord) voor die relatie vorm te geven. De aanwezigheid van een relatie is van wezenlijk belang voor het verbond, in welke tijd of context dat ook moge zijn. Er moet interactie, communicatie en contact zijn opdat er sprake kan zijn van een relatie en om die te laten bestaan. Dat geldt vooral voor zondige, feilbare en twijfelende mensen. De Heer wist dit en nam het initiatief om er zeker van te zijn dat Hij zich aan ons zou kunnen openbaren. Dat deed Hij op een manier waardoor wij, binnen de grenzen van de gevallen mens, op een zinvolle manier met Hem konden omgaan.

`Lees Exodus 25:8. Welke redenen geeft de Heer voor het gebod aan Israël om een heiligdom te maken?`

Het antwoord op deze vraag roept natuurlijk een andere vraag op: waarom wil de Heer te midden van zijn volk wonen? De waarheid is misschien te vinden in de twee verzen die hierboven werden geciteerd. Merk op dat ‘mijn woning in hun midden zal staan’ (Noot van de vertaler: op basis van oudere vertalingen zouden we hier zeggen ‘tabernakelen’.). Hij zegt dan dat Hij ‘nooit een afkeer van hen zal krijgen’. Hij zegt dat Hij ‘in hun midden zal verkeren’ en dat Hij ‘hun God zal zijn, en zij zullen zijn volk zijn’. Het relationele aspect komt hier heel duidelijk naar voren.

`Lees Leviticus 26:11-12; Exodus 25:8. Hoe passen de verschillende elementen allemaal bij het idee dat de Heer een relatie wil met zijn volk? `

Concentreer je op de zin waar de Heer zegt: ‘Ik zal nooit een afkeer van jullie krijgen.’

`Hoe verschaft het heiligdom zelf de middelen waardoor de gevallen, zondige mens door de Heer kan worden aanvaard? Waarom is dat zo belangrijk voor het proces van het sluiten van een verbond?`

`Exodus 25:8; Leviticus 26:11-12 Waarom moest er een heiligdom gemaakt worden?`
