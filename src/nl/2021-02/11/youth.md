---
title:  Jongeren les
date:   12/06/2021
---

### Het heiligdom van het nieuwe verbond

#### Opdracht van de vorige week

`In welke mate ervaar jij Gods nabijheid?`

#### Lees samen

Hebreeën 8:1-6 en 9:15

#### Ijsbrekervraag

`Wat is het nut van een maquette?`

#### Inspiratie

‘Dit is mijn nieuwe afspraak met de Israëlieten: Ik zal ervoor zorgen dat ze mijn regels goed begrijpen. Ik zal de regels in hun hart schrijven. Dan zal Ik hun God zijn, en zij zullen mijn volk zijn.’ (Hebreeën 8:10, BGT.)

#### Behandel de tekst

De tabernakel, ook wel de ontmoetingstent genoemd, was het aardse heiligdom dat op bevel van God in de tijd van Mozes werd gemaakt. Veel later is daar ten tijde van koning Salomo een stenen tempel voor in de plaats gekomen. Dat aardse heiligdom wordt in het Bijbelboek Hebreeën tegenover het hemels heiligdom, een volmaaktere tabernakel, geplaatst. De twee belangrijkste ruimten van de tabernakel waren het heilige en het allerheiligste. In het heilige kwamen voortdurend priesters om te offeren, maar in het allerheiligste kwam slechts één keer per jaar een hogepriester. Hij bracht dan een offer voor zichzelf en het volk. De dienst in het aardse heiligdom was niet volmaakt, die van het hemels heiligdom daarentegen wel. En dat komt door het offer van Christus. De kruisdood van Jezus wordt hier voorgesteld als een eenmalig offer waardoor gelovigen vergeving van zonden krijgen. Vanaf het sterven van Jezus hoeft dan niet meer in een aards heiligdom te worden geofferd.

#### Gespreksvragen naar aanleiding van de tekst

`Lees vers 1. Wat staat centraal en waarom is dat belangrijk?`

`Als wat doet Jezus dienst en waar? (vers 1-2) Wat houdt die taak van Jezus in?`

`Door wie is het hemels heiligdom gemaakt? Waarom is dit belangrijk om te weten? (vers 2)`

`Wat is het verschil tussen de hogepriesters op aarde en Jezus als hogepriester in het hemels heiligdom? (vers 3-6)`

`Wat was er mis met het eerste verbond? (vers 7) En wat kwam daarvoor in de plaats? (vers 8)`

`Wat houdt het nieuwe verbond in? (vers 10 en 9:15)`

#### Opdracht 

`Bekijk het filmpje via de QR-code. Waar ontmoet jij God?`