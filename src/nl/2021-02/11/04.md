---
title:  De plaatsvervanging
date:   08/06/2021
---

Het lijdt geen twijfel dat één van de belangrijkste thema’s van het Nieuwe Testament het sterven van Jezus Christus is als het offer voor de zonden van de wereld. Als het al niet het belangrijkste thema is! Deze waarheid is de basis van het hele verlossingsplan. Elke theologie die de verzoening van Christus door zijn bloed ontkent, ontkent het hart en de ziel van het christendom. Een bloedeloos kruis kan niemand redden.

`Lees Galaten 1:4. Denk na over deze tekst en beantwoord deze vragen: Heeft Jezus aangeboden om te sterven? Voor wie stierf Hij? Wat zou zijn dood tot stand brengen?`

Plaatsvervanging is de sleutel tot het hele verlossingsplan. Wij verdienen het om te sterven vanwege onze zonden. Uit liefde heeft Christus ‘zichzelf gegeven voor onze zonden’. Hij stierf de dood die wij verdienen. De dood van Christus als plaatsvervanger voor zondaars is de grote waarheid waaruit elke andere waarheid voortvloeit. Onze hoop, op herstel, vrijheid, vergiffenis en eeuwig leven in het paradijs, berust op het werk dat Jezus deed en dat Hij zichzelf heeft gegeven voor onze zonden. Zonder dat zou ons geloof geen betekenis hebben. We kunnen dan net zo goed onze hoop en vertrouwen stellen in het standbeeld van een vis. Redding komt alleen door het bloed van Christus.

`Lees Matteüs 26:28; Efeziërs 2:13; Hebreeën 9:14; 1 Petrus 1:19. Wat vertellen deze teksten ons over bloed? Welke rol speelt bloed dan in het verlossingsplan?`

‘Het is niet de wil van God dat je wantrouwig bent en dat je jezelf afmartelt met de angst dat God je niet zal aanvaarden, omdat je zondig en onwaardig bent. ... Je kunt zeggen: “Ik weet dat ik een zondaar ben, en daarom heb ik een redder nodig. ... Ik heb geen verdienste of goedheid waardoor ik redding kan verlangen, maar ik breng voor God het verzoenende bloed van het vlekkeloze Lam van God, dat de zonde van de wereld wegneemt. Dit is mijn enige pleidooi”.’ (Ellen White, The Faith I Live By, p. 100)

`Sta stil bij het citaat van Ellen White. Herschrijf het in je eigen woorden en maak het persoonlijk. Zet je eigen angsten en pijn erin en schrijf op wat de beloften je geven die daarin staan. Welke hoop heb je vanwege het bloed van het nieuwe verbond?`

`Galaten 1:4; Matteüs 26:28; Efeziërs 2:13; Hebreeën 9:14; 1 Petrus 1:19 Wat vertellen deze teksten ons?` 