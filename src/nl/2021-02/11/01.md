---
title:  Het heiligdom van het nieuwe verbond
date:   05/06/2021
---

### Lezen 

Exodus 25:8; Jesaja 53:4-12; Hebreeën 8:1-6; 9:14; 10: 4; 1 Timoteüs 2:5-6

> <p>Kerntekst</p> 
> Zo is Hij dan bemiddelaar van een nieuw verbond; Hij is immers gestorven om ons te verlossen van de overtredingen tegen het eerste verbond. Nu kunnen allen die geroepen zijn het beloofde eeuwige erfdeel ontvangen.’ Hebreeën 9:15

Een maanloze avond en de lucht zo zwart als gemorste inkt, wierpen allemaal hun schaduw op Frank terwijl hij door de lege straten van de stad liep. Na een tijdje hoorde hij voetstappen achter zich. Iemand volgde hem in de duisternis. Toen haalde deze persoon hem in en zei: Jij bent Frank, de drukker?’ ‘Ja, dat ben ik. Hoe wist je dat?’ ‘Wel’, antwoordde de vreemdeling, ‘ik ken jou wel niet, maar ik ken je broer wel heel goed. Zelfs in de duisternis doen je manier van doen, je manier van lopen en je gestalte me zoveel aan hem denken dat ik er gewoon van uitging dat je zijn broer was, want hij heeft me verteld dat hij een broer had.’

Dit verhaal laat ons op een overtuigende wijze de waarheid zien over de dienst van het 11 heiligdom van Israël. De Bijbel zegt dat het een schaduw was, een gestalte, een beeld van de werkelijkheid. Desalniettemin had de schaduw, de afbeelding genoeg overeenkomst in zich om de waarheden te laten zien die ze geacht werden te vertegenwoordigen en daarvan een voorafschaduwing te geven. We denken dan aan de dood en het dienstwerk van Christus als hogepriester in het hemels heiligdom.

#### Deze week in het kort

Waarom wilde God dat de Israëlieten een heiligdom bouwden? Wat leert het heiligdom ons over Christus als onze plaatsvervanger? Wat doet Jezus in de hemel als onze vertegenwoordiger?

_Op sabbat 12 juni bespreken we met elkaar deze les._