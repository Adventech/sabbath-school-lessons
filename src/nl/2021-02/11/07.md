---
title:  Verdere studie
date:   11/06/2021
---

####Om verder over na te denken

‘De hoogste engel in de hemel had niet de macht om het losgeld te betalen voor één verloren ziel. Cherubijnen en serafijnen hebben alleen die heerlijkheid die hun door de Schepper als zijn schepselen is toebedeeld. De verzoening van de mens met God kon alleen tot stand worden gebracht door een bemiddelaar die gelijk was aan God. Hij moest ook eigenschappen bezitten die hem waardigheid zouden geven en die Hem geschikt zouden maken om namens de mens tot de oneindige God te gaan en om God te vertegenwoordigen bij een gevallen wereld. De plaatsvervanger en borg van de mens moet de aard van de mens hebben. Hij moest dus een verbinding met het menselijk geslacht hebben want die zou hij vertegenwoordigen. Als ambassadeur van God moet hij deel hebben aan de goddelijke natuur en een verbinding hebben met de Oneindige, om God aan de wereld te laten zien, en om zo een bemiddelaar te zijn tussen God en de mens.’ (Ellen White, Selected Messages, boek 1, p. 257)

‘Jezus vervolgt: “zoals gij Mij belijdt voor de mensen, zal Ik u belijden voor God en de heilige engelen”. Gij zult mijn getuigen zijn op aarde, middelen waardoor mijn genade kan stromen tot genezing van de wereld. Zo zal Ik uw vertegenwoordiger in de hemel zijn. De Vader ziet niet uw zondige karakter, maar Hij ziet u als bekleed met zijn volmaaktheid. Ik ben het middel waardoor Gods zegeningen tot u zullen komen. Iedereen die Mij belijdt door te delen in mijn offer voor de verlorenen, zal Ik belijden als een, die deelt in de heerlijkheid en de vreugde van de verlosten.’ (Ellen White, Wens der eeuwen, p. 357.) `Romeinen 5:1-2; Efeziërs 2:18; 3:11-12 Wat heeft Christus Jezus, onze Heer, voor ons mogelijk gemaakt?`

**Gespreksvragen**

`Lees Romeinen 5:1-2; Efeziërs 2:18; 3:11-12. Wat zeggen deze teksten dat ons helpt onze toegang tot de Vader via Jezus te begrijpen?`

`Kijk naar het tweede citaat van Ellen White. Merk op hoe ze de rol van bemiddelaar uitlegt. Als de Vader naar ons kijkt, ziet Hij niet ons gebrekkige karakter, maar Christus’ volmaaktheid. Denk na over wat dat betekent en bespreek dit met de groep.`

`Kijk naar wat we deze week hebben bestudeerd en vraag jezelf af hoe je deze vraag zou beantwoorden: ‘Oké, dus Christus is in het heiligdom in de hemel. Nou en? Wat betekent dat op een dagelijks, praktisch niveau?’`

#### Samenvatting

Het oude verbondsysteem van offers werd vervangen door het nieuwe. In plaats van dat er dieren door zondige priesters in een aards heiligdom worden gebracht, hebben we nu Jezus, ons volmaakte offer. Hij vertegenwoordigt ons voor de Vader in het heiligdom in de hemel en dat is de basis van het nieuwe verbond en de beloften die daarbij horen.
