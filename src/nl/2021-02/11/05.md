---
title:  De hogepriester van het nieuwe verbond
date:   09/06/2021
---

Het aardse heiligdom is de wijze die God koos om bij zijn volk te wonen. Dat stond in het teken van het offeren van dieren. Toch eindigde de dienst niet met de dood van deze wezens. De priester bediende het bloed in het heiligdom namens de zondaar nadat het dier was gedood. Deze hele dienst was slechts een schaduw, een symbool van wat Christus voor de wereld zou doen. Net zoals de dienst met de symbolen (de dienst in het heiligdom) niet ophield met de dood van het dier, eindigde het werk van Christus voor ons ook niet met zijn dood aan het kruis. Vraag de Heer in gebed te begrijpen wat deze dienst in het hemels heiligdom betekent. Zoals dat bijvoorbeeld in de verzen staat van de vraag hieronder.

`Lees Hebreeën 8:1-6. Welke boodschap van de Heer staat er voor ons in deze verzen? Vraag jezelf ook af: hoe helpen deze teksten ons het nieuwe verbond te begrijpen?`

Onder het oude verbond was er een aards heiligdom, een aards priesterschap en een aards dienstwerk. Zo is er ook een hemels heiligdom, een hemels priesterschap en een hemels dienstwerk onder het nieuwe verbond. Wat onder het oude verbond slechts een symbool, een afbeelding en een schaduw was, werd tot een realiteit onder het nieuwe verbond. In de plaats van een dier dat geen moreel besef heeft als onze plaatsvervanger, is de zondeloze Jezus gekomen. In plaats van dierlijk bloed, hebben wij het bloed van Christus. In plaats van een door mensen gemaakt heiligdom, hebben wij het ‘ware heiligdom, de tent die door de Heer en niet door mensenhanden is opgericht.’ In plaats van een zondige, fouten makende menselijke priester, hebben we Jezus als onze hogepriester die namens ons het dienstwerk verricht. Houd bij dit alles de woorden van Paulus in gedachten: ‘hoe zullen wij dan aan die straf ontkomen wanneer we geen acht slaan op de zoveel meer omvattende redding die begonnen is met de woorden van de Heer?’ (Hebreeën 2:3)

`Denk hier eens over na: Jezus leefde namens jou een zondeloos leven, stierf namens jou en is nu in de hemel, en is namens jou bezig in het heiligdom. Dit gebeurt allemaal om je te redden van de verschrikkelijke, definitieve gevolgen van de zonde. Neem je voor om op korte termijn met iemand te praten over dit geweldige nieuws, iemand van wie je denkt dat hij of zij het moet horen. Bepaal van tevoren wat je gaat zeggen op basis van de studie van vandaag. `

`Hebreeën 8:1-6 Wat is de kern van dit betoog?`