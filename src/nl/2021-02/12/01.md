---
title:  Verbondsgeloof
date:   12/06/2021
---

### Lezen 
Galaten 6:14; Romeinen 5:1; 4:1-7 6:23; 1 Johannes 5:11-13; Leviticus 7:18; 17:1-4

> <p>Kerntekst</p> 
> ‘Dat niemand door de wet voor God rechtvaardig wordt, is volkomen duidelijk, want er staat ook geschreven: “De rechtvaardige zal leven door geloof”.’ Galaten 3:11 

De dichter Homerus schreef ongeveer zeven eeuwen voor Christus, de Odyssee, het verhaal van de grote strijder Odysseus. Hij begon aan een reis van tien jaar nadat hij de stad Troje had verslagen in de Trojaanse oorlog om te proberen terug te keren naar zijn geboorteland Ithaka. De reis duurde zo lang omdat hij te maken kreeg met scheepswrakken, muiterijen, stormen, monsters en andere hindernissen die hem ervan weerhielden zijn doel te bereiken. Uiteindelijk besloten de goden dat Odysseus genoeg had geleden en stemden zij erin toe de vermoeide strijder terug te laten keren naar zijn huis en gezin. Ze kwamen overeen dat zijn beproevingen voldoende verzoening waren voor zijn fouten. In zekere zin zijn wij net als Odysseus bezig met een lange reis naar huis. Het grote verschil is echter dat we niet zoals Odysseus ‘genoeg kunnen lijden’ om onze weg terug te verdienen. De afstand tussen hemel en aarde is zo groot dat we niet voor onze fouten kunnen boeten. Als we thuiskomen, dan kan dat alleen maar door de genade van God.

####Deze week in het kort

Waarom moet redding een geschenk zijn? Waarom kon alleen iemand die gelijk is aan God ons als mens loskopen? Wat maakt Abraham zo’n goede vertegenwoordiger van het geloof? Wat betekent het dat gerechtigheid aan ons wordt ‘toegerekend’ of ‘toegeschreven’? Hoe kunnen we die beloften en die hoop tot de onze maken die het kruis ons biedt?

_Op sabbat 19 juni bespreken we met elkaar deze les._