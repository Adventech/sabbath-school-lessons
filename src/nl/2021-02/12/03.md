---
title:  Het verbond en het offer
date:   14/06/2021
---

`Lees 1 Petrus 1:18-19. Wat bedoelt Petrus met de uitspraak dat we zijn ‘vrijgekocht’?`

Petrus heeft het over de verzoenende dood van Christus aan het kruis. De uitdrukking ‘vrijkopen’, of de prijs die je voor iemand betaalt, brengt een oude gewoonte in gedachten. Een slaaf kon worden vrijgekocht nadat er (vaak door een bloedverwant) een prijs was betaald. Christus heeft ons daarentegen vrijgekocht van de slavernij van de zonde en de dood als het uiteindelijk gevolg daarvan. Hij deed dat met zijn ‘kostbare bloed’, met zijn plaatsvervangende en vrijwillige dood op Golgota. Dit is het fundament onder alle verbonden: zonder dat is het verbond van nul en generlei waarde, omdat God zijn deel van de overeenkomst niet op een rechtvaardige wijze had kunnen invullen. Dat was de gave van het eeuwige leven die wordt geschonken aan iedereen die gelooft.

`Lees Romeinen 6:23; 1 Johannes 5:11,13. Welke boodschap hebben deze teksten gemeen?`

We hebben deze belofte van eeuwig leven, omdat alleen Jezus die breuk, waardoor we dat eeuwige leven hadden verloren, kon herstellen. Hoe? Omdat we alleen door de gerechtigheid en de oneindige waarde van de Schepper zelf bevrijd konden worden van de schuld die we de gebroken wet schuldig zijn. Zo groot was de door de zonde veroorzaakte breuk. Wat zou het tenslotte zeggen over de ernst van Gods eeuwige morele wet als een eindig, aan de tijd gebonden en geschapen wezen de straf zou kunnen betalen voor het overtreden van die wet? Je hebt iemand nodig die gelijk is aan God, die het leven niet van iemand te leen heeft gekregen, of heeft ontvangen maar iemand die het voor eeuwig bezit. Alleen die persoon kan het losgeld betalen dat nodig is om ons te bevrijden van de schuld die we de wet zijn verschuldigd. Zo worden alle verbondsbeloften vervuld en hebben we zelfs nu de belofte van eeuwig leven. Dit is de wijze waarop we zijn vrijgekocht van zonde en dood.

`Stel je voor dat iemands kind in een kunstmuseum een ballon gevuld met inkt op een schilderij van Rembrandt gooit en het helemaal verpest. Het schilderij is miljoenen waard. De ouders konden niet eens in de buurt komen van het betalen van de verschuldigde schuld, ook al verkochten ze alles wat ze hadden. Hoe helpt dit beeld ons te begrijpen hoe ernstig de breuk is die de zonde heeft veroorzaakt en hoe hulpeloos we zijn om het te verhelpen, en waarom alleen de Heer zelf de schuld kon betalen?`

`1 Petrus 1:18-19 Wat bedoelt Petrus met de uitspraak dat we zijn ‘vrijgekocht’?`