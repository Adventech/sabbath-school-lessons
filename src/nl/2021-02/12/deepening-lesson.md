---
title:  Verdieping
date:   19/06/2021
---

### Verbondsgeloof

1 Johannes 5:11-13

#### IJsbrekervraag

`Bezit je een huis? Wat voor huis is het? Hoe ben je huiseigenaar geworden?`

#### Ik Verken

Het korte tekstgedeelte dat de basis is voor onze studie is te vinden aan het einde van de eerste brief van Johannes, vlak voor zijn epiloog. Het laatste gedeelte van de brief begint in 4:7 en eindigt in 5:12. Het is verdeeld in twee kleinere stukken: het eerste benadrukt het karakter van God: God is liefde (4:7-21); het tweede introduceert het element van geloof (voor het eerst in de brief; 5:1-12). Daarmee wordt de aard van het antwoord op Gods liefde aangeduid. Op die manier omschrijft Johannes wat God van de mens verwacht. In de epiloog (5:13-21) vinden we de conclusie van de brief. Johannes doet dat aan de hand van vier bevestigingen die beginnen met de uitdrukking ‘we weten ...’ Deze conclusie wordt ingekaderd door twee zinnen met ‘u’, die de auteur tot zijn lezers richt. Vers 13 die deze conclusie inleidt, en vs. 21 die een verrassende laatste vermaning tot hen richt. De verzen 6-10 introduceren de begrippen ‘getuige’, ‘getuigen‘ en ‘getuigenis‘. De inhoud van de verzen 11 en 12 moet binnen deze context worden begrepen. De kracht van dit getuigenis komt voort uit de drie kenmerken: (1) er zijn vele getuigen, dus het getuigenis is sterker dan dat van een enkele getuige; (2) deze getuigenissen komen overeen, ze zijn niet identiek, maar sluiten op elkaar aan; en (3) deze getuigenissen komen van God en daarom zijn ze geloofwaardiger dan menselijke getuigenissen. Het onderwerp van het getuigenis betreft tenslotte de Zoon van God.

#### Ik Bestudeer

Lees de drie verzen aandachtig in verschillende Bijbelvertalingen. Deze korte passage is niet moeilijk te begrijpen, maar is wel van vitaal belang.

De verzen 11 en 12: Hierin wordt benadrukt wat er allemaal wel niet op het spel staat in dit getuigenis.

`Wat is het woord dat de kern aanduidt van waar het om gaat?`

`Hoe wordt dit nader omschreven?`

`Hoe kunnen we hiervan profiteren? Wie is hier de gever, en wie is de ontvanger? Hoe worden deze woorden ontvangen?`

`Wat is het verband tussen het onderwerp van het getuigenis en het belang daarvan?`

`Welk werkwoord wordt gebruikt om degene te beschrijven die profiteert van het aanbod en degene die daar niet van profiteert?`

In vers 13 staat dan tenslotte de conclusie van de brief.

`Met welk doel heeft de auteur zijn brief geschreven?`

`Wat wenst hij zijn lezers toe?`

`Wat is er belangrijk aan het werkwoord in deze wens?`

`Wat is de voorwaarde om ook echt deel te hebben aan de inhoud van de wens die Johannes hier onder woorden brengt?`

`Waarom wordt het woord ‘naam’ in deze voorwaarde genoemd?`

`Filippenzen 2:1-11 Wat wil dit gedeelte ons zeggen?`

#### Ik Pas Toe

`Is het eeuwige leven een bezit, een geschenk, een prestatie, een beloning?`

`Hoe kun je door middel van de verzen die we deze week hebben bestudeerd, aan anderen duidelijk maken hoe het eeuwige leven door God aan de mensen wordt gegeven?`

`Weet je zeker dat je het eeuwige leven hebt? Zo ja, waarom? Zo niet, waarom niet?`

`Wat heeft Jezus gedaan, zodat God het aan jou zou kunnen geven? Probeer zo specifiek mogelijk te zijn.`

`Wat heb je gedaan om dit geschenk te ontvangen?`

`Hoe kun je deze zekerheid versterken? Waardoor zou je die kunnen verliezen?`

`Hoe kun je anderen helpen deze zekerheid te krijgen?`

#### Ik bid …

Almachtige Vader, help om te zien wat ik nog niet heb ontvangen en wat U toch wilt geven. Heer, ik geloof. Kom mijn ongeloof te hulp! Geef ons meer geloof. Ja Heer, ik wens dat ik het geloof zou hebben van een mosterdzaadje. Wilt U mij tot dit alles bereid maken door uw heilige Geest. Amen