---
title:  Rust vinden in de beloften
date:   17/06/2021
---

Rust vinden in de beloften Er wordt een verhaal verteld over de beroemde kardinaal Bellarmine, de grote katholieke verdediger van het geloof. Zijn hele leven heeft hij de boodschap bestreden van rechtvaardigmaking door alleen toegerekende gerechtigheid. Toen hij op sterven lag, werden hem de kruisbeelden en de verdiensten van de heiligen gebracht opdat die hem zekerheid zouden geven vóór de dood. Bellarmine zei echter: ‘Haal ze weg. Ik denk dat het veiliger is te vertrouwen op de verdiensten van Christus.’ Veel mensen die het einde van hun leven zien naderen, kijken terug en beseffen hoe ijdel, vruchteloos en nutteloos hun daden en hun werken zijn om redding te verdienen bij een heilige God. Ze beseffen dus hoezeer ze de rechtvaardigheid van Christus nodig hebben. Het goede nieuws is dat we niet hoeven te wachten tot de dood nadert om nu zekerheid in de Heer te hebben. Het hele verbond is gebaseerd op de zekere beloften van God die we nu hebben. Dat zijn beloften voor nu, die ons leven vandaag beter kunnen maken.

`Lees Psalm 34:9; Matteüs 11:30; Romeinen 5:1; Filippenzen 2:7-8. Beantwoord elke vraag in de context van het ontwikkelen, onderhouden en versterken van je verbonds- relatie met God:`

`Hoe kun je Gods goedheid proeven?`

`Waar gaat het over wat Christus voor ons heeft gedaan dat dit juk gemakkelijk maakt?`

`Wat heeft rechtvaardiging met vrede te maken?`

`Wat heb je geleerd van de ervaring van Christus? `

`Onderzoek je leven met een gebed in je hart en vraag jezelf af, welke dingen doe ik die mijn relatie met God versterken, en welke dingen schaden die? Welke dingen moet ik veranderen?`

`Psalm 34:9; Matteüs 11:30; Romeinen 5:1 Welke bemoedigingen krijgen we in deze teksten?`