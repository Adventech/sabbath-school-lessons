---
title:  Verdere studie
date:   18/06/2021
---

####Om verder over na te denken
‘De enige manier waarop hij (de zondaar) tot gerechtigheid kan komen, is door geloof. Door geloof kan hij de verdiensten van Christus voor God brengen, en de Heer plaatst de gehoorzaamheid van zijn Zoon op de rekening van de zondaar. Christus’ gerechtigheid wordt aanvaard in de plaats van het tekortschieten van de mens. God ontvangt, vergeeft en rechtvaardigt de berouwvolle, gelovige mens en behandelt hem alsof hij rechtvaardig is en houdt van hem zoals Hij van zijn zoon houdt. Zo wordt geloof je toegerekend als gerechtigheid.’ (Ellen White, Selected Messages, boek 1, p. 367)

‘Als we door bekering en geloof Christus als onze Heiland aanvaarden, vergeeft de Heer ons onze zonden en ziet af van de straf die er staat op de overtreding van de wet. De zondaar staat dan voor God als een rechtvaardig mens. Hij komt dan in de gunst van de hemel te staan en is door de Geest verbonden met de Vader en de Zoon. ‘Dan moet er nog een ander werk worden voltooid. Dat is iets dat door blijft gaan. De mens moet door de waarheid worden geheiligd. Dit komt ook tot stand door geloof. Alleen door de genade van Christus, die we door geloof ontvangen, kan het karakter worden veranderd.’ (Ellen White, Selected Messages, boek 3, p. 191)

`Romeinen 6:23; 1 Johannes 5:11,13 Welke overeenkomstige boodschap hebben deze teksten?`

**Gespreksvragen**

`Welk onderscheid wordt gemaakt tussen een levend en een dood geloof? Hoe beschrijft Paulus een levend geloof? Wat is het sleutelwoord dat helpt om duidelijk te maken wat geloof inhoudt? (Jakobus 2:17-18; Romeinen 16:26)`

`Als we zeggen dat we alleen worden gered door een toegerekende gerechtigheid en niet door een gerechtigheid die in ons is, dan maakt het niet uit wat we doen of hoe we handelen. Hoe reageer je daarop (wat in zekere zin logischerwijze consequent is)?`

`‘Het feit dat God ons heeft aanvaard, staat alleen vast door zijn geliefde Zoon. Goede werken zijn slechts het resultaat van de werking van zijn liefde die zonde vergeeft. Het zijn geen verdiensten van ons. Er wordt ons niets toegekend op basis van onze goede werken op grond waarvan we kunnen zeggen dat wij ook een rol spelen in onze redding. ... Hij [de gelovige] kan zijn goede werken niet naar voren schuiven om daarmee een pleidooi te voeren voor zijn redding.’ (Ellen White, Selected Messages, boek 3, p. 199.) Waarom zijn goede werken dan, met deze woorden van Ellen White in gedachten, toch zo’n belangrijk deel van de christelijke ervaring?`

####Samenvatting
 Of het nu het oude of het nieuwe verbond is, Jezus betaalde de prijs die we de wet verschuldigd zijn. Daardoor kunnen we rechtvaardig zijn in de ogen van God.