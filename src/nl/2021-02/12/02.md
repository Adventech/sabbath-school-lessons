---
title:  Weerspiegelingen van Golgota
date:   13/06/2021
---

De wijze van redding is in het Oude Testament onder het Mozaïsche verbond niet anders dan in het Nieuwe Testament onder het nieuwe verbond. Redding is altijd alleen door geloof. Als het door iets anders was, zoals werken, zou redding iets zijn waar we recht op hebben en iets wat de Schepper ons zou moeten geven. Alleen als je de ernst van de zonde niet begrijpt, zou je kunnen denken dat God op de één of andere manier verplicht is ons te redden. Er kan in ieder geval maar van één verplichting sprake zijn: wat we de wet schuldig zijn die we hebben overtreden. Die verplichting kunnen we natuurlijk niet nakomen. Gelukkig heeft Jezus dat voor ons gedaan.

‘Als mannen en vrouwen de grootsheid van het offer vollediger zouden begrijpen die door de majesteit van de hemel werd gebracht door in de plaats van de mens te sterven, dan wordt het verlossingsplan uitvergroot. Dan roepen de weerspiegelingen van Golgota tedere, heilige en levendige emoties op in het hart van de christen. Lofzangen voor God en het Lam zullen in hun hart zijn en op hun lippen liggen. Trots en zelfrespect kunnen niet opkomen in de harten die het tafereel van Golgota vers in het geheugen hebben. ... Alle rijkdommen van de wereld zijn niet genoeg om één vergankelijk mens te verlossen. Wie kan de liefde meten die Christus voelde voor een verloren wereld toen Hij aan het kruis hing en leed voor de zonden van schuldige mensen? Deze liefde was onmetelijk, oneindig. Christus heeft laten zien dat zijn liefde sterker was dan de dood. Hij bracht de redding van de mens tot stand. Hoewel Hij op de meest angstaanjagende wijze streed met de machten van de duisternis, werd zijn liefde sterker en sterker. Hij doorstond het dat zijn Vader zijn gelaat voor Hem verborg. Het bracht Hem ertoe in de bitterheid van zijn ziel uit te roepen: “Mijn God, Mijn God, waarom hebt U Mij verlaten?” Zijn arm bracht redding. De prijs werd betaald om de mens te verlossen, toen Hij in de laatste zielenstrijd de gezegende woorden uitsprak die door de hele schepping heen leken te klinken: ‘Het is volbracht’.

‘Dit tafereel van Golgota roept de diepste emotie op. Over dit onderwerp mag u zonder schroom enthousiasme laten zien. Christus is zo voortreffelijk en zo onschuldig en onderging zo’n pijnlijke dood, terwijl Hij het gewicht van de zonden van de wereld droeg. Dat kunnen onze gedachten en verbeeldingskracht nooit volledig bevatten. De lengte, de breedte, de hoogte, de diepte, van zo’n verbazingwekkende liefde kunnen we niet doorgronden. De overpeinzing van de weergaloze diepten van de liefde van een Verlosser moet de geest vullen, de ziel raken en doen smelten, de genegenheden verfijnen en verheffen en het hele karakter volledig veranderen.’ (Ellen White, Testimonies for the Church, vol. 2, pp. 212-213)

`Sta in gebed stil bij wat Ellen White hier schreef. Houd dit in gedachten en lees Galaten 6:14 en vraag jezelf dan af, op welke manieren kan ik roemen in het kruis van Christus?`

`Galaten 6:14 Wat wil Paulus hiermee zeggen?`