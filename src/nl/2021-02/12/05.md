---
title:  Het geloof van Abraham (2)
date:   16/06/2021
---

Als we nog eens naar Genesis 15:6 kijken, zien we dat verschillende vertalingen het woord 'toegerekend' verschillend weergeven (Hebreeuws, chasjav) (Nederlandse vertaling geven het zo weer: ‘toerekenen’ (NBV, NBG), ‘rekenen tot’ (HSV, SV). De GNB wijkt behoorlijk af: ‘bewijs zien van’.). Hetzelfde woord wordt gebruikt in andere teksten in de boeken van Mozes. Een persoon of een ding wordt ‘gerekend’ of ‘beschouwd’ als iets dat die persoon of dat ding niet is. Rachel en Lea zeggen dat hun vader hen als vreemden ‘behandelt’ of ‘acht’, hoewel ze zijn dochters zijn (Genesis 31:15. De NBV geeft weer met ‘behandelen’ en de NBG met ‘achten’.). De tienden van de Leviet wordt ‘beschouwd’ alsof dat het graan is, hoewel het dat duidelijk niet is ( Numeri18:27,30).

`Lees Leviticus 7:18; 17:1-4. Hoe komt het idee van afrekening tot uiting in de context van offers?`

Diverse Nederlandse vertalingen vertalen het Hebreeuwse chasjav met toegerekend. Als een bepaald offer (een ‘vredeoffer’) niet wordt gegeten voor de derde dag, dan gaat de waarde daarvan verloren en komt het de aanbieder ‘niet ten goede’. Deze tekst impliceert dus een situatie waarin een offer de zondaar ‘ten goede komt’. De aanbieder van het offer staat dan in gerechtigheid voor God. God beschouwt de zondaar als rechtvaardig, hoewel het individu eigenlijk onrechtvaardig is. Sta stil bij deze prachtige waarheid dat we, ondanks onze fouten, als rechtvaardig kunnen worden beschouwd of dat gerechtigheid ons wordt toegerekend in de ogen van God.

De grote waarheid is dat we rechtvaardig worden verklaard, niet vanwege iets wat we zelf kunnen doen, maar alleen vanwege geloof in wat Christus voor ons heeft gedaan. Dat is de essentie van de uitdrukking ‘gerechtigheid door geloof’. Toch is het niet zo dat ons geloof zelf ons rechtvaardig maakt. Geloof is eerder het middel waardoor we de gave van gerechtigheid ontvangen. Dit is in wezen de schoonheid, het mysterie en de heerlijkheid van het christelijk geloof. Alles wat we geloven als christenen, volgelingen van Christus, vindt zijn oorsprong in dit prachtige begrip. Door geloof worden we als rechtvaardig beschouwd in de ogen van God. Al het andere dat volgt, zoals gehoorzaamheid, heiliging, heiligheid, karakterontwikkeling, liefde, dienen uit deze essentiële waarheid voort te komen.

`Hoe reageer je op iemand die christen wil zijn en toch zegt: ‘Ik voel me niet rechtvaardig’?`

`Leviticus 7:18; 17:1-4 Wat was verwerpelijk en waarom?`
