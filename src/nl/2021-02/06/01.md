---
title:  Abrahams nakomelingen
date:   01/05/2021
---

### Lezen 
Ezechiël 16:8; Deuteronomium 28:1,15; Jeremia 11:8; Genesis 6:5; Johannes 10:27-28; Galaten 3:26-29; Romeinen 4:16-17

> <p>Kerntekst</p> 
> ‘U bent een uitverkoren geslacht, een koninkrijk van priesters, een heilige natie, een volk dat God zich verworven heeft om de grote daden te verkondigen van Hem die u uit de duisternis heeft geroepen naar zijn wonder- baarlijke licht.’ 1 Petrus 2:9

In een klein stadje hield op een dag om kwart voor negen de klok in de etalage van de juwelier ermee op. Veel van de burgers waren afhankelijk van deze klok om te weten hoe laat het was. Op deze specifieke ochtend keken zakenmannen en -vrouwen door het raam en zagen dat het pas kwart over negen was. Kinderen die op weg waren naar school waren verrast toen ze ontdekten dat ze genoeg tijd hadden om nog wat rond te hangen. Veel mensen kwamen die ochtend te laat omdat een kleine klok in de etalage van de juwelier ermee was opgehouden.’ (C. L. Paddock, God’s Minutes (Nashville, TN: Southern Publishing Association, 1965), p. 244, aangepast.)

Dat geeft precies het falen weer van het oude Israël. De Heer plaatste Israël ‘midden tussen andere landen’ (Ezechiël 5:5). Zij woonden strategisch in het gebied dat drie continenten met elkaar verbindt: Afrika, Europa en Azië. Ze waren geroepen de spirituele ‘klok’ van de wereld te zijn. Israël stond echter in zekere zin stil net als de klok in de etalage van de juwelier. Toch was het geen totale mislukking. God heeft net als vandaag een overblijfsel dat Hem trouw is. De studie van deze week richt onze aandacht op de identiteit en de rol van Gods ware Israël in elk tijdperk, met in begrip van het onze.

De studie in één oogopslag: Welke verbondsbeloften deed de Heer aan Israël? Welke voorwaarden hoorden daarbij? Hoe goed hield het volk zich aan die beloften? Wat gebeurde er toen ze ongehoorzaam waren?

_Op sabbat 8 mei bespreken we met elkaar deze les._

