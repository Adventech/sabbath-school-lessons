---
title:  Geestelijk Israël
date:   06/05/2021
---

Wat de fouten en het falen van het oude Israël ook waren, de Heer was niet klaar met zijn plan om een getrouw volk te scheppen dat Hem zou dienen. In feite keek het Oude Testament uit naar een tijd waarin de Heer een geestelijk Israël zou scheppen. Een getrouw lichaam van gelovigen, dat bestond uit Joden en heidenen, dat het werk van de verkondiging van het evangelie aan iedereen zou voortzetten. Welkom in de vroege kerk!

Lees Galaten 3:26-29.

`1. Over welke belofte heeft Paulus het in vers 29?`

`2. Wat is het belangrijkste element dat iemand tot erfgenaam van deze beloften maakt? `

`3. Waarom nam Paulus elk onderscheid op basis van geslacht, nationaliteit en sociale status weg?`

`4. Wat betekent het om ‘één met Christus’ te zijn?`

`Lees Romeinen 4:16-17. Hoe helpen deze verzen ons te begrijpen wat Paulus zegt in Galaten 3:26-29?`

Als zoon van Abraham werd Christus in een bijzondere zin de erfgenaam van de verbondsbeloften. Door de doop verwerven we verwantschap met Christus en door Hem krijgen we ook het recht om deel te hebben aan de beloften aan Abraham. Dus alles wat God Abraham beloofde, komt samen in Christus. Zo worden die beloften ook de onze en daarbij speelt nationaliteit, ras of geslacht, geen rol. We ontvangen het door genade, die God ons door geloof schenkt. ‘De gave aan Abraham en zijn zaad omvatte niet alleen het land Kanaän, maar de gehele aarde. De apostel zegt: ‘Want niet door de wet had Abraham of zijn nageslacht de belofte, dat hij een erfgenaam der wereld zou zijn, maar door gerechtigheid des geloofs.’ (Romeinen 4:13) En de Bijbel leert duidelijk dat de beloften aan Abraham door Christus in vervulling zullen gaan. ... [Gelovigen worden] erfgenamen van ‘een onvergankelijke, onbevlekte en onverwelkelijke erfenis’ (1 Petrus 1:4 NBG) – als de aarde bevrijd is van de vloek der zonde.’ (Ellen White, Patriarchen en profeten, p. 142.) Deze belofte gaat letterlijk in vervulling wanneer de heiligen voor eeuwig en altijd met Christus op de nieuwe aarde leven.

`Galaten 3:26-29; Romeinen 4:16-17 Wat betekent dit voor mij?` 