---
title:  Het overblijfsel
date:   05/05/2021
---

`Lees Jesaja 4:3; Micha 4:6-7; Sefanja 3:12-13. Welke hoop bieden deze teksten, ondanks de herhaalde cyclus van afval, goddelijke oordelen en bekering door Israël?`

Hoewel Gods plan voor het oude Israël door ongehoorzaamheid werd ontsierd, kwam er nooit helemaal een einde aan. Tussen het onkruid groeiden altijd wel een paar bloemen. Veel profeten uit het Oude Testament hebben het over dit trouwe overblijfsel, dat God voor zichzelf zou verzamelen als een lieflijk boeket bloemen.

Het doel van God om te zorgen voor een getrouw overblijfsel was hetzelfde als wat Hij had voor heel Israël: Hij wilde ze gebruiken als zijn door Hem aangewezen instrumenten om ‘mijn majesteit tegenover al deze volken te verkondigen’ (Jesaja 66:19). Op deze manier zouden anderen zich bij de gelovigen voegen ‘om de HEER van de hemelse machten als koning te vereren’ (Zacharia 14:16). Hoe slecht de situatie ook was, God heeft altijd een aantal trouwe mensen die, ondanks afvalligheid binnen de gelederen van Gods uitverkoren volk, hun roeping en verkiezing waar maakten (2 Petrus 1:10). Wat de tekortkomingen van het volk als geheel ook waren, er waren er nog steeds die probeerden zich zo goed mogelijk aan hun deel van het verbond te houden (1 Koningen 19:14-18). Ze ondergingen misschien wel hetzelfde leed als hun volk in zijn geheel, zoals verbanning uit het land, maar de laatste en ultieme verbondsbelofte zou de hunne zijn, namelijk die van het eeuwige leven.

`Lees Johannes 10:27-28. Wat zegt Jezus daar? Pas Zijn woorden en de beloften daarin toe op de situatie met betrekking tot afval in het oude Israël. Hoe helpen deze woorden het bestaan van een getrouw overblijfsel te verklaren?`

Een paar jaar geleden gaf een jonge vrouw haar geloof van christen zijn volledig op, vooral omdat ze ontmoedigd raakte door de zonde, afval en hypocrisie in haar plaatselijke gemeente. ‘Die mensen waren niet echt christenen’, zei ze en gebruikte dat als excuus om alles op te geven. Waarom is haar excuus zo zwak als je je antwoord baseert op het principe van ‘het overblijfsel?

`Jesaja 4:3; Micha 4:6-7; Sefanja 3:12-13 Welke hoop bieden deze teksten?` 