---
title:  Israël en het verbond
date:   04/05/2021
---

De Heer zegt dat Hij ‘zijn bedreigingen heeft waargemaakt’ (Jeremia 11:8). Daar heeft Hij het over iets slechts! Hoewel we geneigd zijn te denken dat het verbond ons alleen iets goeds aanbiedt, is er ook een keerzijde. Dit principe zagen we al bij Noach. God bood hem iets geweldigs aan: bescherming tegen vernietiging. Noach moest dan wel gehoorzamen om de zegeningen van Gods genade te ontvangen. Als hij dat niet deed, trad de andere bepaling van het verbond in werking.

`Lees Jeremia 11:8; Genesis 6:5. Wat is de overeenkomst? Wat zeggen deze verzen over hoe belangrijk het voor ons is onze gedachten onder controle te houden?`

De geschiedenis van het volk Israël laat telkens weer hetzelfde patroon zien van afval, gevolgd door goddelijke oordelen, bekering en een periode van gehoorzaamheid. Alleen onder David en Salomo, hadden ze de volledige controle over het beloofde gebied. Kijk naar deze teksten uit Jeremia over Israëls afval.’ De HEER sprak: “Als een man van zijn vrouw scheidt en zij bij hem weggaat en de vrouw van een ander wordt, kan hij haar dan terugnemen? Wordt er dan geen smet op het land geworpen? Maar jij hebt met talloze minnaars overspel gepleegd, en je wilt toch weer bij me terugkomen?” – spreekt de HEER. ... “zoals een vrouw die haar man bedriegt, zo heb jij mij bedrogen, volk van Israël!” – spreekt de HEER.’ (Jeremia 3:1,20)

Dit brengt iets naar voren wat al eerder aan de orde is geweest: het verbond dat God met ons wil sluiten, is meer dan een koude juridische overeenkomst tussen zakenmensen. Zij willen alleen een overeenkomst sluiten die voor henzelf het voordeligste is. De verbondsrelatie is een verbintenis die even serieus en heilig is als het huwelijk. Daarom gebruikt de Heer deze beeldspraak. De afval van Israël heeft zijn oorsprong niet in ongehoorzaamheid, maar in een verbroken persoonlijke relatie met de Heer. Dat zorgde voor een breuk die leidde tot ongehoorzaamheid en dat leverde uiteindelijk straf op.

`Waarom is het persoonlijke, relationele aspect zo belangrijk in het leven van de christen? Waarom zijn we dan zo vatbaar voor zonde en ongehoorzaamheid als onze relatie met God niet goed is? Wat zou je zeggen tegen iemand die vraagt: ‘Hoe kan ik een diepe, liefdevolle relatie met God ontwikkelen?’`

`Jeremia 11:8; Genesis 6:5 Wat is de overeenkomst?`