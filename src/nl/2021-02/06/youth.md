---
title:  Jongeren les
date:   08/05/2021
---

### Abrahams nakomelingen

In welke zin ben jij een ‘kind van de belofte’?

#### Opdracht van de vorige week

`In welke zin ben jij een ‘kind van de belofte’?`

#### Lees samen

Galaten 3:23-29

#### Ijsbrekervraag

`Hoe hecht is je relatie met je ouder(s)?`

#### Inspiratie

‘En dat God mensen redt, is niet omdat ze zich aan de wet houden. ... Jullie zijn allemaal kinderen van God, omdat jullie geloven in Jezus Christus.’ (Galaten 3:18a en 28, BGT.) 

#### Behandel de tekst

In de brief aan de Galaten is de apostel Paulus aan het woord. Hij richt zich daarin tot meerdere gemeenten in de provincie Galatië, het gebied waar Paulus werkte tijdens zijn eerste zendingsreis. De meeste christenen uit deze gemeenten waren van niet-Joodse afkomst. Paulus schrijft zijn brief nadat hij heeft gehoord dat er Joodse christenen zijn die aan deze gemeenten van Galatië hebben verkondigd dat zij zich moeten laten besnijden en de Joodse voorschriften moeten naleven. Anders zal God hen niet aannemen als rechtvaardigen. De apostel wil voorkomen dat de gemeenten dit ook daadwerkelijk gaan doen, want dat is namelijk niet de kern van het evangelie. Jezus is namelijk niet voor niets voor onze zonden gestorven. Hij heeft ons bevrijd van de macht van de zonde. In Hem geloven en wat Hij voor ons heeft gedaan bevrijdt ons, niet het houden van allerlei regels en wetten. Op deze manier wordt de wet verkeerd toegepast. 

#### Gespreksvragen naar aanleiding van de tekst

`Wat is de zin van het geloof in Jezus Christus in deze discussie? (vers 23-25)`

`Wat maakt ons tot kinderen van God? (vers 26) Wat betekent het om kind van God te zijn?`

`Welke rol speelt de doop in de relatie van een christen tot Jezus? (vers 27) Ben jij gedoopt? Waarom wel/niet?`

`Wat betekent het om één in Christus te zijn? (vers 28) Wat is daarvan het effect op verschillen in nationaliteit, geslacht en status? Hoe ga jij om met deze verschillen?`

`Wat maakt je tot een nakomeling van Abraham? (vers 29) Waarvan ben je dan een erfgenaam?`

#### Opdracht 

`Wie was een nakomeling van Abraham? Wat betekent dat voor jou?`