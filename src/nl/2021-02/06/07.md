---
title:  Verdere studie
date:   07/05/2021
---

Om verder over na te denken: Lees Ellen White, ‘De wijngaard des Heren’, pp. 9-13; ‘Hoop voor de heidenen’, pp. 226-232; en ‘Het Huis van Israël’, pp. 431-443, in Profeten en Koningen.

‘God erkent geen onderscheid op grond van nationaliteit, ras of kaste. Hij is de Schepper van alle mensen. Allen zijn door deze schepping met elkaar verbonden, en allen zijn één door de verlossing. Christus is gekomen om elke scheidsmuur af te breken, om elke afdeling van de tempelvoorhof te openen, zodat iedere ziel vrije toegang kan hebben tot God. Zijn liefde is zo veelomvattend, zo diep, dat ze alles doordringt. Deze liefde heft mensen op uit satans invloed, die misleid zijn door zijn bedrog, en brengt hen binnen het bereik van Gods troon, de troon die omringd wordt door de boog der belofte. In Christus is geen jood of Griek, slaaf of vrije.’ (Ellen White, Profeten en koningen, p. 227)

In 1 Petrus 2:9-10 ontdekken we de vier titels die Petrus op de gemeente toepast. De meeste van deze titels zijn terug te vinden in teksten uit het Oude Testament die naar Israël verwijzen (Exodus 19:6; Jesaja 43:20). Elk van deze titels benadrukt een bepaald aspect van de relatie van de gemeente met God. Denk bijvoorbeeld aan de titel ‘uitgekozen volk’. Dat benadrukt het feit dat God de gemeente heeft gekozen met een specifiek doel.

`Johannes 10:27-28 Wat zegt Jezus hier?`

**Gespreksvragen**

`In het oude Israël brachten de priesters dierenoffers die vooruitwezen naar de Messias. Wat voor soort offers moeten gemeenteleden brengen, die deel zijn van een koninklijk priesterschap? (1 Petrus 2:5)`

`God scheidde Israël af van de wereld zodat het een heilig volk kon zijn. Ze moesten de heilswaarheden met de wereld delen. Hetzelfde geldt voor de gemeente van vandaag. Hoe is het mogelijk afgescheiden te zijn van de wereld en daaraan tegelijkertijd het evangelie te kunnen brengen? Hoe helpen Israëls ervaring en Jezus’ voorbeeld ons om deze vraag te beantwoorden?`

`God behield altijd een overblijfsel van het oude Israël. Denk bijvoorbeeld aan Elia en het overblijfsel in zijn tijd (1 Koningen 19; let vooral op vers 18). Waarom is het vaak gemakkelijker om trouw te zijn aan God te midden van wereldse mensen dan te midden van teruggevallen leden van iemands eigen kerkgezin?`

#### Samenvatting

Het ware Israël van God is zowel voor als na het kruis het Israël van geloof, van mensen die in een spirituele, verbondsrelatie met Hem leven. Zij fungeren als zijn vertegenwoordigers, die de wereld het evangelie van zijn reddende genade voorhouden.
