---
title:  Overeenkomst wat betreft het land
date:   03/05/2021
---

Gods belofte van een land dat Hij aan Israël zou geven, gaf Hij eerst aan Abraham en Hij herhaalde dat daarna aan Isaak en Jacob. De woorden van Jozef op zijn sterfbed zijn ook een herhaling van deze belofte (Genesis 35:12; 50:24). God vertelde Abraham echter dat er ‘vierhonderd jaar’ zou verstrijken voordat zijn nakomelingen het land in bezit zouden nemen (Genesis15:13,16). De vervulling van die belofte begon in de dagen van Mozes en Jozua. Mozes herhaalde het goddelijke gebod: ‘Heel dat gebied schenk ik jullie. Trek het binnen en neem het in bezit.‘ (Deuteronomium 1:8)

`Lees Deuteronomium 28:1,15. Wat houden deze woorden in? Ze kregen het land als onderdeel van het verbond. Dat houdt verplichtingen in. Welke verplichtingen had Israël?`

Het eerste deel van Deuteronomium 28 schetst de zegeningen die Israël zou ontvangen als ze Gods wil volgden. Het andere deel van het hoofdstuk gaat over de vervloekingen die hen zouden treffen als ze dat niet deden. Deze werden ‘grotendeels, maar niet helemaal veroorzaakt, door de zonde de ruimte te geven haar eigen slechte resultaten te laten zien. ...”Wie op de akker van zijn zondige natuur zaait oogst de dood”. ‘ ( Galaten 6:8) Als je water zijn gang laat gaan, dan zal het niet eerder stoppen met stromen totdat het laagste punt is bereikt. Een klok, die je aan zichzelf overlaat, stopt pas als hij vanzelf is afgelopen. Het is als een boom die, om te groeien, niet anders kan doen dan die vruchten voort te brengen die daarbij passen. Zo zoekt de zonde naar haar diepste punt, volgt ze haar weg, is het een vrucht die rijp wordt. Die wegen ‘leiden tot de dood’ (Romeinen 6:21).’ (The Pulpit Commentary: Deuteronomy, HDM Spence en Joseph S. Exell, eds. (Peabody, MA: Hendrickson Publishers, 1890), vol. 3, p. 439) De beloften aangaande het land waren niet onvoorwaardelijk, maar maakten deel uit van een verbond. Israël moest zich aan haar deel van de afspraak houden. Als zij dat niet doet, dan kunnen de beloften nietig worden verklaard. De Heer maakte meer dan eens duidelijk dat het land van hen zou worden afgenomen als ze ongehoorzaam waren. Dat zegt de Schrift ons (Leviticus 26:27-33). Het is moeilijk voor te stellen hoe de Heer het duidelijker had kunnen zeggen.

`Als christenen kijken we uit naar de vervulling van de belofte van een nieuwe hemel en een nieuwe aarde. Het verschil is dat we dat nooit meer zullen verliezen. Tegelijkertijd zijn er ook voorwaarden aan verbonden. Wat denk je daarvan in het verband van redding door geloof alleen?`

`Deuteronomium 28:1,15 Wat houden deze woorden in?`
