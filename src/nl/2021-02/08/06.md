---
title:  Als ...
date:   20/05/2021
---

`Lees Genesis 18:19; 26:4-5; Exodus 19:5; Leviticus 26:3. Wat hebben deze teksten met elkaar gemeen? Wat leren ze ons over de aard van het verbond?`

God erkent openlijk Abrahams trouwe gehoorzaamheid aan ‘wat Ik hem opdroeg, aan mijn geboden, voorschriften en regels.’ (Genesis 26:5) Deze woorden maken duidelijk dat God zo’n levensstijl verwacht van zijn menselijke partner in het verbond. De volledige uitwerking van het Bijbelse verbond bij de Sinai maakt overduidelijk dat voorwaarden die ingaan op gehoorzaamheid één van de basisaspecten van het verbond zijn.

Mozes zegt duidelijk ‘als je mijn woorden ter harte neemt’ (Exodus 19:5). Het voorwaardelijke aspect van het verbond valt niet te ontkennen. De verbondsbeloften zijn ons beloofd door genade, onverdiend en ze zijn bedoeld als een geschenk. Ze zijn echter niet onvoorwaardelijk. De mensen konden het geschenk afwijzen, de genade ontkennen en zich afkeren van de beloften. Het verbond doet nooit de vrije wil teniet zoals dat ook geldt voor de redding van de mens. De Heer dwingt mensen niet tot een reddende relatie met Hem. Hij legt hun geen verbond op. Hij biedt het iedereen vrijelijk aan en iedereen wordt uitgenodigd het te accepteren. Als hij of zij dat doet, dan zijn er ook verplichtingen aan verbonden. Dat is geen middel om de verbondszegen te verdienen, maar op die manier laat je zien dat je de zegeningen hebt ontvangen van het verbond. Van Israël werd gehoorzaamheid verwacht, niet om zo de beloften te verdienen, maar opdat de beloften in haar tot vervulling konden komen. Haar gehoorzaamheid was een uitdrukking van hoe het is om door de Heer te worden gezegend. Door gehoorzaamheid verdien je de zegeningen niet, omdat God daartoe verplicht is. Gehoorzaamheid schept daarentegen een omgeving waarin de zegen van het geloof tot uitdrukking kan komen.

`Lees Deuteronomium 5:33. Zegt de Heer hier tegen Israël dat ze deze zegeningen zullen verdienen door hun gehoorzaamheid omdat de mensen recht hebben op deze zegeningen? Of zegt God: als je gehoorzaamt, zullen deze zegeningen daarvan het gevolg zijn omdat gehoorzaamheid de weg voor Mij opent om de zegeningen aan jou te kunnen geven? Wat is het verschil tussen die twee ideeën?`

`Wat motiveert jou om God gehoorzaam te zijn?`

`Genesis 18:19; 26:4-5; Exodus 19:5; Leviticus 26:3 — Wat is de overeenkomst in deze teksten?`