---
title:  De evenwichtigheid van Gods wet
date:   19/05/2021
---

`Lees Maleachi 3:6; Jakobus 1:17. Welke waarheid over God leert de aanwezigheid van Gods wet in de verbondsrelatie ons over zijn wezenlijke aard?`

Gods wet is een mondelinge of schriftelijke uitdrukking van zijn wil (Psalm 40:8). Het is een kopie van zijn karakter en daarom is het feit dat het deel uitmaakt van het verbond voor ons een verzekering van de voortdurende betrouwbaarheid van God. Hoewel we de uitwerking van zijn voorzienigheid niet altijd kunnen vatten, weten we dat Hij betrouwbaar is. Het universum valt onder zijn onveranderlijke morele en fysieke wetten. Dit feit geeft ons echte vrijheid en zekerheid. ‘De verzekering dat God betrouwbaar is, ligt in de waarheid dat Hij een God is van wet en orde. Zijn wil en zijn wet zijn één geheel. God zegt dat het goede inderdaad goed is omdat het de best mogelijke relaties beschrijft. Gods wet getuigt om die reden nooit van willekeur en is nooit onderhevig aan grillen en luimen. Het is het meest stabiele in het universum. (Walter R. Beach, Dimensions in Salvation (Washington, D.C .: Review en Herald Publishing Association, 1963), p. 143)

`Lees Amos 3:3. Als Gods wet iemand niet van zonde kan redden, waarom maakte Hij die wet dan tot een onderdeel van het verbond?`

Een relatie vereist instemming en harmonie. God is de schepper en de morele leider van deze wereld. Daarom is zijn wet essentieel voor het levensgeluk van intelligente wezens die door Hem zijn geschapen. Die wet is bedoeld om in harmonie met Hem te leven. Zijn wet is de uitdrukking van zijn wil en daarmee de grondwet van zijn regering. Het spreekt vanzelf dat dit de norm is en dus datgene waartoe jij verplicht bent om te doen op grond van de verbondsovereenkomst en de relatie. Het doel is niet om te redden, maar om vast te stellen wat onze plicht jegens God is (geboden 1-4) en wat onze plicht is jegens onze medemensen (geboden 5-10). Die wet beschrijft met andere woorden de manier van leven die God voor zijn verbondskinderen heeft vastgesteld en die hun eigen geluk en welzijn dient. Het weerhield Israël ervan om die te vervangen door een andere filosofie als manier van leven. Het was en is het doel van de verbondsrelatie om de gelovige te veranderen door Gods genade en daardoor in harmonie te brengen met zijn wil en karakter.

`Kijk eens om je heen. Zien we daar niet de verwoestende gevolgen van wetteloosheid? Zie je niet in je eigen leven dat er schade is aangericht door Gods wet te overtreden? Hoe helpt deze realiteit ons om de goedheid van Gods wet te bevestigen en waarom een wet een vitaal onderdeel moet zijn van onze relatie met Hem?`

`Maleachi 3:6; Jakobus 1:17 Wat zeggen deze verzen over onze HEER en Vader?`