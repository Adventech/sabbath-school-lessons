---
title:  Banden die binden
date:   17/05/2021
---

We hebben telkens weer beklemtoond dat het verbond altijd een verbond van genade is en dat het alleen het resultaat is van Gods onverdiende gunst aan degenen die een reddende relatie met Hem aangaan. Genade is geen vrijbrief voor ongehoorzaamheid. Integendeel! Het verbond en de wet horen bij elkaar en zijn in feite onafscheidelijk.

`Lees Deuteronomium 4:13. Hoe nauw verbonden is het verbond met de wet? Hoe fundamenteel is de wet voor het verbond?`

Als je nadenkt over wat een verbond is, is het idee van wet als een onlosmakelijk daarmee verbonden onderdeel volstrekt logisch. Als we het verbond onder meer begrijpen als een relatie, dan moeten er wel regels en grenzen zijn. Hoe lang zou een huwelijk of een vriendschap of een zakelijk partnerschap duren als er geen grenzen of regels waren? Die regels kunnen specifiek zijn vermeld of je wordt verwacht die stilzwijgend te begrijpen. Denk aan een man die besluit er een vriendin bij te nemen, of de vriend die zichzelf aan de portemonnee van een ander helpt, of de zakenpartner die zijn partner niet vertelt dat hij nog een persoon wil uitnodigen om zich bij hun onderneming aan te sluiten. Deze dingen zijn in strijd met regels, wetten en principes. Hoe lang zouden deze relaties onder zulke omstandigheden zonder regels blijven bestaan? Er moeten grenzen zijn. Je moet een lijn kunnen trekken. Alleen zo kan een relatie blijven bestaan.

Er zijn verschillende uitdrukkingen zoals wet, geboden, de weg en je houden aan wat de Heer zegt (Psalm 78:10; 50:16; 25:10; 103:18; Deuteronomium 33:9). Die woorden worden allemaal gebruikt, of staan in nauw verband met het woord verbond. Als ze al niet bijna dezelfde betekenis hebben als het woord verbond. Het is duidelijk dat ‘de bepalingen van dit verbond’ de woorden zijn van Gods wet, zijn inzettingen, getuigenissen en geboden (Jeremia 11:3,6,8). Het verbond van God met Israël als zijn volk bevatte verschillende vereisten die van groot belang zijn voor het onderhouden van de speciale relatie die Hij wilde met zijn volk. Is dat vandaag anders?

`Denk aan iemand met wie je een hechte relatie hebt. Stel je nu eens voor wat er met die relatie zou gebeuren als je je niet gebonden voelde aan regels, normen of wetten, maar dat je dacht de volledige vrijheid te hebben om te doen en laten wat je maar wilt. Zelfs als je zegt dat je van deze persoon houdt en dat je zegt dat alleen liefde zal beslissen hoe je met hem of haar omgaat, waarom is er dan nog steeds behoefte aan regels?`

`Deuteronomium 4:13 Hoe nauw verbonden is het verbond met de wet?`