---
title:  Verdere studie
date:   21/05/2021
---

Om verder over na te denken: lees Ellen White, ‘Strijd’, pp. 502-504 in Wens der eeuwen; en ‘De wet en de verbonden’, pp. 327-337, in Patriarchen en profeten.

Matteüs 22:34-40 helpt ons om de volgende dingen beter te begrijpen: (1) de plaats en betekenis van Gods wet als deel van zijn verbond en (2) het idee dat een verbond synoniem is met relatie.

‘Er moet eerst liefde in het hart zijn voordat iemand, in de kracht van Christus en door zijn genade, de voorschriften van Gods wet kan gaan naleven (Romeinen 8:3-4). Gehoorzaamheid zonder liefde is even onmogelijk als waardeloos. Waar liefde aanwezig is, gaat een persoon als vanzelf zijn leven ordenen en in overeenstemming brengen met de wil van God, zoals dat tot uitdrukking komt in zijn geboden.’(The SDA Bible Commentary, vol. 5, p. 484.)

‘In de voorschriften van Zijn heilige wet heeft God een volmaakte levensregel gegeven. Hij heeft verklaard, dat tot het einde van de tijd de eisen van deze wet, die in geen jota of tittel veranderd zal worden, voor alle mensen zal blijven gelden. Christus kwam om de wet te verheerlijken en haar groot te maken. Hij toonde dat ze gebaseerd is op de grondslag van liefde tot God en tot de mens, en dat gehoorzaamheid aan haar voorschriften de enige plicht van de mens is. In Zijn eigen leven toonde Hij een voorbeeld van gehoorzaamheid aan Gods wet. In de Bergprediking liet Hij zien hoe haar eisen verder gaan dan uiterlijke vormen en rekening houden met de gedachten en bedoelingen van het hart.’ (Ellen White, Van Jeruzalem tot Rome, p. 369-370)

`Romeinen 8:2-4 Wat heeft God tot stand gebracht?`

**Gespreksvragen** ` Waarom oefent een rode draad van liefde een grotere aantrekkingskracht uit dan een touw van angst om mensen tot God te trekken?`

`Waarom is dit gebod: ‘Heb de Heer, uw God, lief met heel uw hart en met heel uw ziel en met heel uw verstand’ het eerste en grootste gebod? (Matteüs 22:37)`

`Simone Weil schreef ooit: ‘Orde is de eerste behoefte van allemaal.’ (Aangehaald in Russell Kirk, The Roots of American Order [Washington, D.C .: Regnery Gateway, 1992], p. 3) Hoe begrijp je haar woorden in de context van de studie van deze week, vooral met betrekking tot het idee van wet?`

#### Samenvatting Gods wet is een onder- deel dat onlosmakelijk is verbonden met het verbond. Toch was het echt een verbond gebaseerd op genade. Genade doet echter nooit de noodzaak van wet teniet. Integendeel, de wet is een middel waardoor genade zichtbaar wordt en tot uitdrukking komt in het leven van die mensen die genade ontvangen.