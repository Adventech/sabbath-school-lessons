---
title:  Verdieping
date:   22/05/2021
---
### Verbond en wet

Deuteronomium 4:10-14

#### IJsbrekervraag

`Wie was jouw favoriete leraar? Wat vond je leuk aan hem/haar?`

#### Ik Verken

Onze tekst is te vinden in het boek Deuteronomium. Dat is een lang betoog, een soort geestelijk testament dat Mozes aan het einde van zijn leven tot de mensen richt, om hen te herinneren aan wat het belangrijkste is: God is een God van relaties, Hij wil een band met de mens en sluit een verbond. In het Hebreeuws wordt het woord geboden (Deuteronomium 4:13) daarom ook niet gebruikt. Daar staat het bredere en meer persoonlijke woord ‘Woorden’. God is geen leider die bevelen geeft die moeten worden gehoorzaamd. Hij zoekt aansluiting bij en Hij wil een verbond sluiten met zijn volk. Gehoorzaamheid is geen voorwaarde van het verbond, maar het is de te verwachten menselijke reactie. God neemt het initiatief, maar staat ook garant voor het verbond. Dat blijkt uit zijn actie als Bevrijder. Dat gaat aan elke opsomming van de geboden vooraf! Hij roept de mensen op aandachtig te luisteren en zijn woorden op een concrete wijze in de praktijk te brengen.

#### Ik Bestudeer

1. De rol van Mozes – Deuteronomium 4:10 en 14

`Tot wie spreekt de Heer allereerst? Wat is diens rol volgens vers 10? Met welk doel? Welke andere opdracht krijgt hij in vers 14?`

`Mozes is degene die bemiddelt tussen God en zijn volk, tussen degene die zich openbaart en het volk. Deze soms wat verontrustende bemiddeling benadrukt dat God de mens bij zijn werk wil betrekken. De Almachtige wil dat de mens zijn partner en medewerker wordt.`

2. Het fundament van het verbond

Deze verzen verwijzen duidelijk naar de gebeurtenis in Exodus 19-20, waar God de ‘Tien Woorden’ gaf.

`Wat wil God zijn volk duidelijk maken? Welk woord gebruikt Hij daartoe? Wat wil God daarmee in de verticale relatie bereiken? Welke opdracht geeft Hij derhalve in de horizontale relatie met de volgende generatie?`

n ons tekstgedeelte is God bovenal een God die zich manifesteert in zijn soevereiniteit en almacht te midden van de elementen van de natuur (vuur, duisternis, wolken). ‘Vrees’ voor de Heer is het menselijke antwoord op de transcendente God die zich op indrukwekkende wijze openbaart bij de Sinai. Het betekent dat de mens zich met nederigheid voor Hem neerbuigt om Hem te aanbidden vanuit het volle besef van wie Hij is.

3. De ervaring van de berg:

`Vanaf welke plaats sprak de Heer? Wat hoorden de mensen? Wat zagen ze op de berg wel en niet? Hoe wordt het verbond omschreven?`

`Psalm 23:3; 119:35,172 Wat wordt er over Gods geboden gezegd in deze Psalmen?`

#### Ik Pas Toe

`Hoe kan ik contact leggen met de mensen in mijn omgeving? Welke benadering is volgens jou het meest effectief om dingen te begrijpen, je leven te veranderen en er zin aan te geven?`

`Welk verschil maakt het dat God ‘Tien Woorden’ heeft gegeven in plaats van ‘Tien Geboden’? Hoe kunnen we een effectieve brug slaan naar de volgende generatie? Wat heb je wellicht onvoldoende gedaan in de opvoeding van je kinderen? Wat betekent het voor jou om de Heer te ‘vrezen’?`

`Waarom is het zo belangrijk dat we God alleen kunnen horen (door zijn woorden) maar niet kunnen zien? Hoe luister je naar de Heer door het lezen van de Bijbel?`

`Hoe ga jij om met het feit dat God alles overstijgt en dat Hij als de Almachtige voor de mens ongrijpbaar is? Kun je je neerleggen bij je eigen beperkte voorstellingsvermogen?`

#### Ik bid …

Help mij Heer, om vanuit uw Woord te ontdekken wie U bent. U gaat ons verstand zover te boven dat U zich aan ons alleen kunt openbaren als Vader en als Zoon en als heilige Geest. U bent onze Schepper, de Almachtige, de God die alles overstijgt. Tegelijkertijd bent U in uw Zoon heel dicht bij ons gekomen. Als heilige Geest woont u ook in een ieder van ons. Amen.