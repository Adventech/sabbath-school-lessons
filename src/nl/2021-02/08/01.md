---
title:  Verbond en wet
date:   15/05/2021
---

### Lezen 
Exodus 19:5-6; Jesaja 56:7; Hebreeën 2:9; Deuteronomium 4:13; 10:13; Amos 3:3; Genesis 18:19

> <p>Kerntekst</p> 
> ‘Besef dus goed: alleen de HEER, uw God, is God en Hij houdt woord; Hij komt zijn beloften na en is trouw aan ieder die Hem liefheeft en die doet wat Hij gebiedt, tot in het duizendste geslacht.’ Deuteronomium 7:9

Eén van de belangrijke zinnen in Psalm 23 vertelt ons waar God ons naartoe wil leiden: ‘Hij leidt mij in de rechte sporen om zijns naams wil’, zegt David.1 Omdat God zelf het toonbeeld is van morele oprechtheid zal Hij ons ook nooit op een dwaalspoor leiden. Hij wijst ons op rechte sporen tijdens onze geestelijke wandeling door het leven. Wat zijn die ‘rechte sporen’? De schrijver van een andere psalm beantwoordt deze vraag door middel van een gebedsverzoek: ‘Laat mij het pad gaan van uw geboden, dat is mij het liefst.’ ‘Al uw geboden zijn rechtvaardig.’2 Gods wet is een veilige, onwankelbare weg door het verraderlijke moeras van het menselijk bestaan. De studie van deze week staat in het teken van Gods wet en de plaats die deze wet inneemt in het verbond bij de Sinai.

#### De studie in één oogopslag
Wat betekende de verkiezing van Israël? Hoe loopt Israëls verkiezing parallel met die van ons? Hoe belangrijk was de wet in het verbond? Zijn er geen voorwaarden verbonden aan het verbond? Waarom is gehoorzaamheid zo’n integraal onderdeel van de verbondsrelatie?

_Op sabbat 22 mei bespreken we met elkaar deze les._

