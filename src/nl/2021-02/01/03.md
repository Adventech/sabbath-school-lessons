---
title:  Naar het evenbeeld van de Maker
date:   29/03/2021
---

Lees Genesis 1:27; 2:7,18-25. De Bijbel zegt dat God de mens schiep ‘naar zijn evenbeeld’, mannelijk en vrouwelijk. Beantwoord met dat in gedachten de volgende vragen:

`1. Wat betekent het dat God ons naar zijn evenbeeld heeft geschapen? Hoe moet ik me dat voorstellen?`

`2. Heeft de Heer volgens dit verslag nog iets anders ‘naar zijn evenbeeld’ gemaakt? Zo niet, wat zegt dat ons dan over onze unieke status, in tegenstelling tot de rest van de schepping? Welke lessen kunnen we hieruit trekken? `

`3. Wat is er nog meer te vinden in het verslag van de schepping van de mens dat het menselijk ras onderscheidt van al het andere dat de Heer had geschapen?`

We kunnen over God alleen in menselijke woorden spreken. We mogen niet vergeten dat Hij een geestelijk wezen is met goddelijke eigenschappen (Johannes 4:24). Het enige dat we kunnen zeggen is dat we in onze fysieke, mentale en spirituele aard op de één of andere manier onze goddelijke Schepper weerspiegelen. Wat daar nu nog van over is, is in ieder geval voor ons een mysterie. De Bijbel benadrukt echter de spirituele en mentale aspecten van onze geest. Deze aspecten kunnen we ontwikkelen en verbeteren. Het unieke van de menselijke geest maakt een relatie met God mogelijk waardoor wij worden gevoed. Dat is iets wat de rest van Gods aardse schepping niet lijkt te kunnen.

Let ook op het unieke verslag van hoe God de vrouw heeft gemaakt. Zowel mannen als vrouwen delen het ongelooflijke voorrecht om naar het beeld van God te zijn gemaakt. Er is geen sprake van minderwaardigheid van de een ten opzichte van de ander. God heeft ze allebei van hetzelfde materiaal gemaakt. God maakte beiden vanaf het begin gelijk en plaatste ze samen in een speciale relatie met Hem. Beiden hadden dezelfde gelegenheid om hun door God gegeven karakters te ontwikkelen op een manier die Hem zou eren. ‘God zelf gaf Adam een metgezellin. Hij verschafte hem een hulp – iemand die bij hem paste – één die geschikt was zijn metgezellin te zijn, die zijn liefde en sympathie kon delen. Eva werd geschapen uit een rib die uit de zijde van Adam genomen werd, wat wilde zeggen dat ze hem niet mocht beheersen als hoofd, of door hem als minderwaardige onder de voet zou worden gehouden, maar dat ze als gelijke naast hem zou staan, om door hem bemind en beschermd te worden.’ (Ellen White, Patriarchen en profeten, p. 21)

`Wat betekent het voor jou om naar Gods evenbeeld te zijn gemaakt?`

`Genesis 1:27; 2:7, 18-25 Wat betekent dit?`