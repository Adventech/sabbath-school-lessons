---
title:  Bij de boom
date:   31/03/2021
---

`Lees Genesis 2:16-17. Welke opdracht geeft God hier?`

Deze test bood Adam en Eva de gelegenheid hun vrije wil uit te oefenen. Het daagde hen ook uit om positief of negatief te reageren op hun relatie met de Schepper en dat God hen als vrije, morele wezens had gemaakt. Als ze niet ongehoorzaam konden zijn, waarom roept de Heer hen op tot gehoorzaamheid? ‘Alles wat er in dit hoofdstuk gebeurt, heeft de weg vrijgemaakt voor deze climax [Genesis 2:16-17]. De toekomst van het menselijke ras draait om dit ene verbod. De mens moet niet in verwarring worden gebracht door een veelheid aan problemen. Ze moeten slechts één goddelijke opdracht in gedachten houden. Door het aantal geboden tot één te beperken, geeft de HEER tekenen van zijn genade. Om aan te duiden dat dit ene gebod niet pijnlijk is, zet de Heer het af tegen de achtergrond van een brede toestemming: ‘van alle bomen in de tuin mag je eten.’ (H. C. Leopold, Exposition of Genesis (Columbus, OH: Wartburg Press, 1942), vol. 1, p. 127)

Door de mens en zijn vrouw te roepen zijn wil te gehoorzamen, zei God: Ik ben jullie Schepper en Ik heb jullie naar mijn beeld gemaakt. Ik zorg ervoor dat jullie leven, want door Mij leef en beweeg je en ben je er. Ik heb in alle dingen voorzien voor je welzijn en geluk zoals levensonderhoud, een woonplek en menselijk gezelschap, Ik heb je als heerser aangesteld van deze wereld onder Mij. Als je bereid bent deze relatie met Mij te bevestigen omdat je van Mij houdt, dan zal Ik je God zijn en dan zullen jullie mijn kinderen zijn. Jullie kunnen deze relatie en het impliciete vertrouwen bevestigen dat daarin ligt opgesloten door simpelweg deze specifieke opdracht te gehoorzamen.

Onze relatie met God kan alleen effectief en duurzaam zijn als we vrij kunnen kiezen zijn wil te accepteren. Zijn wil afwijzen is zeggen dat we onafhankelijk willen zijn. Het maakt duidelijk dat we geloven dat we Hem niet nodig hebben. Dat is een keuze die resulteert in de kennis van het kwaad, en dat leidt tot vervreemding, eenzaamheid, frustratie en de dood. De test die God aan de mens gaf, was een test van trouw en geloof. Zouden ze hun Schepper trouw zijn, die hun alles had gegeven wat ze nodig hadden, plus een wereld om van te genieten, of zouden ze hun eigen weg gaan, en zich losmaken van zijn wil? Zouden ze genoeg geloof in Hem hebben om Hem op zijn woord te geloven? Hun loyaliteit en geloof werd op de proef gesteld door de boom van de kennis van goed en kwaad.

`Op welke manieren worden we elke dag met soortgelijke tests geconfronteerd? Hoe functioneert Gods wet als parallel aan het gebod dat de mens en zijn vrouw ontvangen?`

`Genesis 2:16-17 Welke opdracht geeft God hier?`
