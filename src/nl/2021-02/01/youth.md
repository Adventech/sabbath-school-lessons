---
title:  Jongeren les
date:   03/04/2021
---

 ### Paulus getuigt van de Schepper

#### Openingsvraag 
`Wat betekent ‘belofte maakt schuld’?`

#### Lees samen Handelingen 17:22-28

#### Ijsbrekervraag 
`In welk opzicht zie jij jezelf als evenbeeld van God?` 

#### Inspiratie 
‘Want de dag komt dat God zal rechtspreken over de wereld. God heeft die dag zelf bepaald. En Hij heeft een man uitgekozen om namens Hem recht te spreken. Iedereen kan weten dat dit echt gaat gebeuren. Want God heeft die man uit de dood laten opstaan.’ (Handelingen 18:31, BGT.)

#### Behandel de tekst 
Tijdens een van zijn zendingsreizen komt de apostel Paulus aan in Athene. Terwijl hij op Silas en Timoteüs aan het wachten was, zag hij dat die stad vol met afgodsbeelden stond. Dat maakte hem erg kwaad omdat dat een belediging is van God. Er is immers maar één God en dat is de Schepper van hemel en aarde. In de synagoge sprak Paulus met mensen die God vereerden, zowel Joden als niet-Joden. Ook op de markt sprak hij met allerlei mensen. De aanwezige filosofen mengden zich in de gesprekken. Sommigen vonden dat hij wel erg veel praatjes had, anderen zagen hem weliswaar als een boodschapper van goden, maar begrepen niet echt wat Paulus bedoelde te zeggen. Toen nam men Paulus mee naar het plein waar de bestuurders van de stad samenkwamen. Daar vroegen ze hem om uitleg. De inwoners van Athene vonden dat prachtig, want ze deden niets liever dan nieuwe ideeën bespreken. 

#### Gespreksvragen naar aanleiding van de tekst 
`Nu je weet dat Paulus nogal verontwaardigd was bij het zien van al die afgods- beelden, wat vind je dan van zijn openingszin? (vers 22)`

`Hoe zou jij de aanpak van Paulus duiden? (vers 23)`

`Als jij iets aan een ander over God wilt vertellen, hoe pak jij dat aan?`

`Van wie wil Paulus getuigen? (vers 24) Hoe karakteriseert Paulus God?`

`Wat hoef je bij God niet te doen? Waarom niet? (vers 25)`

`God zoekt mensen, maar wil ook zelf gevonden worden. Hoe dan? (vers 26-27)`

`Op welke manier zoekt Paulus een overeenkomst tussen de schepping door God en een filosofische gedachte uit die tijd? (vers 28) Wat betekent het om ‘uit God voort te komen’?`

#### Opdracht 
`Wat is er zo uniek aan de schepping van de mens?` 
