---
title:  God en mens samen
date:   30/03/2021
---

Let op de eerste woorden die God tot de mens spreekt, zoals die in de Schrift staan. Hij wijst hen op hun vermogen zich voort te planten en om dus meer van hun eigen soort voort te brengen. Hij wijst ze ook op de aarde zelf, op zijn schepping. Hij zegt dat ze haar moeten bevolken, onderwerpen en onder hun gezag moeten brengen. Hij wijst ze ook op de planten die ze kunnen eten. Volgens de Bijbel gaan Gods eerste woorden tot de man en de vrouw specifiek over hun interactie en relatie tot de fysieke wereld.

`Lees Genesis 1:28-29. Wat wordt ons hier verteld over hoe God naar de materiële wereld kijkt? Houden die opdrachten in dat materiële dingen slecht zijn en dat we daarvan niet mogen genieten? Welke lessen kunnen we uit deze vroege taferelen in de menselijke geschiedenis leren over hoe we ons tot de schepping zelf moeten verhouden?`

Met deze woorden zet God ook zelf de eerste stappen naar een relatie met de mens. Hij praat met hen, geeft hun opdrachten en vertelt hun wat ze moeten doen. Er ligt impliciet ook een verantwoordelijkheid opgesloten in deze woorden. God heeft hun gevraagd heersers te zijn over deze prachtige schepping die Hij zelf heeft gemaakt.

`Lees Genesis 1:28. God zegt dat Hij de man en de vrouw zegende. Wat betekent dat? Wat voor soort relatie houdt dit in tussen hen en hun Schepper?`

God sprak man en vrouw aan als intelligente wezens die konden reageren op zijn vriendelijkheid en dat zij zich met Hem konden verbinden. Bovendien waren zij als kinderen/schepselen afhankelijk van de zegen en zorg van hun Vader/Schepper. Hij voorzag in alles wat ze nodig hadden. Ze hadden niets gedaan wat ervoor zorgde dat zij dit verdienden. Ze waren puur ontvangers van iets dat ze niet hadden verdiend.

Als we lezen over de schepping van man en vrouw, kunnen we in de elementen van vóór de zonde zien wat voor soort relatie God nu, na de zonde, met ons wil hebben.

`Bekijk dit dagdeel en kijk welke parallellen je kunt vinden die ons helpen te begrijpen hoe we met Hem kunnen omgaan, zelfs in onze gevallen toestand.`

`Genesis 1:28-29 Wat deed God en wat zei Hij ?` 