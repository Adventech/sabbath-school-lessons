---
title:  Daaronder; allemaal schildpadden
date:   28/03/2021
---

Een wetenschapper hield een lezing over de banen van de planeten rond de zon en de baan van de zon rond het centrum van de Melkweg. Daarna stond er een oude dame in zwarte tennisschoenen op, kwam naar hem toe en zei dat de aarde een platte schijf was op de rug van een schildpad. De wetenschapper maakte er een grapje van en vroeg, waar de schildpad dan wel op rustte. Ze antwoordde dat hij op een andere schildpad zat. ‘Mevrouw’, grapte de wetenschapper verder, ‘waar zit die schildpad dan op?’ Ze antwoordde: ‘Op weer een andere schildpad’. Voordat hij kon vragen waar die schildpad dan op zat, snauwde ze met een dreigend opgeheven vinger: Spaar je adem, jochie, het zijn schildpadden tot helemaal beneden.’

Hoe schattig dat verhaal ook is, het gaat over de belangrijkste vraag van het menselijk bestaan: de aard van het universum zelf. In wat voor wereld bevinden we ons? We hebben daar zelf niets over te zeggen! Waarom zijn we hier? Hoe zijn we hier gekomen? Waar gaan we allemaal naartoe? Dat zijn de meest basale en fundamentele vragen die mensen kunnen stellen. Ons begrip van wie we zijn en hoe we hier zijn gekomen, is van invloed op ons begrip van hoe we leven en hoe we handelen terwijl we hier zijn.

`Lees Genesis 1:1; Psalm 100:3; Jesaja 40:28; Handelingen 17:26; Efeziërs 3:9; Hebreeën 1:2,10. Hoe beantwoorden wij, allemaal op onze eigen manier, een aantal van de boven- staande vragen? Wat is het enige dat ze allemaal gemeen hebben?`

Wat interessant is aan Genesis 1:1 en die andere teksten, is dat de Heer niet probeert te bewijzen dat Hij de Schepper is. Er zijn geen uitvoerige argumenten om dat te bewijzen. Het wordt alleen heel eenvoudig en duidelijk gezegd, zonder poging dat te rechtvaardigen, uit te leggen of te bewijzen. We accepteren het in geloof, of niet. Geloof is de enige manier waarop we het kunnen accepteren, om één simpele reden: er was niemand van ons bij die het scheppingsproces heeft gezien. Het is ook een logische onmogelijkheid om bij onze eigen schepping aanwezig te zijn geweest. Zelfs seculiere mensen moeten die mening in geloof aannemen om dezelfde reden als wij als creationisten: niemand van ons was erbij om de gebeurtenis te bekijken. Dat staat los van hun kijk op de oorsprong,

God heeft ons wel gevraagd in Hem als Schepper te geloven, maar Hij vraagt ons niet te geloven zonder daarvoor goede redenen te geven. We moeten beseffen dat er een zekere mate van geloof vereist is in bijna alles wat we denken.

`Waarom is het logisch te geloven dat we hier zijn omdat een Schepper ons hier met opzet heeft geplaatst, in plaats van dat onze oorsprong niets anders is dan puur toeval?`

`Genesis 1:1; Psalm 100:3; Jesaja 40:28; Handelingen 17:26; Efeziërs 3:9; Hebreeën 1:2,10 Wat hebben deze teksten gemeen?`
