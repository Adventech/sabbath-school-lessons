---
title:  Wat is er gebeurd?
date:   27/03/2021
---

### Lezen 
Psalm 100:3; Handelingen 17:26; Genesis 1:28-29; 2:7,18-25; 3:15

> <p>Kerntekst</p> 
> ‘God zei: “Laten Wij mensen maken die Ons evenbeeld zijn, die op Ons lijken” ... God schiep de mens als zijn evenbeeld, als evenbeeld van God schiep Hij hem, mannelijk en vrouwelijk schiep Hij de mensen’ Genesis 1:26-27

Het Bijbelse verslag van de schepping van de mensheid is gevuld met hoop, vreugde en volmaaktheid. Elke scheppingsdag eindigde met de goddelijke uitspraak dat het ‘goed’ was. Daar hoorden beslist geen orkanen, aardbevingen, hongersnood en ziekten bij.

Wat is er echter gebeurd? De zesde dag van de schepping eindigde met de goddelijke uitspraak dat het ‘heel goed’ was. Dat komt omdat de Heer op die dag wezens schiep naar zijn evenbeeld: mensen. Dat had Hij nog niet eerder gedaan met iets anders in dit verslag in Genesis. Deze wezens waren natuurlijk in alle opzichten volmaakt. Dat kon ook niet anders. Ze zijn tenslotte gemaakt naar het evenbeeld van God. Er kunnen dus geen moordenaars, dieven, leugenaars, oplichters en gemene mensen toe behoren. Wat is er gebeurd?

De les van deze week kijkt naar de schepping, naar wat God eerst had gemaakt en vervolgens naar wat er met die volmaakte schepping is gebeurd. Ten slotte gaat het over het thema van dit kwartaal: wat God doet om de zaken weer in orde te brengen.

De week in één oogopslag: Wat leert de Bijbel over de herkomst van alle dingen? Wat voor soort relatie wilde God met de mensheid? Wat was het doel van de boom van kennis van goed en kwaad? Welke hoop werd er direct na hun val aan Adam en Eva gegeven?

_Op sabbat 3 April bespreken we met elkaar deze les._