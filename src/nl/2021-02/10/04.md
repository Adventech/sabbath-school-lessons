---
title:  Oude en nieuwe verbonden
date:   01/06/2021
---

Jeremia stelt dat het nieuwe verbond moet worden gesloten met ‘het volk van Israël’ (Jeremia 31:33). Betekent dit dan dat alleen de letterlijke nakomelingen van Abraham de verbondsbeloften zullen ontvangen? Zijn die beloften alleen voor het Joodse volk dat door bloed en geboorte met Abraham is verbonden? Nee, zo is het niet! Dat was zelfs in de oudtestamentische tijd niet het geval. Het is natuurlijk correct dat de Hebreeuwse natie als geheel de verbonds- beloften had ontvangen. Toch werd het niet zo gedaan dat alle andere volken werden uitgesloten. Integendeel! Iedereen werd uitgenodigd deel te nemen aan de beloften of iemand nu Jood was of heiden. Ze moesten er echter wel mee instemmen dat verbond aan te gaan. Het is vandaag zeker niet anders.

`Lees Jesaja 56:6-7. Welke voorwaarden worden er gesteld aan hen die de Heer willen dienen? Is er enig verschil tussen wat God hun vroeg en wat Hij vandaag van ons vraagt?`

Het nieuwe verbond wordt beschreven als ‘beter’ (zie de studie van woensdag). Toch is er niet echt verschil in de basiselementen waaruit het oude en het nieuwe verbond bestaan. Het is dezelfde God, die op dezelfde manier redding biedt door genade. Het is dezelfde God die een volk zoekt dat door geloof beslag legt op zijn beloften van vergeving. Het is dezelfde God die de wet tracht te schrijven in het hart van degenen die Hem in een relatie van geloof volgen of ze nu Jood zijn of heiden (Jeremia 31:33-34; Exodus 34:6; Romeinen 3:24; Hebreeën 8:10,12). Het Nieuwe Testament beschrijft dat de Joden, die antwoord gaven op de verkiezing door genade, Jezus Christus en zijn evangelie aannamen. Gedurende enige tijd vormden zij het hart van de gemeente en waren ze het ‘kleine deel dat God uit genade uitgekozen heeft’, in tegenstelling tot hen die ‘onbuigzaam’ waren. Tegelijkertijd accepteerden de heidenen, die voorheen niet geloofden, het evangelie en werden geënt op Gods ware volk. Dat bestaat uit gelovigen, ongeacht tot welk volk of ras ze behoorden (Romeinen11:5,7,1-24). Dus waren de heidenen ‘destijds niet verbonden met Christus, hadden geen deel aan het burgerschap van Israël en waren niet betrokken bij de verbondssluitingen en de beloften die daarbij hoorden.’ Zij zijn dichterbij gebracht door het bloed van Christus. Christus bemiddelt het ‘nieuwe verbond’ voor alle gelovigen, ongeacht nationaliteit of ras (Efeziërs 2:12-13; Hebreeën9:15).

`Ben jij ook deel van dat nieuwe verbond dat God met de mens sloot?`

`Jesaja 56:6-7 Hoe kan ik een dienaar van de Heer zijn?`