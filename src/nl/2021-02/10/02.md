---
title:  De dag zal komen
date:   30/05/2021
---

`Lees Jeremia 31:31-34. Wie neemt het initiatief tot het verbond? Over wiens wet wordt hier gesproken? Welke wet is dit? Welke verzen benadrukken dat God een relatie wil met zijn volk? Welke daad van God ten behoeve van zijn volk vormt de basis van die verbondsrelatie?`

Het is duidelijk dat het nieuwe verbond niet veel verschilt van het oude verbond met Israël op de berg Sinai. Het probleem met het verbond bij de Sinai was niet dat het oud of verouderd was. Het probleem was dat het werd verbroken.

Alle antwoorden op de bovenstaande vragen staan allemaal in die vier verzen en die laten zien dat veel facetten van het ‘oude verbond’ ook deel uitmaken van het ‘nieuwe verbond’. Het ‘nieuwe verbond’ is in zekere zin een ‘vernieuwd verbond’. Het is de voltooiing of de vervulling van het eerste verbond.

Kijk eens goed naar het laatste deel van vers 34. Daarin staat dat de Heer hun ongerechtigheid en de zonde van zijn volk zal vergeven. De Heer zegt dat Hij de wet in ons hart zal schrijven en dat Hij die in ons binnenste zal leggen. Toch benadrukt Hij nog steeds dat Hij ons onze zonde en ongerechtigheid zal vergeven. Dat is eigenlijk in strijd met de wet die in ons hart is geschreven.

`Lees Jeremia 31:33-34; Romeinen 2:15; Matteüs 5:17-28. Zie je enige tegenstelling of spanning tussen de wet in ons hart hebben en de noodzaak dat de Heer ons vergeeft? Zo neen, waarom niet? Wat betekent het dat de wet in ons hart is geschreven?`

`Kijk nog eens goed naar de verzen die we vandaag hebben bestudeerd. Hoe kun je die gebruiken om antwoord te geven op het argument dat op de een of andere manier de tien geboden (of meer specifiek de sabbat) ongeldig zijn gemaakt onder het nieuwe verbond? Staat er iets in die teksten waaruit dat blijkt? Hoe kun je deze teksten gebruiken om te aan te tonen dat de wet er altijd zal zijn?`

`Jeremia 31:31-34 Wie neemt het initiatief tot het nieuwe verbond?`