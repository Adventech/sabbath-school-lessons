---
title:  Het nieuwe verbond
date:   29/05/2021
---

### Lezen 
Jeremia 31:31-34; Matteüs 5:17-28; 27:51 Hosea 2:18-20; Jesaja 56:6-7; Hebreeën 8:7-8; 10:4

> <p>Kerntekst</p> 
> ‘De dag zal komen – spreekt de HEER – dat Ik met het volk van Israël en het volk van Juda een nieuw verbond sluit.’ Jeremia 31:31

Jaren geleden stond er een cartoon in een tijdschrift van een bedrijf. Daarop was te zien hoe een leidinggevende in een kantoor voor een groep staat met andere leidinggevenden. Hij had een doos met waspoeder in zijn handen en liet die aan de andere mannen en vrouwen zien. Hij wees trots op het woord nieuw dat met grote rode letters op de doos stond. Dat betekent natuurlijk dat het product nieuw was. De leidinggevende zei toen: ‘Het enige wat nieuw is, is dat woord nieuw op de doos.’ Het enige wat met andere woorden was veranderd en het enige dat nieuw was, was het woord nieuw op de doos. De rest was hetzelfde gebleven.

In zekere zin zou je kunnen zeggen dat dit met het nieuwe verbond ook zo is. De basis van het verbond, de fundamentele hoop die het ons biedt en de voorwaarden die er aan ten grondslag liggen, zijn dezelfde als van het oude verbond. Het is altijd een verbond geweest van Gods genade en barmhartigheid, een verbond dat is gebaseerd op een liefde die menselijke zwakheden en nederlagen overstijgt.

#### De studie in één oogopslag

Welke overeenkomsten zijn er tussen het oude en het nieuwe verbond? Welke rol speelt de wet in het verbond? Met wie zijn de verbonden gesloten? Wat bedoelt het boek Hebreeën met een ‘beter verbond’? (Hebreeën 8:6) Welk verband bestaat er tussen het verbond en het hemelse heiligdom? 

 _Op sabbat 5 juni bespreken we met elkaar deze les._