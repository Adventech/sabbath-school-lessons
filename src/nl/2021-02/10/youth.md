---
title:  Jongeren les
date:   05/06/2021
---

### Het nieuwe verbond

#### Opdracht van de vorige week

`Hoe vind jij rust bij God?` 

#### Lees samen

Jeremia 31:31-34

#### Ijsbrekervraag

`Wat is het beste nieuws dat je in de laatste paar maanden te horen hebt gekregen?`

#### Inspiratie

`‘Wat Ik, de Heer, zeg: Er komt een nieuwe tijd! Ik zal ervoor zorgen dat het weer goed gaat met mijn volk. Ik breng de mensen van Israël en Juda terug naar hun land, het land dat Ik aan hun voorouders gegeven heb. Dan zullen zij daar weer wonen.’ (Jeremia 30:3, BGT.) ` 

#### Behandel de tekst

Een ware profeet is een persoon die een boodschap van God doorgeeft aan de mensen. Jeremia is zo’n profeet en leefde in Juda van 620 tot 580 vóór Christus. Hij maakt mee dat de Babyloniërs Jeruzalem veroveren en de tempel verwoesten. Hij leeft en werkt voor en na de val van Jeruzalem (587 voor Christus) in Juda. De naam Jeremia betekent: De HEER verhoogt. Hij is al voor zijn geboorte door God als profeet uitgekozen. Zelf vindt Jeremia dat hij nog te jong is als God hem roept. Maar God zegt dat hij niet bang hoeft te zijn: Hij staat immers naast hem. Deze bemoediging had Jeremia wel nodig, want meer dan welke profeet ook heeft hij bij het doorgeven van Gods boodschap te kampen gehad met felle kritiek en grote vijandschap. Zijn leven werd meermalen bedreigd. Deze keer kan hij gelukkig met een goede boodschap naar het volk van God toe. Een boodschap waar het volk wel heel erg aan toe is.

#### Gespreksvragen naar aanleiding van de tekst

`Welke dag zal komen? (vers 31) Waarom is dat goed nieuws voor Israël en Juda?`

`De HEER neemt hiertoe het initiatief. Wat betekent de ‘HEER’? (Exodus 3:14) Hoe wordt deze betekenis zichtbaar in de context van de verzen uit Jeremia 31?`

`Waarom wordt het ‘oude’ verbond vervangen? (vers 32) Hoe ga jij om met afspraken die niet zijn nagekomen?`

`Welk verbond ging de HEER met zijn volk sluiten? Wat is daaraan zo vernieuwend?`

`Lees vers 34. Wat betekent ‘de HEER kennen’? Hoe kun je God leren kennen?`

`Wat schenkt God uiteindelijk aan zijn volk? (vers 34)`

#### Opdracht 

`In welke mate ervaar jij Gods nabijheid?`