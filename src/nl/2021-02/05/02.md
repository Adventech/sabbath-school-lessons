---
title:  Jouw schild
date:   25/04/2021
---

`Lees Genesis 15:1-3. Denk aan de context van deze tekst. Waarom zou het eerste wat de Heer tegen Abram zegt, ‘Wees niet bang’ zijn? Waarvoor zou Abram bang moeten zijn? Wat betekent het dat God zich iemands schild noemt?`

Wat hier vooral interessant is, is dat de Heer tegen Abram zegt: ‘Ikzelf zal jou als een schild beschermen’. Het gebruik van het persoonlijk voornaamwoord toont de persoonlijke aard van de relatie aan. God gaat één-op-één met hem om, zoals Hij dat met ons allemaal zal doen. De beschrijving van God als een ‘schild’ komt hier voor het eerst voor in de Bijbel. Het is ook de enige keer dat God die gebruikt om zichzelf te openbaren. Dat gaat zelfs op als andere bijbelschrijvers de term gebruiken om over God te spreken (Deuteronomium 33:29; Psalm 18:30; 84:11; 144:2).

‘Christus heeft niet alleen maar een oppervlakkige interesse in ons. Zijn interesse is sterker dan die van een moeder voor haar kind. ... Onze Heiland heeft ons gekocht door te lijden als mens en door verdriet, belediging, verwijten, bespotting, afwijzing en de dood te ondergaan. Hij waakt over u, bevend kind van God. Hij zorgt voor je veiligheid door je onder zijn bescherming te stellen. ... Onze zwakheid door onze menselijke natuur zal onze toegang tot de hemelse Vader niet in de weg staan, want Hij [Christus] stierf om voor ons te pleiten.’ (Ellen White, Sons and Daughters of God, p. 77)

`Als je op uiterlijkheden afging, was Rolando een trouwe volgeling van de Heer geweest. Dan sterft hij plotseling, geheel onverwacht. Wat is er met God gebeurd als zijn schild? Of moeten we het idee van God als ons schild op een andere manier begrijpen? Leg uit. Waarvoor belooft God ons altijd te beschermen? (1 Korintiërs 10:13)`

`Genesis 15:1-3 Welke geruststelling krijgt Abram van God?`