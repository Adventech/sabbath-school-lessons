---
title:  Een groot en machtig volk ...
date:   28/04/2021
---

God beloofde Abraham niet alleen dat in hem alle volken van de aarde zouden worden gezegend. De Heer zei dat Hij van hem een ‘groot en machtig volk’ zou maken (Genesis18:18;12:2). Dat was nogal een belofte aan een man die getrouwd is met een vrouw die de leeftijd voorbij is waarop zij kinderen kan krijgen. Toen Abraham geen nakomelingen had, laat staan een zoon, beloofde God hem beide. Toch ging deze belofte niet volledig in vervulling bij het leven van Abraham. Isaak en Jakob zagen het ook niet gebeuren. God herhaalde het aan Jakob en voegde er aan toe dat de belofte in vervulling zou gaan in Egypte (Genesis 46:3). Ook Jakob heeft het niet echt zien gebeuren. Uiteindelijk werd die belofte natuurlijk toch vervuld.

`Lees Exodus 19:5-6; Jesaja 60:1-3; Deuteronomium 4:6-8. Waarom wilde de Heer een speciaal volk laten voortkomen uit Abrahams nakomelingen? Wilde de Heer een volk met een bepaalde etnische afkomst? Welke taken moest dit volk vervullen?`

Uit de Schrift blijkt duidelijk dat God van plan was om de volken van deze wereld naar zich toe te brengen door het getuigenis van Israël. Dat zou onder de zegen van God een gelukkig, gezond en heilig volk zijn. Zo’n volk zou de zegen laten zien die hoort bij het gehoorzaam zijn aan de wil van de Schepper. De menigten van de aarde zouden ertoe worden aangetrokken de ware God te aanbidden (Jesaja 56:7). Zo zou de aandacht van de mens worden gericht op Israël, hun God en op de Messias, die in hun midden zou verschijnen. Hij is de Redder van de wereld. ‘De Israëlieten moesten het gehele gebied dat God voor hen bestemd had innemen. De volken die geweigerd hadden de ware God te eren en te dienen, zouden hun land kwijtraken. Maar het was daarbij wel Gods bedoeling dat al deze volken naar God zouden worden getrokken doordat zijn karakter zichtbaar zou worden door Israël. De oproep van het evangelie moest aan de gehele wereld worden gegeven. Door middel van het offerstelsel zouden de volken leren over Christus en allen die hun heil van hem zouden verwachten, konden bij hem behoud vinden.’ (Ellen White, Verhalen om verder te vertellen, p. 240)

`Zie je parallellen tussen wat de Heer via Israël wilde doen en wat Hij via onze gemeente wil doen? Zo ja, wat zijn die parallellen? (1 Petrus 2:9)`

`Exodus 19:5-6; Deuteronomium 4:5-8; Jesaja 60:1-3 Welke taken gaf de Heer aan zijn volk?`
