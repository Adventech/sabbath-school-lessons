---
title:  Jongeren les
date:   31/04/2021
---

### Kinderen van de belofte

#### Opdracht van de vorige week

Wat is het verschil en de overeenkomst tussen Gods verbond met ons en een contract dat wij mensen onderling afsluiten? 

#### Lees samen

Genesis 15:1-6 

#### Ijsbrekervraag
  
`Hoe stel je iemand gerust dat hij/zij je op je woord kan vertrouwen?`

#### Inspiratie

‘Ook Abraham had een groot geloof. God beloofde hem een nieuw land, en gaf hem de opdracht om daarheen te gaan. Abraham gehoorzaamde. Hij ging weg uit zijn land, zonder dat hij wist waar hij terecht zou komen.’ (Hebreeën 11:8, BGT.) 

#### Behandel de tekst

Toen Abram door God werd geroepen om Hem te volgen, had hij geen enkel idee waarheen God hem zou leiden. Zomaar wegtrekken uit het land waar je bent geboren en huis en haard achter je laten, vraagt nogal veel van je. Daar heb je een groot geloof voor nodig. Abram gaf gehoor aan die oproep van God. Hij vertrouwde Hem op zijn woord. Op vijfenzeventigjarige leeftijd ging hij op pad. In de periode die daarop volgde vertelde God Abraham meerdere keren dat Hij alle volken op aarde zou zegenen omwille van hem. En uit Abrahams nageslacht zou iemand komen die deze belofte in vervulling zou brengen. Deze belofte die alle andere beloften overstijgt, vond zijn vervulling in de komst van Messias Jezus. Hij was een nakomeling van Abraham. Hij was degene die de mensheid zou redden van de ondergang door zijn eigen leven te geven om het onze te redden. 

#### Gespreksvragen naar aanleiding van de tekst

`Hoe verscheen God aan Abram? (vers 1) En wat belooft God aan Abram?`

`Ervaar jij Gods bescherming in je leven? Licht je antwoord toe.`

`Hoe reageert Abram op Gods belofte? (vers 2) Wat vind je daarvan?`

`Wie acht Abram daarvoor verantwoordelijk? (vers 3)`

`Wat is Gods reactie? (vers 4-5)`

`Wat doet deze reactie van God met Abram en wat is daarvan het gevolg? (vers 6)`

#### Opdracht 

`Messias Jezus als nakomeling van Abraham. In welke zin ben jij een ‘kind van de belofte’?`

