---
title:  ‘Ik zal je aanzien geven’
date:   29/04/2021
---

God belooft Abram aanzien te geven. Dat wil zeggen dat God hem beroemd zou maken. 

`Lees Genesis 12:2; Romeinen 4:1-5; Jakobus 2:21-24. Waarom wil de Heer dat voor elke zondaar doen, of hij/zij gehoorzaam is of niet? Wie verdient er aanzien? Schonk God aanzien aan Abram voor persoonlijk voordeel, of stond het voor iets anders?`

`Lees Genesis 11:4; 12:1-2. Wat is het grote verschil tussen deze twee? Op welke manieren vertegenwoordigt de ene ‘redding door werken’ en de andere ‘redding door geloof’?`

Het verlossingsplan berust alleen op het werk van Christus voor ons. Toch zijn wij er als ontvangers van Gods genade ook bij betrokken. We spelen er ook een rol in. Hier komt onze vrije wil naar voren. Het drama dat zich door alle eeuwen heen afspeelt, de strijd tussen Christus en zijn tegenstander, speelt zich nog steeds af in ons en door ons. De mens en de engelen kijken toe wat er met ons gebeurt in dat conflict (1 Korintiërs 4:9). Wie we zijn, wat we zeggen en wat we doen, heeft een belang dat ver uitgaat boven onze eigen directe omgeving. Het heeft gevolgen die in zekere zin door het hele universum heen kunnen weerklinken. Door onze woorden, onze daden en door onze houding, kunnen we de Heer, die zoveel voor ons heeft gedaan, verheerlijken of kunnen we Hem en zijn naam te schande maken. Toen de Heer tegen Abraham zei dat Hij hem aanzien zou geven, had Hij het zeker niet over een wijze zoals de wereld spreekt over iemand met aanzien. Wat iemand aanzien geeft in de ogen van God, dat is zijn karakter, geloof, gehoorzaamheid, nederigheid en liefde voor anderen. Dat zijn eigenschappen die in de wereld vaak wel worden gerespecteerd, maar dat zijn meestal niet de factoren die de wereld beschouwt als zaken die iemand aanzien geven.

`Kijk eens naar enkele van de mannen en vrouwen die tegenwoordig ‘aanzien’ hebben in de wereld, of het nu acteurs, politici, artiesten, de rijken, of wie dan ook zijn. Wat heeft deze mensen zo’n aanzien gegeven? Vergelijk dat eens met de grootsheid van Abraham. Wat zegt dat ons over hoe verdorven het concept van grootheid in de wereld is? Hoeveel van die wereldse houding heeft ook invloed op onze kijk op grootheid?`

`Genesis 12:2; Romeinen 4:1-5; Jakobus 2:21-24 — Waardoor werd Abraham Gods vriend genoemd?`