---
title:  Kinderen van de belofte
date:   24/04/2021
---

### Lezen 
Genesis 11:4; 12:2; 15:1-3; Jesaja 25:8; 1 Korintiërs 2:9; 1 Petrus 2:9; Openbaring 22:1-5

> <p>Kerntekst</p> 
> ‘Houd dit voor ogen: Ik ben met jullie, alle dagen, tot aan de voltooiing van deze wereld.’ Matteüs 28:20

Een vader en zijn tienjarige dochter brachten hun vakantie door aan de kust. Op een dag gingen ze zwemmen in zee en hoewel ze beiden goede zwemmers waren, raakten ze op enige afstand van de kust uit elkaar. De vader realiseerde zich dat ze door het getij naar zee werden gedreven. Hij riep zijn dochter toe: ‘Maria, ik ga terug naar de kust om hulp te halen. Als je moe wordt, ga dan op je rug zwemmen. Zo kun je de hele dag drijven. Ik kom terug.’

‘Het duurde niet lang of veel mensen waren op zoek en boten gingen heen en weer over het water terwijl ze op zoek waren naar een klein meisje. Honderden mensen aan de kust hadden het nieuws gehoord en wachtten gespannen af. Het duurde vier uur voordat ze haar vonden, ver van het land, maar ze dreef kalm op haar rug en was helemaal niet bang. De reddingswerkers werden onder luid gejuich en met tranen van vreugde en opluchting begroet toen ze terugkwamen met hun kostbare last. Het kind nam het allemaal erg rustig op. Ze leek te denken dat de mensen allemaal maar vreemd deden. Ze zei: “Mijn vader zei dat ik de hele dag op mijn rug kon drijven en dat hij me zou komen halen, dus ik zwom en zweefde, omdat ik wist dat hij zou komen”.’ (H. M. S. Richards, ‘When Jesus Comes Back’, Voice of Prophecy News, maart 1949, p. 5)

#### De studie in één oogopslag

Waarom noemde de Heer zichzelf het schild van Abraham? Hoe moesten ‘alle volken op aarde’ door Abraham worden 05 gezegend? Wat is de grootste van alle verbondsbeloften?

_Op sabbat 1 mei bespreken we met elkaar deze les._