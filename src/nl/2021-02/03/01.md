---
title:  ‘Alle toekomstige generaties’
date:   10/04/2021
---

### Lezen 
Genesis 3:6; 6:5,11,18; 9:12-17; Jesaja 4:3; Openbaring12:17

> <p>Kerntekst</p> 
> ‘Alleen Noach vond bij de HEER genade.’ Genesis 6:8

Bacteriën zijn ééncellige micro-organismen die te klein zijn om zonder microscoop zichtbaar te zijn. Een enkele, veel voorkomende bacterie met een ronde vorm, lijkt niet groter dan een potloodpunt, zelfs niet nadat je die 1000 keer hebt vergroot. Als er sprake is van gunstige groeicondities, zoals voldoende warmte, vocht en voedsel, dan vermenigvuldigen bacteriën zich razendsnel. Sommige bacteriën reproduceren zich bijvoorbeeld door zich simpelweg in tweeën te delen: een volwassen cel splitst zich eenvoudig in twee dochtercellen. Als er elk uur zo’n deling plaatsvindt, kan één bacterie in 24 uur meer dan 18.000.000 nieuwe bacteriën voortbrengen. Na 48 uur zijn er dan honderden miljarden bacteriën.

Dit microscopisch kleine fenomeen in de natuurlijke wereld is een treffende illustratie voor de snelle groei van het kwaad na de zondeval. Zij waren gezegend met een geweldig intellect, een robuuste gezondheid en een lange levensduur. Dit sterke geslacht liet God in de steek en gooide zijn buitengewone krachten te grabbel door ongerechtigheid in alle vormen na te streven. Hoewel bacteriën kunnen worden uitgeroeid door zonlicht, chemicaliën of hoge temperaturen, koos God ervoor deze ongebreidelde opstand onder controle te brengen door een universele zondvloed.

De week in het kort: Wat heeft zonde met Gods schepping gedaan? Wat waren enkele karaktertrekken van Noach? Welke elementen maakten deel uit van het verbond met Noach? Hoe wordt Gods genade vóór de zondvloed geopenbaard in het verbond met Noach? Wat leert het verbond dat God na de zondvloed met de mens heeft gesloten over zijn allesomvattende liefde voor ons?

_Op sabbat 17 April bespreken we met elkaar deze les._