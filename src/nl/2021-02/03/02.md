---
title:  Het beginsel van de zonde
date:   11/04/2021
---

Aan het einde van de schepping zegt God dat alles ‘zeer goed’ was (Genesis 1:31). Door de zonde veranderde dat beeld. Dingen waren niet meer ‘zeer goed’. De schepping werd ontsierd door zonde en de akelige resultaten daarvan. Opstand nam vreselijke vormen aan in de tijd van Noach. Het kwaad verwoestte het menselijk geslacht. De Bijbel geeft ons daar niet veel details van (zie Ellen White, Patriarchen en profeten, pp. 61-63 voor meer details). Zelfs een liefhebbende, geduldige en vergevensgezinde God kon de zonden en rebellie niet tolereren. Waarom werd het zo snel zo erg? Het antwoord is misschien niet zo moeilijk. Hoeveel mensen vragen zich dat vandaag ook niet af als ze kijken naar hun eigen zonde?

Lees de onderstaande teksten. Schrijf het punt op dat ze maken. Let op de gestage voortgang van de zonde:

`1. Genesis 3:6`

`2. Genesis 3:11-13`

`3. Genesis 4:5`

`4. Genesis 4:8`

`5. Genesis 4:19`

`6. Genesis 4:23`

`7. Genesis 6:2`

`8. Genesis 6:5,11`

Wat er in Genesis 6:5,11 staat, vond niet zomaar plaats. Daar ging een hele geschiedenis aan vooraf. Dit vreselijke resultaat had een oorzaak. De zonde werd steeds erger en die neiging heeft het ook. Zonde is geen snee of een wond, met een ingebouwd proces dat automatisch voor genezing zorgt. Als je de zonde niet onder controle houdt, gaat die steeds verder en is pas tevreden als het tot de ondergang en de dood leidt. Het vergt weinig verbeelding van het leven voor de zondvloed om dat principe in werking te zien. We zien het nog steeds om ons heen. Geen wonder dat God de zonde haat en die vroeg of laat zal uitroeien. Een rechtvaardige, liefhebbende God kan niet anders. Het goede nieuws is dat Hij, hoewel Hij van de zonde af wil, zondaars wil redden.

`Waar draait het voor jou om in het verbond?`

`Genesis 3:6-13; 4:5-8; 19-23; 6:5-11 Wat brengt zonde teweeg?`