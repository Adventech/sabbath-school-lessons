---
title:  ‘Alleen Noach bleef over’
date:   15/04/2021
---

In Genesis 7:23 vindt men de eerste vermelding van het concept van ‘het overblijfsel’ in de Schrift. Het woord dat is vertaald met ‘bleef over’ komt van een ander woord dan het woord waarvan de verschillende verschijningsvormen vaak worden gebruikt in het Oude Testament en waar over het idee van een overblijfsel wordt gesproken.

‘God heeft mij voor jullie uit gestuurd om jullie voortbestaan op aarde veilig te stellen; zo wilde hij veel levens redden.’ Genesis 45:7

 ‘Ieder die nog in Sion is, ieder die in Jeruzalem is achtergebleven, zal heilig genoemd worden, alle mensen in Jeruzalem die ten leven opgeschreven zijn.’ Jesaja4:3

‘Op die dag heft de Heer opnieuw zijn hand op om de overlevenden van zijn volk vrij te kopen.’ Jesaja11:11

In al deze gevallen zijn de cursieve woorden afgeleid van de vergelijkbare woorden ‘was overgebleven’ in Genesis 7:23.

`Lees Genesis 7:23; 45:7; Jesaja 4:3; 11:11. Hoe begrijp je op grond van deze teksten het idee van een overblijfsel? Wat zijn de omgevingsomstandigheden die tot een overblijfsel hebben geleid? Hoe past het verbond in het idee van een overblijfsel?`

Ten tijde van de zondvloed werd de schepper van de wereld ook haar rechter. Het naderende wereldwijde oordeel deed de vraag rijzen of al het leven op aarde zou worden vernietigd, ook dat van de mens. Wie zouden dan de overlevenden zijn als dat niet zo was? Wie zouden het overblijfsel zijn? In dit geval was dat Noach en zijn gezin. Toch was de redding van Noach verbonden met Gods verbond met hem (Genesis 6:18). Dat verbond vond zijn oorsprong in een barmhartige en genadige God en Hij voerde dat ook uit. Ze overleefden alleen op grond van wat God voor hen deed, hoe belangrijk hun medewerking daarin ook was. Wat Noachs verbondsverplichtingen ook waren, en hoe trouw hij ze ook uitvoerde, zijn enige hoop was Gods barmhartigheid.

`Op basis van ons begrip van de gebeurtenissen van de laatste dag komt er weer een tijd waarin God een overblijfsel heeft (Openbaring 12:17). Kijk naar de parallellen met het verhaal van Noach. Hoe kan dat ons helpen ons voor te bereiden om deel uit te maken van het overblijfsel? Hoe kunnen we elke dag beslissingen nemen die van invloed zijn op de plaats waar we op dat moment uiteindelijk zullen staan?`

`Genesis 7:23; 45:7; Jesaja 4:3; 11:11 Wat willen deze teksten zeggen?`