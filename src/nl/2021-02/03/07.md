---
title:  Verdere studie
date:   16/04/2021
---

Om verder over na te denken: lees Ellen White,’De zondvloed’, pp. 61-73 en ‘Na de zondvloed’, pp. 74-82, in Patriarchen en profeten.

‘De regenboog is een natuurlijk fenomeen. Dat was een passend symbool van Gods belofte om de aarde nooit meer door een zondvloed te vernietigen. De klimatologische omstandigheden van de aarde zouden na de zondvloed heel anders zijn. Regen zou in de meeste delen van de wereld de plaats innemen van de voormalige weldadige dauw om de grond te bevochtigen. Daarom was er iets nodig om de angst van de mensen tot bedaren te brengen telkens wanneer het begon te regenen. De geestelijk ingestelde mens kan in natuurlijke verschijnselen openbaringen van God zelf zien (Romeinen 1:20). De regenboog is dus een bewijs voor de gelovige dat de regen zegen brengt en niet universele vernietiging.’(The SDA Bible Commentary, vol. 1, p. 265 )

`Romeinen 1:19-20 Hoe kan ik weten wie God is?`

**Gespreksvragen**

`‘In die dagen wemelde het van leven op de wereld, de mensen vermenigvuldigden zich, de wereld brulde als een wilde stier en de grote god raakte geprikkeld door het geroep. Enlil hoorde het geroep en hij zei tegen de goden in vergadering bijeen: ‘Het tumult van de mens is ondraaglijk en slaap is niet langer mogelijk vanwege het rumoer.’ Dus stemden de goden ermee in de mens uit te roeien.’ (’Het verhaal van de zondvloed’ in The Eric of Gilgamesj, trans. N. K. Sanders (Londen: The Penguin Group, 1972), p. 108) Vergelijk deze reden voor de zondvloed met de reden die in de Bijbel wordt gegeven.`

`Noach deed meer dan zijn generatie waarschuwen voor het naderende oordeel van God. Het doel van zijn waarschuwing was de mensen te helpen beseffen dat ze verlossing nodig hadden. Waarom zijn deze heilswaarheden over het algemeen niet populair? Wat weerhoudt veel mensen ervan Gods plan voor hun redding te aanvaarden? (Zie Johannes 3:19; 7:47-48; 12:42-43; Jakobus 4:4)`

#### Samenvatting

In de studie van deze week hebben we gezien dat de verbonden die God met Noach sloot, de eerste zijn die uitdrukkelijk in de Bijbel worden besproken. Ze tonen zijn genadige interesse in het menselijk geslacht en zijn verlangen een reddende relatie met hen aan te gaan. God bevestigde zijn verbond met Noach. Het was Noachs toewijding aan God die hem beschermde tegen de heersende afval en die hem en zijn gezin uiteindelijk redde van het vernietigende oordeel van de zondvloed. ‘Dit symbool [de regenboog] in de wolken is om het geloof van alle mensen te bevestigen en hen te leiden tot vertrouwen in God. Het is een teken van goddelijke genade en goedheid voor de mens. God wordt wel uitgedaagd de aarde te vernietigen door de zondvloed, maar Hij is de aarde nog steeds genadig.’ (Ellen White, The Story of Redemption, p. 71)