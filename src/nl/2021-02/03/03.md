---
title:  De mens Noach
date:   12/04/2021
---

Te midden van alle teksten over het kwaad van de wereld voor de zondvloed, valt Noach op; op een geheel andere wijze dan de mensen om hem heen.

Lees Genesis 6:9. Kijk naar de drie specifieke punten die de Bijbel over Noach vermeldt. Wat denk je dat elk van deze punten betekent:

`1. Hij was ‘een rechtschapen man’`

`2. Hij was ‘voorbeeldig’`

`3. Hij ‘leidde een leven in nauwe verbondenheid met God’`

Het lijdt geen twijfel dat Noach iemand was die een reddende relatie met de Heer had. Hij was iemand met wie God kon samenwerken, die naar Hem luisterde en gehoorzaam was en die op Hem vertrouwde. Daarom kon de Heer Noach gebruiken om zijn doel te bereiken. Daarom noemde Petrus hem in het Nieuwe Testament ook ‘de heraut van de rechtvaardigheid’ (2 Petrus 2:5).

`Lees Genesis 6:8. Hoe helpt deze tekst de relatie tussen Noach en de Heer te begrijpen?`

Het woord genade komt hier voor het eerst in de Schrift voor en heeft duidelijk dezelfde betekenis als in de nieuwtestamentische verwijzingen. Daar wordt de barmhartige, onverdiende gunst van God beschreven, die Hij onwaardige zondaars bewijst. We moeten dus begrijpen dat Noach, hoe ‘voorbeeldig’ en ‘rechtschapen’ hij ook was, nog steeds een zondaar was. Ook hij had de onverdiende gunst van zijn God nodig. Noach is niet anders dan een ieder van ons die ernstig probeert de Heer te volgen.

`We beseffen dat Noach Gods genade nodig had, net als wij. Kijk naar je eigen leven en stel jezelf deze vraag: kan er van mij worden gezegd dat ik, net als Noach, ‘rechtschapen’ en ‘voorbeeldig’ ben en dat ik ‘in nauwe verbondenheid met God wandel’? Schrijf de redenen op voor welke positie je inneemt en deel dat als je wilt op sabbat met de gespreksgroep.`

`Genesis 6:8-9 Wat wordt er over Noach gezegd?`