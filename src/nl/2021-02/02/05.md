---
title:  Het verbond met Mozes
date:   07/04/2021
---

Lees Exodus 6:1-8. Beantwoord vervolgens deze vragen:

`1. Over welk verbond had Hij het? (Zie Genesis 12:1-3.)`

`2. Hoe moest de Exodus een vervulling zijn van Gods kant van de verbondsbeloften?`

`3. Welke parallel zie je tussen wat God hier belooft en wat Hij Noach belooft?`

Na de uittocht ontvingen de kinderen van Israël het verbond bij de Sinai. Dat werd gegeven in de context van verlossing uit slavernij (Exodus 20: 2). Daar hoorden Gods voorzieningen door offers voor verzoening en vergeving van zonden ook bij. Het was daarom een verbond van genade, net als alle andere verbonden. Gods genade strekte zich uit tot zijn volk. Dit verbond herhaalde in veel opzichten de accenten in het verbond met Abraham:

1. Speciale relatie van God met zijn volk (Genesis 17:7-8; Exodus 19:5-6). 
2. Ze zouden een groot volk zijn (Genesis 12:2; Exodus 19: 6). 
3. Gehoorzaamheid was vereist (Genesis 17:9-14; 22:16-18; Exodus 19:5).

‘Let goed op de volgorde die hier wordt aangehouden: de Heer redt eerst Israël en geeft hun dan zijn wet om die te onderhouden. Dezelfde volgorde geldt onder het evangelie. Christus redt ons eerst van zonde, en werkt vervolgens zijn wet in ons uit (Johannes 1:29; 1 Korintiërs 15:3; Galaten 1:4; Galaten 2:20; Romeinen 4:25; 8:1-3; 1 Petrus 2:24).’ (The SDA Bible Commentary, vol. 1, p. 602)

`Lees Exodus 6:7. Wat is het enige dat doordringt in het eerste deel, waar de Heer zegt dat ze zijn volk zullen zijn en dat Hij hun God is? `

Let op wat hier staat. Zij zullen iets voor God zijn en God zal iets voor hen zijn. God wil op een speciale manier met hen omgaan en Hij wil dat zij op een speciale manier met Hem omgaan.

`Zoekt de Heer vandaag niet ook zo’n relatie met ons? Weerspiegelt dat eerste deel van Exodus 6:7 jouw relatie met de Heer, of ben je gewoon iemand wiens naam alleen in de boeken van de kerk staat? Motiveer je antwoord.`

`Exodus 6:1-8 Over welk verbond gaat het hier?` 