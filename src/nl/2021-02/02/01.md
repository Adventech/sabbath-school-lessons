---
title:  Het eerste verbond
date:   03/04/2021
---

### Lezen 
Genesis 9:15; 12:1-3; Jesaja 54:9; Galaten 3:6-9, 29; Exodus 6:1-8; Jeremia 31:33-34

> <p>Kerntekst</p> 
> ‘Als je mijn woorden ter harte neemt en je aan het verbond met Mij houdt, zul je een kostbaar bezit voor Mij zijn, kostbaarder dan alle andere volken – want de hele aarde behoort Mij toe.’ Exodus 19:5

De vorige studie sloot af met de val van de mens ten gevolge van de zonde van onze eerste voorouders. Deze week is een korte samenvatting van het hele kwartaal, aangezien we elke dag de tijd nemen om naar de eerste verbonden te kijken. Dat zijn stuk voor stuk en elk op hun eigen manier, vormen van het ware verbond. Elk verbond past in zijn eigen tijd. Dat is het verbond dat op Golgota werd bekrachtigd door het bloed van Jezus. Dat verbond gaan wij als christenen aan met onze Heer.

We beginnen met het verbond dat God met Noach sloot om hem en zijn gezin te sparen van de vernietiging. We gaan daarna verder met het verbond met Abraham, dat zo rijk en vol belofte was voor ons allemaal. Vervolgens staan we stil bij het verbond bij de Sinai en het belang van wat daar werd verteld. Ten slotte kijken we naar het nieuwe verbond, waar alle eerdere verbonden naar verwezen. Die zullen we allemaal de komende weken diepgaander bestuderen. Deze week is nog maar een voorproefje.

####De studie in één oogopslag:
Wat betekent het woord verbond? Uit welke elementen bestaat het verbond? Welk verbond sloot God met Noach? Welke hoop staat er in het verbond met Abraham? Welke rol spelen geloof en werken van de kant van de mens in het verbond? Is het verbond slechts een afspraak of heeft het vooral ook te maken met relationele aspecten? Wat is de essentie van het ‘nieuwe verbond’?

_Op sabbat 10 April bespreken we met elkaar deze les._
