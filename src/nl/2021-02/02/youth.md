---
title:  Jongeren les 
date:   10/04/2021
---

### Het eerste verbond

#### Opdracht van de vorige week

`Wat is er zo uniek aan de schepping van de mens?` 

#### Lees samen 

Genesis 6:5-22 

#### Ijsbrekervraag 

`God voelt zich gekwetst (vers 6). Hoe ga jij om met kwetsing?`

#### Inspiratie ‘God zei verder: 

‘Ik geef jullie voor altijd een teken van mijn belofte. Ik zet mijn boog in de wolken. Dat is het teken van mijn belofte aan jullie en aan alles wat op aarde leeft.’ (Genesis 9:12-13, BGT.)

#### Behandel de tekst 

Het eerste Bijbelboek heet Genesis, wat ‘wording’ of ‘oorsprong’ betekent. Dit boek vertelt onder andere over het ontstaan van de wereld, de mensheid en het volk Israël (waarin vooral de verhalen rondom de aartsvaders Abraham en Jakob met diens zoon Jozef centraal staan). De eerste hoofdstukken van Genesis gaan over de schepping, de mens die zich laat verleiden om te doen wat God heeft verboden en de consequenties die daaruit voortvloeien, en over de broedermoord die Kaïn pleegt. Een opdracht van God waar de mens zich wél aan hield was het zich vermenigvuldigen. Nadat Kaïn zijn broer Abel had vermoord, kregen Adam en Eva nog een kind dat ze Set noemden. En zo nam de mensheid in aantal toe. Op enig moment wordt Noach geboren. Noach betekent ‘troost geven’ (Genesis 5:29), maar deze naam kan ook ‘rust’ betekenen. Vooralsnog kwam er echter geen rust in het leven van Noach. Voordat God met hem een verbond sluit moet hij eerst een ark bouwen.

#### Gespreksvragen naar aanleiding van de tekst 
`Wat constateerde God bij het zien van de mensen ten tijde van Noach? (vers 5 + 11) Hoe reageerde God? (vers 6) En wat was de consequentie? (vers 7-8, 13)`

`Hoe zou God over de mensen in onze tijd denken? Licht je antwoord toe.`

`Hoe dacht God over Noach en op basis waarvan? (vers 9)`

`Wat moet Noach maken en met welke bedoeling? (14-18) Waaruit bestaat het verbond dat God met Noach en zijn familie sluit?`

`Welk beeld van God wordt er in dit verhaal geschetst? Past dat in jouw beeld van God? Waarom wel/niet?`

#### Opdracht 

`Wat vraagt God van jou?`