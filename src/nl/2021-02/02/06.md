---
title:  Het nieuwe verbond
date:   08/04/2021
---

`Lees Jeremia 31:31-33; Exodus 6:7. Hier wordt een deel van het verbond met Israël beschreven. Wat is het belangrijkste element daarvan? Wat wil God met zijn volk?`

Deze passage uit Jeremia is de eerste keer dat het Oude Testament melding maakt van wat het ‘nieuwe verbond’ wordt genoemd. Er wordt over gesproken in de context van Israëls terugkeer uit de ballingschap en gaat over de zegeningen die zij van God ontvangen. Het is, met nadruk, net zoals bij alle andere verbonden waartoe God het initiatief neemt en die God door zijn genade in vervulling laat gaan. Let ook op het woordgebruik. God verwees naar zichzelf als hun echtgenoot. Hij heeft het over het schrijven van zijn wet in hun hart. Hij maakt gebruik van woorden uit het verbond met Abraham en zegt dat Hij hun God zal zijn en dat zij zijn volk zullen zijn. Het verbond is dus meer dan een juridisch bindende overeenkomst, zoals in het huidige rechtssysteem. Het gaat over veel meer.

`Lees Jeremia 31:34; Johannes 17:3. Vergelijk deze teksten met elkaar. Wat is het belangrijkste dat de Heer doet om een fundament onder deze relatie te leggen?`

In dit gedeelte van Jeremia zie je de elementen van zowel genade als gehoorzaamheid, net zoals dat het geval is in eerdere verbonden. God vergeeft hun zonden. God zal een relatie met hen aangaan en God zal hun genadig zijn. In reactie daarop zullen de mensen Hem eenvoudigweg gehoorzamen. Dat doen ze dan niet op een afstandelijke of anderszins ondoordachte wijze. Ze doen het enkel en alleen omdat ze Hem kennen, omdat ze van Hem houden en omdat ze Hem willen dienen. Dit geeft de essentie weer van de verbondsrelatie die de Heer met zijn volk zoekt.

`Hoe begrijp je dit idee van de wet die in ons hart wordt geschreven? Betekent dit dat de wet persoonlijk wordt en dat het iets is dat je moet interpreteren en toepassen in overeenstemming met hoe jij als mens in elkaar zit? Of betekent het iets anders? Zo ja, wat dan?`

`Jeremia 31:33 Wat houdt dit verbond in?` 