---
title:  Verdere studie
date:   09/04/2021
---

Om over na te denken: Lees Ellen White, ‘Abraham in Kanaän’, pp. 105-117, in Patriarchen en profeten; ‘Gods profeten stonden hen terzijde’, pp. 346-355 in Profeten en koningen.

‘Het juk dat tot dienen bindt, is de wet van God. De grote wet der liefde, die werd geopenbaard in Eden, op de Sinaï werd afgekondigd en in het nieuwe verbond in het hart geschreven, en is datgene wat de menselijke arbeider bindt aan de wil van God. Indien we 02 aan ons lot worden overgelaten om onze eigen neigingen te volgen, om slechts heen te gaan waar onze wil ons heenleidt, zouden we in de rijen van Satan geraken en bezitters van zijn eigenschappen worden. Daarom bindt God ons aan Zijn wil, die hoog, edel en verheffend is. Hij wenst dat wij geduldig en wijs de plichten van het dienen op ons zullen nemen. Het juk der dienstbaarheid heeft Christus Zelf als mens gedragen. Hij zei: “Ik heb lust om Uw wil te doen, Mijn God, Uw wet is in Mijn binnenste” (Psalm 40:8). “Ik ben van de hemel nedergedaald, niet om Mijn wil te doen, maar de wil van Hem Die Mij gezonden heeft” (Johannes 6:38). Liefde voor God, ijver voor Zijn heerlijkheid, en liefde voor het gevallen mensdom brachten Jezus naar de aarde om te lijden en te sterven. Dit was de overheersende macht in Zijn leven. En Hij vraagt ons, dit beginsel ook aan te nemen.’ (Ellen White, Wens der eeuwen, pp. 329-330)

`Genesis 15:6 Wat bracht Abrams’ vertrouwen hem?`

**Gespreksvragen**

`Was Gods verbond met Noach, Abram, Mozes en ons een voortzetting van zijn verbond met Adam, of was het iets nieuws? (Vergelijk Genesis 3:15; 22:18; en Galaten 3: 8,16)`

`Waarom is het persoonlijke, relationele aspect van het verbond zo belangrijk? Met andere woorden, je kunt een juridisch bindende afspraak maken, een ‘verbond sluiten’ met iemand, zonder enige persoonlijke interactie. Zo’n regeling is echter niet wat de Heer zoekt in zijn verbondsrelatie met zijn volk. Waarom is dat zo?`

`Waarom zijn er zoveel overeenkomsten tussen een huwelijk en het verbond? Waarin schiet de vergelijking met het huwelijk tekort bij het beschrijven van het verbond?`

####Samenvatting 
Door de intrede van de zonde is de relatie verbroken die de Schepper oorspronkelijk met het menselijk geslacht had. Dat is het gevolg van wat onze eerste ouders hebben gedaan. God probeert nu diezelfde liefdesrelatie te herstellen door middel van een verbond. Dit verbond is als een toegewijde relatie tussen God en mens en is vergelijkbaar met een huwelijksband. Het is echter ook een plan om ons te redden en om de harmonie met de maker daarvan te herstellen. God neemt zelf het initiatief tot het verbond. Hij wordt daartoe gemotiveerd door zijn grote liefde voor ons. Door genadige beloften en genadige daden, moedigt Hij ons aan om ons met Hem te verenigen. 