---
title:  Het leven onder het nieuwe verbond
date:   19/06/2021
---

### Lezen 

1 Johannes 1:4; 4:16; Johannes 5:24; Romeinen 3:24-25; 2 Korintiërs 5:21; Openbaring 2:11; 20:6,14; 21: 8

> <p>Kerntekst</p> 
> ‘Ik ben gekomen om hun het leven te geven in al zijn volheid.’ Johannes 10:10

Dit kwartaal hebben we het verbond bestudeerd. In feite is dat niets anders dan dat God zegt: Dit is hoe Ik je van zonde zal redden, punt uit. Zo hebben we het teruggebracht tot zijn eenvoudigste, puurste vorm. De uitkomst, de grote finale van de verbondsbelofte, is natuurlijk het eeuwige leven in een wereld die nieuw is gemaakt. Toch hoeven we daar niet op te wachten om ook nu al te genieten van de zegeningen van het verbond. De Heer heeft ook nu zorg voor ons leven. Hij wil vandaag al het beste voor ons. Het verbond is geen overeenkomst waarbij je dit en dat doet en dan, ergens ver weg in de toekomst, krijg je je beloning. De beloningen en de gaven zijn de zegeningen waarvan wij ook hier en nu kunnen genieten. Dat geldt voor hen die door geloof de verbondsrelatie aangaan. De les van deze week is de laatste in onze serie over het verbond. We kijken naar enkele van deze zegeningen die we onmiddellijk ontvangen. Dat zijn enkele beloften die voortkomen uit Gods genade en die in ons hart worden uitgestort omdat we de deur hebben geopend, nadat we Hem hebben horen aankloppen. Er zijn natuurlijk nog meer zegeningen dan waar we deze week op kunnen ingaan. Het is maar het begin van iets dat inderdaad nooit zal eindigen.

#### De studie in één oogopslag

Waarom zouden we vreugde moeten voelen? Op basis waarvan kunnen we beslag leggen op die belofte? Wat is er met het verbond dat ons van de last van schuld moet bevrijden? Wat betekent het om een nieuw hart te hebben?

_Op sabbat 26 juni bespreken we met elkaar deze les._
