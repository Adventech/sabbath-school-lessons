---
title:  Nieuw verbond en opdracht
date:   24/06/2021
---

Over de hele wereld worstelen mensen vaak met wat de Zuid-Afrikaanse schrijver Laurens van der Post ‘de last van zinloosheid’ noemde. Mensen hebben het geschenk van het leven gekregen, maar ze weten niet wat ze ermee aan moeten. Ze weten niet wat het doel van dit geschenk is en ook niet wat ze er mee moeten doen. Het is alsof je iemand een bibliotheek vol zeldzame boeken geeft om vervolgens te ontdekken dat die persoon de boeken niet gaat lezen, maar ze gebruikt om vuurtjes mee te stoken. Wat een vreselijke verspilling van zoiets kostbaars!

Voor de christenen die leven onder het nieuwe verbond is dat niet het probleem waarmee ze moeten worstelen. Zij die het wonderbaarlijke nieuws kennen van een gekruisigde en opgestane Heiland en die dat persoonlijk hebben meegemaakt kennen de vreugde. Omdat zij weten dat Hij voor de zonden van ieder mens stierf, opdat ze allemaal het eeuwige leven zouden kunnen hebben, weten zij wat vreugde is. De woorden in het evangelie van Matteüs zijn ondubbelzinnig en daarom heeft de gelovige zeker een opdracht en ook een doel in het leven. Om die prachtige waarheid in de wereld te verspreiden, die hij of zij persoonlijk in Christus Jezus heeft ervaren. Wat een voorrecht! Bijna al het andere dat we in deze wereld doen, zal ten einde komen wanneer deze wereld eindigt. Het verspreiden van het evangelie aan anderen is een werk dat zijn stempel drukt op de eeuwigheid. Over een gevoel van opdracht en doel gesproken!

`Lees Matteüs 28:19-20. Verdeel dit gedeelte in de verschillende delen. Welke specifieke dingen zegt Jezus ons te doen? Wat is bij elk daarvan betrokken? Welke belofte hebben we die ons het geloof en de moed zou moeten geven te doen wat Christus ons opdraagt?`

`Als christenen van het nieuwe verbond hebben we van de Heer zelf een duidelijke opdracht gekregen. Wie we ook zijn, wat onze situatie in het leven ook is, wat onze beperkingen ook zijn, we kunnen allemaal een rol spelen. Heb jij je ook ingezet? Kun je meer doen? Wat kan jouw groep samen doen om hier een grotere rol in te spelen?`

`Matteüs 28:19-20 Welke opdracht en welke belofte hebben we gekregen?` 