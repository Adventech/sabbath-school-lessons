---
title:  Jongeren les
date:   26/06/2021
---

### Leven onder het nieuwe verbond

#### Opdracht van de vorige week

`Wat geeft Jezus jou?` 

#### Lees samen

Openbaring 20:4-14 

#### Ijsbrekervraag

`Wat is voor jou de mooiste plek waar je ooit bent geweest?` 

#### Inspiratie

‘Nu is God zelf op aarde. Vanaf nu zal Hij bij de mensen wonen. ... Hij zal al hun tranen drogen. Niemand zal meer sterven, en er zal geen verdriet en pijn meer zijn. Want alles van vroeger is verdwenen.’

#### Behandel de tekst

Het gehele boek Openbaring wijst vooruit naar die ene volmaakte gebeurtenis, de bruiloft van het Lam. Wie denkt dat Harmagedon de belangrijkste gebeurtenis van het boek Openbaring is, vergist zich. Alles is toegespitst op de verbintenis tussen het Lam en de gemeente, zijn bruid. Jezus heeft de bruidsschat betaald door zijn leven op Golgota te geven. Iedereen die dit offer van Jezus aanvaardt, maakt deel uit van zijn bruid. En bij de wederkomst zal de vereniging tussen Christus en zijn volgelingen eindelijk definitief vorm krijgen. ‘Hij die op de troon zat zei: ‘Alles maak Ik nieuw!’ – Ik hoorde zeggen: ‘Schrijf het op, want wat hier wordt gezegd is betrouwbaar en waar.’ (Openbaring 21:5)

#### Gespreksvragen naar aanleiding van de tekst

`Wie zag Johannes in zijn visioen en waarop zaten zij? (vers 4) Wat betekent dit?`

`Wat was er met hen gebeurd? (vers 4b) Met wie was dit niet gebeurd? (vers 5) Waarom niet?`

`Wie mogen zich gelukkig prijzen en waarom? (vers 6) Wat zullen zij zijn?`

`Wat gebeurt er na die duizend jaar? (vers 7) Wat gaat hij doen? (vers 8) Met welk doel? (vers 9)`

`Maar wat gebeurt er uiteindelijk? (vers 10) Wat betekent dit voor de aanwezigheid van het kwaad?`

`Wat ziet Johannes in dit visioen? (vers 11-12) Wat betekenen deze gebeurtenissen volgens jou? Wat vindt er plaats?`

`Op grond waarvan wordt men geoordeeld en wat hebben die boeken daarmee te maken? (vers 13) Waarom staat daar ‘beoordeeld op hun daden’ en niet ‘op grond van hun geloof in Jezus’?`

`Hoe eindigt alle kwaad dat er is? (vers 14) Wat betekent dit voor jou?`

#### Opdracht 

`Deel jij dit wachten?`