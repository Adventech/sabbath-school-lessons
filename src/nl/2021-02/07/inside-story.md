---
title:  Zendingsbericht
date:   14/05/2021
---

### Rijst en suiker uitlenen

_Colombia, 15 mei, Maria Tordecilla (35)_

Sommige universitaire studenten hebben meer hulp nodig dan anderen. Beatrice, moeder van twee kinderen, was daar een goed voorbeeld van. ‘Vind je het erg als ik wat rijst van je leen?’, vroeg Beatrice aan haar huisbaas, Maria. Maria, een medestudent die kamers verhuurde van haar ruime woning in Monetia, Colombia, gaf haar wat rijst. Een paar dagen later had Beatrice iets anders nodig. 

‘Kan je wat suiker missen?’, zei ze. Maria gaf het haar. Daarna had Beatrice bananen en nog meer rijst en suiker nodig. Maria vond het niet erg om Beatrice te helpen. Elke keer dat ze elkaar ontmoetten, bad ze ervoor dat ze Christus’ voorbeeld om naar mensen om te zien trouw navolgde. In ‘De weg tot gezondheid’, p. 70, had ze gelezen hoe Ellen White Christus’ werkwijze omschreef. Daarin staat, ‘Christus’ methode alleen kan het ware succes opleveren in het bereiken van mensen. De Zaligmaker mengde Zich onder de mensen als iemand, die naar hun welzijn streefde. Hij toonde Zijn sympathie, voorzag in hun noden en won hun vertrouwen. En dan gebood Hij hen: ‘Volg Mij’’.’

De twee vrouwen werden goede vriendinnen in de tijd dat Maria sympathie toonde en Beatrice hielp bij wat ze nodig had. Toen Maria’s kerk evangelisatiebijeenkomsten organiseerde, nodigde ze Beatrice uit om daar ook naartoe te komen. Beatrice genoot van de bijeenkomst en de twee vrouwen begonnen de Bijbel samen te bestuderen. Na enige tijd liet Beatrice zich dopen. De gebedsbijeenkomst en Bijbelstudies duurden voort en Beatrices twaalfjarige zoon en achtjarige dochter werden ook gedoopt. Andere studenthuurders kwamen eveneens naar de wekelijkse Bijbelstudie en de groep bestond al snel uit dertig mensen. 

Toen werd Maria benaderd door een andere universitaire student. Hij had haar hulp nodig. Hij smeekte Maria om met hem mee te gaan naar de universiteit en hem morele steun te geven tijdens zijn gesprek met een directrice van de universiteit. Toen ze bij de universiteit aankwamen, begreep de directrice niet waarom Maria er ook bij aanwezig was. ‘Wie is deze vrouw?’, vroeg ze de jonge man. ‘Zij is de vrouw die mijn Bijbelstudiegroep leidt’, antwoordde hij. 

Verbaasd vroeg de directrice om meer informatie. Maria legde uit dat een groep universitaire studenten één keer per week naar haar huis kwam om de Bijbel te bestuderen en dat ze een erg hechte steungroep waren geworden. ‘Dat is geweldig!’, zei de directrice. ‘In deze tijd zijn er maar weinig mensen die helpen zonder bijbedoelingen’. Ze vroeg Maria om de Bijbelstudie voortaan op de universiteitscampus te houden. ‘De groepsleden zijn per slot van rekening universitaire studenten’, zei ze. 

De universiteit liet de groep samenkomen in een studiecentrum voor studenten dat een open structuur bevatte met slechts stoelen en een dak. Zonder muren of deuren merkten andere studenten de bijeenkomsten al snel op en sommigen van hen informeerden of ze ook mochten komen. De groep bestond uiteindelijk uit veertig mensen, waaronder drie universitaire docenten.

Rosa was één van hen, een klasgenoot van Maria die er aanvankelijk niet heel enthousiast over was om de samenkomsten bij te wonen. Maria maakte zich daar geen zorgen om: ze wilde enkel vrienden met haar zijn. Ze belde en sms-te Rosa. Ze nodigde haar uit om bij haar thuis te komen eten. Rosa zei dat ze er bang voor was om in de Bijbel te lezen, omdat ze Jezus niet teleur wilde stellen. Op den duur besloot ze zich bij de kleine groep aan te sluiten. Terwijl ze de Bijbel bestudeerde en bad, verdween haar angst en begon ze in Jezus te geloven. Na een paar maanden gaf ze haar hart aan Jezus en liet ze zich dopen. 

Maria was er ontzettend blij mee dat Rosa haar hart aan Jezus had gegeven. In drie jaar tijd, vanaf dat de Bijbelstudiegroep voor het eerst was samengekomen, was Rosa de tiende jonge persoon die gedoopt werd. Maria zegt dat het succes van de Bijbelstudiegroep alleen aan Christus’ werkwijze te danken is. ‘Ik heb Christus’ methode gebruikt om naar Rosa om te zien en contact met haar op te nemen’, zei ze. ‘Ik heb Christus’ methode gebruikt bij elke jonge persoon in mijn groep’. 