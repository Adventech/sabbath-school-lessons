---
title:  Verdere studie
date:   14/05/2021
---

#### Om verder over na te denken
Lees Ellen White, ‘De uittocht’, pp. 245-253; ‘Van de Rode Zee naar de Sinai’, pp. 254-267; ‘De wet aan Israël gegeven’, pp. 268-279, in Patriarchen en profeten.

‘De geest van slavernij wordt opgeroepen door te proberen te leven in overeenstemming met wettisch geloof en door ernaar te streven de eisen van de wet in eigen kracht te vervullen. Er is alleen hoop voor ons als we ons onder het verbond met Abraham stellen, het verbond van genade door geloof in Christus Jezus. Het evangelie dat aan Abraham werd gepredikt, wat hem hoop gaf, was hetzelfde evangelie dat ons vandaag wordt gepredikt en waardoor wij hoop hebben. Abraham keek naar Jezus, die ook de auteur en de voltooier van ons geloof is.’ (Ellen White Comments, The SDA Bible Commentary, vol. 6, p. 1077.)

‘Tijdens hun slavernij in Egypte hadden vele Israëlieten tot op zekere hoogte de kennis van Gods wet verloren en hadden deze vermengd met heidense gewoonten en gebruiken. God bracht hen naar de Sinai en maakte daar zelf zijn wet bekend.’ (Ellen White, Patriarchen en profeten, p. 300)

**Gespreksvragen** 
`Op welke manieren was de verbondsrelatie bedoeld om bij te dragen aan het behouden van de lichamelijke en geestelijke vrijheden van Israël? (Leviticus 26:3-13; Deuteronomium 28:1-15)`

`Lees opnieuw Exodus 19:5-6. Merk op dat de Heer deze verklaring aflegt: ‘de hele aarde behoort mij toe’. Waarom zou Hij dat zeggen, vooral in het verband dat God probeerde met dit volk een verbond te sluiten? Hoe past ons begrip van de sabbat, en wat dat betekent, hierin?`

`We begrijpen dat onze zonden alleen zijn vergeven door Gods genade. Hoe vatten we de rol van Gods genade op om ons in staat te stellen een leven van geloof en gehoorzaamheid te leiden?`

#### Samenvatting 
Het verbond dat God bij de Sinai met Israël sloot, was een verbond van genade. God had overvloedig bewijs van zijn genadige liefde en zorg gegeven door hen op een buitengewone manier te bevrijden uit de slavernij in Egypte. God nodigde vervolgens het volk uit tot een verbond met Hem dat ervoor zou zorgen dat ze hun vrijheden zouden behouden en dat die zouden worden bevorderd. Israël reageerde daar bevestigend op, maar ze misten het geloof dat door liefde werd gemotiveerd. De latere geschiedenis van Israël maakt duidelijk dat ze de ware aard van het verbond niet echt begrepen. Ze hebben het veranderd in een corrupt systeem voor redding door werken. We hoeven Israëls mislukking niet te volgen en de geweldige genade negeren die aan zondaars is verleend.

`Marcus 10:45; 1 Timoteüs 2:6; Openbaring 5:9 — Wat zegt dit over de waarde van de mens?`
