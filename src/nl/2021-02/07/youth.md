---
title:  Jongeren les
date:   15/05/2021
---

### Verbond bij de Sinai

#### Opdracht van de vorige week

`Wie was een nakomeling van Abraham? Wat betekent dat voor jou?` 

#### Lees samen Exodus 19:1-6 

#### Ijsbrekervraag 

`Waar heb je Gods aanwezigheid (voor het eerst) ervaren? `

#### Inspiratie

‘Toen zei God: “Ik ben degene die er altijd is. Je moet tegen de Israëlieten zeggen dat ‘Ik ben er altijd’ je gestuurd heeft. Dat zal mijn naam zijn. Zo moeten ze mij voortaan noemen. Ik ben de Heer, de God van hun voorouders, de God van Abraham, Isaak en Jakob.”’

#### Behandel de tekst

Nadat Jozef was gestorven kwam er een nieuwe farao in Egypte aan de macht die onderkoning Jozef niet had gekend. Hij zag het volk Israël dat in die tijd in Egypte leefde als een bedreiging. Onderdrukking en slavernij was het gevolg. Maar tegen de verdrukking in bleef het volk in aantal toenemen. God was met hen. Hij deed zijn naam eer aan, Hij heet immers ‘IK ZAL ER ZIJN’ (Exodus 3:14, NBV). God was er inderdaad en trad op als de Bevrijder van het volk Israël dat vele generaties lang door de Egyptenaren was onderdrukt. Onder leiding van Mozes – die eerst flink had tegengestribbeld – bevrijdde God het volk en vond de uittocht vanuit Egypte plaats. Het volk reisde af richting het beloofde land. Onderweg maakte het volk spannende momenten mee, zoals de doortocht door de Schelfzee en een aanval van het vijandige volk van de Amalekieten. Na een lange tocht kwam het volk uiteindelijk aan bij de berg van God, de berg Horeb, of ook wel Sinai genoemd.

#### Gespreksvragen naar aanleiding van de tekst

`Hoe lang hadden de Israëlieten erover gedaan om waar uit te komen? (vers 1) Wat deden ze vervolgens? (vers 2)`

`Wat gaat Mozes doen en wat laat God hem weten? (vers 3-4) Welke beeldspraak gebruikt God hier? (NBV)`

`Hoe leert een adelaar zijn jongen vliegen? Wat leert ons dit over Gods relatie met ons?`

`Wat moet het volk doen om welke status te krijgen? (vers 5)`

`Wat betekent het dat jij deel uitmaakt van een koninkrijk van priesters? (vers 6; vgl. 1 Petrus 2:9)`

#### Opdracht 

`Voel jij je als ‘op arendsvleugels’ gedragen?` 