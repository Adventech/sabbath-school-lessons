---
title:  Verbond bij de Sinaï
date:   08/05/2021
---

### Lezen 
Deuteronomium 1:29-31; 29:10-13; Exodus 19:5-6; Hosea 11:1; Openbaring 5:9; 14:12; Romeinen 6:1-2; 10:3

> <p>Kerntekst</p> 
> ‘Jullie hebben gezien hoe Ik ben opgetreden tegen Egypte, en hoe Ik je op adelaarsvleugels gedragen heb en je hier bij Mij heb gebracht.’ Exodus 19:4

Een kleine jongen, een van zeven kinderen, kreeg een ongeluk en werd naar het ziekenhuis gebracht. Bij hem thuis was er zelden genoeg van wat dan ook. Hij kreeg nooit meer dan een deel van een glas melk. Als het glas vol was, werd het gedeeld met twee van de kinderen, en wie er het eerste uit dronk, moest oppassen dat hij niet teveel nam. Nadat de kleine jongen in het ziekenhuis op zijn gemak was gesteld, bracht de verpleegster hem een groot glas melk. Hij keek er even met een groot verlangen naar en vroeg toen, met de situatie van thuis in gedachten: ‘Hoe ver mag ik het opdrinken?’ De verpleegster, met vochtige ogen en een brok in haar keel, zei: ‘Drink alles maar op, kind, drink alles maar!”’ (H. M. S. Richards, ‘Free Grace’, Voice of Prophecy News, juni 1950, p. 4)

Net als deze jongen was het het voorrecht van het oude Israël, net als van ons, om echt te drinken uit de bronnen van redding. De bevrijding van Israël van eeuwenlange slavernij en onderdrukking liet op een prachtige manier de goddelijke genade zien. Evenzo is goddelijke genade betrokken bij onze eigen bevrijding van zonde.

####De studie in één oogopslag Welke beelden gebruikte de Heer om zijn relatie met Israël te beschrijven? Hoe lopen de verhalen over de uittocht en de Sinai parallel met persoonlijke redding? Wat was de rol van de wet in het verbond op de Sinai ?

_Op sabbat 15 mei bespreken we met elkaar deze les._
