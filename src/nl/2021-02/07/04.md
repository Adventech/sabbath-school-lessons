---
title:  Het verbond bij de Sinai
date:   11/05/2021
---

Het boek Exodus vestigt de aandacht van de lezer op drie belangrijke gebeurtenissen. Het zijn net drie bergen: de Exodus zelf, de totstandkoming van het verbond en de bouw van de ontmoetingstent/heiligdom. Die dingen stijgen uit boven de molshopen van minder belangrijke gebeurtenissen. De totstandkoming van het verbond staat in Exodus 19-24 en dat was de Mount Everest van deze drie. Een korte schets van deze hoofdstukken laat de volgorde zien en de relatie tussen deze gebeurtenissen. Richt de aandacht op de volgorde van deze gebeurtenissen: A. Israël komt aan en slaat haar kam pop bij de Sinaï nadat het door de Heer was bevrijd. B. Gods voorstel voor een verbond met Israël. C. Israëls reactie door het verbond te aanvaarden. D. Voorbereidingen om het verbond formeel te ontvangen. E. Afkondigen van de tien geboden. F. Mozes wordt de middelaar van het verbond. G. Beschrijving van de beginselen van het verbond. H. Bekrachtiging van het verbond. (A. Exodus 19:1-2; B. 19:3-6; C. 19:7-8; D. 19:9-25; E. 20:1-17; F. 20:18-21; G. 20:22-23:22; H 24:1-18)

Dit verbond speelt een zeer belangrijke rol in het verlossingsplan. Het is het vierde verbond dat in de Bijbel wordt genoemd. De verbonden die daaraan voorafgaan zijn die met Adam, Noach en Abraham en in dit laatste verbond openbaart God zich vollediger dan voorheen, vooral omdat nu ook het hele heiligdomsritueel wordt gegeven. Het heiligdom wordt het middel waarmee God het volk het verlossingsplan laat zien en wat zij aan de wereld bekend moesten maken.

De Heer had Israël dan wel verlost uit de slavernij in Egypte, maar Hij wilde dat ze begrepen dat verlossing een veel grotere, belangrijkere betekenis had dan alleen vrijheid van fysieke gevangenschap. Hij wilde hen verlossen van zonde want dat is slavernij bij uitstek. Dit kon alleen gebeuren door het offer van de Messias. Daarop werd gewezen door de typen en de symbolen van de dienst in het heiligdom. Het is dan ook geen wonder dat de Israëlieten niet lang nadat ze uit de slavernij waren verlost, en de wet hadden ontvangen, de opdracht kregen het heiligdom te bouwen. Daarin openbaarde God hun het verlossingsplan en dat is de ware betekenis en het doel van het verbond. Het verbond stelt niets voor als het geen verbond is dat redt. Dat is precies wat de Heer aanbiedt aan de gevallen mens. Dat was het in Eden en dat was het ook bij de Sinai.

`Waarom is een verbond tussen God en de mens een noodzaak? (Deuteronomium 29:9-14) Let nogmaals op het relationele aspect van het verbond.`

`Exodus 19-24 Wat wil dit verbond ons zeggen?`
