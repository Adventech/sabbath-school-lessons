---
title:  Het patroon van redding
date:   10/05/2021
---

`Lees Exodus 6:6-7. Welk principe zien we hier opnieuw aan het werk met betrekking tot de rol van God ten opzichte van de mens in de verbondsrelatie? Richt de aandacht op hoe vaak het woord Ik in die verzen voorkomt.`

De verlossing van Israël uit de slavernij in Egypte en de verlossing van Noach en zijn gezin van de zondvloed zijn de twee belangrijkste reddende gebeurtenissen in de boeken van Mozes. Beiden geven inzicht in wat we weten over redding. Vooral de gebeurtenissen die samenhangen met de uittocht zijn het patroon dat de basis vormt voor de redding van Israël. Wanneer God via Mozes tegen Israël zegt ‘Ik zal jullie bevrijden’, dan zegt Hij letterlijk ‘Ik zal de bloedverwant of go’el zijn die jullie verlost’ (Exodus 6:6). ‘Het woord verlossen in vers 6 [van Exodus 6] verwijst naar een familielid dat een ander lid van de familie terugkoopt of loskoopt vooral wanneer die in slavernij zat vanwege schulden of die op het punt stond in slavernij te gaan. Israël had blijkbaar geen aards familielid om haar te verlossen, maar God trad op als het familielid van Israël. Hij was haar bloedverwant/verlosser.’ (BernardL.Ramm,HisWayOut(Glendale,CA:Regal Books Division, G / L Publications, 1974), p. 50)

`Lees Marcus 10:45; 1 Timoteüs 2:6; Openbaring 5:9. Hoe vat jij het idee op dat God Zijn volk ‘loskoopt’ of ‘terugkoopt’ vanuit slavernij? Welke prijs moest daarvoor worden betaald? Wat zegt dat ons over de waarde van de mens?`

God zegt dat Hij is ‘afgedaald’ om Israël te redden. Dit werkwoord wordt algemeen gebruikt in het Hebreeuws voor Gods interactie met de mens. God is in de hemel en wij zijn op aarde en alleen als God naar de aarde ‘afdaalt’, kan Hij ons verlossen. In de meest ware zin van het woord, konden we alleen worden verlost doordat Jezus naar beneden afdaalde, leefde, leed, stierf en voor ons werd opgewekt. ‘Het Woord is mens geworden en heeft bij ons gewoond’ is een andere manier om te zeggen dat God afdaalde om ons te redden (Johannes 1:14).

`Exodus 6:6-7 Welke toezeggingen doet God hier?`