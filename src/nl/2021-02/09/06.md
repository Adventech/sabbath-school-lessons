---
title:  Houd de sabbat in ere
date:   27/05/2021
---

De sabbat was en is een teken dat de mens iets in ere moet houden. Het gebruik van het woord in ere houden kan verschillende functies hebben. Ten eerste: iets in ere houden betekent terugkijken en naar het verleden kijken. In dit geval wijst de sabbat ons op de schepping, die zijn hoogtepunt bereikte in de instelling van de sabbat als een wekelijkse rustdag en speciale gemeenschap met God.

Het bevel om iets in ere te houden heeft ook gevolgen voor het heden. We moeten niet alleen de sabbat ‘in ere houden’ maar we moeten die dag ook ‘in acht nemen’ en beschouwen als ‘een heilige dag’ (Exodus 20:8; Deuteronomium 5:12). De sabbat heeft dus ook in het hier en nu belangrijke gevolgen voor ons.

Ten slotte wijst het in ere houden van de sabbat ons ook vooruit. De persoon die de sabbat in ere houdt, heeft een veelbelovende, rijke en betekenisvolle toekomst met de Heer van de sabbat voor zich. Hij of zij blijft in de verbondsrelatie, omdat hij of zij in de Heer blijft. Wanneer we het verbond inderdaad opvatten als een relatie tussen God en de mens dan komt de sabbat op een specifieke manier op de voorgrond te staan. De sabbat kan enorm helpen die relatie te versterken.

Door het gedenken van de schepping en haar schepper, staat Gods volk ook stil bij Gods genadige daden van redding. In Deuteronomium wordt de sabbat gezien als een teken van bevrijding uit Egypte. Dat is een symbool van de uiteindelijke redding die wordt gevonden in God. Schepping en herschepping horen bij elkaar. De eerste maakt de laatste mogelijk. De sabbat is een teken dat ons vertelt dat God de Schepper van de wereld is en dat Hij ook de Schepper is van onze redding.

‘Door zijn sabbat in ere te houden, moeten we laten zien dat we zijn volk zijn. Zijn Woord zegt dat de sabbat een teken is waarmee je kunt zien dat de mensen de geboden onder- houden, .... Degenen die de wet van God houden, zullen één met Hem zijn in de grote strijd die in de hemel begon tussen God en zijn tegenstander.’ (Ellen White, Selected Messages, boek 2, p. 160)

`Lees het bovenstaande citaat. De sabbat maakt meer dan één van de andere geboden duidelijk dat wij mensen zijn die zich houden aan de geboden van God. Waarom kan de sabbat die rol vervullen?`

`Exodus 20:8; Deuteronomium 5:12 Wat wordt er over de sabbat gezegd?`
