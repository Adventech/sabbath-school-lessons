---
title:  Verbondsteken
date:   22/05/2021
---

### Lezen 
Genesis 2:2-3; Exodus 20:11; 16; 31:12-17; Hebreeën 4:1-4; Deuteronomium 5:14

> <p>Kerntekst</p> 
> ‘Generatie na generatie moeten de Israëlieten de sabbat in acht nemen en vieren. Voor Mij en hun is die dag een teken van een eeuwigdurend verbond.’ Exodus 31:16

De sabbat van de zevende dag is als een spijker die, beng (!), met ononderbroken regelmaat ons elke week terugbrengt naar het fundament van alles wat we zijn of zouden kunnen zijn. We hebben het zo druk, rennen heen en weer, geven geld uit, verdienen geld, we gaan hierheen en daarheen en overal heen. En dan, beng (!), komt er weer een sabbat en die brengt ons weer terug naar ons fundament, naar het startpunt van alles wat er komt. Want alles dat iets voor ons betekent, krijgt die betekenis alleen maar omdat God het 09 heeft geschapen en omdat Hij om te beginnen ons heeft geschapen.

Met een onophoudelijke regelmaat, en zonder uitzonderingen, doemt de sabbat in stilte onweerstaanbaar op aan de horizon en dringt door in elke kier en opening van ons leven. Het herinnert ons eraan dat elk deeltje van ons leven van onze Maker is, van Hem die ons hier heeft geplaatst. Hij is degene die ‘in het begin’ de hemel en de aarde heeft geschapen. Dat is een daad die het onweerlegbare fundament blijft van alle christelijk geloof en waarvan de sabbat van de zevende dag, beng (!) het onweerlegbare, onopval- lende en onverzettelijke teken is. Deze week bekijken we dit teken in het verband van het verbond bij de Sinai.

####De studie in één oogopslag
Waar komt de sabbat vandaan? Welk bewijs is er dat de sabbat vóór het verbond bij de Sinai al bestond? Wat maakt de sabbat tot zo’n passend verbondsteken?

_Op sabbat 29 mei bespreken we met elkaar deze les._
