---
title:  Jongeren les
date:   29/05/2021
---

### Verbondsteken

#### Opdracht van de vorige week

`Wat is de relatie tussen regels en verbond?` 

#### Lees samen

Exodus 20:1,8-11 en Deuteronomium 5:12-15

#### Ijsbrekervraag

`Met welk symbool zou jij je relatie met God tot uitdrukking willen brengen?` 

#### Inspiratie

‘De Heer zei tegen Mozes: “Zeg namens Mij tegen de Israëlieten: ‘Jullie moeten steeds de sabbat vieren. Want zo laten jullie zien dat jullie een bijzonder volk voor Mij zijn.’”’ (Exodus 31:12-13, BGT.)

#### Behandel de tekst

Het dagelijks leven neemt ons over het algemeen volledig in beslag. We leven in een 24-uurs economie waarin de woorden ‘presteren’ en ‘produceren’ centraal lijken te staan. Soms krijgen we dan ook het idee te worden geleefd. Veel mensen voelen zich opgejaagd en hebben het idee zich steeds maar weer te moeten waarmaken. Een onregelmatig leven met weinig rust en/of slechte nachtrusten wordt door menigeen als een last ervaren. Hoe belangrijk is het dan ook dat er op z’n minst één dag in de week in het teken staat van rust en relaties. Op die dag kom je, meer dan op andere dagen, toe aan het onderhouden van je relatie met God, maar ook met elkaar. De Bijbel noemt die dag sabbat. Het is een dag waarop je stopt met werken en op adem komt. Even niet het alledaagse, maar het bijzondere staat dan centraal. God schrijft over het belang van de sabbat op meerdere plekken in de Bijbel, zo ook in de boeken Exodus en Deuteronomium. 

#### Gespreksvragen naar aanleiding van de tekst

`Welke gedachte staat centraal in het eerste vers van Exodus 20? Wat zegt dit over de tien geboden die erop volgen?`

`Wat is de reden die God geeft voor het vieren van de sabbat in Exodus 20? (vers 8-11)`

`Lees Exodus 20:10. Wie hebben er allemaal voordeel bij het vieren van de sabbat? Wat vind je hiervan?`

`Wat is de reden die God geeft voor het vieren van de sabbat in Deuteronomium 5? (vers 12-15)`

`Wat zijn de overeenkomsten tussen de beschrijving van het vieren van de sabbat in de twee teksten?`

`Lees de tekst bij ‘Inspiratie’ hier boven.`

`Welke belang hecht jij aan de sabbat?`

#### Opdracht 

`Hoe vind jij rust bij God?`