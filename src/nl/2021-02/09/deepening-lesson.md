---
title:  Verdieping
date:   29/05/2021
---

### Verbondsteken

Exodus 31:12-18

#### IJsbrekervraag

`Overkomt het jou weleens dat je zo enthousiast met iets bezig bent, dat je helemaal niet in de gaten hebt dat de sabbat inmiddels is begonnen?`

#### Ik Verken

De HEER stelt Besaleël en Oholiab aan voor het maken van de ontmoetingstent en de benodigde gebruiksvoorwerpen (Exodus 31:2-6). Anderen zullen hen daarbij helpen. Zij worden personen genoemd ‘die hun vak verstaan’ (Exodus 31:7). Deze oproep dingen te maken is overeenkomstig de opdracht van God (Exodus 31:6,11). Mozes moet de Isra- elieten echter ook op het hart binden de sabbat van de HEER in acht te nemen (Exodus 31:13-16). Ook de HEER heeft op de zevende dag na de schepping van hemel en aarde ‘gerust om op adem te komen’. Het belang van inachtneming van de sabbat blijkt ook uit het feit dat de HEER het ‘een eeuwigdurend verbond’ noemt en de sabbat zelf ‘een teken tot in eeuwigheid’, ‘een teken tussen Mij en jullie (vgl. Ezechiël 20:12). God schreef alle Tien Geboden op twee stenen platen (vgl. Deuteronomium 4:13). Hiermee werd ook het eeuwige karakter van het sabbatsgebod nogmaals benadrukt.

#### Ik Bestudeer

Ondanks het vele werk dat het vervaardigen van de ontmoetingstent en de daarbijhorende voorwerpen met zich meebracht, bleef het belangrijk de wekelijkse sabbat in acht te nemen en niet door te werken (vgl. Exodus 16:22-30 en 20:8-11). De besnijdenis was niet het enige teken van de verbondsrelatie tussen God en zijn volk (Genesis 17:9-13). Dat geldt ook voor de sabbat. De sabbat dient een ‘dag van volstrekte rust te zijn’ (Exodus 35:2; Leviticus 23:3), een sjabbat sjabbatoon, evenals de Grote Verzoendag (Leviticus 16:31 en 23:32). Vergelijk Exodus 31:15 met Matteüs 12:1-13, Marcus. 2:23-28 en Johannes 5:17.

`Wat maak je hieruit op?`

Op ontheiliging van de sabbat stond de doodstraf (Exodus 31:14).

`Wat zegt jou dit over het belang dat God hecht aan de sabbat?`

Het is niet altijd gelukt zich aan de sabbat te houden (Nehemia 13:15-18).

`Welk vooruitzicht krijgt het volk van God aangeboden, als zij de sabbat wel als rustdag in ere zou houden? Zie Jesaja 58:13-14.`

In Marcus 2:27 zegt Jezus: ‘De sabbat is er voor de mens.’ Dat betekent dat het Gods bedoeling is dat ieder mens baat heeft bij het vieren van de sabbat. Toch geloven veel christenen dat de sabbat alleen voor de Joden is.

`Waar zou dit misverstand uit voortkomen?`

`Exodus 20:11; 31:17 Waarom heeft de HEER de sabbat gezegend en heilig verklaard?`

#### Ik Pas Toe

Ook wij mogen net als de Israëlieten op sabbat uitrusten van onze dagelijkse bezighe- den. En ook wij mogen op deze dag terugdenken aan het feit dat God op de zevende scheppingsdag heeft gerust, en dat we op deze dag op een bijzondere wijze contact met Hem kunnen zoeken. Daarnaast is deze dag ervoor bedoeld aan anderen wel te doen, in woord en daad.

`Hoe kijk jij tegen de sabbat aan? Zie je het als een dag van mogelijkheden of als een dag van beperkingen?`

`Heb jij ervaring met sabbatviering? Zo ja, wat doe je dan op zo’n dag? Het sabbatsgebod is geldig voor altijd, zolang de hemel en de aarde bestaan (vgl. Matteüs 5:18).`

Veel christenen vinden om die reden dat ze op zondag hun rustdag moeten houden.

`Heb je enig idee waar deze gedachte vandaan komt?`

`Maakt het voor jou uit op welke dag van de week je rust?`

#### Ik bid …

Heer, dank U wel dat ook ik de sabbat mag aannemen als een geschenk uit uw hand, als een dag van rust, maar ook als een dag waarop ik het contact met U en zusters en broeders kan versterken en anderen wel kan doen. Help mij deze dag apart te zetten van de andere weekdagen en mijn dagelijkse bezigheden op die dag na te laten. Amen
