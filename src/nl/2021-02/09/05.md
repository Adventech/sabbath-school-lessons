---
title:  Teken van heiliging
date:   26/05/2021
---

Een uitzonderlijk rijk Bijbelgedeelte dat over de sabbat gaat, zijn de instructies van de Heer die volgen op de bouw van het heiligdom en de diensten die daarin plaatsvinden (Exodus 25:1-31:11). Het idee van de sabbat als een ‘teken’, een zichtbaar, uiterlijk en eeuwig teken tussen God en zijn volk, komt hier voor het eerst op deze manier tot uitdrukking. De tekst zelf bevat enkele fascinerende ideeën die het waard zijn om te bestuderen. In Exodus 31:13 komen twee nieuwe ideeën samen: 
1. De sabbat als teken van kennis. 
2. De sabbat als teken van heiliging.
Sta stil bij het tekenaspect dat verband houdt met kennis. De wijze waarop de Hebreeërs kennis opvatten, omvat intellectuele, relationele en emotionele aspecten. ‘Kennen’ betekende niet alleen het kennen van een feit, en dat gold zeker niet als er een persoon bij betrokken was. Het betekende ook dat je een betekenisvolle relatie hebt met de persoon die je kent. Het kennen van de Heer betekende dat je in de juiste relatie met Hem stond. Het stond voor Hem ‘dienen’, voor Hem ‘ontzag hebben’, Hem ‘vertrouwen’, je op Hem ‘verlaten’ en Hem ‘zoeken’, en zijn naam ‘aanroepen’.

`Lees Exodus 31:12-17; 1 Kronieken 28:9; Jesaja 11:2; 43:10; Psalm 9:10-11; Jeremia 10:25. Hoe helpen deze teksten ons te begrijpen wat het betekent de Heer te kennen?`

Bovendien heeft de sabbat betekenis als teken van heiliging. Het betekent dat de Heer zijn volk ‘heiligt’ door ze tot ‘gewijde’ mensen te maken (Leviticus 20:8; Deuteronomium 7:6). Het heiligingsproces is het werk van Gods verlossende liefde, net zoals het dat is van het reddende en verlossende werk van God. Gerechtigheid (rechtvaardigmaking) en heiliging zijn beide dingen die God doet: ‘Ik ... de Heer ... heilig jullie’. De sabbat is dus het teken dat ons met God bekend maakt als heiligmaker. ‘De sabbat die God als een teken aan de wereld heeft gegeven van het feit dat Hij de Schepper is, is ook het teken van Hem als de Heiligmaker.’ (Ellen White, Testimonies for the Church, vol. 6, p. 350)

`Sta eens stil bij de sabbatdag en het proces van heiliging. Welke rol speelt het houden van de sabbat in dit proces? Hoe kan de Heer onze ervaring van het houden van de sabbat gebruiken om ons te heiligen?`

`Exodus 31:12-17; 1 Kronieken 28:9; Jesaja 11:2; 43:10-11; Psalm 9:10-11; Jeremia 10:25 — Wat betekent het om de Heer te kennen?`
