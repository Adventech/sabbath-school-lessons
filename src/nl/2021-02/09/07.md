---
title:  Verdere studie
date:   28/05/2021
---

#### Om verder over na te denken: 

Lees Ellen White, pp. 968-970, in The SDA Bible Commentary, vol. 7; ‘De viering van de sabbat’, pp. 349-351, in Testimonies for the Church, vol. 6; ‘Van de Rode Zee naar Sinai’, pp. 254-267, in Patriarchen en profeten.

‘De tien geboden definiëren de relaties tussen God en mens en de mensen onderling op een uitgebreide en fundamentele wijze. Het gebod in het midden van de decaloog is het sabbatsgebod. Dat gebod identificeert de Heer van de sabbat op een speciale manier en geeft weer op welke terreinen Hij gezag en eigendomsrecht heeft. Let op deze twee aspecten: (1) de identiteit van de godheid: de HEER, die de Schepper is en die dus een unieke plaats inneemt (Exodus 20:11; 31:17). (2) Het terrein van zijn eigendom en gezag: ‘de hemel en de aarde en de zee met alles wat er leeft’. Als je kijkt naar deze twee aspecten dan heeft het sabbatgebod de kenmerken die typerend zijn voor zegels van internationale, oude verdragsdocumenten uit het Nabije Oosten. Het is heel typerend dat deze zegels typisch in het midden van deze verdragsdocumenten staan en dat die ook de volgende elementen bevatten: (1) de identiteit van godheid (meestal een heidense god) en (2) het terrein waarop deze godheid eigendomsrecht en gezag heeft en dat is meestal een beperkt geografisch gebied.

‘De heiliging door de Geest geeft het verschil aan tussen degenen die het zegel van God hebben en degenen die een valse rustdag houden. Als de test komt, zal duidelijk worden wat het merkteken van het beest is. Dat is het houden van de zondag. ... God heeft de zevende dag aangewezen als zijn sabbat. Zo wordt onderscheid gemaakt tussen trouw en ontrouw. Degenen die het zegel van God op hun voorhoofd willen hebben, moeten zich aan de sabbat van het vierde gebod houden.’ (Ellen White, The SDA Bible Commentary, vol. 7, blz. 980-981)

**Gespreksvragen**

`Lees Leviticus 19:30. Merk op hoe hier het heiligdom en de sabbat met elkaar worden verbonden. Als je bedenkt wat we tot nu toe hebben geleerd over waar de sabbat een teken van is, waarom is die koppeling dan zo logisch?`

`Stel jezelf deze vraag: Heeft het houden van de sabbat mijn wandel met de Heer versterkt? Zo niet, welke veranderingen kun je aanbrengen?`

#### Samenvatting 

De sabbat is een verbondsteken dat vooruitwijst naar de tijd dat het verlossingsplan zal worden vervuld. Het wijst ook terug naar de schepping en het wijst ons als een teken van het genadeverbond op de uitein- delijke herschepping, wanneer God alle dingen nieuw maakt. 