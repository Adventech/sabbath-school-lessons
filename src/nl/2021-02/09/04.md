---
title:  Verbondsteken
date:   25/05/2021
---

De sabbat wordt vier keer in de Schrift aangeduid als een ‘teken’ (Exodus 31:13,17; Ezechiël 20:12,20). Een ‘teken’ is geen ‘symbool’ in de zin van een ding dat van nature iets anders typeert, vertegenwoordigt of oproept, omdat beide dezelfde eigenschappen hebben. Het symbool van een vuist duidt bijvoorbeeld vaak op ‘macht’ of ‘kracht’. In de Bijbel fungeerde de sabbat als een uiterlijk ‘teken’ of doel of toestand met de bedoeling om een karakteristieke boodschap over te brengen. Er is niets in het teken zelf dat het speciaal in verband bracht met het verbond. De sabbat is alleen omdat God dat zei ‘voor elke generatie opnieuw een teken voor mij en voor jullie’ (Exodus 31:13).

`Lees Genesis 2:3; Hebreeën 4:1-4. Waarom gebruikt de Heer juist de sabbat als verbondsteken? Wat maakt deze dag tot een passend symbool van de reddende relatie met God?`

We moeten bedenken wat een zeer belangrijk aspect van het verbond is. Dat we namelijk worden gered door genade en dat werken ons niet kunnen redden, Wat zorgt ervoor dat de sabbat zo’n goed symbool van die relatie is? Het fascinerende aan de sabbat als teken van het genadeverbond is dit: het Joodse volk heeft de sabbat eeuwenlang begrepen als het teken van de verlossing door de Messias. Ze zagen in de sabbat een voorproefje van redding door de Messias. We begrijpen dat verlossing alleen op grond van genade is en dat het verbond een genadeverbond is. Dat maakt het verband tussen de sabbat, de verlossing en het verbond duidelijk (Deuteronomium 5:13-15). In tegenstelling tot wat vaak wordt gedacht, is de sabbat dus een teken van Gods reddende genade en is het geen teken van redding door werken.

`Hoe begrijp je wat het betekent om op de sabbat te ‘rusten’? Hoe rust jij op de sabbat? Wat doe je op die dag anders waardoor het een ‘teken’ wordt? Kan iemand die je kent naar jouw leven kijken en zien dat de sabbat echt een speciale dag voor je is?`

`Genesis 2:3; Exodus 31:13; Hebreeën 4:1-4 Waar is de sabbat een teken van?`