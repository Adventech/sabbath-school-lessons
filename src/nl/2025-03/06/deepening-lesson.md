---
title: Verdieping
date: 08/08/2025
---

# Door de Rode Zee

## Exodus 14:15-31

## IJsbrekervraag

`Waarom denk je dat de hemel blauw is? Wat zegt dit over Gods schepping?`

## Ik verken

God had Mozes geroepen als de bevrijder van Israël en openbaarde geleidelijk zijn plan: het volk leiden naar Kanaän, het beloofde land. Maar Mozes wist dat het succes van deze missie niet afhing van zijn eigen kracht, maar van zijn gemeenschap met God en zijn gehoorzaamheid aan Gods instructies - zowel voor zichzelf als voor het volk.

Nu, na de uittocht uit Egypte, stond Israël voor een schijnbaar onmogelijke situatie: de Rode Zee vóór hen, het Egyptische leger achter hen. Dit was het moment waarop God zijn grootheid op een ongekende manier zou openbaren.

## Ik bestudeer

Lees Exodus 14:15-31 aandachtig en onderzoek hoe God zijn volk redt en zijn macht toont.

1. Gods instructies en Mozes' gehoorzaamheid

`Wat zei God tegen Mozes? Wat moest hij doen, en waarom?`

`Hoe toonde Mozes zijn vertrouwen in Gods leiding?`

## 2. De beweging van Gods aanwezigheid

`Wie ging voor het kamp van Israël uit?`

`Waar bevond de wolkkolom zich, en wat was het effect hiervan?`

## 3. Het wonder van de doortocht

`Wat deed Mozes met zijn staf?`

`Waardoor werd de zee teruggedreven?`

`Wat vormden de wateren aan beide zijden van de Israëlieten?`

## 4. De Egyptenaren en hun ondergang

`Wie achtervolgden de Israëlieten en gingen de zee in?`

`Hoe bracht God verwarring in het leger van de Egyptenaren?`

`Wat beseften de Egyptenaren te laat?`

`Wat gebeurde er toen Mozes opnieuw zijn hand over de zee uitstak?`

`Wat bedekten de terugstromende wateren uiteindelijk?`

## 5. De reactie van Israël

`Wat zagen de Israëlieten op de kust nadat de Heer hen had bevrijd?`

`Hoe reageerden ze op Gods wonder?`

# Ik pas toe

Israël stond met de rug tegen de muur: vóór hen lag de zee, achter hen naderde farao met zijn machtige leger. God gaf Mozes een opdracht die op het eerste gezicht onmogelijk leek: 'Zeg tegen de Israëlieten dat ze verder trekken.' (Exodus 14:15)

`Wat doe jij als je voor een onoverkomelijke hindernis staat? Blijf je stilstaan in angst, of vertrouw je op God en zet je de volgende stap?`

Geloof vereist actie. De zee splitste zich pas nadat Mozes gehoorzaamde aan Gods bevel en zijn staf ophief.

`Hoe kun jij, net als Mozes, stappen zetten in vertrouwen, zelfs als je de uitkomst nog niet ziet?`

Gods redding en oordeel gingen hand in hand. Hij opende de zee voor Israël, maar sloot deze over het Egyptische leger.

`Hoe zie je Gods rechtvaardigheid en genade samenkomen in dit verhaal?`

`Zijn er situaties waarin jij merkt dat God een weg baant, maar dat het ook een moment van scheiding en keuze is?`

God leidde zijn volk met een wolkkolom en vuurkolom - zichtbare tekenen van zijn aanwezigheid.

`Hoe ervaar jij Gods leiding in jouw leven? Op welke manieren wijst Hij jou de weg?`

Israël zag Gods macht met eigen ogen en kreeg een diep ontzag voor Hem.

`Welke wonderen heeft God in jouw leven gedaan die jouw vertrouwen in Hem versterken?`

**Exodus 14:21-22**
Hij veranderde de zee in droog land. Het water spleet, en zo konden de Israëlieten dwars door de zee gaan, over droog land; rechts en links van hen rees het water op als een muur

## Ik bid ...

God, U bent waardig om aanbeden te worden. U blijft mij verbazen met uw wonderen. Net zoals U de zee opende voor Israël, opent U wegen waar ik geen uitweg zie. Geef mij het geloof van Mozes, zodat ik niet blijf stilstaan in angst, maar op uw leiding vertrouw. Vergroot mijn geloof in U en maak mijn leven tot een getuigenis van uw macht en liefde. In Jezus' naam, amen.