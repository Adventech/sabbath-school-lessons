---
title: Verdere studie
date: 08/08/2025
---

## Lees

Ellen White, 'De uittocht', blz. 245-253, in Patriarchen en profeten.
God stond de Israëlieten, ondanks hun zwakke geloof, bij. Hij wilde hen onderwijzen en begeleiden om te denken en zich te gedragen als zijn uitverkoren volk. God leidde hen geduldig en bracht hen naar een plek waar ze met minder uitdagingen te maken zouden krijgen. Ellen White legt uit: 'Ze [de Israëlieten] wisten weinig van God en hadden slechts een klein geloof, en zouden verschrikt en ontmoedigd geworden zijn. Ze waren ongewapend en niet gewend aan de strijd, hun geest was neerslachtig door de lange slavernij, en ze werden gehinderd door vrouwen en kinderen, runderen en kleinvee. Door hen in de richting van de Rode Zee te leiden, openbaarde de Here zich, zowel een God van medelijden als van gezond oordelen. (Ellen White, Patriarchen en profeten, blz. 246.)

Over het lied van Mozes legt The Andrews Bible Commentary uit: 'Deze verlossende daad van God in het verleden verzekert ons ervan dat we niet bang hoeven te zijn voor wat de toekomst brengen zal. Het laatste couplet gaat over vijanden waar ze in de toekomst, in de strijd om Kanaän, mee te maken zouden krijgen. Door Gods krachtige 'arm' zouden ze alsnog 'stom als steen' (Exodus 15:16) worden. Als wij voor onmogelijke situaties komen te staan, ons in een hoek gedreven voelen en geen uitweg meer zien, kan 'het lied van Mozes' ons bemoedigen, aangezien het op een indrukwekkende gebeurtenis wijst in de geschiedenis van Gods volk. (Ellen White, 'Exodus', Andrews Bible Commentary (Berrien Springs, MI: Andrews University Press, 2020), blz. 214.)

## Gespreksvragen

`Waarom reageren wij vaak zoals de Hebreeërs, net na hun wonderbaarlijke bevrijding uit Egypte en vlak voor de lastige situatie bij de Rode Zee? Oftewel, al ligt het bewijs van Gods goedheid en zijn macht voor ons, waarom zijn we er zo snel toe geneigd, en maken we ons er soms zelfs schuldig aan, ons geloof overboord te gooien?`

`Wat dreef de farao om Israël te achtervolgen, na alles wat er gebeurd was, zelfs het verlies van de eerstgeboren zonen? Waarom leert ns dit hoe gevaarlijk het is verhard te worden door de zonde?`

`Al krijgen we allemaal te maken met moeilijke omstandigheden, we kennen ook hele goede dagen, dagen waarop ons of onze dierbaren niets overkomt. Waarom moeten we ook die periodes zien als bewijzen van Gods genade en bescherming? We leven immers in het gebied 'van de vijand'? Met andere woorden, waarom moeten we er altijd aan denken God te blijven danken, ook in de goede periodes, omdat we nooit weten voor welke ellende we gespaard zijn?`