---
title: Door de Rode Zee
date: 02/08/2025
---

### Lezen 

Exodus 12:31-36; Jakobus 2:17-20; Exodus 13:1-14:31; Hebreeën 11:22; Exodus 15:1-12; Openbaring 15:2-4.
> <p>Kerntekst</p> 
> 'Maar Mozes antwoordde het volk: "Wees niet bang, wacht rustig af. Dan zult u zien hoe de HEER vandaag voor u de overwinning behaalt. De Egyptenaren die u daar nu ziet, zult u hierna nooit meer terugzien. De HEER zal voor u strijden, u hoeft zelf niets te doen.'" Exodus 14:13-14

Gods volk in het Oude Testament zou nooit meer zoiets groots en indrukwekkends ervaren als de uittocht. Deze gebeurtenis is het prototype van de wijze waarop God de vijanden van de Hebreeërs vernietigde en de Israëlieten als overwinnaars het beloofde land binnenbracht. Ook staat de uittocht symbool voor de verlossing en bevrijding in Christus.

Vanuit menselijk oogpunt bevonden de kinderen van Israël zich in een uitzichtloze, misschien zelfs onmogelijke, situatie - een situatie waaruit ze zich op eigen kracht niet konden redden. Hun enige hoop op bevrijding was een goddelijk ingrijpen. Hetzelfde geldt voor ons en de zonde: aan onszelf overgelaten is onze situatie hopeloos. Een uittocht zou ons niet eens helpen. Toch hebben wij de uitweg: het kruis van Christus en wat Hij daar voor eenieder van ons deed.

De gebeurtenissen vanaf Israëls vertrek uit het land Gosen, te lezen in Exodus 12, tot aan het lied van Mozes, blij gezongen in Exodus 15, zijn adembenemend en buitengewoon. Gods tekenen, wonderen en gedenkwaardige reddingsacties zijn ongeëvenaard. Toch wegen ze in geen geval op tegen wat Christus voor ons aan het kruis heeft gedaan, waar de exodus slechts een voorafschaduwing van was.

_Op sabbat 9 augustus bespreken we met elkaar deze les._