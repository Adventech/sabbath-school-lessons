---
title: Zaen aanbid de Heer
date: 03/08/2025
---

# Zaen aanbid de Heer

Op de avond van het Pesach trof het goddelijk oordeel degenen die niet door het bloed beschermd waren. (Exodus 12:1-12) Niets kon de mensen redden; hun positie niet, noch hun opleiding, sociale stand of geslacht. De straf trof elk huis, van de farao en zijn slaven tot zelfs de eerstgeboren dieren. Van de trots van de Egyptenaren was niets meer over.

`Lees Exodus 12:31-36. Welk vreemd verzoek doet de farao? Waarom doet hij dat, terwijl hij iedereen toestemming geeft te vertrekken?`

Wat opvallend dat de farao, nadat hij de Hebreeërs heeft gezegd te vertrekken om de Heer te aanbidden, eraan toevoegt: 'Maar bid dan ook voor mij om zegen. (Exodus 12:32) Bid dan ook voor mij om zegen? Waarom zou hij, de koning van Egypte, een 'god' op aarde voor zijn volk, dat nou vragen? Het lijkt wel alsof de macht van de Hebreeuwse God eindelijk tot hem doordrong en hij ervan wilde profiteren. Hoe kon God hem echter zegenen, terwijl hij ondergedompeld was in rebellie, koppigheid, zonde en trots? Inderdaad, hij gaf hun toestemming te gaan, maar dat was niet omdat hij zich overgaf aan de wil van Jahweh. Hij was simpelweg verslagen. Hij beleed zijn fouten niet - zoals zijn optreden later aantoont. Hij wilde slechts voorkomen dat de verwoestingen zijn rijk zouden vernietigen.

De farao beet in het stof. En, te midden van de tragische omstandigheden die de ergst mogelijke plaag had veroorzaakt, geeft hij Israël toestemming Egypte te verlaten. Hetgeen hij voorheen steeds weigerde, wat zijn daden ook voor zijn volk veroorzaakten, staat hij nu toe. Logischerwijs ziet het Egyptische volk de Hebreeërs maar al te graag gaan. In hun eigen woorden: ga alsjeblieft, 'anders sterven we allemaal nog!' (Exodus 12:33) Ondertussen zorgde God ervoor dat de Israëlieten Egypte niet met lege handen verlieten, maar dat ze de spullen mee zouden nemen voor de reis die uiteindelijk veel langer zou duren dan verwacht. De Egyptenaren gaven de Joden deze kostbare artikelen mee om hen zo snel mogelijk het land uit te krijgen, maar eigenlijk waren het de betalingen die de Israëlieten eeuwenlang ontzegd waren voor hun slavenarbeid. De Egyptenaren hebben de Hebreeërs ongetwijfeld tegen een zeer lage prijs het land uit gekregen.

`Hoe vaak 'hebben wij spijt' van onze daden vanwege de consequenties en niet omdat we die daden op zich verkeerd vinden? Waarom is dat geen oprecht berouw? Hoe kunnen we leren spijt te hebben voor de zonden waar we, op korte termijn 'mee wegkomen'?`