---
title: God openbaart zich
date: 17/09/2025
---

`Lees Exodus 34:1-28. Hoe liet God zijn majesteit zien aan Mozes?`

Mozes moest twee stenen tafels met zich meenemen, precies zoals de eerste tafels die hij stuk had gegooid. (Exodus 32:19) Voor de zevende keer zou hij de Heer ontmoeten op de berg Sinaï. Zijn eerdere beklimmingen kunt u lezen in:

1. Exodus 19:3,7;
2. Exodus 19:8,14;
3. Exodus 19:20,25; 4
4. Exodus 20:21; Exodus 24:3;
5. Exodus 24:9,12-18; Exodus 32:15;
6. Exodus 24:30-31.

Voor dag en dauw ging Mozes op pad. Hij was er klaar voor Gods karakter op majestueuze wijze te zien. De schoonheid van Gods karakter is vooral te zien in de manier waarop Hij zichzelf openbaart. Het is de belangrijkste beschrijving van wie God is; het loopt als een rode draad door de Bijbel heen. (Numeri 14:18; Nehemia 9:17; Psalm 103:8; Joël 2:13; Jona 4:2) De woorden van de Heer zijn alsof je Johannes 3:16 leest, maar dan in het Oude Testament. Op cruciale momenten verwezenlijken, herhalen of vergroten de bijbelschrijvers deze autobiografie van de levende God; Gods karakter moet op de juiste manier begrepen worden.

Bij het horen van de uitzonderlijke, ongeëvenaarde en weergaloze uitleg van Gods naam, viel Mozes op zijn knieën en aanbad de Heer. Ook wij worden tot Hem aangetrokken als we een glimp opvangen van Gods liefde, genade, barmhartigheid, medeleven, goedheid, trouw, vergevingsgezindheid, heiligheid en gerechtigheid. Als we zijn uitzonderlijke kwaliteiten zien en waarderen, beginnen we van Hem te houden. Deze liefde roept het verlangen op Hem te dienen en te gehoorzamen. Omdat Hij van ons houdt, houden wij van Hem. (1 Johannes 4:19)

In zijn omschrijving van zichzelf verzekert God Mozes ervan dat Hij grootse daden zal verrichten voor zijn volk en hen naar het beloofde land leidt. Hij vernieuwt het verbond met hen en belooft dat andere volken getuige zullen zijn van zijn majesteit en geweldig werk. 'Ik wil een verbond sluiten. Voor de ogen van heel je volk zal Ik zulke wonderbaarlijke daden verrichten als er onder geen enkel volk op aarde ooit verricht zijn, en het hele volk dat bij jou is, zal zien welke ontzagwekkende dingen Ik, de HEER, voor jou zal doen. (Exodus 34:10)

Toch zou dat vooruitzicht pas verwezenlijkt worden als de Israëlieten God gehoorzaamden en tien duidelijke regels navolgden. Daarna gaf God Mozes de opdracht de inhoud van het verbond, dat al verbroken was, op schrift te stellen. (Exodus 34:27-28)