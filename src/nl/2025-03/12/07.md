---
title: Verdere studie
date: 19/09/2025
---

# Verdere studie

## Lees

Ellen White, 'Afgoderij bij de Sinaï', blz. 280-293, in Patriarchen en profeten.
Op een sombere dag bezochten vader en zoon een kathedraal. Terwijl ze de Bijbelse taferelen op de glas-in-loodramen bewonderden, verlichtte de zon plots de afgebeelde mensen, die leken te stralen door het felle licht. De kleine jongen vroeg zijn vader: 'Papa, wie zijn die mensen?' De vader wist maar weinig over het christendom, Christus of zijn discipelen en antwoordde snel: 'Dat zijn christenen'. Dat schitterende beeld bleef de zoon nog lange tijd bij. Op een dag stelde de onderwijzer van de jongen de vraag: 'Kinderen, weten jullie wat christenen zijn?' De kleine jongen dacht meteen aan het heldere stukje glas-in-lood in de kathedraal en antwoordde: 'Ja, christenen zijn mensen die schitteren'. Hetzelfde bedoelde Jezus toen Hij zijn volgelingen zei: 'Zo moet jullie licht schijnen voor de mensen, zodat zij jullie goede daden kunnen zien en eer bewijzen aan jullie Vader in de hemel. (Matteüs 5:16) Alleen mensen die schitteren, kunnen voor verandering zorgen.

## Gespreksvragen

`Als we ons zouden vernederen voor God en vriendelijk, beleefd, zachtaardig en medelijdend zouden zijn, dan zouden we honderd gesprekken over de waarheid kunnen voeren in plaats van één enkele. (Ellen White, Testimonies for the Church, deel 9, blz. 189.) Welke krachtige boodschap bevat deze uitspraak over de impact die ons karakter, onze daden en onze houding hebben op ons getuigenis?`

`Exodus 34:6-7 wordt terecht gezien als het 'Johannes 3:16-vers' uit het Oude Testament. Waarom? Hoe kunt u de schoonheid van Gods karakter, gebaseerd op Gods autobiografie in Exodus 34:6-7, uitleggen aan mensen die vragen hoe uw God is?`

`Bespreek met elkaar hoe het karakter en de daden van (mede-)christenen hun geloofsleven beïnvloeden. Met andere woorden, hoe heeft een vriendelijk, mild, nederig en vergevingsgezind persoon u beïnvloed? Welke impact hebben onvriendelijke, starre en arrogante 'christenen' gehad op uw relatie met de Heer?`