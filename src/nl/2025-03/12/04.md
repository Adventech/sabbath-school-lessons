---
title: 'Laat mij toch uw majesteit zien'
date: 16/09/2025
---

Na de afgoderij met het gouden kalf pleitte Mozes voor Gods volk en hield hij er niet over op totdat hij zeker wist dat de Heer hen naar het beloofde land zou brengen. En diep in zijn binnenste wilde hij de Heer beter leren kennen.

`Lees Exodus 33:18-23. Hoe reageerde God op Mozes' verzoek zijn majesteit te mogen zien?`

'Laat mij toch uw majesteit zien,' (Exodus 33:18) vroeg Mozes aan de Heer. Genadig als Hij is, gaf de Heer gehoor aan dat verzoek. Terwijl Hij dat deed, beloofde God Mozes zijn 'goedheid' (Exodus 33:19 (Herziene Statenvertaling)) te tonen. Gods majesteit is dus gelijk aan zijn goedheid, oftewel; zijn karakter. 'Het is Gods eer om zijn deugd aan zijn kinderen te schenken. Hij ziet gaarne dat mannen en vrouwen de hoogste maatstaf bereiken. Zijn majesteit houdt in dat Hij berouwvolle zondaren in zijn armen sluit (Zie ook: Ellen White, Profeten en Koningen, blz. 412.) en alles in het werk stelt om hen te veranderen. Tegelijkertijd is het onze 'majesteit' om zijn karakter in ons leven te tonen en uit te stralen naar de mensen om ons heen.

Gods karakter, zijn goedheid, vriendelijkheid en tedere liefde moeten uit onze daden blijken. Op deze manier kunnen we niet alleen tot zegen zijn voor de wereld, maar een stralend licht voor een universum dat ons gadeslaat. Zoals Paulus zegt: 'Maar volgens mij heeft God ons, apostelen, de laagste plaats toegewezen, alsof we ter dood veroordeeld zijn. We zijn voor heel de wereld, zowel voor engelen als mensen, een schouwspel geworden.' (1 KorintiÃ«rs 4:9) Het is bijna niet te bevatten wat een betekenis en doel dit kosmisch perspectief ons leven en dienstwerk geeft.

In Romeinen 2:4 zegt Paulus dat 'zijn [Gods] goedheid u tot inkeer wil brengen.' (Romeinen 2:4) Gods goedheid en karakter overtuigt mensen van hun zondige karakter en behoefte aan verlossing. En inderdaad, zijn goedheid en karakter zijn schitterender dan ooit, zodra we naar het kruis kijken en bedenken wie daar hing (God zelf) en waarom - uit liefde voor ons en omdat het de enige manier was om ons te redden.

`Hoe vaak denkt u aan het kruis en wat het u vertelt over Gods karakter?`