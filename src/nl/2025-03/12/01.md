---
title: Laat mij toch uw majesteit zien
date: 13/09/2025
---

### Lezen 

Exodus 33:7-34:35; Deuteronomium 18:15, 18; Johannes 17:3; Romeinen 2:4; Johannes 3:16; 2 KorintiÃ«rs 3:18.

> <p>Kerntekst</p> 
> 'De HEER ging voor hem langs en riep uit: "De HEER! De HEER! Een God die liefdevol is en genadig, geduldig, trouw en waarachtig, die trouw blijft tot in het duizendste geslacht, die schuld, misdaad en zonde vergeeft maar niet alles ongestraft laat en die voor de zonde van de ouders de kinderen en kleinkinderen ter verantwoording roept, tot in het derde en vierde geslacht.' Exodus 34:6-7

Allemaal moeten wij groeien in onze relatie met God. Zonder groei sterven we af. De apostel Petrus verklaart: 'maar groei in de genade en in de kennis van onze Heer en redder Jezus Christus.' (2 Petrus 3:18) We moeten willen groeien. Dagelijks studeren we aan Gods universiteit waar niemand ooit van zal afstuderen. Het is een voortdurend leerproces. In elk stadium kan je perfect zijn als je God toestaat je tot de persoon te maken die Hij voor ogen heeft, in Christus.

Zie het zoals een school. Als kinderen in groep 3 leren lezen en tot 100 kunnen tellen, mogen ze door naar de volgende klas omdat hun kennis perfect is voor dat niveau en die klas. Als een leerling op de middelbare school niet meer kan dan dat, zou het juist wijzen op een enorm gebrek in zijn of haar opleiding. Hetzelfde geldt voor onze groei in de genade en kennis van God. In elk stadium van onze ontwikkeling kunnen we perfect zijn zoals Christus dat was.

Deze week bestuderen we hoe Mozes groeide in zijn wandel met de Heer door Gods aanwijzingen te kennen en op te volgen.

_Op sabbat 20 September bespreken we met elkaar deze les._