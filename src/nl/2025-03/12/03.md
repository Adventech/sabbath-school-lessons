---
title: Dat ik U mag kennen
date: 15/09/2025
---

`Lees Exodus 33:12-17. Wat vroeg Mozes de Heer hem te leren? Waarom stond hij erop dat God met hen meeging?`

Mozes groeide voortdurend in de Heer. Hij kreeg een steeds hechtere band met de Heer en probeerde te leven naar Gods voorbeeld. Op een dag, tijdens zijn gesprek met God in de ontmoetingstent, realiseerde Mozes zich dat hij Hem niet kende en in zijn gebed vroeg hij iets heel specifieks: 'Maak mij toch uw wegen bekend, zodat ik U ken. (Exodus 33:13 (NBG)) Mozes kende zijn diepste verlangen om een heel nieuw besef van God te krijgen. Elke keer dat hij meer leerde over de Heer, ontdekte hij hoe weinig hij in feite over Hem wist. Hij erkende dat gebrek en verlangde er met heel zijn hart naar Hem beter te kennen. Gewillig liet God Mozes' wens in vervulling gaan.

Mozes' ervaringen leren ons hoe Mozes die diepere, intieme relatie met de Heer ontwikkelde en hoe hij groeide in geestelijk opzicht. Eerst beklom Mozes de berg, 'naar God. (Exodus 19:3) Daarna ging hij 'naar de top van de berg, (Exodus 19:20 (Herziene Statenvertaling)) vervolgens naderde hij de wolk, 'de donkere wolk' waarin God met hen meeging. (Exodus 20:21) Een andere keer 'ging Mozes de wolk binnen' (Exodus 24:18) waar God was en bleef hij veertig dagen en veertig nachten bij de Heer. Gedurende die periode gaf God Mozes twee kostbare cadeaus:

1. De Decaloog, die God zelf op de twee tafels schreef die Hij had uitgehakt, (Exodus 24:12)
2. De aanwijzingen om de tabernakel te bouwen en te meubileren. (Zie: Exodus 25-31) Daarna bracht hij opnieuw veertig dagen en veertig nachten door in Gods aanwezigheid om te pleiten voor de zonde van het volk. (Exodus 32:30-32; Deuteronomium 9:18)

Zelfs na dit alles wilde Mozes Gods karakter alsnog beter leren kennen. Al snel gaf God hem het vermogen te begrijpen wie Hij is. De kennis waar Mozes om vroeg, was geen verstandelijk inzicht in God. Hij wilde weten hoe God is. Geen wonder dat Jezus eeuwen later verkondigde: 'Het eeuwige leven, dat is dat zij U kennen, de enige ware God, en Hem die U gezonden hebt, Jezus Christus. (Johannes 17:3) Hoe had God zich beter aan mensen kunnen tonen dan door zelf mens te worden?

`Kent u God werkelijk of weet u alleen iets over Hem? Wat is het verschil?`