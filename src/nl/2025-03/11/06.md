---
title: Een middelaar
date: 11/09/2025
---

`Lees Exodus 32:30-32. Hoe ver ging Mozes in zijn bemiddeling voor zondaren?`

Hun rebellie bracht verschrikkelijke gevolgen in het kamp, zo ook de dood van vele mensen. (Exodus 32:28) De volgende dag zei Mozes tegen het volk: ' $U$ hebt zwaar gezondigd. Toch zal ik de berg op gaan, naar de HEER; misschien kan ik verzoening bewerken voor uw zonden. (Exodus 32:30) 'Hierop keerde hij terug naar de HEER. "Ach HEER", zei hij, "dit volk heeft zwaar gezondigd: ze hebben een god van goud gemaakt. Schenk hun vergeving voor die zonde. Wilt $U$ dat niet, schrap mij dan maar uit het boek dat $U$ geschreven hebt."' (Exodus 32:31-32) Geen wonder dat Mozes een voorafschaduwing is van Christus! Door zijn bemiddelend gebed voor zondaren en zijn bereidheid zijn eigen leven voor hen te geven, weerspiegelde hij wat Christus voor eenieder van ons deed. Wat kunnen we veel leren van zijn medeleven met zondaren! Hij bewees zijn algehele toewijding aan de Heer en wat een opofferende liefde Hij voor mensen heeft. Het boek Exodus vertelt niet hoe lang Mozes deze keer bij de Heer op de berg bleef, maar in Deuteronomium kunnen we lezen dat hij veertig dagen op de Sina√Ø was. (Deuteronomium 9:18)

Het woord in Exodus 32:32 voor 'vergeving' stamt af van het werkwoord dat 'dragen' of 'verduren' betekent. Denk maar aan Jesaja 53:4 dat over Jezus zegt: 'Onze smarten heeft Hij gedragen' (Herziene Statenvertaling). Het is hetzelfde werkwoord - in Exodus 32:32 met 'vergeven' vertaald, in Jesaja 53:4 met 'gedragen'. Wat een ontroerend beeld als het gaat om onze verlossing en vergeving en wat het God kostte ons te redden. Zo vroeg Mozes de Heer de zonde van het volk 'te dragen', zoals Hij vele jaren later aan het kruis zou doen. Exodus 32:32 wijst niet alleen op die plaatsvervangende verzoening, het identificeert ook de Plaatsvervanger: God zelf.

Dit vers laat zien hoe onze vergeving tot stand komt. God in Christus droeg onze zonden. Alleen zo kunnen wij vergeving ontvangen. Wat een prachtige uitleg van het verlossingsplan en wat een les voor ons en het universum over de prijs die God betaalde om ons te redden.

`Mozes vraagt God zelf de zonden van het volk te dragen en dat is precies wat Hij, in Jezus, zal doen. Hoe kunnen we die ontroerende waarheid ooit vatten? Wat zegt het over Gods liefde voor de gevallen mensheid?`