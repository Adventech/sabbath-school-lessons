---
title: Afgoderij en zonde
date: 08/09/2025
---

Lees Exodus 32:6. `Wat veroorzaakte hun afgoderij al snel?`

Het gouden kalf stelde de Egyptische stiergod voor, Apis, of de godin van koeien, Hathor. Hiermee overtraden ze openlijk het eerste en tweede gebod. Deze overtreding kon niet ongestraft blijven. Vrijmoedig hadden ze hun relatie met de levende Heer verbroken. In plaats van hun Schepper te aanbidden, vereerden de Israëlieten hun eigen creatie een beeld dat noch kon zien, noch horen, noch spreken, noch liefhebben of leiden. De ranglijst, ingesteld bij de schepping, stond op zijn kop: ze aanvaardden niet dat zij naar Gods beeld geschapen waren. Ze hadden hun eigen god gemaakt, niet eens naar hun eigen beeld - dat was al erg genoeg geweest - maar het was een dier. Dat was de god die zij wilden dienen? Wat een gigantische zonde begingen ze tegenover hun Heer.

`In hoeverre past de afgoderij van het gouden kalf bij wat Romeinen 1:22-27 omschrijft?`

Afgoderij ontkent het inzicht dat God God is en de mens een mens. Afgoderij verstoort de hiërarchie tussen God en de mens en verbreekt de band met Hem. Of we het openlijk doen of verborgen in ons hart, afgoderij verscheurt onze relatie met de Heer en leidt tot een neerwaartse morele spiraal. Geen wonder dat de Bijbel ons zegt wat ze de volgende dag deden: na hun afgod offers te hebben gebracht, begonnen ze feest te vieren. Ellen White zegt dat het 'een nabootsing was van de afgodische feesten in Egypte. Mensen zijn er ongelooflijk goed in hun eigen afgoden te creëren. Ze scheppen hun eigen goden, wat al erg genoeg is, maar vereren die goden vervolgens ook. De Schepper wordt vervangen door zaken die, vroeg of laat, tot moreel verval leiden.

`Hoe aanbidden mensen in deze tijd de schepping in plaats van de Schepper?`