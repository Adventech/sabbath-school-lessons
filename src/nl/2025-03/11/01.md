---
title: Ontrouw en een middelaar
date: 06/09/2025
---

### Lezen 

Exodus 32:1-6; Psalm 115:4-8; Jesaja 44:9-10; Romeinen 1:22-27; Exodus 32:7-32; Jesaja 53:4.

> <p>Kerntekst</p> 
> ‘Hierop keerde hij [Mozes] terug naar de HEER. "Ach HEER," zei hij, "dit volk heeft zwaar gezondigd: ze hebben een god van goud gemaakt. Schenk hun vergeving voor die zonde. Wilt $U$ dat niet, schrap mij dan maar uit het boek dat $U$ geschreven hebt."' Exodus 32:31-32

ozes had het kamp van Israël nog maar veertig dagen alleen gelaten en wat gebeurde er? Gods volk had Hem de rug toegekeerd en aanbad een door mensen gemaakt afgodsbeeld, een gouden kalf. Hoe haalden ze het in hun hoofd, na zoveel geweldige gebeurtenissen, wonderen en tekenen?

Er zijn genoeg antwoorden te bedenken waar misschien een kern van waarheid in zit. Begreep het volk niet wie God werkelijk is? Werden hun indrukwekkelijke belevenissen met Hem overschaduwd door hun eigen sterfelijke en zondige verlangens? Waardeerden ze niet wat God voor hen had gedaan, maar namen ze het voor lief? Werd hun begrip vertroebeld door de dagelijkse beslommeringen en hun oude zondige manier van denken? Waren ze God simpelweg niet dankbaar voor de genadegaven die Hij hun gegeven had? Vergaten ze Gods grootse daden zo snel? (Psalm 106:13, 21-23) Of lag het alleen aan het slechte leiderschap van Aäron? 'Ook hem [Aäron] wilde de HEER doden, zo groot was zijn woede.' (Deuteronomium 9:20)

_Op sabbat 13 September bespreken we met elkaar deze les._