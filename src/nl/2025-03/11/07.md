---
title: Verdere studie
date: 12/09/2025
---

# Verdere studie

## Lees

Ellen White, 'Afgoderij bij de Sinaï', blz. 280-293, in Patriarchen en profeten.
De les van deze week draait vooral om wat God in gelovigen kan doen. De Heer is 'bij machte oneindig veel meer te doen dan wij vragen of denken.' (Efeziërs 3:20) We moeten ons niet bezighouden met onszelf en onze eigen wensen. Dat leidt slechts tot afgoderij. Laat onze aandacht op God gericht zijn en op zijn macht. Hij geeft de kracht die leidt tot een nieuw en overwinnend leven. (Filippenzen 4:13; Judas 1:24-25)
'Zowel liefde als gerechtigheid eisten, dat het oordeel op deze zonde zou volgen. God is de Bewaker van, maar ook de Heerser over zijn volk. Hij verdelgt hen die vasthouden aan hun opstand, zodat ze anderen niet naar de ondergang kunnen leiden. Toen Hij het leven van Kaïn spaarde, liet God aan het universum zien wat de gevolgen zouden zijn als de zonde niet bestraft werd. De invloed die hij uitoefende op zijn nakomelingen door woord en voorbeeld, leidden tot een mate van verderf die de vernietiging van de gehele wereld door de zondvloed ten gevolge had [...] Hoe langer de mensen leefden, des te slechter werden ze. Zo ging het ook met de opstand bij de Sinaï. Als de straf niet dadelijk op de overtreding was gevolgd, zouden dezelfde gevolgen zichtbaar zijn geweest.' (Ellen White, Patriarchen en profeten, blz. 288)

## Gespreksvragen

`Denk verder na over de vraag aan het einde bij maandag. Hoe kunnen we een creatie aanbidden in plaats van de Schepper? Hoe kunnen we de aarde op een verantwoorde manier verzorgen en de natuur behouden zonder het te vereren of tot een idool te maken?`

`De ernst van een situatie is af te meten aan de gevolgen en resultaten van een actie of door het gewicht van die gevolgen. Waarom vroeg Mozes degenen te doden die zich weigerden te bekeren en halsstarrig bleven in hun opstand tegen God en zijn gebod?`

`Waarom is plaatsvervangende verzoening het enige juiste model van verzoening? Waarom is elke verzoeningstheorie die de plaatsvervangende basis van het evangelie ontkent of bagatelliseert een ernstige theologische fout? Lees 1 Petrus 2:24. Hoe openbaart dit op krachtige wijze het idee van Jezus als onze plaatsvervanger?`