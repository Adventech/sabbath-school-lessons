---
title: Ze sabbat van de Heer
date: 21/09/2025
---

Tegenstanders van de sabbat van de zevende dag beweren ten onrechte dat het alleen voor de Joden bedoeld was (de zevende dag werd in Eden apart gezet en geheiligd (Zie: Genesis 2:1-3) ). De bewering dat de Joden er voor het eerst over hoorden bij de Sinaï, is eveneens onjuist (de Joden hielden de sabbat al vóór de Sinaï). (Zie: Exodus 16:22-29) We hoeven er niet aan te twijfelen dat de sabbat een belangrijk onderdeel uitmaakte van het leven van de Hebreeërs.

`Lees Exodus 35:1-3. Welke waarheid kreeg het volk nogmaals te horen tijdens de bouw van het heiligdom?`

De sabbat en zijn boodschap was, is en zal altijd om God draaien - om wie Hij is en welke grootse dingen Hij heeft gedaan en zal doen. De sabbat herinnert ons aan zijn scheppende en reddende daden en richt onze aandacht op God, die met zijn volk wil zijn. De sabbat en het heiligdom nemen hetzelfde in beschouwing: Gods aanwezigheid in ons leven.

In het Oude Testament brengt de sabbat een veelzijdige boodschap over. Je zou zijn betekenis in de volgende vijf kernpunten kunnen vangen:

1. God is de Schepper: de Bijbel begint met die verbluffende en fundamentele uitspraak. (Genesis 1:1) Het zichtbare gedenkteken van Gods schepping is de sabbat. (Genesis 2:2-3; Exodus 20:8-11) Alle andere Bijbelse waarheden berusten op dat ene feit - God is onze Schepper.
2. De Messias komt; deze hoop grijpt terug op Gods belofte van het Zaad, dat de slang (Satan) verslaat en het kwaad overwint.
3. God zal zijn koninkrijk stichten. De sabbat is het voorproefje daarvan.
4. Verlossing komt van de Heer. Gods volk draagt uit dat God hun Verlosser en Redder is. Hun verlossing is alleen het resultaat van zijn genade.
5. God berecht ieder mens. Zij die Hem blijven afwijzen en ontkennen hebben geen toekomst voor ogen. Het eeuwig leven geeft Hij om niet aan degenen die Hem volgen.

`Er is een Joods gezegde: Meer dan dat Israël de sabbat hield, hield de sabbat Israël. Als adventisten zouden we het waarschijnlijk niet zo formuleren, maar welke belangrijke rol heeft de sabbat in ons leven?`