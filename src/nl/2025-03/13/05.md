---
title: Gods aanwezigheid in de tabernakel
date: 24/09/2025
---

`Lees Exodus 40:1-38. Hoe konden de Israëlieten zien dat God bij hen was?`

Het laatste hoofdstuk in Exodus (Exodus 40) beschrijft hoe de tabernakel wordt ingewijd en de Tien Geboden erin worden geplaatst. De inwijding van de tabernakel was het hoogtepunt van Israëls ervaringen bij de Sinaï.

Gods heerlijkheid is zijn heiligheid, zijn karakter en zijn liefdevolle aanwezigheid, oftewel de goedheid zelf. (Exodus 3:5; Exodus 33:18-19) Zijn aanwezigheid vulde de tabernakel en was te zien als een wolk, de majesteit van de Heer (de Shekina). Het boek Exodus eindigt met de bemoediging van Gods leidende aanwezigheid, op de dag in de wolk van de Heer, 's nachts in een vuurkolom. Op een heel reële en krachtige manier mochten de Hebreeërs niet alleen ervaren dát God er was, maar ook hóe dichtbij en betrokken Hij was als hun Gids.

Mozes bouwde de tabernakel op de eerste dag van de eerste maand in het tweede jaar. (Exodus 40:2, 17) Ook wijdde hij alles - Aäron en zijn zonen als priesters (Exodus 40:9, 13, 15) - met zalfolie. Hij ging door het heilige der heiligen, het heilige en de voorhof en wijdde het aan de Heer. Deze handeling markeerde het begin van de diensten in het heiligdom. (Zie ook: Numeri 7:1) Alleen tijdens de inwijdingsceremonie van de tabernakel mocht Mozes het heilige der heiligen binnengaan; sindsdien was dat alleen de hogepriester toegestaan, één dag per jaar, op Grote Verzoendag. (Leviticus 16:2, 17)

Op drie momenten zegt de Bijbel dat een werk voltooid was: (1) aan het einde van de scheppingsweek zegt God woordelijk dat zijn scheppende taak erop zit, (Genesis 2:1-3) (2) na de voltooiing van de tabernakel verklaart de Bijbel: 'Zo legde Mozes de laatste hand aan het werk' (Exodus 40:33) en (3) nadat Salomo de tempel had gebouwd. (1 Koningen 7:51) Deze link tussen de schepping en Israëls heiligdom benadrukt de kosmische dimensie, de tijd waarin de Heer met de verlosten de nieuwe aarde zal bewonen in het nieuwe Jeruzalem, 'de tent van God. (Openbaring 21:2-3 (Herziene Statenvertaling), vergelijk met: Openbaring 22:1-4) Dat God de tabernakel vulde met zijn aanwezigheid, (Exodus 40:34) was het hoogtepunkt van alle gebeurtenissen sinds de geboorte van Mozes, de overwinning op de Egyptische goden gedurende de tien plagen, de ontsnapping uit Egypte, de overwinning op het Egyptische leger en, lest best, Gods openbaring op de berg Sinaï.

`Hoe kunt u, ook nu, Gods aanwezigheid ervaren? Waarom is dat zo belangrijk?`