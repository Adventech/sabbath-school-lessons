---
title: De tabernakel
date: 20/09/2025
---

### Lezen 

Exodus 35:1-36:7; Genesis 1:1; Exodus 36:8-39:31; Hebreeën 7:25; Exodus 40:1-38; Johannes 1:14.

> <p>Kerntekst</p> 
> ‘Toen werd de ontmoetingstent overdekt door een wolk en werd de tabernakel gevuld door de majesteit van de HEER [ ] Zolang hun tocht duurde, rustte overdag de wolk van de HEER op de tabernakel, ‘s nachts verscheen er een vuur in, dat voor alle Israëlieten zichtbaar was.’ Exodus 40:34, 38

Een hechte band hebben met de Heer, dat was de belangrijkste taak die Gods volk in het Oude Testament was toegewezen (hetzelfde geldt voor ons in deze tijd); Hem aanbidden en dienen; en God op de juiste manier aan anderen weerspiegelen (Deuteronomium 4:5-8). In de hof van Eden verborgen Adam en Eva zich voor God. Door hun zonden waren ze bang voor Hem. Zonde veroorzaakt dat mensen God gaan schuwen en deze angst verdraait ons beeld van zijn karakter. Het goede nieuws is dat God de eerste stap zet om deze kloof te overbruggen. Hij neemt het initiatief en raapt de scherven bij elkaar om de gebroken relatie te herstellen. Hij roept de zondaar tot zich: ‘Waar ben je?’ (Genesis 3:9)

Bovenal moeten wij de mensen om ons heen laten zien hoe Gods karakter is en welke liefdevolle en rechtvaardige werken Hij heeft gedaan. Als mensen zich aangetrokken voelen tot God en overtuigd raken van zijn onzelfzuchtige liefde voor hen, dan zullen ze hun leven aan Hem geven en gehoorzaam zijn aan wat Hij hun opdraagt. Ze weten immers dat het voor hun eigen bestwil is.

Het heiligdom bewijst hoezeer God bij de mens aanwezig is en openbaart de grootste waarheden: hoe Hij degenen verlost die in geloof tot Hem komen.

_Op sabbat 27 September bespreken we met elkaar deze les._