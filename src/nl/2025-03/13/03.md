---
title: Gaven en de Geest
date: 22/09/2025
---

`Lees Exodus 35:4-36:7. Welke belangrijke lessen kunnen we hieruit leren?`

Een overvloed aan verschillende kostbare materialen was nodig voor de bouw van de tabernakel. Dit werd bereikt door gulle donaties van Gods volk, dat vanuit de grond van hun hart schonk, vrijwillig en blijmoedig. Ze gaven goud, zilver, brons, fijn geweven linnen, kostbare edelstenen, unieke stoffen, acaciahout, olijfolie, kruiden en nog vele andere benodigdheden. Mensen boden ook hun hulp aan: vele specifieke objecten voor de tent en haar meubels moesten met vaardigheid en ijver worden gemaakt. Kledingmakers waren nodig voor de gewaden van de priesters, die in de tabernakel dienst zouden doen, en de hogepriester, wiens veelzijdige kleding zelfs een borstplaat en tulband omvatten.

God had de Israëlieten rijkelijk gezegend met de geschenken die de Egyptenaren hun gaven bij hun vertrek uit Egypte. Nu was het hun beurt God door geschenken te bedanken voor zijn genadige en grootse leiderschap. Hun harten werden aangespoord om dit werk tot zijn eer te volbrengen. Het volk gaf zo blij en zoveel dat Mozes te horen kreeg dat 'de mensen veel meer bijeenbrachten dan nodig was. (Genesis 36:5) En dus riep Mozes hen een halt toe: 'Er was meer dan voldoende materiaal om al het werk te kunnen uitvoeren. (Exodus 36:7)

Onder leiding van de heilige Geest stelde God het volk in staat de tabernakel foutloos te bouwen. Besaleël, Oholiab en de anderen '[werden] vervuld met goddelijke geest.' (Exodus 35:31) Oftewel, ze kregen de vaardigheden, wijsheid en het artistieke inzicht om elk werk perfect te volbrengen. Het was een gigantisch project en het moest een exacte replica zijn van het voorbeeld dat God Mozes had laten zien. Het is bijzonder dat de heilige Geest gegeven werd om het volk de talenten en vaardigheden te geven die ze nodig hadden voor de bouw van de tabernakel.

Gevuld worden door de heilige Geest is geen magisch proces. Het houdt niet in dat mensen dan een speciale geestelijke kracht in zich hebben. Om Gods doel vooruit te helpen en zijn opdracht te volbrengen, stelt God zijn volgelingen in staat zijn werk tot in de puntjes te doen.

`Welke geestelijke gaven heeft u ontvangen, vervuld van de heilige Geest? Bedenk dat de geestelijke gaven alleen tot bloei kunnen komen als u leeft naar de vrucht van de Geest. (Galaten 5:22-23)`