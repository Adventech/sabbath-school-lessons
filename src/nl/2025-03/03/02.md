---
title: Wie is de Heer?
date: 13/07/2025
---

In navolging van Gods bevel gaat Mozes naar de farao. Het is de eerste stap voor hem om 'mijn volk, de Israëlieten, uit Egypte weg te leiden. (Exodus 3:10)

`Hoe reageerde farao op Gods eis 'Laat mijn volk gaan'? Waarom is zijn antwoord zo veelzeggend?`

'Wie is die HEER?', antwoordt farao, maar niet omdat hij Hem wil leren kennen. Hij wuift Hem weg om die God te tarten en zijn bestaan zelfs te ontkennen. Alsof hij er trots op is, zegt hij 'Ik ken de HEER niet'. Hoeveel mensen hebben die woorden door de geschiedenis heen herhaald? Hoe tragisch is dat, helemaal als u denkt aan Jezus' woorden: 'Het eeuwige leven, dat is dat zij $U$ kennen, de enige ware God, en Hem die $U$ gezonden hebt, Jezus Christus. (Johannes 17:3)

Egypte, waar farao aan het hoofd van staat, vertegenwoordigt een macht die Gods aanwezigheid en gezag ontkent. Het is een macht die God, zijn Woord en zijn volk tegenwerkt. Deze rebellie tegen de levende God blijkt des te meer uit farao's volgende opmerking dat hij 'de Israëlieten niet laat gaan'. En zo staat Egypte niet alleen voor een macht die God ontkent, maar Hem ook openlijk tegenwerkt. Geen wonder dat velen diezelfde houding duizenden jaren later herkenden in de Franse Revolutie. (Zie ook: Jesaja 30:1-3 en Openbaring 11:8) Farao dacht dat hij een god was of de zoon van een god - wat een arrogant beeld moet hij gehad hebben van zijn macht, sterkte en intelligentie!
'Van alle landen die in de Bijbel worden genoemd, is Egypte het verst gegaan in godsontkenning en wetsverachting. Geen enkele koning heeft zich openlijker en brutaler verzet tegen het gezag van de hemel dan Farao. Toen Mozes hem in opdracht van God het bericht overbracht, antwoordde Farao aanmatigend: "Wie is de HERE, naar wie ik zou moeten luisteren om Israël te laten gaan? Ik ken de HERE niet, en ik zal Israël ook niet laten gaan." (Exodus 5:2) Dit is atheïsme en het land dat door Egypte wordt voorgesteld, zou de eisen van de levende God ook verwerpen. Het zou blijk geven van hetzelfde ongeloof en dezelfde uitdagende houding aannemen. (Ellen White, De Grote Strijd, blz. 255.)

`Als iemand u zou vragen, Kent u de Heer? Hoe zou u dan antwoorden? Zo ja, hoe zou u Hem omschrijven? Waarom?`