---
title: Als God voor de farao
date: 17/07/2025
---

`Lees Exodus 6:28-7:7. Hoe gaat de Heer om met Mozes' tegenwerpingen?`

God stelt zich aan Mozes voor als Jahweh. Hij is een persoonlijke en verbonden God, de God van zijn volk en de God die een verbondsrelatie met hen is aangegaan. Voor de tweede keer gebiedt deze oneindige God Mozes te gaan en met de farao te spreken. Onzeker reageert Mozes met de vraag, 'Waarom zou de farao naar mij luisteren?' Opnieuw blijkt niet alleen hoe nederig Mozes was, hij probeert ook op elke mogelijke manier onder de opdracht uit te komen. Tot nu toe is hem dat niet gelukt. 'Toen God Mozes de opdracht gaf farao opnieuw te bezoeken, kwam Mozes' minderwaardigheidscomplex duidelijk naar voren. Het woord 'aral sepatayim, dat letterlijk 'onbesneden lippen' betekent en hier gebruikt wordt om Mozes' onvermogen tot spreken te benadrukken, (Exodus 6:12, 30) is een herhaling van Exodus 4:10, 'geen goed spreker. (Andrews Bible Commentary: Old Testament, 'Exodus' (Berrien Springs, MI: Andrews University Press, 2020), blz. 205.) Uit genade stelt God Aäron aan als Mozes' helper. Mozes zal de boodschap met Aäron delen, die het op zijn beurt openlijk aan de farao zal overbrengen. En zo 'stond Mozes als een god' (Exodus 7:1) voor de Egyptische koning en "Aäron als zijn profeet".

Dit verhaal bevat de taakomschrijving van een profeet. Een profeet is de woordvoerder van God: hij of zij is zijn spreekbuis om Gods Woord aan het volk over te brengen en te verduidelijken. Zoals Mozes met Aäron sprak en Aäron de boodschap overbracht aan de farao, zo richt God het woord tot een profeet, die Gods onderricht vervolgens deelt met het volk. Hij of zij kon dat persoonlijk doen ten overstaan van de luisteraars; of, zoals vaak gebeurde, de profeet ontving de boodschap van God en schreef het op.

God laat Mozes ook niet in het ongewisse over zijn ontmoeting met de farao. Hij waarschuwt hem dat het proces gespannen en langdurig zal zijn. Voor de tweede keer legt God er bij Mozes de nadruk op dat de farao niet van gedachten zal veranderen en dat Hij zijn hart verhardt. (Exodus 4:21; Exodus 7:3) Zijn inspanningen zullen uiteindelijk tot iets goeds leiden, omdat 'de Egyptenaren zullen beseffen dat Ik de HEER ben. (Exodus 7:5) Oftewel, te midden van de chaos die zal volgen, wordt God verheerlijkt.

`Mozes' smoesjes om Gods opdracht niet na te volgen waren op. Welke uitvluchten gebruiken wij om niet te doen wat God van ons vraagt?`