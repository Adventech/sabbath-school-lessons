---
title: Verdieping
date: 18/07/2025
---

# Een moeilijke start

## Exodus 6:1-13

## IJsbrekervraag

`Hoe reageer jij op een plechtige belofte die iemand je geeft? Waarom ben je soms argwanend?`

## Ik verken

God roept Mozes en verwijst naar wat Hij heeft gedaan voor Abraham, Isaak en Jakob. Hij weet hoe ellendig het volk eraan toe is. De Heer heeft een prachtige toekomst in gedachten (Exodus 3). Mozes maakt bezwaar en wil de naam van God weten die hij de Israëlieten kan geven. God zegt dat Hij 'Ik zal er zijn' heet. Wat betekenen die indrukwekkende woorden in de praktijk? Om dat duidelijk te maken, ontvangt Mozes kracht wonderen te doen (4:1-9). Hij blijft aarzelen want hij zou niet zo'n goede spreker zijn. God neemt ook dat bezwaar weg. Uiteindelijk gaat hij op pad (4:18-23). Samen met Aäron gaat Mozes naar de farao. Het resultaat is bedroevend: de situatie voor de Israëlieten wordt juist slechter. Ze moeten evenveel stenen produceren, maar moeten de grondstoffen nu zelf verzamelen.

## Ik bestudeer

We moeten bedenken dat het allereerste verzoek van Mozes aan de farao niet het wegtrekken van het volk is, maar dat hij slechts vraagt drie dagreizen verderop in de woestijn offers aan de Heer te brengen. Mozes geeft daarvoor ook een reden: als we dat niet doen, dan treft de Heer ons met de pest. Mozes vraagt dus om religieuze vrijheid voor zijn volk. Hun ontrouw zal ook Egypte schaden want zij zullen veel arbeidsinzet kwijtraken.

## Lees Exodus 5:22-23.

$\star$ `Hoe worden in deze verzen de problemen samengevat?`
Het lijkt wel alsof de Heer de spanning doelbewust laat oplopen om vervolgens doortastend in te grijpen.

## Lees Exodus 6:1

* `Wat gaat de Heer met farao doen?`

In de volgende verzen komen dezelfde zaken aan de orde die in de voorafgaande hoofdstukken aan de orde zijn geweest.

## Lees Exodus 6:2-13

* `Hoe grijpt God terug op het verleden? (verzen 2-4,8) Vergelijk Exodus 3:6.`
* `Waarvan verzekert Hij Mozes en daarmee ook het volk? (vers 5) Vergelijk Exodus 3:7-10)`
* `Wat gaat de Heer doen? (verzen 6-9) Hoe reageert het volk?`
* `Welke opdracht geeft de Heer nogmaals aan Mozes en hoe reageert die daarop? Ook die reactie kennen we al! (verzen 10-12)`
* `Wat is het eindresultaat? (verzen 13)`

# Ik pas toe

- Dit gedeelte gaat over alle ellende die er over Israël wordt uitgestort. Dat herkennen we allemaal ook uit ons eigen leven. `Hoe word jij dan gerustgesteld door Gods naam? Wat voor indruk maakt 'Ik zal er zijn' op jou?`
- Kijk nog eens naar de eerste alinea van 'Ik bestudeer'. `Wat denk je van die redenering dat Egypte schade leidt als zij hun 'werknemers' niet de nodige vrijheid geven, vooral op religieus gebied? Waarom is dat nog steeds van toepassing?`
- `Wat denk je van deze stelling: Oprechte en praktiserende christenen zijn een aanwinst voor elke werknemer en die moet hij koesteren en hun vooral ruimte geven voor de invulling van hun geloofsovertuiging?`
- `Waarom is het soms beter een conflict te laten oplopen, zoals God dat hier ook lijkt te doen met Israël en de farao, dan meteen een oplossing te zoeken? Soms moet je een zweer eerst rijp laten worden, voordat je er iets aan kunt doen.`
- Exodus 6:9 schetst de moedeloosheid van Israël. `Waarom zijn wij ook weleens moedeloos?` Het is goed om nogmaals stil te staan bij de herhaling waarvan in dit gedeelte sprake is. God stuurt Mozes er weer op uit en die protesteert opnieuw. God verzekert zijn volk (en ons!) ervan dat Hij trouw is aan zijn verbond en weet in welke omstandigheden wij verkeren. Dat moet toch een geruststelling zijn?

## Ik bid ...

Almachtige Heer, er zijn momenten dat alles tegen lijkt te zitten zodat we er moedeloos van worden. Help ons de les te leren die ook uw volk zo moeizaam heeft geleerd. Namelijk om $U$ onder alle omstandigheden te vertrouwen in de wetenschap dat deze wereld en ook wijzelf in uw hand zijn. Amen.