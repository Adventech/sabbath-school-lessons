---
title: Een moeilijke start
date: 12/07/2025
---

### Lezen 

Exodus 5:1-23; Openbaring 11:8; Exodus 6:1-13; Psalm 73:23-26; 2 Korintiërs 6:16; Exodus 6:28-7:7.

> <p>Kerntekst</p> 
> 'Hierna gingen Mozes en Aäron naar de farao, en ze zeiden tegen hem: "Dit zegt de HEER, de God van Israël: Laat mijn volk gaan, om in de woestijn ter ere van Mij een feest te vieren." "Wie is die HEER, dat ik Hem zou gehoorzamen?' vroeg de farao. "Waarom zou ik de Israëlieten laten gaan? Ik ken de HEER niet en de Israëlieten laat ik niet gaan.'" Exodus 5:1-2

Veel gelovigen denken dat geluk, voorspoed en succes op je wachten zodra je besluit God te volgen. Toch is dat niet altijd het geval; lees de Bijbel maar. De weg is soms vol struikelblokken, nieuwe moeilijkheden dienen zich maar al te vaak aan. Dit kan ongelooflijk frustrerend zijn, aangezien het ook vragen op kan roepen waar we niet altijd een antwoord op hebben of waar geen antwoord op lijkt te zijn.

Iemand die op God vertrouwt, krijgt met ontelbare beproevingen te maken. Als we volhouden, levert God de uitkomst op zijn voorwaarden en op zijn tijd. Zijn manier druist misschien volledig in tegen onze hoop op een snelle en directe oplossing. Toch moeten we leren ons ondanks alles aan Hem vast te klampen.

Het thema voor deze week: Mozes en de oproep Gods volk uit Egypte te leiden - een duidelijker opdracht had God iemand niet kunnen geven: het ging gepaard met wonderen en God zelf liet Mozes expliciet weten wat Hij van hem verwachtte. Was het dan niet veel makkelijker voor Mozes? Hij wist dat God hem riep en kreeg zelfs een specifieke taak? Appeltje-eitje toch? Wordt vervolgd...

_Op sabbat 19 Juli bespreken we met elkaar deze les._