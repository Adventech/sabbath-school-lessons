---
title: De goddelijke 'Ik'
date: 15/07/2025
---

Arme Mozes! Eerst scheldt de farao hem uit, vervolgens krijgt hij de woede van zijn volk over zich heen. En dus klaagt Mozes bij God. Verbitterd en teleurgesteld om de verergerde situatie van Israël vraagt hij: 'Heer, waarom behandelt U dit volk zo slecht? Waarom hebt U mij hierheen gestuurd? Vanaf het moment dat ik bij de farao ben gekomen en hem in uw naam heb toegesproken, heeft hij het volk slecht behandeld. U hebt uw volk niet bevrijd - integendeel!' (Exodus 5:22-23) Mozes' ongenoegen met de Heer is onmiskenbaar en, gezien de situatie, ook begrijpelijk. Gods reactie is heel indrukwekkend. Hij treedt zonder enige aarzeling op: 'Nu zul je zien wat Ik de farao ga aandoen.' (Exodus 6:1)

`Lees Exodus 5:22-6:8. Hoe reageert God op Mozes? Welke belangrijke godsdienstige waarheden kunnen we hieruit leren?`

God zwijgt niet langer; Hij komt nu in actie om zijn volk te helpen. Hij herinnert Mozes eraan waar het om gaat: 1. Ik ben de Heer, 2. Ik had persoonlijk contact met je voorvaderen, 3. Ik heb een verbond met hen gesmeed, 4. Ik heb hun het land Kanaän beloofd, 5. Ik heb de jammerkreten gehoord van het volk Israël, 6. Ik ben mijn verbondsbelofte, jullie het beloofde land te geven, niet vergeten. Ziet u hoe vaak God het woord 'Ik' gebruikt? Ik, de Heer uw God, heeft dit en dit gedaan, zodat je erop kunt vertrouwen dat Ik mijn beloftes nakom.

Nu belooft de Heer plechtig dat Hij de volgende vier dingen zal doen voor Israël als hun Heer: 1. 'Ik zal de last die de Egyptenaren jullie opleggen van je afnemen', 2. 'Ik zal jullie uit je slavenbestaan bevrijden', 3. 'Ik zal jullie verlossen met opgeheven arm en de Egyptenaren zwaar straffen', 4. 'Ik zal jullie aannemen als mijn volk, en Ik zal jullie God zijn.' (Exodus 6:6-7) Met deze vier beloftes bevestigt en herstelt God zijn relatie met zijn volk. God doet alles en de Israëlieten mogen de opbrengst ervan in genade ontvangen. God biedt hun deze geschenken gratis aan, het is zijn liefdesdaad aan hen; Hij deed dat toen voor hen en doet hetzelfde voor ons.

`Welke andere personen in de Bijbel hebben het in hun ellende tot God uitgeschreeuwd - om logische redenen? Waarom mogen we ons hart uitstorten voor God en (sometimes) zelfs klagen over onze situatie? Waarom moeten we dat wel te allen tijde doen in vertrouwen en geloof?`