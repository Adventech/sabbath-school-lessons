---
title: Verdere studie
date: 18/07/2025
---

## Lees

Ellen White, 'De plagen over Egypte', blz. 225-238, in Patriarchen en profeten.
Mozes en zijn volk begonnen totaal op de verkeerde voet nadat Mozes voor het eerst bij de farao was geweest.
'De koning, die opgeschrikt was, dacht dat de Israëlieten een opstand tegen hem in de zin hadden. Ontevredenheid was het gevolg van niets doen: hij zou zorgen dat er geen tijd overbleef voor het maken van gevaarlijke plannen. Terstond nam hij maatregelen om hun juk te verzwaren en hun geest van onafhankelijkheid te doven. Diezelfde dag werd opdracht gegeven hun arbeid wreder en ondraaglijker te maken. Het meest voorkomende bouwmateriaal van het land was in de zon gedroogde steen; de muren van de mooiste gebouwen werden hiervan vervaardigd, en dan bedekt met natuursteen; en het vervaardigen van bakstenen vereiste grote aantallen slaven. Gehakt stro werd door de klei gemengd om het te binden, en grote hoeveelheden hiervan waren nodig voor het werk; nu gaf de koning bevel dat er geen stro meer geleverd mocht worden; de werklieden moesten het zelf zoeken, terwijl ze dezelfde hoeveelheden stenen moesten afleveren.

Dit bevel veroorzaakte grote verslagenheid onder de Israëlieten in heel het land. De Egyptische opzichters hadden Hebreeuwse beambten aangesteld als opzichters over het werk van het volk en deze opzichters waren verantwoordelijk voor het werk van hen over wie ze gesteld waren. Toen de bevelen van de koning van kracht werden, verstrooide het volk zich door heel het land om stoppels in plaats van stro te zoeken; maar het bleek voor hen een onmogelijkheid om de gewone hoeveelheid werk klaar te maken. Om deze reden werden de Hebreeuwse opzichters wreed geslagen. (Ellen White, Patriarchen en profeten, blz. 226.)

## Gespreksvragen

`Denk aan een tijd dat u gehoor gaf aan Gods taak in uw leven en dat het niet goed ging of in ieder geval niet goed begon? Wat heeft u uiteindelijk van die ervaring geleerd?`

`Vertel anderen hoe God ingreep in uw leven, of in reactie op uw roep om hulp, of zonder dat u zijn hulp verwachtte? Hoe kunnen we in Gods goedheid blijven geloven te midden van het lijden, dat ook wij meemaken die op de Heer vertrouwen?`

`Hoe zou u reageren als iemand beweert, 'Ik ken de Heer niet'? Stel dat iemand dat tegen u zegt, niet om God uit te dagen, maar om simpelweg te delen hoe diegene in het leven staat? Hoe kunt u die persoon helpen om 'de Heer te leren kennen' en hem of haar te vertellen waarom het zo belangrijk is dat te doen?`