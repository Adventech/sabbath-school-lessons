---
title: Wraak
date: 28/08/2025
---

'Neem geen wraak, geliefde broeders en zusters, maar laat God uw wreker zijn, want er staat geschreven dat de Heer zegt: "Het is aan Mij om wraak te nemen, Ik zal vergelden."' (Romeinen 12:19)

`Welke belofte en gebod bevat dit vers? Waarom is de scheidslijn tussen de twee niet altijd even duidelijk?`

Tot de Heer het recht doet gelden waar nu zo'n gebrek aan is, was het de taak van de rechters in het oude Israël om de regelgeving na te volgen en een terechte straf te bepalen als schade of letsel was toegebracht. Eerst moesten ze op zoek naar de feiten. Het probleem was dat de handhavers van de wet in Christus' tijd de wet op zo'n manier uitvoerden dat mensen juist het recht in eigen hand konden nemen. Daardoor werd de wet uit haar context getrokken en ging haar oorspronkelijke bedoeling verloren. En zo vochten ze voor het behoud van iets dat de wet eigenlijk verbood.

`Lees Matteüs 6:4, 6; Matteüs 16:27; Lucas 6:23; 2 Timoteüs 4:8. Hoe dacht Jezus over beloningen en straffen?`

Jezus had geen bezwaar tegen beloningen of straffen. Rechtvaardigheid is een principekwestie: het is een heel belangrijk onderdeel van het leven. Alleen mag geen mens zelf de taak van rechter, jury en 'beul' op zich nemen. Hoe makkelijk kunnen wij het immers bij het verkeerde eind hebben! Het is niet aan ons het iemand betaald te zetten. Als kwaad vergolden moet worden, is dat de taak van een objectief gerechtshof: rechters dragen die verantwoordelijkheid.

Binnen die context zegt Jezus ons perfect te zijn zoals 'onze Vader in de hemel perfect is'.

`Hoe kunnen wij zijn zoals God is?`

Onzelfzuchtig liefdevol vat Gods karakter het beste samen. Hij leerde zijn volgelingen hun vijanden lief te hebben en te bidden voor wie hen vervolgen. We zijn perfect als we liefhebben, vergeven en genadig zijn, (Lucas 6:36) zelfs tegenover degenen die dat niet verdienen. Zulk gedrag, evenals de daden die ertoe leiden, laten zien dat we Gods karakter weerspiegelen.

`Hoe kunnen we, dag na dag, leren te houden van anderen zoals ons opgedragen wordt? Waarom zal ons eigen ik ervoor moeten sterven?`