---
title: Nog meer wetten
date: 25/08/2025
---

Genadig als Hij is, leerde God de rechters om te gaan met problemen aangaande eigendomsrechten. Verschillende situaties passeren de revue: wat de rechters te doen stond als een stier de stier van een ander aanviel, als iemand een huisdier stal en het verkocht, als dieren in het veld of de wijngaard van een andere eigenaar graasden, als een geleend object werd gestolen of een ingehuurd dier verwond raakte of stierf. (Exodus 21:33-22:15)

`Lees Exodus 22:16-23:9. Welke kwesties komen in deze wetten aan de orde? Wat wordt er over gezegd?`

Gods wetten snijden allerlei onderwerpen aan. Er volgden specifieke consequenties als mensen gekleineerd of vernederd werden. Geen enkele vorm van uitbuiting is toegestaan. In zijn genade verbetert God de zondige neigingen van het menselijk hart en beteugelt Hij de natuurlijke neigingen van de mens. De maatschappij moest een veilige plek zijn, waar het kwaad niet voorkwam en goede relaties tussen mensen opbloeiden. Gerechtigheid en liefde moesten de drijfveer zijn van het menselijk handelen.

`Lees Exodus 23:10-19. Welke belangrijke kwesties komen hier ter sprake?`

De sabbat en de feesten draaien om aanbidding en herinneren aan de meest belangrijke gebeurtenissen in de verlossingsgeschiedenis. Deze aanbidding werd zeer zorgvuldig gereguleerd, omdat het aan de basis lag van alle andere godsdienstige praktijken. De sabbat is bij de schepping ingesteld, (Genesis 2:2-3; Exodus 20:8-11) is verbonden met Israëls bevrijding en verlossing (Deuteronomium 5:12-15) en wijst op unieke wijze op God als onze Schepper, Verlosser en Heer. (Marcus 2:27-28)

Er waren drie belangrijke feesten die Israël jaarlijks moest herdenken:

1. Het Pesach of het feest van het ongedesemde brood in de lente (rondom half maart tot ca. half april),
2. Pinksteren of het Oogstfeest (het wekenfeest), zeven weken, specifiek vijftig dagen, na het eerste feest en
3. Het Loofhuttenfeest of het Inzamelingsfeest in de herfst (zo rond half september, half oktober). (Zie ook: Exodus 34:18-26; Leviticus 23:4-44; Numeri 28:16-29:40; Deuteronomium 16:1-16)