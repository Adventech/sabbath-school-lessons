---
title: Verdere studie
date: 29/08/2025
---

## Lees

Ellen White, 'De wet aan Israël gegeven', blz. 268-279, in Patriarchen en profeten.
Omdat we leven in het grondgebied van de vijand, zou het ons niet moeten verbazen dat sluwe en misleidende plannen ons zullen dwarsbomen. Wie van ons heeft geen pijn en lijden meegemaakt, enkel en alleen door de zonde en de zondige, gevallen wereld waarin we leven? Het hoort, jammer genoeg, 'bij het leven'. Toch geeft God ons de kracht ermee om te gaan.
'Onze liefdevolle Verlosser zal ons helpen wanneer wij zijn hulp hard nodig hebben. Hij is ons voorgegaan op de weg naar de hemel. Elke doorn die onze voeten pijn heeft gedaan, heeft ook Hem verwond. God laat de strijd toe om ons voor te bereiden op de vrede. De tijd der benauwdheid zal een vreselijke beproeving zijn voor Gods volk, maar voor alle gelovigen is dan ook de tijd aangebroken om vol vertrouwen uit te kijken naar de vervulling van Gods beloften. (Ellen White, De grote strijd, blz. 584.)

## Gespreksvragen

`Eeuwenlang hebben mensen er al moeite mee dat de Heer de heidense volken uit hun land verdreef en soms zelfs vernietigde. Dat lijkt ook tegenstrijdig. Toch gaat Gods liefde hand in hand met gerechtigheid. Waarom kan dat ons erop helpen vertrouwen dat Hij, zelfs bij die gebeurtenissen, óók vanuit liefde, niet alleen vanuit gerechtigheid handelde?`

`Na Jezus' woorden om anderen lief te hebben, zelfs onze vijanden en zij die ons haten, zegt Hij: 'Wees dus volmaakt, zoals jullie hemelse Vader volmaakt is.' (Matteüs 5:48) Waarom laat Jezus dit gebod direct volgen op de andere opdrachten? Wat leert Hij ons op die manier over wat het betekent 'perfect te zijn zoals jullie hemelse Vader'?`

`De apostel Paulus had een hele positieve en bemoedigende kijk op Gods wet en haar bedoelingen. Toch was hij er fel tegen de wet te misbruiken. Wat betekent zijn uitspraak dat 'u niet onder de wet staat, maar onder de genade leeft?' Hoe kunnen wij de wet verkeerd interpreteren?`

`Wat is het verschil tussen gerechtigheid en wraak? Zijn ze twee complete tegenpolen of uiten ze hetzelfde idee op twee verschillende manieren? Hoe kunnen we achterhalen of achter ons verlangen naar gerechtigheid geen verlangen naar wraak schuilt?`