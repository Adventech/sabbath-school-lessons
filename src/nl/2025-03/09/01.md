---
title: De wet uitleven
date: 23/08/2025
---

### Lezen 

Exodus 21:1-32; Exodus 22:16-23:33; 2 Koningen 19:35; Matteüs 5:38-48; Romeinen 12:19; Matteüs 16:27.

> <p>Kerntekst</p> 
> 'De HEER droeg Mozes op het volgende tegen de Israëlieten te zeggen: "Jullie zijn er getuige van geweest dat Ik vanuit de hemel tot jullie heb gesproken. Je mag daarom geen goden van zilver of goud maken om die naast Mij te vereren."' Exodus 20:22-23

God wilde dat zijn volk anders zou zijn dan de omringende volken. Hij wilde van hen een toegewijde geloofsgemeenschap maken, die hen zou leiden naar zijn instructies en gezag. Iedereen moest zijn wet volgen. Rechters werden aangesteld als wetshandhavers en de priesters hadden de taak de wet te onderwijzen. Ook ouders waren daarbij van cruciaal belang.

In elke cultuur weerspiegelen de wetten te allen tijde de idealen, doelen, plannen en het karakter van de wetgever. Toen farao bijvoorbeeld de opdracht gaf alle Hebreeuwse jongetjes te doden, zette die wet zijn persoonlijkheid in een duidelijk daglicht: kwaadaardig. Echter, als een koning een wet vervaardigt die bepaalt dat elke 18 -jarige in het koninkrijk op zijn kosten een opleiding mag volgen, zouden velen dit aanbod zien als een bewijs van de vrijgevigheid van de koning en zijn wens het land te laten floreren.

Gods wet openbaart wie Hij is. Het legt zijn goedheid aan de dag, zijn liefde, normen en waarden, gerechtigheid en zijn afkeer van het kwaad. Zo heilig en rechtvaardig als de wet is, zo is God. Terwijl het de voorwaarden schept voor een overvloedig leven, beschermt de wet ons ook tegen gevaren en ellende. Respect voor God, de mensen om ons heen en de dingen in het leven die ertoe doen, dat is het fundament van zijn wetgeving.

_Op sabbat 30 augustus bespreken we met elkaar deze les._