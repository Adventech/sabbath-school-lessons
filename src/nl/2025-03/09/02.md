---
title: De 'kleine letters' van het verbond
date: 24/08/2025
---

Toen God zijn wet bij de Sinaï gaf, liet Hij zijn volk zien op grond waarvan Hij hun leerde heilige levens te leiden door met Hem in verbinding te staan. De voorschriften van de wet moesten ook worden nageleefd. Daarom gaf God hun extra wetten, de zogenoemde 'kleine letters' van het verbond. De rechters droegen de verantwoordelijkheid voor deze wetten om ze op een juiste manier te handhaven.
'De gedachten van het volk, dat verblind en verlaagd was door heidendom en slavernij, waren niet voorbereid om ten volle de verreikende beginselen van Gods tien geboden naar waarde te schatten. Opdat de decaloog beter begrepen en nageleefd zou worden, werden er aanvullende geboden gegeven, die de beginselen van de tien geboden verduidelijkten en toepasselijk maakten. Deze wetten werden inzettingen genoemd, omdat ze in oneindige wijsheid en gelijkheid gevormd werden, en omdat de rechters aan de hand ervan recht konden spreken. In tegenstelling met de tien geboden werden deze afzonderlijk aan Mozes gegeven, die ze aan het volk moest bekendmaken.' (Ellen White, Patriarchen en profeten, blz. 274-275.)

`Lees Exodus 21:1-32. Hoe luiden de regels betreffende Hebreeuwse slaven, moord en lichamelijke verwondingen?`

De inzettingen van het verbond staan in een aantal hoofdstukken omschreven. (Exodus 21:1-23:19) Al deze regels en wetten werden gegeven om het kwaad een halt toe te roepen en een ordelijke samenleving te creëren. De wetten aangaande slavernij staan op zichzelf. Ze zijn niet te vergelijken met de gemene en mensonterende praktijken die slavernij in de middeleeuwen, en zelfs nu nog, karakteriseerden. Hebreeuwse slaven werden juist beschermd en op prijs gesteld. In huidige en middeleeuwse maatschappijen waren dienaren en slaven het eigendom van hun meester, die in alle opzichten zijn gang met hen kon gaan. De Bijbelse wetten schrijven een heel andere handelwijze voor. Slavernij duurde maximaal zes jaar. (Exodus 21:1-2; Jeremia 34:8-22) In het zevende jaar kregen alle slaven hun vrijheid terug, tenzij ze er zelf voor kozen bij hun meester te blijven. Op sabbat hoefden ze niet te werken (Exodus 20:9-10) en hun eigenaren voorzagen in hun dagelijkse behoeften.

`Geïnstitutionaliseerde slavernij komt bijna niet meer voor in de wereld. Waarin is deze boosaardige praktijk toch terug te zien? Wat kunnen wij, weliswaar beperkt, doen om dit tegen te gaan?`