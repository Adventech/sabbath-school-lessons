---
title: Verdere studie
date: 05/09/2025
---

## Lees

Ellen White, 'De tabernakel en zijn dienst', blz. 308-322, in Patriarchen en profeten.
De tabernakel was een speciale plek waar verzoening werd gedaan voor de beleden zonden van Gods volk. De tabernakel openbaarde het verlossingsplan tot in het kleinste detail, terwijl de kinderen van Israël door de woestijn zwierven. Gerechtigheid, heiligmaking en het oordeel, alles was aanwezig. Elk dieroffer wees op de dood van Jezus, de vergeving van zonden en, ten slotte, de kwijtschelding van die zonden. Behalve de offers was daar ook Gods wet, de maatstaf van gerechtigheid.
'Gods wet, die zich in de ark bevond, was de grote maatstaf van gerechtigheid en oordeel. Die wet sprak het doodvonnis uit over de zondaar; maar boven de wet bevond zich het verzoendeksel waarboven Gods aanwezigheid zichtbaar was, en vanwaar op grond van de verzoening aan de berouwvolle zondaar vergiffenis werd geschonken. Op deze wijze zien we hoe in het werk van Christus voor onze verlossing, voorgesteld door de heiligdomsdienst, "genade en waarheid elkaar ontmoeten; gerechtigheid en vrede elkaar kussen.' (Psalm 85:10) (Ellen White, Patriarchen en profeten, blz. 312.)

## Gespreksvragen

`Hoe vaak heeft u gezegd, 'Alles wat de Heer mij opdraagt te doen, zal ik doen'? Hoe goed is het u gelukt?`

`Nadat Mozes veertig dagen met de Heer op de Sinaï was geweest, benadrukte God dat de Israëlieten zijn sabbat moesten houden. Het zou een teken zijn tussen God en hen dat de Heer hen heiligde. Wat heeft onze sabbatsviering te maken met heiligheid en heiligmaking?`

`De Heer instrueerde de Israëlieten een heiligdom te maken 'zodat Ik te midden van hen kan wonen.' (Exodus 25:8)`

`Wat betekent het dat het bloed al hun zonden in het heiligdom, Gods huis, bracht? Hoe toont die geweldige waarheid, al is het in het klein, wat Jezus voor ons deed aan het kruis en wat Hij nu voor ons doet in het hemels heiligdom?`