---
title: Het verbond en de blauwdruk
date: 30/08/2025
---

### Lezen 

Exodus 24:1-18; 1 Korintiërs 11:23-29; Leviticus 10:1-2; Ezechiël 36:26-28; Exodus 25:1-9; Exodus 31:1-18.

> <p>Kerntekst</p> 
> 'Mozes maakte het volk bekend met alle geboden en regels die de HEER had gegeven, en het volk verklaarde eenstemmig: "Alles wat de HEER gezegd heeft zullen we doen."' Exodus 24:3

Als hun God, Schepper en Verlosser verlangde de Heer er ontzettend naar bij zijn volk te zijn en in hun midden te wonen. Hij heeft ons zo geschapen dat we dicht bij Hem horen te zijn. Zoals betekenisvolle relaties met andere mensen alleen ontstaan door tijd met elkaar door te brengen en er moeite in te steken, geldt dat ook voor onze verticale relatie met God. Het kan een bemoedigende en bevredigende ervaring zijn, maar alleen als we tijd met Hem doorbrengen. In de praktijk betekent het dat we zijn Woord bestuderen (God spreekt tot ons), bidden (we openen zo onze harten voor God) en aan anderen getuigen over Christus' dood, opstanding en wederkomst (zo delen we in Christus' zendingsopdracht). Doordat God ons zegent, kunnen wij tot een bron van zegen voor anderen zijn.

De focus zou op God moeten liggen, niet op onszelf. (Hebreeën 12:1-2) Door met Hem in verbinding te staan, kan God ons de kracht geven zijn onderricht na te volgen, oftewel zijn Woord te gehoorzamen. Geen wonder dat Christus' volgelingen in de eindtijd omschreven worden als mensen 'die zich houden aan Gods geboden en trouw blijven aan Jezus.' (Openbaring 14:12) Eigenlijk is het heel eenvoudig: we houden van God en uit die liefde voor Hem gehoorzamen we Hem.

_Op sabbat 6 september bespreken we met elkaar deze les._