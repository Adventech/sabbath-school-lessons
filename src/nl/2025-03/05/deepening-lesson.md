---
title: Verdieping
date: 01/08/2025
---

# Pesach

## Exodus 12:43-51

## Ijsbrekervraag

`Welk beeld of welke gedachte komt als eerste bij je op als je het woord Pesach hoort?`

## Ik verken

Na de tien plagen stond Israël op het punt Egypte te verlaten. In Exodus 12 geeft God Mozes gedetailleerde instructies:
- Hoe Israël zich moest beschermen tegen de verderfengel (verzen 1-39).
- Hoe zij de uittocht moesten herdenken door het feest van het Pesach en de ongezuurde broden.
- Wie wel en niet mocht deelnemen aan deze maaltijd (verzen 43-51).
Opvallend is dat het werkwoord 'eten' meerdere keren wordt herhaald. Het Pesach was niet alleen een gedenkdag, maar een maaltijd die het volk verbond met Gods bevrijding. Toch mocht niet zomaar iedereen deelnemen. Het feest was voor iedereen toegankelijk, maar deelname was alleen mogelijk voor hen die zich bewust verbonden aan de God van Israël. Het Pesach was dus méér dan een herinnering aan de uittocht - het was een keuze, een toewijding en een teken van geloof.
## Ik bestudeer
`Lees Exodus 12:43-51 aandachtig en onderzoek wat deze verzen onthullen over de betekenis en voorwaarden van het Pesach.`
## 1. Uitsluiting en inwijding
- `Waarom mochten vreemdelingen en dagloners niet deelnemen aan het Pesach? (vers 43, 45)`
- `Waarom mocht een besneden slaaf wél deelnemen? Wat betekende het Pesach voor hem? (vers 44)`
## 2. Symboliek in de maaltijd
- `In vers 46 wordt als enige keer in deze passage gesproken over de manier van eten. Waarom moest het vlees in huis blijven?`
- `Waarom mochten de botten van het offerdier niet gebroken worden? Wat zegt dit over de symbolische betekenis van het Pesach?`
## 3. De vreemdeling en het verbond
- `Een vreemdeling mocht deelnemen, maar alleen als hij besneden was. Waarom was de besnijdenis een voorwaarde? (vers 48-49)`
- `Welke boodschap gaf een vreemdeling af door deze stap te zetten?`
## 4. Gehoorzaamheid en bevrijding
- `In de laatste verzen lezen we dat de Israëlieten Gods bevel opvolgden, waarna zij werden bevrijd. (vers 50-51)`
- `Was hun redding een gevolg van hun gehoorzaamheid, of was het puur Gods trouw aan zijn belofte?`

# Ik pas toe
`De kernvraag in deze passage is: Wat was de voorwaarde om deel te nemen aan het Pesach?`
- `Hoe zit dat vandaag? Zijn er voorwaarden verbonden aan het avondmaal? In hoeverre zijn deze vergelijkbaar met die van het Pesach, of verschillen ze juist?`
- `Zowel bij het Pesach als bij het avondmaal staat eten centraal als teken van deelname. Wat betekent deze handeling voor ons geloof?`
## Een maaltijd die uitnodigt
`Het Pesach werd gevierd als een bevrijdingsmaaltijd, maar was tegelijkertijd ook een teken van toewijding. Iedereen mocht deelnemen, mits hij bewust koos voor Gods verbond.`
- `Wat zegt deze universele toegankelijkheid over Gods karakter?`
- `Biedt deelname aan het Pesach een garantie op redding? Waarom wel of niet?`
- `Waarom zou men het vandaag de dag nog vieren?`
## Ik bid ...
Heer, het Pesach is een uitnodiging om uw bevrijding te ontvangen, te omarmen en te beleven. Help mij dit niet alleen te vieren, maar het ook te delen met anderen. Laat mij jezus altijd zien als de Redder van de wereld en help mij het evangelie in waarheid te verkondigen.
Amen.