---
title: Pesach
date: 26/07/2025
---

### Lezen 

Exodus 11:1-10; Micha 6:8; Exodus 12:1-30; 1 Korintiërs 5:7; Exodus 13:14-16; Hebreeën 11:28.

> <p>Kerntekst</p> 
> 'En als uw kinderen dan vragen: "Wat betekent dit gebruik?" antwoord dan: "Wij brengen de HEER een pesachoffer omdat Hij de huizen van de Israëlieten voorbij is gegaan toen Hij de Egyptenaren strafte; ons heeft Hij gespaard."' Exodus 12:26-27

De tiende en laatste plaag staat voor de deur. De laatste waarschuwing is gegeven: de laatste kans op de juiste keuze. Het is nu echt een kwestie van leven of dood. Niet alleen het leven van ieder individu, het voortbestaan van gezinnen en het volk als geheel staat op het spel. Farao en zijn beambten bepalen het lot van vele mensen, of de dood of het leven. Zijn houding tegenover de levende God van Israël bepaalt niet alleen zijn toekomst, maar dat van zijn hele volk.

`Hoe voelen wij ons, wat doen wij als we gebukt gaan onder de druk van de omstandigheden en we de volgende stap of richting moeten bepalen, een keuze die de koers van ons leven en dat van anderen sterk beïnvloedt?` God is meer dan bereid ons de wijsheid, het verstand en de kracht te geven om het juiste te doen. Het probleem is alleen dat we, aangestuurd door ons dwarse hart, niet altijd het juiste willen doen. We weten het heus wel, maar weigeren het te doen. In het verhaal over de uittocht leidt de weigering van één man om zich aan God over te geven tot de ondergang van zichzelf en vele anderen. De geschiedenis herhaalt zich maar al te vaak.

_Op sabbat 2 augustus bespreken we met elkaar deze les._