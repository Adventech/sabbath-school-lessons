---
title: Verdere studie
date: 01/08/2025
---

## Lees

Ellen White, 'Het Pascha', blz. 239-244, in Patriarchen en profeten.
'Het Pascha was zowel een herdenking als een schaduw, daar het niet alleen terugwees naar de bevrijding uit Egypte, maar ook heenwees naar de grotere bevrijding die Christus zou bewerken door zijn volk van zonde te bevrijden. Het offerlam is een beeld van 'het Lam Gods' (Johannes 1:29) waarin onze enige hoop op de zaligheid ligt. De apostel zegt 'Christus, ons Pascha, is voor ons geslacht.' (1 KorintiÃ«rs 5:7) Het was niet voldoende dat het paaslam geslacht werd; het bloed moest aan de deurposten gestreken worden; zo moeten de verdiensten van het bloed van Christus op de ziel van toepassing worden gebracht. We moeten niet slechts geloven dat Hij stierf voor de wereld, maar dat Hij stierf voor eenieder van ons. We moeten de waarde van het verzoenend offer op onszelf van toepassing brengen. (Ellen White, Patriarchen en profeten, blz. 241.) Tot op heden vieren belijdende Joodse families over de hele wereld nog steeds het Pesach, het Pascha. Op 'Sederavond' ('Seder' betekent 'volgorde' of 'orde') herdenken ze de uittocht en genieten ze als gezin van een speciale maaltijd. Hoe wonderlijk dat ze dit zijn blijven doen vanaf dat de uittocht plaatsvond! Alleen de sabbat van de zevende dag, die belijdende Joden eveneens houden, gaat nog verder terug in de tijd.

## Gespreksvragen

`Hoe kunnen we het als 'rechtvaardig' bestempelen dat de Heer de eerstgeborenen doodde, al waren velen waarschijnlijk 'onschuldig'? Hoe kunnen we dit optreden rijmen met de krachtige realiteit van Gods liefde? Betrek de zondvloed in uw antwoord. Hoe verklaart u dit?`

`Wat is de betekenis van de symbolische uitleg dat gelovigen bedekt zijn door het bloed van Jezus en dat zijn bloed hen reinigt van al hun ongerechtigheden?`

`Lees de volgende woorden: 'De volgelingen van Christus moeten deel hebben aan zijn [Jezus'] ervaring. Ze moeten het Woord van God ontvangen en in zich opnemen, zodat het de drijfveer van leven en daden zal worden. Door de macht van Christus moeten ze naar zijn beeld veranderen, en Gods eigenschappen weerkaatsen [...] De geest en het werk van Christus moeten de geest en het werk van zijn discipelen worden.' (Ellen White, Patriarchen en profeten, blz. 242.) Hoe kunnen we Christus toestaan dit werk in ons te volbrengen?`