---
title: Het brood en water dat leven geeft
date: 09/08/2025
---

### Lezen 

Exodus 15:22-16:36; Genesis 3:1-6; Exodus 17:1-7; 1 Korintiërs 10:4; Exodus 18:1-27; 1 Korintiërs 10:11.

> <p>Kerntekst</p> 
> ‘Toen zei de HEER tegen Mozes: "Hoe lang blijven jullie nog weigeren mijn geboden en voorschriften in acht te nemen? De HEER heeft jullie de sabbat gegeven en daarom geeft Hij jullie op de zesde dag voedsel voor twee dagen. Laat ieder dus op de zevende dag blijven waar hij is, niemand mag dan het kamp verlaten." Toen hield iedereen op de zevende dag rust.' Exodus 16:28-30

Na Egypte verlaten te hebben, begon Israël aan een onbekende reis naar het beloofde land. Het volk stond voor een veeleisende en lange tocht en er waren talloze nieuwe lessen om te leren. De Heer zou hen leiden en voor hen zorgen; en ja, Hij verlangde ernaar hen te helpen groeien, maar daarvoor moesten ze zich een aantal karaktertrekken eigen maken: discipline, zelfbeheersing, opofferingsgezindheid, onzelfzuchtigheid, vertrouwen in de Heer en vooral, gehoorzaamheid.

Mozes was hun zichtbare leider en de Israëlieten zouden alleen de overwinning behalen als ze hem en zijn leiderschap navolgden. De reis vereiste van hen samen te blijven, gemeenschappelijk met elkaar samen te werken en elkaar bij te staan. Vele hindernissen en uitdagingen stonden hun te wachten. Hun geestelijke groei hing dus sterk af van de mate waarin ze met die moeilijkheden om zouden gaan en hoe ze op Mozes zouden reageren, helemaal als de problemen hun boven het hoofd stegen.

Het bekende Chinese gezegde dat 'een reis van 1000 mijl (= ca. 1600 km ) begint met de eerste stap' gold zeker voor hun situatie. Ze moesten zich bij elke stap vastklampen aan de aanwijzingen van de Heer. Zoals we zullen zien, waren ze tragisch genoeg absoluut geen snelle leerlingen. Maar ja, wie wel?

_Op sabbat 16 augustus bespreken we met elkaar deze les._