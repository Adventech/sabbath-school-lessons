---
title: Water uit de rots
date: 12/08/2025
---

In de woestijn heb je veel water nodig. God loste dit probleem op, al maakte het volk er voortdurend een probleem van, vertrouwde het Hem niet en stelde het zelfs zijn vermogen en bereidheid op de proef hen water te geven. Door hun ongeloof verlangden ze zelfs terug naar Egypte.

`Lees Exodus 17:1-7. Welke les had dit voorval het volk moeten leren?`

Mozes noemde de plek Massa, 'beproeving', en Meriba, dat 'ruzie' betekent. De Heer voorzag de Israëlieten van water, ondanks hun ongeloof. Deze twee namen hadden de Israëlieten eraan moeten herinneren God niet op de proef te stellen en niet met Hem in discussie te gaan. (Hebreeën 3:7-8, 15) Schandelijk trokken ze Gods aanwezigheid bij hen in twijfel, al hadden ze genoeg tastbaar bewijs gezien, niet alleen van zijn aanwezigheid, maar ook van zijn kracht en gezag.
'Mozes sloeg de rots, maar het was de Zoon van God, die gehuld in de wolkkolom naast Mozes stond en het levengevend water deed vloeien. Niet alleen Mozes en de oudsten, maar heel de vergadering die van verre stond aanschouwde de heerlijkheid des Heren; maar zou de wolk zijn weggenomen, dan waren ze gedood door de verschrikkelijke heerlijkheid van Hem die daarin woonde.' (Ellen White, Patriarchen en profeten, blz. 263.)

Water staat symbool voor het leven omdat er zonder water geen leven mogelijk is. Elke cel in ons lichaam heeft water nodig. We bestaan voor $60 \%$ uit water. Zelfs onze botten bestaan gedeeltelijk uit water. Door in hun waterbehoefte te voorzien in de woestijn toonde God aan de Israëlieten dat Hij hun gaf wat ze nodig hadden en dat ze op Hem konden vertrouwen. Toch bleef gehoorzaamheid een vereiste.

Vele eeuwen later herinnert Paulus gelovigen er in 1 Korintiërs 10:4 aan dat de ervaringen van de Israëlieten in de woestijn uitzonderlijk waren. Christus leidde hen niet alleen, maar voorzag hen ook van water (Psalm 78:15-16) en andere geestelijke en fysieke behoeften. Paulus verkondigde: 'Die rots was Christus. (1 Korintiërs 10:4) Voor het volk was Christus de Levensbron en de Gever van eeuwig leven. Rotsvast ging God zijn volk voor. We kunnen op Hem rekenen; Hij komt zijn beloften te allen tijde na.

`Waarin moet u God op dit moment vertrouwen? Hoe kunt u leren u over te geven aan zijn wil en te wachten tot Hij op zijn tijd in actie komt? Waarom is het niet altijd makkelijk dat te doen?`