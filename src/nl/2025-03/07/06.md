---
title: Het brood en water dat leven geeft
date: 14/08/2025
---

`Lees 1 Korintiërs 10:11. Waarom zijn al deze gebeurtenissen op papier gesteld, aldus Paulus?`

Paulus legt uit dat alle ervaringen van de Israëlieten als een voorbeeld en een waarschuwing bedoeld zijn voor Christus' volgelingen om hen te behoeden voor soortgelijke problemen. Oftewel, dat deze voorbeelden ons iets leren. De boodschap is specifiek aan ons gericht, wij 'voor wie het einde van de tijd gekomen is. (1 Korintiërs 10:11) God schenkt zijn volk de heilige Geest om gelovigen te versterken met 'kracht, liefde en bezonnenheid, (2 Timoteüs 1:6-7) zodat ze de juiste beslissingen kunnen maken en zijn onderricht navolgen. Jezus Christus is de bron van nieuw leven; (Johannes 14:6) alleen Hij kan ons veranderen in 'een levend, heilig en God welgevallig offer [...] U moet uzelf niet aanpassen aan deze wereld, maar u veranderen door uw gezindheid te vernieuwen, om zo te ontdekken wat God wil en wat goed, volmaakt en Hem welgevallig is. (Romeinen 12:1-2) Later, tijdens zijn bediening, trok Jezus lessen uit deze verhalen uit het Oude Testament, vooral over het manna en het water. Hij gebruikte deze beelden om waarheden te onderwijzen over zichzelf, degene die de Israëlieten door de woestijn had geleid.

`Lees Johannes 4:7-15 en Johannes 6:31-51. Welke waarheden herkennen wij hierin als christenen?`

De Samaritaanse vrouw ontdekte dat Christus iets aanbood dat nergens anders te verkrijgen is. De innerlijke dorst naar vrede, geluk en blijdschap komen van God, dus alleen Hij kan ons daarvan voorzien. (Psalm 42:1-2) Daarom legde Jezus, toen Hij eeuwen later over het manna sprak, uit dat God, en niet Mozes, het volk had gevoed. Vervolgens zei Hij: 'Ik ben het brood dat leven geeft [...] Wie bij Mij komt zal geen honger meer hebben. (Johannes 6:35) Twee keer herhaalde Jezus dat Hij het brood is dat leven geeft. (Johannes 6:35, 48)

Zoals het manna in de woestijn 'het brood uit de hemel' (Johannes 6:31-32) was, zo schonk Christus hun het water uit de rots om hun dorst te lessen. Naast deze fysieke functie hebben brood en water ook een geestelijke betekenis, aangezien Jezus Christus 'het brood is dat leven geeft (Johannes 6:35, 48) en 'het levende water. (Johannes 4:10-11, 14; Johannes 7:37-38) Alleen in Hem kan onze geestelijke dorst en honger werkelijk worden gelest.