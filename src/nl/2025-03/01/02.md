---
title: Gods volk in Egypte
date: 29/06/2025
---

# Gods volk in Egypte

De Hebreeuwse term voor de Exodus is shemot, dat 'namen' betekent volgens de inleidende woorden van dit Bijbelboek. 'Dit zijn de namen', lezen we aan het begin van Exodus. Het boek gaat van start met een opsomming van de patriarchen in Jakobs familie.

`Lees Exodus 1:1-7. Welk belangrijk feit leren deze verzen ons?`

Meteen brengt het boek Exodus Gods zegeningen in herinnering. Toen de patriarch Jakob en zijn familie zich vestigden in Egypte, bestonden ze uit 'slechts' 70 man. (Genesis 46:27; Exodus 1:5) Inmiddels 'kregen hun nakomelingen veel kinderen en zo breidden de Israëlieten zich steeds meer uit. Ze werden zo talrijk dat ze het hele land bevolkten. (Exodus 1:7) Ten tijde van de uittocht 'bedroeg hun aantal ongeveer zeshonderdduizend, vrouwen en kinderen niet meegerekend. (Exodus 12:37)

`Lees Exodus 1:8-11. Hoe waren de levensomstandigheden van de Israëlieten ten tijde van de uittocht?`

De Bijbel geeft een grimmige voorstelling van Israëls situatie in Egypte. Het boek Exodus vertelt dat ze met Egyptische slavendrijvers te maken kregen die de Hebreeërs dwangarbeid lieten verrichten. Toch lezen we aan het einde van Exodus over Gods vredige en geruststellende aanwezigheid in de tabernakel die in het hart van het Israëlische kamp was opgesteld. (Zie: Exodus 40) De bladzijdes tussen deze uitersten prijzen Gods tussenkomst. Gods spectaculaire overwinning over de kwade machten is niet te missen door de omschrijving hoe de Heer zijn volk uit slavernij bevrijdt, de Rode Zee splijt en het sterkste leger in die tijd een kopje kleiner maakt.

Tegenstrijdig genoeg legt het verhaal er de nadruk op dat 'hoe meer de Israëlieten onderdrukt werden, des te talrijker ze werden. (Exodus 1:12) Wat mensen ook verzinnen, God heeft de overhand en zal zijn volk verlossen, al lijkt de situatie misschien hopeloos vanuit menselijk oogpunt.

`Een nieuwe koning kwam op de troon die Jozef niet kende. Waarom leert die vermelding ons dat we onze omstandigheden, vooral de goede, nooit voor lief moeten nemen?`