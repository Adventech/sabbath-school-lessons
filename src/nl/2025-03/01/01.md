---
title: Onderdrukking - Mozes’voorgeschiedenis en geboorte
date: 28/06/2025
---

### Lezen 

Exodus 1:1-22; Genesis 37:26-28; Genesis 39:2, 21; Handelingen 7:6; Galaten 3:16-17; Exodus 2:1-25

> <p>Kerntekst</p> 
> 'Jaren gingen voorbij en de koning van Egypte stierf. Maar de Israëlieten gingen nog altijd onder dwangarbeid gebukt. Ze klaagden luid en hun hulpgeroep steeg op naar God. God hoorde hun jammerkreten en dacht aan het verbond dat Hij met Abraham, Isaak en Jakob had gesloten. Hij zag hoe de Israëlieten leden en trok zich hun lot aan.' Exodus 2:23-25

Het boek Exodus staat vol verhalen over mensen die onderdrukt, verwaarloosd, vervolgd, uitgebuit en afgedankt worden. Degenen die zich in deze tijd verloren, vergeten en verdrukt voelen, kunnen hier dan ook troost uit putten; dezelfde God die de Hebreeërs in veiligheid bracht, kan hen eveneens verlossen. Het boek Exodus gaat om de moeilijkheden, onrechtvaardigheden en beproevingen waar iedereen mee worstelt en mee te maken krijgt. De verhalen over Gods inmenging om zijn lijdend volk bij te staan, kunnen elk mens versterken. God hoort het gejammer van de onderdrukten, ziet hoe ze hun hoofd boven water proberen te houden, vangt hun tranen op en komt hun te hulp in hun ellende.

God neemt het voortouw om degenen te redden die op Hem vertrouwen. We hoeven slechts in geloof te aanvaarden wat Hij ons aanbiedt. Daarom moeten we het boek Exodus bestuderen; het wijst ons op hetgeen Jezus voor ieder mens heeft gedaan. Het is een boek over vergeving, verlossing en bevrijding. Dat alles krijgen we door geloof in Christus Jezus, door wat Hij voor ons heeft klaargemaakt. Hoe chaotisch en uitzichtloos onze situatie ook mag lijken, zolang onze ogen op God gericht zijn, kunnen we zijn aanwezigheid ervaren, op zijn zorg en hulp rekenen, terwijl Hij ons leidt naar het eeuwige 'Beloofde land'.

_Op sabbat 5 juli juli bespreken we met elkaar deze les._