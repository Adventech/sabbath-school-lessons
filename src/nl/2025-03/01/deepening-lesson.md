---
title: Verdieping
date: 04/07/2025
---

# Onderdrukking: Mozes' voorgeschiedenis en geboorte

## Exodus 1:1-22

## IJsbrekervraag

`Kun je iets noemen dat ontstaat uit vernietiging en chaos, maar juist daardoor prachtig en krachtig wordt?`

## Ik verken

Het eerste hoofdstuk van Exodus vormt de overgang tussen de dood van Jakob (aan het einde van Genesis) en de geboorte van Mozes, bijna 400 jaar later. Over deze lange periode wordt nauwelijks iets gezegd, maar één ding is zeker: God is zijn volk niet vergeten.
Wat begon als een periode van bescherming in Egypte, eindigde in slavernij. Dit was geen verrassing voor God, want Hij had het al voorzegd aan Abraham (Genesis 15:13). Israël werd onderdrukt, maar Gods hand bleef over hen. Ondanks de wreedheid van de farao bleef Hij zijn volk zegenen en beschermen. Zelfs in lijden is Gods aanwezigheid zichtbaar.

## Ik bestudeer

Lees Exodus 1. Het is verdeeld in drie delen:

- Verzen 1-7 - De namen.
- Verzen 8-14 - De onderdrukking door farao
- Verzen 15-22 - De moed van de vroedvrouwen.

## 1. De namen (verzen 1-7)

De oorspronkelijke Hebreeuwse naam van het boek Exodus is Shémot, wat 'De Namen' betekent. Dit benadrukt het belang van identiteit en afkomst.

`Denk terug aan de verhalen in Genesis 37-45. Welke namen uit die tijd komen hier opnieuw naar voren?`

`Wat zegt het feit dat deze namen worden genoemd over Gods trouw aan zijn volk?`


## 2. De onderdrukking door farao (verzen 8-14)

Egypte kreeg een nieuwe koning die Jozef niet kende. Uit angst voor het groeiende volk Israël veranderde hij hen van een gerespecteerd volk in een bedreiging.

`Wat maakte dat de farao Israël als vijanden ging zien?`

`Hoe kan onwetendheid of afstand houden van anderen leiden tot angst en wantrouwen? Zie je parallellen in de wereld van vandaag?`

## 3. De moed van de vroedvrouwen (verzen 15-22)

Hoewel Israël als slavenvolk werd behandeld, lezen we drie keer dat het volk bleef groeien (vers 7, 12, 20). 'God deed hun goed... God liet hen floreren.'

`Zie jij moeilijke tijden als een straf van God, of als een voorbereiding op de toekomst?`

`Wat weerhield de vroedvrouwen ervan om het bevel van de farao uit te voeren? (vers 17) Hoewel de farao nooit bij naam wordt genoemd, onthult God wél de namen van de vroedvrouwen: Sifra en Pua. Wat zegt dit over de manier waarop God naar mensen kijkt? Kleine keuzes kunnen grote gevolgen hebben. Welke dagelijkse keuzes kun jij maken om een verschil te maken in de wereld?`

# Ik pas toe

Israël ging in korte tijd van een gastvolk naar een onderdrukte minderheid. Dit herinnert ons eraan hoe onzeker deze wereld is. Welvaart en vrijheid zijn geen vanzelfsprekendheid.

`Hoe bereid jij je voor op de onzekerheden van het leven? Wat heeft je geloof nodig om standvastig te blijven?`

`Laat jij je leiden door angst? Farao's angst voor Israël leidde tot woede, haat en uiteindelijk wreedheid. Herken je dit mechanisme in de wereld? Of misschien zelfs in je eigen hart?`

`Hoe kon de farao veranderen van een vreedzame heerser naar iemand die in vers 22 opdracht gaf tot kindermoord? Welke rol speelt angst in deze transformatie?`

Men zegt: 'Onder druk wordt alles vloeibaar.'
De vroedvrouwen stonden voor een moeilijke keuze: gehoorzamen aan de farao of trouw blijven aan God. Zij kozen voor het laatste, ondanks de mogelijke gevolgen.

`Wat gaf hun de moed hun roeping niet te verraden?`

`Wat heeft God meer dan een aardse koning, waardoor wij eerder aan zijn waarden vasthouden dan aan de normen van onze omgeving?`

## Ik bid ...

Eeuwige God, help mij uw hand te zien, zelfs in tijden van tegenspoed. Geef mij de moed om trouw te blijven, net als de vroedvrouwen. Laat mijn geloof niet wankelen, hoe onzeker het leven ook wordt. Dank U dat U nooit vergeet wie op U vertrouwt. Amen.