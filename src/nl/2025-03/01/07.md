---
title: Verdere studie
date: 04/07/2025
---

## Lees

Ellen White, 'Mozes', blz. 209-224, in Patriarchen en profeten. Dit hoofdstuk zal de bestudeerde Bijbelse teksten voor deze week nog verder verklaren.

In de Bijbel staat dat 'de vroedvrouwen ontzag hadden voor God en niet deden wat de koning van Egypte hun had opgedragen. (Exodus 1:17) Ellen White spreekt op treffende wijze over de trouw van de vroedvrouwen en de messiaanse hoop: 'Bevelen werden gegeven aan de vrouwen die door hun werk in de gelegenheid waren het bevel uit te voeren om de mannelijke Hebreeuwse kinderen bij de geboorte te doden. In dit alles was satan de aanstoker. Hij wist dat er een Bevrijder uit Israël zou opstaan, en door de koning ertoe te brengen hun kinderen om te brengen, hoopte hij Gods plan te doen mislukken. Maar de vrouwen vreesden God en durfden het wrede bevel niet uit te voeren. De Here keurde hun handelwijze goed en zegende hen. (Ellen White, Patriarchen en profeten, blz. 210)

Het goede nieuws te midden van dit alles is dat God de overhand had op Satans plannen en dat Hij trouwe mensen gebruikte om de vijand te blokkeren. Ook wij leven in het territorium van die vijand, die Jezus 'de prins' of 'god van deze wereld' (Efeziërs 2:2; Johannes 14:30) noemde. Satan eigende zich deze positie toe in Adams plaats, maar Jezus Christus overwon hem tijdens zijn leven en door zijn dood aan het kruis. (Matteüs 4:1-11; Johannes 19:30; Hebreeën 2:14) Hoewel Satan er nog steeds is en zijn kwade werk doet, zoals wel blijkt uit zijn poging de kinderen te doden, staat zijn ondergang vast. (Johannes 12:31; Johannes 16:11; Openbaring 20:9-10, 14) Het goede nieuws luidt dat Gods genade ons in staat stelt de moeilijkheden van dit leven te doorstaan. (Filippenzen 4:13) Die genade is onze enige hoop.

## Gespreksvragen

`Waarom liet God het toe dat de Hebreeërs als slaven in Egypte leefden? Waarom duurde het zo lang voordat God ingreep? Denk eraan dat ieder individu niet langer leed dan een mensenleven. Met andere woorden, als volk werden ze lange tijd onderdrukt, maar elk mens hoefde het slechts een mensenleven te doorstaan. Waarom helpt dat inzicht ons menselijk lijden te begrijpen?`

`Denk verder na over de vraag hoe God Mozes' ruziezoekende daad tegen de Egyptenaar ten goede keerde. Stel je voor dat hij de man niet had gedood? Hadden de Hebreeërs dan niet de kans gehad Egypte te ontvluchten? Leg uw antwoord uit.`