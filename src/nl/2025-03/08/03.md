---
title: Klaarmaken voor het cadeau
date: 18/08/2025
---

`Lees Exodus 19:9-25. Hoe bereidde God Israël voor om de Tien Geboden te kunnen ontvangen?`

God liet de Israëlieten tot in het kleinste detail weten hoe ze zich voor moesten bereiden op de wet die hun vanaf de Sinaï gegeven werd. Hun uitwendige reinheid was een reflectie van hun algehele toewijding aan God. Ze moesten zich klaarmaken voor Gods heerlijkheid die op het punt stond zich op grootse wijze te openbaren. Toen dat moment kwam, 'begon het te donderen en te bliksemen, er hing een dreigende wolk boven de berg, en zeer luid weerklonk het geluid van een ramshoorn. Iedereen in het kamp beefde. (Exodus 19:16)

De Decaloog (de Tien Geboden) is het middelpunt van Gods openbaring en de Bijbelse ethiek. Het zijn de bouwstenen en is het fundament van de goddelijke maatstaf voor de mensheid; haar principes zijn eeuwig en universeel. De Bijbel leert dat de Decaloog door God gesproken (Exodus 19:19; Exodus 20:1; Deuteronomium 5:4-5,24) en geschreven werd. (Exodus 24:12; Exodus 31:18; Deuteronomium 5:22) Tweemaal kreeg Mozes het als speciaal geschenk in handen. (Exodus 32:19; Exodus 34:1; Deuteronomium 10:1-2) Het boek Exodus noemt de Decaloog 'het getuigenis' (Hebreeuws: 'edut; Exodus 31:18 (Herziene Statenvertaling)) of 'de platen van het verbond. (Hebreeuws: dibre habberit; Exodus 34:28) In het boek Deuteronomium staan de Tien Geboden geschreven op 'de tafelen van het verbond. (Deuteronomium 9:9,11,15 (Herziene Statenvertaling)) Niet één keer gebruikt het Hebreeuws het woord 'de Tien Geboden' (Hebreeuws: mitzwot, 'geboden'). In plaats daarvan gebruikt het de term 'de Tien Woorden'. In het Hebreeuws staat er dan 'aseret haddebarim, afgeleid van dabar dat 'woord, zin, kwestie, zaak, spraak, verhaal, belofte, uiting' (Zie: Exodus 34:28; Deuteronomium 4:13; Deuteronomium 10:4) betekent.

Tussen de twee beschrijvingen van de Decaloog bestaan slechts minuscule verschillen: het is voor het eerst te lezen in Exodus 20:1-17, daarna in Deuteronomium 5:6-21. Deze laatste keer, mondeling door Mozes aan Israël gegeven, vond bijna veertig jaar na de Sinaï plaats, net voordat het volk het beloofde land binnen zou gaan. (Deuteronomium 1:3-4; Deuteronomium 4:44-47) Deze omstandigheden verklaren de verschillen tussen de twee beschrijvingen. Toen Paulus de wet als liefde samenvatte, citeerde hij uit de Decaloog. (Romeinen 13:8-10) Liefde is daadwerkelijk waar Gods wet op neerkomt; Hij is een God van liefde. (1 Johannes 4:16)

`Hoe verklaart u dat de Tien Geboden Gods liefde tonen? Wat houdt dat in? Op welke manier openbaren de Tien Geboden Gods liefde?`