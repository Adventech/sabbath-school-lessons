---
title: De wet - Gods belofte aan ons
date: 21/08/2025
---

Lees Romeinen 3:20-24. Paulus windt er geen doekjes om: het houden van de Tien Geboden kan ons niet redden. 
`Hoe zouden de geboden ons leven moeten beïnvloeden?`

Het Hebreeuwse woord dabarim, waarmee Mozes op de Tien Geboden doelt, (Exodus 34:28; Deuteronomium 4:13; Deuteronomium 10:4) betekent eigenlijk geen 'geboden', maar 'woorden'. Zo'n woord, dabar (in het enkelvoud), kan ook een 'belofte' inhouden. Daarom wordt dabar vaak zo vertaald dat het, zowel als werkwoord en als zelfstandig naamwoord, op een belofte wijst. (1 Koningen 8:56; 2 Kronieken 1:9; Nehemia 5:12-13; Deuteronomium 1:11; Deuteronomium 6:3; Deuteronomium 9:28; Jozua 9:21; Jozua 22:4; Jozua 23:5) Ellen White zegt over de betekenis van de Decaloog: 'De Tien Geboden [...] zijn tien beloftes. (Ellen White Comments, The SDA Bible Commentary, deel1, blz. 1105.) We moeten de Decaloog zien als tien beloftes van God om ons op het juiste pad te houden zodat Hij geweldige dingen voor ons tot stand kan brengen. We moeten ze alleen wel naleven.

`Lees Romeinen 10:4. Wat bedoelt Paulus als hij zegt dat Christus 'het einddoel'(Romeinen 10:4 (Herziene Statenvertaling)) is van de wet?`

Paulus wijst op Jezus als de telos van de wet. Hij bedoelt niet dat Christus de wet teniet doet of verwerpt. Hij legt uit dat Christus de wet zijn doel en functie geeft; het vers wil niet zeggen dat de wet door zijn verzoenend offer niet langer geldig of eeuwigdurend is. Integendeel, Paulus benadrukt juist hoe belangrijk de wet is, hoe legitiem en wat een gewicht het altijd met zich mee zal dragen. (Romeinen 3:31; 1 Korintiërs 7:19; Galaten 5:6) Het woord telos draagt om de functie en het doel, niet om de tijdspanne. Christus is de sleutel om de ware betekenis en het doel van Gods wet volledig te begrijpen. Het is dan ook verkeerd te beweren dat Christus de wet ongeldig verklaarde, verving of teniet deed. Christus is het einddoel van de wet, de wet wijst op Hem.

`Hoe leidt de wet ons tot Jezus? Met andere woorden, wat brengt de wet over ons aan het licht waardoor wij ons tot Jezus richten?`