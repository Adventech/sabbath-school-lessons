---
title: Verdere studie
date: 22/08/2025
---

## Lees

Ellen White, 'De wet aan Israël gegeven', blz. 268-279, en 'Satans vijandschap jegens de wet', blz. 294-307, in Patriarchen en profeten.
'God was van plan om de gelegenheid waarop Hij zijn wet zou verkondigen, tot een ontzagwekkend schouwspel te maken, in overeenkomst met het verheven karakter van de gebeurtenis. Het volk moest doordrongen zijn van het feit dat alles wat met de dienst van God te maken had, met de grootste eerbied beschouwd moest worden. (Ellen White, Patriarchen en profeten, blz. 268.)

Deze les over eerbied geldt ook voor onze tijd. Die eerbied is het gevolg wanneer we beseffen hoe groot, ontzagwekkend en majestueus God is. Het zien van Gods heerlijkheid roept dankbaarheid op in ons hart en vernedert onze trots. Hoe beter ons besef van Gods heiligheid, hoe meer we de fouten in ons eigen leven zullen zien en des te meer we zullen verlangen naar zijn veranderende aanwezigheid en ernaar streven meer op Hem te lijken. Zodra we inzien hoezeer wij verschillen van Hem en afwijken van zijn heilige wet, zijn we totaal afhankelijk van de plaatsvervangende dood die Christus voor ons stierf.

Tegelijkertijd beloofde Jezus dat zijn geboden geen last zijn om te gehoorzamen, (Matteüs 11:28-30.) mits we God nederig aanvaarden als onze Heer en Koning. Christus maakte ook duidelijk dat de goddelijke wet een eeuwigdurende geldigheid heeft. (Matteüs 5:17-20.) Als we Gods wetten gehoorzamen uit liefde en dank aan Hem om de bevrijding die Hij ons gratis gegeven heeft, kunnen we naar hartenlust een verlossende relatie met Hem opbouwen. Terwijl we genieten van de grote voordelen die het geeft om de wet te houden (kijk per slot van rekening eens naar de pijn en ellende die het breken ervan brengt), mogen we er zeker van zijn dat onze verlossing in Jezus ligt, niet in het houden van de wet.

## Gespreksvragen

`De voorbereidingen op het ontvangen van de wet hielpen het volk te begrijpen hoe eerbiedig ze ermee om moesten gaan. Waar vinden wij diezelfde mate van ontzag voor God in onze kerk en in ons leven? Of zijn we die langzamerhand verloren?`

`Laat de verbondsbelofte goed tot u doordringen: 'Ik zal hun God zijn en zij zullen mijn volk zijn'. Wat betekent het in deze tijd? Hoe zou die belofte zowel individueel als in een gemeenschap moeten blijken?`

`God helpt ons te doen wat Hij ons opdraagt. Ellen White legt uit: 'Alles wat Hij vraagt, is mogelijk. (Ellen White, Lessen uit het leven van alledag, blz. 237.) Hoe kunnen we die belofte, die dabar, in de praktijk brengen?`

`Hoe moeten we reageren op de veelvoorkomende uitspraak dat de wet met het kruis teniet is gedaan? Wat verwerp je eigenlijk als je die uitspraak doet?`