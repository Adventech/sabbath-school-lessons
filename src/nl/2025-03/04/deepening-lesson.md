---
title: Verdieping
date: 25/07/2025
---

# De plagen

## Exodus 10:21-29

## IJsbrekervraag

`Heb je weleens in volledige duisternis gelopen, zonder een lamp die je pad verlichtte? Hoe voelde dat?`

## Ik verken

De plagen die Egypte troffen, vormden de aanloop naar de bevrijding van Israël uit slavernij. In totaal beslaan deze plagen meer dan vier hoofdstukken (Exodus 7:14-11:10) en spelen ze zich af in een strijd tussen de God van Abraham, Isaak en Jakob en de goden van Egypte. De farao zelf werd als een god vereerd. God had van tevoren aangekondigd dat de farao zich zou verzetten: ‘Ook dan zal de farao niet naar jullie luisteren. Daarom zal Ik de Egyptenaren mijn macht laten voelen en hen zwaar straffen, en Ik zal mijn volk, de Israëlieten, in groepen geordend uit Egypte leiden' (vers 4).

Deze plagen waren niet alleen een reactie op de koppigheid van farao, maar ook een oordeel over de Egyptische goden en een openbaring van Gods macht. Aan het einde van dit verhaal, in de aankondiging van de tiende plaag en de voorbereiding van het Pesach, herinnert God ons aan de betekenis van zijn oordelen: 'Ik zal alle Egyptische goden een afstraffing geven.' (Exodus 12:12; Numeri 33:4)

Elke plaag confronteerde Egypte met de realiteit dat hun goden geen macht hadden over de schepping. De negende plaag - drie dagen van diepe duisternis - raakte het hart van de Egyptische religie, omdat de zonnegod Ra als de hoogste god werd vereerd.

## Ik bestudeer

Neem de tijd om de hoofdstukken over de plagen te herlezen en plaats de negende plaag in zijn context. Kijk naar verbanden tussen deze plaag en de eerdere plagen.
De tien plagen zijn gestructureerd in drie reeksen van drie, waarbij de tiende plaag (de dood van de eerstgeborenen) apart staat. Binnen elke reeks:

- Worden de eerste twee plagen aangekondigd.
- Komt de derde plaag onverwacht.

## 1. De plaag van de duisternis

`Hoe manifesteert deze plaag zich? Let op de tegenstellingen die worden genoemd in de tekst.`

`Wat waren de gevolgen van de duisternis voor de Egyptenaren? Hoe beïnvloedde dit hun dagelijks leven?`

## 2. De reactie van farao

`Hoe reageert de farao op deze plaag? Zie je een verschil met zijn reacties op de eerdere plagen?`

`Wat probeert farao Mozes aan te bieden? Waarom weigert Mozes dit voorstel?`

## 3. Het grotere plaatje

`De duisternis duurde drie dagen. Waarom wordt deze tijdsduur specifiek vermeld? Welke betekenis heeft dit?`

`In Exodus 5:3 had Mozes een driedaagse reis genoemd om God te aanbidden. Hoe zie je hierin een link met de negende plaag?`

## Ik begrijp

De plaag van de duisternis was meer dan alleen een natuurverschijnsel. Egypte geloofde dat de zonnegod Ra elke ochtend de duisternis overwon. Maar nu, drie dagen lang, kon hij zijn macht niet tonen.

`Hoe werpt het contrast tussen licht en duisternis een nieuw perspectief op de strijd tussen de ware God en de valse goden?`

## De verharding van farao's hart

Aan het einde van de zesde (Exodus 9:12), de achtste (Exodus 10:20) en de negende plaag (Exodus 10:27) lezen we dat de 'Heer het hart van de farao verhardde.' (NBG-vertaling)

- Hoe verhoudt dit zich tot het idee van vrije wil? (Vergelijk met Exodus 8:15, 19, 32 en 9:7, 35, waar farao zelf zijn hart verhardt.)

`Als God niet verantwoordelijk is voor deze hardnekkigheid, waarom wordt Hij dan toch zo genoemd?`

`De plagen vallen in de categorie 'tekenen', dat wil zeggen: gebeurtenissen die een les met zich meebrengen. Het is van belang ze te begrijpen binnen de context van de openbaring van Gods karakter (Exodus 34:6-7).
Hoe tonen de plagen zowel Gods geduld als zijn rechtvaardigheid? (Zie 2 Petrus 3:9)`

## Ik pas toe

De koppigheid van de farao had niet alleen gevolgen voor hemzelf, maar voor heel Egypte. Zijn weigering om te luisteren leidde tot vernietiging en lijden voor zijn volk.

`Welke lessen kunnen wij hieruit trekken, zowel collectief als persoonlijk?`

`Zie je in jouw leven situaties waarin trots of koppigheid je weerhoudt God te gehoorzamen?`

De tekst zegt dat de duisternis zo intens was dat mensen elkaar niet meer konden zien en niet meer opstonden van hun plaats.

`Welke schaduwen kunnen ons vandaag verhinderen om God en anderen te herkennen?`

`Wat betekent het om God als licht in je leven toe te laten?`

## Ik bid ...

Heer, laat me niet wegzinken in duisternis, zodat ik U niet meer herken en de mensen om mij heen niet meer zie. Geef mij uw licht, zodat ik kan opstaan en handelen naar uw wil. Amen.