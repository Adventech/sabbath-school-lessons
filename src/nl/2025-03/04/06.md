---
title: Hagel, sprinkhanen en duisternis
date: 24/07/2025
---

`Lees Exodus 9:13-10:29. In hoeverre slagen deze plagen erin farao van gedachten te doen veranderen?`

Nut was de Egyptische godin van de hemel en de lucht. Zij had het gezag over alles wat zich afspeelde tussen hemel en aarde. Osiris was de god van de oogst en vruchtbaarheid. In de Bijbel is hagel vaak een teken van Gods oordeel. (Jesaja 28:2,17; Ezechiël 13:11-13) Tijdens deze plaag biedt een veilige schuilplaats bescherming. (Exodus 9:20-21) Iedereen wordt nu op de proef gesteld: geloven ze Gods Woord wel of niet? En zullen ze ernaar handelen?

God verklaart dat Hij de farao in leven laat om zich aan de hele aarde bekend te maken. (Exodus 9:16) Nu belijdt de koning van Egypte dat hij gezondigd heeft, om daar even later weer op terug te komen. De Egyptische god van de storm, oorlog en chaos heette Seth. Isis en hij waren de zogenoemde landbouwgoden. Shu was de god van de atmosfeer. Serapis vertegenwoordigde goddelijke majesteit, vruchtbaarheid, genezing en het hiernamaals. Geen enkele Egyptische god kon Gods oordelen een halt toeroepen: (Exodus 10:4-20) afgoden kunnen niets uitrichten. (Jesaja 44:9-10, 12-17)

Zelfs farao's dienaren spoorden hem aan Israël te laten gaan, maar opnieuw weigerde hij. Hij stelde voor een compromis te sluiten, maar Mozes wees deze terecht van de hand; vrouwen en kinderen zijn een essentieel en onmisbaar onderdeel van de eredienst en de geloofsgemeenschap. Uiteindelijk komen we bij Ra, de voornaamste Egyptische god, de zonnegod. Thoth was de god van de maan. Geen van hen was in staat licht te brengen. Weer probeert de farao te onderhandelen, maar tevergeefs. Drie dagen lang gaat Egypte gehuld in totale duisternis, behalve bij de Israëlieten; daar was het licht. Hoe duidelijk kon het verschil zijn!

Ondanks de ellende die zijn volk had doorstaan, gaf de farao geen duimbreed toe en zwichtte hij niet. We weten niet wat er in zijn hart omging, maar op een gegeven moment zal zijn trots de boventoon hebben gevoerd. Welk krachtig bewijs hij ook onder ogen kreeg, hoe duidelijk het ook was wat er gebeurde (zelfs zijn eigen dienaren riepen uit, 'Hoe lang moet die man ons nog in de ellende storten? Laat die Israëlieten toch gaan om de HEER, hun God, te vereren. Ziet u dan nog steeds niet in dat Egypte zo te gronde gaat? (Exodus 10:7) ), al lag de juiste beslissing voor het oprapen - na wat twijfelen weigerde de farao zich over te geven aan Gods wil om zijn volk te laten gaan.

`Wat een dramatisch bewijs van de woorden: 'Hooghartigheid gaat vooraf aan ellende, hoogmoed komt voor de val. (Spreuken 16:18)`