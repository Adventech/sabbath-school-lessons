---
title: De plagen
date: 19/07/2025
---

### Lezen

Exodus 7:8-10:29; Numeri 33:4; Romeinen 1:24-32; Psalm 104:27-28;
Jesaja 28:2,12-17; Jesaja 44:9-10,12-17.

> <p>Kerntekst</p>
> ‘Hardnekkig bleef hij [de farao] weigeren de Israëlieten te laten gaan, zoals de
HEER bij monde van Mozes had aangekondigd.’ Exodus 9:35

Een boer probeerde zijn ezel in beweging te krijgen; het beest verzette geen poot. En dus pakte hij een stevige stok en ranselde het ermee af. Vervolgens sprak hij opnieuw tot het dier, dat toen deed wat hij vroeg. Toen iemand de boer vroeg waarom zijn optreden effect had, antwoordde hij: ‘Je moet per slot van rekening eerst de volledige aandacht hebben.’ Afgezien van de wrede behandeling van het dier, bevat deze anekdote een belangrijke les met het oog op de uittocht van de Hebreeërs uit Egypte. Mozes heeft het plan van aanpak ontvangen en gaat naar farao met Gods beroemde woorden op zijn lippen, shalach et ami, dat betekent ‘Laat mijn volk gaan!’ Farao, op zijn beurt, wilde Gods volk helemaal niet kwijt. De Bijbel geeft geen uitleg voor farao’s dwarse gedrag, alleen dat de Egyptenaren bang waren voor de militaire dreiging die de Hebreeërs konden vormen. (Zie: Exodus 1:10) Zoals bij slavernij vaak het geval is, zal geld de oorzaak zijn geweest. Ze waren goedkope arbeidskrachten en hij wilde de economische voordelen van deze slaven niet verliezen. Daarom was er enige overtuigingskracht nodig om niet alleen zijn aandacht te trekken, maar hem ook van gedachten te doen veranderen.

_Op sabbat 25 Juli bespreken we met elkaar deze les._