---
title: Verdere studie
date: 25/07/2025
---

## Lees

Ellen White, 'De plagen van Egypte', blz. 225-238, in Patriarchen en profeten.
'Zijn [Gods] volk mocht getuige zijn van de vernietigende wreedheid der Egyptenaren, zodat ze niet misleid zouden worden betreffende de ontaardende invloed van afgoderij. In zijn handelwijze met farao openbaarde de Here zijn afschuw jegens afgoderij, en zijn vastbeslotenheid om wreedheid en verdrukking te bestraffen [...] Er was geen uitoefening van bovennatuurlijke macht om het hart van de koning te verharden. God gaf farao de duidelijkste blijken van goddelijke macht, maar de vorst weigerde hardnekkig acht te slaan op het licht. Elk vertoon van oneindige macht, door hem verworpen, maakte hem steeds vastbeslotener in zijn opstand. Het zaad van de opstand, dat hij zaaide toen hij het eerste wonder verwierp, droeg vrucht. (Ellen White, Patriarchen en profeten, blz. 233-234.)
'De zon en de maan waren voorwerpen van aanbidding voor de Egyptenaren; in deze geheimzinnige duisternis werden mensen en goden getroffen door de macht die zich had ingezet voor de zaak van hun slaven. Vreeswekkend echter als dit alles was, toch is dit oordeel een bewijs van Gods medelijden en zijn tegenzin om te verderven. Hij zou het volk tijd geven om na te denken en zich te bekeren alvorens Hij de laatste en verschrikkelijkste van alle plagen over hen zou uitstorten. (Ellen White, Patriarchen en profeten, blz. 237.)

## Gespreksvragen

`De farao liet zijn hart zelf verharden. Terwijl de vanzelfsprekende en juiste beslissing voor de hand lag - Laat het volk gaan! - bleef hij weigeren. Hoe kan iemand zich zo voor de gek houden? Wat zou het ons moeten leren dat we ons zo kunnen vastbijten in de zonde dat we noodlottige beslissingen nemen, terwijl de juiste beslissing en het goede pad voortdurend voor de hand lagen? Welke andere personen in de Bijbel hebben dezelfde fout gemaakt? Denk bijvoorbeeld aan Judas.`

`Te midden van de verwoesting die de farao over zijn land en volk bracht, verklaarde hij: 'Ditmaal erken ik dat ik gezondigd heb. De HEER staat in zijn recht, de schuld ligt bij mij en mijn volk. (Exodus 9:27) Een geweldige schuldbekentenis, maar waarom weten we dat het niet oprecht was?`