---
title: De brandende doornstruik
date: 05/07/2025
---

### Lezen 

Exodus 18:3-4; Exodus 3:1-22; Genesis 22:11, 15-18; Exodus 6:3; JoÃ«l 2:32; Exodus 4:1-31; Genesis 17:10-11.

> <p>Kerntekst</p> 
> 'De HEER zei: "Ik heb gezien hoe ellendig mijn volk er in Egypte aan toe is, Ik heb hun jammerklachten over hun onderdrukkers gehoord, Ik weet hoe ze lijden. Daarom ben Ik afgedaald om hen uit de macht van de Egyptenaren te bevrijden, en om hen uit Egypte naar een mooi en uitgestrekt land te brengen, een land dat overvloeit van melk en honing.'" Exodus 3:7-8

Gods inmenging in ons leven zal ons vaak van richting doen veranderen. Als we gehoor geven aan zijn uitnodiging, zullen we uiteindelijk tot de conclusie komen dat Gods weg altijd het beste voor ons is. Toch is het in het begin niet altijd makkelijk om op zijn oproep in te gaan. Dat gold ook voor Mozes en Gods opdracht voor hem, die hij te horen kreeg bij zijn ontmoeting met de Heer via de brandende doornstruik. Of Mozes de scheikundige wetten van verbranding kende of niet, hij twijfelde er niet aan getuige te zijn van een wonder en het trok beslist zijn aandacht. Het kon niet anders, de Heer had een speciale opdracht voor hem in petto. Nu was de vraag: zou hij de opdracht aannemen, welke radicale ommekeer die opdracht ook teweeg zou brengen in zijn leven? Aanvankelijk had hij er weinig oren naar.

Dit doet u misschien denken aan momenten in uw leven waar u uw doelen volkomen op een rijtje had, tot God diezelfde plannen wijzigde We zijn op talloze manieren voor God te gebruiken, maar Gods opdracht voor ons leven volgen, door te doen wat Hij ons opdraagt, is toch echt de meest bevredigende weg. Het gaat niet altijd zonder slag of stoot, kijk maar naar Mozes, maar het is ronduit onverstandig onze eigen weg te gaan en Gods plannen voor ons in de wind te slaan.

_Op sabbat 12 Juni bespreken we met elkaar deze les._