---
title: De naam van de Heer
date: 08/07/2025
---

Lees Exodus 3:13-22. `Waarom vroeg Mozes naar Gods naam? Wat betekent zijn naam?`

God stelt zich aan Mozes voor als 'ehejeh 'asher 'ehejeh', dat letterlijk 'Ik zal zijn die Ik zal zijn' betekent of 'Ik ben die Ik ben'. In Exodus 3:12 gebruikt God hetzelfde werkwoord, "ehejeh, als in vers 14 waar Hij Mozes zegt 'Ik zal (bij je) zijn'. Het houdt in dat God eeuwig is. Hij is de almachtige God, de God van nabijheid die woont bij hen 'die gebroken zijn en nederig van geest. (Jesaja 57:15) Gods eigen naam, JHWH (in onze Bijbels vertaald als 'Heer'), was van begin af aan bekend bij Gods volk. Ook Mozes kende de naam JHWH, maar in tegenstelling tot anderen was hij niet op de hoogte van zijn ware betekenis. Zijn vraag, 'Wat is uw naam?', probeert die diepere betekenis te vatten.

Exodus 6:3 helpt ons een eindje op weg. God verklaart: 'Ik ben aan Abraham, Isaak en Jakob verschenen als God, de Ontzagwekkende, maar mijn naam HEER heb Ik niet aan hen bekendgemaakt. (Exodus 6:3) Dit vers houdt niet in dat Adam, Noach, Abraham en de andere patriarchen de naam 'JHWH' niet kenden. (Zie: Genesis 2:4, 9; Genesis 4:1, 26; Genesis 7:5; Genesis 15:6-8, etc.) Ze wisten alleen niet hoe veelomvattend deze naam is.

Zijn naam, JHWH, betekent dat Hij een persoonlijk God is, de God van zijn volk, de God van het verbond. Hij is een God van verbinding en nabijheid die zich inzet voor menselijke zaken. De almachtige God (Genesis 17:1) is de God die zijn kracht op wonderlijke wijze inzette om het tij te doen keren. JHWH is een God die zijn morele kracht toont door liefde en zorg. Hij is Elohim ('de krachtige, sterke en onovertreffelijke God, God van alle mensen, Heerser van het universum en Schepper van alles), maar het is de naam JHWH die zijn relatie met de mens blootlegt.Er is niets magisch aan het kennen of aanroepen van Gods naam. Het gaat erom zijn naam te verspreiden, dat we anderen de waarheid vertellen over deze God en de verlossing die Hij biedt aan allen die in geloof naderen. Zoals Joël zegt: 'Dan zal ieder die de naam van de HEER aanroept ontkomen. (Joël 3:5)

`Hoe heeft u de verbondenheid en nabijheid ervaren die JHWH zo graag wenst met degenen die zich aan Hem overgeven?`