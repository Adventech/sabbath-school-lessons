---
title: Verdere studie
date: 11/07/2025
---

## Lees

Ellen White, 'Mozes', blz. 209-224, in Patriarchen en profeten.
Het wonder met de brandende doornstruik zal de meest beslissende gebeurtenis zijn geweest in Mozes' leven. Alle andere hoogtepunten in zijn leven zijn het gevolg van zijn berustende, gehoorzame antwoord op Gods oproep de Hebreeërs uit Egypte te leiden en naar het beloofde land te brengen. Wij weten hoe het afliep. Maar verplaats u eens in Mozes bij de brandende doornstruik. Hij was uit Egypte gevlucht om zijn leven te redden. Veertig jaar later was er een hele nieuwe generatie Hebreeërs, die waarschijnlijk heel weinig van hem wisten of misschien onjuistheden over hem gehoord hadden; verhalen verdraaien gaandeweg nog wel eens. En toch riep God hem om datzelfde volk uit een machtig rijk te leiden? Geen wonder dat hij die opdracht eerst niet zo zag zitten!

Het was een onmenselijke taak, maar stelt u zich eens voor wat hij misgelopen had als hij 'nee' had gezegd tegen God. Hij zou waarschijnlijk in de vergetelheid geraakt zijn. Nu - door de kracht van God in hem - heeft hij letterlijk geschiedenis geschreven en is hij één van de grootste en meest invloedrijke mensen aller tijden, niet alleen in de Bijbel maar over de hele wereld.

## Gespreksvragen

`In de stille jaren die hij in de woestijn doorbracht, deed Mozes wat God hem opdroeg: hij was een familieman, zorgde voor de schapen en schreef twee Bijbelboeken onder Gods leiding. Pas daarna werd hij geroepen als leider van Gods volk. Wat leert Mozes' ervaring ons over onze verantwoordelijkheden in het leven?`

`Je zou kunnen zeggen dat Mozes' uitvluchten op zich heel begrijpelijk waren, toch? Waarom zouden de mensen mij geloven? Wie ben ik? Ik kan niet eens goed praten. Waarom leert dit verhaal ons dat we erop kunnen vertrouwen dat God ons in staat stelt te doen waar Hij ons toe roept?`

`Bespreek de opmerking in de les van zondag over Mozes als auteur van het boek Genesis en hoe belangrijk dat boek is om de geheiligde geschiedenis, evenals het verlossingsplan, te begrijpen. Waarom moeten we nooit toestaan dat iemand (en er zijn er genoeg) het gezag van dit boek ondermijnt, vooral door de historiciteit van de eerste elf hoofdstukken te ontkennen?`