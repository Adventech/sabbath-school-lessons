---
title:  Blijdschap komt in de ochtend
date:   28/03/2024
---

`Lees Psalm 5:3; Psalm 30:6; Psalm 49:14; Psalm 59:16; Psalm 92:2; Psalm 119:147; 2 Petrus 1:19 en Openbaring 22:16. Welk deel van de dag wordt symbolisch aangeduid als de tijd van goddelijke bevrijding en waarom?`

In de Psalmen is de ochtend in het bijzonder de tijd waarin Gods verlossing verwacht wordt. De ochtend onthult Gods voorkeur; het beëindigt de lange nacht van wanhoop en moeilijkheden. In Psalm 143 draait Gods bevrijding de huidige duisternis van de dood om in het licht van de nieuwe morgen en het verblijf in het graf naar wonen in het land van de ‘geëffende grond’ (Psalm 130:5-6; Psalm 143:3, 7-8, 10).

`Lees Marcus 16:1–8. Wat gebeurde er in de ochtend waar hier over gesproken wordt en waarom is dat zo belangrijk voor ons?`

De opstandingsmorgen van Jezus Christus opende de weg voor de eeuwige morgen van Gods verlossing voor iedereen die in zijn naam gelooft. Jezus’ leerlingen ervoeren de volle kracht van de belofte uit Psalm 30:6: ‘Met tranen slapen we ’s avonds in, ’s morgens staan we juichend op,’ toen zij hun opgestane Heer ontmoetten. Alleen door Gods gunst en onvoorwaardelijke liefde kunnen onze tranen vervangen worden door blijdschap.

Zoals de morgenster de geboorte van een nieuwe dag aankondigt, verkondigt geloof de nieuwe realiteit van eeuwig leven in Gods kinderen. Jezus wordt de stralende morgenster genoemd, waarop we reikhalzend wachten tot Hij zijn rijk tot stand brengt, waarin geen nacht, kwaad en dood meer te bekennen is (Psalm 30:6, 8; 2 Petrus 1:19; Openbaring 22:16; Openbaring 21:1-8, 25). Uiteindelijk is dit waar we, meer dan op wat dan ook, wachten als we spreken over het wachten op de Heer. En het is zeker het wachten waard.

‘Boven het open graf van Jozef had Christus triomfantelijk uitgeroepen: “Ik ben de opstanding en het leven.” Alleen God kon deze woorden spreken. Alle geschapen wezens leven door de wil en macht van God. Het leven dat zij ontvangen hebben zij van God. Zowel de hoogste seraf als het nederigste bezielde wezen wordt gelaafd uit de Bron des levens. Alleen Hij die één is met God kon zeggen: Ik heb macht mijn leven af te leggen en Ik heb macht het weder te nemen. In zijn goddelijkheid bezat Christus de macht om de banden des doods te verbreken.’ ( Ellen White, Jezus, de wens der eeuwen, blz. 654-655)

`Van de dood wordt gezegd dat die in onze cellen geëtst is vanaf de geboorte. Dat is waar in onze zondige staat, maar wat belooft de opstanding van Jezus ten aanzien van de tijdelijkheid van de dood? Waarom mogen we dat nooit vergeten?`