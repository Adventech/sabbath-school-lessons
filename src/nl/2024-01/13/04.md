---
title:  De schoven binnenbrengen
date:   26/03/2024
---

`Lees Psalm 126. Wat geeft kracht en hoop aan Gods volk? Wat wordt er in deze context gezegd en hoe kunnen we dat toepassen op ons eigen leven?`

De wonderbaarlijke bevrijdingen door de Heer uit het verleden zijn een onuitputtelijke bron van inspiratie voor Gods volk, en hun hoop voor de toekomst. De bevrijding in het verleden was zo groot dat het omschreven zou kunnen worden als een droomscenario. Merk op dat de generatie die de Heer prijst in Psalm 126, voor de bevrijding van het volk uit gevangenschap in het verleden, nu zelf in ballingschap verkeert (Jesaja 29:7-8; Psalm 126:1, 4).

Toch wordt de vreugde en opluchting uit vervlogen tijden opnieuw beleefd in liederen en toegepast op de huidige ervaring. De nieuwe generaties houden de Bijbelse geschiedenis levend door zichzelf te rekenen tot degenen die de gebeurtenissen uit de eerste hand meemaakten. Een levend geloof koestert dan ook de grote daden die God voor zijn volk deed in het verleden als iets dat God ook voor ons doet, en niet zozeer als dingen die de Heer alleen voor hen deed (de vervlogen generaties van gelovigen).

In feite biedt de herinnering aan het verleden nieuwe hoop voor het heden. Het beeld van water dat terugkeert in de woestijn is een krachtige metafoor van God die plotseling en krachtig handelt ten behoeve van zijn volk. Het uiterste zuiden van Juda was een dorre woestijn. Na hevige regenval in het regenseizoen ontstonden er plotseling rivieren met snelstromend water. De vroege en late regens speelden een belangrijke rol in het slagen van de oogst (Deuteronomium 11:14; 28:12). Op dezelfde manier is het beeld van zaaien onder tranen en oogsten in blijdschap een krachtige belofte van goddelijke leiding door een moeilijk heden naar een vreugdevolle toekomst.

Het einde van het oogstseizoen was de tijd waarin de oude Hebreeuwse pelgrimages plaatsvonden waarin een deel van de opbrengst van de oogst naar Gods tempel in Jeruzalem werd gebracht (Psalm 126:5-6; Exodus 34:22, 26). Het motief van de oogst bood een sterke geestelijke les voor de mensen in die tijd. Zoals het harde werk van zaaien en zorgen voor de velden, boom- en wijngaarden beloond werd met de blijdschap van een overvloedige oogst, zullen de huidige moeilijk- heden van Gods volk bekroond worden met de vreugde van verlossing aan het einde van de tijd. Het beeld van de grote oogst verwijst naar het herstel van Gods rijk op aarde bij de tweede komst van Christus ( Amos 9:13-15; Matte√ºs 9:37). Maar ook hier komt het thema van het wachten naar voren. Net als voor de oogst, moeten we wachten om het resultaat van ons werk te kunnen zien.

`Denk na over perioden waarin je duidelijk en onmiskenbaar de Heer aan het werk hebt gezien in jouw leven, of bij anderen. Hoe haal je hoop uit die ervaringen voor hetgeen je momenteel meemaakt? ` 