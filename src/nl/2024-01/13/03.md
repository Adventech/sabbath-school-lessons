---
title:  De vrede van een kind aan de borst
date:   25/03/2024
---

`Lees Psalm 131. Wat leert deze Psalm ons over onze relatie met God? `

Gods volk leeft in een wereld die de gelovigen verdriet doet, een wereld vol verleidingen en moeilijkheden voor bijna iedereen. De psalmschrijver wordt getroost door een vernieuwde overtuiging dat hij een kind van God is en van Hem afhankelijk in zijn leven. Het brengt hem ertoe toe te geven dat trots geen waarde heeft. De misleiding van trots is dat het de trotse persoon aanzet tot egoïsme, waardoor deze het grotere geheel uit het oog verliest. Trotse mensen raken dan ook te verblind om de hogere realiteit van God nog te kunnen zien.

In tegenstelling hiermee, richten de rechtvaardigen hun ogen tot God. De erkenning van Gods grootheid maakt hen nederig en vrij van een gerichtheid op zichzelf en nutteloze ambitie. De psalmist belijdt dat hij niet op zoek is naar ‘wat te groot is voor mij en te hoog gegrepen.’ (Psalm 123:1-2; 131:2) Deze uitdrukkingen beschrijven Gods activiteiten in de wereld die het menselijk begrip te boven gaan. De moderne wetenschap toont ons dat zelfs de meest ‘eenvoudige’ dingen ongelooflijk gecompliceerd kunnen zijn en niet te begrijpen, in ieder geval momenteel. Het is eigenlijk ironisch: des te meer we leren over de fysieke wereld, hoe groter de mysteries zijn die voor ons opdoemen.

Intussen is de metafoor in Psalm 131:2, ‘Als een kind, de borst ontwend, stil op de arm van zijn moeder,’ een krachtig beeld van iemand die rust vindt en kalm is in de omhelzing van God. Het verwijst naar de liefdevolle relatie die een kind heeft met zijn moeder in de diverse fasen van zijn nog jonge leven.

Door ons los te maken van slappe ambities en trots, kan God ons bekendmaken met vast voedsel, dat bestaat uit ‘de wil doen van Hem die Mij gezonden heeft en zijn werk voltooien.’ (Johannes 4:34; zie ook Hebreeën 5:12-14) Het kinderlijke vertrouwen zoals uit Psalm 131 spreekt, is een volwassen geloof dat getest en beproefd is door de moeilijkheden van het leven en dat ontdekt heeft dat God betrouwbaar is en woord houdt.

De aandacht van de psalmist gaat op het einde uit naar het welzijn van Gods volk. Wij worden ten diepste opgeroepen onze ervaring met God te gebruiken in de opbouw van zijn kerk. Wat wij persoonlijk geleerd hebben van Gods trouw en goedheid, kunnen wij delen met anderen die om welke reden ook nog worstelen met hun geloof. Ons getuigenis over Christus kan zelfs binnen de kerk plaatsvinden, waar velen het nodig hebben Hem voor zichzelf te leren kennen.

`‘Als hij het vindt, dan zal hij zich, dat verzeker Ik jullie, over dat ene meer verheugen dan 13 over de negenennegentig andere die niet afgedwaald waren.’ Matteüs 18:13. Wat zegt Jezus hier tegen ons? Wat houdt het in?`