---
title:  Verdere studie
date:   29/03/2024
---

Lees Ellen White, “Groeien,” blz. 54–61, in De weg naar Christus.

De Psalmen roepen regelmatig op de Heer te verwachten. ‘Blijf kalm en wacht op de HEER.’ Als wachten op ons overkomt als benauwend, onzeker en eenzaam, denk dan aan de leerlingen op de dag van Jezus’ hemelvaart. Jezus werd voor hun ogen opgenomen in de hemel terwijl zij achterbleven om op zijn terugkomst te wachten, met een onzekere toekomst in het vooruitzicht. Wie zou ooit meer verlangd hebben naar Gods zegen dan de leerlingen op die dag? Ze zullen zeker gedacht hebben: ‘Heer, neem ons nu met U mee.’ Maar hen werd opgedragen te wachten op de belofte van de Vader en de terugkeer van Jezus. Mochten we denken dat de leerlingen wanhopig en teleurgesteld achterbleven, dan hebben we het mis. Zij keerden terug naar Jeruzalem en deden precies wat Jezus hun had opgedragen – ze wachtten op de gave van de heilige Geest en verkondigden vervolgens het evangelie met kracht aan de wereld (Psalm 37:7; Handelingen 1:4-14; Handelingen 2).

De opdracht van onze Heer om op Hem te wachten is onmogelijk tenzij Hij zijn werk in ons heeft gedaan door de heilige Geest. Geen menselijk enthousiasme is opgewassen tegen de spanning die het wachten oplegt aan ons fragiele zelf. Slechts één ding kan de spanning verdragen en dat is in Jezus Christus te blijven door een persoonlijke relatie met Hem. ‘Als Christus in ons hart woont, zal Hij “zowel het willen als het werken” in ons bewerken [Filippenzen 2:13]. We zullen doen wat Hij deed. Wij zullen dezelfde geest openbaren. En als wij Hem op deze manier liefhebben en in Hem blijven, “dan groeien wij... in elk opzicht naar Hem toe, die het hoofd is, Christus” [Efeziërs 4:15].’ (Ellen White, De weg naar Christus, blz. 61) Terwijl wij de Heer blijven verwachten, zullen we vrede en tevredenheid vinden in de Psalmen. Onze gebeden en liederen zijn waar Gods hart en onze harten elkaar dagelijks ontmoeten.

**Gespreksvragen**

`Waarom is wachten belangrijk in ons geestelijk leven? Bespreek de ervaringen in wachten van enkele Bijbelse helden in geloof. Op welke manier zorgde wachten voor reiniging en versterking van hun geloof? Romeinen 4:19–22, Hebreeën 11.`

`Wanneer is het wachten voorbij? Psalm 37:34–40. Met andere woorden, wat is de belofte als alles uiteindelijk tot een oplossing komt? Welke hoop vinden we bijvoorbeeld in deze teksten over het recht dat zo vaak afwezig lijkt in het leven?`

`Waarom is het wachten van de doden op de komst van Jezus bijna voorbij, als je van wachten kunt spreken? Prediker 9:5. Welke hoop putten we uit dit antwoord?`