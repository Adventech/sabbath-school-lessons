---
title:  Wanneer wil God geen offers
date:   21/03/2024
---

`Lees Psalm 40:6–8; Psalm 50:7–23 en Psalm 51:16–19. Welk belangrijk aspect behandelen deze teksten? Waarom schept God geen behagen in de offers die Hij in zijn Woord heeft voorgeschreven? Exodus 20:24 `

Net zoals de profeten, keuren de psalmschrijvers misbruik van aanbidding op verschillende manieren af. Hun belangrijkste punt in deze verzen is niet de afkeer van de Heer voor de offers en feesten van Israël op zich, maar de redenen voor die afschuw: de fatale afstand tussen aanbidding en spiritualiteit.

God vermaant zijn volk niet voor hun gaven en brandoffers, maar voor hun slechtheid en hun onrechtvaardige daden die zij begaan in hun persoonlijk leven (Psalm 50:8, 17-21). De Psalmen zijn niet tegen offers en aanbidding, maar tegen nutteloze offers en lege aanbidding, zoals blijkt uit de onrechtvaardigheid van deze gelovigen.

Wanneer de eenheid tussen de uiterlijke vorm van aanbidding en de correcte innerlijke motivatie verstoord raakt, worden rituelen vaak belangrijker in- en van zichzelf, dan de feitelijke ervaring van dichter tot God komen. Met andere woorden, de vorm van aanbidding wordt een doel op zich, in tegenstelling tot de God naar wie deze rituelen zouden moeten wijzen en die Hem moeten openbaren.

`Lees Johannes 4:23-24. Welk punt maakt Jezus hier en hoe past het precies bij de waarschuwingen uit de Psalmen voor onze tijd?`

Offers op zichzelf zijn niet voldoende. Wat voor goeds kunnen ze doen als het hart van degene die ze brengt niet gevuld is met berouw, geloof en een afkeer van zonde? Alleen als offers samengaan met bekering en oprechte dankbaarheid, kan het offeren van stieren God behagen als het offer door ‘een gebroken en verbrijzeld hart.’ (Psalm 51:19; zie ook Psalm 50:14) Jezus verwoordt het op deze manier, met een citaat uit Jesaja: ‘Dit volk eert Mij met de lippen, maar hun hart is ver van Mij.’ (Matteüs 15:8) De problemen die de psalmisten signaleerden waren dezelfde problemen die Jezus tegenkwam bij sommige mensen (vooral leiders) tijdens zijn dienstwerk op aarde.

`Hoe kunnen we zeker zijn dat wij, adventisten, met al het licht en de kennis die we ontvangen hebben, niet in dezelfde val trappen door te denken dat het kennen van de waarheid en het uitvoeren van de rituelen voldoende is?`