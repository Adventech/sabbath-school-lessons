---
title:  Eeuwige aanbidding
date:   16/03/2024
---

### Lezen

Psalm 134; Jesaja 42:10–12; Openbaring 14:3; Psalm 15; Psalm 101:1–3; Psalm 96; Openbaring 14:6–12; Johannes 4:23-24.

> <p>Kerntekst</p> 
> ‘Voor de HEER wil ik zingen zolang ik leef, een lied voor mijn God zolang ik besta.’ Psalm 104:33.

Wanneer onze ervaring met de genade en kracht van God toeneemt, zullen we net als de psalmist vragen: ‘Hoe kan ik de HEER vergoeden wat Hij voor mij heeft gedaan?’ (Psalm 116:12) De onvermijdelijke reactie is je leven in trouwe dienst van God te stellen.

In de Psalmen is Israël niet slechts een volk, maar een ‘gemeenschap,’ of een ‘kring’ (Psalm 22:23, 26; 35:18). Dit onthult de voornaamste roeping van Israël: God prijzen en van Hem getuigen bij andere volken. Want de Heer wil dat alle volken wereldwijd zich bij zijn volk aansluiten in aanbidding. Het volk van de Heer wordt aangeduid als de rechtvaardigen die de Heer aanbidden en die hun hoop op Hem en zijn liefde gesteld hebben.

Het prijzen van de Heer in de gemeente wordt gezien als de ideale aanbidding. Dit betekent niet dat het individuele gebed en lofprijzing in Israël als tweederangs gezien moet worden. In tegendeel, de persoonlijke aanbidding van God voedt de gemeenschappelijke aanbidding met vernieuwde lofprijzing, terwijl omgekeerd de aanbidding van het individu het best tot zijn recht komt in nauwe samenhang met de gemeenschap. De aanbiddende gemeenschap wordt ook wel ‘de grote kring van oprechten’ genoemd (Psalm 111:1). De oprechten kennen God en worden door God gekend (Psalm 36:10; 37:18). Deze ervaring dringt door tot ieder aspect van hun bestaan.

_Op sabbat 23 maart bespreken we met elkaar deze les._