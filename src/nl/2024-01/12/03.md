---
title:  Zing een nieuw lied voor de Heer
date:   18/03/2024
---

`Lees Psalm 33:3; Psalm 40:3; Psalm 96:1; Psalm 98:1; Psalm 144:9 en Psalm 149:1. Wat is het uitgangspunt in deze teksten? `

De Psalmen roepen de mensen op een ‘nieuw lied’ te zingen. Wat is hier een ‘nieuw lied?’ De reden voor dat ‘nieuwe lied’ is de erkenning van de majesteit en soevereiniteit van de Heer over de wereld. Het is ook een uiting van dankbaarheid voor zijn zorg en verlossing als Schepper en Rechter over de aarde. Bevrijding van vijanden en de dood, Gods bijzondere gift aan Israël, zijn persoonlijke motieven om een ‘nieuw lied’ te zingen. Hoewel andere liederen ook de Heer prijzen voor zijn goedertierenheid en wonderen, is het ‘nieuwe lied’ een speciaal lied, waar opnieuw vreugde en de belofte van vernieuwde toewijding aan God uit spreekt. De nieuwe ervaring van goddelijke bevrijding inspireert de mensen de Heer als hun Schepper en Koning te erkennen. De meest gangbare thema’s in de Psalmen die verhalen van een ‘nieuw lied’ gaan onder andere over vertrouwen in God, het prijzen van zijn machtige werk en bevrijding uit ellende.

`Lees Jesaja 42:10–12; Openbaring 5:9 en 14:3. Wat kunnen we van deze teksten afleiden aangaande het ‘nieuwe lied?’`

Gods volk wordt gepresenteerd met liefdevolle termen, zoals ‘het volk van Israël, dat Hem nabij is,’ (Psalm 148:14) wat aangeeft dat Israël de meest bijzondere termen aangeduid, plek inneemt in de schepping en daarom ook de grootste plicht en het grootste voorrecht heeft om God te eren. De Bijbel moedigt de gelovigen van alle eeuwen aan het nieuwe lied te zingen ter ere van hun Verlosser, die hun unieke getuigenis betreffende de verlossing door het bloed van het Lam in zich draagt. Een ‘nieuw lied’ kan betekenen dat het om een lied gaat dat nog nooit eerder is gehoord, een lied dat een levendige ervaring van Gods genade in iemands leven in herinnering roept. Het ‘nieuwe lied’ kan ook hoop uitdrukken en dan komt de nieuwheid van het lied tot uitdrukking in de verwachting van de unieke, onnavolgbare ervaring van Gods majesteit in de toekomst. Ware aanbidding gaat verder dan het brengen van offers en gaven. Het weerspiegelt een levende relatie met God die altijd fris en dynamisch blijft. Je zou misschien eenvoudigweg kunnen zeggen dat het ‘nieuwe lied’ een nieuwe verwoording is van onze liefde en waardering voor wat God voor ons heeft gedaan; iedere dag opnieuw.

`Denk na over Gods zegeningen in je leven. Als jij een nieuw lied zou zingen, waar zou dat dan over gaan?`