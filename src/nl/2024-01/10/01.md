---
title:  Lessen uit het verleden
date:   02/03/2024
---

### Lezen

Psalm 78, Psalm 105, Galaten 3:29, Psalm 106, Psalm 80, Numeri 6:22–27, Psalm 135.

> <p>Kerntekst</p> 
> ‘Wij hebben het gehoord, wij weten het, onze ouders hebben het ons verteld. Wij willen het onze kinderen niet onthouden, wij zullen aan het komend geslacht vertellen van de roemrijke, krachtige daden van de HEER, van de wonderen die Hij heeft gedaan.’ Psalm 78:3-4

In talloze Psalmen neemt lofprijzing de vorm aan van het vertellen over Gods machtige verlossingsdaden. Dit worden vaak ‘heilspsalmen’ of ‘historische Psalmen’ genoemd. Sommige doen een beroep op Gods volk door hen te vertellen dat ze van hun verleden moeten leren en dan vooral van hun fouten en die van hun voorouders. Bepaalde historische Psalmen bevatten een overwegend muzikale toon die de machtige daden van God voor zijn volk uit het verleden benadrukken en die hun vertrouwen in de Heer versterken; die machtig en trouw is om hen uit hun huidige moeilijkheden te bevrijden.

De bijzondere aantrekkingskracht van de historische Psalmen ligt in het gegeven dat ze ons helpen ons leven te zien als deel van de geschiedenis van Gods volk en om dat verleden te omarmen als ons eigen verleden. Wij zijn in Christus geadopteerd in de familie van het historische volk van God (Romeinen 8:15; 9:24-26; Galaten 4:6-7). Daarom is de historische erfenis van het oude Israël ook het verslag van onze geestelijke afkomst. Wij kunnen en moeten dan ook van hun verleden leren, dat ook het onze is.

Het uiteindelijke doel is dat we ons realiseren dat elke generatie van Gods volk een kleine, maar belangrijke rol speelt in de grote historische ontvouwing van Gods soevereine doelen in de grote strijd.

_Op sabbat 9 maart bespreken we met elkaar deze les._