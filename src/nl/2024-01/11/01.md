---
title:  Verlangen naar God in Sion
date:   09/03/2024
---

### Lezen

Psalm 84; Openbaring 21:3; Psalm 122; Psalm 87; Galaten 3:28-29; Matteüs 28:18–20; Psalm 46; Psalm 125.

> <p>Kerntekst</p> 
> ‘Van verlangen smacht mijn ziel naar de voorhoven van de HEER. Mijn hart en mijn lijf roepen om de levende God.’ Psalm 84:3

De liederen van Sion zijn vreugdevolle zangstukken die de schoonheid van Sion en de heerschappij van de Heer, die vanaf zijn heilige berg regeert, verhogen. Deze Psalmen prijzen vaak de waardigheid van het huis van de Heer en tonen een liefde voor het heiligdom die we ook in andere Psalmen tegenkomen. Veel van deze Psalmen werden samengesteld door de zonen van Korach die, als tempelmusici en bewakers van de poorten, de zegeningen van het huis van de Heer uit de eerste hand ervoeren (1 Kronieken 6:31-38; 9:19).

Op welke manier is Sion de bron van hoop en blijdschap? Het vertegenwoordigde Gods levende aanwezigheid onder zijn volk. Zoals de mensen van Israël Gods uitverkoren volk zijn, is Sion de berg die God heeft uitgekozen. God regeert vanaf Sion en heeft ook zijn tempel erop gefundeerd (Deuteronomium 7:6; Psalm 78:68; 87:1-2; Psalm 99:1-2). Zo werd Sion tot de plaats van goddelijke zegen en toevlucht. Vaak wordt er naar Sion verwezen op eenzelfde manier, en zelfs verwisselbaar, als er naar Jeruzalem en de tempel verwezen wordt, het centrum van Gods verlossingswerk voor de oude wereld.

De zegeningen van Sion rollen zich uit over de hele wereld omdat de persoon van de Heer en zijn genade de grenzen van elke heilige plaats overschrijden. Sion is de vreugde van de hele aarde en bevestigt daarmee dat de hele aarde God toebehoort (Psalm 48:2).

_Op sabbat 16 maart bespreken we met elkaar deze les._