---
title:  Bid om vrede voor Jeruzalem
date:   11/03/2024
---

`Lees Psalm 122:1–5. Wat zijn de gevoelens van de gelovigen als zij Jeruzalem binnenkomen? Wat hopen ze er te vinden?`

Psalm 122 geeft uitdrukking aan de vreugde en opwinding van de pelgrims wanneer zij in Jeruzalem arriveren. De bedevaarten naar Jeruzalem waren vrolijke gebeurtenissen. Driemaal per jaar kwam Gods volk samen om zijn goedheid aan hen in verleden en heden te gedenken. Jeruzalem was het centrum van leven voor het volk omdat daar ‘de naam van de Heer’ geprezen werd en omdat daar ‘het gerecht’ zetelde (Deuteronomium 16:16; Psalm 122:4-5). Het prijzen van ‘de naam van de Heer’ verwijst naar het heiligdom dat soms ook de tabernakel van ‘het verbond’ werd genoemd en waar de ‘ark van het verbond’ zich bevond. Het zetelen van het gerecht verbeeldt het rechtssysteem in Jeruzalem (Numeri 1:50; Exodus 25:22; 2 Samuel 8:15). De bedevaarten waren op die manier een periode waar de mensen recht konden zoeken en krijgen. Trouw aan God en het toepassen van recht op het volk moesten altijd met elkaar verbonden zijn.

`Lees Psalm 122:6–9. Wat is het belangrijkste gebed van Gods volk?`

Bidden om vrede voor Jeruzalem smeekt Gods zegeningen af voor de stad en zijn inwoners en het verbindt de gelovigen met elkaar, waardoor de vrede onder hen toeneemt. Jeruzalem kon alleen de stad van vrede zijn als er vrede was tussen God en zijn volk, en tussen de mensen onderling. Gebed voor de vrede van Jeruzalem bevat dan ook een oproep aan Gods volk om in vrede met God en met elkaar te leven. Onder de vrede van Jeruzalem zal het de mensen goed gaan (Psalm 122:8; Psalm 147:12-14).

De Psalm leert ons dat het gebed voor saamhorigheid in de gemeenschap van gelovigen van uiterst belang dient te zijn. Dit moet het voornaamste onderwerp zijn in de gebeden van Gods kinderen, want alleen een sterke en verenigde geloofsgemeenschap in staat is om het goede nieuws van Gods vrede en verlossing aan de wereld te verkondigen (Johannes 13:34-35).

Bidden om vrede voor Jeruzalem is nog steeds een voorrecht en verantwoordelijkheid voor de gelovigen, want het houdt de hoop op de komst van Gods rijk aan het einde van de tijd levend. Dit betreft niet alleen Jeruzalem, maar de hele wereld (Jesaja 52:7; 66:12-13; Openbaring 21-22).

`Op welke praktische manieren kunnen wij nu streven naar harmonie?`