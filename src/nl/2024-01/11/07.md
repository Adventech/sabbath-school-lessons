---
title:  Verdere studie
date:   15/03/2024
---

Overdenk de boodschap van Jesaja 40 en 51:1-16.

De liederen van Sion houden de toewijding aan Sion en de levende hoop op Gods oppermachtige heerschappij die het weerspiegelt, absoluut hoog. Veel van Gods zegeningen mogen we al tijdens ons leven ervaren, maar de hoop op de volheid van leven en vreugde in Sion ligt nog in de toekomst. Veel van Gods kinderen kijken onder tranen uit naar het hemelse Sion. Aan Sion denken betekent niet dat we af en toe eraan denken, maar het betreft een doelbewuste herinnering en een vastberaden besluit om in lijn te leven met deze voortdurende herinnering (Psalm 137:1; Exodus 13:3; 20:8).

Daarom draagt het zingen van de liederen van Sion een passioneel besluit in zich om de hoop in het herstel van Gods rijk op de nieuwe aarde levend te houden (Openbaring 21:1-5). ‘Daar zullen onsterfelijke wezens zich in eeuwige verrukking verdiepen in de wonderen van de scheppingskracht en in de verborgenheden van de verlossende liefde. Er zal geen wrede, misleidende vijand zijn om de mensen van God af te leiden. Elk talent zal worden ontwikkeld en verbeterd. Het verwerven van kennis zal de geest niet vermoeien, noch het verstand uitputten. Daar zullen de grootste ondernemingen tot een goed eind worden gebracht en de hoogste ambities werkelijkheid worden. Toch zal men steeds hogere toppen bereiken, en zich verbazen over nieuwe wonderen. Men zal nieuwe waarheden doorgronden en nieuwe onderwerpen ontdekken die de volledige inzet van geest, ziel en lichaam zullen vergen.’ (Ellen White, De grote strijd, blz. 623)

Sion dat niet vergeten mag worden, is een impliciet pleidooi van de pelgrims van de Heer dat zij deze wereld niet zullen accepteren als thuis, maar dat zij een nieuwe hemel en een nieuwe aarde verwachten.

De Psalmen over Sion kunnen dan ook gezongen worden door gelovigen in alle generaties die ernaar verlangen in het nieuwe Jeruzalem te zijn (Openbaring 3:12). De liederen van Sion moedigen ons aan de toekomstige wereld met hoop tegemoet te treden, maar ze verplichten ons ook agenten van Gods genade te zijn in de huidige wereld.

**Gespreksvragen**

`Hoe hanteren we de geestelijke en theologische principes die zich richten op Gods volk in Sion, een letterlijke plek in Jeruzalem, om ze vervolgens toe te passen op de kerk en haar zending in de wereld?`

`Op welke manier kunnen gelovigen van nu in Gods heiligdom verblijven? Johannes 1:14–18, Hebreeën 12:22–24`

`Hoe wordt Sion de stad van alle volken zoals voorzien in Psalm 87? Romeinen 5:10, Efeziërs 2:11–16, Kolossenzen 1:19–23`

`Welk antwoord geef je aan de persoon die je wijst op de realiteit van de voorspoed voor de goddelozen in de wereld, terwijl vele ‘goede’ mensen lijden? Wat zeg je dan? Waarom is het belangrijk te erkennen dat we nog niet alle antwoorden hebben?`