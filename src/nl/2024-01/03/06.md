---
title:  Uw getuigenissen zijn betrouwbaar
date:   18/01/2024
---

`Lees Psalm 19:7; Psalm 93:5; Psalm 119:165; Psalm 1:2, 6; Psalm 18:30 en Psalm 25:10. Wat is de rode draad in al deze Psalmen?`

De suprematie van de Heer in de wereld als soevereine Schepper, Koning en Rechter heeft theologische implicaties voor de betrouwbaarheid van zijn getuigenissen. De getuigenissen (Hebreeuws ‘edut, voorschrift, wet) verwijzen naar het geheel van wetten en verordeningen waarmee de Heer het religieuze en sociale leven van zijn volk bestuurt. Ze zijn ‘betrouwbaar’, weerspiegelen de stabiliteit en standvastigheid van Gods troon en de wereld die God schiep en onderhoudt (Exodus 32:15; Psalm 93:5; Psalm 93:1-2). Het Hebreeuwse woord dat wordt vertaald als ‘betrouwbaar’ (het Nederlandse woord ‘amen’ komt hiervandaan) bevat elementen van betrouwbaarheid, trouw en standvastigheid (2 Samuel 7:16; 1 Kronieken 17:23). Gods wetten zijn onveranderlijk en onverwoestbaar.

God staat in voor de integriteit van zijn beloften en opdrachten. Gods trouw verzekert ons zowel volledig van de garantie van het onveranderlijke karakter van zijn heerschappij, en van de eis aan zijn volk om God te vertrouwen en te gehoorzamen.

Tegelijk wordt het gebrek aan recht in de wereld op poëtische wijze beschreven als het schudden van de aarde op zijn grondvesten (Psalm 18:7; Jesaja 24:18-21). Gods wet stuurt de mensen op de weg van een rechtvaardig leven dat het oordeel van God kan doorstaan. De rechtvaardigen zullen dus niet schrikken omdat zij stevig verankerd zijn in Gods wet, die stabiliteit en zekerheid biedt, en hun harten zijn standvastig (Hebreeuws ‘kun’ wat ook betekent ‘wees sterk’, ‘wees verzekerd’) in de Heer. Niets zal degenen die Gods wet houden laten struikelen, wat nog eens duidelijk Gods bescherming en sturing aangeeft in het leven (Psalm 112:1, 6-7; Psalm 119:165; Psalm 1:2-3, 6).

Gods Woord wordt verbeeld als een lamp voor de voeten van de psalmschrijver en zo beschermt het hem voor de verborgen strikken van zijn vijanden. Rust en vrede wordt ervaren door degenen die Gods wet houden, maar die ontstaat uiteraard niet door de volledige afwezigheid van beproevingen (Psalm 119:105, 110; Psalm 119:165; Psalm 119:161). Het komt tot ons door te verblijven in Gods aanwezigheid en een gezonde relatie met Hem te onderhouden.

`Wat zijn praktische manieren waarin het onderhouden van Gods wetten, regels en getuigenissen je heeft geholpen in je dagelijkse leven? En, aan de andere kant, heb je ook geleden door ze te negeren of overtreden?` 