---
title:  De Heer heeft ons geschapen
date:   14/01/2024
---

`Lees Psalm 8 en Psalm 100. Hoe wordt Gods volk gepresenteerd in deze Psalmen? Wat zeggen deze Psalmen over het karakter van God?`

In het hooghouden van Gods soevereiniteit, speelt de schepping een cruciale rol in de Psalmen. Het uitspansel ‘roemt het werk van zijn handen’ en verkondigt zijn glorie en macht. Gods naam is machtig over de hele aarde. De Heer heeft alles geschapen; Hij heeft geen begin en geen einde. Hij is eeuwig en superieur ten opzichte van de goden van de volken, die slechts zijn ‘gemaakt door mensenhanden’ en niets meer. De afgoden hebben handen, maar ze ‘kunnen niet tasten’; voor de Heer geldt echter: ‘Hij houdt in zijn hand de diepten der aarde, ... en ook het droge, door zijn handen gevormd.’ (Psalm 19:1-4 en 97:6; Psalm 8:2, 10; Psalm 93:2; Psalm 102:26-28; Psalm 115:4; Psalm 115:7; Psalm 95:4-5)

Diverse psalmen tonen Gods macht over de krachten van de natuur die door andere volken als goddelijk gezien werden (bijvoorbeeld Psalm 29, 93, 104). Deze psalmen bevestigen de aanspraak dat de Heer over de hele schepping heerst en oppermachtig is in kracht en waardigheid. Psalm 100:3 haalt een subtiele vorm van afgodisch zelfvertrouwen onderuit door te benadrukken dat God ons heeft gemaakt en dat we Hem toebehoren.

De schepping getuigt ook van Gods liefde. Alles dat bestaat dankt zijn bestaan aan God, die ook de hoeder is van het leven. Merk op dat God de mensen niet alleen hun bestaan gunde,Hij maakte het oude Israël ook tot ‘zijn volk...de kudde die Hij weidt.’ (Psalm 95:7, 147:4-9; Psalm 100:3) Spreken over ‘zijn volk’ en ‘zijn kudde’ geeft Gods verlangen weer van een nauwe relatie met zijn volk.

Alleen de Schepper heeft de macht om te zegenen en zijn volk te laten groeien. Daarom is Hij de enige die hun aanbidding en vertrouwen waard is. Vele psalmen roepen alles wat adem heeft, de hele aarde, de zee en alles daarin, op om het uit te schreeuwen van blijdschap voor de Heer.

De glorie van God is zichtbaar in de schepping, zelfs in de zondige omstandigheid van de schepping op aarde, en de Psalmen wijzen ons op God die als enige onze aanbidding waardig is.

`‘Wat is dan de sterveling dat U aan hem denkt, het mensenkind dat U naar hem omziet?’ (Psalm 8:5) Wat is jouw houding ten opzichte van God als je Schepper? Als God de sterren bij hun naam noemt, zoals in Psalm 147:4, hoeveel meer zorg zal hij dan aan jou tonen denk je?`