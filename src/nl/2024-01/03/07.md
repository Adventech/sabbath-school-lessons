---
title:  Verdere studie
date:   19/01/2024
---

Lees Psalm 86:5, 15; Ellen White, ‘God houdt van de mensen,’ blz. 7-13, in De weg naar Christus. Hoe helpt de waarheid dat God liefde is ons beter de diverse beschrijvingen van God en zijn daden in de Psalmen te begrijpen?

De studie van deze week richt zich op enkele kernbeschrijvingen van God en zijn activiteiten, die de wereld vormen en deze sterk en bestendig houden. De psalmschrijvers doen een beroep op God, die de Schepper, Koning, Rechter is, de Verlosser van het verbond en de Wetgever. De rollen die God in de wereld inneemt worden verder weerspiegeld in diverse andere namen en titels van God, inclusief Herder, Rots en Vader (Psalm 23:1; 80:1; Psalm 95:1; Psalm 68:5; 89:26). In de wereld kunnen we stevig en veilig verblijven, zelfs te midden van het geweld van de grote strijd, want God is soeverein en trouw in alles wat Hij doet en zegt. Hoewel deze theologische thema’s op geen enkele manier uitgebreid behandeld zijn, geven ze een indruk van de diverse manieren waarop God zichzelf in de Psalmen bekendmaakt.

Bij verdere bestudering van de Psalmen is het belangrijk de Psalmen te blijven lezen in het licht van Gods karakter van liefde en genade en zijn plan om de wereld te verlossen en te herstellen. ‘Hoe meer we het karakter van God bestuderen in het licht van het kruis, des te meer zien we hoe genade, tederheid en vergevingsgezindheid samen gaan met eerlijkheid en rechtvaardigheid, en des te duidelijker ontdekken we de ontelbare bewijzen van die oneindige liefde en van een teder meeleven, dat zelfs het diepe gevoel van een moeder voor haar afgedwaalde kind overtreft.’ (Ellen White, De weg naar Christus, blz. 12-13.) In de Psalmen blijven de mensen God aanroepen, zelfs als zij Gods oordeel moeten ondergaan voor hun rebellie, omdat zij weten dat Gods woede slechts tijdelijk is, terwijl zijn genade eeuwig duurt (Psalm 103:8).

**Gespreksvragen**

`Waarom is het begrijpen van de realiteit en dominantie van de grote strijd belangrijk om ons duidelijk te maken dat, ondanks Gods heerschappij en soevereiniteit, er nog steeds veel onrust en lijden in de wereld is? Hoe kan het motief van de grote strijd ons behulpzaam zijn?`

`Op welke manier zou het geloof in God als Schepper ons begrip over onszelf en onze relatie met de rest van de schepping moeten vormen? Wat gebeurt er als de mensen zich van deze waarheid afkeren? Psalm 106:35-42.`

`Wat was er mis met de afgoden van de volken in Bijbelse tijden? Psalm 115:4-8. Hoe zit het met moderne afgoden? Waarom zijn die net zo gevaarlijk voor onze relatie met de Heer?`

`Hoe moet Gods volk zich gedragen, wetende dat Gods oordeel bij hen begint? Hoe oordeelt God zijn volk en voor welk doel?`