---
title:  De Heer regeert
date:   13/01/2024
---

### Lezen

Psalm 8; Psalm 100; Psalm 97; Psalm 75; Psalm 105:7−10; Galaten 3:26–29; Psalm 25:10.

> <p>Kerntekst</p> 
> ‘De HEER is koning, met hoogheid is Hij bekleed, de HEER is met macht bekleed en omgord. Vast staat de wereld, zij wankelt niet.’ Psalm 93:1.

De Psalmen houden standvastig het geloof in Gods soevereine heerschappij overeind. De Heer schiep en onderhoudt alles wat Hij heeft geschapen. Hij is de soevereine Koning over de hele wereld en Hij regeert de wereld met recht en gerechtigheid. Zijn wetten en instellingen zijn goed en geven leven aan degenen die ze onderhouden. De Heer is een rechtvaardige Rechter die ervoor zorgt dat de orde op de wereld gewaarborgd blijft. Hij doet dit door de rechtvaardigen te belonen en de onrechtvaardigen te straffen, maar op zijn tijd, niet de onze.

Gods verbond met Israël speelt een belangrijke rol in het veilig stellen van de wereld omdat het de verlossing door de Heer verkondigt. De Heer adopteerde Israël als zijn gewaardeerde bezit en maakte Israël op die manier, tussen alle andere volken, tot zijn volk. De Heer is trouw aan zijn verbond en blijft voor zijn volk zorgen ondanks hun ontrouw en openlijke rebellie op bepaalde momenten.

De soevereine heerschappij van de Heer zorgt er dus voor dat de wereld stevig bevestigd en gezekerd is. De psalmschrijvers willen dat hun lezers deze fundamentele waarheid begrijpen. Met dit wereldbeeld als hun vuurtoren, proberen de psalmisten zich te ontwikkelen en God te dienen met hun hele wezen.

_Op sabbat 20 januari bespreken we met elkaar deze les._