---
title:  Gezegend is Hij die komt in de naam van de Heer
date:   24/02/2024
---

### Lezen

Psalm 23; Johannes 10:11–15; Psalm 22; Psalm 89:27–32; Kolossenzen 1:16; Psalm 2; Hebreeën 7:20–28.

> <p>Kerntekst</p> 
> ‘De steen die de bouwers afkeurden is de hoeksteen geworden. Dit is het werk van de HEER, een wonder in onze ogen.’ Psalm 118:22-23.

De Psalmen getuigen van Christus als persoon en van zijn zending. Bijna alle aspecten van zijn werk in het verlossingsplan zijn terug te vinden in de Psalmen. Het leven en werk van Christus wordt op verschillende manieren voorspeld in de Psalmen, vaak opmerkelijk accuraat.

De onderwerpen die in de Psalmen aan de orde komen omvatten de goddelijkheid van Christus, zijn zoonschap, zijn gehoorzaamheid, zijn ijver voor Gods tempel, zijn identiteit als goede Herder, zijn verraad, zijn lijden, zijn botten die niet gebroken zullen worden, zijn dood, opstanding, hemelvaart, priesterschap en koningschap. Het is allemaal, vele eeuwen voordat Jezus als mens naar de aarde kwam al aangekondigd.

Geen wonder dat Jezus bijvoorbeeld terugverwees naar de Psalmen, toen Hij met de leerlingen op de weg naar Emmaüs over zijn zending sprak.1 Hij wilde dat zij in de Psalmen het bewijs zouden vinden voor wie Hij was. Enkele Psalmen die een typologische vervulling vinden in Christus zijn bijvoorbeeld Psalm 24, 45, 72 en 101 (de ideale Koning en Rechter), 88 en 102 (gebeden van de lijdende dienstknecht van God).

Dwars door de klaagzangen, dankzeggingen, lofprijzingen en smeekbeden om recht en bevrijding van de psalmschrijvers heen, kunnen we in alle Psalmen echo’s horen van Christus’ gebed voor de verlossing van de wereld.

_Op sabbat 2 maart bespreken we met elkaar deze les._