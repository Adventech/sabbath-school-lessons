---
title:  Eeuwig priester in de lijn van Melchisedek
date:   29/02/2024
---

`Lees Psalm 110:4–7. Waarom is het priesterschap van Christus uniek en welke hoop vinden we in zijn hemelse priesterschap?`

God begiftigt de Messias met eeuwig koningschap en superieur priesterschap, in de lijn van Melchisedek. De Heer bezegelt zijn woord met een ernstige belofte (Psalm 110:1-7; Hebreeën 6:18). Gods eed niet te verslappen in het schenken van de volmaakte Priester is een teken van zijn genade. De zonden van de mensen en hun openlijke rebellie dagen God continue uit zijn volk aan de kant te zetten, maar Gods eed is onveranderlijk en garandeert zijn genade door het herroepen van zijn oordeel over de mensen die berouw tonen (Exodus 32:14; Psalm 106:45).

De goddelijke eed introduceert een nieuw element in het Davidische verbond door te verklaren dat de messiaanse Koning ook Priester is. De koningen van Israël konden nooit dienst doen als Levitische priesters (Psalm 110:4; Numeri 8:19; 2 Kronieken 26:16-21). Als de Bijbel koningen of mensen noemt die offers brengen, dan betekent dit dat zij offers bij de priesters brengen, die ze vervolgens daadwerkelijk offeren. Psalm 110 plaatst de messiaanse Koning apart van de andere Israëlitische koningen en priesters. Het eeuwige priesterschap van Christus vindt zijn oorsprong bij Melchisedek, die zowel koning van Salem (Jeruzalem) was en ook priester van God, ‘de Allerhoogste’ (Genesis 14:18-20). Het Oude Testament spreekt nooit over koning David of enige andere koning in Israël die het priesterschap bezit in de lijn van Melchisedek, behalve in Psalm 110. Deze Psalm heeft het duidelijk over een zich onderscheidende koning-priester in de geschiedenis van Israël.

`Lees Hebreeën 7:20–28. Noem enkele gevolgen van de superieure priesterschap van Christus.`

Christus is de goddelijke koning en eeuwige priester en heeft daarmee een ongeëvenaarde superioriteit over aardse priesters en koningen. Daar mogen we onze hoop op baseren. Christus houdt een superieur verbond in stand dat is gebaseerd op de eed van God en niet op menselijke beloften. Hij doet dienst in het hemelse heiligdom. Zijn priesterschap wordt niet aangetast door zonde of dood, zoals dat van menselijke priesters en daarom kan Hij voor ons bemiddelen en zijn volk eeuwige verlossing bieden. Het verzoenende werk van Christus als volmaakte en empathische Priester biedt zijn volk de voortdurende verzekering geborgen te zijn in de aanwezigheid van God (Hebreeën 6:19-20). Christus’ koninklijk priesterschap zal de overheersing van het kwaad uitroeien, niet alleen in de harten van de mensen, maar ook in de wereld. Hij houdt zich aan de belofte van Psalm 2 dat elke natie en heerser onderworpen zal worden aan het koninklijk oordeel van Christus Jezus (Psalm 2:6-9; 110:1-2, 5-6). Het prachtige koninklijke priesterschap van Jezus doet een dringend beroep op onze gehoorzaamheid en ons vertrouwen. 