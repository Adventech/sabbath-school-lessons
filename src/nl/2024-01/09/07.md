---
title:  Verdere studie
date:   01/03/2024
---

Lees Ellen White, ‘God met ons,’ blz. 11-17 in Jezus, de wens der eeuwen.

De Psalmen zijn gebeden van Christus en gebeden over Christus. Hierdoor geven ze ons een unieke kijk op de persoon Christus en in zijn zending van verlossing als Degene die ‘God met ons’ is (Matteüs 1:23). Jezus is ‘God met ons’ in de heftige gebeden van verlatenheid en lijden. Hij is ‘God met ons’ in de roep om recht en bevrijding. Jezus is ‘God met ons’ door ons niet alleen te laten in onze verlorenheid en wanhoop, maar ons de weg te wijzen van een overwinnend geloof. Hij werd eeuwige Priester en Koning voor ons om ons van de eeuwige verdoemenis van de zonde te verlossen. In Christus, de volmaakte Davidische Koning, komen al Gods plechtige beloften van verlossing tot vervulling (2 Korintiërs 1:20).

Ellen White beschrijft Christus eenwording met de mensheid inzichtelijk: ‘Door zijn menszijn verbond Christus zich met de mens; door zijn godheid legt Hij beslag op Gods troon. Als de Mensenzoon heeft Hij ons een voorbeeld van gehoorzaamheid gegeven; als Gods Zoon geeft Hij ons kracht om te gehoorzamen. Christus was het, die uit het braambos bij de berg Horeb tot Mozes sprak: ‘IK BEN, DIE IK BEN... Aldus zult gij tot de kinderen Israëls zeggen: IK BEN heeft mij tot u gezonden.’ Exodus 3:14. Dit was de belofte van Israëls bevrijding. Toen Hij aan de mensen gelijk werd, maakte Hij zich dan ook bekend als de grote IK BEN. Het kindje van Betlehem, de zachtmoedige en nederige Heiland, is God ‘geopenbaard in het vlees.’ 1 Timoteüs 3:16. Tot ons zegt Hij: ‘IK BEN de goede Herder.’ ‘IK BEN het brood des levens.’ ‘Ik BEN de weg, de waarheid en het leven.’ ‘Mij is gegeven alle macht in hemel en op aarde.’ Johannes 10:11; 6:51; 14:6; Matteüs 28:18. IK BEN is de zekerheid van elke belofte . IK BEN; wees niet bevreesd.’ (Ellen White, Jezus, de wens der eeuwen, blz. 15.)

**Gespreksvragen**

`Hoe toont God zijn niet aflatende trouw aan zijn verbond, ondanks de ontrouw van de mensen? Welke bevestiging geeft dat aan Gods worstelende kinderen nu?`

`Op welke manier versterkt het unieke en superieure priesterschap in de lijn van Melchisedek de zekerheid van verlossing voor Gods kinderen?`

`De evangeliën tonen dat veel messiaanse beloften uit de Psalmen vervuld zijn in Jezus Christus. Wat zegt dat over de waarheid van Gods Woord? Waarom moeten we elke gedachte weerstaan die ons vertrouwen in Gods Woord verzwakt?`

`Welke troost vinden we in de woorden van Christus: ‘Mij is alle macht gegeven in de hemel en op de aarde?’ Matteüs 28:18 Hoe passen we die belofte toe op onze eigen ervaringen?`