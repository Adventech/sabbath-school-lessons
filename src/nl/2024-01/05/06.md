---
title:  In het geval de rechtvaardigen verzocht worden
date:   01/02/2024
---

`Lees Psalm 37:1, 8; Psalm 49:5–7; Psalm 94:3–7 en Psalm 125:3. Welke moeilijkheid ervaart de psalmschrijver?`

Deze Psalmen beklagen de huidige voorspoed van de onrechtvaardigen en de uitdaging die dit feit is voor de rechtvaardigen. Het gaat de onrechtvaardigen niet alleen goed, maar zo nu en dan verwerpen ze God openlijk en onderdrukken ze mensen. Het is verbijsterend dat ‘de scepter van het kwaad’ de wereld beheerst, de ‘scepter van het recht’ lijkt te falen (Psalm 125:3; 45:). Waarom zou je dan niet gewoon opgeven en het kwaad omarmen, zoals anderen ook doen?

`Lees Psalm 73:1–20, 27. Hoe komt de psalmist door de crisis heen? Hoe eindigen degenen die op nutteloze dingen vertrouwen? – zie ook 1 Petrus 1:17.`

Zolang de psalmschrijver in Psalm 73 gericht bleef op het huidige onrecht in de wereld was hij niet in staat om het grotere plaatje te zien vanuit het gezichtspunt van God. De bloei van het kwaad was een overweldigend probleem voor zijn geloof; hij geloofde ook dat het argument over de nutteloosheid van geloof gebaseerd was op de realiteit.

Psalm 73 laat echter zien dat ‘deze zaken de spot drijven met degenen die het eerste vers van deze Psalm negeren. Daar vinden we de samenvatting van de hele Psalm: ‘Ja, God is goed voor Israël, voor wie zuiver zijn van hart!’ (Johannes Bugenhagen, Reformation Commentary on Scripture (Downers Grove, IL: InterVarsity Press, 2018), blz. 11)

De psalmist wordt naar het heiligdom geleid, de plaats van Gods soevereine heerschappij, en hij werd eraan herinnerd dat ‘vandaag’ slechts één stukje van de puzzel is en dat hij ook het ‘einde’ moet overwegen, als de onrechtvaardigen het oordeel van God moeten ondergaan. Het feit dat de psalmschrijver deze waarheid van het heiligdom begreep en zijn voorgaande dwaling erkende, laat zien dat de realiteit alleen begrepen kan worden door geestelijk inzicht en niet door menselijke logica.

`Op welke manier vind jij troost in de belofte dat God over de wereld en al het kwaad zal oordelen, zelfs al lijkt veel kwaad momenteel onbestraft te blijven?`