---
title:  Slechte tijden
date:   28/01/2024
---

`Lees: Psalm 74:18–22 en Psalm 79:5–13. Wat is hier aan de hand?`

De psalmist probeert de grote strijd tussen God en de krachten van het kwaad te begrijpen en hij wijst naar Gods onvoorwaardelijke voorzienigheid, wijsheid en macht.

Het probleem van het kwaad in de Psalmen is vooral theologisch; het bevat onvermijdelijk vragen over God. Daarom worden de vernietiging van Jeruzalem en de tempel in de eerste plaats gezien als een goddelijk schandaal, omdat het de heidenen de mogelijkheid bood om God te belasteren. De erfenis van God (het volk Israël) is het teken van zijn goddelijke uitverkiezing en verbond (Deuteronomium 4:32-38; 32:8-9) dat nooit tekort zal schieten. Het concept van Gods erfgoed bevat ook een element van de eindtijd aangezien eens alle volken Gods erfgoed zullen zijn en Hem zullen dienen. Het gegeven dat de volken Gods erfgoed aanvielen, bedreigt de goddelijke beloftes.

De psalmschrijver erkent zonder meer dat de zonden van de mensen de verbondsrelatie met God onder druk zetten en dat de gevolgen daarvan door de mensen gedragen moeten worden (Psalm 79:8-9). Het overleven van de mensen hangt volledig af van het genadige ingrijpen van God en het herstel van de verbondsrelatie door de verzoening van de zonde. De Heer is ‘God van onze verlossing,’ en daarin ligt besloten Gods trouw aan zijn verbondsbeloften (Psalm 79:9).

Belangrijker echter dan het herstel van Israëls rijkdommen, is de verdediging van het karakter van God in de wereld. Als de kwade acties van de volken onbestraft blijven, lijkt het erop alsof God zijn macht verloren heeft (Psalm 74:18-23; 83:16-18; 106:47). Alleen wanneer God zijn volk bevrijdt, zal zijn naam verhoogd en gerechtvaardigd worden.

Vandaag zijn de zaken niet anders dan destijds. Onze zonden, ons afglijden, onze slechte daden, brengen niet alleen onszelf schade toe, maar, erger nog, ook aan God uit wiens naam wij leven. Onze verkeerde daden kunnen ook vernietigende geestelijke gevolgen hebben voor ons getuigenis en onze zending. Hoeveel mensen hebben afgehaakt van ons geloof door onze acties die we doen in de naam van Christus?

`‘De eer van God en van Christus zijn betrokken in het volmaken van het karakter van zijn volk.’ (Ellen White, Jezus, de wens der eeuwen, blz. 560) Hoe kijk jij aan tegen deze belangrijke waarheid en de betekenis ervan in je eigen christelijke leven?`