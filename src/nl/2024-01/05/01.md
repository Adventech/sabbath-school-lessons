---
title:  Het lied van de Heer zingen op vreemde grond
date:   27/01/2024
---

### Lezen

Psalm 79:5–13, Psalm 88:3–12, Psalm 69:1–3, Psalm 22:1, Psalm 77, Psalm 73:1–20, 1 Petrus 1:17.

> <p>Kerntekst</p> 
> ‘Hoe zouden wij zingen een lied van de HEER op vreemde grond?’ Psalm 137:4.

We hoeven niet heel diep in de Psalmen te duiken om te ontdekken dat de Psalmen geuit werden in een onvolmaakte wereld, vol met zonde, kwaad, lijden en dood. De goede schepping, geleid door de soevereine Heer en zijn rechtvaardige wetten, wordt continue bedreigd door het kwaad. Aangezien de zonde de wereld steeds meer in zijn greep krijgt, wordt de aarde in toenemende mate ‘vreemde grond’ voor Gods volk. Deze realiteit stelt de psalmschrijver voor een probleem: Hoe kan ik een gelovig leven leiden op vreemde grond?

We hebben al ontdekt dat de psalmisten de soevereine heerschappij van God erkennen, evenals zijn rechtvaardige oordeel. Zij weten dat God de eeuwige en nooit falende schuilplaats en hulp is in tijden van nood. Daarom verbazen de psalmschrijvers zich af en toe uitermate (wie niet?) vanwege de schijnbare afwezigheid van God en het gedijen van het kwaad voor de ogen van de goede en soevereine Heer. Het paradoxale karakter van de Psalmen als gebeden wordt getoond in de reactie van de psalmschrijvers op de schijnbare afwezigheid van God. Met andere woorden, de psalmisten reageren zowel op Gods schijnbare afwezigheid als op zijn aanwezigheid.

_Op sabbat 3 februari bespreken we met elkaar deze les._