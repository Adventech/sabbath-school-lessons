---
title:  Uw genade reikt tot in de hemel
date:   10/02/2024
---

### Lezen

Psalm 136, Psalm 51, Psalm 130, Psalm 113, Psalm 123.

> <p>Kerntekst</p> 
> ‘U, Heer, zal ik loven onder de volken, over U zingen voor alle naties. Hemelhoog is uw liefde, tot aan de wolken reikt uw trouw’. Psalm 57:10-11

De psalmschrijvers realiseren zich dat zij geestelijk zwak zijn en niets goeds aan te bieden hebben aan God. Dat wil zeggen dat zij niets in en van zichzelf hebben dat hen aanbeveelt voor de heilige troon van de Heer (Psalm 40:17). Zij begrijpen dat ze, net als iedereen, genade nodig hebben, Gods genade. Kort gezegd hebben zij het evangelie nodig.

De Psalmen benadrukken het feit dat mensen volledig afhankelijk zijn van Gods genade. Gelukkig is Gods genade eeuwig. Het bewijs daarvoor vinden we in de schepping en in de geschiedenis van Gods volk (Psalm 136). Voor de eeuwige Heer is het menselijk leven vergankelijk als gras, maar God heeft medelijden met de mensen en vernieuwt hun kracht (Psalm 103:3, 5, 15) en in Hem ontvangen zij de belofte van eeuwig leven.

Gods volk vindt troost in het gegeven dat de Heer trouw is aan zijn verbond. De smeekbeden van de mensen, hoe dringend soms ook, zijn vaak doorspekt met hoop omdat ze gericht zijn aan hun zorgzame hemelse Vader (Psalm 103:13; 68:5; 89:26). Nieuwe ervaringen met Gods genade en liefde versterken hun besluit tot aanbidding en dienst aan God en niets of niemand anders.

_Op sabbat 17 februari bespreken we met elkaar deze les._