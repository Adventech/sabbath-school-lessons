---
title:  Creëer een rein hart in mij
date:   12/02/2024
---

`Lees Psalm 51:1–5. Waarom doet de psalmschrijver een beroep op Gods medelijden?`

Koning David stort zijn hart uit bij de Heer en vraagt om vergeving van zijn zonden tijdens de moeilijkste geestelijke periode in zijn leven. Vergeving is de buitengewone gift van genade, het resultaat van Gods ‘erbarmen.’ (2 Samuel 12; Psalm 51:2) Koning David smeekt God naar hem om te zien, niet in overeenstemming met wat zijn zonde verdient, maar overeenkomstig zijn goddelijke karakter, namelijk zijn genade, trouw en compassie (Psalm 103:10; Psalm 51:2; Exodus 34:6-7).

`Lees Psalm 51:6–19. Hoe ziet de vergeving van zonden er hier uit? Wat is het doel van goddelijke vergeving?`

Goddelijke vergeving houdt meer in dan een verklaring van onschuld. Het zorgt voor een radicale ommekeer die tot in het binnenste van de mens reikt (Psalm 51:6; Hebreeën 4:12). Het zorgt voor een nieuwe schepping. Het Hebreeuwse werkwoord ‘bara’ dat wordt vertaald met ‘scheppen’, beschrijft goddelijke scheppende macht. Alleen God kan ‘bara’; alleen God kan een radicale en blijvende verandering tot stand brengen in het hart van de berouwvolle persoon. (Psalm 51:10; Johannes 3:3-8; Genesis 1:1; 2 Korintiërs 4:6)

David vraagt om reiniging met majoraan. Hij voelt aan dat zijn schuld hem verwijderd houdt van de aanwezigheid van de Heer. Het is net als de melaatse die verbannen wordt uit de gemeenschap zolang zijn staat van onreinheid voortduurt. Hij is bang dat offers hem niet volledig tot herstel brengen aangezien er geen offer bestond dat zijn opzettelijke zonden van overspel en moord kon verzoenen. (Leviticus 14:2-8; Psalm 51:9; Psalm 51:13; Exodus 21:14; Leviticus 20:10)

Alleen onvoorwaardelijke goddelijke genade kon het ‘gebroken en verbrijzelde hart’ van David aanvaarden als offer en hem herstellen in een harmonieuze relatie met God (Psalm 51:18-19). Door te vragen om reiniging met majoraan geeft hij aan terug te willen komen in de aanwezigheid van God.