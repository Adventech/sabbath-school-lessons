---
title:  Verdere studie
date:   16/02/2024
---

Lees Ellen White, ‘Waarom we Christus nodig hebben,’ blz. 14-19 in De weg naar Christus.

In de Psalmen voegen de stemmen van Gods volk zich samen in de herhaling van het refrein ‘eeuwig is zijn trouw’ om Gods eeuwige liefde te vieren (Psalm 106:1; 107:1; 118:1-4, 29; 136). ‘God niet prijzen zou betekenen dat wij al zijn hulp vergeten en zijn gaven niet waarderen. Alleen degenen die prijzen vergeten niet. Denken aan en spreken over God betekent nog niet dat wij Hem prijzen. Lofprijzing begint waar iemand Gods majesteit erkent en met eerbied werkt en reageert vanwege zijn goedheid, genade en wijsheid.’ (Hans LaRondelle, Deliverance in the Psalms, blz. 178.)

Het belang van de eerbiedige aanname van Gods eeuwige genade wordt nog verdiept wanneer wij bedenken dat Gods khesed – zijn bondgenootschap van liefde en trouw – stevig verankerd is en onveranderlijk staat te midden van menselijke zonde en rebellie tegen God.

‘‘Verstoot ons toch niet, doe het niet, omwille van uw naam. Ontluister uw troon toch niet, denk aan uw verbond met ons, verbreek het niet.’ Jeremia 14:21. Hij heeft ons verzekerd dat Hij onze roep om hulp zal verhoren, wanneer we naar Hem toekomen en onze onwaardigheid en zonde bekennen.’ (Ellen White, Verhalen om verder te vertellen, blz. 114.)

De ervaring dat God genadig voor hem was leidt de psalmist ertoe te zeggen: ‘De HEER doet wat rechtvaardig is, Hij verschaft recht aan de verdrukten’. Het uiteindelijke doel van het persoonlijke getuigenis van de psalmschrijver, en Gods genade in zijn leven, is dan ook om anderen van Gods liefde te verzekeren zodat zij ook hun harten kunnen openen voor God, zijn genade ontvangen en Hem lofprijzen (Psalm 103:2, 6; Psalm 9:11-12; 22:22-27; 66:16).

**Gespreksvragen**

`Wat zijn de praktische gevolgen voor de verlossing van mensen van het gegeven dat Gods genade eeuwig is? Waarom betekent dit niet dat je gewoon door kunt gaan met zondigen, aangezien Gods genade toch eeuwig is?`

`Hoe kunnen we Gods vergeving van onze zonden in overeenstemming brengen met het gegeven van Gods oordeel over de zonde?`

`Op welke manier passen de uitdrukkingen ten aanzien van Gods genade in het Nieuwe Testament bij die van de Psalmen? Efeziërs 2:4-5; 1 Timoteüs 1:16; Titus 3:5; Hebreeën 4:16`