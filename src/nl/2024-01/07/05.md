---
title:  Geprezen is de naam van de machtige en genadige Heer
date:   14/02/2024
---

`Lees Psalm 113 en 123. Welke twee verschillende aspecten van Gods karakter worden in deze Psalmen verbeeld?`

Psalmen 113 en 123 prijzen beide de majesteit en genade van de Heer. De majesteit van de Heer wordt getoond in de grootheid van zijn naam en de verhoogde plek van zijn troon, die boven alle volken en de hemelen verheven is (Psalm 113:4-5; 123:1). ‘Wie is gelijk aan de Heer, onze God’ is een geloofsverklaring dat geen enkele macht in of buiten de wereld de God van Israël kan uitdagen.

De onbenaderbare hoogten waar de Heer verblijft worden verbeeld in het gegeven dat de Heer bereid is zichzelf ‘te vernederen’ of ‘zijn oog naar beneden te richten.’ (zie Psalm 113:6) Dat God voortdurend daar boven is, weerhoudt Hem er niet van te zien wat hier beneden gebeurt. De compassie van de Heer komt tot uitdrukking in zijn genadevolle bereidheid betrokken te zijn met de wereld en degenen in nood en de armen te bevrijden van hun zorgen. Zijn vrijgevige hand is duidelijk niet verborgen voor zijn dienaren, zelfs al is zijn verblijfplaats in verre hemelen.

Gods grootheid en zorg, die niet volledig waargenomen kunnen worden vanwege zijn bovennatuurlijkheid, worden duidelijk in Gods daden van genade en compassie. De behoeftigen, de armen en verdrukten kunnen Gods soevereine macht uit de eerste hand ervaren door de bijzondere veranderingen die Hij in hun voordeel teweeg kan brengen. De verhoogde God manifesteert zijn grootheid door zijn macht te gebruiken om de neerslachtigen te verhogen. De mensen kunnen God vrij benaderen omdat zijn oppermachtige majesteit en suprematie niets afdoen aan het gegeven dat Hij hun genadige Schepper en Begeleider is en dat de mensen zijn dienaren zijn, zijn geliefde kinderen.

Aanbidding wordt daarom niet alleen gemotiveerd door de grootheid van God, maar ook door zijn goedheid. Lofprijsing wordt niet beperkt door tijden plaats (Psalm 113:2-3). Godsgrootheid en genade komen het beste tot uitdrukking in Jezus Christus, die bereid was uit de hemel af te dalen en zich tot in de diepten van de dood te begeven om de gevallen mensheid te kunnen verlossen (Filippenzen 2:6-8). In het licht van het kruis vinden we de belangrijkste reden voor aanbidding en lofprijzing van God, vanwege zijn zorg voor ons.