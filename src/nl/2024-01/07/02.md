---
title:  Zijn genade houdt eeuwig stand
date:   11/02/2024
---

`Lees Psalm 136. Welke gedachte overheerst in deze Psalm? Waar vindt de psalmist bewijs voor zijn dominante claim?`

Psalm 136 roept Gods volk op de Heer te prijzen voor zijn genade, zoals geopenbaard bij de schepping en in de geschiedenis van Israël (Psalm136:4-9;Psalm136:10-22). ‘Genade’ (Hebreeuws: khesed, ‘standvastige liefde’) onthult Gods goedheid en trouw aan zijn schepping en verbond met Israël. De Psalm laat zien dat Gods immense kracht en pracht geworteld zijn in zijn standvastige liefde. De Heer is de ‘allerhoogste God en de ‘oppermachtige Heer,’ een Hebreeuwse uitdrukking die ‘de grootste God’ betekent (Psalm 136:1-3). Het betekent niet dat er ook nog andere goden bestaan, maar dat Hij de enige God is.

De grote wonderen van de Heer, die niet door anderen geïmiteerd kunnen worden, zijn de onmiskenbare demonstratie van zijn heerschappij. God creëerde de hemelen, de aarde en de hemellichamen, die door de heidenen aanbeden worden (Psalm 136:4; Deuteronomium 4:19). De Psalmen ontdoen de heidense goden echter van hun autoriteit en reduceren daarmee ook het vertrouwen in alle menselijke bronnen. Zij zijn producten van de schepping. Zij zijn geschapen en niet de Schepper, een wezenlijk verschil.

Het beeld van de krachtige hand van de Heer en zijn uitgestrekte arm (Psalm 136:12) benadrukt de doeltreffendheid van Gods macht en de reikwijdte van zijn genade. Gods genade in de schepping en de geschiedenis zou zijn volk moeten inspireren Hem te vertrouwen en trouw te blijven aan zijn verbond. Het refrein ‘eeuwig duurt zijn trouw’ wordt 26 keer herhaald in Psalm 136 en verzekert de gelovigen ervan dat de Heer niet zal veranderen en dat Hij zijn weldaden uit het verleden voor iedere nieuwe generatie zal herhalen. God denkt aan zijn volk (Psalm 136:23) en is trouw aan zijn verbond van genade Het geloof in de voortdurende compassie van de Heer ligt aan de basis van het Bijbelse geloof, met inbegrip van vreugdevolle aanbidding, vertrouwen, evenals terughoudendheid en bekering.

Psalm 136:23-25 besluit met Gods universele zorg voor de wereld. Gods genade is niet alleen voor Israël maar voor zijn hele schepping. De Psalm benadrukt het wereldwijde karakter van Gods reddende genade. Het nodigt de hele wereld uit om deel te nemen aan Israëls lofprijzing aan de Heer (zie ook Lucas 2:10; Johannes 3:16 en Handelingen 15:17).

`Hoe laat het beeld van Jezus aan het kruis, plaatsvervangend stervend voor onze zonden, op machtige wijze de waarheid zien dat Gods liefde ‘eeuwig duurt’?` 