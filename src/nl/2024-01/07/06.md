---
title:  Vergeet zijn weldaden niet
date:   15/02/2024
---

`Lees Psalm 103. Op welke manier wordt Gods genade hier getoond?`

Psalm 103 berekent de vele zegeningen van de Heer. Die zegeningen bevatten ‘al zijn weldaden’ voor een voorspoedig leven. Deze zegeningen zijn geworteld in Gods genadevolle karakter en zijn trouw aan het verbond met Israël (Psalm 103:2-6; 7-18). De Heer ‘gedenkt’ de menselijke zwakte en vergankelijkheid en heeft medelijden met zijn volk.

Gedenken is meer dan een verstandelijke activiteit. Het behelst toewijding die in actie wordt uitgedrukt: God bevrijdt en begeleidt zijn volk. De krachtige beelden in Psalm 103:11-16 illustreren de oneindige grootheid van Gods genade, die alleen vergeleken kan worden met de oneindige uitgestrektheid van de hemelen (Jesaja 55:9).

Hoe moeten mensen dan reageren op die liefdevolle vriendelijkheid van God? Ten eerste door de Heer te prijzen [zegenen, noot van vertaler].

Zegen wordt meestal begrepen als een handeling van het toekennen van goederen of geestelijke voordelen aan iemand. Hoe kunnen mensen God zegenen, aangezien Hij de bron van alle zegeningen is? Een ondergeschikte kan iemand die boven hem staat zegenen als teken van dank of lofprijzing (Psalm 103:1-2; Genesis 49:25; Psalm 5:12; 1 Koningen 8:66; Job 29:13). God zegent mensen door hun het goede te geven en mensen zegenen God door het goede in Hem te prijzen; dat is, door Hem te eren voor zijn genadige karakter.

In de tweede plaats door al zijn hulp en zijn verbond te gedenken, net zoals de Heer de fragiele situatie van de mensen en zijn verbond met zijn volk gedenkt. Gedenken is een cruciaal onderdeel in de relatie tussen God en zijn volk. Net zoals God zijn beloften aan zijn volk gedenkt, wordt van de mensen verlangd zich Gods trouw in gedachten te brengen en erop te reageren met liefde en gehoorzaamheid (Psalm 103:2, 18-22; 3-13).

Met dit in gedachten zijn deze beroemde woorden van Ellen White in het bijzonder van toepassing: ‘Het zou goed zijn als wij dagelijks een uur zouden besteden aan het overdenken van het leven van Christus. We zouden punt voor punt moeten overdenken en onze verbeelding laten gaan over elk toneel, vooral over de laatste dagen van zijn leven. Als wij op deze wijze stilstaan bij zijn grote offerande voor ons, zal onze liefde verlevendigd worden en zullen we meer met zijn Geest vervuld worden. Als we eenmaal gered willen worden, moeten wij de les leren van berouw en ootmoed aan de voet van het kruis.’ (Ellen White, Jezus, de wens der eeuwen, blz. 59) 