---
title:  Een wanhoopspsalm
date:   09/01/2024
---

Het bidden van de Psalmen doet meer dan de gelovigen in staat stellen hun gebeden vrijuit in woorden uit te drukken. De Psalmen overzien hun ervaringen volgens de normen van God en maken ze draaglijk door hoop te bieden en de verzekering van Gods aanwezigheid.

`Lees Psalm 22. Wat kunnen we van deze Psalm leren over vertrouwen in God te midden van ernstig lijden?`

De klagelijke woorden van Psalm 22:2 kunnen lijdende mensen helpen hun verdriet en eenzaamheid uit te drukken: ‘Mijn God, mijn God, waarom hebt U mij verlaten? U blijft ver weg en redt mij niet, ook al schreeuw ik het uit.’

`Deze woorden zijn natuurlijk beroemd geworden onder christenen omdat het dezelfde woorden zijn die Jezus sprak toen Hij aan het kruis hing. Het laat ons zien hoe belangrijk de Psalmen waren in de ervaring van Christus (zie Matteüs 27:46).`

`Te midden van lijden en beproevingen, worden echter ook deze woorden uitgesproken: ‘Ik zal uw naam bekendmaken, U loven in de kring van mijn volk’. (Psalm 22:23)`

`Met andere woorden, hoewel de gevoelens van de psalmist misschien niet samenvielen met zijn uitdagingen, was hij nog steeds in staat zijn geloof in God uit te drukken en te verklaren dat hij hoe dan ook God zou eren.`

Door ons woorden te geven om te bidden leren de Psalmen ons over onze huidige situatie heen te kijken en in geloof de tijd te zien waarin ons leven hersteld is door Gods genade. Het bidden van de Psalmen brengt gelovigen daarom naar nieuwe geestelijke uitzichten. De Psalmen laten de gelovigen hun gevoelens en begrip in woorden uitdrukken, maar ze worden niet achtergelaten in hun huidige situatie. De aanbidders mogen de last van hun pijn, teleurstelling, boosheid en wanhoop achterlaten bij God en in Hem vertrouwen, in elke situatie.

De beweging van klacht naar lofprijzing, zoals we die in veel Psalmen tegenkomen, suggereert de geestelijke verandering die de gelovigen ervaren wanneer zij goddelijke genade en troost ervaren in het gebed.

`Hoe kunnen we leren over onze directe beproevingen heen te kijken en zo, ondanks onze huidige ervaringen, in Gods goedheid te vertrouwen?`