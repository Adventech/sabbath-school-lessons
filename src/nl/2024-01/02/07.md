---
title:  Verdere studie
date:   12/01/2024
---

Lees Psalm 42:8 en Ellen White, ‘Dichtkunst en lied,’ blz. 159–170, in Karaktervorming. Hoe zijn gebed en lied met elkaar verbonden volgens deze geïnspireerde teksten?

Ellen White beschrijft Davids boetepsalmen (bijvoorbeeld Psalm 51) als de taal van zijn ziel en gebeden die de aard van werkelijk berouw voor de zonde laten zien (Zie Ellen White, De weg naar Christus, blz. 21). Zij moedigt gelovigen aan teksten uit de Psalmen uit het hoofd te leren als middel om het gevoel van Gods aanwezigheid in het leven te voeden. Ook benadrukt het Jezus’ gebruik om zijn stem te verheffen met psalmen als Hij beproevingen en verstikkende angst ervoer. White geeft ook aan: ‘Hoe vaak zijn door woorden van het heilige lied in de ziel de bronnen van berouw en geloof, van hoop en liefde en blijdschap ontsloten! ... ja, menig lied is een gebed.’ (Ellen White, Karaktervorming, blz. 162-169)

Wanneer wij de Psalmen bidden en zingen, gaan we uit van de volharding, moed, het lef en de hoop van de psalmschrijvers. Zij moedigen ons aan in onze geestelijke reis en schenken ons de troost dat we er niet alleen voor staan. Andere mensen, zoals wijzelf, zijn door duistere perioden gegaan en konden toch triomferen dankzij Gods genade. Tegelijkertijd openbaren de Psalmen iets van Christus’ vurige bemiddeling voor ons. Hij pleit onophoudelijk voor ons (Hebreeën 7:25).

Door de Psalmen te betrekken bij gebed en aanbidding wordt de gelovige gemeenschap zich bewust van het hele spectrum aan menselijke ervaringen en leert het de gelovigen om die verschillende aspecten aan ervaringen bij de eredienst te betrekken. De Psalmen zijn goddelijk-menselijke gebeden en liederen. Daarom brengen ze de gelovige gemeenschap naar de kern van Gods wil en krachtige genezende genade wanneer ze doelbewust worden gebruikt bij de aanbidding.

**Gespreksvragen**

`Waarom zijn spontane, onvoorbereide gebeden niet de enige manier van gebed? Hoe kan ons gebedsleven baat hebben bij de Psalmen, de Bijbelse gebeden?`

`Hoe kunnen de Psalmen onze gemeenschappelijke gebedservaringen verrijken? Bespreek enkele praktische manieren waarop jouw lokale gemeente het gebruik van de Psalmen in de erediensten kan verwerken.`

`Hoe laten de Psalmen de complexiteit van de menselijke geloofsreis en de kracht van Gods genezende genade zien?`