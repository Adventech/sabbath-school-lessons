---
title:  Leer ons bidden
date:   06/01/2024
---

### Lezen

Psalm 105:5, Kolossenzen 3:16, Jakobus 5:13, Psalm 44, Psalm 22, Psalm 13, Psalm 60:1–5.

> <p>Kerntekst</p> 
> ‘Eens was Jezus aan het bidden, en toen Hij zijn gebed beëindigd had, zei een van zijn leerlingen tegen Hem: ‘Heer, leer ons bidden, zoals ook Johannes het zijn leerlingen geleerd heeft.’ Lucas 11:1.

Het geloof dat alleen spontane, onvoorbereide gebeden echte gebeden zijn, is gangbaar onder bepaalde christenen. De leerlingen werden echter intens beloond toen zij Jezus vroegen hen te leren bidden. God plaatste een gebedenboek, de Psalmen, in het centrum van de Bijbel, niet alleen maar om ons te laten zien hoe Gods volk in de oudheid bad, maar ook om ons te leren hoe wij in het heden kunnen bidden.

Vanaf het vroegste begin, vormden de Psalmen de gebeden van Gods volk, inclusief de gebeden van Jezus (1 Kronieken 16:7, 9; Nehemia 12:8; Matteüs 27:46; Efeziërs 5:19). Deze week staan we stil bij de rol die de Psalmen speelden in de hulp aan Gods volk tijdens hun levensreis en de groei in hun relatie met God. We moeten onthouden dat de Psalmen gebeden zijn en dat ze daarom onmisbaar zijn, niet alleen vanwege de theologische inzichten die eruit spreken, maar ook vanwege de manier waarop ze onze persoonlijke en gemeenschappelijke gebeden kunnen verrijken en veranderen.

Het bidden van Psalmen heeft veel gelovigen geholpen een regelmatig en voldoening schenkend gebedsleven op te bouwen en te onderhouden. Deze week vervolgen we onze studie van de Psalmen, in het bijzonder in de context van de tijd waarin veel dingen niet heel erg goed gaan in ons leven.

_Op sabbat 13 januari bespreken we met elkaar deze les._