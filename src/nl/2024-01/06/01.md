---
title:  Ik zal opstaan
date:   03/02/2024
---

### Lezen

Psalm 18:3–18, Psalm 41:1–3, Deuteronomium 15:7–11, Psalm 82, Psalm 96:6–10, Psalm 99:1–4, Romeinen 8:34.

> <p>Kerntekst</p> 
> ‘Zwakken en armen zuchten onder het geweld.’ Om hen sta Ik op,’ zegt de HEER, ‘Ik breng de redding die zij verlangen.’ Psalm 12:6

Onze tijd is niet de enige periode waarin het kwaad, onrechtvaardigheid en onderdrukking rondwaren. De psalmschrijver leefde in net zo’n tijd. De Psalmen zijn daarom onder andere ook Gods protest tegen het geweld en de onderdrukking in de wereld, in onze wereld en die van de psalmisten.

Ja, de Heer is geduldig en in zijn voorzienigheid wreekt Hij zich niet meteen, omdat Hij niet wil dat mensen verloren gaan, maar dat ze zich bekeren en hun gedrag veranderen (2 Petrus 3:9-15). Hoewel de juiste tijd voor het ingrijpen van God niet altijd overeenkomt met de verwachtingen van de mensen, komt de dag van Gods oordeel eraan (Psalm 96:13; 98:9). We moeten gewoon blijven vertrouwen in Hem en zijn beloften totdat die dag aanbreekt.

Alleen de Schepper, wiens troon is gefundeerd op recht en gerechtigheid, (Psalm 89:14; 97:2) kan de wereld stabiliteit en voorspoed verschaffen met zijn soevereine oordeel. Het tweeledige aspect van goddelijk oordeel bevat bevrijding van de verdrukten en vernietiging van de onrechtvaardigen (Psalm 7:6-17).

Dat is wat ons is beloofd en het zal op een dag gerealiseerd worden, maar op Gods tijd, niet onze tijd en ook dat benadrukt de psalmist steeds weer.

_Op sabbat 10 februari bespreken we met elkaar deze les._