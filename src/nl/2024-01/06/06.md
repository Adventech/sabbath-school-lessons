---
title:  Het oordeel van de Heer en het heiligdom
date:   08/02/2024
---

`Lees Psalm 96:6–10; Psalm 99:1–4 en Psalm 132:7–9, 13–18. Waar vindt Gods oordeel plaats en wat zijn de gevolgen van het antwoord voor ons? Hoe helpt het heiligdom ons te begrijpen hoe God afrekent met het kwaad?`

Het oordeel van de Heer is nauw verbonden met het heiligdom. Het heiligdom was de omgeving waar het begrip van de psalmist ten aanzien van het zondeprobleem werd veranderd (Psalm 73:17-20). Het heiligdom was de aangewezen plek voor goddelijk oordeel, zoals aangegeven door het oordeel middels de orakelstenen en de borstplaat van de hogepriester (Numeri 27:21; Exodus 28:15, 28-30). Op dezelfde manier verbeelden veel Psalmen God op zijn troon in het heiligdom, gereed om te wereld te oordelen vanwege de zonde en het kwaad erin.

Bij het heiligdom werd het verlossingsplan onthuld. In het heidendom werd zonde vooral als een lichamelijke aandoening gezien die uitgeroeid moest worden door magische rituelen. De Bijbel presenteert zonde echter als een overtreding van Gods morele wet. De heiligheid van God houdt in dat Hij van recht en gerechtigheid houdt. Gods volk zou daarom ook moeten streven naar recht en gerechtigheid en God in zijn heiligheid aanbidden. Om dat te doen moeten zij zich aan Gods wet houden, die een uitdrukking is van zijn heiligheid.

Het heiligdom is dus de plek van vergeving van zonden en het herstel van gerechtigheid, zoals aangegeven door Gods troon van genade en de ‘waardige offers’ (Deuteronomium 33:19; Psalm 4:5).

En toch, de ‘vergevende God’ neemt wraak op de slechte daden van mensen die geen berouw tonen (Psalm 99:8). De praktische implicaties van het heiligdom als de plek voor het goddelijk oordeel, zijn te vinden in de permanente bewustwording van Gods heiligheid, eis voor een rechtvaardige levensstijl volgens de vereisten van Gods verbond.

Gods oordeel uit Sion resulteert in het welzijn van de rechtvaardigen en de nederlaag van de onrechtvaardigen (Psalm 132:13-18). Het heiligdom voedde de triomfantelijke verwachtingen ten aanzien van de komst van de Heer als Rechter, vooral tijdens de Grote Verzoendag. Op dezelfde manier versterkt de Psalm de zekerheid ten aanzien van de aanstaande komst van de goddelijke Rechter, namelijk Jezus Christus in het hemelse heiligdom (Psalm 96:13; 98:9; Openbaring 11:15-19).

`Lees Romeinen 8:34. Op welke manier laat dit vers zien dat het werk dat Christus doet in het hemelse heiligdom goed nieuws is voor zijn volk?`