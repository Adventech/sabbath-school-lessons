---
title:  Recht voor de onderdrukten
date:   05/02/2024
---

`Lees Psalm 9:18, Psalm 12:5, Psalm 40:17, Psalm 113:7, Psalm 146:6−10 en Psalm 41:1–3. Wat is de boodschap aan ons, zelfs vandaag?`

God spreidt bijzondere zorg en aandacht voor recht ten toon ten aanzien van de diverse kwetsbare groepen mensen, waaronder de armen, behoeftigen, verdrukten, wezen, weduwen, weduwnaars en vreemdelingen. De Psalmen zijn, net als de wet en de profeten, duidelijk ten aanzien van dit punt (Exodus 22:21-27; Jesaja 3:13-15). Veel Psalmen gebruiken de uitdrukking ‘arm en behoeftig’ en vermijden de verdrukten te noemen in uitsluitend nationale en religieuze termen. Op die manier wordt Gods universele zorg voor de hele mensheid benadrukt.

De uitdrukking ‘arm en behoeftig’ is niet beperkt tot materiële armoede, maar staat ook voor kwetsbaarheid en hulpeloosheid. De uitdrukking doet een beroep op Gods compassie en het geeft de idee dat de lijdende mens alleen is en geen andere hulp kent dan van God. De verbeelding ‘arm en behoeftig’ raakt ook aan de eerlijkheid, betrouwbaarheid en liefde voor God van de persoon in het toegeven dat iemand totaal afhankelijk is van God. Elk spoor van vertrouwen op eigen kunnen en zelfverzekerdheid moet worden uitgewist.

Intussen toont de zorg voor de armen de trouw van het volk aan God. Kwaad dat gedaan werd tegen de kwetsbaren was in de Bijbelse cultuur een weerzinwekkende zonde (Psalm 41:1-3; Deuteronomium 15:7-11). De Psalmen inspireren gelovige mensen om hun stem te verheffen tegen elke onderdrukking.

De Psalmen onderstrepen ook de vruchteloosheid van het stellen van vertrouwen op vergankelijke menselijke middelen als ultieme bron van wijsheid en zekerheid. Gods volk moet de verleiding weerstaan om hun geloof in verlossing bij menselijke leiders en organisaties te leggen, vooral wanneer deze afwijken van Gods wegen.

In zijn genade identificeerde onze Heer zich met de armen door zelf arm te worden, zodat door zijn armoede velen rijk konden worden. De rijkdom van Christus omvat bevrijding van iedere onderdrukking door de zonde en Hij belooft ons eeuwig leven in Gods koninkrijk (2 Korintiërs 8:9; Openbaring 21:4). Jezus Christus vervult de beloften van de Psalmen als goddelijke Rechter die zal oordelen over elke mishandeling van de armen en het verzaken van de plicht aan hen (Matteüs 25:31-46).

`Hoe vaak denken wij aan de ‘armen en behoeftigen’ onder ons en wat doen we voor hen? `