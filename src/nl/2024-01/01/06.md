---
title:  De wereld van de Psalmen
date:   04/01/2024
---

`Lees Psalm 16:8; Psalm 44:8; Psalm 46:1; Psalm 47:1, 7; Psalm 57:2; Psalm 62:8; Psalm 82:8 en Psalm 121:7. Welke plek neemt God in in het leven van de Psalmschrijvers?`

De wereld van de Psalmen is volledig geconcentreerd op God; het probeert alle levenservaringen op te dragen aan God in gebed en lofprijzing. God is de soevereine Schepper, de Koning en Rechter over de hele aarde. Hij voorziet zijn kinderen in alles. Daarom is het van belang Hem altijd te vertrouwen. Zelfs de vijanden van Gods volk vragen: ‘Waar is dan je God?’ als het volk lijkt te falen (Psalm 42:11). Aangezien de Heer de altijd aanwezige en nooit falende God is voor zijn volk, moet het volk van God altijd op Hem gericht zijn. Uiteindelijk voorzien de Psalmen de tijd waarin alle mensen en de hele schepping God zullen aanbidden (Psalm 47:1; 64:9).

God als centrum van het leven, stelt ook de aanbidding van Hem centraal. De aanbidding waarin de Psalmen gebruikt werden, was wezenlijk anders dan de aanbidding zoals mensen die vandaag de dag beleven. Aanbidding in de cultuur van de Bijbel was het natuurlijke en onbetwiste centrum van het leven in de hele gemeenschap. Alles wat gebeurde, zowel goed als slecht, werd daarom in het leven van Gods volk onvermijdelijk verwerkt in aanbidding. God hoort de Psalmschrijver, waar hij zich ook bevindt, en reageert op de juiste tijd (Psalm 3:5; 18:7; 20:6).

De Psalmschrijver is zich ervan bewust dat Gods woonplaats zich in de hemel bevindt, maar dat Hij tegelijkertijd ook in Sion te vinden is, in het heiligdom, te midden van zijn volk. God is tegelijk ver weg en dichtbij, overal en in zijn tempel, verborgen en openbaar (Psalm 11:4; 10:1; 41:13). In de Psalmen worden deze op het oog onverenigbare karakteristieken van God samen gebracht. De Psalmschrijvers begrepen dat nabijheid en afstandelijkheid onafscheidelijk zijn in het wezen van God (Psalm 24:7-10). Zij begrepen de dynamiek van deze geestelijke spanning. Hun besef van Gods goedheid en aanwezigheid, te midden van hun ervaringen, is wat hun hoop gaf terwijl zij wachtten op het ingrijpen van God, op Zijn manier.

`Hoe helpen de Psalmen ons begrijpen dat we God niet kunnen beperken tot slechts bepaalde aspecten van ons bestaan? In welke aspecten van je leven probeer je God wellicht op afstand te houden?` 