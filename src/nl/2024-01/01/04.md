---
title:  Een lied voor elk seizoen
date:   02/01/2024
---

`Lees Psalm 3, Psalm 33:1–3 en Psalm 109:6–15. Welke verschillende elementen van de menselijke ervaring bevatten deze Psalmen?`

De Psalmen maken de gelovige gemeenschap bewust van de volle omvang van de menselijke ervaring en ze laten zien dat gelovigen God in elke fase van hun leven kunnen dienen. Dit is wat we allemaal tegenkomen:

(1) Liederen die God groot maken vanwege zijn majesteit en kracht in de schepping, zijn koninklijk leiderschap, oordeel en trouw. (2) Psalmen van dankbaarheid die uiting geven aan een diepe dankbaarheid voor Gods overvloedige zegeningen. (3) Klaagzangen als uiting van smeekbedes aan God voor de bevrijding uit moeilijkheden. (4) Psalmen van wijsheid die praktische richtlijnen geven voor een rechtvaardig leven. (5) Koninklijke Psalmen die verwijzen naar Christus als soevereine Koning en Bevrijder van Gods volk. (6) Historische Psalmen die getuigen van Israëls verleden en die Gods trouw en Israëls ontrouw benadrukken als onderwijs voor toekomstige generaties, zodat de fouten van de voorouders niet herhaald worden en het vertrouwen in God groeit en de trouw aan het verbond blijvend is.

De poëzie van de Psalmen toont een karakteristieke kracht om de aandacht van de lezers vast te houden. Hoewel sommige poëtische elementen verloren gaan in de vertaling, kunnen we veel ervan nog steeds waarderen in onze eigen taal.

1. Parallellisme houdt in dat symmetrisch samengestelde woorden, frasen of gedachten, worden gecombineerd. Parallellisme helpt bij het begrijpen van de betekenis van corresponderende gedeelten. Een voorbeeld hiervan is: ‘Prijs de HEER, mijn ziel, prijs, mijn hart, zijn heilige naam’ (Psalm 103:1). In dit parallellisme is ‘mijn ziel’ ‘mijn hart’, namelijk mijn hele wezen.

2. Beeldspraakgebruiktfiguurlijketaalomeensterkberoeptedoenopdefysiekesensoren van de lezers (bijvoorbeeld: Gods schuilplaats wordt voorgesteld als ‘de schaduw van zijn vleugels’) (Psalm 17:8).

3. Merisme geeft de totaliteit aan van contrasterende delen. ‘Ik roep tot U, ik schreeuw het uit, bij dag en bij nacht’ (Psalm 88:1).

4. Woordspelingen gebruiken de klank van woorden om een woordspeling te maken en een geestelijke boodschap te belichten. In Psalm 96:4-5 creëren de Hebreeuwse woorden ‘elohim’ (goden) en ‘elilim’ (afgoden) een woordspel om de boodschap over te brengen dat de goden van de volken zich voordoen als ‘elohim’ (goden), terwijl ze eigenlijk slechts ‘elilim’ (afgoden) zijn.

Tenslotte nog het woord ‘sela’ als aankondiging van een korte onderbreking, hetzij als oproep om te pauzeren en reflecteren op de boodschap van een uitgelicht gedeelte van de Psalm of als verandering in het muzikale arrangement (Psalm 61:5).