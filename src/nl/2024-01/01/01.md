---
title:  Hoe lees je de Psalmen?
date:   30/12/2023
---

### Lezen

1 Kronieken 16:7; Nehemia 12:8; Psalm 25:1–5; Psalm 33:1–3; Romeinen 8:26–27; Psalm 82:8; Psalm 121:7.

> <p>Kerntekst</p> 
> ‘Hij zei tegen hen: ‘Toen Ik nog bij jullie was, heb Ik tegen jullie gezegd dat alles wat in de Wet van Mozes, bij de Profeten en in de Psalmen over Mij geschreven staat in vervulling moest gaan.’ Daarop maakte Hij hun verstand ontvankelijk voor het begrijpen van de Schriften.’ Lucas 24:44-45.

De Psalmen zijn voor zowel Joden als christenen door de eeuwen heen een gebeds- en liedboek geweest. Hoewel de Psalmen voornamelijk de eigen woorden van de psalmdichters bevatten, gericht aan God, ontstonden de Psalmen niet bij stervelingen maar bij God die hun gedachten inspireerde.

De Heer inspireerde hen inderdaad om te schrijven zoals zij deden, daarom spreekt God in de Psalmen, net zoals in de rest van de Bijbel, (2 Petrus 1:21) tot ons door zijn dienaren en zijn Geest. Jezus, de leerlingen en de schrijvers van het Nieuwe Testament citeerden de Psalmen en verwezen ernaar als Bijbel (Marcus 12:10; Johannes 10:34-35; 13:18). De Psalmen zijn net zozeer het Woord van God als Genesis en Romeinen.

De Psalmen zijn geschreven in Hebreeuwse poëzie door diverse auteurs uit het oude Israël. Op die manier weerspiegelen de Psalmen hun eigentijdse wereld, maar de boodschappen eruit zijn ook nu nog steeds waardevol. Voor het begrijpen van de boodschappen uit de Psalmen is het belangrijk dat we ze aanvaarden als Gods Woord en dat we nauwkeurig aandacht schenken aan de poëtische functies en de historische, theologische en liturgische context ervan. De boodschappen van de Psalmen reiken over duizenden jaren tot in onze huidige tijd.

_Op sabbat 6 januari bespreken we met elkaar deze les._