---
title:  Verdere studie
date:   26/01/2024
---

Lees Ellen White, ‘De nacht van de worsteling,’ blz. 166-172, in Patriarchen en profeten. Wat kunnen we van Jacobs ervaring leren over de kracht van veeleisend gebed en niet aflatend vertrouwen in God?

De Psalmen versterken ons geloof in God, de Schuilplaats die nooit teleurstelt voor degenen die hun leven aan zijn machtige handen toevertrouwen. ‘God wil grote dingen doen voor allen die op Hem vertrouwen. De reden dat zijn volk niet meer kracht bezit, ligt in het feit dat het te veel vertrouwt op eigen wijsheid, en God niet de gelegenheid geeft zijn macht voor hen te openbaren. Hij is bereid zijn kinderen, die in Hem geloven, altijd te helpen als ze Hem met heel hun hart vertrouwen en gehoorzamen.’ (Matteüs 4:5-7)

Toch kunnen sommige Psalmen een uitdaging vormen, bijvoorbeeld als de beloften erin niet overeenkomen met onze huidige tijd. Als dat zo is, is het van belang te vertrouwen in de goedheid van God, die het krachtigst geopenbaard wordt aan het kruis.

Psalmen kunnen soms ook gebruikt worden om valse hoop te wekken. Het antwoord van Jezus op het misbruik van Psalm 91:11-12 laat zien dat vertrouwen in God niet verward moet worden met het op de proef stellen van God (Ellen White, Patriarchen en profeten, blz. 172.) of Hem op aanmatigende manier iets vragen dat tegengesteld is aan zijn wil.

‘De grootste overwinningen voor de gemeente van Christus of voor de individuele christen zijn niet de overwinningen die door talen of door ontwikkeling worden behaald, of die te danken zijn aan de gunsten van mensen. Het zijn de overwinningen die behaald worden in de binnenkamer met God, wanneer het ernstig, hartgrondig geloof beslag legt op de machtige arm van God.’ (Bijvoorbeeld Psalm 91:4; 143:8, 10; 145:18-20)

**Gespreksvragen**

`Bespreek met elkaar het antwoord op de laatste vraag van dinsdag over het vertrouwen van God te midden van tegenspoed, als dingen helemaal verkeerd gaan. Hoe kunnen we deze dingen en hoe ze kunnen gebeuren begrijpen, zelfs met alle prachtige beloftes in de Psalmen over Gods bescherming? Denk ook hier eens over na: kende de psalmist die over deze mooie beloftes schreef, zelf ook niet een flinke portie tegenspoed en wist hij ook niet een aantal mensen te noemen die daar ook mee te maken hadden?`

`Hoe kunnen we onvoorwaardelijk vertrouwen in God ontwikkelen onder alle omstandigheden? (Bijvoorbeeld Psalm 91:4; 143:8, 10; 145:18-20) Hoe kunnen we dit vertrouwen verliezen? Waarom is vertrouwen in God in goede perioden cruciaal om Hem ook in slechte tijden te leren vertrouwen?`