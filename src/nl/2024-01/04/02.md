---
title:  Niets is voor U verborgen
date:   21/01/2024
---

`Lees Psalm 139:1–18. Hoe wordt Gods macht (1-6), zijn aanwezigheid (7-12) en zijn goedheid (13-18) op poëtische wijze uitgedrukt? Wat zegt de grootheid van God over zijn beloftes?`

Heb je weleens iemand willen helpen, maar had je er de middelen niet voor? Op dezelfde manier hebben mensen jou misschien willen helpen zonder te begrijpen wat je nodig had. In tegenstelling tot de meest liefdevolle en goedbedoelende mensen, heeft God wel de volmaakte kennis over ons en onze omstandigheden, en Hij heeft de middelen om ons te helpen. Daarom zijn Gods beloftes aangaande hulp en bevrijding geen oppervlakkige dooddoeners, maar sterke verzekeringen.

Gods kennis over de psalmschrijver is zo groot en uniek dat zelfs de baarmoeder hem niet voor God kon verbergen (Psalm 139:13, 15). Goddelijke kennis strekt zich uit tot tijd, innerlijk en ruimte – het hele wezen van de psalmist. (Psalm 139:2; Psalm 139:2, 4; Psalm 139:3) Gods geweldige kennis is het resultaat van zijn scheppingskracht en de nauwe betrokkenheid met mensen en wordt duidelijk in zijn zorg voor hen.

De prachtige waarheid over God die ons op intieme wijze kent, hoeft ons niet af te schrikken maar mag ons in plaats daarvan in de armen van Jezus drijven en in wat Hij voor ons tot stand heeft gebracht aan het kruis. Door geloof in Jezus, ontvangen we zijn gerechtigheid dat is ‘Gods gerechtigheid’ (Romeinen 3:5, 21).

Gods aanwezigheid wordt benadrukt in het beeld van God die zover reikt als ‘de hel’ (sheol, het dodenrijk) en ‘de duisternis’, plekken die niet bepaald worden aangeduid als Gods woonplaats (Psalm 139:8, 11-12; Psalm 56:13). Zijn aanwezigheid wordt ook verbeeld als ‘de vleugels van de dageraad’ (oost) en ‘de verste zee’ (west) (Psalm 139:9). Deze beelden bevatten de waarheid dat er geen plek in het universum is waar we buiten het bereik van God zijn. Hoewel God geen deel uitmaakt van het universum, zoals sommige mensen geloven, is Hij dichtbij alles. Hij heeft niet alleen alles geschapen, maar onderhoudt het ook (zie Hebreeën 1:3).

Als degene die alles over ons weet, kan God ons helpen en ons herstellen. Het besef van zijn grootheid beweegt ons tot een uitbarsting van lofprijzing en vernieuwt vertrouwen in de psalmist. Hij verwelkomt het goddelijke toezicht als het middel dat alles wat zijn relatie met God vertroebelt, kan verwijderen.

`Sommige mensen vinden het een nare gedachte dat God zoveel van hen weet, zelfs hun meest duistere geheimen. In welk opzicht is het evangelie daarom onze enige hoop?` 