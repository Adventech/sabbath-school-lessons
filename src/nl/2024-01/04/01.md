---
title:  De Heer hoort en bevrijdt
date:   20/01/2024
---

### Lezen

Psalm 139:1–18; Psalm 121; Psalm 17:8; Matteüs 23:37; 1 Korintiërs 10:1–4; Hebreeën 4:15-16.

> <p>Kerntekst</p> 
> ‘De HEER hoort de kreten van de rechtvaardigen, Hij bevrijdt hen uit de nood’ Psalm 34:18.

Steeds opnieuw benadrukken de Psalmen de waarheid dat de soevereine Heer, die het universum creëerde en onderhoudt, zichzelf ook bekendmaakt als een persoonlijke God die de relatie met zijn volk initieert en vasthoudt.

God staat in nauw contact met zijn volk en zijn schepping, zowel in de hemel als op aarde (Psalm 73:23, 25). ‘De HEER heeft in de hemel zijn troon gevestigd’ en Hij rijdt ‘door de vlakten’, maar ‘Allen die Hem aanroepen is de HEER nabij, die Hem roepen in vast vertrouwen.’ (Psalm 103:19; Psalm 68:5; Psalm 145:18) De Psalmen houden standvastig de waarheid overeind dat de Heer de levende God is, die handelt ten behoeve van hen die een beroep op Hem doen (Psalm 55:16-22). De Psalmen hebben juist betekenis omdat ze geïnspireerd zijn door en ons bepalen bij de levende God, die gebeden hoort en ze beantwoordt.

Wij moeten onthouden dat een goede reactie op de aanwezigheid van de Heer bestaat uit een leven van geloof in Hem en gehoorzaamheid aan zijn geboden. De geschiedenis van Israël toont ons regelmatig dat niets minder dan dit geloof en gehoorzaamheid acceptabel zijn voor God.

_Op sabbat 27 januari bespreken we met elkaar deze les._