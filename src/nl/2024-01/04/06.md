---
title:  Hulp uit het heiligdom
date:   25/01/2024
---

`Lees Psalm 3:4; Psalm 14:7; Psalm 20:1–3; Psalm 27:5; Psalm 36:8; Psalm 61:4 en Psalm 68:5, 35. Waar komt de hulp vandaan in deze teksten?`

Het motief voor geestelijke en lichamelijke bescherming en hulp vinden we prominent in de context van het heiligdom. Het heiligdom is een plek voor hulp, van veiligheid en van verlossing. Het heiligdom biedt een schuilplaats voor de persoon in moeilijkheden. God verdedigt de wezen en weduwen. Hij geeft kracht aan zijn volk vanuit zijn heiligdom. ‘Uit Sion, stad van volmaakte pracht, verschijnt God in stralend licht.’ ‘Gelukkig wie wonen in uw huis, gedurig mogen zij U loven.’ (Psalm 68:15-16; Jesaja 2:2)

De toevlucht in het heiligdom stijgt uit boven de zekerheid van elk ander onderkomen in de wereld, omdat God zelf in het heiligdom verblijft. De aanwezigheid van God en niet zozeer de tempel als massief gebouw, biedt veiligheid. Op dezelfde manier overstijgt de berg Sion alle andere bergen, omdat God er woont, ook al is het eigenlijk maar een heuvel (Hebreeën 4:15-16).

‘Want deze hogepriester kan met onze zwakheden meevoelen omdat Hij, net als wij, in elk opzicht op de proef is gesteld, maar dan zonder te zondigen. Laten we dus zonder schroom de troon van Gods genade naderen, waar we telkens als we hulp nodig hebben barmhartigheid en genade vinden.’ (Psalm 143:2, 9-12)

`Op welke manier komen deze verzen overeen met de woorden van de psalmist over het heiligdom?`

De heiligheid van Gods heiligdom zorgt ervoor dat de psalmschrijver erkent dat alle mensen zondig zijn en Gods genade niet verdienen. Hij beweert verder dat bevrijding uitsluitend gebaseerd is op Gods trouw en genade (Ellen White, Patriarchen en profeten, blz. 442.). Niets in ons geeft ons enig krediet voor God. Alleen wanneer mensen een goede relatie met God onderhouden door bekering en de acceptatie van Gods genade en vergeving, kunnen zij een beroep doen op de zekerheid van Gods bevrijding. De dienst in het heiligdom verbeeldde de verlossing die gevonden wordt in Jezus.