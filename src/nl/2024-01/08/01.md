---
title:  Wijsheid om rechtvaardig te leven
date:   17/02/2024
---

### Lezen

Psalm 119:1–16, Psalm 90, Johannes 3:16, Psalm 95:7–11, Psalm 141, Psalm 128.

> <p>Kerntekst</p> 
> ‘Leer ons zo onze dagen te tellen dat wijsheid ons hart vervult’ Psalm 90:12.

We hebben gezien dat Gods genade zorgt voor de vergeving van zonden. Tevens creëert het een nieuw hart in de bekeerde zondaar die nu een gelovig leven leidt.

Gods Woord biedt ook handreikingen voor een rechtvaardig leven. Het houden van Gods wet is zeker geen wettisch volgen van allerlei regels, maar leven in een intieme relatie met God, een leven vol zegeningen. (Psalm 119:9-16; Psalm 119:1-2; Psalm 128)

Het leven van de rechtvaardige is echter niet zonder beproevingen. Soms kunnen rechtvaardige mensen misleid worden door de doortrapte aard van de zonde (Psalm 141:2-4) en zelfs ervoor vallen. God staat tijden van beproeving toe om de trouw (of ontrouw) van zijn kinderen duidelijk aan het licht te laten komen. Wanneer Gods kinderen zijn instructies en waarschuwingen volgen, zal hun geloof zuiverder worden. Dit zal ook hun vertrouwen in de Heer versterken. Wijsheid voor een rechtvaardig leven wordt verkregen door de dynamiek van een leven met God te midden van beproevingen en uitdagingen. Het gebed dat God ons wil leren om onze dagen te tellen en wijsheid in ons hart te krijgen, (Psalm 90:12) weerspiegelt daarom een voortdurende toewijding ons leven te leiden in trouw aan de Heer.

_Op sabbat 24 februari bespreken we met elkaar deze les._