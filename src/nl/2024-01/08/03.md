---
title:  Leer ons onze dagen te tellen
date:   19/02/2024
---

`Lees Psalm 90, Psalm 102:11 en Psalm 103:14–16. Wat is de menselijke benauwdheid?`

Het gevallen menselijke bestaan is maar een dampje in het licht van de eeuwigheid. Duizend jaar zijn in de ogen van God als ‘een wake in de nacht,’ die ongeveer drie tot vier uur duurde. Vergeleken met goddelijke tijd vliegt een mensenleven snel voorbij. De sterksten onder de mensen zijn vergelijkbaar met de zwaksten onder de planten. Toch is zelfs dat korte leven gevuld met moeite en leed (Psalm 90:4-10; 103:15-16). Zelfs seculiere mensen, die niet in God geloven, beklagen de kortheid van het leven, vooral in contrast met de eeuwigheid die, zo beseffen zij, zonder hen dreigt door te gaan.

Psalm 90 plaatst de menselijke benardheid in de context van Gods zorg voor mensen als hun Schepper. De Heer was de woonplaats voor zijn volk in alle generaties. Het Hebreeuwse woord ma’on, ‘woonplaats,’ verbeeldt de Heer als de schuilplaats of toevlucht voor zijn volk (Psalm 90:1-2; Psalm 91:9).

God bedwingt zijn rechtvaardige wraak en verlengt zijn genade opnieuw. De psalmist roept uit: ‘Wie kent de kracht van uw toorn’ (Psalm 90:11) en geeft daarmee aan dat niemand ooit het volledige effect van Gods woede tegen de zonde heeft ervaren. Daarom kunnen mensen zich bekeren en wijsheid vergaren voor een rechtvaardige leefwijze. Wijsheid in de Bijbel verbeeldt niet slechts intelligentie, maar eerbied voor God. De wijsheid die wij nodig hebben is, weten hoe wij ‘onze dagen kunnen tellen’. Als wij onze dagen kunnen tellen, betekent dit dat ze beperkt zijn en dat wij dat ook weten. Wijs leven betekent leven in het bewustzijn van de vergankelijkheid ervan en dat leidt tot geloof en gehoorzaamheid. Deze wijsheid wordt slechts verkregen middels bekering en Gods gaven van vergeving, compassie en genade (Psalm 90:8, 12-14).

Ons fundamentele probleem komt niet uit het gegeven dat wij geschapen zijn als mensen, maar door de zonde en wat dat heeft aangericht in de wereld. De verwoestende effecten zijn overal en in iedere persoon zichtbaar.

Dankzij Jezus is er echter een uitweg voor ons gecreëerd uit onze benardheid (Johannes 1:29; 3:14-21). Zonder dit zouden we geen hoop hebben.

`Welke belofte hebben wij in Jezus, ongeacht hoe snel ons leven voorbijgaat? Zie Johannes 3:16. Hoeveel hoop zouden we hebben zonder Hem? `