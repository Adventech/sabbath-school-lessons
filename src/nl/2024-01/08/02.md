---
title:  Uw Woord ligt in mijn hart besloten
date:   18/02/2024
---

`Lees Psalm 119:1–16, 161–168. Hoe moeten wij Gods geboden houden en welke zegeningen geeft ons dat?`

De Bijbel verbeeldt een gelovig leven als een pelgrimstocht (‘wandeling’) met God op zijn weg van rechtvaardigheid. Een gelovig leven wordt onderhouden door te wandelen ‘in de wet van de Heer’ en ‘in het licht van uw gelaat.’ (Psalm 119:1; Psalm 89:16) Dit zijn niet twee verschillende manieren van leven. Gaan in het licht van Gods gelaat betekent het hoog houden van Gods wet. Op dezelfde manier betekent gaan in de wet van de Heer het zoeken van God met je hele hart (Psalm 119:1-2, 10).

‘De volmaakte weg’ gaan is een andere manier waarop de Psalmen rechtvaardig leven beschrijven. ‘Volmaakt’ beschrijft een offer ‘zonder gebrek’ dat acceptabel is voor God. Zo moet ook het leven van een rechtvaardig persoon, die een levend offer is, niet bevuild worden door liefde voor de zonde. Een leven dat is toegewijd aan God is ook een ‘volmaakte weg,’ wat betekent dat de persoon een leven aanneemt dat God bevalt (Exodus 12:5; Romeinen 12:1; Psalm 101:2, 6; zie ook Psalm 18:32).

Het houden van Gods geboden heeft niets te maken met een wettische invulling van goddelijke regels. In tegendeel, het bestaat uit ‘een goed begrip’ van het verschil tussen goed en verkeerd, evenals het begrijpen van goed en kwaad. Het omvat de gehele persoon en is niet beperkt tot slechts uiterlijke handelingen. ‘Zonder gebrek’ zijn, Gods geboden houden en God zoeken met je hele hart, zijn houdingen in het leven die onlosmakelijk met elkaar verbonden zijn (Psalm 111:10; zie ook 1 Kronieken 22:12; Psalm 119:1-2).

Gods geboden zijn een openbaring van zijn wil voor de wereld. Ze leren mensen hoe zij wijs kunnen worden en een leven van vrijheid en vrede kunnen leiden. De psalmschrijver vindt vreugde in de wet omdat die hem verzekert van Gods trouw (Psalm 119:7-11, 133; Psalm 119:77, 174).

‘Groot is de vrede voor wie uw wet beminnen, zij vinden geen hindernis op hun weg’ – Psalm 119:165. Het beeld van hindernissen geeft uiting aan morele struikelingen. Zoals de lamp voor de voeten van de psalmist, beschermt Gods Woord ons tegen verleidingen (Psalm 119:105, 110).

`Op welke manier liet Christus de macht van Gods Woord zien in zijn leven? Matteüs 4:1-11. Wat vertelt ons dit over de kracht die komt van een hart dat is gericht op het gehoorzamen van Gods wet?`