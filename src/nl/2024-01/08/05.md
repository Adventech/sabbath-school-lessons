---
title:  De valkuil van de goddeloze weg
date:   21/02/2024
---

`Lees Psalm 141. Waar bidt de psalmschrijver voor?`

Psalm 141 is een gebed om bescherming tegen misleidingen die van binnenin of van buiten komen. De psalmist is niet alleen in gevaar door de plannen van de goddelozen, maar wordt ook uitgedaagd om te handelen zoals goddelozen. Het eerste zwakke punt is de controle over wat hij zegt, en de psalmschrijver bidt dat God een wacht voor zijn mond plaatst (Psalm 141:9-10, 3). Dit beeld verwijst naar de bewaking van de stadspoorten die, in bijbelse tijden de stad beschermden.

De verleiding is ook of Gods kind zich zal richten op de sturing van de rechtvaardigen of in de luren gelegd wordt door de mooie praatjes van de goddelozen. De psalmist stelt zijn hart op als de voornaamste bedreiging omdat daar de echte strijd plaatsvindt. Alleen onophoudelijk gebed in volledig vertrouwen en toewijding aan God kan Gods kinderen beschermen tegen misleiding (Psalm 141:9-10, 3).

`Lees Psalm 1:1 en Psalm 141:4. Hoe wordt het voortschrijdende en listige karakter van verleiding hier verbeeld?`

Psalm 141:4 laat de voortschrijdende natuur van verleiding zien. In de eerste plaats is het hart geneigd tot het kwaad. Ten tweede voert het slechte daden uit (de betekenis in het Hebreeuws onderstreept het herhalende karakter van de handeling). In de derde plaats smult het hart van de gladde praatjes van de goddelozen door hun kwade praktijken als iets wenselijks te aanvaarden.

In Psalm 1:1 lezen we ook dat de misleiding Gods kind ervan weerhoudt de wegen van de Heer te bewandelen, door hem met de goddelozen mee te laten gaan, zich op het pad van zondaars te begeven om tenslotte aan te schuiven bij de spotters. Zondaars, goddelozen en spotters: we moeten niet net als hen worden of ons door hen van God laten wegleiden.

De Psalmen beschrijven het voortgaande, aanlokkelijke en doortrapte karakter van misleiding. Het onderstreept het gegeven dat alleen volledige afhankelijkheid van de Heer de overwinning kan garanderen. De Psalmen benadrukken het belang van de woorden die iemand spreekt en waar naar geluisterd wordt, te midden van verleiding. Het einde van zowel de goddelozen als de rechtvaardigen moet de mensen leren om de wijsheid van God te zoeken (Psalm 1:4-6; 141:8-10). En toch bevindt de uiteindelijke rechtvaardiging van Gods kinderen zich in beide psalmen nog in de toekomst. Dit betekent dat de gelovigen worden opgeroepen geduldig op God te blijven vertrouwen in afwachting van zijn komst.