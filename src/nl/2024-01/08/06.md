---
title:  De zegeningen van een rechtvaardig leven
date:   22/02/2024
---

`Lees Psalm 1:1–3, Psalm 112:1–9 en Psalm 128. Welke zegeningen worden beloofd aan degenen die de Heer eren?`

Van de vele zegeningen die beloofd worden aan degenen die de Heer vereren, is vrede misschien wel een van de belangrijkste. Psalm 1 stelt de rechtvaardige voor door hem te vergelijken met een boom die aan stromend water geplant is, die op tijd vrucht draagt en waarvan de bladeren niet verdorren (Psalm 1:3; Jeremia 17:7-8; Ezechiël 47:12). Deze vergelijking toont de bron van alle zegeningen namelijk, het verblijf in Gods aanwezigheid, in zijn heiligdom, en het genieten van een ongestoorde en liefdevolle relatie met God. In tegenstelling tot de goddelozen, die voorgesteld worden als kaf dat verwaait in de wind, zonder stabiliteit, plaats en toekomst, zijn de rechtvaardigen als een vruchtbare boom met wortels, een plek bij God en eeuwig leven.

Psalm 128:2-3 brengt de zegeningen van het messiaanse rijk naar buiten, waar het zitten onder de eigen wijnrank en vijgenboom symbool staan voor vrede en voorspoed. De zegeningen van vrede over Jeruzalem bevatten hoop in de Messias die het kwaad zal stoppen en de vrede in de wereld herstelt ( Micha 4:4; Psalm 122:6-8; 128:5-6).

‘In de Bijbel wordt de erfenis van de verlosten ‘een vaderland’ genoemd -- Hebreeën 11:14-16. Daar leidt de hemelse Herder zijn kudde naar de rivier met het ‘water des levens’. De ‘boom des levens’ geeft elke maand zijn vrucht en de bladeren van de boom zijn ‘tot genezing der volkeren.’ De rivieren stromen altijd en hun water is helder als kristal. Op hun oevers staan bomen die zorgen voor schaduw op het pad van de verlosten. De uitgestrekte vlakten gaan over in prachtige heuvels en de bergen van God verheffen hun hoge toppen. Op deze weidse vlakten en op de oevers van deze stromen van levend water zullen Gods kinderen, die zo lang als pelgrims hebben rondgezworven, eeuwig wonen.’ (Ellen White, De grote strijd, blz. 621) Het Nieuwe Testament beschrijft de vervulling van die hoop op de tweede komst van Christus en de schepping van de nieuwe wereld (Matteüs 26:29; Openbaring 21). Hoewel de rechtvaardigen veel zegeningen ontvangen tijdens hun leven nu, wacht hun de volheid van Gods goedgunstigheid als zijn koninkrijk volledig in gereedheid is aan het einde van de tijd.

`Waarom is het kruis en wat daar gebeurde, de garantie voor de toekomstige beloften van God die we in het Nieuwe Testament vinden? Hoe kunnen die beloften ons nu al troosten?`