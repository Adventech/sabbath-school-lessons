---
title:  Houd de onderlinge liefde in stand
date:   19/03/2022
---

### Lezen

Hebreeën 13; 2:9; 4:16; Romeinen 12:13; Efeziërs 5:3-5; 1 Petrus 5:1-4; Galaten 2:20

> <p>Kerntekst</p> 
> ‘Houd de onderlinge liefde in stand.’ Hebreeën 13:1

Hebreeën 13 bevat de afsluitende oproep van de apostel: ‘Houd de onderlinge liefde in stand’. Door de hele brief heen heeft hij er de nadruk op gelegd dat we tot het gezin behoren van de koning die ook hogepriester is, namelijk Jezus Christus. We zijn dus zijn broers en zusters. De auteur ziet het lezerspubliek niet alleen als een groep individuen die werken aan hun verlossing binnen een één-op-één relatie met Jezus. Hij ziet ze ook als een gezin, of als een huishouden dat gezamenlijk wordt gered. Paulus omschreef Jezus’ werk voor ons als ‘broederlijke liefde’: ‘Hij schaamde zich er niet voor hen zijn broeders en zusters te noemen’ (Hebreeën 2:11). Gelovigen moeten daarom voor anderen doen wat Jezus voor hen deed.

In de brief heeft broederlijke liefde te maken met het feit ‘dat je elkaar aanspoort’ zodat niemand de genade van God ontgaat (Hebreeën 3:13; 10:24-25; 12:15-17). In hoofdstuk 13 houdt het meerdere dingen in: gastvrijheid, gevangenen bezoeken en ondersteunen evenals degenen die mishandeld werden, het huwelijk in ere houden, geldzucht vermijden, de leiders van de gemeente in gedachten houden en gehoorzamen en bidden voor de schrijver zelf (Hebreeën13:2-19).

_Op sabbat 26 maart bespreken we met elkaar deze les._
