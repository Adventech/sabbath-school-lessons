---
title:  Jongerenles
date:   25/03/2022
---

### Houd de onderlinge liefde in stand

#### Opdracht van de vorige week

`Wat maakt het koninkrijk van God duurzaam (onwankelbaar)?`

#### Lees samen

Hebreeën 13:1-8

#### Ijsbrekervraag

`Hoe belangrijk vind jij het om gastvrij voor anderen te zijn?`

#### Inspiratie

‘Vrienden, blijf van elkaar houden. En vergeet niet om mensen met open armen te ontvangen. Want sommige mensen hebben, zonder het te weten, engelen op bezoek gehad.’ (Hebreeën 13:1-2, BGT.)

#### Behandel de tekst

De kerk van Jezus Christus, of ook wel de groep van alle trouwe volgelingen van Jezus bij elkaar, wordt in de Bijbel via diverse beeldspraken omschreven. Zo wordt de kerk o.a. de ‘bruid’ genoemd, behorend bij de bruidegom Jezus. Paulus noemt de gemeenschap van gelovigen ook wel ‘het lichaam van Christus’, waar Jezus dan weer het hoofd van is. Toch is een van de mooiste metaforen die van het gezin. De kerk van Jezus Christus als het gezin van God. Hij is onze Vader en wij zijn daarom kinderen van God. Niet voor niets omschrijft Jezus iedereen die de wil van God doet, als zijn broer of zus. (Marcus 3:35) Vandaar dat velen in de kerk elkaar nog altijd aanspreken als ‘zuster’ of ‘broeder’. En het feit dat wij allemaal tot het gezin van God behoren, laat dat zien. Een wezenlijk kenmerk van deze relatie is, dat we van elkaar houden. Vandaar ook dat we worden opgeroepen om die liefde in stand te houden.

#### Gespreksvragen naar aanleiding van de tekst

`Waartoe roept Paulus ons op en welke houding vloeit daaruit voort? (Hebreeën 13:1-2)`

`Xenofobie is vreemdelingenangst. In vers 2 gebruikt Paulus het woord filoxenia, wat wij met ‘gastvrijheid’ vertalen (letterlijk staat er liefde voor vreemdelingen). Noem voorbeelden uit onze tijd waarin die angst voor vreemdelingen lijnrecht tegenover deze gasvrijheid staat. Wat kunnen we ongemerkt doen als we vreemden met open armen ontvangen? Motiveert jou dit om gastvrijer te zijn?`

`Hoe gastvrij is jouw gemeente / churchplant?`

`Welke activiteiten organiseert jouw gemeente om vorm te geven aan de oproep van Paulus in vers 3?`

`Waarom is het onverstandig je leven te laten leiden door geldzucht? (verzen 5-6) `

#### Opdracht

`Wie ben jij?`
