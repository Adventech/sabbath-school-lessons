---
title:  Verdere studie
date:   31/12/2021
---

David A. deSilva legt in duidelijke bewoordingen uit waarom de vroege christenen werden vervolgd: ‘Christenen namen een levensstijl aan die [...] als asociaal en zelfs gevaarlijk werd beschouwd. Trouw aan de goden stond symbool voor trouw aan de staat, gezagsdragers, vrienden en familie en dat toonde je door vrome deelname aan offers en dergelijke diensten. De aanbidding van de goden liet zien hoe toegewijd iemand was aan de relaties die de maatschappij stabiel en voorspoedig maakten. Door niet mee te doen aan het vereren van de goden, werd met grote achterdocht gekeken naar christenen (en ook naar de Joden) en werden ze beschouwd als eventuele overtreders van de wetten en als gevaarlijke elementen in het rijk.’ (Perseverance in Gratitude (Grand Rapids, Eerdmans Publishing Company, 2000), p. 12.)

‘Voor hen die ontmoedigd zijn geraakt, is dit het zekere geneesmiddel: geloof, gebed en inzet. Geloof en inzet zorgen voor zekerheid en voldoening en die zullen van dag tot dag toenemen. Kom je in de verleiding toe te geven aan angstige voorgevoelens of totale moedeloosheid? Wees niet bang, ook niet in de donkerste dagen, als er helemaal geen uitzicht op iets beters lijkt te zijn. Vertrouw op God. Hij weet wat je nodig hebt. Hij heeft alle macht. Hij wordt niet moe zijn oneindige liefde en ontferming te laten zien. Wees niet bang dat Hij zijn belofte niet zal houden. Hij is de Eeuwige Waarheid. Hij zal het verbond nooit veranderen dat Hij gemaakt heeft met hen die Hem liefhebben. Hij zal zijn trouwe dienaren die mate van efficiëntie geven die ze nodig hebben. De apostel Paulus getuigt daar zo van: ‘Hij zei: “Je hebt niet meer dan mijn genade nodig, want kracht wordt zichtbaar in zwakheid.” Dus laat ik mij veel liever voorstaan op mijn zwakheid, ... [en] schep ik vreugde in mijn zwakheid: in beledigingen, nood, vervolging en ellende. In mijn zwakheid ben ik sterk (2 Korintiërs 12:9-10).’ (Ellen White, Profeten en koningen, p. 102.)

`Hebreeën 2:1; 3:12-14; 5:11-6:3 en 10:19-25 – Wat raadt Paulus deMI: gelovigen aan te doen?`

**Gespreksvragen**

` Is het mogelijk om ‘anders’ te zijn door onze christelijke toewijding en er toch niet van beschuldigd te worden dat we ons ‘afzonderen’ van anderen en hen links laten liggen? Zo ja, hoe dan?`

` In de Bijbel kan het woord ‘vermaning’ verwijzen naar een berisping of naar een bemoediging. Waarom moeten we er voorzichtig mee zijn iemand te berispen die ontmoedigd is?`

`Welke overeenkomsten zijn er tussen de ervaringen van de lezers van de Hebreeenbrief en de gemeente Laodicea in Openbaring 3:14-22? In hoeverre komt onze situatie, tweeduizend jaar later, overeen met die van hen en wat kunnen we leren van deze overeenkomsten?`
