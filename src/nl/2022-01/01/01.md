---
title:  De brief aan de Hebreeën en aan ons
date:   25/12/2021
---

### Lezen 
Hebreeën 2:3-4; 13:1-9,13; 3:12-14; 1 Petrus 4:14,16; 1 Koningen 19:1-18; Numeri 13

> <p>Kerntekst</p> 
> ‘Blijf juist volharden, want als u de wil van God doet, zult u ontvangen wat u beloofd is.’ Hebreeën 10:36

Heb je er ooit over nagedacht hoe het zou zijn om Jezus, of één van de apostelen, te horen preken? We hebben van een paar van hun preken wat uitgeschreven citaten en wat samenvattingen. Toch geeft dat ons maar een beperkt idee van hoe het moet zijn geweest om naar hen te luisteren. Desondanks heeft God in de Bijbel tenminste één complete preek voor ons bewaard: Paulus’ brief aan de Hebreeën.

Paulus, de auteur van Hebreeën, omschreef zijn werk als ‘woorden van vermaning’. (Hebreeën 13:22 (NBG). De NBV vertaalt hier met ‘bemoediging’. Zie ook gespreksvraag 2.) Zowel in de synagoge als in de christelijke erediensten werd deze uitdrukking gebruikt om een preek aan te duiden (Handelingen 13:15; 1 Timoteüs 4:13). Hebreeën wordt daarom ook wel gezien als de eerste ‘volledige christelijke preek’ die we tot onze beschikking hebben. Hebreeën richtte zich op de gelovigen die Jezus hadden aanvaard maar daarna met moeilijkheden te maken kregen. Sommigen moesten publiekelijk smaad verduren en hadden te maken met beproevingen (Hebreeën 10:32-34). Anderen hadden te kampen met financiële problemen (Hebreeën 13:5-6). Velen waren de strijd moe en begonnen vraagtekens te zetten bij hun geloof (Hebreeën 3:12-13). Komt ons dat niet bekend voor in deze tijd? In een vurige preek spoorde de apostel hen (en in het verlengde daarvan, ons) aan om vast te blijven houden aan hun geloof in Jezus en hun ogen te richten op Jezus, die nu in het hemels heiligdom is.

_Op sabbat 1 januari bespreken we met elkaar deze les._
