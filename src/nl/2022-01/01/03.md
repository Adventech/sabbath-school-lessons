---
title:  De worsteling
date:   27/12/2021
---

Doordat ze hun geloof in Christus beleden en zich bij de gemeente aansloten, zonderden de gelovigen zich af van de rest van de maatschappij. Helaas zou dit tot een bron van ergernis worden, omdat zij op die manier op een indirecte wijze negatief oordeelden over hun samenleving en de waarden die daarin golden.

`Lees Hebreeën 10:32-34 en 13:3. Wat maakten de ontvangers van de Hebreeënbrief mee na hun bekering?`

Het is heel waarschijnlijk dat de lezers van Hebreeën zowel verbaal als fysiek mishandeld werden door grote mensenmenigtes die waren opgejut door tegenstanders (Zie bijvoorbeeld: Handelingen 16:19-22; 17:1-9). Ze werden ook gevangen genomen en het kan ook zijn dat ze werden geslagen. Gezagsdragers hadden het recht tot bestraffing en opsluiting over te gaan. Ze deden dat vaak zonder de juiste juridische weg te bewandelen bij het verzamelen van bewijs (Zie bijvoorbeeld: Handelingen 16:22-23).

`Lees Hebreeën 11:24-26; 1 Petrus 4:14,16. Hoe helpen de ervaringen van Mozes en van de lezers van 1 Petrus ons te begrijpen waarom christelijke gelovigen werden vervolgd?`

‘De smaad van Christus dragen’ hield simpelweg in dat je je met Christus vereenzelvigde en de schande en het misbruik doorstond die met deze verbintenis gepaard ging. Publiekelijke vijandigheid tegen christenen was het resultaat van de godsdienstige gebruiken waardoor ze zich onderscheiden. Mensen kunnen aanstoot nemen aan religieuze praktijken die ze niet begrijpen of aan mensen van wie de levensstijl en morele instellingen anderen beschaamd doen staan of schuldig doen voelen. Omstreeks het midden van de eerste eeuw na Christus waren christenen volgens Tacitus de oorzaak van ‘haat tegen de mensheid’ (Alfred J. Church & William J. Brodribb, trans., The Complete Works of Tacitus, (New York: The Modern Library, 1942) Annals 15.44.1.). De precieze reden voor deze, ongetwijfeld onterechte, aantijging is onbekend. Vele vroegchristelijke gelovigen kregen door hun geloof met moeilijkheden te maken.

`Iedereen, christen of geen christen, krijgt te maken met verdriet. Wat betekent het dat we lijden om Christus’ wil? In hoeverre lijden wij om Christus’ wil en in hoeverre hebben wij de ellende te danken aan onze eigen beslissingen?`

`Hebreeën 10:32-34 en 13:3 Wat maakten de ontvangers van de Hebreeënbrief mee na hun bekering?`
