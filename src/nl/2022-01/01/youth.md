---
title:  Jongerenles
date:   31/12/2021
---

### De brief aan de Hebreeën en aan ons

#### Openingsvraag

`Welke brief, e-mail of whatsappbericht heeft op jou de meeste indruk gemaakt en waarom?`

#### Lees samen

Hebreeën 10:32-39

#### Ijsbrekervraag

`Bij wie zoek jij steun als het leven tegenzit?`

#### Inspiratie

‘Laten we elkaar moed inspreken, zodat we van elkaar blijven houden en de goede dingen blijven doen. Blijf ook naar de kerk komen. Sommigen van jullie doen dat niet meer, en dat is verkeerd. We moeten elkaar steunen, juist nu. Want de dag komt dichterbij waarop God gaat rechtspreken over de wereld.’1

#### Behandel de tekst

Denken we bij brieven aan de Efeziërs, de Korintiërs en de Filippenzen aan bekende doelgroepen (christenen woonachtig in respectievelijk Efeze, Korinte en Filippi), bij de brief aan de Hebreeën is dat minder duidelijk. Wie zijn dat en waar wonen ze? Dat is niet bekend. Wel kunnen we aan christenen van Joodse afkomst denken. Uit de brief blijkt dat een deel van de beoogde lezers ontmoedigd is en het christelijk geloof dreigt te verliezen. Sommige van hen gaan niet meer naar de kerk (10:25). Anderen beginnen juist weer meer interesse voor het jodendom te krijgen. De schrijver wil voorkomen dat zij het christelijk geloof kwijt raken. Hij probeert duidelijk te maken dat Jezus de vervulling is van beloften die God heeft aangekondigd via het Oude Testament. In Hem is een nieuw tijdperk aangebroken. Jezus heeft immers met zijn dood de zonden voorgoed weggenomen. Door Hem zijn we gered en hebben wij toekomstperspectief.

#### Gespreksvragen naar aanleiding van de tekst

`Wat roept de schrijver van de brief bij zijn lezers in herinnering en waarom? (Hebreeën 10:32)`

`Welke moeilijkheden ondervonden die christenen? (vers 33) Hoe zou jij daar mee omgaan?`

`Hoe gingen die christenen met elkaar om? (vers 34) En hoe reageerden ze op die tegenslagen? Wat motiveerde hen dat zo te doen?`

`Waartoe roept de schrijver zijn lezers op? (verzen 35-37) Geldt die oproep ook voor jou?`

`Waarom biedt geloof/vertrouwen redding? (vers 39)`

#### Opdracht

`Geef niet op!’, wordt er gezegd. Hoe doe jij dat?` 
