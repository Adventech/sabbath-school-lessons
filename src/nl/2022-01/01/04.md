---
title:  Narigheid
date:   28/12/2021
---

Al kregen ze te maken met afwijzing en vervolging, de lezers van de Hebreeënbrief hielden vast aan hun geloof in en toewijding aan Christus. Toch eiste de onenigheid op de lange termijn haar tol. Ze vochten voor het goede en kwamen als afgematte overwinnaars uit de strijd.

`Lees Hebreeën 2:18; 3:12-13; 4:15; 10:25; 12:3,12-13; 13:1-9,13. Noem enkele beproevingen waar de gelovigen mee te maken kregen.`

Hebreeën laat ons weten dat de lezers voortdurend met moeilijkheden te kampen hadden. De verbale en vermoedelijk ook andere soorten vernederingen bleven maar doorgaan (Hebreeën 13:13). Sommige gelovigen zaten in de gevangenis en dat zal de gemeente zowel financieel als mentaal hebben gesloopt. Ze waren slap en stonden op het punt ‘de moed te verliezen’ (Hebreeën 12:3,12-13; 13:3).

Bij individuen en in samenlevingen komt het vaak voor dat psychologische en allerlei andere afweermechanismen zwakker worden als de grootste opwinding over een overwinning voorbij is. Dat is ook het moment waarop de partijen veel kwetsbaarder zijn voor een tegenaanval van de vijand. De moed die een persoon of gemeenschap verzamelde om een dreigend gevaar het hoofd te bieden, wordt niet zo gemakkelijk voor een tweede keer op de been gebracht.

`Lees 1 Koningen 19:1-4. Wat gebeurde er met Elia?`

‘Elia kreeg te maken met een reactie, zoals dat vaak het geval is na een manifestatie van buitengewoon geloof en overweldigend succes. Hij vreesde dat de hervorming die op de Karmel was begonnen, niet blijvend zou zijn en daar raakte hij gedeprimeerd van. Hij had op de top van de berg Pisga gestaan en nu was hij in het dal terechtgekomen. Geïnspireerd door de Almachtige doorstond hij de zwaarste beproeving van zijn geloof. Op dit moment van ontmoediging verloor hij zijn vaste greep op God. Dat gebeurde toen het dreigement van Izebel in zijn oren klonk, en Gods tegenstander klaarblijkelijk nog steeds de overhand had door de plannen van deze goddeloze vrouw. Hij was boven elke maat verheven, maar daarop volgde een grote terugslag. Elia vergat God en bleef maar op de vlucht, totdat hij zich moederziel alleen in een troosteloze woestijn bevond.’ ( Ellen White, Profeten en koningen, p. 100.)

`Denk aan de keren dat jij tekortschoot in je christelijke leven en probeer te begrijpen wat tot die inzinking heeft geleid. Hoe had je het anders kunnen aanpakken?`

`1 Koningen 19:1-4 Wat gebeurde er met Elia?`
