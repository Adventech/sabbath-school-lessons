---
title:  Zendingsbericht
date:   04/03/2022
---

### Weduwe uit Udomxai

#### Laos, 5 maart

_Sadua Lee, 33_

Sadua wilde niet verhuizen naar Noord-Laos. De predikant bood talloze keren zijn excuses aan toen kerkleden hem vroegen het evangelie te delen in Udomxai, één van de laatste provincies in Laos zonder adventisten. Uiteindelijk namen hij en zijn vrouw de uitnodiging aan en verhuisden ze hartje winter naar hun gehuurde woning. Het was geen gebruikelijke winter. Voor het eerst in de geschreven geschiedenis daalde de plaatselijke temperatuur tot onder het vriespunt. Dieren en planten stierven. Het gehuurde huis was kaal. Er stond geen bed, er was geen kachel, er waren geen dekens. Slechts een dak, muren en een vloer beschermden hen tegen de winterkou. Meelevende buren brachten wat dekens.

Toch was het weer het minst van Sadua’s zorgen. Het was een hele klus om iets op te zetten in een gebied waar mensen tegen het evangelie waren. Voor het eerst brachten hij en zijn vrouw God eer toe zonder andere kerkleden. Ze voelden zich eenzaam en gaandeweg veranderde die eenzaamheid in frustratie. Ze wisten niet hoe ze het evangelie konden verspreiden. Niet lang daarna namen autoriteiten het initiatief om hun aanwezigheid onder de loep te nemen. Frustratie veranderde in angst. Sadua riep de hulp in van een kerkelijke leider. De kerkleider wist niets anders aan te raden dan te bidden om wijsheid. ‘Begin een gebedswandeling en vraag de HEER of Hij je de weg wil wijzen’, zei de leider.

Predikant Lee voegde de daad bij het woord. Hij liep door het dorp en bad. Hij knielde neer op een heuvel vanwaar hij uitzicht had op het dorp en bad. Niet snel daarna begon hij dorpelingen op sabbatmiddag te bezoeken. Tijdens die bezoeken hoorde hij over een vrouw die door een demon bezeten was en ging een kijkje nemen. En jawel, de vrouw zat vastgeketend aan een deurpost van haar eigen huis. De moeder van vijf kinderen zat al vijf maanden vastgebonden aan de deurpost, ze was naakt en had een zieke geest. Ze bracht haar dagen door als een hond. Sadua kwam te weten dat de demon kort na de dood van haar man was binnengetreden.

Hij vroeg de dorpsouderlingen of hij voor de weduwe mocht bidden. Ze stemden toe. Ze hadden haar op allerlei manieren geprobeerd te genezen, maar niets had geholpen. Sadua legde zijn hand op haar hoofd en bad. De volgende dag kwam hij terug om te bidden en de dag daarop weer. Een week ging voorbij en de vrouw begon weer gewoon te eten en te drinken en ze konden kleine gesprekken met haar voeren. Op een dag gaf ze haar hart aan Jezus en de demonen gingen uit haar weg. Uiteindelijk maakte het dorpshoofd haar los en kreeg ze kleding om aan te trekken. Toch waren familieleden er bang voor dat de demonen terug zouden keren. De weduwe en haar vijf kinderen kwamen bij Sadua wonen totdat familieleden het veilig voor haar vonden om weer naar huis te komen.

Na de Bijbelstudies gaven de weduwe en haar twee oudste kinderen, tieners, hun hart aan Jezus en werden gedoopt. Het gezin behoorde tot de eerste adventisten in de provincie. Het nieuws over wat Jezus had gedaan voor de weduwe uit Udomxai verspreidde zich door het hele gebied. Vele dorpelingen kwamen naar Sadua om hulp en genezing te ontvangen. Velen aanvaardden de evangelieboodschap en namen Jezus aan als hun persoonlijke Verlosser. Vandaag de dag verdient de weduwe uit Udomxai haar brood door haar buren te helpen rijst te planten in ruil voor rijst om haar gezin te voeden. Ze heeft geen land om te bebouwen, geen vaste baan en vijf hongerige monden. Bid alstublieft voor de weduwe en haar kinderen. Bid voor de kostbare mensen van Laos.
