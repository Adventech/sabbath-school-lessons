---
title:  Jezus baant de weg door het voorhangsel
date:   26/02/2022
---

### Lezen

Hebreeën 9:24; 12:18-21; 10:19-22; Exodus 19:3, 4; Leviticus 16:1, 2; Kolossenzen 3:1

> <p>Kerntekst</p> 
> ‘Christus is immers niet binnengegaan in een heiligdom dat door mensenhanden is gemaakt, in de voorafbeelding van het hemelse heiligdom, maar in de hemel zelf, waar Hij nu bij God voor ons pleit’. Hebreeën 9:24

Toen de leerlingen terugkeerden van de Olijfberg, net nadat Jezus naar de hemel was opgestegen, waren ze vervuld van vreugde en triomf. Hun meester en vriend was naar de hemel gegaan om daar een positie van macht over de wereld te gaan innemen. Hij had hen ook aangespoord tot God te gaan in zijn naam met de absolute zekerheid dat God goedgezind op hun gebeden zou reageren (Johannes 14:13-14). Al bleven ze nog steeds achter in de wereld en werden ze aangevallen door kwade machten, toch waren ze bijzonder hoopvol gestemd. Ze wisten dat Jezus naar de hemel was gegaan om een plaats voor hen te bereiden (Johannes 14:1-3). Ze wisten dat Jezus de persoon was die zich voor hun verlossing inzette en dat Hij door zijn bloed de weg had gebaand naar het hemelse vaderland.

De hemelvaart van Jezus staat centraal in de theologie van Hebreeën. Het luidt het begin in van Jezus’ heerschappij en het begin van zijn dienstwerk voor ons als hogepriester. Dat Hij daarmee ook het nieuwe verbond inwijdde was nog belangrijker, want daardoor werd het voor ons mogelijk tot God te naderen door geloof en zonder schroom. Het is nu ons voorrecht zonder angst tot God te gaan door Jezus en door de verdiensten van zijn gerechtigheid

_Op sabbat 5 maart bespreken we met elkaar deze les._
