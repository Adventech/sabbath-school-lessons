---
title:  Verdere studie
date:   04/03/2022
---

‘Christus’ hemelvaart was het teken dat zijn volgelingen de beloofde zegen zouden ontvangen. Ze moesten op deze gebeurtenis wachten voordat zij met hun werk begonnen. Toen Christus de hemelse poorten binnenging, werd Hij te midden van de engelen die Hem aanbaden op de troon verheven. Zodra deze plechtigheid had plaatsgevonden, daalde de heilige Geest in rijke stromen neer op de leerlingen. Christus was toen inderdaad verheerlijkt met de heerlijkheid die Hij vanaf de eeuwigheid bij de Vader had. De uitstorting met Pinksteren was de hemelse kennisgeving dat de inhuldiging van de Verlosser was voltooid. Geheel volgens zijn belofte had Christus vanuit de hemel de heilige Geest op zijn volgelingen doen neerdalen, ten teken dat Hij, als priester en koning, alle gezag in de hemel en op de aarde had ontvangen en dat Hij de Gezalfde van zijn volk was.

Zij [de leerlingen] konden vol overtuiging de naam van Jezus uitspreken. Hij was immers hun vriend en oudere broer? In nauwe verbondenheid met Christus, zaten zij samen met Hem in de hemel. Zij hulden hun gedachten in geestdriftige taal wanneer zij van Hem getuigden!’ (Ellen White, Van Jeruzalem tot Rome, pp. 25,34.)

`Psalm 42:2 Heb ik hetzelfde verlangen als de Psalmist?`

**Gespreksvragen**

`De psalmist zei: ‘Mijn ziel dorst naar God, naar de levende God, wanneer mag ik nader komen en Gods gelaat aanschouwen?’ (Psalm 42:2) Hoe kunnen we datzelfde verlangen hebben om in Gods tegenwoordigheid te zijn? Als we ons er nu niet op verheugen om in Gods nabijheid te zijn terwijl we Hem aanbidden en voor Hem staan in geloof, zullen we daar dan in de toekomst blij om zijn? Wat zorgt ervoor dat we blij zijn met God?`

`n een boek dat geloof belachelijk maakte, maakte iemand een robot die het geloof zogenaamd van ons overnam. Dit was een klucht, maar hoe kunnen we voorkomen dat we doen wat Israël in de woestijn deed, door te vragen om bemiddelaars tussen God en ons? We laten het soms aan anderen over de Bijbel voor ons te bestuderen en daar parels van waarheid in te vinden. Sommige mensen denken misschien dat God de gebeden van anderen voor hen belangrijker vindt dan hun eigen gebeden. Waarom moeten we deze geestelijke misstap uit de weg gaan? Waarom hebben we door Jezus niemand anders nodig om tot God te gaan?`

`Hebreeën draait om de zekerheid van verlossing. Waarom moeten we zelfverzekerdheid niet verwarren met zelfingenomenheid?`
