---
title:  Verdere studie
date:   25/02/2022
---

Lees Ellen White, ‘Golgotha’, pp. 649-663; ’Het is volbracht!’, pp. 664-674 in De wens der eeuwen.

Professor Jiri Moskala legt de aard van dit onderzoekend oordeel als volgt uit. God ‘doet dit niet om mijn zonden ten toon te spreiden als in een etalage. In plaats daarvan wijst Hij eerst op zijn wonderbare, veranderende en krachtige genade. Ten overstaan van het hele universum zal Hij, als een getrouwe getuige van mijn hele leven, uitleggen hoe mijn houding tegenover God is geweest, mijn innerlijke motieven, mijn gedachten, mijn daden, dat waarop ik mij heb georiënteerd en de richting van mijn leven. Al deze dingen laat Hij zien. Jezus zal naar voren brengen dat ik vele fouten heb gemaakt, dat ik zijn heilige wet heb overtreden, maar dat ik me wel heb bekeerd, om vergeving heb gevraagd en ben veranderd door zijn genade. Hij zal zeggen: ‘Mijn bloed is genoeg voor de zondaar Moskala, in zijn leven richtte hij zich op Mij en hij stelde zich liefdevol en onzelfzuchtig op naar Mij en naar andere mensen. Hij is betrouwbaar en hij is mijn goede en trouwe dienaar.’ ( Jiri Moskala, Toward a Biblical Theology of God’s Judgement: A Celebration of the Cross in Seven Phases of Divine Universal Judgement, Journal of the Adventist Theological Society 15 (Spring 2004): p. 155.) ‘Zowel de verloste als de niet gevallen wezens zullen in het kruis van Christus hun kennis en lofzang vinden. Het zal duidelijk zijn dat de heerlijkheid die van het gelaat van Jezus afstraalt, de heerlijkheid is van zelfopofferende liefde. Het zal in het licht van Golgotha duidelijk zijn, dat de wet van de zelfverloochenende liefde de wet is die voor leven zorgt zowel op aarde als in de hemel. De liefde die ‘niet zelfzuchtig is’, heeft zijn oorsprong in het hart van God (1 Korintiërs 13:5). Hij laat zien dat Hij de zachtmoedige en nederige is en dat Hij het karakter laat zien van Hem die in een ontoegankelijk licht woont.’ (Ellen White, De wens der eeuwen, p. 9.)

` Hebreeën 9:15 Wat kan ik dankzij Christus ontvangen?`

**Gespreksvragen**

`Mensen hebben altijd de neiging gehad God verschillende offers aan te bieden in ruil voor vergeving of verlossing. Sommigen bieden heroïsche boetedaden aan (lange reizen, enz.), anderen bieden Hem een dienstbaar leven aan of daden van zelfverloochening, enz. Wat betekenen deze daden in het licht van Jezus’ offer en de boodschap van de Bijbel dat het kruis een punt heeft gezet achter alle offers? (Daniël 9:27; Hebreeën 10:18)`

`Welke rol speelt een offer tegelijkertijd in het leven van de gelovige? Wat bedoelde Jezus toen Hij zei dat we ons kruis op ons moeten nemen en Hem volgen? (Matteüs 16:24) Wat bedoelde Paulus toen hij zei ons lichaam ‘als een levend, heilig en God welgevallig offer in zijn dienst te stellen’? Wat is het verband tussen de voorschriften van Jezus en Paulus en Hebreeën 13:15-16? (Romeinen 12:1; Matteüs 16:24)` 
