---
title:  Jongerenles
date:   25/02/2022
---

### Jezus, het volmaakte offer

#### Opdracht van de vorige week

`Hoe blijf jij de wil van God doen?`

#### Lees samen

Hebreeën 9:11-28

#### Ijsbrekervraag

`Je hebt je handen flink uit je mouwen gestoken en vuil werk gedaan. Hoe voelde je je na een heerlijke douche?`

#### Inspiratie

‘Maar door dit betere offer, het bloed van Christus, worden we ook diep van binnen rein.’ (Hebreeën 9:14, BGT.)

#### Behandel de tekst

Het offer van Jezus is uniek. De schrijver maakt net als in het vorige hoofdstuk een vergelijking met de tempeldienst uit het Oude Testament, nu aan de hand van de offerdiensten (Hebreeën 9:18-22). De nadruk in dit gedeelte ligt op het bloed, als reiniging van zonden. De dierenoffers van de aardse tempeldienst waren echter niet volmaakt, ze moesten steeds weer herhaald worden (Hebreeën 9:25-26). Het offer van Christus is echter volmaakt, het hoefde maar éénmaal plaats te vinden. Hij heeft daarmee alle zonden weggenomen (Hebreeën 9:26b) en daarmee is Gods nieuwe tijd begonnen. Jezus is, als onze Hogepriester, met zijn bloed het allerheiligste in de hemel binnengegaan om de mensen voor eeuwig te redden (Hebreeën 8:12, 15b). Dit bloed van Christus maakt ons diep van binnen rein (Hebreeën 9:14). Eénmaal komt Jezus opnieuw naar de aarde om de mensen, die op Hem wachten, voor eens en voor altijd te redden (Hebreeën 9:28).

#### Gespreksvragen naar aanleiding van de tekst

`Hebreeën 9:11 spreekt over een betere, heilige tent (hemels heiligdom) in de hemel. Wat maakt dat dit heiligdom beter is?`

`Wat houdt het nieuwe verbond in? (Hebreeën 9:15)`

`Dankzij het offer van Jezus kunnen wij op een goede manier leven (Hebreeën 9:14b). Wat maakt dat wij op een goede manier zullen gaan leven? (Tip: kijk voor een antwoord eens terug naar Hebreeën 8:10).`

`Welke aandeel leveren wij zelf aan onze redding? (Hebreeën 9:28b) Is dat een passieve of een actieve houding? Licht je antwoord toe.`

`Een belangrijk deel van het thema van vandaag gaat over het offer en met name het bloed van Jezus Christus. Hij is als enig middel tot redding. Waarom denk je dat het belangrijk is om regelmatig het avondmaal te vieren?`

`Wanneer begon Gods nieuwe tijd (Hebreeën 9:26)?`

#### Opdracht

`Wat heeft Jezus moeten doorstaan om ons te redden?` 
