---
title:  Verschillende soorten offers
date:   21/02/2022
---

Jezus’ dood schonk vergeving of kwijtschelding van onze zonden. Dat houdt veel meer in dan de annulering van de straf op de overtreding van het verbond. Andere zaken zijn daar ook belangrijk voor. Daarom kende het Israëlitische offersysteem ook vijf verschillende offers. Elk offer was nodig om uitdrukking te geven aan de betekenis van het kruis.

`Lees Efeziërs 3:14-19. Wat vroeg Paulus in zijn gebed voor de gelovigen?`

Tijdens het brandoffer moest het hele dier op het altaar worden geofferd (Leviticus 1). Het staat voor het leven van Jezus dat voor ons werd vernietigd. Boetedoening hield in dat Jezus volledig toegewijd moest zijn aan ons. Al was Hij gelijk aan God, Jezus ‘deed er afstand van en nam de gestalte aan van een slaaf’ (Filippenzen 2:5-8). Het graanoffer was een geschenk om God te danken dat Hij voor zijn volk zorgde (Leviticus 2). Ook dit offer stond symbool voor Jezus, ‘het brood dat leven geeft’, door wie wij het eeuwig leven hebben (Johannes 6:35,48). Het vredeoffer hield een gezamenlijke maaltijd in met vrienden en familie om het welzijn te vieren dat uitsluitend aan God te danken is (Leviticus 3). Het vertegenwoordigde Christus, omdat zijn offer ons vrede geeft (Jesaja 53:5; Romeinen 5:1; Efeziërs 2:14). Het benadrukt ook dat wij deel moeten hebben aan Jezus’ offer door zijn vlees te eten en zijn bloed te drinken (Johannes 6:51-56). Met het zonde- of hersteloffer deed de zondaar boete voor zijn zonden (Leviticus 4:1-5:13). Dit offer benadrukte de rol van het bloed van het dier waarbij bloed voor het leven van het dier stond. Dat voorzag in de bevrijding van zonden en wees vooruit naar het bloed van Jezus dat ons bevrijd van onze zonden (Leviticus 17:11; Matteüs 26:28; Romeinen 3:25; Hebreeën 9:14). Het schuld- of reinigingsoffer bood vergeving als er zaken waren waarvoor herstel of vergoeding mogelijk was (Leviticus 5:14-6:7). Het leert ons dat Gods vergeving ons niet bevrijdt van de verantwoordelijkheid om, waar mogelijk, herstel of vergoeding te verschaffen aan degenen die wij onrecht hebben gedaan.

De offers van het heiligdom leren ons dat verlossing meer is dan Jezus aanvaarden als onze plaatsvervanger. We moeten ons ook ‘voeden met’ Hem, zijn verdiensten met anderen delen en genezing bieden aan degenen die wij hebben benadeeld.

`Hoe ga jij om met de verschillende aspecten die zijn verbonden aan al die verschillende offers?`

`Efeziërs 3:14-19 Wat vroeg Paulus in zijn gebed voor de gelovigen?`
