---
title:  Jezus, het volmaakte offer
date:   19/02/2022
---

### Lezen

Hebreeën 9:15; 7:27; 10:10; 9:22-28; Genesis 15:6-21; Jeremia 34:8-22; Efeziërs 3:14-19

> <p>Kerntekst</p> 
> ‘Door deze ene offergave heeft Hij hen die zich door Hem laten heiligen voorgoed tot volmaaktheid gebracht.’ Hebreeën 10:14

In de oudheid was het een absurd idee dat een man die schuldig was bevonden en tot het kruis was veroordeeld als God aanbeden zou worden. De weinige keren dat over het kruis wordt gesproken in Romeinse literatuur laat wel zien hoe negatief de mensen daarover dachten. Wat betreft de Joden gold dat de wet zei dat er op iemand die aan het hout werd gehangen een vloek rustte (Deuteronomium 21:23).

Op de eerste christelijke schilderingen in de catacomben werden daarom de pauw (zogenaamd een teken van onsterfelijkheid), een duif, de overwinningspalm van een atleet en de vis als symbolen gebruikt. Later verschenen er ook andere tekenen: de ark van Noach, Abraham die de ram offerde in plaats van Isaak, Daniël in de leeuwenkuil, Jona die door de walvis werd uitgespuugd, een herder die een lam draagt of afbeeldingen van wonderen zoals de genezing van de verlamde man en de opstanding van Lazarus. Dat waren symbolen van verlossing, overwinning en zorg. Het kruis daarentegen bracht een zekere mate van vernietiging en vernedering over. Toch zou het kruis het embleem van het christendom worden. Paulus omschreef het evangelie zelfs als ‘de boodschap over het kruis’ (1 Korintiërs 1:18). Deze week zullen we bestuderen hoe het boek Hebreeën spreekt over het kruis.

_Op sabbat 26 februari bespreken we met elkaar deze les._

