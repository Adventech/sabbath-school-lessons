---
title:  Zijn rust binnengaan
date:   26/01/2022
---

`Lees Hebreeën 3:11; 4:1,3,5,10. Welke beschrijving geeft God van de rust waar Hij ons toe uitnodigt?`

God roept ons niet alleen op om te rusten. We worden uitgenodigd zijn rust binnen te gaan. Door de hele Bijbel heen verwees ‘rust’ òf naar de vrede in het land Kanaän, òf naar de tempel waar de verbondskist zich bevond, òf naar de sabbat waarop God en de Israëlieten ‘rustten’ van hun werk (Genesis 2:1-3; Exodus 20:8-11; Deuteronomium 5:12-15). Nu nodigt de Heer hen uit zijn rust binnen te gaan.

`Lees Hebreeën 4:9-11,16. Waartoe worden wij opgeroepen?`

De sabbatsrust herinnert ons aan het feit dat God zowel zijn scheppingswerk als zijn verlossingswerk heeft voltooid en beëindigd (Hebreeën 10:12-14). Op gelijke wijze laat Jezus’ troonsbestijging in de hemelse tempel zien dat Hij ertoe in staat was het volmaakte offer voor onze verlossing te brengen (1 Koningen 5:4-5, vergelijk met: Exodus 15:18-21; Deuteronomium 11:24; 2 Samuël 8:1-14). Merk wel op dat God pas rust nadat Hij heeft gezorgd voor ons welzijn. Bij de schepping rustte God toen Hij de schepping van de wereld had afgerond. Daarna rustte God in de tempel, maar pas nadat het land dat Hij aan Abraham had beloofd in bezit was genomen door de overwinningen van David, en Israël ‘onbezorgd’ woonde (Hebreeën 11:10,14-16). God liet pas een huis voor zichzelf bouwen toen Israël en de koning hun eigen woning hadden.

De ultieme rust die God ons belooft, is die van de nieuwe wereld. Die zal Hij voor ons scheppen zodra er een einde is gekomen aan de grote strijd. Hebreeën omschrijft het als ‘een stad [...] door God zelf ontworpen en gebouwd’ en als een hemels ‘vaderland’ (Hebreeën 2:5-8; 12:28). Dan zal de heerschappij en de ‘eer en luister’ worden hersteld die God aanvankelijk bij de schepping aan de mensen had gegeven. Het is zijn rust. Het is niet eenvoudigweg een volmaakt land waar we vrede zullen hebben. Er zal een sabbatsrust zijn in dat land waar God zijn troon vestigt in de nieuwe hemel en op de nieuwe aarde.

`Hoe kunnen we nu al zijn rust binnengaan? Hoe kunnen we ons, door geloof, vasthouden aan de verlossing die we in Christus hebben, en dat we dat niet vanuit onszelf hebben?`

`Hebreeën 3:11; 4:1,3,5,10 Welke beschrijving geeft God van de rust waar Hij ons toe uitnodigt?`
