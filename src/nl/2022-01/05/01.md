---
title:  Jezus geeft rust
date:   22/01/2022
---

### Lezen 
Genesis 15:13-21; Hebreeën 3:8-19; 4:6-11; Deuteronomium 5:12-15

> <p>Kerntekst</p> 
> ‘Er wacht het volk van God dus nog steeds een sabbatsrust’. Hebreeën 4:9

Hebreeën 1 en 2 richtten zich op de troonsbestijging van Jezus als de vorst en bevrijder van Gods volk. Hebreeën 3 en 4 spreken over Jezus als degene die ons rust geeft. Deze opeenvolging van zaken is logisch als we bedenken wat het Davidische verbond inhield, namelijk dat God die beloofde koning zou schenken en zijn volk rust zou geven van hun vijanden (2 Samuël 7:10-11). Jezus heeft plaatsgenomen aan de rechterhand van God en daarom is die rust nu beschikbaar voor ons.

Hebreeën omschrijft die rust als iets dat van God is en ook als een sabbatsrust (Hebreeën 4:1-11). God maakte zijn rust beschikbaar voor Adam en Eva. Op die eerste sabbat mochten zij de volmaaktheid beleven in aanwezigheid van Hem die daarvoor had gezorgd. God belooft ook een sabbatsrust omdat een werkelijke herdenking van de sabbat de belofte in zich draagt dat God die volmaaktheid zal herstellen.

Als we de sabbat houden, denken we eraan dat God in elk opzicht in onze behoeften voorzag toen Hij de wereld schiep en toen Hij haar bevrijdde aan het kruis. Toch is dat niet het enige waar de sabbatviering om draait. In deze onvolmaakte wereld is het een voorproefje van de toekomst die God heeft beloofd.

_Op sabbat 29 januari bespreken we met elkaar deze les._ 
