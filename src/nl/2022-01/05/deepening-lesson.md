---
title:  Verdieping
date:   28/01/2022
---

## Jezus geeft rust

### Hebreeën 4:1-11

#### IJsbrekervraag

`We horen veel over de vele en verschillende manieren om vrede te krijgen. Op welke manier is de vrede die we met God krijgen een geschenk?`

#### Ik Verken

Het ‘aangezien’ in vers 1 sluit aan bij het vorige hoofdstuk de verzen 12-15: 4:1: ‘dat iemand van u ...’ hoort bij 3:12a: broeders en zusters, dat niemand van u ... Zij die deel hebben aan Christus worden hier aangesproken (3:14a). 4:1a: ‘moeten we ervoor waken’ is een waarschuwing, een urgentie, die duidt op een groot risico en volgt op 3:12a: ‘zie er dus op toe’. 4:1b: ‘de toegang tot zijn rust mislopen’, verwijst naar 3:12b: een ongelovig hart ... dat afvallig wordt’. Hoofdstuk 4:1 is een logisch vervolg op 3:12 en duidt op een progressie in de redenering. Een ongelovige loopt het risico de toegang tot de rust van de Heer mis te lopen. Deze waarschuwingen aan gelovigen tonen aan dat waakzaamheid geboden is. Niets is vanzelfsprekend, want de verleiding van de zonde is een realiteit. De uitdaging is dat we ‘tot het einde toe resoluut vasthouden aan ons aanvankelijk vertrouwen’ (3:14).

#### Ik Bestudeer

**Vers 1** 

We moeten ervoor waken. Dat vertelt ons iets over angst, vrees, maar ook over eerbied, respect.

`Wat kunnen we hieruit concluderen over de motivatie van de gelovige om tot het einde toe hecht met Christus te zijn verbonden?`

Zolang de belofte om binnen te gaan in Gods rust nog steeds van kracht is.

`Welke hoop bieden deze woorden?`

Dat iemand van u ook maar de schijn wekt ...

`Waar komt dit risico uiteindelijk vandaan? Van mij of van de Heer?`

**Vers 2**

Het werkwoord ‘verkondigen’ komt in dit vers twee keer voor.

`Wie hebben deze boodschap gehoord? Wat was de boodschap? Wat is het verschil tussen de ‘toehoorders’? Waarom is dit belangrijk?`

**Vers 3-5**

`Wat voegt geloof toe aan de kwaliteit van het horen? Waarom kan iemand daardoor tot de rust ingaan?`

`Hoe kunnen wij deze rust omschrijven?`

`Hoe dringt de verwijzing naar Psalm 95:11 eropaan waakzaam te blijven?`

**Vers 6-11**

`Waarom staat er het woordje ‘dus ? Wat probeert de auteur ons te vertellen? Welk gevaar loopt degene die hoort?`

`Waarop slaan de woorden: ‘opnieuw een dag’? Waarom is dit belangrijk?`

`Het werkwoord ‘gehoorzamen’ staat twee keer in deze verzen. Wat is het verband tussen luisteren en geloof? Hoe heeft dit met rust te maken?`

`Hebreeën 4:9-11,16 Waartoe worden wij opgeroepen?`

#### Ik Pas Toe

Jezus is onze bron van rust, omdat Hij alles heeft volbracht, omdat Hij ons heeft liefgehad en omdat wij in Hem vrede hebben! Deze vrede is geen kwestie van woorden, maar is de diepe overtuiging dat we zijn rust zijn binnengegaan; dat wil zeggen dat we zijn koninkrijk zijn binnengegaan: de nieuwe werkelijkheid van het leven dat Hij ons biedt. Vandaag en elke dag van mijn leven moet ik leven in deze nieuwheid van leven, in de vrede van het besef dat ik veilig ben in Gods armen en dat ik het voorrecht ervaar van zijn aanwezigheid en zijn overwinning op de zonde. Die rust heb ik al, omdat ik in Jezus Christus, door zijn genade, door het geloof, met Hem verenigd ben en deelgenoot in zijn opstanding. Ik gehoorzaam mijn Heiland, in vreugde en vertrouwen, in dankbaarheid en vrede, in stilte (een ander woord voor rust).

`Is de bovenstaande schets ook op mij van toepassing?`

`Welke rol speelt de sabbat in die ongelooflijke toestand waarin ik mij bevind?`

`Hoe belangrijk is het dat we ons voortdurend aan Hem overgeven, zodat het ons nooit aan geloof zal ontbreken en wij nooit van de levende God zullen weglopen!`

#### Ik bid …

Jezus, mijn geliefde Heiland, vandaag wil ik mijn trouw aan U vernieuwen. Ook vandaag bid ik tot U: versterk mijn geloof, bescherm mij tegen de boze en laat uw wil geschieden, elke dag in mijn leven. Amen.
