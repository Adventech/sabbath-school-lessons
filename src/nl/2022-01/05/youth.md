---
title:  Jongerenles
date:   28/01/2022
---

### Jezus geeft rust

#### Opdracht van de vorige week

`Wie ben jij in de ogen van God?`

#### Lees samen

Hebreeën 4:1-11

#### Ijsbrekervraag

`Wat is jouw favoriete manier om de sabbat te vieren?`

#### Inspiratie

‘Wij horen bij Jezus, de Zoon van God. Dat geloven we, en daar moeten we aan vasthouden.’ (Handelingen 4:14, BGT.)

#### Behandel de tekst

Toen God de wereld schiep sloot Hij de scheppingsweek af met het creëren van rust. Rust is een scheppingsdaad van God. Nadat Hij alles had geschapen in de eerste zes dagen, schiep Hij rust op de zevende dag. Wat mogen we God daarvoor bijzonder dankbaar zijn! Minstens één dag in de week mogen we volledig tot rust komen. Dat betekent echter niet dat we nooit onrust in ons leven ervaren. Er zijn veel redenen op te noemen waardoor we zo nu en dan onrustig worden en maar niet tot rust kunnen komen. Voor elk van ons is dat weer anders. We kennen allemaal situaties waaronder we gebukt gaan en zaken die onrust in ons alledaagse leven veroorzaken. Dat kan met je studie te maken hebben, of met je werk, je relatie of vriendschap, je thuissituatie of nare gebeurtenissen die zich afspelen in de samenleving. Het mooie van onze relatie met Jezus is, dat Hij zegt dat je er niet alleen mee hoeft te blijven rondlopen. Je kunt er altijd mee terecht bij Hem. Hij geeft je namelijk echte rust.

#### Gespreksvragen naar aanleiding van de tekst

`Wat heeft God aan zijn volk beloofd? En wat zou hen ervan kunnen weerhouden om die rust te krijgen? (Hebreeën 4:1; vgl. 3:18-19) Hoe heeft dat betrekking op ons? (verzen 1-3)`

`Waarom kon de eerste groep Israëlieten die door God uit slavernij werd bevrijd toch niet het beloofde land binnengaan? (verzen 5-6) Wat is dus essentieel om die rust van God te mogen binnengaan? Waarom?`

`Wanneer is ‘vandaag’? (verzen 7-9)`

`Aan de hand waarvan illustreert de schrijver deze rust? (vers 4)`

`Wanneer ontvang je die rust? (verzen 9-10) Welke inspanning vraagt God van jou om die rust te kunnen ‘binnen gaan’? (vers 11)`

#### Opdracht

`Op welke manier ervaar jij rust bij Jezus?` 
