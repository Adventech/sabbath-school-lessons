---
title:  Jongerenles
date:   04/02/2022
---

### Jezus, de trouwe priester

#### Opdracht van de vorige week

`Op welke manier ervaar jij rust bij Jezus?`

#### Lees samen

Hebreeën 7:20-28

#### Ijsbrekervraag

`Vertel eens over iemand die jou heeft verdedigd toen je onterecht van iets werd beschuldigd. Wat deed dat met jou?`

#### Inspiratie

‘Volgens de Joodse wet worden mannen priester omdat ze uit een bepaalde stam komen. Maar Jezus is een heel ander soort priester. Hij is priester omdat Hij voor altijd zal leven.’1

#### Behandel de tekst

Door het kwaad en de foute keuzes die wij mensen regelmatig maken, begaan we zonde. Die zonde staat tussen God en ons in waardoor er een kloof bestaat tussen Hem en ons. Alleen de liefde van God en zijn genade kan die kloof overbruggen. In het oudtestamentische tijdvak hielden priesters zich daarmee bezig. Zij bemiddelden tussen God en mens. Dat deden zij onder andere door offers voor hen te brengen. De dieren die daarvoor nodig waren brachten de mensen zelf mee naar de tabernakel (tijdens de woestijnreis) en in latere tijden naar de tempel (te Jeruzalem). Alle priesters hebben stuk voor stuk langere tijd hun ambt uitgeoefend. Priesters zijn echter ook maar mensen, en net als alle andere mensen zijn ook zij uiteindelijk gestorven. Zij zijn er niet meer. Ook het offerstelsel is overbodig geworden. Dit alles als gevolg van die ene ware Priester, namelijk Messias Jezus.

#### Gespreksvragen naar aanleiding van de tekst

`Wat is het verschil tussen de levitische priesters en Jezus als priester bij hun aanstelling? (Hebreeën 7:20-21)`

`Wat is hiervan het gevolg? (vers 22) Wat is de meerwaarde van het priesterschap van Jezus ten opzichte van die andere priesters? (verzen 23-24) En wat betekent dat voor ons? (vers 25)`

`Welke vijf kenmerken van Jezus maakt dat Hij de beste hogepriester is die we ons maar kunnen wensen? (vers 26)`

`Wat hoeft hogepriester Jezus niet te doen wat alle andere priesters wel moesten? Wat heeft Hij daarvoor in de plaats gedaan? (verzen 27-28)`

`Hoe ervaar jij de opoffering van Jezus in jouw leven?`

#### Opdracht

`De tabernakel in de tijd van Mozes. Wat herken je als een heenwijzen naar het priesterschap van Jezus?` 
