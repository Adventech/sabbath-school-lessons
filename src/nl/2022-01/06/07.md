---
title:  Verdere studie
date:   04/02/2022
---

‘Christus kijkt toe. Hij kent ons verdriet, onze angsten en onze moeilijkheden. Zijn mond is vol met argumenten die voor ons pleiten. Hij stemt zijn middelaarswerk af op de behoeften van elk mens, net zoals Hij dat deed met Petrus [...] Onze Advocaat haalt alle mogelijke argumenten aan om zijn beproefde en in verleiding gebrachte volk op te roepen zich te wapenen tegen de verleidingen van de tegenstander. Hij legt elke zet uit die de vijand doet. Hij bepaalt alles wat er gebeurt.’ (Ellen White, SDA Bible Commentary, vol. 7, p. 931 (Letter 90, 1906).)

‘Het was de opzet van Gods tegenstander om een eeuwige scheiding tussen God en de mens tot stand te brengen. In Christus worden we nauwer met God verbonden dan wanneer we nooit in zonde zouden zijn gevallen. Door onze natuur aan te nemen, heeft onze redder zich zo met de mens verbonden dat die band nooit zal worden verbroken. [...] Dit is de belofte, dat God zich aan zijn Woord zal houden. ‘Een Kind is ons geboren, een Zoon is ons gegeven; de heerschappij rust op zijn schouders. Deze namen zal hij dragen: Wonderbare raadsman, Goddelijke held, Eeuwige vader, Vredevorst. Groot is zijn heerschappij, aan de vrede zal geen einde komen. Davids troon en rijk zijn erop gebouwd, ze staan vast, in recht en gerechtigheid, van nu tot in eeuwigheid. Daarvoor zal Hij zich beijveren, de HEER van de hemelse machten.’ (Jesaja 9:5-6) De IK BEN is de scheidsrechter tussen God en de mens (Job 9:33 (NBG)). Dat doet Hij door zijn hand op beiden te leggen. Hij die ‘heilig, schuldeloos en zuiver is, van de zondaars afgescheiden’ is, schaamt zich er niet voor ons broeders te noemen (Hebreeën 7:26; 2:11). In Christus zijn het aardse en het hemelse gezin met elkaar verbonden. De verheerlijkte Christus is onze broeder. De hemel is doortrokken met menselijkheid en de mens is opgenomen in de boezem van de oneindige liefde.’ (Ellen White, De wens der eeuwen, p. 9.)

`Hebreeën 7:21-22 Waar staat Jezus garant voor?`

**Gespreksvragen**

`In het eerste citaat staat: ‘Zijn mond is vol met argumenten die voor ons pleiten’. Wat betekent deze belofte voor jou? Bedenk wat dit ons leert over Gods liefde voor ons. Waarom is wat hier staat zo bemoedigend? Waarom hebben we iemand nodig die het voor ons opneemt?`

`Het tweede citaat stelt: ‘In Christus worden we nauwer met God verbonden dan wanneer we nooit in zonde zouden zijn gevallen’. Wat betekent dit? Hoe kunnen we die nabijheid ervaren en welke troost kun je putten uit die ervaring? Bedenk met elkaar wat die nabijheid betekent en hoe het is om die nabijheid te ervaren. Hoe kunnen de ‘argumenten die voor ons pleiten’ ons helpen die ervaring te hebben?`
