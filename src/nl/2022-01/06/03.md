---
title:  Naar de orde van Melchisedek
date:   31/01/2022
---

`Lees Genesis 14:18-20 en Hebreeën 7:1-3. Wie was Melchisedek? Op welke wijze is hij een voorafschaduwing van Jezus?`

Melchisedek was zowel koning als priester. Hij stond ook boven Abraham, omdat Abraham hem tienden gaf. Ook Jezus is koning en priester. In tegenstelling tot Melchisedek was Jezus echter zonder zonde (Hebreeën 1:3; 7:26-28). Hebreeën 7:15 zegt dat Jezus een priester was, ‘een evenbeeld van Melchisedek’. Dat is ook wat de eerdere uitspraak in Hebreeën, betekent: ‘zoals ook Melchisedek dat was’ (Hebreeën 5:6). Jezus was geen opvolger van Melchisedek. Zijn priesterschap leek op dat van hem.

Paulus haalt bijvoorbeeld aan dat Melchisedek ‘geen vader of moeder, stamboom, oorsprong of levenseinde’ had. Sommigen menen dat Melchisedek een menswording van Jezus was in de tijd van Abraham. Deze gedachte sluit echter niet aan bij de argumentatie in Hebreeën. Melchisedek ‘lijkt’ op Jezus. Dit duidt erop dat hij anders was dan Jezus.

Anderen denken dat Melchisedek een hemels wezen was, maar ook dit spreekt de argumentatie in Hebreeën tegen. Als Melchisedek geen vader, moeder, begin of einde had, zou Hij God zelf zijn. Dit zorgt dan voor een probleem. Het hemelse, geheel goddelijke priesterschap van Melchisedek, zou aan het dienstwerk van Jezus voorafgaan. Als dat het geval was geweest, dan zou het, in de woorden van Hebreeën, ‘niet nodig zijn geweest dat er een andere priester werd aangesteld’ (Hebreeën 7:11).

Hebreeën zet het stilzwijgen van de Bijbel aangaande de geboorte, dood en stamboom van Melchisedek in om een typologie te vormen, een symbool, voor Jezus’ priesterschap en voor het feit dat Jezus zelf eeuwig was (Genesis 14:18-20). Kortom, Melchisedek was een Kanaänitische koning-priester die als type van Christus functioneerde. ‘Christus sprak door Melchisedek, de priester van de allerhoogste God. Melchisedek was niet Christus, maar hij was de stem van God in de wereld, de vertegenwoordiger van de Vader. Christus heeft door alle generaties in het verleden gesproken. Christus heeft zijn volk geleid en was het licht van de wereld.’ (Ellen White, Selected Messages, book 1, p. 409.)

`Wat leert de openbaring van Melchisedek ons over hoe God te werk gaat bij mensen tot wie menselijke zendelingen nog nooit hebben gepredikt?`

`Genesis 14:18-20; Hebreeën 7:1-3 Wie was Melchisedek en op welke wijze is hij een voorafschaduwing van Jezus?`
