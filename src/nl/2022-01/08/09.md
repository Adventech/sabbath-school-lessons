---
title:  Inside Story
date:   18/02/2022
---

### Jezus, de bemiddelaar van het nieuwe verbond

#### Opdracht van de vorige week

`Wanneer heb jij Jezus als jouw anker ervaren?`

#### Lees samen

Hebreeën 8:1-13

#### Ijsbrekervraag

`Welke dingen vertellen jou iets over God?`

#### Inspiratie

‘Want in die tijd zal iedereen Mij kennen, van klein tot groot! Dan vergeef Ik hun fouten, en vergeet Ik hun zonden’1

#### Behandel de tekst

Het gedeelte van de studie voor deze week bevat de kern van waar het in de brief aan de Hebreeën over gaat. Paulus schrijft: ‘Alles wat we gezegd hebben, gaat uiteindelijk hierom ...’ (Hebreeën 8:1). Onze aandacht wordt gericht op de opgestane Heer en zijn dienstwerk als hogepriester in het heiligdom in de hemel. God toonde destijds in de woestijn dat heiligdom aan Mozes, dat diende als model voor de tabernakel die het volk Israël moest bouwen. God sloot daar tevens een verbond met Israël. Zij beloofden zich te zullen houden aan de wet en de geboden die God hun gaf. Zij bleven echter niet trouw (Hebreeën 8:9). God wist dat er een beter en nieuw verbond nodig zou zijn, dat eeuwig zou duren. Hij had dat al door de profeet Jeremia laten weten (vgl. Jeremia 31:33-34 met Hebreeën 8:10-12). Deze afspraak is gemaakt op basis van het offer gebracht door de ware hogepriester, Jezus Christus. Hij bemiddelt op dit moment voor ons in de echte tempel in de hemel.

#### Gespreksvragen naar aanleiding van de tekst

`Waar is Jezus en wat doet Hij nu? (Hebreeën 8:1-3) Wat deden de aardse priesters en wat deed Jezus? (vers 4) Wat is er uniek aan zijn taak in vergelijking met die van de priesters?`

`Wat liet God aan Mozes zien en waarom? (verzen 4-5)`

`Wat maakt de taak van Jezus zo uniek? (vers 6)`

`Met het volk Israël werd in de woestijn een verbond gesloten. Waarom werkte dat verbond onvoldoende? (Hebreeën 8:7-9). Wat was daarom nodig? (Hebreeën 8:8)`

`Waarom is de nieuwe afspraak, het nieuwe verbond, beter? (Hebreeën 8:10-11)`

`Wat is de uitwerking van dat nieuwe verbond? (verzen 12-13) En wat betekent dat voor jou?`

#### Opdracht

`Hoe blijf jij de wil van God doen?` 

