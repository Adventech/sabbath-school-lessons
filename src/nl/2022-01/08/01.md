---
title:  Jezus, de bemiddelaar van het nieuwe verbond
date:   12/02/2022
---

### Lezen

Hebreeën 7:11-19; 8:10-12; 8:1-6; Jeremia 31:31-34; Exodus 24:1-8; Ezechiël 36:26-27

> <p>Kerntekst</p> 
> ‘Maar Jezus is dus aangesteld voor een eerbiedwaardiger dienst, in die zin dat Hij bemiddelaar is van een beter verbond, dat zijn wettelijke grondslag heeft gekregen in betere beloften’. Hebreeën 8:6

Door een volmaakt leven te leiden en door in onze plaats te sterven, heeft Jezus de weg gebaand tot een nieuw en beter verbond tussen ons en God. Door zijn dood deed Jezus de doodstraf teniet die door onze zonden werd veroorzaakt en maakte Hij het nieuwe verbond mogelijk. Hebreeën 10:5-10 legt deze waarheid uit en wijst Jezus aan als degene die de volmaakte gehoorzaamheid heeft laten zien die het verbond vereiste. Het haalt Psalm 40 aan, die verwijst naar Davids verlangen om God algehele gehoorzaamheid te betonen: ‘Nu kan ik zeggen: ‘Hier ben ik, over mij is in de boekrol geschreven.’ Uw wil te doen, mijn God, verlang ik, diep in mij koester ik uw wet.’ (Psalm 40:7-8) Deze psalm laat zien wat de voorwaarde was van Gods verbond met Israël: een gehoorzaamheid die vreugde bracht en een wet die in het hart geschreven was (Deuteronomium 6:4-6). Waar David alleen van kon dromen, heeft Jezus tot stand gebracht.

In de ogen van Paulus had deze psalm een speciale betekenis door de menswording van Jezus. Hij belichaamde de gehoorzaamheid van het nieuwe verbond. Hij is ons voorbeeld. Wij zijn gered, niet alleen door zijn dood maar ook door zijn volmaakte gehoorzaamheid.

_Op sabbat 19 februari bespreken we met elkaar deze les._ 
