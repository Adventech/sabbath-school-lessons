---
title:  Verdere studie
date:   21/01/2022
---

In Hebreeën 2:13 staat wat Jezus tegen de Vader zei over zijn broeders en zusters: ‘Hier sta Ik met de kinderen die God Mij gegeven heeft’ (Hebreeën 2:13). Patrick Gray oppert dat Jezus hier wordt omschreven als de voogd van zijn broeders en zusters. De Romeinse bepaling, tutela impuberum, hield in dat na de dood van een vader ‘een mentor’, vaak een oudere broer, verantwoordelijk werd voor de zorg van jonge kinderen en hun erfenis totdat ze meerderjarig waren geworden. De vanzelfsprekende plicht van de oudere broer om voor zijn jongere broers en zussen te zorgen werd daarmee vergroot.’ (Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003), p. 126.) Dit verklaart waarom Hebreeën enerzijds naar ons verwijst als de broers en zussen van Jezus en anderzijds naar ons als zijn kinderen. Als onze oudere broeder is Jezus onze mentor, onze voogd en beschermer.

‘Christus kwam naar deze aarde, werd mens en vertegenwoordigde de mens om in de strijd met de tegenstander te laten zien dat de mens, zoals God hem had geschapen, kon voldoen aan elk goddelijk voorschrift door verbonden te zijn met de Vader en de Zoon.’ (Ellen White, Selected Messages, book 1, p. 253.) ‘In zijn leven en door wat Hij ons heeft geleerd, heeft Christus een volmaakt voorbeeld gegeven van de onzelfzuchtige inzet die haar oorsprong vindt in God. God leeft niet voor zichzelf. Door de wereld te scheppen en alles te onderhouden zet Hij zich doorlopend in voor anderen. ‘Hij laat zijn zon immers opgaan over goede en slechte mensen en laat het regenen over rechtvaardigen en onrechtvaardigen.’ (Matteüs 5:45) Dit ideaal van dienen heeft God toevertrouwd aan zijn Zoon. Jezus was gekomen om zich op te stellen aan het hoofd van de mensheid, opdat Hij door zijn voorbeeld kan laten zien wat dienen inhoudt.’ (Ellen White, De wens der eeuwen, p. 540.)

`Hebreeën 2:14-16 Hoe worden Jezus en wij in deze verzen beschreven?`

**Gespreksvragen**

`Hebreeën vertelt ons dat Jezus onze broeder werd om ons te redden. Bedenk wat het God gekost heeft om ons te redden. Waarom is het dan zo’n tragische fout om deze geweldige waarheid de rug toe te keren?`

`Waarom is het zo belangrijk voor ons dat Jezus niet, zoals wij, van nature ‘uitgeleverd is aan de zonde’?43 Denk aan Mozes en waarom het zo belangrijk was dat hij geen slaaf was zoals de Israëlieten? Hoe kan het verhaal over Mozes ons een klein beetje helpen om te begrijpen wat Jezus voor ons heeft gedaan?`

`Praat met elkaar over de rol die lijden speelt in ons leven. Waarom is het verkeerd om te denken dat lijden op zich goed is, al kan het soms wel tot iets goeds leiden?`
