---
title:  Zonder schaamte - broeders en zusters
date:   17/01/2022
---

Hebreeën zegt dat Jezus zich er niet voor schaamde ons zijn broeders en zusters te noemen (Hebreeën 2:11). Hoewel Hij één was met God, nam Jezus ons aan als deel van zijn gezin. Deze verbondenheid is zo anders dan het publiekelijk aan de schandpaal nagelen waar de lezers van de Hebreeënbrief in hun omgeving mee werden geconfronteerd (Hebreeën 10:33).

`Lees Hebreeën 11:24-26. Waarom zijn Mozes’ beslissingen een voorbeeld van wat Jezus voor ons heeft gedaan?`

Heb je er ooit bij stilgestaan wat het voor Mozes betekende om ‘de zoon van een dochter van de farao’ te worden genoemd? Hij was een machtig man in het machtigste rijk van die tijd. Hij genoot de hoogste maatschappelijke en militaire opleiding en werd een voornaam individu. Stefanus zegt over Mozes dat hij ‘machtig was in woord en daad’ (Handelingen 7:22). Ellen White vermeldt ook dat hij ‘populair was bij de Egyptische legers’ en dat Farao ‘had besloten dat zijn aangenomen kleinzoon hem zou opvolgen op de troon’ (Zie: Ellen White, Patriarchen en profeten, p. 214.). Toch liet Mozes al deze pracht en praal achter zich toen hij ervoor koos om zich te vereenzelvigen met de Israëlieten, een slavenvolk zonder ontwikkeling en macht.

`Lees Matteüs 10:32-33; 2 Timoteüs 1:8,12; Hebreeën 13:12-15. Wat vraagt God van ons?`

Dat was één van de problemen voor de lezers van Hebreeën. Nadat ze met vervolging en afwijzing te maken hadden gekregen, begonnen velen van hen zich te schamen voor Jezus. Door hun gedrag liepen sommigen het risico Jezus ‘aan bespotting bloot te stellen’ in plaats van Hem te eren. Daarom roept Paulus de lezers voortdurend op ‘vast te houden aan het geloof dat we belijden’ (Hebreeën 6:6; 4:14; 10:23). God verlangt van ons dat wij Jezus erkennen als onze God en als onze broeder. Als onze Verlosser heeft Jezus onze schuld betaald. Als onze broeder heeft Jezus ons laten zien hoe we moeten leven om ‘het evenbeeld te worden van zijn Zoon, die de eerstgeborene moest zijn van talloze broeders en zusters’ (Romeinen 8:29).

`Sta stil bij de keuze van Jezus die moest maken om ons als ‘broeders en zusters’ aan te nemen. Waarom heeft Jezus zich nog veel meer vernederd dan Mozes? Wat leert het ons over Gods liefde voor ons?`

`Hebreeën 11:24-26 Waarom zijn Mozes’ beslissingen een voorbeeld van wat Jezus voor ons heeft gedaan?`
