---
title:  Verdieping
date:   21/01/2022
---

## Jezus, onze trouwe broeder

### Hebreeën 2:10-18

#### IJsbrekervraag

`Wanneer is iemand voor jou geloofwaardig en wanneer ben je geneigd iemand juist niet serieus te nemen?`

#### Ik Verken

In hoofdstuk 2 komt naar voren dat de Zoon van God naast de mensen is gaan staan door mens te worden en lijden te ervaren (Hebreeën 2:9,14,17-18), en dat degenen die in Hem geloven voor Hem broeders en zusters zijn (Hebreeën 2:11,17). Wie in Hem gelooft is een kind (zoon of dochter) van God. Dat Christus de Zoon van God is wil zeggen dat Hij in zekere zin naast ons staat, maar ook boven ons verheven is. Als enige mens heeft Hij immers gezorgd voor redding, bevrijding van angst voor de dood en verzoening met God, en heiligt Hij ons (Hebreeën 2:10-11,15,17). Na door mensen te zijn vernederd en onteerd, werd Hij door God met eer en heerlijkheid gekroond (Hebreeën 2:7,9,10,18).

#### Ik Bestudeer

In Hebreeën 2:10 gaat het over ‘luister’ of ‘heerlijkheid’ die Gods kinderen met Christus zullen delen.

`Om welke ‘luister’ gaat het in dit vers, als je dat vergelijkt met Hebreeën 2:9, Titus 2:13 en 1 Petrus 5:1?`

Als het in Hebreeën over ‘volmaaktheid gaat (Hebreeën 2:10; 5:9; 7:19,28; 9:9; 10:1; 11:40; 12:23), gaat het over christelijke volwassenheid.

`Welk onderdeel van deze volwassenheid belicht Hebreeën 5:8-9?`

In Hebreeën 2:11-12 staat in de grondtekst ‘broeders’, zonder dat daarbij ‘en zusters’ staat.

`Heb je enig idee waarom de vertalers van de NBV deze woorden toegevoegd hebben?`

De ‘broeders (en zusters)’ van Christus zijn ‘zij die geheiligd worden’ (Hebreeën 2:11), ‘de kinderen die God Mij (Christus) gegeven heeft’ (Hebreeën 2:13, vgl. Johannes 17:6), ‘nakomelingen van Abraham’ (Hebreeën 2:16) en behoren tot ‘het volk’ van God (Hebreeën 2:17).

`Aan wie denkt de schrijver van Hebreeën in de eerste plaats, als hij het over ‘het volk’ heeft? Zie hierbij ook Hebreeën 4:9; 8:10; 10:30; 11:25; 13:12.`

`Waarom mogen christenen die geen joodse achtergrond hebben zich toch tot ‘het volk van God’ rekenen? Vgl. Galaten 3:26-29.`

`Hoe omschrijft Christus wie (in het geloof) zijn broeders en zusters zijn? Zie Matteüs 12:49-50; Marcus 3:35 en Lucas 8:21.`

Christus heet in Romeinen 8:29 en Kolossenzen 1:15 de ‘eerstgeborene’.

`Wat betekent dat het dat Hij op die manier onze broeder is? Vgl. het optreden van Ruben als oudste zoon in Genesis 37:21-22.`

Omdat Hij beproevingen en lijden doorstaan heeft, kan Hij ons als geen ander bijstaan in onze beproevingen en ons lijden.

`Hoe verduidelijkt Hebreeën 4:15 dat?`

`Leg uit hoe Jezus voor redding, bevrijding, heiliging en verzoening zorgt of heeft gezorgd.`

`Matteüs 10:32-33; 2 Timoteüs 1:8,12; Hebreeën 13:12-15 Wat vraagt God van ons?`

#### Ik Pas Toe

`Als iemand zegt: ‘Kom op, jongens!’, over wie kan het dan gaan?`

`Wanneer is iemand nog een baby in het geloof, en wanneer is iemand wat dat betreft volwassen? Vgl. Hebreeën 5:12-14.`

De redding, bevrijding, heiliging en verzoening door Christus (vgl. 1 Korintiërs 1:30; Galaten 5:1; 1 Johannes 2:2) is gebaseerd op zijn kruisdood, die getuigt van zijn mateloze liefde voor de gevallen mensheid.

`Wat vind je daarvan, en op welke manier beïnvloedt dat jouw leven in de manier waarop jij tegen je medemens aankijkt en met anderen omgaat?`

Jezus wil niet alleen jouw grote broer zijn, maar ook je vriend.

`Is Hij jouw vriend, en beschouw jij jezelf als zijn vriend? Lees eerst Johannes 15:14-15, en geef dan een beargumenteerd antwoord.`

Een uitdrukking luidt: ‘Wordt je zoon volwassen, word dan zijn broer.’

`Vertel wat volgens jou hiermee wordt bedoeld.`

#### Ik bid …

Here Jezus, dank U voor alles wat U heeft gedaan om mij te verlossen van zonde, schuld en angst voor de dood. Wilt U mijn vertrouwen op U doen toenemen, als ik uw Woord bestudeer en met U door het leven probeer te gaan. Help mij om liefdevol om te gaan met mijn medemens, in het besef dat U zielsveel van mij houdt. Amen.
