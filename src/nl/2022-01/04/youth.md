---
title:  Jongerenles
date:   21/01/2022
---

### Jezus, onze trouwe broer

#### Opdracht van de vorige week

`Hoe ziet de relatie tussen de Vader en de Zoon eruit en wat betekent dat?`

#### Lees samen

Hebreeën 2:10-18

#### Ijsbrekervraag

`Met welk familielid heb jij de beste relatie en waarom?`

#### Inspiratie

‘Gods Zoon heeft zijn leven gegeven voor alle mensen. Zo laat God zien hoe goed Hij voor ons is.’ (Hebreeën 2:9, BGT.)

#### Behandel de tekst

Het komt wel voor dat broers en zussen die binnen hetzelfde gezin opgroeien nogal van elkaar verschillen. De een werkt hard, volgt een goede opleiding en krijgt een goede baan. Terwijl een ander de kantjes ervan afloopt, geen zin heeft in studeren en door de omgang met foute vrienden aan lager wal raakt. De ene gerespecteerde die iets van zijn of haar leven maakt, probeert de ander te bereiken om zijn of haar leven ten goede te keren. Zolang de aan lager wal geraakte het aanbod niet aanneemt, kan degene die zijn leven op de rit heeft, proberen wat hij wil. Het zal hem echter niet lukken een verandering tot stand te brengen. Machteloos moet hij toezien hoe het met de ander de foute kant op gaat. Zo is het ook met Jezus. Hij wil ons als een broer uit onze erbarmelijke zondige bestaan bevrijden. Hij heeft daar werkelijk alles voor over en offert daar zelfs zijn leven voor op. Het is echter aan ons of wij die hulp aanvaarden en op zijn aanbod, ons te bevrijden, willen ingaan.

#### Gespreksvragen naar aanleiding van de tekst

`Wat was het resultaat van het feit dat Jezus tot het einde toe zijn lijden heeft volgehouden? (Hebreeën 2:10)`

`Wat hebben wij met Jezus gemeen, wat is onze overeenkomst? (verzen 11-13)`

`Wie zijn wij dus? (vers 14) En wat kon Jezus doen door mens te worden?`

`En wat is daarvan het gevolg voor ons? (vers 15) Hoe ervaar jij dat?`

`Wat was het doel van de komst van Jezus naar deze aarde? (vers 16)`

`Wat kon Jezus nog meer worden door mens te worden? (verzen 17) Waarom kan Jezus ons helpen en wat betekent dat voor jou? (vers 18)`

#### Opdracht

`Wie ben jij in de ogen van God?`
