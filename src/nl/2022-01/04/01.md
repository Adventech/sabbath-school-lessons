---
title:  Jezus, onze trouwe broeder
date:   15/01/2022
---

### Lezen 
Leviticus 25:25-27; Hebreeën 2:14-16; 5:8-9; 11:24-26; 12:1-4; 1 Korintiërs 15:50

> <p>Kerntekst</p> 
> ‘Omdat die kinderen mensen zijn van vlees en bloed, is de Zoon een mens geworden als zij om door zijn dood definitief af te rekenen met de heerser over de dood, de duivel.’ Hebreeën 2:14

Hebreeën 1 beschrijft Jezus als de Zoon van God, de Heerser over de engelen en zegt dat ‘in Hem Gods luister schittert, Hij is zijn evenbeeld’ (Hebreeën 1:3). In Hebreeën 2 is Jezus de Mensenzoon, die lager is geplaatst dan de engelen en een menselijke natuur heeft aangenomen met alle bijkomende zwakheden, tot de dood aan toe (Hebreeën 2:7).

In Hebreeën 1 zegt God over Jezus: ‘Jij bent mijn zoon’ (Hebreeën 1:5). In Hebreeën 2 noemt Jezus de mensen zijn ‘broeders en zusters’ (Hebreeën 2:12). In Hebreeën 1 zegt de Vader dat de Zoon de goddelijke opperheerschappij bezit (Hebreeën 1:8-12). In Hebreeën 2 bevestigt de Zoon zijn trouw aan de Vader (Hebreeën 2:13). In Hebreeën 1 is Jezus de goddelijke Heer, Schepper, Onderhouder en Vorst. In Hebreeën 2 is Jezus de menselijke hogepriester, genadig en trouw.

Kort samengevat komt de beschrijving van Jezus als een trouwe en genadige broeder dus terug in de beschrijving van de Zoon als de grootste openbaring van de eeuwige, Schepper God (Hebreeën 1:1-4).

_Op sabbat 22 januari bespreken we met elkaar deze les._ 
