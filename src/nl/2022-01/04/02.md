---
title:  De broeder als een verlosser
date:   16/01/2022
---

`Leviticus 25:25-27,47-49. Wie kon te hulp schieten wanneer iemand zijn bezit of zijn vrijheid door armoede was kwijtgeraakt?`

Als een persoon zo arm was dat hij zijn bezit, of zelfs zichzelf, moest verkopen om te overleven, dan bepaalde de wet van Mozes dat hij zijn bezit of zijn vrijheid na vijftig jaar terugkreeg, in het jubeljaar. Het jubeljaar was een ‘groots’ sabbatsjaar waarin schulden werden kwijtgescholden, bezittingen werden teruggegeven en gevangenen werden vrijgelaten. Toch duurt vijftig jaar wachten erg lang. Daarom schreef de wet van Mozes ook voor dat de naaste verwant de resterende schuld kon betalen om zijn familielid sneller vrij te kopen. De naaste verwant moest er daarnaast voor zorgen dat het recht zou zegevieren als er een moord was gepleegd. Hij was de bloedwreker die de moordenaar van zijn naaste familielid opspoorde om hem te straffen (Numeri 35:9-15).

`Lees Hebreeën 2:14-16. Hoe worden Jezus en wij in deze verzen beschreven?`

Deze passage noemt ons slaven van de duivel, maar spreekt over Jezus als onze verlosser. Toen Adam zondigde, kwamen mensen onder de heerschappij van de tegenstander. Als gevolg daarvan hadden wij niet de kracht om de zonde te weerstaan (Romeinen 7:14-24). Wat nog erger was is dit: op onze overtreding stond de doodstraf en die konden wij niet voldoen (Romeinen 6:23). Onze toestand leek daarom hopeloos.

Jezus nam echter net als wij de menselijke natuur en vlees en bloed aan. Hij werd onze naaste verwant en verloste ons. Hij schaamde zich er niet voor ons ‘broeders en zusters’ te noemen (Hebreeën 2:11). Het lijkt tegenstrijdig, maar juist door onze natuur aan te nemen en ons te verlossen, openbaarde Jezus tegelijkertijd zijn goddelijke natuur. In het Oude Testament is de HEER de ware Verlosser van Israël. Hij is hun naaste verwant (Zie bijvoorbeeld: Psalm 19:14; Jesaja 41:14; 43:14; 44:22; Jeremia 31:11; Hosea 13:14).

`Hoe kunnen we nog intenser de werkelijkheid ervaren hoe nabij Christus kan zijn? Waarom is het zo belangrijk voor je geloof om dit mee te maken?`

`Leviticus 25:25-27,47-49 Wie kon te hulp schieten wanneer iemand zijn bezit of zijn vrijheid door armoede was kwijtgeraakt?`
