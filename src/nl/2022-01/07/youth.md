---
title:  Jongerenles
date:   11/02/2022
---

### Jezus, ons anker

#### Opdracht van de vorige week

`Wat herkende je in de tabernakel als een heenwijzen naar het priesterschap van Jezus?`

#### Lees samen

Hebreeën 6:9-20

#### Ijsbrekervraag

`Wie of wat is voor jou als een anker in de storm?`

#### Inspiratie

‘Als je bij Christus gaat horen, merk je hoe goed God voor je is. Je krijgt de heilige Geest, en je hoort het goede nieuws dat God aan de mensen vertelt.’ (Hebreeën 6:4, BGT.)

#### Behandel de tekst

Paulus vindt dat hij de christenen niet nog eens hoeft te wijzen op de beginselen van een christelijk leven (Hebreeën 6:1-3). Ze hebben reeds het ABC van het christelijk geloof geleerd. Het wordt tijd om hen aan te sporen het goede te blijven doen waarmee ze zo enthousiast en vol inzet zijn begonnen. Het is immers niet zo moeilijk om ergens aan te beginnen. Wat veel lastiger is, is het volhouden. Dat volhouden is de echte uitdaging. Wie van ons is niet eens iets gestart zonder het af te ronden? Denk bijvoorbeeld aan een of andere cursus of een project dat je startte, maar ergens tijdens het proces bleef steken en je er voor koos om er maar mee te stoppen. En dat is niet zo vreemd wanneer het gaandeweg moeilijker wordt. Zo is het ook met degenen aan wie Paulus de brief richt. Ze zijn goed begonnen en hebben al een aardige staat van dienst opgebouwd in de dienstbaarheid aan God en elkaar. Nu zullen ze echter dat leven van inzet, vertrouwen en geloof moeten volhouden.

#### Gespreksvragen naar aanleiding van de tekst

`Ondanks dat Paulus de gelovigen streng toespreekt, waarvan is hij overtuigd? (Hebreeën 6:9) Deel jij die overtuiging? Waarom wel/niet?`

`Wat is de motivatie achter Paulus’ overtuiging? (vers 10)`

`Waar hoopt Paulus vurig op en waarom? (vers 11)`

`Wat moeten die christenen dus vooral niet doen en wat wel? (vers 12) Wie is voor jou een voorbeeld?`

`Wie neemt Paulus als voorbeeld en wat schrijft hij over hem? (verzen 13-15)`

`Hoe heeft God laten zien dat Hij zijn beloften nakomt? (verzen 17-18)`

`Waarop is onze hoop gebaseerd? En waarmee symboliseert Paulus die hoop? (vers 19)`

#### Opdracht

`Wanneer heb jij Jezus als jouw anker ervaren?`
