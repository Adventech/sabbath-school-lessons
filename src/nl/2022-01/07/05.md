---
title:  Betere dingen
date:   09/02/2022
---

Paulus heeft een indringende en ernstige waarschuwing geuit in Hebreeën 6:4-8. Hij benadrukt hoeveel vertrouwen hij heeft in zijn lezers en dat ze zich niet hebben afgekeerd van de Zoon en dat ze dat in de toekomst ook niet zullen doen. Hij is er zeker van dat zijn publiek de waarschuwing ter harte zal nemen en de juiste vruchten zal voortbrengen. Ze zijn als de ‘aarde’, die door God is bewerkt en de vruchten voortbrengt die Hij in gedachten heeft. Deze mensen zullen de zegen van God ontvangen, oftewel ‘redding’.

`Lees Hebreeën 6:9-12. Noteer de goede dingen die de gelovigen hebben gedaan en blijven doen. Leg ook uit wat dit lijstje precies inhoudt.`

De gelovigen laten zien hoeveel ze van Gods ‘naam’ houden en dus van God zelf, door wat ze deden voor de heiligen. Dat waren geen eenmalige daden in het verleden, maar voortdurende inzet tot op heden. Uitzonderlijke daden laten het ware karakter van een persoon niet zien. ‘Godsdienstige’ daden wijzen niet per se op liefde voor God. Dat geldt wel voor de dingen die we uit liefde doen voor onze medemens, vooral voor degenen die gedupeerd zijn (Matteüs 10:42; 25:31-46). Paulus spoort de gelovigen dan ook aan het goede ‘in ere te houden.’ (Hebreeën 13:2,16)

Kijk eens naar Hebreeën 6:12. Dit vers wil voorkomen dat de lezers ‘achterbleven’ of ‘traag werden’. Dit betreft hen die niet volwassen worden en het gevaar lopen ‘achter te blijven’ (Hebreeën 5:11; 6:12). Hoop wordt niet in stand gehouden door op intellectuele wijze te geloven, maar door een geloof dat zich uit in daden van liefde (Romeinen 13:8-10). Paulus wil dat de lezers in de voetsporen treden van degenen die de beloften door geloof en standvastigheid beërven. Hij heeft het volk in de woestijn al aangehaald als een negatief voorbeeld van mensen die door een gebrek aan geloof en volharding niet hebben gekregen wat hun was beloofd. Vervolgens haalt hij Abraham aan als een voorbeeld van iemand die de beloften beërfde ‘dankzij zijn standvastig vertrouwen’ (Hebreeën 6:13-15). Nog meer positieve voorbeelden volgen in Hebreeën 11 met de geloofshelden en dat bereikt een hoogtepunt met Jezus in Hebreeën 12 als het grootste voorbeeld van geloof en standvastigheid (Hebreeën 12:1-4). In Openbaring 14:12 kenmerken de heiligen in de laatste dagen zich ook door geloof, standvastigheid en het houden van de geboden.

`Soms moeten we mensen waarschuwen waarvan we houden. Wat kunnen we leren van de apostel als het gaat om het waarschuwen en bemoedigen van anderen?`

`Hebreeën 6:9-12 Wat hebben de gelovigen laten zien?` 
