---
title:  Jezus, ons anker
date:   05/02/2022
---

### Lezen 
Hebreeën 6:4-6; 10:26-29; 6:9-13; 6:17-20; Matteüs 16:24; Romeinen 6:6

> <p>Kerntekst</p> 
> ‘Die hoop is als een betrouwbaar en zeker anker voor onze ziel, en gaat ons voor tot voorbij het voorhangsel, waar Jezus als voorloper al is binnengegaan, ten behoeve van ons; Hij is hogepriester voor eeuwig, zoals ook Melchisedek dat was’. Hebreeën 6:19-20

Hebreeën 5:11-6:20 is een onderbreking van de theologische uiteenzetting over Jezus’ priesterschap namens ons. Paulus voegt hier een ernstige waarschuwing toe aan zijn betoog om duidelijk te maken hoe gevaarlijk het is van Jezus af te dwalen. De mensen liepen kennelijk het risico zich over te geven aan zelfmedelijden en ontrouw. De apostel Paulus vreesde dat het geestelijke waarnemingsvermogen van zijn lezers en toehoorders was afgestompt vanwege de moeilijkheden waarmee ze te maken kregen. Daarom groeiden ze niet langer in hun begrip en ervaring van het evangelie.

Lopen we niet allemaal het gevaar dat we ontmoedigd raken door beproevingen en daardoor in een neerwaartse spiraal belanden?

Toch mondt de aanhoudende waarschuwing uit in een liefdevolle bemoediging. Paulus heeft vertrouwen in zijn lezers en verhoogt Jezus als de belichaming van Gods onvergankelijke belofte van verlossing van hen (Hebreeën 6:9-20). Deze cyclus van waarschuwing en bemoediging komt terug in Hebreeën 10:26-39. We zullen die bestuderen en ons richten op de krachtige woorden van bemoediging die Jezus ons geeft.

_Op sabbat 12 februari bespreken we met elkaar deze les._
