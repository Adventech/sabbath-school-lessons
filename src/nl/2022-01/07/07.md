---
title:  Verdere studie
date:   11/02/2022
---

Lees Ellen White, ‘Johannes de Beminde’, pp. 392-396 in Van Jeruzalem tot Rome; ‘Judas’, pp. 624-630 in De wens der eeuwen.

‘De strijd tegen ons eigen ik is de zwaarste strijd die er te strijden valt. Het afleggen van het eigen ik en ons volledig onderwerpen aan de wil van God, vereist strijd. De mens moet zich aan God overgeven, voordat hij vernieuwd kan worden in heiligheid.’ (Ellen White, De weg naar Christus, p. 20.)

‘Het was het verlangen van Johannes gelijk te worden aan Jezus. Onder de veranderende invloed van de liefde van Christus werd hij zachtmoedig en nederig. Het eigen ik was verborgen in Christus. Meer dan al zijn metgezellen gaf Johannes zich over aan de macht van dat wonderbare leven [...]

De diepe liefde van Johannes voor Christus bracht hem zover dat hij ernaar verlangde dicht bij Hem te zijn. De Heiland had alle twaalf leerlingen lief, maar Johannes had de meest ontvankelijke geest. Hij was jonger dan de anderen, en beschikte veel meer over een kinderlijk vertrouwen en daardoor opende hij zijn hart voor Jezus. Zo groeide hij steeds meer naar Christus toe. Door hem werden geestelijke lessen met de grootste diepgang aan het volk doorgegeven [...]

De schoonheid waar heiligheid voor zorgt, had hem veranderd. Daarvan straalde zijn gezicht op een wijze die op Christus lijkt. In aanbidding en liefde keek hij naar de Heiland, totdat het op Christus lijken en verbondenheid met Hem zijn enig verlangen was. Hij weerspiegelde toen ook het karakter van zijn Meester.’ ( Ellen White, Van Jeruzalem tot Rome, pp. 395-396.)

`Hebreeën 12:1-4 Waarop moeten we onze blik gericht houden?`

**Gespreksvragen**

`Het leven van Johannes, de geliefde leerling, en van Judas Iskariot brengen een belangrijk verschil aan het licht. Toen Jezus Johannes en zijn broer zag, noemde Hij hen ‘Boanerges’, zonen van de donder. Johannes schoot in veel dingen tekort. Judas had ook gebreken, maar ze waren niet extremer of erger dan die van Johannes. Hoe komt het dat Johannes veranderde naar het beeld van Jezus, terwijl Judas de zonde tegen de heilige Geest beging? Wat zorgde voor het verschil?`

`Jezus nodigt gelovigen uit hun kruis op te nemen en Hem te volgen. Wat is het verschil tussen het kruis op je nemen en beledigingen van anderen passief te ondergaan?`

`Waarom wil God dat wij ons leven geheel en al aan Hem overgeven? Hoe verhouden de vrije wil en verlossing zich tot elkaar?`
