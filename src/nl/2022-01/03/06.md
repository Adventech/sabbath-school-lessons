---
title:  Ik heb Je vandaag verwekt
date:   13/01/2022
---

`Hebreeën 1:5 bevat de volgende woorden die de Vader tot Jezus sprak: ‘Jij bent mijn Zoon, Ik heb Je vandaag verwekt.’ Wat betekent het dat Jezus ‘verwekt’ is en wanneer vond dit plaats? Maakt dit niet duidelijk dat Jezus op de een of andere manier door God is geschapen in het verleden, zoals velen geloven?`

`Lees Hebreeën 1:5; 2 Samuël 7:12-14; Psalm 2:7 en Lucas 1:31-32. Welke belofte aan David paste Paulus in Hebreeën op Jezus toe?`

Jezus werd verwekt in de zin dat God Hem ‘adopteerde’ als de beloofde heerser, de zoon van David. De goddelijke adoptie van een vorst was heel gebruikelijk in de Grieks-Ro-meinse wereld en in het oosten. Het was een legitimering van de heerser en van zijn macht over het land. God beloofde aan David dat zijn Zoon de ware en legitieme vorst van alle volkeren zou zijn. Hij zou Davids zoon ‘adopteren’ als zijn eigen Zoon. Door deze procedure werd de Davidische koning Gods beschermeling en erfgenaam. God zou zijn vijanden vernietigen en Hem de volkeren schenken als zijn erfenis (Psalm 89:27; 2:7-8).

Zoals we kunnen lezen in Romeinen 1:3-4 en Handelingen 13:32-33 werd publiekelijk vastgesteld dat Jezus Gods Zoon was. Bij zijn doop en verheerlijking op de berg identificeerde God Jezus als zijn Zoon en maakte dat bekend (Matteüs 3:17; 17:5). Toch werd Jezus volgens het Nieuwe Testament de ‘Zoon van God, bekleed met macht’, op het moment dat Hij uit de dood opstond en plaatsnam aan de rechterhand van God. Toen vervulde God zijn belofte aan David dat zijn zoon als Gods eigen Zoon zou worden aangenomen en dat zijn eeuwige heerschappij over de volkeren zou worden opgericht ( 2 Samuël 7:12-14).

Caesar (het symbool van Rome) was dus niet de legitieme ‘zoon van god’, heerser van de naties. Jezus Christus vervulde die rol. De ‘verwekking’ van Jezus verwijst naar het startpunt van Jezus’ heerschappij over de volkeren en niet naar het begin van zijn bestaan. Jezus heeft altijd bestaan. Er is nooit een tijd geweest dat Hij er niet was. Hij is God. Hebreeën 7:3 zegt daarom ook dat Jezus ‘geen oorsprong of levenseinde’ heeft (Vergelijk met: Hebreeën 13:8). Hij is eeuwig. Dat Jezus Gods ‘eniggeboren Zoon’ is, heeft dus niets te maken met de natuur van Christus als godheid, maar met zijn functie in het verlossingsplan. Christus liet alle verbondsbeloften in vervulling gaan.

`Hebreeën 1:5; 2 Samuël 7:12-14; Psalm 2:7; Lucas 1:31-32 Welke belofte aan David paste Paulus in Hebreeën op Jezus toe?`
