---
title:  Door wie Hij het universum schiep
date:   12/01/2022
---

Hebreeën onderstreept dat God de wereld ‘door’ of ‘via’ Jezus schiep en dat Jezus de wereld onderhoudt met zijn machtige woord.

`Lees Jesaja 44:24; 45:18 en Nehemia 9:6. In het Oude Testament verklaarde de HEER dat ‘alleen’ Hij de wereld heeft geschapen en dat Hij ‘alleen de Heer’ is. Hoe kunnen we dit verenigen met de verklaringen in het Nieuwe Testament dat God het universum ‘door’ Jezus heeft geschapen? (Hebreeën 1:2-3)`

Sommige mensen denken dat Jezus het instrument was waardoor God de wereld schiep. Dat is niet mogelijk. Zoals Paulus zegt, is Jezus de HEER die de aarde schiep. Hij was geen hulpje. Hebreeën 1:10 stelt dat Jezus de Heer is die de hemel en de aarde schiep. Wat Psalm 102:22-27 zegt over de HEER (JHWH) als Schepper, past Paulus ook toe op Hem. Hebreeën 2:10 zegt eveneens dat het universum tot stand kwam ‘door’ of ‘via’ de Vader. Dezelfde woorden worden gebruikt als er over Jezus wordt gesproken in Hebreeën 1:2. De Vader schiep en Jezus deed dat ook (Hebreeën 1:2,10; 2:10). Er is een perfecte eenheid tussen Vader en Zoon in hun doelstellingen en handelingen. Dat is één van de dingen die de Drie-eenheid tot een mysterie maakt. Jezus schiep en God schiep, maar er is slechts één Schepper en dat is God en dat duidt erop dat Jezus God is.

Hebreeën 4:13 laat zien Jezus ook de rechter is. Zijn gezag om te heersen en recht te spreken komt voort uit het feit dat God alle dingen heeft geschapen en het universum onderhoudt (Jesaja 44:24-28). Hebreeën 1:3 en Kolossenzen 1:17 bevestigen dat Jezus hetzelfde doet. Deze ondersteunende daad houdt waarschijnlijk ook in dat Hij het universum leidt of regeert. Het Griekse woord pheron (onderhouden, dragen) wordt gebruikt om de wind te beschrijven die een boot voortbeweegt of God die de profeten drijft (Handelingen 27:15,17; 2 Petrus 1:21). Jezus heeft ons dus niet alleen geschapen, maar Hij onderhoudt ons ook. Elke ademtocht, elke hartslag, elk moment van ons bestaan komt Hem toe, Jezus, de bron van al het geschapene.

`Lees Handelingen 17:28. Wat kunnen we uit dit vers opmaken over Jezus en zijn macht? Bedenk wat het dezelfde Jezus heeft gekost toen Hij aan het kruis stierf voor onze zonden. Wat leert deze waarheid ons over het zelfverloochenende karakter van onze Heer?`

`Jesaja 44:24; 45:18; Nehemia 9:6 Wat wordt hier onderstreept?`
