---
title:  Verdieping
date:   07/01/2022
---

### Hebreeën 1:5-14

#### IJsbrekervraag

`Heb jij weleens een ontmoeting met ‘een reddende engel’ gehad, en zo ja, in welk opzicht was het optreden van deze figuur dan reddend voor jou?`

#### Ik Verken

In Hebreeën 1 maakt de schrijver duidelijk dat Christus ver boven de engelen verheven is. Er is een belangrijk verschil tussen de functie en positie van Christus en die van de engelen. Met verschillende oudtestamentische teksten toont de schrijver dat aan, waarbij hij gebruik maakt van twee interpretatieregels van rabbi Hillel de Oudere (60 v. – 20 n. Chr.). Volgens deze regels kunnen teksten met elkaar in verband worden gebracht omdat er een gemeenschappelijke basisgedachte in voorkomt (J. Shulam, Verborgen schatten, 2010, blz. 54-56).

#### Ik Bestudeer

De Zoon is ‘ver verheven boven de engelen, omdat Hij een eerbiedwaardiger naam heeft ontvangen dan zij’ (Hebreeën 1:4). Met deze naam bedoelt de schrijver waarschijnlijk ‘de Zoon’, dat wil zeggen ‘de Zoon van God' (vgl. Hebreeën 1:5).

`Kan het hier ook over een andere naam gaan? Zo ja, welke naam zou dat kunnen zijn?`

`Over welke naam gaat het volgens jou in Filippenzen 2:9-11?`

`Hoe wordt Christus genoemd in Openbaring 1:5; 17:14; 19:16?`

`Wat betekent dit voor zijn identiteit? Zie 1 Timoteüs 6:15.`

`Duidt Hebreeën 1:8-9 op de goddelijkheid van Christus, of niet? Vgl. de oorspronkelijke context van deze woorden in Psalm 45:7-8.`

Lees met elkaar Psalm 110.

`Aan welke functie van Jezus Christus moeten we hier denken, als we deze psalm vergelijken met Hebreeën 1:3,13?`

In de 1e eeuw n. Chr. beschouwde men engelen algemeen als hemelse boodschappers. In Qumran en Kolosse (vgl. Kolossenzen 2:18) werden engelen dan ook in hoge mate geëerd.

`Wat kunnen we leren uit Openbaring 22:8-9 als het gaat om de aanbidding van engelen?`

`In Job 1:6; 2:1; 38:7 worden engelen letterlijk ‘zonen van God’ genoemd, maar in Galaten 3:26 gaat het ook over mensen die door het geloof en in Christus Jezus ‘zonen van God’ zijn (vgl. Lucas 20:36). Ook aardse rechters heten in Psalm 82:6 ‘zonen van de Allerhoogste’.`

`Om welke ‘zonen van God’ gaat het volgens jou in Genesis 6:2? Vgl. Ellen White, Patriarchen en profeten, 1977, blz. 52-53.`

In Hebreeën 1:7 citeert de schrijver Psalm 104:4 uit de Septuaginta, de Griekse versie van het Oude Testament.

`Welk contrast komt naar voren in Hebreeën 1:7-8 en 1:11-12? In Hebreeën 1:7,14 benadrukt de auteur het dienende karakter van engelen.`

`Op welke manier beschrijft de Bijbel deze dienende functie? Bekijk hiervoor een of meerdere van de volgende teksten: Genesis 21:17-20; 1 Koningen 19:6: Psalm 34:8 en 91:11; Daniël 3:24-25,28; 6:23; 9:20-24; 10:10- Ik verken In Hebreeën 1 maakt de schrijver duidelijk dat Christus ver boven de engelen verheven is. Er is een belangrijk verschil tussen de functie en positie van Christus en die van de engelen. Met verschillende oudtestamentische teksten toont de schrijver dat aan, waarbij hij gebruik maakt van twee interpretatieregels van rabbi Hillel de Oudere (60 v. – 20 n. Chr.). Volgens deze regels kunnen teksten met elkaar in verband worden gebracht omdat er een gemeenschappelijke basisgedachte in voorkomt (J. Shulam, Verborgen schatten, 2010, blz. 54-56). 12; Matteüs 1:20-24; 2:13,19-20; 4:11; 18:10; Lucas 22:43; Handelingen 5:19-20; 7:52-53, 8:26; 10:1-8; 12:7-10; 27:23-25.`

`Hebreeën 11:6 – Wat is onmogelijk en wat wordt mogelijk gemaakt?`

#### Ik Pas Toe

`Wat betekent het nu voor jou dat Jezus de Zoon van God is, als je let op wat er in Hebreeën 1 over Hem wordt gezegd?`

`Geef aan in hoeverre jij je herkent in de hulp van engelen, zoals daar in de Bijbel over wordt gesproken.`

`De engelen dienen ons en ook Christus doet en deed dat op zijn manier. Hoe kunnen wij op onze beurt onze medemensen dienen?`

`De reformatoren Luther en Calvijn benadrukten dat je door Bijbelplaatsen met elkaar te vergelijken tot meer duidelijkheid kunt komen. Ook de schrijver van de brief aan de Hebreeën doet dit. Wat vind je van de manier waarop hij in hoofdstuk 1 te werk gaat, en hoe bestudeer jij de Bijbel?`

#### Ik bid …

Here Jezus, wij willen U eren als de Koning der koningen en de Heer der heren. Vergeef het ons, als wij u niet hebben geëerd naar wat U verdient. Dank U dat we mogen geloven, dat U ons ook door engelen helpt en begeleidt. Amen!
