---
title:  Verdere studie
date:   07/01/2022
---

Ondanks alle goede en hoopvolle waarheden in het boek Hebreeën, staan er ook een aantal waarschuwingen in die hun hoogtepunt bereiken in hoofdstuk 10-12. Deze gedeelten hebben minstens twee dingen met elkaar gemeen. Ze vergelijken ten eerste de generatie in de woestijn met de lezers van Hebreeën. Ten tweede sporen ze ons aan om ons aan het geloof vast te klampen.

Het volk in de woestijn zag hoe de geweldige macht van God tot uitdrukking kwam door de 02 tekenen en wonderen tijdens hun bevrijding uit Egypte. Ze waren er ook getuige van dat God de tien geboden woordelijk uitsprak vanaf de Sinai. ’s Nachts zagen ze de vuurkolom en overdag de beschermende wolk. Ze aten manna, het brood uit de hemel. Ze dronken ook het water dat uit de rotsen kwam op de plek waar ze hun kamp opsloegen. Toen ze aan de grenzen van het beloofde land waren gekomen, waren ze niet in staat op God te vertrouwen. Het ontbrak ze aan geloof, terwijl dat de kern is van wat God vraagt. ‘Zonder geloof is het onmogelijk God vreugde te geven’ (Hebreeën 11:6).

Paulus legt uit dat wij ook aan de rand van het beloofde land staan, net als het volk in de woestijn (Hebreeën 10:37-39). Toch zijn onze voorrechten en verantwoordelijkheden groter. We hebben God weliswaar niet horen spreken vanaf de berg Sinai, maar via de Schrift hebben we een grotere openbaring van God gezien op de berg Sion: God die in het vlees is gekomen, namelijk Jezus Christus (Hebreeën 12:18-24). Nu is het de vraag: hebben wij wel geloof? De auteur spoort ons aan om het voorbeeld te volgen van velen die ons voor zijn gegaan en dat bereikt ten slotte zijn hoogtepunt in Jezus zelf.

`Jesaja 42:13; 59:15-20 Hoe omschrijft de HEER zich in deze verzen?`

**Gespreksvragen**

`We hebben geleerd dat Jezus degene is die voor ons strijd en voor ons uit gaat in de strijd tegen de duivel. Hoe kunnen we als gemeente samen strijden, door vlak achter Hem die vooropgaat in de strijd te blijven? Welke dingen beletten ons om een eenheid te worden? Hoe kan de tegenstander ons als gemeente verzwakken? Hoe verzwakte hij in het verleden het oude Israël?`

`Als gelovigen zijn we onder Gods leiding een gemeenschap van priesters. Hoe kan uw plaatselijke gemeente betere offergaven van lofprijzing en goede werken aan God brengen? Wees zo specifiek en praktisch mogelijk.`

`In welk opzicht bevinden wij ons in dezelfde situatie als het volk in de woestijn, net voordat ze het beloofde land binnengingen? Wat kunnen we van deze overeenkomsten leren?`

