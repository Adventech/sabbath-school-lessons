---
title:  De boodschap van de Hebreeënbrief
date:   01/01/2022
---

### Lezen 
Hebreeën 1:5-14; 2:14-16; 5:1-4; 8:8-12; Lucas 1:30-33; Psalm 132:1-5; 1 Petrus 2:9

> <p>Kerntekst</p> 
> ‘De kern van mijn betoog is dat wij een hogepriester hebben die in de hemel plaatsgenomen heeft aan de rechterzijde van de troon van Gods majesteit.’ Hebreeën 8:1

In een Joods document dat een paar decennia na de Hebreeënbrief is geschreven, rond 100 na Christus, staat een gebed: ‘Al deze dingen vertel ik U, o HEER, omdat U hebt gezegd dat U de wereld voor ons hebt geschapen [...] En nu, o HEER, zie toch, deze volkeren die geen noemenswaardige reputatie hebben, heersen over ons en vernietigen ons. Maar wij, uw volk, die U uw eerstgeborene en eniggeborene hebt genoemd, die zich vol ijver voor U inzetten en zeer dierbaar, zijn aan hen uitgeleverd.’ (James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], p. 546.)

De lezers van de Hebreeënbrief zullen zich ook zo hebben gevoeld. Als ze Gods kinderen waren, waarom kregen ze dan met zoveel lijden te maken? Daarom schreef Paulus de Hebreeërs om het geloof van deze christenen te versterken, terwijl ze middenin de beproevingen zaten. Hij herinnerde hen (en ons) eraan dat de beloften van God in vervulling gaan door Jezus, die aan de rechterhand van de Vader zit en ons spoedig thuis zal brengen. In de tussentijd is Jezus de bemiddelaar die de zegeningen van God over ons uitstort. Daarom moeten we ons tot het einde toe aan ons geloof vastklampen.

_Op sabbat 8 januari bespreken we met elkaar deze les._
