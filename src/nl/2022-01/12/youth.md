---
title:  Jongerenles
date:   18/03/2022
---

### Een onwankelbaar koninkrijk ontvangen

#### Opdracht van de vorige week

`Hoe gaat God met jouw fouten om?`

#### Lees samen

Hebreeën 12:18-29

#### Ijsbrekervraag

`Hoe bereid jij je voor als je binnenkort een nog onbekende mooie vakantiebestemming gaat bezoeken? `

#### Inspiratie

‘God laat ons die nieuwe wereld binnengaan. Laten we dus dankbaar zijn, en onze God vol eerbied dienen, zoals Hij het wil.’ (Hebreeën 12:28, BGT.)

#### Behandel de tekst

Na de bevrijding uit Egypte komt het volk bij de berg Sinai waar God hun de wet gaf. Ook sloot Hij daar met hen een verbond. De auteur van deze brief omschrijft die ontmoeting als een ‘verschrikkelijke’ ervaring. (Hebreeën 12:18-21) Degenen die deelhebben aan het nieuwe verbond zullen God echter ontmoeten op de berg Sion. (Hebreeën 12:22) Sion wordt in de Bijbel onder andere gebruikt als naam voor de tempelberg, de woonplaats van God. (Psalm 9:12) In Hebreeën 12:22 is Sion de naam voor het hemelse Jeruzalem, de plek waar degenen Hem zullen ontmoeten die Hem gehoorzamen. (Hebreeën 12:25; vgl. Openbaring 14:1) Wees niet ongehoorzaam zoals het volk Israël, want daarom mochten zij het land Kanaän niet binnengaan. Dien God zoals Hij dat wil, dan mag je deelhebben aan de nieuwe wereld. Daar heerst blijdschap en zijn we samen met God. (Hebreeën 12: 23,28)

#### Gespreksvragen naar aanleiding van de tekst

`God sprak destijds vanaf de berg Sinai. Hoe spreekt God vandaag tot ons?`

`Wat kunnen wij leren van de ongehoorzaamheid van Israël en de gevolgen daarvan? (Hebreeën 12:25; vgl. 15a)`

`Op basis waarvan geldt Gods nieuwe afspraak (verbond) met de mensen? (Hebreeën 12:24b)`

`Wij kunnen volgens Hebreeën 12:22 naar God op de berg Sion gaan. Welk(e) middel(en) hebben wij om nu al tot God te gaan? Hoe maak jij daarvan gebruik?`

`God zal in het hemelse Jeruzalem rechtspreken over alle mensen. (Hebreeën 12:23) Waarom hoef je je, in principe, over de uitkomst van die rechtspraak geen zorgen te maken?`

`Vanwaar die feestvreugde? (Hebreeën 12:22-23)`

#### Opdracht

`Wat maakt het koninkrijk van God duurzaam (onwankelbaar)?`
