---
title:  Verdere studie
date:   18/03/2022
---

‘Tijdens de duizend jaren, tussen de eerste en de tweede opstanding in, vindt het oordeel over de ongelovigen plaats. De apostel Paulus verwijst naar dit oordeel als iets dat plaatsvindt na de terugkeer van Christus. ‘Houd dus op te oordelen en wacht de tijd af dat de Heer komt, omdat Hij het is die aan het licht zal brengen wat in het duister verborgen is en zal onthullen wat de mensen heimelijk beweegt.’ (1 Korintiërs 4:5) Daniël zegt dat toen de oude van dagen kwam, er ‘recht werd verschaft aan de heiligen van de hoogste God’ (Daniël 7:22). Op dat moment heersen de verlosten als koningen en priesters van God. In de Openbaring zegt Johannes: ‘Ook zag ik tronen, en aan hen die erop zaten werd recht gedaan. [...] Zij zullen priester van God en van de messias zijn en duizend jaar lang samen met hem heersen.’ (Openbaring 20:4, 6) Dan vindt plaats wat Paulus heeft voorzegd: ‘Gods heiligen zullen over de wereld oordelen’. (1 Korintiërs 6:2) Samen met Christus zullen ze over de kwaden oordelen door hun daden met de maatstaf, de Bijbel, te vergelijken. Ze zullen over elk geval afzonderlijk recht spreken op grond van de daden van de betrokkenen. Dan wordt de straf vastgesteld die de ongelovigen zullen ontvangen, in overeenstemming met wat ze hebben gedaan. Dat zal naast hun naam in het boek van de doden staan.

Christus en zijn volk zullen oordelen over de tegenstander en zijn boze engelen. Paulus zegt in dit verband: ‘Weet u niet, dat wij over engelen zullen oordelen?’ (1 Korintiërs 6:3) Judas zegt dat, ‘de engelen die hun oorspronkelijke positie ontrouw werden en de hun toegewezen plaats verlieten: tot het oordeel op de grote dag houdt Hij hen met onverbreekbare boeien in de onderwereld gevangen.’ (Judas 6; Ellen White, De grote strijd, p. 609.)

`1 Kronieken 16:31-35 Wat is de oproep en wat het goede nieuws?`

**Gespreksvragen**

`Wat zegt het aandeel dat de heiligen in de veroordeling van de goddelozen hebben over God? (1 Korintiërs 6:3; Judas 6) Hoe duidelijk zal Hij ons laten zien hoe goed en eerlijk Hij heeft gehandeld inzake zonde en kwaad?`

`Lees Exodus 32:32; Psalm 56:8; 69:28; 139:16; Jesaja 4;3; Daniël 12:1; Maleachi 3:16; Lucas 10:20; Openbaring 13:8; 17:8. Deze teksten verwijzen naar Gods boeken in de hemel. Wat staat er in deze boeken? Waarom is het bijvoorbeeld zo belangrijk dat God een verslag bijhoudt van onze tranen? (Psalm 56:8) Als God alles weet, wat is dan het nut van die boeken of verslagen?`

`Waarom is het zo betekenisvol dat Hebreeën eindigt met een verwijzing naar de beloften in Daniël 7? Waarom zijn die belangrijk in het licht van Jezus’ dienstwerk in de hemel? Wat leert Daniël 7 ons over het einde van alle aardse en gevallen dingen?`
