---
title:  Een onwankelbaar koninkrijk ontvangen
date:   12/03/2022
---

### Lezen

Hebreeën 12:18-29; 13:15-16; Exodus 32:32; Daniël 7:9-10,13-22; Haggai 2:6-9,20-22; Psalm 15:5; 16:8

> <p>Kerntekst</p> 
> ‘Laten we daarom het onwankelbare koninkrijk in dankbaarheid aanvaarden, om God zo te dienen dat Hij er behagen in schept, met eerbied en ontzag’. Hebreeën 12:28

Hebreeën 12:18-29 is de passage waar we ons deze week op richten en dat is het hoogtepunt van de brief. Het vat de centrale boodschap samen door de gedachtegang te herhalen waarmee de brief ook begon: God heeft tot ons gesproken door de persoon van zijn Zoon en wij doen er goed aan daarnaar te luisteren (Hebreeën 1:1-2; 12:25). De beschrijving van Jezus in Hebreeën 12:22-24 vat het getuigenis samen dat de brief over Hem geeft: Jezus is de bemiddelaar van het nieuwe verbond en zijn bloed schenkt verlossing aan gelovigen. Zijn priesterlijke en koninklijke dienstwerk voor ons is de reden waarom de hemelbewoners feestvieren. Hebreeën 12:25-29 bevat ook de laatste van een serie waarschuwingen. Die bereiken daar een hoogtepunt: Gods oordeel komt. Het zal leiden tot de vernietiging van zijn vijanden, maar ook tot rechtvaardiging van en een koninkrijk voor zijn volk (Hebreeën 12:28-29).

Het einde legt er opnieuw de nadruk op hoe belangrijk Jezus’ verdiensten aan het kruis zijn en het wijst de gelovigen op de voltooiing van Jezus’ overwinning. Paulus gebruikt de 12 beelden uit Daniël 7 om de lezers eraan te herinneren dat Jezus het koninkrijk van God, de rechter, heeft ontvangen. Hij zal zijn koninkrijk delen met de gelovigen, ‘de heiligen van de hoogste God, [die] het koningschap altijd zullen behouden’ (Daniël 7:18).

_Op sabbat 19 maart bespreken we met elkaar deze les._ 
