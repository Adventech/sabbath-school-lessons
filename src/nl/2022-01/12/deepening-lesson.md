---
title:  Verdieping
date:   18/03/2022
---

## Een onwankelbaar koninkrijk ontvangen

### Hebreeën 12:18-29

#### IJsbrekervraag

`Is mijn geloof gebaseerd op iets tastbaars, of is het een relatie van vertrouwen en liefde met mijn onzichtbare en lichamelijk-niet-waarneembare hemelse Vader?`

#### Ik Verken

De bredere context van hoofdstuk 12 roept de lezers op hun ogen op Jezus te richten om niet ontmoedigd te raken als er beproevingen komen. Onze Vader veroorzaakt de beproeving niet, maar Hij wil wel dat we daarvan iets leren (vs. 1-8, 11-13). God wordt voorgesteld als ‘de Vader van alle geesten’ die ons leven wil schenken en ‘ons wil laten delen in zijn heiligheid’, in tegenstelling tot onze aardse vaders die ons opvoeden ‘naar eigen goeddunken’ (vs. 9-10). De onmiddellijke context roept ons op tot vrede en toewijding, waardoor wij de Heer zullen zien. Dat houdt verband met zijn genade tegenover de ‘verbittering’ waarmee we zo vaak besmet worden (vs. 14-15)

#### Ik Bestudeer

De ‘brief aan de Hebreeën is gebaseerd op de Joodse geschiedenis en Joodse praktijken. Jezus was een Jood, en zijn volgelingen waren ook voornamelijk Joden. Zij waren vooral bezig met de Decaloog. Het geven van de Tien Geboden was één van de fundamentele gebeurtenissen in hun geschiedenis. Jezus gebruikte de Decaloog om zijn leer van liefde te benadrukken. Het christendom bouwt voort op het jodendom.

`Het gedeelte begint met hoe de mensen sidderden van angst vanwege Gods verschijning. Wat betekent het om niet te naderen tot ‘de Sionsberg’ maar tot ‘de stad van de levende God ... en tot Jezus, de bemiddelaar van een nieuw verbond, en voor het gesprenkelde bloed’? (vs. 18-24). Naar welke belangrijke gebeurtenis verwijst dit ‘gesprenkelde bloed’?`

`Daarom worden wij aangespoord om ‘Hem die tot u spreekt’ niet af te wijzen, noch ons af te wenden ‘van degene die dat vanuit de hemel doet’ (vs. 25-26). Hoe is het mogelijk Hem te verwerpen en zich van Hem af te keren?`

`Ten slotte spoort de tekst ons aan dankbaarheid te tonen en om deze genade goed vast te houden, omdat wij ‘een onwankelbaar koninkrijk ontvangen’ om ‘God te dienen, met eerbied on ontzag, zodat Hij er behagen in schept’ (vs. 27-29). Als wij geen angst moeten hebben voor God, wat betekent het dan Hem te ‘vrezen’?`

`Jesaja 65:17; Openbaring 21:1-4 Welke belofte hebben we gekregen?`

#### Ik Pas Toe

Het volk Israël was getuige van het geven van de Tien Geboden en onderging straf omdat het weigerde op de juiste manier te reageren op de angstaanjagende goddelijke manifestatie waarmee dit gepaard ging.

`Waarom gebeurde dat? Lieten ze zich onvoldoende raken door het goddelijke karakter dat in de Decaloog tot uitdrukking komt? Kunnen we ons hun reactie voorstellen? Hoe zou het ons vergaan?`

Het einde van het Schriftgedeelte stelt dat het onwankelbare koninkrijk, dat ons door onze Vader is gegeven, een blijk van de genade is waaraan wij moeten vasthouden, en waarvan de besprenkeling met Jezus’ bloed de enige bron is. Het is totaal onverdiend en onbereikbaar zonder Hem. Het volk sidderde van angst en weigerde te luisteren (hoewel het dit beloofd had).

`Worden wij ook niet aangespoord de oproep van onze Vader en onze toewijding aan Hem serieus te nemen? In hoeverre speelt angst een rol in jouw relatie met God?`

`Wat doet het met jou die belofte van toegang tot de Sionsberg, het hemelse Jeruzalem, de stad van God, de engelen en bovenal de Vader en Jezus? Welke invloed heeft dat op je dagelijks leven?`

Het naleven van de Decaloog is een minimaal bewijs van onze erkenning en aanvaarding van de genade van Hem die er de ‘grondlegger’ van is.

#### Ik bid …

Vader, U verdient het om samen met uw Zoon, onze grootste dankbaarheid en respect te ontvangen. Wij eren u bovenal om uw oneindige liefde, de onverdiende genade die U ons schenkt en uw beloften van eeuwig leven. Help ons dit altijd te onthouden en ons te gedragen op een manier die uw onvoorwaardelijke liefde waardig is! Amen.
