---
title:  Verdieping
date:   11/03/2022
---

## Jezus, grondlegger en voltooier van ons geloof

### Hebreeën 12:1-13

#### IJsbrekervraag

`Wat voor soort kind was jij vroeger? Was het mogelijk dat je door onderhandelingen kon worden overgehaald of bleef je domme dingen doen tot er straf volgde?`

#### Ik Verken

Het boek Hebreeën is gericht tot een jonge christelijke gemeenschap die moeilijkheden ondervindt en die wordt vervolgd vanwege haar nieuwe geloof. Voor veel gelovigen is het idee dat een machtige God zijn gelovigen veiligheid en vrede moet garanderen, nog altijd een uitgangspunt. Dus moet je tegenslagen en ziekten opvatten als een teken van Gods misnoegen. Om dit idee te bestrijden laat de auteur, nadat hij Jezus heeft gepresenteerd als de barmhartige hogepriester en de uitdagingen en moeilijkheden van de ‘geloofsgetuigen’ heeft genoemd, zien wat beproevingen kunnen betekenen die een christen kan doormaken.

#### Ik Bestudeer

`Noem in de verzen 1-5 alle elementen die met elkaar in strijd zijn, qua thema of idee, en die toch in één adem worden genoemd (bijv. vers 1: ‘de last van de zonde waarin we steeds weer verstrikt raken’ en ‘laten we vastberaden de wedstrijd lopen die voor ons ligt’).`

`Zoek in de tekst naar woorden die verband houden met beproeving, en naar woorden die slaan op vreugde of bemoediging. Welke woorden zijn talrijker en welke zullen een diepgaandere uitwerking hebben op het dagelijks leven van de gelovigen?`

`Noem de verschillende stadia in de vergelijking die de schrijver maakt in de verzen 5-11 met de vader die zijn kind opvoedt. Welke argumenten gebruikt de auteur om het lijden te verklaren?`

Het Bijbelgedeelte dat we bestuderen spreekt meerdere keren over correctie. Vers 6, dat is ontleend aan Spreuken 3:11 in het Oude Testament, spreekt duidelijk over fysieke correctie. Het is belangrijk te bedenken dat dit past in de context van een tijd waarin de visie op onderwijs vooral bepaald werd door strengheid, met toepassing van lijfstraffen. In de oorspronkelijke tekst gaat het er niet om dit geweld te rechtvaardigen of het tot een opvoedingsprincipe te maken. De kern van de zaak is hier dat de beproevingen van de lezers van Hebreeën niet betekenen dat zij door God zijn verworpen, maar dat God hen integendeel wil vormen tot zijn wettige kinderen.

`Galaten 3:11-14 Wat leren deze verzen ons?`

#### Ik Pas Toe

`Welke invloed kan het lezen van deze tekst hebben op de wijze waarop wij van dag tot dag aankijken tegen de moeilijkheden die wij tegenkomen?`

`De eerste betekenis van correctie is niet slaan, maar iemand bewust maken van zijn fouten, om hem te helpen die niet meer te maken. Hoe kunnen wij Gods correctie in ons leven herkennen en die onderscheiden van de alledaagse ellende die nu eenmaal deel uitmaakt van deze wereld? Is correctie aanvaarden hetzelfde als fatalisme? Wat is volgens jou het evenwicht en hoe kunnen we dat bereiken?`

`De verzen 12-13 spreken van het ‘opheffen van slappe handen’ en het ‘strekken van knikkende knieën’. Hoe kunnen wij de balans van ons leven opmaken, en ontdekken welke aspecten van ons leven ‘kreupel’ zijn? Wat kunt u echt doen om aan deze genezings-pelgrimage, waarover het einde van het tekstgedeelte spreekt, te beginnen?`

God is geen folteraar die ons straffen zendt ‘voor ons eigen bestwil’. Wij leven in een wereld waar het kwaad hoogtij viert en tegenspoed ons dagelijks lot is. Dat zijn nu eenmaal de gevolgen van de zonde. Als een liefhebbende Vader wil God ons echter helpen om veerkrachtig te zijn en zelfs het goede te putten uit de beproevingen die ons te wachten staan.

#### Ik bid …

Vader in de hemel, wilt U mij leren op de juiste wijze om te gaan met tegenslagen. Kunt U mij leren in elke beproeving een kans te zien om mijn band met U als liefhebbende Vader te versterken? Amen.
