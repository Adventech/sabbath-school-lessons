---
title:  Door geloof: Rachab en de rest
date:   09/03/2022
---

`Lees Hebreeën 11:31 en Jozua 2:9-12. Waarom wordt Rachab, een heidense prostituee, genoemd in deze opsomming van vrome Bijbelse personen?`

Als er iemand is die we niet hadden verwacht in Hebreeën 11, dan is het Rachab wel. Zij is één van de twee vrouwen die bij naam worden genoemd. Ze is de tiende in de lijst en volgt op de voorvaderen en patriarchen van Israël, die stuk voor stuk als rechtvaardige mensen worden beschouwd. Rachab is niet alleen een vrouw maar ook een heidense prostituee. Het meest verrassende is dat ze de thematische kern en het hoogtepunt van het hoofdstuk vormt. De structuur van de opsomming is uniek. Elke zin begint met de woordgroep ‘door het geloof’. Elke zin is ook op dezelfde manier opgebouwd: ‘Door het geloof heeft die-en-die dat-en-dat gedaan’ of ‘Door geloof is dat-en-dat bij die-en-die gebeurd’. Dit terugkerende patroon schept de verwachting bij de lezer om de climax te bereiken en te horen: ‘Door het geloof heeft Jozua het volk naar het beloofde land geleid’. Dat staat er echter niet. Jozua wordt overgeslagen en de beurt gaat naar de prostituee. Nadat Rachab is genoemd, eindigt het terugkerende patroon heel abrupt met de woorden ‘Wat valt hier nog aan toe te voegen?’ (Hebreeën 11:32) Daarna noemt Paulus gehaast een paar namen en gebeurtenissen waar hij niet over uitweidt. Rachabs daad van geloof hield in dat ze luisterde, geloofde en gehoorzaamde, ook al zag ze het niet. Ze had de plagen van Egypte niet gezien of de bevrijding door de Rode Zee of het water dat uit de rots kwam of het brood dat uit de hemel daalde. Toch geloofde ze het.

Ze was een goed voorbeeld voor de lezers van de Hebreeënbrief, die Jezus niet hadden horen prediken of wonderen zien verrichten. Dat geldt ook voor ons. Wij hebben het allemaal ook niet meegemaakt. ‘Rachab was een hoer die op de muur van Jericho woonde. Ze verborg de twee Israëlitische spionnen die eropuit waren gestuurd om na te gaan hoe de stad werd verdedigd. Omdat ze zo vriendelijk voor hen was en zei dat ze in God geloofde, beloofden de spionnen dat het leven van Rachab en haar familie gespaard zou worden bij de val van Jericho.’ (Ellen White, (Introduction to Rachab) Daughters of God, p. 35.) Paulus gaat vervolgens verder met een opsomming van de moeilijkheden waar velen mee te maken kregen (Hebreeën 11:35-38). De zin ‘van geen vrijlating willen weten’ suggereert dat ze er de brui aan hadden kunnen geven, maar dat ze ervoor kozen dat niet te doen (Hebreeën 11:35 Hebreeën 11:31 en Jozua 2:9-12 Waarom wordt Rachab genoemd in deze opsomming?). Hun blik was gericht op de beloning die God hun had beloofd.

` We hebben de schepping in zes dagen, de uittocht, het kruis van Christus niet zelf gezien. Waarom hebben we toch zoveel redenen om aan te nemen dat het zo is gebeurd?`

`Hebreeën 11:31 en Jozua 2:9-12 Waarom wordt Rachab genoemd in deze opsomming?`
