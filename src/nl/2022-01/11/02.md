---
title:  De rechtvaardige zal leven door geloof
date:   06/03/2022
---

`Lees Hebreeën 10:35-39. Wat zegt God tegen ons in deze verzen?`

Volharding is een kenmerk van Gods volk in de eindtijd. Zonder die volharding kunnen ze de beloften niet ontvangen (Openbaring 13:10; 14:12). Om te volharden, moeten de gelovigen zich ‘vasthouden aan hun geloof’. Paulus heeft laten zien dat het volk in de woestijn de belofte niet in vervulling zag gaan door hun gebrek aan geloof (Hebreeën 3:19; 10:23; 4:14). Hebreeën leert de gelovigen dat ook zij op de drempel staan van het moment dat de beloften in vervulling gaan en dat ze hun geloof moeten oefenen om de beloning te ontvangen (Hebreeën 9:28; 10:25, 36-39). Paulus begint zijn uitleg over geloof met een citaat uit Habakuk 2:2-4. Deze profeet had God gevraagd waarom Hij de trouweloze mensen verdroeg terwijl ze de rechtvaardigen onderdrukten (Habakuk1:12-17). Hij kreeg samen met zijn volk met een hoop ellende te maken. Ze hoopten dus dat God in actie zou komen. Toch antwoordde God dat er een vastgestelde tijd was voor de vervulling van zijn belofte en dat ze moesten wachten (Habakuk 2:2-4). Habakuk en zijn volk leefden, net als wij, tussen de tijd van de belofte en het moment van de vervulling. Die boodschap wordt voortgezet in Hebreeën: ‘Nog een heel korte tijd, dan komt Hij die komen zal, Hij blijft niet lang meer weg’.

Deze belofte spreekt over Jezus. Hij is de rechtvaardige, de belichaming van het geloof waaraan God vreugde beleeft en wat voor leven zorgt. Waarom ‘stelt Hij het dan uit’? Dat doet Hij niet. Hij is al naar ons toegekomen om voor ons te sterven en er is geen twijfel mogelijk dat Hij komt op het vastgestelde moment (Hebreeën 9:15-28; 10:5-10,25). Gods boodschap gaat verder: ‘Mijn rechtvaardigen zullen leven door geloof’ (Hebreeën 10:38). Dat zegt Paulus ook elders (Romeinen 1:16-17; Galaten 3:11). Romeinen 1:16-17 maakt het vooral heel duidelijk omdat daar staat dat de rechtvaardigheid van God ‘geopenbaard is uit geloof tot geloof.’ Hij bedoelt hiermee dat de trouw van God aan zijn beloften op de eerste plaats staat en dat die trouw ons geloof en/of trouw voortbrengt. Omdat God trouw blijft aan zijn beloften, zullen de rechtvaardigen, in reactie daarop, ook trouw blijven ( 2 Timoteüs 2:13).

`Waarom is het belangrijk om in gedachten te houden dat ons geloof voortkomt uit en afhankelijk is van Gods trouw? Hoe kunnen we leren meer te vertrouwen op zijn trouw aan ons en op de beloften die Hij ons heeft gedaan?`

`Hebreeën 10:35-39 Wat zegt God tegen ons in deze verzen?`
