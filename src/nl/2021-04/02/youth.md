---
title:  Jongeren les
date:   08/10/2021
---

### De geschiedenisles van Mozes

#### Opdracht van de vorige week

`Welke cruciale rol speelde Mozes in Gods verlossingsplan?`

#### Lees samen

Deuteronomium 1:1-8

#### Ijsbrekervraag

`Waar bevindt zich beloofde land waar jij naar uitkijkt?`

#### Inspiratie

‘Dat hele gebied moeten jullie veroveren. Dat is het land dat Ik jullie zal geven, zoals Ik beloofd heb aan jullie voorouders Abraham, Isaak en Jakob.’ (Deuteronomium 1:8, BGT.)

#### Behandel de tekst

Deuteronomium is het laatste van de vijf Bijbelboeken van de Thora. Thora wordt traditioneel vertaald met ‘wet’, maar beter is ‘onderwijzing’. In deze vijf boeken worden weliswaar veel wetten en voorschriften beschreven, maar een groot deel ervan bestaat uit verhalen en dan volstaat het woord ‘wet’ niet om het geheel aan te duiden. Het boek Deuteronomium gaat vooral over de relatie tussen God en Israël. God heeft Israël immers gekozen tot zijn volk en Israël is positief op die keuze ingegaan, God en Israël zijn daarmee een verbond met elkaar aangegaan. Als de Israëlieten de door God gegeven wetten en voorschriften trouw naleven, zullen ze in voorspoed leven. De trouw van het volk aan God zal zegen, land en leven met zich meebrengen, maar niet alleen voor de Israëlieten. In de openingswoorden van dit Bijbelboek herinnert Mozes het volk aan deze belofte.

#### Gespreksvragen naar aanleiding van de tekst

`Waar gaat het boek Deuteronomium volgens dit vers over? (Deuteronomium 1:1) En waar bevond het volk zich op dat moment? (gebruik een Bijbelatlas of Google)`

`Hoe lang heeft het geduurd voordat men aan de grens van het beloofde land arriveert? Wat maak je hieruit op? (vers 3)`

`Wie heeft Mozes ertoe aangezet die speech te houden en met welk doel? (verzen 3 en 5)`

`Naar welke plek verwijst Mozes? (vers 6) Wat heeft daar plaatsgevonden? (zie ook Exodus 19:2 en 20:1)`

`Waar stuurde God het volk Israël naar toe en hoe groot is dat gebied? (vers 7; gebruik ook hier een Bijbelatlas of Google)`

`Met welk doel stuurde God, de HEER, de Israëlieten daar naartoe en waarom? Wat leert jou dit over God?`

#### Opdracht

`Welke levenslessen krijgt Mozes tijdens zijn leven?`