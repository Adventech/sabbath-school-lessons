---
title:  De geschiedenisles van Mozes
date:   02/10/2021
---

### Lezen

Deuteronomium 1-3; Exodus 32:29-32; Numeri 14; Efeziërs 3:10; Genesis 15:1-16; Johannes 14:9

> <p>Kerntekst</p> 
> ‘En ze aten allemaal hetzelfde geestelijke voedsel en dronken alle- maal dezelfde geestelijke drank. Ze dronken uit de geestelijke rots die hen volgde – en die rots was Christus.’ 1 Korintiërs 10:3-4

Dit is de toespraak die Mozes tot heel Israël heeft gehouden.’ (Deuteronomium 1:1) Zo luidt het begin van het boek Deuteronomium. Mozes en zijn tegenwoordigheid zijn prominent aanwezig in dit boek. Toch draait het vanaf deze openingswoorden tot zijn dood in het land Moab in Deuteronomium (en in feite in de hele Bijbel) om de Here Jezus (Deuteronomium 34:5). Hij is immers degene die ons heeft geschapen, steunt en verlost (Genesis 1-2; Johannes 1:1-3; Kolossenzen 1:15-17; Hebreeën 1:3; Jesaja 41:14; Titus 2:14). In de wat lossere zin van het woord maken deze woorden ook duidelijk dat Deuteronomium openbaart hoe de Heer zijn volk bleef vormen, ondersteunen en verlossen tijdens deze belangrijke periode van de heilsgeschiedenis. Het komt erop neer dat op het moment dat de kinderen van Israël Kanaän eindelijk binnen zullen gaan, Mozes hun een geschiedenisles geeft. Dit thema wordt regelmatig herhaald in de Bijbel: denk eraan wat de Heer voor jullie heeft gedaan in het verleden.

Deze waarschuwing zou ook indruk moeten maken op ons, want wij staan aan de grens van een beloofd land dat het vorige overtreft: ‘Als ik kijk naar de tijd die achter ons ligt en elke stap ben nagegaan die ons heeft gebracht tot waar we nu zijn, (...), dan sta ik verbaasd en voel ik me zeker met Christus als Leider. We hoeven niet bang te zijn voor de toekomst, behalve als we vergeten hoe de Heer ons heeft geleid en het onderricht veronachtzamen dat Hij in het verleden heeft gegeven.’ (Ellen White, Life Sketches, p. 196)

_Op sabbat 9 oktober bespreken we met elkaar deze les._

