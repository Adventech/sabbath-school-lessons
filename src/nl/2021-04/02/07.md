---
title:  Verdere studie
date:   08/10/2021
---

Dit is de manier waarop één geleerde het moeilijke vraagstuk omtrent de handelwijze van de Israëlieten jegens een aantal andere volkeren verklaart:

‘Als Schepper van alle dingen en mensen en als Vorst over alles, kan God doen wat Hij wil met iemand en het daarbij ook bij het juiste eind hebben (...) De wegen van God zijn een mysterie. Aangezien we Hem nooit volledig zullen begrijpen, doen we er goed aan de vragen die we hebben te laten rusten. Jesaja 55:8-9 biedt enige troost. Uit de Bijbel kunnen we afleiden dat de Kanaänieten uitzonderlijk slechte mensen waren en dat hun vernietiging voortkwam uit Gods oordeel over hun zonde. De verwoesting van de Kanaä- nieten was niet de enige in haar soort. De verschillen tussen het lot van dit volk en van de mensheid (met uitzondering van Noachs gezin), zoals omschreven in Genesis 6-9, hebben alleen betrekking op de reikwijdte en het middel van de vernietiging en de kracht ervan (...) Het was nooit Gods bedoeling dat voor de Israëlieten het beleid van herem [algehele verwoesting] de norm zou worden in hun omgang met buitenstaanders. Deuteronomium 7:1 bakent de beoogde volkeren niet voor niets af door hen bij name te noemen. De Israëlieten mochten dit beleid bijvoorbeeld niet toepassen op de Arameeërs, Edomieten of Egyptenaren of tegen welk ander volk dan ook. ( Vergelijk met: Deuteronomium 20:10-18) (...) De Kanaänieten ondergingen een lot dat alle zondaren uiteindelijk staat te wachten: het oordeel van God (...) Gods vernietiging van de Kanaänieten was een noodzakelijke stap in de geschiedenis van verlossing (...) Hoewel het Kanaänitische volk het doelwit was van Gods oordeel, waren ze meer dan veertig jaar lang gewaarschuwd.’(Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), pp. 98, 99)

`Efeziërs 3:10 Wat zegt Paulus hier en hoe kan dit werkelijkheid worden?`

**Gespreksvragen**

`Bedenk hoe wij het millennium inter- preteren, waarin wij duizend jaar de tijd hebben om op al onze vragen een antwoord te krijgen. Hoe kan dit vooruit- zicht ons helpen op God te vertrouwen, ondanks de moeilijke vragen die ons bezighouden?`

`Op welke manieren heeft God jou in het verleden geholpen om je te leren de toekomst aan Hem over te geven? Waarom is het zo belangrijk niet uit het oog te verliezen wat God in ons leven heeft gedaan?`

`Ga in het groepsgesprek na welke antwoorden zijn gegeven op de laatste vraag van zondag, over Mozes’ bereidheid zich uit het levensboek te laten schrappen voor zijn volk. Is het goed een dergelijke instelling te hebben? Is er iets anders waarvoor wij onze ziel op het spel zouden zetten, vooral gezien de prijs die er is betaald voor onze verlossing?`