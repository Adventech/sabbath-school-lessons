---
title:  Oordeel rechtvaardig
date:   27/10/2021
---

Als gelovigen is het onze taak Gods karakter te weerspiegelen. Paulus zei: ‘Kinderen, zolang Christus geen gestalte in u krijgt, doorsta ik telkens weer barensweeën om u.’ (Galaten 4:19) We waren immers geschapen ‘naar het evenbeeld van God’. (Genesis 1:27) Dat beeld werd later door de zonde beschadigd. We hebben gezien dat Mozes in zijn getuigenis van Gods kracht en majesteit ook zei dat God niet is om te kopen en dat Hij zorg draagt voor de zwakken en verschoppelingen. Dat doet God en wij dienen in zijn voetsporen te volgen.

Lees de volgende teksten in Deuteronomium. Wat is het centrale thema in deze verzen?

`Deuteronomium 1:16`

`Deuteronomium 16:19`

`Deuteronomium 24:17`

`Deuteronomium 27:19`

Het is absoluut geen fabeltje dat de zwakken, armen en verschoppelingen in de meeste aardse gerechtshoven niet hetzelfde soort ‘gerechtigheid’ krijgen als degenen met geld, invloed en contacten. Het doet er niet toe om welk land, tijdperk of cultuur het gaat en hoe verheven de rechtsprincipes en gelijkheid ook zijn en of die zijn vastgelegd in grondwetten of wat dan ook, de realiteit blijft hetzelfde: het komt bijna niet voor dat verschoppelingen, armen, en zwakken dezelfde gerechtigheid ontvangen als anderen. Daarom is het zo bijzonder wat de Heer gebiedt. Deze oneerlijkheid was overal aanwezig, maar die mocht er niet zijn in Israël, onder Gods volk. Zij moesten Hem in de wereld vertegenwoordigen. Om het in moderne bewoordingen te zeggen, de Heer wilde dat er ‘onder de wet sprake was van gelijke behandeling’ in het oude Israël. Dit gaat dieper dan alleen gerechtelijke uitspraken. Het gaat hierom: ‘Wees heilig, want Ik, de HEER, jullie God, ben heilig’ (Leviticus 19:2).

Ze wisten wie de ware God was, ze beschikten over de juiste aanbiddingsvormen en ze brachten de juiste offers. Dat was allemaal prima. Wat voor nut had dit als ze niet omzagen naar de zwakken en armen in hun midden? Door de mond van de profeten bestraft de Heer steeds weer degenen die de armen en behoeftigen onderdrukken in Israël. Hoe kun je ‘heilig’ zijn en anderen tegelijkertijd slecht behandelen? Dat is niet mogelijk, hoezeer je je ook houdt aan de juiste godsdienstige rituelen.

`Lees Amos 2:6; 4:1; 5:11; Jesaja 3:14-15; 10:1,2 en Jeremia 2:34. Wat zeggen de profeten dat overeen komt met de waarschuwingen van de Heer voor het oude Israël? Wat hebben deze verzen ons vandaag de dag te zeggen?`