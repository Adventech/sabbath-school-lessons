---
title:  Verdere studie
date:   29/10/2021
---

Het is bijna niet te bevatten dat het volk van Israël, dat zo gezegend was door God, zelfs in de tijden van voorspoed onder leiding van David en Salomo de armen, hulpelozen en verschoppelingen in hun midden toch zo kon onderdrukken.

‘Jullie vertrappen de zwakken en eisen een deel van hun graan op. Daarom: huizen van steen hebben jullie gebouwd, maar je zult er niet in wonen; prachtige wijngaarden hebben jullie geplant, maar je zult er geen wijn van drinken. Want Ik weet hoe talrijk jullie misdaden zijn, hoe groot jullie zonden: jullie keren je tegen de onschuldigen, jullie ontvangen steekpenningen, jullie ontnemen de armen in de poort hun recht.’ (Amos 5:11-12) ‘Zo luidt de aanklacht van de HEER tegen de oudsten en de vorsten van zijn volk: Jullie hebben mijn wijngaard in brand gestoken en jullie huizen gevuld met wat je de armen ontnam.’ ( Jesaja 3:14)

`Psalm 146 - Welke boodschap heeft deze Psalm voor ons?`

**Gespreksvragen**

` Israël moest in gedachten houden dat ze ‘vreemdelingen’ waren geweest in Egypte. Dit was één van de redenen waarom ze vreemdelingen en verschoppelingen in Israël op dezelfde manier behoorden te behandelen als zijzelf behandeld hadden willen worden. Welk verband bestaat er tussen deze waarheid en het evangelie, het feit dat wij door het bloed van Jezus zijn bevrijd van de slavernij van de zonde? Waarom en op welke manier(en) zou Jezus’ offer voor ons ook uitwerking moeten hebben op ons gedrag tegen anderen, vooral tegen de hulpelozen onder ons?`

` Denk er eens over na. We kunnen op de juiste dag aanbidden, de waarheid kennen over de dood, de hel, het merkteken van het beest en ga zo maar door. Daar is niks mis mee. Wat hebben al deze dingen te betekenen als we anderen lelijk behandelen of de zwakken onder ons onderdrukken of geen rechtvaardige uitspraken doen als we een situatie moeten beoordelen? Waarom zouden we, juist door de waarheid die we hebben, er extra voorzichtig mee moeten zijn om te denken dat het kennen van de waarheid het enige is wat God van ons vraagt? Waarom is dat potentieel zo’n gevaarlijke valkuil voor ons?`

`Welke rol zou ons geloof moeten spelen in onze opvatting van de zogenoemde ‘mensenrechten’?`