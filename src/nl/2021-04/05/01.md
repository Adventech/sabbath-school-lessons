---
title:  De vreemdeling in uw poorten
date:   23/10/2021
---

### Lezen
Marcus 12:29-31; Deuteronomium 10:1-19; 27:19; Psalm 146:5-10; Mattheüs 7:12; Jakobus 1:27-2:11

> <p>Kerntekst</p> 
> ‘Ook u moet vreemdelingen met liefde behandelen, want u bent zelf vreemdelingen geweest in Egypte.’ Deuteronomium 10:19

Zoals we vorige week hebben gelezen, beantwoordde Jezus de vraag van een schriftgeleerde over ‘het belangrijkste gebod’ door te onderstrepen dat God de enige Heer is (Marcus 12:28-29). Vervolgens zei Hij: ‘heb de Heer, uw God, lief met heel uw hart en met heel uw ziel en met heel uw verstand en met heel uw kracht.’ Daarna ging Hij over op ‘Het op een na belangrijkste’. De schriftgeleerde had hier echter niet naar gevraagd. Omdat Hij wist hoe belangrijk dat was, zei Jezus toch: ‘Het op een na belangrijkste is dit: “Heb uw naaste lief als uzelf”. Er zijn geen geboden belangrijker dan deze.’ (Marcus 12:30-31)

Geen gebod belangrijker dan dit? Jezus verbond de liefde voor God en de liefde voor onze medemens met elkaar in twee geboden en die geboden waren de grootste van allemaal. Jezus komt hier niet met iets nieuws op de proppen, met iets waar de Joden nog nooit van hadden gehoord. In plaats daarvan kwam de oproep om Hem onvoorwaardelijk lief te hebben inderdaad uit het boek Deuteronomium. Het feit dat we houden van onze medemens en van onze naasten is een manier om onze onvoorwaardelijke liefde voor God te tonen.

_Op sabbat 30 oktober bespreken we met elkaar deze les._ 
