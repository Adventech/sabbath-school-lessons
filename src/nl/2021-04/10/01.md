---
title:  Denk eraan, vergeet het niet
date:   27/11/2021
---

### Lezen

Genesis 9:8-17; Deuteronomium 4:9,23,32-39; 6:7; 8:7-18; Openbaring 14:12; Efeziërs 2:8-13

> <p>Kerntekst</p> 
> ‘Herinner u hoe u in de woestijn de woede van de HEER, uw God, hebt gewekt. Vanaf het moment dat u Egypte verliet tot uw aankomst hier hebt u zich steeds weer tegen de HEER verzet.’ Deuteronomium 9:7

Door de hele Bijbel heen komen twee woorden steeds weer terug: eraan denken en vergeten. Beide termen slaan op iets dat menselijk is en dat zich afspeelt in ons hoofd. Het zijn ook allebei werkwoorden en ze zijn elkaars tegenpolen: als je aan iets denkt, vergeet je het niet en als je iets vergeet, denk je er niet aan.

God draagt zijn volk herhaaldelijk op om te denken aan wat Hij voor hen heeft gedaan. Dat ze zich bewust blijven van de genade en goedheid die Hij hun toont. Een groot deel van het Oude Testament gaat over profeten die het volk, het Hebreeuwse volk, zeggen om niet te vergeten wat de Heer voor hen had gedaan. Het belangrijkste is wel dat ze niet mochten vergeten tot welk werk ze in Hem waren geroepen en wat voor volk ze dienden te zijn door die roeping. ‘Ik denk terug aan de daden van de HEER – ja, ik denk aan uw wonderen van vroeger.’ (Psalm 77:12)

Geldt voor ons vandaag niet precies hetzelfde? Geldt dat niet voor de kerkgemeenschap als geheel en ook voor ons persoonlijk? Het is zo makkelijk te vergeten wat God voor ons heeft gedaan. Deze week zullen we een belangrijk principe bestuderen aan de hand van Deuteronomium. Dat is het principe van denken aan Gods betrokkenheid bij ons leven en om dat niet te vergeten.

_Op sabbat 4 december bespreken we met elkaar deze les._ 
