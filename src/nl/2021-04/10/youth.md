---
title:  Jongeren les
date:   03/12/2021
---

### Denk eraan, vergeet het niet

#### Opdracht van de vorige week

`Wat betekent Gods verzoening voor jou?`

#### Lees samen

Deuteronomium 8:7-18

#### Ijsbrekervraag

`Wat zou jij nooit willen vergeten?`

#### Inspiratie

‘Denk eens terug aan de reis door de woestijn! ... Hij wilde laten zien dat Hij een machtige God is.’

#### Behandel de tekst

De een heeft een goed geheugen, de ander wat minder. Er zijn echter zaken die je als mens nooit zou moeten willen vergeten. Dat is een van de redenen waarom wij op 4 mei elkaar eraan herinneren hoe belangrijk het is om bevrijd te worden en wat velen er voor over hebben gehad om die vrijheid te bereiken. Zo kunnen we leren van ons verleden door onszelf er steeds weer aan te herinneren en niet te vergeten. Ergens aan denken helpt immers te voorkomen dat je het vergeet. Ook Mozes roept het volk Israël op om de daden van God niet te vergeten. Zo was het voor het volk Israël van groot belang om de bevrijding uit Egypte te blijven gedenken. Niet voor niets dat die Tien Geboden met die mededeling van Gods bevrijding begint (zie Exodus 20:1). Ook wij als christenen worden opgeroepen Gods bevrijdende daden niet te vergeten. Dat is onder andere ook de reden waarom wij christelijke feestdagen hebben. Met Kerst denken we aan de moeite die God heeft genomen om in zijn Zoon Jezus tot ons te komen en onder ons te wonen. Tijdens Goede Vrijdag en Pasen roepen we het sterven en de opstanding van Jezus in herinnering en daarmee de overwinning van het leven op de dood.

#### Gespreksvragen naar aanleiding van de tekst

`Welke belofte deelt Mozes namens God met het volk Israël? (Deuteronomium 8:7-9)`

`Welke houding vindt Mozes passend bij het geschenk van God aan de Israëlieten? (vers 10) Wat is volgens jou de zin van dankbaarheid?`

`Waaruit bestaat die zegen van God? (verzen 11-16) En waarom moeten de Israëlieten God niet vergeten? (verzen 14-15)`

`Wat moet het volk van God vooral niet denken? (vers 17)`

`Waarom heeft God het volk bevrijd en gezegend? (vers 18)`

#### Opdracht

`Waar ben jij God dankbaar voor?` 
