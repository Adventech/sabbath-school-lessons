---
title:  Verdere studie
date:   03/12/2021
---

'Hoe groot is Gods liefde niet voor zijn schepselen, dat Hij zich naar hen toe buigt en medelijden voelt. Dat blijkt uit het geven van de prachtige regenboog in de wolken als een teken van zijn verbond met de mens! De Here verklaart dat Hij aan zijn verbond zal gedenken als Hij de boog ziet. Dit wil niet zeggen dat Hij het ooit zou vergeten; maar Hij spreekt tot ons in onze taal, zodat we Hem beter zullen verstaan. Het was Gods bedoeling dat de ouders aan hun kinderen het verhaal van de zondvloed zouden vertellen, wanneer deze naar de betekenis van de regenboog zouden vragen. Ze zouden moeten vertellen dat God de boog in de wolken had geplaatst als een belofte dat de wateren nooit weer de aarde zouden bedekken. Zo zou dit van geslacht tot geslacht van Gods liefde getuigen, en het geloof in God versterken.’ Ellen White, Patriarchen en profeten, p. 75

Vanaf het begin van het christendom is er nooit een kerk geweest die meer weelde en voorspoed heeft genoten dan de huidige kerk in bepaalde delen van de wereld. Het is de vraag tegen welke prijs dit gebeurt. Deze rijkdom oefent ongetwijfeld invloed uit op onze geestelijke toestand. Die invloed is niet ten goede. Hoe kan het ook anders? Is er ooit een tijd geweest waarin weelde en materiële overvloed de christelijke deugden van zelfverloochening en zelfopoffering hebben bevorderd? In de meeste gevallen gebeurde juist het tegenovergestelde: hoe meer mensen hebben, hoe meer ze op zichzelf gaan vertrouwen en hoe minder ze de neiging hebben zich van God afhankelijk te maken. Hoe prettig rijkdom en voorspoed ook mogen zijn, ze gaan gepaard met vele gevaarlijke geestelijke valkuilen.

`Efeziërs 2:8-13 Wat is een geschenk van God?`

**Gespreksvragen**

`Ga dieper in op het vraagstuk van rijkdom en bespreek welke invloed die uitoefent op onze geestelijke toestand. Bedenk dat rijkdom heel relatief kan zijn: iemand Sommige geleerden zijn van mening dat die naar de maatstaven van zijn eigen land niet rijk is, kan als schatrijk worden betiteld in een ander land. Hoe kunnen mensen ‘met geld’ zich beschermen tegen de geestelijke gevaren die voorspoed tot gevolg kan hebben?`

`Praat met elkaar over de laatste uren van Christus’ leven en denk erover na wat die uren ons leren over de liefde die God voor ons heeft en waarom we nooit mogen vergeten hoe echt die liefde is. Noem een aantal andere dingen die Gods goedheid eveneens openbaren en leg uit waarom we dat altijd in gedachten moeten houden.`

`Sommige geleerden zijn van mening dat er geen wereldwijde vloed is geweest. De Bijbel daarentegen vertelt ons het tegendeel en de betekenis van de regenboog onderstreept dat. Andere wetenschappers zeggen dat de wereld niet in zes dagen is geschapen, terwijl de Bijbel stelt dat dit wel het geval is en dat de sabbat van de zevende dag is ingesteld om die scheppingsdagen te gedenken. Wat leert ons dit over de krachtige en negatieve invloed die cultuur kan hebben op geloof?`