---
title:  Denk aan de regenboog
date:   28/11/2021
---

Genesis 9 noemt het woord ‘denken’ voor de eerste keer. De Heer zei na de zondvloed tegen Noach dat Hij de regenboog aan de hemel zou plaatsen als een teken van zijn verbond met de hele wereld: dat Hij de aarde nooit weer door een vloed zou vernietigen.

`Lees Genesis 9:8-17. Hoe wordt het woord ‘denken’ hier gebruikt? Wat kunnen we daarvan leren om te blijven denken aan wat God voor ons heeft gedaan?`

`Lees Genesis 9:8-17. Hoe wordt het woord ‘denken’ hier gebruikt? Wat kunnen we daarvan leren om te blijven denken aan wat God voor ons heeft gedaan?`

God had de regenboog niet nodig om aan zijn belofte en verbond te denken. Hij sprak enkel in een taal die mensen begrijpen. De regenboog is er voor ons om te denken aan Gods belofte en verbond dat Hij de aarde nooit weer door water zou vernietigen. De regenboog moest de mensen herinneren aan het unieke verbond dat de Heer met hen had gesloten. Wanneer de regenboog verscheen, zou Gods volk niet alleen denken aan het oordeel van God dat over de wereld kwam door de zonde, maar ook aan zijn liefde voor die wereld en aan zijn belofte om haar nooit weer door een vloed te vernietigen.

Hieruit blijkt wel hoe belangrijk denken aan Gods beloftes, waarschuwingen en daden in de wereld is. De regenboog aan de hemel is nu nog belangrijker, nu vele wetenschappers met het oog op de onveranderlijkheid van natuurwetten ontkennen dat er een wereldwijde vloed is geweest. Het is fascinerend om te weten wat Ellen White zei over de tijd voor de vloed. In die tijd dachten ook veel mensen dat de bestendigheid van de natuurwetten een wereldwijde vloed onmogelijk maakte. Zij stelde dat de geleerden van toen beweerden dat ‘de natuurwetten zó onveranderlijk zijn, dat zelfs God ze niet kan veranderen’ (Ellen White, Patriarchen en profeten, p. 65). Voor de zondvloed beweerden de mensen op grond van natuurwetten dat zo’n vloed niet kon gebeuren. Na de vloed zeggen mensen op grond van natuurwetten dat er nooit zo’n vloed is geweest. God heeft ons in zijn Woord over die zondvloed verteld en Hij gaf de wereld een gedenkteken, niet alleen van de vloed maar ook van zijn belofte om er nooit weer één over de aarde te laten komen. Zolang we dus onthouden wat de regenboog betekent, zijn de prachtige kleuren aan de hemel een verzekering van het feit dat Gods Woord waar is. Als we zijn Woord inzake deze belofte kunnen vertrouwen, waarom zouden we ons vertrouwen dan niet in alle opzichten op dat Woord stellen?

`De volgende keer dat je een regenboog ziet, denk dan aan Gods beloftes. Hoe kunnen we leren ons aan alle beloftes vast te houden?`

`Genesis 9:8-17 Wat kunnen we hier van leren?`