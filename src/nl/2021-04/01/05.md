---
title:  Het verbond op de Sinai
date:   29/09/2021
---

De uittocht en alles wat daarmee samenhangt, van het bloed aan de deurposten in Egypte tot het drama bij de Rode Zee, dat was nog eens een ervaring! Wat een indruk zal het hebben gemaakt op hen die het meemaakten. Dat geldt ook voor hen die stierven, van de eerstgeborenen in Egypte tot de soldaten op de bodem van de zee. God zal rechtvaardig over hen oordelen. De Heer zei: ‘Jullie hebben gezien hoe Ik ben opgetreden tegen Egypte, en hoe Ik je op adelaarsvleugels gedragen heb en je hier bij Mij heb gebracht.’ (Exodus 19:4) Waarom koos de Heer voor zo’n verbazingwekkende en dramatische bevrijding, waarmee Hij feitelijk het ene volk van het andere volk afzonderde, of zoals Mozes tegen hen zei: ‘Is er ooit een god geweest die het heeft aangedurfd zich een volk toe te eigenen waarover een ander volk macht uitoefende, en die dat deed met grootse daden, met tekenen en wonderen en felle strijd met sterke hand en opgeheven arm, en op angstaanjagende wijze – zoals u met eigen ogen de HEER, uw God, in Egypte hebt zien doen?’ (Deuteronomium 4:34)

`Lees Exodus 19:4-8. Waarom bevrijdde de Heer het volk uit Egypte?`

Zo eenvoudig was het. God verloste hen, het zaad, de nakomelingen van Abraham, Isaak en Jacob. Met deze nakomelingen sloot de Heer zijn verbond en zij zouden inderdaad ‘een kostbaar bezit zijn voor Mij, kostbaarder dan alle andere volken – want de hele aarde behoort Mij toe’ (Exodus 19:5). Deze relatie was de kern van het verbond. Het idee van een ‘kostbaar bezit’ (segullah) kon verkeerd worden begrepen. Dat gebeurde ook. Het bijzondere aan hen werd niet veroorzaakt door iets heiligs en rechtvaardigs in hen en van henzelf. Dat kwam voort uit Gods genade die aan hen werd geschonken en door de wonderbaarlijke waarheden die Hij hun had geschonken. Die waarheden moesten zij naleven en zij behoorden die als ‘een koninkrijk van priesters’ aan de wereld te verkondigen. Daarna openbaarde God ook welke voorwaarden het verbond met zich meebracht (dat is als het ware hun deel van de afspraak), de Tien Geboden (Exodus 20). Daarna werd het verbond bekrachtigd. Nadat hij het bloed van de offerandes tegen het pas gebouwde altaar had gegoten, ‘nam Mozes het boek van het verbond en las dit aan het volk voor’ (Exodus 24:7). Het volk bevestigde opnieuw dat zij gehoorzaam zouden zijn.

`‘Want nadat Mozes alle voorschriften van de wet aan heel het volk had voorgelezen, nam hij het bloed (...) en besprenkelde zowel het boek zelf als heel het volk en verklaarde: ‘Dit is het bloed van het verbond dat God aan u heeft opgelegd.’’ (Hebreeën 9:19-20) Wat symboliseert het bloed en waarom is dit ook voor ons zo belangrijk?`

`Exodus 19:4-8 Waarom bevrijdde de Heer het volk uit Egypte?`
