---
title:  Jongeren les
date:   01/10/2021
---

### Een voorwoord op Deuteronomium

#### Openingsvraag 
`Waarom is kennis hebben van onze geschiedenis zo belangrijk?`

#### Lees samen 
Handelingen 7:17-36

#### Ijsbrekervraag 
`Wie was in jouw kindertijd de beste verhalenverteller en wat maakte diegene daarin succesvol?`

#### Inspiratie 
‘Toen kwam de tijd dat God ging doen wat Hij aan Abraham beloofd had.’ (Handelingen 7:17a, BGT.)

#### Behandel de tekst
Toen de apostelen in Jeruzalem werden geconfronteerd met een conflict tussen Griekstalige en Arameessprekende christenen, begrepen ze dat er te veel taken op hun schouders rustten. Daarom kozen ze zeven diakenen om hen te ondersteunen, één daarvan was Stefanus. Stefanus was een diepgelovig man, vervuld van de heilige Geest. Hij verrichtte wonderen en vertelde over Jezus. Enkele leden van het Joodse gerechtshof stoorden zich aan hem en zorgden ervoor dat hij werd gevangengenomen. Na hem er vals van te beschuldigingen dat hij zich tegen de tempel en de Thora zou keren, vroeg de hogepriester Stefanus wat hij daarop te zeggen had. In een lange redevoering vertelde Stefanus over de beloften van God aan hun voorouders en hoe Hij die beloften deed uitkomen. Ook wijst hij de toehoorders erop hoe eigenwijs hun voorouders waren en dat zij regelmatig tegen God ingingen. Door middel van deze lange uiteenzetting krijgen ook wij zicht op de voorgeschiedenis en van wat er in het Bijbelboek Deuteronomium door Mozes aan de orde wordt gesteld. Vandaag richten we ons dan ook op dat deel van die voorgeschiedenis waarin Stefanus vertelt over Mozes.

#### Gespreksvragen naar aanleiding van de tekst 
`In welke tijd werd Mozes geboren? (Handelingen 7:17-20)`

`Waartoe zagen de ouders van Mozes zich gedwongen te doen en wat gebeurde er toen? (vers 21) Wat leert ons dit over Gods aanwezigheid?`

`Welke kansen kreeg Mozes en wat besloot hij op 40-jarige leeftijd ermee te gaan doen? (verzen 22-28) En wat was het resultaat? (vers 29) Wat leer je hiervan?`

`Hoe ontmoette Mozes God en hoe oud was hij toen? (verzen 30-32)`

`Wat wil God doen en wie mag dat uitvoeren? (verzen 33-35) Wat maak je hieruit op ten aanzien van jouw eigen roeping? Wat vraagt God van jou?`

`Welk effect heeft het vertrouwen van God in Mozes? (vers 36)`

#### Opdracht 
`Welke cruciale rol speelde Mozes in Gods verlossingsplan?`