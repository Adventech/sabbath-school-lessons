---
title:  Verdere studie
date:   01/10/2021
---

Voor een diepgaande en zeer doordachte studie over het thema van de grote strijd, gebaseerd op het uitgangspunt dat God liefde is, en geschreven door een zevendedagsad- ventist, zie John Peckham’s Theodicy of Love: Cosmic Conflict and the Problem of Evil (Grand Rapids, MI: Baker Academic, 2018). Dit werk is uitgegeven door een niet-adventistische uitgeverij. Dat laat zien hoezeer de bestudering van de Bijbel de realiteit van de grote strijd kan aantonen.

‘Kort samengevat ben ik van mening dat Gods liefde (op de juiste manier begrepen) de kern vormt van een kosmisch conflict. Gods toewijding aan die liefde biedt moreel afdoende grond voor het feit dat God het kwaad toestaat. Daarnaast heeft Gods liefde aanzienlijke gevolgen om de goddelijke voorzienigheid te begrijpen die van kracht is in wat ik ‘de bepalingen van het verbond’ noem.’ (John C. Peckham, Theodicy of Love: Cosmic Conflict and the Problem of Evil (Grand Rapids, MT: Baker Academic, 2018), p. 4)

‘Het besluit, dat Israël de komende veertig jaar Kanaän niet mocht binnengaan, was een bittere teleurstelling voor Mozes en Aäron, Jozua en Kaleb; toch legden ze zich zonder mopperen neer bij Gods besluit. Zij echter, die over Gods handelwijze met hen geklaagd hadden, en gezegd hadden dat ze naar Egypte wilden terugkeren, weenden en treurden toen de zegeningen die ze veracht hadden, van hen weggenomen waren. Ze hadden zonder oorzaak geklaagd, en nu gaf God hun een reden tot klagen. Als ze over hun zonden getreurd hadden toen deze hen werden voorgehouden, zou dit vonnis niet zijn uitgesproken; maar ze treurden over het vonnis; hun verdriet was niet vanwege berouw, en kon het vonnis niet ongedaan maken.’ (Ellen White, Patriarchen en profeten, pp. 354-355)

`Matteüs 7:24-27 Waar roept Jezus ons toe op?`

**Gespreksvragen**

`Bespreek het vraagstuk omtrent de vrije wil en liefde. Waarom moet liefde, om liefde te zijn, vrijwillig worden gegeven? Met het oog op al het lijden in de wereld zijn sommigen van mening dat liefde er niet toe doet. Wat zou je daarop antwoorden?`

`Als gehoorzaamheid zo centraal staat in de Bijbel, wat is dan de definitie van wetticisme? Wat kan ervoor zorgen dat een poging trouw te zijn aan God en aan zijn Woord en geboden in de valkuil van wetticisme veranderen?`

`Bespreek de vraag aan het einde van de les van dinsdag over de overeen- komsten tussen het oude Israël en de Adventkerk. Welke overeenkomsten bestaan er en waarom zouden deze overeenkomsten ons aan het denken moeten zetten?`