---
title:  De roeping van Abram
date:   28/09/2021
---

Abram wordt voor het eerst genoemd in het geslachtsregister van Genesis 11. Deze stamboom volgt op de omschrijving van de verstrooiing uit Babel.

`Lees Genesis 12:1-3. God roept Abram. We kijken nu daarop terug terwijl het kruis, de dood van Jezus en de verkondiging van het evangelie achter ons liggen. Hoe vatten wij de belofte op van wat God door Abram belooft te doen?`

In zijn streven de dwalingen van de Galaten een halt toe te roepen, verwees de apostel Paulus eeuwen later terug naar de roeping van Abraham. Hij wijst hen erop dat het een vroegtijdige uiting was van wat altijd al Gods bedoeling was geweest: het evangelie aan de wereld verkondigen. ‘U ziet dus dat zij die geloven kinderen van Abraham zijn'. Nu heeft de Schrift voorzien dat God ook andere volken door geloof zou aannemen en daarom tegen Abraham zegt: ‘In jou zullen alle volken gezegend worden.’ En dus wordt iedereen die gelooft samen met Abraham, de gelovige, gezegend.’ (Galaten 3:7-9)

Abrahams roeping wordt voor het eerst genoemd in Genesis 12. De rest van Genesis is grotendeels gewijd aan het verhaal van zijn nakomelingen. Het is het ene kind na het andere, dat niet functioneerde waardoor het ene verstoorde gezin na het andere volgde. Toch zou de belofte ten slotte door hen in vervulling gaan. De roeping van Mozes vormde daarin een belangrijke mijlpaal.

`Lees Handelingen 7:20-36. Dit is een beschrijving van Mozes en de uittocht door de martelaar Stefanus. Hoe past dit beeld in Gods belofte aan Abraham?`

In een wereld, vervuld van onwetendheid, dwaling en een wijdverspreid gebrek aan kennis van de waarheid (wat is er toch weinig veranderd in een periode van meer dan drieduizend jaar?), riep de Heer een volk, zijn volk, Abrahams zaad, uit Egypte. Via dit volk wilde Hij niet alleen de kennis van de waarheid waarborgen. Hij wilde er met andere woorden voor zorgen dat de kennis behouden bleef over Hem, JHWH, en het verlossingsplan. God wilde die kennis ook aan de rest van de wereld verkondigen.

`Hoe verhouden wij ons als zevendedagsadventisten tot de wereld? Welke overeenkomsten bestaan er tussen ons en het oude Israël? Wat belangrijker is, is de vraag welke verantwoordelijkheid dat met zich meebrengt voor ons persoonlijk?`

`Genesis 12:1-3 Wat belooft God aan Abram?`
