---
title:  Verdieping
date:   12/11/2021
---

### Wet en genade

Deuteronomium 10:1-15

#### IJsbrekervraag

`Wanneer en waarom werd je boos op iemand? Wat maakte er een einde aan die woede?`

#### Ik Verken

Het boek Deuteronomium bevat vier toespraken die Mozes hield op de grens van het Beloofde Land, voordat Jozua werd aangesteld om hem op te volgen als leider van het volk Israël. De tweede van deze toespraken (Deuteronomium 4:44 tot 11:32) richt zich op Gods verbond met Israël. Onze tekst is een deel van het voorlaatste deel van dit betoog, waarin melding wordt gemaakt van het verbreken van het verbond vanwege het gebeuren rond het gouden kalf (9:7-17), van de voorspraak van Mozes (9:18-29) en van het herstel van het verbond door God (10:1-11:1). Gods genade moet tussenbeide komen om het verbroken verbond te herstellen. Lees dit deel van de toespraak in zijn geheel om onze tekst goed te kunnen begrijpen.

#### Ik Bestudeer

Lees Deuteronomium 10:1-15 aandachtig door in verschillende vertalingen.

`Let op de tijdsaanduidingen: (vs. 1,4,8,10,12). Hoe kunnen we de tijd kwalificeren die is verstreken tussen het eerste woord van God aan Mozes in deze tekst en het moment waarop Mozes spreekt? Volgt het verhaal een chronologische volgorde?`

`Welk effect heeft het lezen van de paragraaf die terug lijkt te grijpen op het verleden (vs. 10-11)? Waarom wordt de dood van Aaron (vs. 6-7) en de rol van de Levieten (vs. 9-10) vóór deze paragraaf vermeld? Wat is de boodschap van deze paragraaf?`

`Wie zijn betrokken bij dit verhaal? Wanneer worden ze genoemd? Wat doen ze? Hoe wordt God gekarakteriseerd?`

`Wat zegt Mozes over God in zijn conclusies ten aanzien van het verleden waarover hij zojuist heeft verteld (vs. 12-15)? Wat zijn Gods beweegredenen, doelen, methodes? Hoe sterk zijn zijn gevoelens?`

`Maak een lijst van de woorden die worden gebruikt om de instructies te beschrijven over het naleven van Gods wil. Wie heeft deze instructies opgesteld? Wat is in dit verband de basis voor de geloofwaardigheid van Mozes?`

`Wat betekent volgens jou de de uitdrukking ‘hoogste hemel’ in vs. 14?`

`Hoe zie je de betekenis van Gods exclusieve liefde voor de voorouders van de toehoorders in deze toespraak van Mozes?`

#### Ik Pas Toe

`Welke instructies geeft God vandaag aan jou?`

`Op welk gebied zou je graag duidelijkere instructies van Hem willen krijgen?`

`Wie heeft het gezag om deze instructies op te stellen?`

`Wat zou je helpen trouw te blijven bij het uitvoeren van deze instructies?`

`Hoe belangrijk is Gods liefde en genade in je persoonlijke geloofsleven en bij je inzet binnen de gemeente, en als deel van de gemeente in je dienst aan de wereld?`

`Hoe kun je de rol van deze liefde van God voor jou verdiepen?`

`Hoe gebruik je je verantwoordelijkheid om regels te maken voor kinderen of anderen die bij jou in huis wonen? Wat zijn je beweegredenen? Hoe probeer je ze echt gelukkig te maken?`

`Mozes was bereid om 40 dagen en 40 nachten te vasten om te bemiddelen voor het volk dat God aan zijn leiding had toevertrouwd. Hoever zou jij willen gaan om het voor je gezinsleden op te nemen? Voor de leden van je gemeente? Voor de mensen in je buurt, stad of dorp? Voor de mensen van je land? Voor de redding van de wereld?`

#### Ik bid …

Heer in de hemel, soms vind ik het zo moeilijk me aan regels te houden, of ze nu door U zijn gegeven, door mijn ouders, door de overheid of door mijn baas. Soms zijn er ook regels die helemaal niet zo verstandig zijn. Wilt U mij helpen op de juiste wijze onderscheid te maken en alles te doen wat bijdraagt tot een beter leven voor mij en de mensen om mij heen. Amen.