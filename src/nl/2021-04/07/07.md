---
title:  Verdere studie
date:   12/11/2021
---

‘De vijand van Christus kwam in de hemel tegen Gods wet in opstand. Hij zet zich in als een ervaren, getrainde generaal. Doordrenkt van bedrog en met al zijn kracht en door de ene na de andere methode te gebruiken, wil hij de wet van God teniet doen. Die wet is de enige detector van zonde en de standaard van gerechtigheid,.’ (Ellen White, Review and Herald, 18 november 1890)

Twee biljoen sterrenstelsels verlichten de kosmos. Elk sterrenstelsel bestaat uit honderd miljard sterren. Bij elkaar opgeteld zijn er dus 200.000.000.000.000.000.000.000 sterren in die twee biljoen sterrenstelsels met in elk sterrenstelsel honderd miljard sterren. Het is één van de basisprincipes van het bestaan: wie iets bedenkt en maakt moet groter zijn dan en uitstijgen boven hetgeen bedacht en gemaakt is. Zo is Picasso groter dan zijn kunstwerken. De God die ons universum heeft ontworpen en geschapen, moet groter zijn dan dat universum en dat ook te boven gaan.

Houd dat in gedachten en lees de volgende tekst: ‘In het begin was het Woord, het Woord was bij God en het Woord was God. Het was in het begin bij God. Alles is erdoor ontstaan en zonder dit is niets ontstaan van wat bestaat.’ (Johannes 1:1-3) Wat deed de God dus die de Schepper is van alles wat bestaat, de 200.000.000.000.000.000.000.000 sterren en al het andere? Hij ‘vernederde zich’, werd als baby geboren, leidde een zondeloos leven en stierf vervolgens aan het kruis. Hij nam de straf voor onze zonden en het kwaad op zich zodat wij aanspraak mogen maken op de belofte van eeuwig leven.

Deze waarheid wordt ons aangeboden: de genade die wij in Jezus Christus aan het kruis ontvangen. Wat vraagt God, in ruil daarvoor, van ons? ‘Alles wat je hebt gehoord komt hierop neer: heb ontzag voor God en leef zijn geboden na. Dat geldt voor ieder mens.’ (Prediker 12:13)

`Romeinen 7:7 Wat legt dit vers uit?`

**Gespreksvragen**

`Bespreek in de groep het antwoord op de laatste vraag bij maandag: hoe kunnen de mensen, die ernaar streven om Gods wet, de Tien Geboden (inclusief het vierde gebod), te houden, de subtiele valkuil van wetticisme vermijden? Waarin verschilt nauwgezette en onbuigzame gehoorzaamheid van wetticisme? Hoe bepalen we met welk van de twee, gehoorzaamheid of wetticisme, we te maken hebben?`

`Welke verhalen heb jij van anderen gehoord of heb je zelf van iemand gehoord over de vreselijke gevolgen die de veronachtzaming van de Tien Geboden met zich meebracht? Wat leert ons dat aangaande de wijze waarop de wet de aanwezigheid van Gods liefde voor ons weerspiegelt?`

`Waarom laat het kruis zien hoe nutte- loos het is op eigen kracht te proberen de hemel te verdienen?`