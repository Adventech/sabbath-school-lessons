---
title:  Wet en genade
date:   06/11/2021
---

### Lezen

Ezechiël 28:15-16; Deuteronomium 4:44; 5:6-22; 9:1-6;1 10:1-15; Romeinen 3:20

> <p>Kerntekst</p> 
> ‘Ik verwerp Gods genade niet; als we door de wet rechtvaardig zouden kunnen worden, zou Christus voor niets gestorven zijn.’ Galaten 2:21

De meeste christenen spreken over wet en genade en begrijpen welke relatie tussen die twee bestaat. De wet is Gods maatstaf van heiligheid en rechtvaardigheid en het overtreden van die wet is zonde. ‘Ieder die zondigt overtreedt Gods wet, want zondigen is Gods wet overtreden.’ (1 Johannes 3:4) Elk mens heeft die wet overtreden. Daarom staat er: ‘Maar de Schrift heeft alles in de macht van de zonde gelegd’ (Galaten 3:22) en dus kan alleen Gods genade ons redden. ‘Door zijn genade bent u nu immers gered, dankzij uw geloof. Maar dat dankt u niet aan uzelf; het is een geschenk van God.’ (Efeziërs 2:8)

Uiteraard hebben we ook te maken met dat ‘kleine detail’ van de sabbat van de zevende dag als onderdeel van de wet. Vele christenen zijn er vooralsnog op gericht die sabbat van de zevende dag te verwerpen en die verwerping te rechtvaardigen door allerlei zwakke tegenargumenten aan te dragen. Dat onderwerp is nu echter niet aan de orde.

Het thema van de wet en de genade komt op meerdere manieren en in verscheidene contexten tot uiting. Het loopt als een rode draad door de Bijbel heen en dus ook door Deuteronomium. Ook Deuteronomium legt de nadruk op de relatie tussen wet en genade, maar doet dat in een unieke context.

_Op sabbat 13 november bespreken we met elkaar deze les._ 