---
title:  Verdere studie
date:   22/10/2021
---

‘Het kruis van Christus zal voor de verlosten in alle eeuwigheid een onderwerp van studie en lof zijn. Ze zullen de gekruisigde Christus in de verheerlijkte Christus terugvinden. Ze zullen nooit vergeten dat Hij wiens macht de ontelbare werelden van het heelal heeft geschapen en in stand houdt – de geliefde Zoon van God, de Majesteit des hemels, Hij die met vreugde werd aanbeden door cherubs en serafs – Zich vernederd heeft om de gevallen mens te verheffen. Ze zullen nooit vergeten dat Hij de schuld en de schande van de zonde heeft gedragen, dat het aangezicht van zijn Vader voor Hem verborgen bleef totdat de ellende van een verloren wereld zijn hart brak en zijn leven verbrijzelde op het kruis van Golgotha. Het feit dat de Schepper van alle werelden, de Rechter van alle levens, zijn heerlijkheid heeft afgelegd en Zich uit liefde voor de mens heeft vernederd, zal altijd het heelal met verwondering vervullen en tot aanbidding aanzetten. Wanneer de scharen van verlosten hun Verlosser zien, met de eeuwige heerlijkheid van de Vader op zijn gezicht, wanneer ze zijn troon, die van eeuwigheid tot eeuwigheid zal bestaan, zien en beseffen dat er geen eind zal komen aan zijn Koninkrijk, heffen ze vol geestdrift een lied aan: ‘Waardig, waardig is het Lam, dat geslacht is en ons met zijn eigen dierbaar bloed heeft vrijgekocht voor God!”’ (Ellen White, De grote strijd, p. 600)

**Gespreksvragen**

`Lees het bovenstaande citaat van Ellen White. Wat staat daarin dat ons helpt om te begrijpen dat onze liefde voor God al het andere te boven moet gaan? Laat tot je doordringen wat het betekent dat God, die ‘de ontelbare werelden van het heelal in stand houdt’, voor ons naar het kruis ging. Waarom moet deze waarheid de kern zijn van onze relatie met God?`

`Denk nogmaals na over de opdracht om God zowel lief te hebben als ontzag voor Hem te hebben. Hoe is het mogelijk die beide te doen en waarom zouden we dat moeten doen?`

`Het is één ding om van God te houden als alles goed gaat in ons leven. Hoe zit het met die momenten dat dit niet het geval is en als tragedies toeslaan? Waarom is het dan nog belangrijker om God lief te hebben?`

`Bespreek de laatste vraag bij donderdag. Hoe kun je een ongelovige op verschillende manieren duidelijk maken wat het betekent om God lief te hebben? Hoe kunnen wij als mensen houden van iemand die we nooit persoonlijk hebben gezien? Waarom maakt het niet uit dat we Hem nooit persoonlijk hebben gezien?`
