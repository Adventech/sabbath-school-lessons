---
title:  Deuteronomium in andere Bijbelboeken
date:   04/12/2021
---

### Lezen

2 Koningen 22; Nehemia 9:6; Jeremia 7:1-7; 29:13; Psalm 148:4; Micha 6:1-8; Daniël 9:1-19

> <p>Kerntekst</p> 
> 'De HEER, die vrij kan beschikken over de hoogste hemel en over de aarde en alles wat daarop leeft, heeft toch alleen voor úw voorouders liefde opgevat en uit alle volken juist u, hun nazaten, uitgekozen!' Deuteronomium 10:14-15

De Bijbel is om veel redenen erg boeiend, maar het is met name fascinerend hoe vaak dit boek en vooral het Oude Testament naar zichzelf verwijst of zinspeelt op haar eigen inhoud. Dat wil zeggen dat schrijvers, die op een later moment hebben bijgedragen aan het Oude Testament, verwijzen naar wat hun voorgangers hebben geschreven. Ze gebruiken deze schrijvers en hun geschriften om hun eigen punt duidelijk te maken.

Psalm 81 gaat bijvoorbeeld terug op het boek Exodus en citeert dan bijna letterlijk de woorden die voorafgaan aan de Tien Geboden: ‘Ik ben de HEER, je God, die je wegleidde uit Egypte.’ (Psalm 81:11) Steeds weer verwijst het Oude Testament terug naar Genesis en vooral naar het verhaal over de schepping, bijvoorbeeld in het vers ‘Ik zag de aarde, ze was woest en 11 doods. Ik keek op naar de hemel, er was geen licht.’ (Jeremia 4:23, zie ook: Genesis 1:2)

In het Oude Testament baseren ook de latere schrijvers, zoals de profeten, zich vaak op het boek Deuteronomium, dat zo’n belangrijke plaats innam in het verbondsleven van de Israëlieten. Deze week zullen we zien hoe dit boek door latere schrijvers werd gebruikt. Naar welke delen van Deuteronomium verwijzen ze en wat kunnen wij nog steeds, tot op de dag van vandaag, leren van hun uitspraken?

_Op sabbat 11 december bespreken we met elkaar deze les._