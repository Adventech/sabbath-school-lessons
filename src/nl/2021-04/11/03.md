---
title:  De hoogste hemel
date:   06/12/2021
---

Deuteronomium windt er geen doekjes om: de wet en het verbond stonden centraal in Israëls relatie met God en ook in de roeping van de natie als ‘uitverkoren’ volk.9

`Lees Deuteronomium 10:12-15. Hier ligt de nadruk op het belang van de wet en de uitverkoren status van Israël. Wat bedoelt de Bijbel met de uitdrukking ‘de hoogste hemel’? Wat probeert Mozes hiermee te zeggen?`

In deze specifieke tekst is het moeilijk te zeggen wat ‘de hoogste hemel’ betekent. Wel kunnen we er zeker van zijn dat Mozes naar de majesteit, kracht en grootsheid van God verwijst. Oftewel, niet alleen de hemel behoort Hem toe, zelfs ‘de hoogste hemel’ is zijn bezit. Het is dus een zinnebeeldige uitdrukking om Gods opperheerschappij over de gehele schepping te onderstrepen.

Lees de volgende verzen. Die baseren zich allemaal op die zin in Deuteronomium. Noteer voor elk vers wat de boodschap is en hoe we daar de invloed terugzien van Deuteronomium

`1 Koningen 8:27`

`Nehemia 9:6`

`Psalm 148:4`

Het thema van God als de Schepper die als enige aanbeden zou moeten worden, blijkt vooral uit Nehemia (Deuteronomium 7:6; 14:2; 18:5). God heeft alles gemaakt, zelfs ‘de hoogste hemel en alle hemellichamen’ (Nehemia 9:6). Nehemia 9:3 vertelt ons daarbij dat hij las ‘uit het boek van de wet’. Het gaat hier naar alle waarschijnlijkheid, net als in de tijd van Josia, om het boek Deuteronomium. Dit verklaart ook waarom de Levieten in de daaropvolgende verzen, middenin hun lofprijzing en aanbidding van God, rechtstreeks uit Deuteronomium citeren. Daar komen de woorden ‘de hoogste hemel’ vandaan.

`God is de Schepper, niet alleen van de aarde, maar ook van ‘de hoogste hemel’. Bedenk dat diezelfde God naar het kruis ging! Waarom is het niet meer dan logisch dat we God aanbidden om wat Hij voor ons heeft gedaan?`

`Deuteronomium 10:12-15 Wat probeert Mozes duidelijk te maken?`