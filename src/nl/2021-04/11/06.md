---
title:  Daniëls gebed
date:   09/12/2021
---

In Daniël 9 staat één van de bekendste gebeden uit het hele Oude Testament. Hij kende de woorden van de profeet Jeremia en ontdekte dat de periode van Israëls ‘puinhopen’ van zeventig jaar bijna voorbij was (Daniël 9:2). Daniël begon vurig te bidden. Dat was nog eens een gebed. Het was een doordringende en emotionele smeekbede waarin hij zijn zonden en de zonden van zijn volk beleed. Tegelijkertijd erkende hij hoe rechtvaardig God was en dat deed hij terwijl ze middenin de rampspoed zaten die hen had overvallen

`Lees Daniël 9:1-19. Welke thema’s in deze verzen komen rechtstreeks uit Deuteronomium?`

Daniëls gebed vat samen waar het volk in Deuteronomium voor was gewaarschuwd. Voor de gevolgen van het zich niet houden aan hun deel van het verbond. Tweemaal verwijst Daniël naar ‘de wet van Mozes’ (Daniël 9:11,13). Daar hoorde Deuteronomium ook toe. Het kan dus zijn dat hij specifiek naar dat boek verwijst. Zoals Deuteronomium had voorspeld, waren ze vanwege hun ongehoorzaamheid uit het land verdreven (Zie: Deuteronomium 4:27-31 en Deuteronomium 28). Dat is precies wat Mozes te horen had gekregen over wat er zou gebeuren (Deuteronomium 31:29).

Het is heel verdrietig dat Israël een ‘schande’ werd voor de volkeren rondom hen en dat zij deze naties er niet toe brachten om verbaasd uit te roepen ‘Wat is dat grote volk wijs en verstandig!’ (Daniël 9:16; Deuteronomium 4:6) Ondanks al zijn tranen en smeekbedes stelde Daniël nooit de vraag die in moeilijke tijden zo snel op onze lippen brandt: Waarom? Hij vroeg dat niet, omdat hij dat dankzij het boek Deuteronomium al wist. Deuteronomium verschafte Daniël en andere ballingen de context waardoor zij konden zien dat de ellende die over hen kwam geen domme pech of kwaad toeval was. Hun ongehoorzaamheid had die ellende veroorzaakt en dat was precies waar ze voor waren gewaarschuwd.

Het is misschien nog wel belangrijker dat Daniëls gebed desondanks laat zien dat ze hoop moesten hebben, ondanks deze gebeurtenissen. God had hen niet verlaten, hoezeer het daar ook op leek. Deuteronomium hielp hen niet alleen om hun situatie te begrijpen. Het wees hen ook op de belofte van herstel.

`Lees Daniël 9:24-27. Dit is de profetie over Jezus en zijn dood aan het kruis. Waarom wordt deze profetie aan Daniël (en ook aan ons) gegeven ten tijde van Israëls ballingschap en de belofte van hun terugkeer?`

`Daniël 9:1-19 Welk thema bevat deze verzen?`
