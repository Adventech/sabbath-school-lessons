---
title:  Jongeren les
date:   10/12/2021
---

### Deuteronomium in andere Bijbelboeken

#### Opdracht van de vorige week

`Waar ben jij God dankbaar voor?`

#### Lees samen

Jeremia 7:1-7

#### Ijsbrekervraag

`Welke nieuwe inzichten heb jij gekregen nadat je een bepaalde tekst in de Bijbel had gelezen?`

#### Inspiratie

‘Je zult in vrede sterven en begraven worden. Je hoeft niet te zien hoe Ik deze stad zal straffen.’1

#### Behandel de tekst

Jeremia was een profeet in Juda van 620 tot 580 vóór Christus. Hij maakt twee belangrijke gebeurtenissen mee: de hervorming van koning Josia (positief) en de verovering van Jeruzalem door de Babyloniërs (negatief). Toen koning Josia 18 jaar was stuurde hij de schrijver Safan naar de tempel om er orde op zaken te stellen met betrekking tot de betaling van werknemers. Terwijl hij daar was vertelde de hogepriester hem dat hij een boekrol van de wet in de tempel had gevonden. Het boek Deuteronomium is het vijfde boek van die Tora (Wet) en maakte daarvan deel uit. Safan nam die boekrol in ontvangst en las het. Daarna ging hij ermee naar koning Josia. Bij het horen van de inhoud van die rol schrok de koning hevig en scheurde zijn kleren. Hij begreep wat het volk van God allemaal verkeerd deed en bracht een grote hervorming op gang. Omdat de koning de fouten van het volk had ingezien, werd het volk weliswaar gestraft door uiteindelijk te worden weggevoerd in ballingschap, maar het leven van de koning werd gespaard.

#### Gespreksvragen naar aanleiding van de tekst

`Waar moest Jeremia gaan staan om een boodschap van God over te brengen? (Jeremia 7:1-2) Waarom daar, denk je?`

`Tegen welke mensen moest Jeremia iets zeggen van God en wat zouden ze in de tempel gaan doen? (vers 2)`

`Wat moesten de Judeeërs doen en wat zou daarvan het gevolg zijn? (verzen 3 en 7)`

`Wat doen deze mensen fout en wat wil God dat ze doen? (verzen 4-6)`

`Hou jij jezelf of een ander weleens voor de gek door mooie woorden te gebruiken die je niet omzet in daden? Geef een voorbeeld.`

#### Opdracht

`Welke nepgoden kennen we in onze tijd?` 