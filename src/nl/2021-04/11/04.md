---
title:  Deuteronomium in Jeremia
date:   07/12/2021
---

Jaren geleden was er een jongeman, een agnost, die vurig op zoek was naar de waarheid, wat die waarheid ook was en waarheen die hem ook zou leiden. Uiteindelijk koos hij er voor te geloven in God de Vader en Jezus. Dat was niet het enige, want hij aanvaardde ook de boodschap van de Adventkerk. Zijn favoriete Bijbeltekst was Jeremia 29:13 waarin staat ‘Jullie zullen Mij zoeken en ook vinden, als jullie Mij tenminste met hart en ziel zoeken’. Jaren later stuitte hij tijdens een Bijbelstudie opnieuw op dit vers, maar ditmaal las hij het in Deuteronomium. Jeremia had deze woorden dus van Mozes.

`Lees Deuteronomium 4:23-29. In welke verband wordt deze belofte aan Israël gegeven? Wat betekent het voor ons in deze tijd?`

Zoals we hebben gelezen, kwam het boek Deuteronomium weer boven water tijdens de heerschappij van koning Josia. Het was ook in de tijd van Josia’s regering dat Jeremia zijn dienstwerk begon. Het is dus helemaal niet vreemd dat de invloed van Deuteronomium zo duidelijk merkbaar is in de geschriften van Jeremia.

`Lees Jeremia 7:1-7. Wat moet het volk doen en wat heeft dat te maken met de inhoud van het boek Deuteronomium?`

In Deuteronomium benadrukte Mozes steeds weer dat hun verblijf in het land Kanaän voorwaardelijk was. Als ze ongehoorzaam waren, zouden ze niet op de plek blijven die God voor hen had gekozen. Let vooral op de nadrukkelijke waarschuwing in Jeremia 7:4. Dit vers geeft aan dat, al was het Gods tempel en al waren zij het uitverkoren volk, het geen verschil maakte zolang ze niet gehoorzaam waren. Die gehoorzaamheid had ook te maken met de manier waarop ze vreemdelingen, wezen en weduwen behandelden. Dat principe is terug te voeren op Deuteronomium en op een aantal verbondsverplichtingen die zij dienden na te volgen: ‘U moet de rechten van vreemdelingen en wezen eerbiedigen; van weduwen mag u het overkleed niet in pand nemen.’ (Deuteronomium 24:17; zie ook: 24:21; 10:18-19; 27:19)

`Vergelijk Jeremia 4:4 met Deuteronomium 30:6. Wat is de boodschap voor het volk en waarom geldt deze boodschap ook voor Gods huidige volk?`

`Jeremia 7:1-7 Wat moet het volk doen?`