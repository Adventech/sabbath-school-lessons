---
title:  Verdere studie
date:   05/11/2021
---

‘Al vanaf het eerste begin van de grote strijd in de hemel was het satans bedoeling om Gods wet af te schaffen. Daarom kwam hij in opstand tegen de Schepper. Hoewel hij toen uit de hemel werd verbannen, zette hij de strijd voort op aarde. Hij heeft er altijd naar gestreefd de mens te misleiden om hem op die manier Gods wet te laten overtreden. Of dit nu wordt bereikt door de hele wet opzij te schuiven of door één van haar geboden te verwerpen, het resultaat is uiteindelijk hetzelfde. Want wie ‘op één punt’ struikelt, bewijst alleen al daardoor dat hij de hele wet veracht. Zijn invloed en voorbeeld dragen het stempel van de overtreding. Hij is ‘schuldig geworden aan alle (geboden)’ (Jakobus 2:10). (Ellen White, De grote strijd, p. 537)

Over de Baäl van de Peor schreef Ellen White: ‘Ze waagden zich op verboden terrein en raakten in satans strikken. Bekoord door de muziek en de dansen, door de schoonheid der heidense meisjes, lieten ze hun trouw aan JHWH los. Terwijl ze deelnamen aan feestvieren en aan vermaak, benevelde de wijn hun zinnen en verloren ze ten slotte hun zelfbeheersing. Ze vierden hun hartstochten bot; en toen hun geweten verdorven was door hun gedrag, werden ze ertoe gebracht zich te buigen voor de afgoden. Ze brachten offeranden op de heidense altaren en namen deel aan de verlagende plechtigheden.’ Ellen White, Patriarchen en profeten, p. 411

**Gespreksvragen**

`In welke opzichten komt onze status als zevendedagsadventisten overeen met de positie die het oude Israël bekleedde? Denk aan alles wat ons gegeven is, in vergelijking met de wereld om ons heen en zelfs in vergelijking met andere kerken. De vraag voor ons is dan als volgt: Hoe gaan we om met wat we hebben gekregen? Slagen we erin om onze ‘wijsheid en inzicht’ te tonen aan de wereld?`

`‘U daarentegen bleef de HEER, uw God, toegedaan en bent nu allemaal nog in leven.’ (Deuteronomium 4:4) Nogmaals, het volk is dus het onderwerp van het werkwoord ‘toegedaan zijn’. De Heer zal ons nooit dwingen ons aan Hem te hechten. Door het verheven geschenk van de vrije wil moeten we zelf de keuze maken Hem te zijn toegedaan. Als we die beslissing eenmaal hebben genomen, wat is dan de volgende stap en hoe kunnen we ons aan Hem hechten?`

`Denk opnieuw na over de laatste vraag bij zondag. Wat betekent het om af te doen of toe te voegen aan Gods geboden? Afgezien van een overduidelijke verandering, bijvoorbeeld de veronderstelde vervanging van de sabbat, wat voor soort wijziging kan zo subtiel plaatsvinden dat we het niet eens doorhebben?`
