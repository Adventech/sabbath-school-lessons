---
title:  Geen grijs gebied
date:   15/11/2021
---

Door de hele Bijbel heen worden ons slechts twee keuzes voorgehouden. Die twee opties komen vandaag aan bod.

Lees de volgende teksten. Welke twee opties, welke twee keuzes worden expliciet of impliciet genoemd in deze verzen en hoe worden die opties omschreven?

`Johannes 3:16`

`Genesis 7:22-23`

`Romeinen 6:23`

`Romeinen 8:6`

`1 Johannes 5:12`

`Matteüs 7:24-27`

Er is uiteindelijk geen grijs gebied voor menselijke wezens. Voordat de grote strijd geheel en al ten einde is gekomen, zullen de zonde, de tegenstander, het kwaad, ongehoorzaamheid en opstand zijn vernietigd. Als dat is gebeurd, zal een ieder van ons persoonlijk het leven hebben of de eeuwige dood. We ontvangen het eeuwige leven dat God zelfs al voor de schepping voor ons had bedoeld of anders moeten we onder ogen zien wat het inhoudt ‘voor eeuwig te worden verstoten, ver van de HEER en van zijn kracht en majesteit’ (2 Tessalonicenzen 1:9). Het lijkt er niet op dat de Bijbel ons andere keuzemogelijkheden aanbiedt.

Wat zal ons lot zijn? Het antwoord op die vraag hangt van onszelf af. Wij moeten de keuze maken, of voor het leven of voor de dood.

`Waarom is het, met het oog op een eeuwig leven of een eeuwige dood, zo geruststellend om de Bijbelse waarheid te kennen dat mensen niet voorgoed branden of gepijnigd worden in de hel? Wat zegt het over Gods karakter als een eeuwige en bewust ervaren pijniging de verlorenen werkelijk staat te wachten?`

`Johannes 3:16; Genesis 7:22-23; Romeinen 6:23; 8:6; 1 Johannes 5:12; Matteüs 7:24-27 Hoe worden de opties omschreven?`
