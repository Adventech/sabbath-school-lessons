---
title:  Kies voor het leven
date:   13/11/2021
---

### Lezen Genesis 2:8-9; Romeinen 6:23; 1 Johannes 5:12; Deuteronomium 4:19; 30:1-20; Romeinen 10:6-10; Openbaring 14:6-12

> <p>Kerntekst</p> 
> ‘Ik roep vandaag hemel en aarde als getuigen op: u staat voor de keuze tussen leven en dood, tussen zegen en vloek. Kies voor het leven, voor uw eigen toekomst en die van uw nakomelingen.’ Deuteronomium 30:19

Het blijft vreselijk om te lezen: een jong iemand, in dit geval een 22-jarige vrouw, kreeg te horen dat ze aan een dodelijke ziekte leed. Een hersentumor. Ondanks alle wonderen die de medische wereld kan verrichten, kon er niets anders voor haar worden gedaan totdat het onvermijdelijke zich aandiende. Toch wilde deze jonge vrouw, Sandy genaamd, niet sterven. Dus bedacht ze het volgende plan.

Na haar dood zou haar hoofd worden ingevroren, in een tank met vloeibare stikstof, in de hoop op die manier haar hersencellen te behouden. Daar zou het dan blijven wachten, vijftig, honderd of duizend jaar lang. Totdat ergens in de verre toekomst het moment was gekomen waarop de technologie haar brein, dat is samengesteld uit neurale verbindingen, op een computer kon worden gedownload. Op die manier zou Sandy ‘blijven leven’, misschien zelfs voor eeuwig.

Een triest verhaal, niet alleen omdat iemand jong zou overlijden, maar ook vanwege het feit dat ze haar hoop om te leven op zoiets baseerde. Net als de meeste mensen klemde Sandy zich vast aan het leven, ze wilde blijven leven. Toch sloeg ze een weg in die met zekerheid op niets zou uitlopen.

Deze week staat de keuze voor het leven centraal in onze verdere bestudering van het boek Deuteronomium. We kijken naar de mogelijkheid die ons werd gegeven om voor het leven te kiezen. Dat is dan wel een keuze op grond van de voorwaarden die God, de gever en onderhouder van het leven, uit genade heeft aangeboden.

_Op sabbat 20 november bespreken we met elkaar deze les._ 