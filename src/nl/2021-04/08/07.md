---
title:  Verdere studie
date:   19/11/2021
---

Ook wij mogen nu net als toen zelf kiezen. ‘Keuze’ is het sleutelwoord. Er is een bepaalde opvatting binnen het christendom, die stelt dat God mensen nog voor hun geboorte niet alleen heeft voorbestemd om verloren te gaan maar voor eeuwig in de hel te laten branden. De Schrift leert in tegenstelling daarmee dat onze eigen vrije keuze voor leven of dood, zegen of vloek, goed of kwaad, bepaalt wat we uiteindelijk onder ogen moeten zien: leven, goedheid en zegen of dood, ellende en vervloeking. Het is goed om te weten dat een verkeerde beslissing niet uitmondt in de eeuwige dood en niet in een eeuwige pijniging in een nooit ophoudende poel van vuur.

‘”Want het loon, dat de zonde geeft, is de dood, maar de genade, die God schenkt, is het eeuwige leven in Christus Jezus, onze Here.” (Romeinen 6:23) Het eeuwige leven is het erfdeel van de rechtvaardigen en de eeuwige dood is het erfdeel van de goddelozen. Mozes sprak tot de Israëlieten: “Zie, ik houd u heden het leven en het goede voor, maar ook de dood en het kwade.” (Deuteronomium 30:15) De dood waar het in deze teksten om gaat, is niet de dood die over Adam is uitgesproken, want de hele mensheid ondergaat de straf die op zijn overtreding stond. Het is “de tweede dood”, die tegenover het eeuwige leven wordt gesteld.’ (Ellen White, De grote strijd, pp. 498-499 )

`Deuteronomium 30:20 Wat kunnen we doen om trouw te zijn aan de Heer?`

**Gespreksvragen**

`Bespreek de vraag die bij dinsdag is gesteld. Wijst God ongehoorzaamheid af door direct te straffen of is deze straf een wetmatigheid en een gevolg van de daden die uit ongehoorzaamheid worden verricht? Zouden beide opties kunnen kloppen? Of zijn er ook situaties waarin de ene of de andere optie geldt? Hoe denk jij hierover?`

`Wat leren de teksten in het bovenstaande citaat van Ellen White ons over de macht van God die beschikbaar is voor ons om de zonde te overwinnen?`

`Lees Romeinen 10:1-10. Paulus citeert hier uit Deuteronomium 30:11-14 als hij verlossing en redding door Jezus stelt tegenover gerechtigheid door de wet. Waarom denk je dat hij zich baseert op deze verzen uit Deuteronomium? Let vooral op Romeinen 10:10: ‘Als uw hart gelooft, zult u rechtvaardig worden verklaard; als uw mond belijdt, zult u worden gered.’Wat wil Paulus hiermee zeggen?`

`Hoe zouden onze eigen cultuur, samenleving en sociale contacten ervoor kunnen zorgen dat we ons onbewust inlaten met onjuiste aanbidding?`