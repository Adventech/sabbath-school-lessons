---
title:  Jongeren les
date:   19/11/2021
---

### Kies voor het leven

#### Opdracht van de vorige week

`Wat is volgens jou het doel van de Tien Geboden?`

#### Lees samen

Deuteronomium 30:11-20

#### Ijsbrekervraag

`Welke keuze heb je ooit gemaakt die bijdraagt aan een gelukkig leven?`

#### Inspiratie

‘Dan zal de Heer medelijden met jullie krijgen. Hij zal zorgen dat het weer goed met jullie gaat.’ (Deuteronomium 30:3, BGT.)

#### Behandel de tekst

In het land Moab dat ten oosten van de Dode Zee (Israël) lag, dus buiten het beloofde land, houdt Mozes een lange redevoering. Daar werd het verbond dat God met het volk Israël had gesloten bij de Horeb aangevuld (Deuteronomium 28:69). Voordat de Israëlieten het beloofde land mogen intrekken herinnert Mozes hen aan de overeenkomst die zij met God hebben gesloten. Hij roept in herinnering dat zij met eigen ogen hebben gezien hoe God hen uit Egypte had bevrijd. God heeft duidelijk het beste met hen voor. Hij is gericht op het leven, niet op de dood. Vandaar ook dat Mozes het volk nogmaals wijst op het belang van gehoorzaamheid aan Hem en zijn geboden. Maar God zou God niet zijn als Hij ook niet medelijden krijgt en mensen altijd weer de kans geeft tot inkeer te komen. God is genadig en vergeeft. Hij zal zich ervoor inspannen dat zij hun harten openstellen voor Hem. Het is waar ‘wie niet luisteren wil zal voelen’, dat wil zeggen dat het volk Israël in ballingschap zal worden weggevoerd als het niet naar God luistert. Toch zal Hij er alles aan doen om zijn volk weer terug te brengen in het beloofde land.

#### Gespreksvragen naar aanleiding van de tekst

`Wat zegt Mozes over de geboden die hij namens God aan het volk oplegt? (Deuteronomium 30:11) Waarom ben jij het wel of niet met Mozes eens?`

`Als je de verzen 12 en 13 leest, welk excuus lijkt het volk te verzinnen om zich niet aan de regels van God te houden? Wat vindt Mozes daarvan? (vers 14)`

`Wat is het verband tussen wetten (van God) en leven? Op welke manier dragen Gods geboden bij aan een gelukkig leven? (verzen 15-16)`

`Wat houdt volgens Mozes ‘kiezen voor het leven’ in? (verzen 17-20)`

#### Opdracht

`Hoe ervaar jij Gods zegen?`