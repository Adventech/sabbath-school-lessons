---
title:  Het verbond en Israël
date:   11/10/2021
---

`‘Niet uw eigen rechtvaardigheid of uw zuivere geweten geeft u toegang tot hun land. De HEER, uw God, verdrijft die volken voor u omdat ze zo slecht zijn, en omdat Hij zich wil houden aan de eed die Hij uw voorouders Abraham, Isaak en Jakob heeft gezworen.’ ( Deuteronomium 9:5, zie ook: 9:27) Waarom wijst dit vers op het werkelijke bestaan van de verbondsbeloften?`

Ook hier wordt het verbond van genade zichtbaar: God was voor hen bezig, ondanks hun voortdurende fouten. Het evangelie werkt vandaag de dag nog net zo. Door de belofte aan de voorvaderen ontvingen ook toekomstige generaties Gods genade. Door de wijze waarop Mozes met het volk omging, dat als geheel de verbondsbeloften had ontvangen, verwees hij vaak terug naar de verbondsbeloften aan de aartsvaders.

`Lees Exodus 2:24; 6:8 en Leviticus 26:42. Wat staat hier dat ons helpt te begrijpen hoe dat werkt met de verbondsbeloften?`

De uittocht uit Egypte is het grote symbool van Gods verlossende genade. Dat kwam ook voort uit het verbond dat de Heer had gesloten met hun voorvaderen. Nog voordat de begunstigden van het verbond waren geboren, werden de beloften al voor hen in het leven geroepen. Met andere woorden, zonder enige inspanning van hun kant (dat is nog zacht uitgedrukt) ontvingen ze de beloofde bevrijding. God deed dat voor hen door de wonderen en gebeurtenissen van de uittocht.

Het verhaal eindigt daar natuurlijk niet. Ze vertrokken uit Egypte naar...waar? Inderdaad, naar de Sinai waar het verbond ‘officieel’ met hen werd gesloten (Zie: Exodus 20). Het hart van dat verbond waren het evangelie en de wet, de Tien Geboden, waartoe ze werden opgeroepen die te gehoorzamen. Zo gaven ze uiting aan hun verlossende relatie met de Heer die hen reeds had bevrijd (het evangelie). Steeds weer worden ze in Deuteronomium dus opgeroepen de wet te houden als hun aandeel van het verbond dat was bekrachtigd bij de Sinai.

`Wij zijn door genade gered. Welke functie zou Gods wet nu moeten spelen in ons leven, en waarom is die wet zo belangrijk in onze relatie met God?`

