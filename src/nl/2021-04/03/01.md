---
title:  Het eeuwig verbond
date:   09/10/2021
---

### Lezen

Genesis 12:1-3; Romeinen 4:1-5; Exodus 2:24; Deuteronomium 5:1-21; 26:16-19; 8:5; Matteüs 28:10

> <p>Kerntekst</p> 
> ‘Ik sluit een verbond met jou en met je nakomelingen, met alle komende generaties, een eeuwigdurend verbond: Ik zal jouw God zijn en die van je nakomelingen.’ Genesis 17:7

'Toen zag ik opnieuw een engel, die hoog in de lucht vloog. Hij had een eeuwig evangelie dat hij bekend moest maken aan de mensen op aarde, uit alle landen en volken, van elke stam en taal.’ (Openbaring 14:6) Merk op dat het hier gaat om een ‘eeuwig evangelie’, met andere woorden een evangelie dat er altijd zal zijn en er altijd is geweest, een evangelie dat Christus Jezus ons ‘vóór alle tijden heeft beloofd.’ (Titus 1:2) Het is dan ook niet verwonderlijk dat de Bijbel meerdere keren spreekt over ‘het eeuwig verbond’ (Genesis 17:7; Jesaja 24:5; Ezechiël 16:60; Hebreeën 13:20). De kern van het evangelie is immers het verbond en de kern van het verbond is het evangelie: door zijn reddende genade en liefde biedt God verlossing aan die je niet verdient en ook nooit kunt verdienen. In reactie daarop, houd jij van Hem ‘met heel uw hart en met heel uw ziel en met heel uw verstand en met heel uw kracht’ (Marcus 12:30). Deze liefde komt tot uiting door gehoorzaamheid aan zijn wet: ‘Want God liefhebben houdt in dat we ons aan zijn geboden houden’ (1 Johannes 5:3).

Deze week zullen we zien hoe Deuteronomium het verbond omschrijft. Dat is het boek waarin het verbond wordt geopenbaard en alles wat het met zich meebrengt.

_Op sabbat 16 oktober bespreken we met elkaar deze les._