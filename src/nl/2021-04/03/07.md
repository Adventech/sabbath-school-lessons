---
title:  Verdere studie
date:   15/10/2021
---

‘De geest van slavernij is het gevolg van pogingen een leven te leiden volgens een wettische godsdienst, door op eigen kracht aan de eisen van de wet te voldoen. Er is slechts hoop voor ons als wij ons onder het verbond scharen dat werd gesloten met Abraham. Dat is het verbond van genade door geloof in Christus Jezus. Dat is het evangelie dat aan Abraham werd gepredikt en dat gaf hem hoop. Dat is hetzelfde evangelie dat vandaag de dag aan ons wordt aangeboden waardoor ook wij hoop kunnen hebben. Abraham hield zijn ogen gericht op Jezus. Hij is de auteur en volbrenger van ons geloof.’ (Ellen White Comments, The SDA Bible Commen- tary, vol. 6, p. 1077)

‘Eer de fundamenten der aarde waren gelegd, waren de Vader en de Zoon het eens geworden om de mens te verlossen als deze door Satan overwonnen zou worden. Zij hadden de handen ineengeslagen in een plechtige overeenkomst dat Christus de Borg voor het mensdom zou zijn. Nu heeft Christus deze belofte vervuld. Toen Hij aan het kruis uitriep: ‘Het is volbracht’, richtte Hij Zich tot de Vader. De overeenkomst was volkomen uitgevoerd. Nu zegt Hij: ‘Vader, het is volbracht. Ik heb Uw wil gedaan, o Mijn God, Ik heb het verlossingswerk volbracht. Als Uw gerechtigheid is voldaan, wil Ik dat waar Ik ben, ook zij bij Mij zijn die Gij Mij gegeven hebt.’ (Johannes 19:30; Johannes 17:24; Ellen White, De wens der eeuwen, p. 695)

`Johannes 14:6 Wat laat Jezus ons hier weten?`

**Gespreksvragen**

`Nog voordat de fundamenten van de wereld werden gelegd, hadden de Vader en de Zoon ‘Zich verenigd in een verbond’ om ons te verlossen als de mens in zonde zou vallen. Sta daar eens bij stil. Waarom is dit zo’n bemoediging voor ons? Wat zou ons dat moeten leren wat betreft hoezeer God ernaar verlangt dat wij voor zijn koninkrijk worden gered?`

`In welke opzichten zouden wij, als Adventkerk, de taak moeten volbrengen die ook voor het oude Israël in hun tijd was weggelegd? Hoe kunnen we voorkomen dat we dezelfde fouten maken?`

`Waarom staan het evangelie en de beloften van het evangelie centraal in het nieuwe verbond? Welke teksten kun je vinden in het Nieuwe Testament die onderstrepen dat de wet en gehoorzaamheid aan de wet niet werden verworpen onder het nieuwe verbond, een opvatting die gewoonlijk wordt geleerd door andere christenen? Waarom denk je dat zoveel christenen van mening zijn dat het evangelie de noodzaak wegneemt om zich aan de Tien Geboden te houden?`
