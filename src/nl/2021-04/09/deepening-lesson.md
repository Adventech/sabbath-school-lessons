---
title:  Verdieping
date:   26/11/2021
---

### Verzoening

Deuteronomium 4:25-31

#### IJsbrekervraag

`Wanneer was de laatste keer dat je moest toegeven dat je het mis had? Hoe heb je dat moment ervaren? Hoe voelde je je daarna?`

#### Ik Verken

De eerste toespraak is bijna voorbij (1:1-4:43). Ter herinnering: Deuteronomium bestaat uit vier toespraken van Mozes, die hij houdt aan de grens van het beloofde land. Het weerspiegelt de vorm van de verbondsverdragen van die tijd. In wat voorafgaat aan ons tekstgedeelte herinnert Mozes ons eraan waarom het belangrijk is Gods verordeningen in de praktijk te brengen. Ons leven hangt af van onze band met de Heer en vormt de context voor ons getuigenis aan anderen (4:1-8). Mozes waarschuwt dat Israël het verbond niet mag vergeten (4:11-14) en tegen het risico om af te glijden naar afgoderij door het maken van een afgod (4:15-24). Ten slotte vertelt Mozes dat hij het beloofde land niet kan betreden (4:21-22), waarbij hij hen opnieuw bepaalt bij het feit dat zij het verbond niet teniet mogen doen door afgoderij. God duldt geen andere goden naast zich! (4:23-25).

#### Ik Bestudeer

Ons tekstgedeelte beschrijft deze elementen van een verbondsverdrag: - vs. 25-26 zien vooruit naar de voortzetting van de vestiging in het beloofde land en de risico’s ervan voor toekomstige generaties. - vs. 28, gaan over de gevolgen van slechte keuzes, zoals verbanning, verstrooiing over andere landen, waarbij slechts een rest overblijft, en ten prooi valt aan wat de verbanning heeft veroorzaakt! - vs. 29-31 wijst op een toekomstperspectief, waarbij Gods medeleven en de terugkeer van het volk wordt benadrukt door een oprecht zoeken van God.

`Zoek de tijdsaanduidingen die worden gegeven. Wat laten ze ons zien over de aard van deze tekst? Welke ervaringen worden opgeroepen en welk contrast zie je?`

`Hoe wordt God in dit tekstgedeelte genoemd? Welk aspect springt het meeste in het oog? Welke daden, emoties en eigenschappen worden aan Hem toegeschreven?`

`Wat zegt Mozes in deze toespraak over andere goden? Let op hun afkomst, hun aard en wat zij doen, of beter gezegd, wat zij niet kunnen doen!`

`Wat zijn de dingen die Mozes verwacht en heeft aangekondigd met betrekking tot het volk? Welke ironie zie je daarin?`

`Let op de contrasten tussen de toekomstige houding van het volk (vs. 25-26) en die van God, zoals dit Schriftgedeelte dat beschrijft (vs. 29-31). Wat valt je op?`

`Handelingen 2:37-38 Wat was het antwoord van Petrus op deze vraag?`

#### Ik Pas Toe

Bij de mens is er altijd het risico dat hij zijn aandeel in het verbond vergeet. God vergeet de verplichtingen niet die Hij is aangegaan (vs. 31)

`Wat leert mij dit over God?`

Aan de ene kant wijst de tekst op het mogelijke gevolg van de keuzes van het volk met de woorden: ‘u zult worden weggevaagd’ (vs. 26), maar aan de andere kant horen wij dat God niet ‘in het verderf’ zal storten (vs. 31).

`Hoe moet ik dit begrijpen en wat zegt het mij over God?`

`Hoe kon het gebeuren dat ik vandaag weer tegen God inging? Hoe zouden wij Hem op een verkeerde manier kunnen ‘afbeelden’? Op welke manier kunnen wij vervallen in het aanbidden van goden die we zelf hebben gemaakt? (vs. 28)?`

Wat God vraagt, wordt aangeduid met de werkwoorden ‘zoeken, ‘terugkeren’, en ‘luisteren’.

`Wat vertellen deze woorden ons over het proces van het terugkeren van een mens naar God en ook van Gods zoektocht naar de mens?`

`Vanwaar moet ik terugkomen? Hoe kan ik vandaag naar God luisteren? Wat betekent het voor jou om God te zoeken met heel je hart en heel je ziel?`

#### Ik bid …

Wat is het een troost om te weten dat U, onze God, barmhartig bent, en dat U ons nooit opgeeft of vergeet! U doet de deur niet dicht. Er is altijd een weg terug naar U. U nodigt me uit om, als ik afdwaal, terug te keren en van uw Woord de gids voor mijn leven te maken. U belooft me dat U zich laat vinden! Amen.
