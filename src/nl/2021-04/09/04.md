---
title:  Tesjoeva
date:   23/11/2021
---

Het volgende thema komt herhaaldelijk terug in het boek Deuteronomium: gehoorzaam de Heer en zegeningen zullen jouw deel zijn, wees ongehoorzaam en je zult de gevolgen moeten dragen. In het Nieuwe Testament is dat niet anders. ‘Vergis u niet, God laat niet met zich spotten: wat een mens zaait, zal hij ook oogsten. Wie op de akker van zijn zondige natuur zaait oogst de dood, maar wie op de akker van de Geest zaait oogst het eeuwige leven.’ (Galaten 6:7-8) Na de zondeval lijkt de zonde net zo gemakkelijk en iets natuurlijks als ademhalen. Ondanks alle waarschuwingen en beloftes – ‘De geboden die Ik u vandaag heb gegeven, zijn niet te zwaar voor u en liggen niet buiten uw bereik’ (Deuteronomium 30:11) – gaven veel mensen zich juist over aan de zonden waar God hen voor had gewaarschuwd. Toch was God ook toen bereid om hen opnieuw aan te nemen, m

`Lees nogmaals Deuteronomium 30:1-10. Wat zou God voor zijn volk doen, ondanks hun vele fouten? Op welke voorwaarde ontvingen ze deze geweldige beloftes?`

De boodschap is heel eenvoudig en duidelijk: als je er een puinhoop van maakt, zullen jij en je familie met vreselijke consequenties te maken krijgen. Daarvoor zorgt de zonde. Toch kun je ook dan je zonden belijden en zal de Heer de verbroken relatie herstellen en je zegenen. In deze verzen komt steeds weer datzelfde Hebreeuwse stamwoord voor dat schuilgaat achter tesjoeva. In Deuteronomium 30:2 lezen we bijvoorbeeld ‘en je naar de HEER, uw God, terugkeert’. Hoewel Deuteronomium 30:8 vaak, en terecht, wordt vertaald met ‘en u zult de HEER weer gehoorzaam zijn’, zegt de tekst letterlijk ‘en u terug zult keren en de HEER weer gehoorzaam zult zijn’. Dat geldt immers ook voor Deuteronomium 30:10. Daar staat dat ‘u de HEER, uw God, met hart en ziel weer wilt toebehoren’. Ook daar is ‘terugkeren’ dus de eigenlijke zin van het woord ‘toebehoren’.

Je kunt met andere woorden zeggen dat de Heer nog niet klaar was met dit volk, wat ze ook hadden meegemaakt en ondanks het feit dat ze het verbond geheel en al hadden geschonden en verbroken. Als zij op hun beurt ook geen punt wilden zetten achter hun omgang met Hem, konden ze dat verlangen laten zien door berouw te tonen.

`Deze verzen hadden betrekking op het volk als geheel en speelden zich af in een hele andere wereld dan wij nu kennen. Waarom leggen ze er nog steeds terecht de nadruk op dat oprecht berouw ook van groot belang is voor ons als gelovigen die het verbond met God van tijd tot tijd ook schenden?`

`Deuteronomium 30:1-10 Wat zou God doen en op welke voorwaarde?`
