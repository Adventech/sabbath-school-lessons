---
title:  Jongeren les
date:   26/11/2021
---

### Verzoening

#### Opdracht van de vorige week

`Hoe ervaar jij Gods zegen?`

#### Lees samen

Deuteronomium 4:25-31

#### Ijsbrekervraag

`Hoe maak jij een ruzie goed? Noem een voorbeeld.`

#### Inspiratie

‘Hij is een God van liefde. Hij zal jullie niet in de steek laten. Hij zal jullie niet doden. Hij zal nooit vergeten wat Hij jullie voorouders plechtig beloofd heeft.’ (Deuteronomium 4:31, BGT.)

#### Behandel de tekst

Als Mozes ergens van overtuigd is dan is het toch wel dat de Israëlieten trouw aan God dienen te blijven. Die trouw leidt immers naar het leven. Ze kunnen alleen maar een goed en gezegend leven leiden als ze Gods adviezen en regels serieus nemen. Het omgekeerde is ook waar, God niet gehoorzamen en zijn wetten over- treden brengt ongeluk met zich mee, het zaait dood en verderf. Daarbij moeten de Israëlieten zich ook goed realiseren dat de omliggende volken naar hen kijken. Het volk van God wordt geobserveerd, nauwlettend in de gaten gehouden. Als de Israëlieten wijs en verstandig door het leven gaan, zal God daar om worden geprezen. De rechtvaardigheid van God en zijn nabijheid zal worden opgemerkt. Trouw zijn aan God en Hem gehoorzamen is dan ook een getuigenis. Daar zijn zij immers toe geroepen, daartoe heeft God hen bestemd. Nu Mozes weet dat hij niet het beloofde land mag binnengaan, laat hij zijn volksgenoten eens te meer weten hoe belangrijk het is om het verbond met God niet te vergeten.

#### Gespreksvragen naar aanleiding van de tekst

`Welk advies geeft Mozes aan het volk? (Deuteronomium 4:25) Wat denk jij, waarom worden kinderen en kleinkinderen in deze context genoemd?`

`Wat zal het gevolg zijn als het volk Israël niet naar God luistert? (verzen 26-28) Wat vind je hiervan?`

`Wat verwacht Mozes dat er na verloop van tijd gaat gebeuren? (vers 29) Waarom verwacht hij dat? (vers 30) Gaat dat bij jou ook op deze manier?`

`Hoe zal God reageren? En waarom? (vers 31) Op welke manier ervaar jij de liefde en vergeving van God? `

#### Opdracht

`Wat betekent Gods verzoening voor jou?`