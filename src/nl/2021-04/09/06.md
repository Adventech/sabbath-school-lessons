---
title:  Heb berouw en kom tot inkeer
date:   25/11/2021
---

Het Nieuwe Testament staat vol met het thema van berouw. Johannes de Doper begon zijn dienstwerk zelfs met de oproep zich te bekeren, net zoals Jezus zijn dienstwerk ook begon met die oproep.

`Lees Matteüs 3:1-8. Hoe komt het idee van ‘terugkeren’ in deze teksten naar voren? In welk opzicht zijn de woorden van Johannes de Doper een weerspiegeling van de boodschap in Deuteronomium? Waarom zijn ze vooral bedoeld voor de Farizeeën en de Sadduceeën?`

`Lees Marcus 1:15. Wat zegt Jezus? Waarom legt Hij verband tussen het evangelie en berouw?`

Of het nu Johannes de Doper is die zich specifiek richtte tot de leiders of Jezus die tot het volk als geheel sprak, het principe is hetzelfde. We zijn zondaars en ook al is Christus gekomen om zondaars te redden, we horen berouw te hebben over onze zonden. Dat berouw houdt in dat er een ommekeer komt in ons vroegere zondige gedrag. Dat is zo of we ons nou van het geloof hebben afgekeerd, of trouwe christenen zijn die in zonde vervallen, of dat we nog maar pas tot bekering zijn gekomen. We moeten erkennen dat we zondaars zijn en berouw tonen voor de zonden op zich en dus niet alleen om de gevolgen. Dat doen we door bewust te kiezen de zonden na te laten, volledig te vertrouwen op de verdiensten van Jezus (Deuteronomium 15:5) en door ‘de geboden van de HEER, uw God, zorgvuldig na te leven.’ (Deuteronomium 15:5)

Sommige Bijbelgeleerden zijn van mening dat het principe van berouw, zoals omschreven in Deuteronomium, weerklinkt in het Nieuwe Testament. Toen Petrus bijvoorbeeld het volk er de schuld van gaf dat zij Jezus hadden gekruisigd, ‘waren ze diep getroffen en vroegen aan Petrus en de andere apostelen: “Wat moeten we doen, broeders?” (Handelingen 2:37) Ze waren zich bewust geworden van hun zonde en betreurden die: ‘ze waren diep getroffen’ en ze wilden weten wat ze konden doen om het goed te maken met de God die ze zo hadden gekwetst. Zitten wij niet in hetzelfde schuitje? Zijn ook wij geen zondaars die God hebben gekwetst?

`Lees Handelingen 2:37-38. Welk antwoord gaf Petrus op hun vraag en hoe laat deze gebeurtenis zien welk beginsel aan oprecht berouw ten grondslag ligt?`

`Matteüs 3:1-8 Welke boodschap had Johannes de Doper?` 
