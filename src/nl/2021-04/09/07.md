---
title:  Verdere studie
date:   26/11/2021
---

‘Bij elke stap die we als christen zetten, zullen we een intenser berouw tonen. De Heer zegt tegen allen die Hij heeft vergeven, en die Hij heeft aangenomen als zijn volk: “Jullie zullen je al je dwaalwegen en wandaden herinneren, en jullie zullen van jezelf walgen vanwege jullie gruwelijke zonden.” Maar Hij zegt verder: “Als Ik mijn verbond met jou heb gesloten, zul je beseffen dat Ik de HEER ben en overdenken wat je gedaan hebt; je zult je schamen, en zwijgen omdat je vernederd bent – maar Ik vergeef je alles wat je hebt gedaan. Zo spreekt God, de HEER.” (Ezechiël 36:31;16:62-63) Er komt dan geen woord van zelfverheerlijking over onze lippen. Wij zullen beseffen dat we het in alles alleen van Christus moeten hebben. De erkentenis van de apostel wordt dan ook de onze: ‘Ik besef dat in mij, in mijn eigen natuur, het goede niet aanwezig is. Ik wíl het goede wel, maar het goede doen kan ik niet.’ (Romeinen 7:18) “Ik wil me op niets anders laten voorstaan dan het kruis van Jezus Christus, onze Heer, waardoor de wereld voor mij is gekruisigd en ik voor de wereld”.’ (Galaten 6:14; Ellen White, Verhalen om verder te vertellen, p. 126)

‘De goedheid van God brengt ons “tot inkeer.” (Romeinen 2:4) Een gouden keten, de genade en het erbarmen van Gods liefde, wordt gelegd om ieder mens die in de gevarenzone verkeert. De Heer verzekert ons: “Ik heb je altijd liefgehad, mijn liefde zal je altijd vergezellen.”’ (Jeremia 31:3; Ellen White, Verhalen om verder te vertellen, p. 162)

`Marcus 1:15 Welk verband legt Jezus tussen het evangelie en berouw?`

**Gespeksvragen**

`We moeten onze zonden inderdaad betreuren. Hoe kunnen we ervoor waken dat we berouw gaan zien als een daad die ons iets oplevert, alsof berouw op zich ons weer in een goed daglicht plaatst bij God? Wat is de enige manier waarop wij weer rechtvaardig voor God kunnen staan?`

`‘Toen Judas, die Hem had uitgeleverd, zag dat Jezus ter dood veroordeeld was, kreeg hij berouw. Hij bracht de dertig zilverstukken naar de hogepriesters en oudsten terug en zei: “Ik heb een zonde begaan door een onschuldige uit te leveren.” Maar zij zeiden: “Wat gaat ons dat aan? Zie dat zelf maar op te lossen!”Toen smeet hij de zilverstukken de tempel in, vluchtte weg en verhing zich. ’Matteüs 27:3-5 Judas had ongetwijfeld spijt van wat hij Jezus had aangedaan. Hij pleegde zelfmoord. Waarom moet je zijn daden niet als oprecht berouw opvatten?`

`Waarom moet de realiteit van de menselijke zondigheid en ook onze eigen zondigheid ons nederig houden tegenover anderen (door niet over hen te oordelen) en tegenover God? Waarom blijkt de slechtheid van de zonde uit het feit dat het kruis, de dood van Gods Zoon, noodzakelijk was om ons te redden?`

