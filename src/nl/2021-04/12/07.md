---
title:  Verdere studie
date:   17/12/2021
---

Het Oude Testament verwijst naar zichzelf. Sommige profeten verwijzen bijvoorbeeld naar de vijf boeken van Mozes of ze citeren daaruit. Zo is ook het Nieuwe Testament gevuld met rechtstreekse citaten, verwijzingen en toespelingen op het Oude Testament. De Psalmen, Jesaja en Deuteronomium worden het meest aangehaald. De nieuwtestamentische schrijvers citeren vaak uit de zogenoemde Septuaginta (LXX). Dat wordt ook wel het ‘Griekse Oude Testament’ genoemd. Dat is de oudste ons bekende Griekse vertaling van de Hebreeuwse Bijbel. De eerste vijf boeken van de Bijbel, aangeduid als de Thora of de Pentateuch, zijn vertaald in de derde eeuw voor Christus. De rest van het Oude Testament is omstreeks de tweede eeuw voor Christus vertaald.

Uit de manier waarop de geïnspireerde schrijvers van het Nieuwe Testament het Oude Testament gebruikten, kunnen we ook opmaken hoe we de Bijbel moeten interpreteren. Het leert ons allereerst dat de nieuwtestamentische schrijvers geen vraagtekens plaatsten bij de echtheid of het gezag van de boeken in het Oude Testament. Dat staat in scherp contrast met zoveel van de huidige Bijbelgeleerden. In hun geschriften wijst niets er bijvoorbeeld op dat ze twijfelden aan de historiciteit van de oudtestamentische verhalen, van het bestaan van Adam en Eva, de zondeval, de zondvloed tot de roeping van Abraham en noem maar op. De ‘wetenschap’ die deze dingen ter discussie stelt, is enkel menselijk scepticisme en dat hoort niet thuis in de harten en gedachten van zevendedagsadventisten.

`Handelingen 10:34; Romeinen 2:11; Galaten 2:6; Efeziërs 6:9; Kolossenzen 3:25; 1 Petrus 1:17 Wat leren deze teksten ons?`

**Gespreksvragen**

`Als zevendedagsadventisten hebben we bijzonder veel licht ontvangen. Wat betekent dit voor de grote verantwoordelijkheid die op ons rust om trouw te blijven aan de waarheden die we hebben gekregen?`

`Lees Deuteronomium 18:9-14 opnieuw. Noem een aantal eigentijdse voorbeelden van dergelijke ‘verfoeilijke praktijken’. Hoe kunnen we ervoor zorgen dat we er geen deel aan hebben?`

`Christenen weten dat Christus’dood aan het kruis van toepassing is op de hele wereld. Waarom moeten juist zij ‘zonder aanzien des persoons’ handelen (zie de les van maandag)? Hoe kunnen we weten of wij de neiging hebben om dat te doen? Hoe kunnen we voorkomen dat we onszelf in de maling nemen door te zeggen dat wij daar geen enkele neiging tot hebben? Hoe kan het kruis en onze blik op het kruis ons genezen van die slechte houding?`