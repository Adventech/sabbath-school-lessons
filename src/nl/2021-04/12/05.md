---
title:  Een profeet uit uw midden
date:   15/12/2021
---

Keer op keer had Israël de waarschuwing gekregen van de Heer om naburige volkeren niet na te doen. Ze moesten juist een voorbeeld zijn voor hen. In Deuteronomium 18:9-14 waarschuwt Mozes hen opnieuw voor hun ‘verfoeilijke praktijken’. Vervolgens laat hij het volk weten dat ze ‘volledig op de HEER, uw God, gericht moeten zijn’ (Deuteronomium 4:6-8; 18:12-13).

`Lees Deuteronomium 18:15-19; vergelijk Handelingen 3:22 en 7:37. Wat zegt Mozes hier tegen het volk? Hoe passen Petrus en Stefanus Deuteronomium 18:18 toe?`

Als het verbond bij de Sinai ter sprake komt, vertelt Mozes dat de kinderen van Israël, toen Gods wet werd geopenbaard, hem vroegen om als tussenpersoon op te treden. Hij was een middelaar tussen God en hen (Exodus 20:18-21). Op dat moment belooft Mozes hun tot tweemaal toe dat de Heer een profeet zal opwekken zoals Mozes (Deuteronomium 18:15,18). Daarbij gaat het er vooral om dat deze profeet, net als Mozes, onder andere ook een middelaar zal zijn tussen het volk en de Heer. Vele eeuwen later citeren zowel Petrus als Stefanus dit vers om naar Jezus te verwijzen. Voor Petrus was Jezus de vervulling van de dingen waar ‘zijn heilige profeten’ over hadden gesproken. De leiders moeten Hem en wat Hij zei gehoorzamen. Petrus gebruikt dit vers, dat de Joden goed kenden, en paste het rechtstreeks toe op Jezus om te benadrukken dat ze berouw moesten hebben over wat ze Hem hadden aangedaan (Handelingen 3:19-21).

Stefanus verkondigt Jezus, maar hij doet dat wel in een hele andere situatie dan die van Petrus. In Handelingen 7:37 verwijst ook hij terug naar die welbekende belofte. Hij legt het ook zo uit dat het op Jezus wijst. Hij legde uit dat Mozes een voorafschaduwing van Jezus was, door de rol die hij speelt in de geschiedenis en doordat Hij de leider was van de Joden. Net als Petrus probeerde Stefanus het volk er dus op te wijzen dat Jezus de profetie vervulde en dat ze naar Hem moesten luisteren. Stefanus werd ervan beschuldigd dat hij ‘Mozes en God lasterde’ (Handelingen 6:11). Hij verkondigde dat Jezus de Messias was en een rechtstreekse vervulling van wat God door Mozes had beloofd.

`Hoe maken deze teksten duidelijk dat Jezus het middelpunt is van de hele Bijbel? Waarom moeten we de Bijbel begrijpen op een manier die Christus centraal stelt?`

`Deuteronomium 18:15-19; Handelingen 3:22; 7:37 Hoe passen Petrus en Stefanus Deuteronomium 18:18 toe?`