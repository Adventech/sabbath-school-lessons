---
title:  Jongeren les
date:   24/12/2021
---

### De opstanding van Mozes

#### Opdracht van de vorige week

`Bij welke vorm van geloven voel jij je het meeste thuis?`

#### Lees samen

Deuteronomium 34:1-12

#### Ijsbrekervraag

`Waar denk je aan als je het woord opstanding hoort?`

#### Inspiratie

‘Plotseling verschenen aan hen Mozes en Elia, die met Jezus in gesprek waren.’ (Matteüs 17:3, NBV.)

#### Behandel de tekst

Mozes werd in Egypte geboren op het moment dat de farao het volk Israël vijandig gezind was. Hij liet de Israëlieten als slaven werken en onderdrukte hen. De farao had de gruwelijke regel bedacht om alle jongetjes te laten doden. Daarom legden de ouders van Mozes hem te vondeling. Gelukkig werd hij gevonden door de dochter van farao die zich over hem bekommerde. Zo kwam Mozes aan het hof van farao en groeide op als een prins. Tijdens zijn opvoeding werd hij getraind als leider. Nadat hij een Egyptische slavendrijver had gedood, moest hij echter vluchten en kwam in Midjan terecht (het huidige Zuidoost Jordanië). Daar ontmoette hij zijn vrouw Sippora en stichtte er een gezin. Op tachtigjarige leeftijd werd hij door God geroepen om het volk Israël uit Egypte weg te leiden en te brengen naar het beloofde land. Dat was een reis met ups en downs en grote uitdagingen. Tijdens één moment van opgekropte frustratie ging Mozes zijn boekje te buiten. Hij sloeg op een rots zodat daar water uitkwam. Alleen deed hij het voorkomen alsof hij dat wel even zou hebben geregeld. Hij toonde op dat moment geen afhankelijkheid van God. Dat kwam hem duur te staan.

#### Gespreksvragen naar aanleiding van de tekst

`Moab lag ten oosten van het beloofde land. Wat ging Mozes vandaaruit doen en wat liet God hem zien? (Deuteronomium 34:1-3)`

`Wat zei Mozes tegen God? (vers 4) Wat er met Mozes gebeurde was Gods straf voor dat ene moment waarop Mozes de fout in ging. Wat vind je daarvan?`

`Geef de verzen 5-7 weer in je eigen woorden. Hoe reageerde het volk? (vers 8)`

`Wie was Mozes’ opvolger? (vers 9)`

`Hoe wordt Mozes herinnerd? (verzen 10-12)`

`Waarom weet niemand waar het graf van Mozes is? (Matteüs 17:1-3)`

#### Opdracht

`Wat leer jij van de dood van Mozes?`