---
title:  De opstanding van Mozes
date:   18/12/2021
---

### Lezen

Numeri 20:1-13; Deuteronomium 31:2; 34:1-12; Judas 9; 1 Korintiërs 15:13-22

> <p>Kerntekst</p> 
> Numeri 20:1-13; Deuteronomium 31:2; 34:1-12; Judas 9; 1 Korintiërs 15:13-22

Dit kwartaal laat duidelijk zien dat Mozes de centrale figuur is in Deuteronomium. Het hele boek is doortrokken met zijn leven, karakter en boodschappen. Natuurlijk gaat Deuteronomium over God en zijn liefde voor ha’am jisra’el, ‘het volk Israël’. Toch gebruikte God Mozes vaak om die liefde te openbaren en het woord te richten tot het volk Israël.

Nu het einde van dit kwartaal in zicht komt en het einde van onze studie van het boek Deuteronomium nadert, bereiken we ook het punt dat Mozes’ aardse leven tot een einde komt. Zoals Ellen White het omschreef: ‘Mozes wist dat hij alleen zou zijn; geen aardse vriend zou hem in zijn laatste ogenblikken terzijde staan. Zijn hart schrok terug voor het geheimzinnig en ontzagwekkend gebeuren dat voor hem lag. De zwaarste beproeving vormde het scheiden van zijn volk, waarvoor hij gezorgd had en waarnaar zijn liefde uitging – het volk waarmee zijn belangen en zijn leven zo nauw verbonden waren geweest. Maar hij had geleerd te vertrouwen in God, en met onwankelbaar geloof gaf hij zich en zijn volk over aan Gods liefde en barmhartigheid.’ (Ellen White, Patriarchen en profeten, p. 425)

In vele opzichten verduidelijkte Mozes’ leven en dienstwerk het karakter van God, maar dat geldt ook voor zijn dood en opstanding.

_Op sabbat 25 december bespreken we met elkaar deze les._