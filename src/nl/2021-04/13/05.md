---
title:  De opstanding van Mozes
date:   22/12/2021
---

‘Zo stierf Mozes, de dienaar van de HEER, daar in Moab, zoals de HEER gezegd had. En de HEER begroef hem in een vallei in Moab, tegenover Bet-Peor. Tot op de dag van vandaag weet niemand waar zijn graf is.’ (Deuteronomium 34:5-6) Zo stierf Mozes, de man die zo belangrijk was geweest in het leven van Israël en wiens geschriften zouden blijven bestaan, niet alleen in Israël maar ook in de hedendaagse kerk en synagoge. Hij stierf, hij werd begraven, de mensen rouwden om hem en dat was het dan. Het principe achter de woorden uit Openbaring geldt ook hier: ‘Gelukkig zijn zij die vanaf nu in verbondenheid met de HEER sterven.’ De Geest beaamt dat: ‘Zij mogen uitrusten van hun inspanningen, want hun daden vergezellen hen.’ (Openbaring 14:13) Toch was Mozes’ dood niet het laatste hoofdstuk van zijn levensverhaal.

`Lees Judas 9. Wat wordt hier beschreven? Hoe helpt dit vers de aanwezigheid van Mozes in het Nieuwe Testament te verklaren?`

Er wordt slechts een tipje van de sluier opgelicht, maar wat een ongelooflijk tafereel zien we hier! Michael, Christus zelf, twistte met de duivel over het lichaam van Mozes. Hoe moeten we ons dat voorstellen? Mozes was ongetwijfeld een zondaar: de laatste zonde die wij kennen, is dat hij de verering waar God recht op heeft voor zichzelf opeiste. Dat was deze zonde: ‘Ik stijg op tot boven de wolken, ik evenaar de Allerhoogste.’ (Jesaja 14:14) Daarvoor werd Lucifer uit de hemel gegooid. De strijd om het lichaam van Mozes moet zijn ontstaan doordat Christus aanspraak maakte op de opstanding die aan hem was beloofd.

Hoe kon Christus dat doen voor een zondaar zoals Mozes, voor iemand die zijn wet had overtreden? Het enige antwoord daarop is het kruis. Alle dierenoffers wezen vooruit naar Christus’ dood en daarom stond de Heer erop dat het lichaam van Mozes werd opgewekt, eveneens met het oog op het kruis. ‘Als gevolg van zijn zonde was Mozes onderworpen aan satans macht. Wat betreft zijn eigen verdienste was hij de rechtmatige gevangene van de dood; maar hij werd opgewekt tot een onsterfelijk leven, dank zij zijn Verlosser. Verheerlijkt kwam Mozes tevoorschijn uit het graf, en met zijn Bevrijder steeg hij op naar de Godsstad.’ (Ellen White, Patriarchen en profeten, p. 431)

`Hoe kan dit getuigenis ons helpen beter te begrijpen hoe diepgaand het verlossingsplan is, dat Mozes zelfs vóór het kruis tot onsterfelijkheid kon worden opgewekt?`

`Judas 9 Wat wordt hier beschreven?`