---
title:  Verdere studie
date:   24/12/2021
---

‘Toen ze boos uitriepen: “Zullen wij uit deze rots voor u water tevoorschijn doen komen?’ stelden ze zich op de plaats van God, alsof zij, zwakke en hartstochtelijke stervelingen, de macht bezaten. Door het onophoudelijk morren en de gedurige opstand van het volk had Mozes zijn Almachtige Helper uit het oog verloren, en zonder Gods kracht werd zijn levensgeschiedenis bevlekt door een uiting van menselijke zwakheid. De man die rein, standvastig en onzelfzuchtig had kunnen zijn tot aan het einde van zijn levenswerk, was ten slotte overwonnen. God was onteerd voor de vergadering van Israël, terwijl Hij verheerlijkt en grootgemaakt had moeten worden.’ (Ellen White, Patriarchen en profeten, p. 379)

‘Op de berg der verheerlijking was Mozes met Elia, die ten hemel genomen was. Als dragers van het licht en de heerlijkheid des Vaders waren ze gezonden tot de Zoon. Zo werd het gebed van Mozes, zo lang geleden geuit, eindelijk vervuld. Hij stond op ‘het schone bergland’ (Deuteronomium 3:25) in het erfdeel van zijn volk, om daar te getuigen van Hem in wie alle beloften van Israël hun vervulling vonden. Dit is het laatste toneel dat in de Bijbel geopenbaard wordt over een man die zozeer door de hemel is geëerd.’ (Ellen White, Patriarchen en profeten, p. 431)

`Numeri 20:8-11 Wat moest Mozes van God doen en wat deed hij in plaats daarvan?`

**Gespreksvragen**

`In zekere zin werd Mozes opgewekt en kort na zijn dood naar de hemel gebracht. Tegelijkertijd mogen we aannemen dat die arme Mozes getuige is van de vreselijke stand van zaken op deze aarde. Wat een zegen dat de meesten van ons worden opgewekt nadat aan alle ellende op aarde een einde is gekomen bij de wederkomst. Waarom is dit een nog grotere zegen dan wat Mozes mocht ervaren?`

`Het verhaal van Mozes’ dood en opstanding laat ons zien dat het Nieuwe Testament een stapje verder gaat dan het Oude Testament, hoewel het zich veelal baseert op het Oude Testament. Hoe kan het Nieuwe Testament inderdaad veel nieuw licht werpen op het Oude Testament?`

`Waarom is Mozes’levensverhaal en zelfs het feit dat hij in een vlaag van woede op de rots sloeg, een voorbeeld van wat het betekent om door geloof te leven en door geloof gered te worden en hoe dat los staat van werken van de wet?`

`Praat met elkaar over de belofte van de opstanding als Jezus komt. Waarom is dit de kern van alles waar we op hopen? Als we God in dit opzicht kunnen vertrouwen, dat Hij ons uit de dood zal opwekken, dienen we Hem dan niet in elk opzicht te vertrouwen? Als Hij dat voor ons kan doen, is er dan iets onmogelijk voor Hem?`