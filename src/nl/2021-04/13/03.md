---
title:  De zonde van Mozes - deel 2
date:   20/12/2021
---

`Lees Numeri 20:12-13 opnieuw en Deuteronomium 31:2; 34:4. Wat was Gods reden om Mozes de toegang tot het land te ontzeggen?`

Deze Bijbeltekst laat zien dat er met de zonde van Mozes meer aan de hand was dan alleen zijn poging om Gods plaats in te nemen. Dat was op zich al erg genoeg. Hij liet ook een gebrek aan geloof zien en voor iemand als Mozes was dat onvergeeflijk. Deze man had vanaf de gebeurtenis bij de brandende struik ervaringen gehad met God die voor veel mensen ongekend zijn (Exodus 3:2-16). Toch geeft de tekst aan dat Mozes ‘Mij niet ‘geloofde’. Hij vertrouwde dus niet op wat de Heer had gezegd. Ten gevolge daarvan slaagde hij er niet in om voor de ogen van de kinderen van Israël ‘ontzag te tonen voor Mijn heiligheid’. Mozes had rustig moeten blijven en moeten doen wat juist is. Te midden van hun afvallige gedrag had hij zijn eigen geloof en vertrouwen in God moeten tonen. Dan had hij de Heer verheerlijkt voor het volk en was hij opnieuw tot een voorbeeld geweest en had hij laten zien wat oprecht geloof en gehoorzaamheid inhouden. Ziet u ook dat Mozes de nadrukkelijke opdracht van de Heer niet heeft nagevolgd?

`Lees Numeri 20:8-11. Wat moest Mozes van God doen? Wat deed hij in plaats daarvan?`

In vers 9 neemt Mozes de staf bij de hand, ‘zoals de HEER hem had opgedragen’. Geen vuiltje aan de lucht. In vers 10 daarentegen lezen we dat hij tegen de rots had moeten spreken en dat daar dan water uit zou zijn gekomen als een wonderbaarlijke openbaring van Gods kracht. In plaats daarvan sloeg Mozes op de rots en niet slechts eenmaal, maar wel twee keer. Op een rots slaan om er vervolgens water uit te zien komen is natuurlijk indrukwekkend, maar niet half zo indrukwekkend als hetzelfde resultaat bereiken door enkel tegen de rots te spreken. Op het eerste gezicht lijkt het oordeel van God over Mozes wel erg streng. Na alles wat Mozes had meegemaakt, mocht hij niet oversteken en het beloofde land niet binnengaan. Zolang dit verhaal wordt verteld, hebben mensen zich afgevraagd waarom hem werd ontnomen waar hij al zo lang naar uitkeek en dat alleen vanwege één onbedachtzame daad.

`Wat had het volk kunnen leren van wat Mozes heeft ondervonden?`

`Numeri 20:12-13; Deuteronomium 31:2; 34:4 – Waarom werd Mozes de toegang tot het land ontzegd?`