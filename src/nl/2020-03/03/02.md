---
title:  De tweede aanraking
date:   12/07/2020
---

Er is slechts één wonder in de gehele Bijbel waar Jezus in twee stappen te werk is gegaan: de genezing van de blinde man bij Betsaïda. Dit verhaal biedt tijdloze lessen voor de gemeente van Christus in deze tijd. Het geeft een beeld van Gods plan om door iedere gelovige iemand anders tot Jezus te brengen. De Schrift zegt: ‘Ze kwamen in Betsaïda. Er werd een blinde bij Hem gebracht, en men smeekte Hem om de man aan te raken.’ (Marcus 8:22) De twee kernwoorden in dit vers zijn ‘gebracht’ en ‘smeekten’. De blinde man kwam niet op eigen houtje. Zijn vrienden wisten wat hij nodig had en brachten hem tot Jezus. Hij had er zelf misschien weinig vertrouwen in, maar zij waren zeker van hun zaak. Ze geloofden dat Jezus de blindheid van deze man zou genezen.

In het Nieuwe Testament staan circa 25 wonderen van genezing die Jezus verrichtte. In meer dan de helft daarvan brengt een familielid of een vriend het individu naar Jezus om te worden genezen. Vele mensen zullen nooit tot Jezus komen tenzij iemand die geloof heeft hen brengt. Het is onze taak iemand te zijn die een ander bij een derde persoon brengt. Wij brengen mensen tot Jezus.

Het tweede woord in Marcus 8:22 dat onze aandacht vereist, is het woord ‘gesmeekt’. Dit kan ‘verzoeken, bidden of aansporen’ betekenen. Het suggereert dat er sprake is geweest van een veel vriendelijker, aardiger en milder verzoek dan van een luidruchtige, opdringerige eis. De vrienden van deze man benaderden Jezus heel vriendelijk en ze geloofden dat Hij zowel over het verlangen als over de kracht beschikte om deze man te helpen. De zieke geloofde er misschien niet in dat Jezus hem kon genezen, zijn vrienden deden dat echter wel. Soms is ons geloof het vervoermiddel waardoor we anderen tot Jezus kunnen brengen.

`Lees Marcus 8:22-26. Waarom denk je dat Hij de blinde man in etappes genas? Welke lessen bevat dit verhaal voor ons als getuigen van Jezus?`

Is het mogelijk dat ook wij geen goed zicht hebben op andere mensen? Zien we ze soms eerder als ‘wandelende bomen’ met schaduwachtige vormen dan als kandidaten voor het koninkrijk van God? Wat is er de oorzaak van dat wij anderen soms niet duidelijk zie

`Wat kunnen we nog meer van dit verhaal leren, behalve dat God ons als zijn werktuig gebruikt om anderen te bereiken? Wat leert het ons bijvoorbeeld over hoe zowel het medische als het geestelijke kunnen bijdragen tot de genezing van en het dienstwerk voor de verlorenen?`

`Marcus 8:22-26 Wat leert dit verhaal ons?`
