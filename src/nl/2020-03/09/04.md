---
title:  De waarheid in liefde brengen
date:   25/08/2020
---

Vriendschap alleen wint mensen niet voor Christus. We hebben misschien veel vrienden en dat zijn mensen waar we graag mee samen zijn en die ook graag met ons samen zijn. Als we ze echter nooit vertellen hoeveel Jezus voor ons betekent en hoe Hij ons leven heeft veranderd, dan maakt onze vriendschap hoogstwaarschijnlijk geen verschil uit voor de eeuwigheid. Natuurlijk, we zijn dan wel aangenaam gezelschap, maar God roept ons op meer te zijn dan dat. Vriendschap alleen leidt mensen niet tot Christus. Een onvriendelijke houding zorgt er maar al te vaak echter wel voor dat mensen zich van Hem afkeren. De apostel Paulus roept ons op ‘de waarheid in liefde’ te spreken (Efeziërs 4:15). Er wordt een vriendschapsband gecreëerd wanneer we zoveel mogelijk instemmen met mensen, laten zien dat we hen aanvaarden en complimenteren als dat van toepassing is. Het is ontzettend belangrijk dat we er een gewoonte van maken het goede te zoeken in mensen en niet het slechte.

`Lees 2 Tessalonicenzen 1:1-4. Maak een lijst van de verschillende dingen waar Paulus de Tessalonicenzen voor complimenteert.`

Sommige mensen lijken er plezier in te hebben de gebreken van anderen te zoeken, al zorgt dat er alleen maar voor dat ze zichzelf beter voelen. De apostel Paulus was heel anders. Hij zocht naar het positieve in de gemeenten die hij onder zijn hoede had. Hij berispte dwaling en zag zonde niet door de vingers, maar het was zijn doel de gemeenten die hij had gesticht op te bouwen. Eén van de manieren waarop hij dit deed, was door te benadrukken wat ze goed deden.

De uitspraak van Ellen White over het belang van opbouwende relaties is heel opmerkelijk. ‘Als we onszelf zouden verootmoedigen voor God en vriendelijk, hoffelijk, genadig en vol medelijden waren, dan zouden honderden in plaats van slechts één zich tot de waarheid bekeren.’ ( Ellen White, Testimonies for the Church, vol.9, p.189)

`Laat het bovenstaande citaat goed tot je doordringen. Wat zou het betekenen voor jouw gemeente als het hart van elk lid overvloeide van vriendelijkheid, hoffelijkheid, zachtmoedigheid en medelijden (genade)? Hoe zou zo’n gemeente eruit zien? Kijk eens naar jezelf en ga na hoe je dat in je zelf kunt verbeteren?`

`2 Tessalonicenzen 1:1-4 Welke complimenten geeft Paulus?` 
