---
title:  Ontvankelijkheid voor het evangelie
date:   23/08/2020
---

`Lees Johannes 4:27-30, 39-42. Hoe laat dit gesprek zien dat allerlei soorten mensen ontvankelijk zijn voor het evangelie, zelfs op onverwachte plekken?`

De laatste plaats waar de leerlingen hadden verwacht dat mensen openstonden voor het evangelie was wel in Samaria. De Samaritanen hadden een doorlopend meningsverschil met de Joden over leerstellingen en aanbidding. Deze vijandigheid was er al tientallen jaren. Ze hadden hulp aangeboden bij de bouw van de tempel in Jeruzalem. Die kans werd hun ontzegd omdat ze zich door huwelijken hadden vermengd met de heidense culturen rondom hen en de daarbij horende onorthodoxe opvattingen. Daarom bouwden de Samaritanen hun eigen tempel op de berg Gerizim. De leerlingen zouden Samaria zonder enige moeite hebben afgedaan als een onvruchtbaar gebied wat betreft de verkondiging van het evangelie.

Jezus zag wat de leerlingen niet zagen: ontvankelijke harten. Johannes begint dit verhaal zo: ‘Hij verliet Judea en ging weer naar Galilea. Daarvoor moest Hij door Samaria heen.’ (Johannes 4:3-4) Jezus ‘moest’ door Samaria heen omdat de heilige Geest Hem deed beseffen dat er ontvankelijke harten waren op deze onwaarschijnlijke plek. Als onze ogen door de heilige Geest op een goddelijk wijze zijn gezalfd, dan zien we mogelijkheden in plaats van moeilijkheden. Waar anderen slechts dorre velden zien, hebben zij oog voor een rijke oogst aan mensen, voor Gods koninkrijk.

`Lees Handelingen 8: 4-5,14. Wat was het uiteindelijke resultaat van Jezus’ dienstwerk in Samaria? `

De leerlingen zouden Samaria voorbij zijn gegaan zonder het de kans te geven de waarheid van Gods Woord te horen. Jezus zag wat zij niet zagen. Hij zag dat de heilige Geest het hart van één vrouw ontvankelijk had gemaakt. Haar aangrijpende bekering beïnvloedde vele mensen in die stad. De gevolgen van onze inspanningen tot getuigen, zijn niet altijd meteen zichtbaar. We zaaien zaad in geopende harten en op een dag brengen die een oogst voort tot eer van God.

` We kunnen nooit met zekerheid zeggen welke invloed onze woorden en daden op anderen hebben, ten goede of ten kwade. Waarom moeten we juist daarom zo voorzichtig zijn met wat we zeggen en doen in de aanwezigheid van anderen?`
