---
title:  Verdere studie
date:   04/09/2020
---

Een aantal jaar geleden besloot een kleine gemeente in Europa buiten één van de hoofdsteden iets betekenisvols voor de Heer te doen. De gemeente was tot stilstand gekomen. De laatste doop was al jaren geleden. Als deze trend doorging dan was het vooruitzicht slecht. De predikant en het bestuur baden in alle ernst en overwogen wat ze konden doen. Terwijl ze het Nieuwe Testament bestudeerden, besloten ze te beginnen met het werken met kleine groepen. Negen leden zetten zich hiervoor in. Ze legden zich erop toe samen te bidden en na te gaan hoe ze op de juiste manier dergelijke kleine groepen tot stand konden brengen. Al snel namen ze het besluit hun huizen tot een evangelisatiecentrum te maken. De groepen leerden hoe ze hun talenten op verschillende manieren konden inzetten. Ze organiseerden gebedsbijeenkomsten en initiatieven om gastvrijheid te betonen. Ze ontwikkelden vriendschappen in de gemeenschap. Door uit vriendelijkheid hulp te verlenen, zochten ze toenadering tot hun familie, vrienden en voormalige adventisten. De leiders van de kleine groepen begonnen Bijbelstudies te geven in negen huisgezinnen. Daar waren veertig mensen aanwezig. Ze stonden versteld van wat de heilige Geest tot stand bracht. Zeventien van de veertig mensen maakten uiteindelijk de keuze gedoopt te worden. Het getuigenis van die kleine gemeente die tot stilstand was gekomen, is dat kleine groepen een enorm verschil kunnen maken. Het is één van Gods middelen om meerdere gemeenteleden te betrekken bij zendingswerk.

`Johannes 10:17-18; Romeinen 8:11; 1 Korintiërs 15:15 — Wat bevestigt de opstanding van Christus?`

**Gespreksvragen**

`In het gedeelte van donderdag is een globaal beeld geschetst. Bespreek met elkaar uit welke essentiële bouwstenen elke kleine groep bestond. Aan welke andere activiteiten zou een kleine groep kunnen deelnemen? Hoe kan een kleine groep ervoor zorgen dat iemand die over speciale gaven beschikt die ook kan gebruiken als nooit tevoren?`

`Waarom is het zo belangrijk dat kleine groepen naar buiten gericht blijven en hun oog vestigen op zendingswerk? Hoezeer een groep zijn leden ook helpt en ondersteunt, waarom is het toch van belang dat de groep haar functie om het evangelie te verspreiden centraal stelt? Waarom moet een kleine groep ook altijd verbonden blijven aan de plaatselijke gemeente? Waarom is dat zo belangrijk?`

`Heb jij ooit deel uitgemaakt van, of gehoord van kleine groepen die niet functioneel waren en uiteindelijk ten onder gingen? Bespreek de oorzaken die hieraan ten grondslag kunnen liggen.`

`Denk aan het bovenstaande verhaal, over wat er in Europa gebeurde met de kleine groep die zich dienstbaar opstelde. Waarom denk je dat het zo goed werkte? Wat deden zij dat in vele opzichten zo eenvoudig en toch zo doeltreffend was? Waarom kan de ‘veilige’ omgeving van een huis een effectieve manier zijn om te evangeliseren in je omgeving of gemeenschap in tegenstelling tot een kerkgebouw?`

