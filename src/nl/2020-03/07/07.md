---
title:  Verdere studie
date:   14/08/2020
---

Lees Ellen White, ‘Het kennen van God’, pp. 80-87, in Schreden naar Christus; ‘Bible Reading With Families’, pp. 192-193, in Gospel Workers en ‘Bible Work Techniques’, pp. 481-486, in Evangelism.

God werkt aan de harten van alle mensen om ons heen. Als we beschikken over het geestelijke onderscheidingsvermogen om te zien waar God al werkzaam is, dan zullen we ook regelmatig de kans zien om zijn Woord met anderen te delen. God bereidt de aarde van het hart voor en wij hebben de mogelijkheid het zaad van het evangelie te zaaien. Voordat Jezus hen ontmoette, had de heilige Geest het hart al voorbereid van Nicodemus, de vrouw bij de waterbron, de bloedvloeiende vrouw, de dief aan het kruis, de Romeinse centurio en vele anderen om zijn Woord te ontvangen. Door de omstandigheden van hun leven en het werk van de heilige Geest waren ze voorbereid Christus’ boodschap aan te nemen.

Misschien aarzelen we van nature om mensen te vragen of we met hen mogen bidden, een belofte mogen delen uit de Bijbel of lectuur mogen geven. Als we het verlangen hebben om ons geloof met iemand te delen, dan is dat vaak omdat de heilige Geest die ons aanspoort, al werkzaam is geweest in dat individu om ons getuigenis te ontvangen. 

`Filippenzen 2:6-8 Hebreeën 3:19; 4:1-3; Matteüs 13:58 Hoe belangrijk is het om te geloven?`

**Gespreksvragen**

`Als iemand naar je toe zou komen met een enorm schuldgevoel en behoefte had aan de vergeving van God, welke raad geef je dan en welke Bijbelteksten deel je op dat moment? Wat is jouw ervaring met schuld en de kracht van Gods vergeving in het leven?`

`God brengt soms mensen in ons leven omdat Hij ernaar verlangt dat zij zijn waarheid leren kennen. Hoe kunnen we openstaan voor Gods leiding?`

`Denk na over de kracht van God en het Woord van God zoals aan ons is geopenbaard in het scheppingsverhaal en in de schepping zelf. We kunnen het universum nauwelijks bevatten doordat het zo groot en omvangrijk is. En dan te bedenken dat de God die het heeft geschapen, nog groter moet zijn dan wat Hij geschapen heeft. Hoe kunnen we bemoedigd worden door het besef dat de God die wij dienen zo machtig is? Daarbij is Hij niet alleen machtig, maar Hij houdt ook van ons. Welke geweldige hoop wordt ons geschonken doordat we deze dingen van God weten? Hoe kan deze kennis ons helpen op een betere manier aan anderen van Hem te getuigen?` 

