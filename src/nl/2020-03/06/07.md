---
title:  Verdere studie
date:   07/08/2020
---

Lees Ellen White, ‘Talenten’, pp. 270-311, in Verhalen om verder te vertellen.

Een juist begrip van het onderricht in de Bijbel over geestelijke gaven zorgt voor eenheid in de gemeente. De erkenning dat een ieder van ons waardevol is, en een essentieel lid van het lichaam van Christus, is een gedachte die mensen met elkaar verenigt. Elk lid van de gemeente is nodig om Christus’ zendingswerk te volbrengen. Elk lid heeft de gaven gekregen die nodig zijn voor dienstwerk.

Aan een ieder is een taak gegeven om voor de Meester te vervullen. Aan elk van zijn dienaren zijn speciale gaven of talenten toevertrouwd. ‘Aan de een gaf hij vijf talenten, aan een ander twee, en aan nog een ander één, ieder naar wat hij aankon.’ (Matteüs 25:15) ‘Iedere slaaf is het één of ander toevertrouwd waarvoor hij verantwoordelijk is, en die verschillende opdrachten staan in verhouding tot onze verschillende capaciteiten. Bij het uitdelen van zijn gaven is God niet partijdig te werk gegaan. Hij heeft de talenten verdeeld overeenkomstig de bekende vermogens van zijn slaven en Hij verwacht opbrengsten die daarmee in overeenstemming zijn.’ (Ellen White, Geest, Karakter en Persoonlijkheid, p. 836) Houd ook goed in gedachten dat de gaven van de Geest tot Gods eer worden gegeven en niet ter verheerlijking van onszelf. God schonk ze om zijn naam te verhogen en zijn werk te bevorderen.

`Handelingen 2:38-42; 10:36-38; Matteüs 3:16-18 Wat krijgen wij bij onze doop?`

**Gespreksvragen**

`Denk verder na over de boodschap dat een ieder van ons gaven heeft ontvangen van God. Welke praktische gevolgen heeft dit voor je plaatselijke gemeente? Welk verschil kan deze gedachte maken in de betrokkenheid van elk lid bij het dienstwerk?`

`Deel met de leden van de gespreks- groep hoe de gaven van een ander lid u tot zegen zijn geweest. Deel met de groep hoe je je eigen geestelijke gaven hebt ontdekt. Wat denk je dat je gaven zijn en hoe gebruik je deze om tot zegen te zijn voor anderen?`

`Deze les heeft laten zien dat onze talenten groeien door ze te gebruiken. Kijk eens terug op je eigen leven. Is er sprake geweest van gaven, door God gegeven, die je hebt vermeerderd door ze te gebruiken tot eer van zijn naam? Stel jezelf tegelijkertijd ook de vraag die bij donderdag werd gesteld over hoe trouw je bent aan datgene wat God je heeft geschonken.`
