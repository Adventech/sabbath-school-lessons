---
title:  De focus ligt op gebed
date:   23/07/2020
---

Door de hele Bijbel heen wordt de nadruk gelegd op de noodzaak om specifiek te zijn in het gebed. Het gebed is niet één of ander vaag verlangen van het hart. Het komt tot God met specifieke verzoeken. Jezus bad specifiek voor zijn leerlingen. De apostel Paulus bad heel specifiek voor de christenen in Efeze, Filippi en Kolossenzen. Hij bad voor zijn jonge medewerkers zoals Timoteüs, Titus en Johannes Marcus.

`Lees 1 Samuël 12:22-24 en Job 16:21. Wat zijn de overeenkomsten tussen deze passages? Wat leren ze ons over voorbede doen?`

Samuël en Job leggen beide de nadruk op de noodzaak van een ernstige, oprechte en specifieke voorbede. Samuël gebruikt krachtige woorden. Hij roept uit, ‘ook ik moet niet zondigen tegen de HEER en ik moet zeker niet ophouden voor u te bidden.’ (1 Samuël 12:23) De weerklank van Samuëls woorden is bijna hoorbaar in de smeekbede van Job, ‘Laat hij oordelen tussen mens en God’ (Job 16:21). Het is onze taak om bij God te pleiten voor die mannen en vrouwen die Christus niet kennen.

`Lees 1 Johannes 5:14-16. Wat gebeurt er wanneer we voorbede doen voor anderen?`

Wanneer we voor anderen bidden, worden we een kanaal waardoor Gods zegen tot hen kan komen. De rivier met het water dat leven geeft, en die ontspringt in de hemelse troon, stort Hij uit over hen door ons. De hele legermacht van Gods tegenstander beeft bij het geluid van oprechte voorspraak. Ellen White beschrijft de kracht van het gebed met deze betekenisvolle woorden: ‘Satan kan het niet verdragen dat op zijn machtige Tegenstander een beroep wordt gedaan, want hij vreest en beeft voor Zijn sterkte en majesteit. Bij het geluid van een vurig gebed, beeft Satans gehele heir.’ (Ellen White, Uit de schatkamer der getuigenissen, deel 1, p. 123) Door het gebed worden wij verbonden met de Bron van goddelijke kracht in de strijd om de harten van verloren mannen en vrouwen.

`Lees Mattheüs 18:18-19. Hoe verhoudt deze passage zich tot voorbede doen? Waarom is het een bemoediging met anderen in gebed te gaan voor de verlossing van hen die de Heer niet kennen?`

`1 Johannes 5:14-16 Welke kracht heeft ons gebed voor anderen?` 


