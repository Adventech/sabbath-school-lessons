---
title:  Kracht van gebed: Bidden voor anderen
date:   18/07/2020
---

### Lezen 
Openbaring 12:7-9; Efeziërs 1:15-21; 6:12; Hebreeën 7:25: Daniël 10:10-14; 1 Johannes 5:14-16

> <p>Kerntekst</p> 
> ‘Beken elkaar uw zonden en bid voor elkaar, dan zult u genezen. Want het gebed van een rechtvaardige is krachtig en mist zijn uitwerking niet.’ Jakobus 5:16

De gemeente in het Nieuwe Testament was zich bewust van haar behoefte aan gebed. ‘Toen ze hun gebed beëindigd hadden, begon de plaats waar ze bijeen waren te beven, en allen werden vervuld van de heilige Geest en spraken vrijmoedig over de boodschap van God.’ (Handelingen 4:31) Merk op dat de leerlingen in gebed waren. Nadat ze werden vervuld met de heilige Geest, spraken ze vrijmoedig en vol vertrouwen over het Woord van God.

Er was een direct verband tussen hun gebeden, de uitstorting van de heilige Geest en de krachtige verkondiging van Gods Woord. ‘De discipelen vroegen niet alleen voor zichzelf om een zegen. Aan hen was de last opgelegd om zielen te redden. Zij waren zich ervan bewust dat het evangelie aan de gehele wereld moest worden gebracht en zij maakten aanspraak op de kracht die Christus had beloofd.’ (Ellen White, Van Jeruzalem tot Rome, p. 26)

Als we ons tot God richten en voorbede doen voor anderen, dan werkt God in onze eigen harten om ons dichter tot Hem te brengen en geeft Hij ons de goddelijke wijsheid om hen te winnen voor zijn koninkrijk (Jakobus 1:5). We zien of begrijpen het niet altijd, maar God werkt ook op een krachtige manier in hun leven om hen tot zich te trekken (1 Johannes 5:14-17).

_Op sabbat 25 juli bespreken we met elkaar deze les._
