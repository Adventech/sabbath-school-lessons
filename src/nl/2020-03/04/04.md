---
title:  Paulus’ gebeden voor anderen
date:   21/07/2020
---

Voorbede doen is Bijbels. Tijdens zijn dienstwerk bad Paulus voor de nieuwe bekeerlingen in de gemeente die hij door zijn evangeliserende dienstwerk had gesticht. Paulus geloofde dat er iets gebeurde wanneer hij bad en dat dit niet zou plaatsvinden wanneer hij niet zou bidden. Al was hij gescheiden van degenen die hij liefhad, hij erkende dat ze, door voor elkaar te bidden, in hun hart met elkaar verbonden konden zijn.

`Lees Efeziërs 1:15-21. Noteer de verschillende dingen die Paulus aan God vroeg voor de Efeziërs. Wat vroeg hij God om hun in het bijzonder te geven?`

Het gebed van Paulus voor de gelovigen te Efeze is heel opvallend. Hij bad dat God hun wijsheid en geestelijk onderscheidingsvermogen gaf, dat Hij hun verstand verlichtte met goddelijke waarheid en hun de hoop op eeuwig leven schonk. Hij bad ook dat zij de machtige werking van Gods kracht in hun leven mochten ervaren. Deze God is zo machtig dat Hij Jezus uit de doden opwekte. Die gebeurtenis vormde de basis van hun hoop op een eeuwig leven in Hem. Zijn gebed eindigt door hen te herinneren aan ‘de rijkdom van Christus’ heerlijkheid’ en ‘zijn erfenis’. De christenen in Efeze hebben zich ongetwijfeld bemoedigd gevoeld door de wetenschap dat Paulus voor hen bad en dat ze ook precies wisten waar hij voor bad.

`Lees Filippenzen 1:3-11. Let op de toon van Paulus’ gebed. Stel dat jij lid bent van de gemeente Filippi en dat je een dergelijke brief van Paulus ontvangt, waarin hij niet alleen laat weten dat hij voor je bidt maar ook waarvoor hij bidt. Hoe zou jij je voelen en waarom? Welke beloften bevatten zijn woorden? Welke waarschuwingen bevatten die tegelijkertijd ook?`

Dit zijn een paar van de meest verheffende en bemoedigende woorden in de Bijbel, vol met beloften, maar ook met de oproep om vervuld te zijn van de liefde, kennis en onderscheidingsvermogen die voortkomen uit een kennen van Jezus zodat we kunnen zijn wat God voor ons heeft bedoeld in Hem

`Efeziërs 1:15-21 Wat vroeg Paulus aan God en waarom?`
