---
title:  Verdere studie
date:   10/07/2020
---

Lees Ellen White, ‘’Bijna overtuigt gij mij’’, pp. 317-320, in Van Jeruzalem tot Rome.

De kern van het christelijk leven ligt in een relatie met Jezus die zo rijk en volkomen is dat we ernaar verlangen dit te delen. Hoe belangrijk de juistheid van leerstellingen ook is, het kan niet de plaats innemen van een leven dat is veranderd door genade en liefde. Ellen White maakt het heel duidelijk wanneer ze zegt: ‘De Heiland wist dat geen argument, hoe logisch ook, verharde harten zou vertederen, of de harde laag van wereldgezindheid en zelfzucht zou doorbreken. Hij wist dat Zijn discipelen de hemelse gave moesten ontvangen; dat het evangelie alleen op doeltreffende wijze kon worden verkondigd door mensen die door een levende kennis van Hem, die de weg, de waarheid en het leven is, toegenegen harten en vaardige lippen hadden verkregen.’ (Ellen White, Van Jeruzalem tot Rome, p. 22) In De Wens der Eeuwen voegt ze daar nog de volgende krachtige uitspraak aan toe: ‘De wonderbaarlijke liefde van Christus zal harten doen smelten en ingetogen maken, wanneer een zuiver naar voren brengen van leerstellingen niets zou bereiken.’ (Ellen White, Wens der eeuwen, p. 725)

Sommige mensen denken dat het er bij een persoonlijk getuigenis om draait dat anderen overtuigd worden van de waarheden die ze hebben ontdekt in het Woord van God. Hoewel het belangrijk is op het juiste moment de waarheden van Gods Woord te delen, gaat het bij ons persoonlijk getuigenis veel meer om de vrijheid van schuld, de vrede, genade, vergeving, kracht, hoop en vreugde die we hebben gevonden in het geschenk van het eeuwige leven. Dat geschenk biedt Jezus ons gratis aan.

`Handelingen 26:12-18; 26-28 Waarom maakte Paulus’ getuigenis zo’n indruk?`

**Gespreksvragen**

`Waarom denk je dat ons persoonlijk getuigenis zoveel invloed kan uitoefenen op anderen? Welke uitwerking hebben de getuigenissen van anderen gehad op jou en op je eigen ervaring?`

`Bespreek met de groep welk antwoord je hebt gegeven op de laatste vraag van woensdag. Waarom is een dagelijkse ervaring met God zo belangrijk en niet alleen voor ons getuigenis maar ook voor ons eigen geloof?`

`Een krachtig getuigenis kan natuurlijk een effectief getuigenis zijn. Waarom is het tegelijkertijd ook zo belangrijk voor ons getuigenis om een godvruchtig leven te leiden?`

`Deel uw persoonlijk getuigenis met de groep. Houd daarbij in gedachten dat je aan anderen vertelt wat Christus voor jou heeft gedaan en wat Hij nu voor je betekent. Wat is het verschil dat Jezus in je leven uitmaakt?`
