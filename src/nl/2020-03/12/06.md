---
title:  Gods laatste oproep
date:   17/09/2020
---

`Lees Openbaring 14:8; 17:3-6; 18:1-4. Wat leren we hier over het geestelijke Babylon? `

In het boek de Openbaring staat ‘Babylon’ symbool voor een vals systeem van geloof dat is gebaseerd op menselijke werken, door mensen gemaakte tradities en verkeerde leerstellingen. Het stelt mensen en hun eigen gerechtigheid boven Jezus en zijn zondeloze leven. Het plaatst menselijke geboden van godsdienstige leiders boven die van God. Babylon vormde het hart van afgodendienst, zonaanbidding en de valse leer van de onsterfelijkheid van de ziel. Dit valse religieuze systeem heeft veel godsdienstige praktijken van het oude Babylon subtiel tot deel van aanbidding gemaakt. 

Gods laatste boodschap aan onze ten onder gaande planeet is die van de gerechtigheid van Jezus. Ze laat de oproep van de hemel weerklinken, ‘Gevallen, gevallen is Babylon, die grote stad! (...) Ga weg uit die stad, mijn volk’ (Openbaring 18:2,4). God heeft de Adventkerk in het leven geroepen om de boodschap van Christus in zijn geheel te prediken. Dat betekent dat we aan alles wat Hij heeft onderwezen aandacht schenken. We verkondigen degene die ‘de weg, de waarheid en het leven is’ (Johannes 14:6). Het betekent dat we de dwalingen van Babylon aan het licht brengen zoals die in tegenstelling tot de waarheden van Jezus staan.

`Lees Openbaring 14:7, 9-11. Welke contrasterende objecten van aanbidding staan centraal in deze verzen?` 

Openbaring 14 beschrijft twee verschillende vormen van aanbidding: die van de Schepper en die van het beest. Deze twee vormen van aanbidding blijken vooral uit Gods dag van aanbidding, de ware sabbat, en een vervanging of vervalsing daarvan. De sabbat staat voor de rust, de zekerheid en de veiligheid die we hebben in Christus, onze Schepper, Verlosser en komende Koning. De dag die daar tegenover is geplaatst, staat voor een menselijke en onjuiste vervanging die is gebaseerd op menselijke redeneringen en door mensen opgestelde bepalingen.

`Lees Openbaring 14:12. Wat is de betekenis van dit vers, vooral in het licht van wat eraan is voorafgegaan? Hoe worden zowel de wet als de genade in dit vers geopenbaard? Wat zou het ons moeten leren over hoe wet en genade twee onlosmakelijk met elkaar verbonden aspecten van het evangelie vormen?`

`Openbaring 14:8; 17:3-6; 18:1-4 Wat leren we hier over het geestelijke Babylon?` 
