---
title:  Verdere studie
date:   18/09/2020
---

‘God heeft vandaag Zijn gemeente geroepen, zoals Hij het oude Israël riep, om een licht op aarde te zijn. Door het machtige zwaard van de waarheid, de eerste-, tweede- en derde engelenboodschap, heeft Hij hen afgezonderd uit de kerken, om hen in Zijn heilige nabijheid te brengen. Hij heeft hen tot de bewaarders van Zijn wet gemaakt en heeft hun de grote waarheden van de profetie voor deze tijd toevertrouwd. Zoals de woorden Gods aan het oude Israël toevertrouwd waren, zijn ook dit heilige waarheden die aan de wereld doorgegeven moeten worden.

De drie engelen uit Openbaring 14 stellen het volk voor dat het licht van Gods boodschappen heeft aangenomen; zij gaan als Zijn medewerkers uit om de waarschuwing te laten horen over de lengte en de breedte van de aarde. Christus zegt tegen Zijn volgelingen: ‘Gij zijt het licht der wereld’. Tegen iedere ziel die Jezus aanneemt, zegt het kruis van Golgotha: ‘Zie de waarde van de ziel. ‘Gaat heen in de gehele wereld, verkondigt het evangelie aan de ganse schepping’ (Matteüs 5:14; Marcus 16:15). Niets mag dit werk hinderen. Het is het belangrijkste werk voor deze tijd; het moet zo verreikend zijn als de eeuwigheid. De liefde die Jezus liet zien voor de ziel van de mensen door het offer dat Hij voor hun verlossing bracht, moet een drijfveer zijn voor al Zijn volgelingen.’

‘Christus neemt met o zo veel vreugde elk menselijk instrument aan, die zich aan Hem heeft overgegeven. Hij brengt het menselijke tot eenheid met het goddelijke, zodat Hij aan de wereld de geheimenissen door kan geven van de liefde, die vlees geworden is. Spreek erover, bid erover, zing erover: verkondig over de grenzen heen de boodschap van Zijn heerlijkheid. En trek voort, op weg naar steeds verdere streken.’ (Ellen White, Getuigenissen voor de kerk, vol. 5, p. 373)

`Openbaring 4:11; 14:7; Genesis 2:1-3; Exodus 20:8-11 — Waar worden we toe opgeroepen en waarom?`

**Gespreksvragen**

`Wat is de essentie van de Adventkerk volgens de drie-engelenboodschap in Openbaring 14?`

`Denk aan de sabbat en wat het vertegenwoordigt en wat het belang daarvan is. Deze boodschap bevat zo’n belangrijke boodschap dat God ons opdraagt een zevende deel van ons leven apart te zetten om Hem te gedenken als onze Schepper en Verlosser. In tegenstelling tot een heilige berg of heilige stad, is het niet nodig dat we ernaartoe gaan om te aanbidden. Elke week komt de sabbat juist naar ons toe met een snelheid van ongeveer 1600 km/u (rond de evenaar). Hoe kan deze waarheid ons helpen het belang van die dag beter te begrijpen en waar het naar verwijst?`

`Hoe kunnen we onderwerpen zoals de val van Babylon of het merkteken van het beest op een echt innemende manier uitleggen? Met andere woor- den, hoe kunnen we deze waarheden zo brengen dat ze mensen zo min mogelijk beledigen, al moeten we wel beseffen dat we sommige mensen toch kwetsen, ondanks onze goede bedoelingen?`
