---
title:  Vrijgekocht uit de macht van het dodenrijk
date:   17/10/2022
---

`Lees Psalm 49. Waarom twijfelde de psalmist er niet aan dat hij uiteindelijk zou worden opgewekt in tegenstelling tot degenen die stierven zonder die zekerheid? (Zie vers 16 en de verzen 6-15)`

Psalm 49 benadrukt hoe overmoedig de dwazen zijn ‘die vertrouwen op hun vermogen
en pronken met hun rijkdom’, ‘die veel land op hun naam hebben staan’ en enkel leven
om roem te ontvangen. Ze gedragen zich alsof hun huizen en eigen roem voor eeuwig blijven bestaan. Toch vergeten die dwazen dat hun roem ten onder gaat en dat ze sterven,
net als de dieren. ‘Als schapen verblijven zij in het dodenrijk, en de dood is hun herder [...] In de morgen vertrappen de oprechten hun graf, hun lichaam teert weg in het dodenrijk en vindt geen rust.’

Job ziet het eeuwen daarvoor al: ‘Naakt ben ik uit de schoot van mijn moeder gekomen en naakt zal ik tot de aarde terugkeren’ (Job 1:21; 1 Timoteüs 6:7). De psalmist wijst erop dat zowel de dwaze als de wijze overlijden en ‘hun vermogen achterlaten.’ (Psalm 49:11) Toch is er een groot verschil tussen hen. Aan de ene kant staat de dwaas die ten onder gaat, hoewel hij zekerheid probeert te vinden in zijn eigen vergankelijke bezittingen en prestaties. De wijze daarentegen houdt zijn blik niet gericht op menselijke vertellingen en de gevangenis van het graf, maar op de geweldige beloning die God voor hem heeft bereid ( 1 Petrus 1:4). Met dit verschil in gedachten kon de psalmist met zekerheid stellen, ‘Maar mij zal God vrijkopen uit de macht van het dodenrijk, mij zal Hij wegnemen.’ (Psalm 49:16)

Overeenkomstig de oudtestamentische hoop wijst deze uitspraak er niet op dat de ziel van de psalmist bij zijn overlijden meteen naar de hemel gaat. De psalmist stelt eenvoudigweg dat hij niet voor eeuwig in het graf zal blijven. Er zal een tijd komen waarop God hem uit de dood verlost en hem meeneemt naar de hemelse hoven. Weer wordt de zekerheid van de toekomstige opstanding afgebeeld, brengt het hoop en geeft het vertrouwen en betekenis aan dit bestaan. De wijzen staat daarom een veel eervoller en eeuwiger beloning te wachten dan wat de dwazen in dit korte leven voor zichzelf kunnen vergaren.

`Op welke manieren ben jij getuige geweest van de domheid van degenen die vertrouwen op hun eigen rijkdom en prestaties? Waarom kan een blijvende blik op het kruis je helpen om niet in dezelfde valkuil te vallen?`

`Psalm 49 Waar twijfelde de psalmist niet aan?`
