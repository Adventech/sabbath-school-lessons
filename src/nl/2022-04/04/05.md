---
title:  ‘Jullie doden zullen leven’
date:   19/10/2022
---

`Lees Jesaja 26:14,19. Wat is het verschil tussen degenen die voor eeuwig dood zullen zijn en degenen die het eeuwig leven beërven? (Zie ook: Maleachi 4:1)`

Het boek Jesaja zet de grootheid van God lijnrecht tegenover onze menselijke zwakheid. Wij
lijken op gras dat vergaat en bloemen die verwelken, maar het Woord van God blijft voor eeuwig bestaan. Ondanks onze menselijke zondigheid is Gods reddende genade er voor alle mensen. Die is zelfs beschikbaar voor de heidenen die zijn verbond omarmen en de sabbat houden (Jesaja 40; 56). In Jesaja krijgt de hoop op de opstanding een bredere dimensie. Eerdere toespelingen op de opstanding waren gebaseerd op een persoonlijk perspectief (Job 19:25-27; Psalm 49:15; Psalm 71:20). Jesaja verwijst zowel naar zichzelf als naar de verbondsgemeenschap van de gelovigen. Jesaja 26 stelt het lot van de goddelozen tegenover dat van de rechtvaardigen. De goddelozen houden hun ogen gesloten, om nooit tot leven te worden gewekt. Dat is sowieso zo na de ‘tweede dood’ (Openbaring 21:8). Ze worden volledig vernietigd, er zal geen herinnering meer zijn aan hen. Jesaja 26:14 bevestigt de leerstelling dat een ziel na de dood niet verder leeft. Over de definitieve vernietiging van de goddelozen, die uiteindelijk zal komen, heeft de Heer gezegd dat de goddelozen tot as zullen worden verbrand, waardoor ‘geen wortel of tak van hen over zal blijven.’ (Maleachi 3:19)

De rechtvaardige doden daarentegen zullen worden opgewekt om hun gezegende beloning te ontvangen. Jesaja 25 legt er de nadruk op dat de Here God ‘de dood voor altijd teniet zal doen’ en ‘de tranen van elk gezicht zal wissen.’ (Jesaja 25:8) In Jesaja 26 staat het volgende:  ́Jullie doden zullen herleven, de lijken opstaan. Ontwaak, jullie daar in het stof, en jubel! Uw dauw is een dauw die leven geeft, de aarde brengt haar schimmen weer tot leven.’ Alle rechtvaardigen zullen delen in het blije feestmaal dat de Heer voor zijn volk zal bereiden (Jesaja 25:6). De tweede opstanding zal alle rechtvaardigen uit alle eeuwen samenbrengen, ook jouw geliefden die in Christus zijn gestorven.

`Stelt je voor dat je geen hoop had, geen zekerheid, geen enkele reden om te denken dat onze dood geen einde maakt aan alles. Wat nog erger is, dat iedereen die ons heeft gekend weg zou zijn. Al snel zou het lijken alsof we er nooit zijn geweest en dat ons leven van geen betekenis was. Waarin verschilt dit toekomstbeeld van de hoop die wij hebben?`

Jesaja 26:14,19 Wat is het verschil tussen degenen die voor eeuwig dood zullen zijn en degenen die het eeuwig leven beërven?
