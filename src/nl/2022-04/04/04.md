---
title:  ‘Uit de diepten van de aarde’
date:   18/10/2022
---

`Lees Psalm 71. Waar doelde de psalmist op toen hij God vroeg om hem ‘te laten herrijzen uit de diepten van de aarde’?
`
Op ontroerende wijze vertelt Psalm 49 over de hoop op de opstanding, in tegenstelling tot de bedrieglijke zekerheden van de wijze die op zijn rijkdom vertrouwt. In Psalm 71 hoopt de psalmist veiligheid en hoop van God te ontvangen, terwijl hij wordt omringd door vijanden en mensen die hem valselijk aanklagen en beweren dat God hem heeft verlaten. Te midden van zijn beproevingen voelt de psalmist zich gesteund en getroost door te bedenken hoe God in het verleden voor hem had gezorgd. Allereerst beseft hij dat God hem vanaf zijn geboorte heeft gesteund en hem zelfs al in de moederschoot droeg. Vervolgens erkent hij dat God hem van jongs af aan heeft onderwezen.

Omdat hij er zeker van is dat God zijn rots en sterkte is, smeekt de psalmist, ‘Wees de rots waarop ik kan wonen, waar ik altijd heen kan gaan’. ‘Verstoot mij niet nu ik oud word, verlaat mij niet nu mijn kracht bezwijkt’. ‘God, blijf niet ver van mij, mijn God, kom mij haastig te hulp’. Daar voegt de psalmist dan aan toe, ‘U hebt mij doen zien veel ellende en nood – laat mij nu herleven, laat mij herrijzen, uit de diepten van de aarde’. De uitdrukking ‘uit de diepten van de aarde’ kan letterlijk worden opgevat als een toespeling op de toekomstige fysieke opstanding van de psalmist. Toch lijkt de context te wijzen op een figuurlijke interpretatie: de psalmist voelt zich zo te neer geslagen dat het lijkt alsof de aarde hem verzwelgt (Vergelijk Psalm 88:6 en Psalm 130:1). We kunnen dus dit zeggen: ‘het vers bevat vooral figuurlijk taalgebruik, al verwijst het tegelijkertijd ook enigszins naar een fysieke opstanding’ (Andrews Study Bible, note on Psalm 71:20.).

Het gaat er vooral om vast te houden dat God er is en voor ons zorgt, waarmee we ook te maken krijgen. Onze hoop ligt niet in dit leven, maar in het leven dat gaat komen, het eeuwige leven dat we in Jezus hebben na onze opstanding bij zijn wederkomst.

`Ieder mens heeft weleens van die verschrikkelijke momenten waarop we ons ontmoedigd voelen. Hoe kun je doorgaan in geloof en vertrouwen door te denken aan de wijzen waarop de Heer je in het verleden heeft bijgestaan, al lijkt Hij soms zo ver weg?`

`Psalm 71 Wat vroeg de psalmist aan God en waar doelde hij op?`