---
title:  Verdere studie
date:   21/10/2022
---

Lees Ellen White, ‘Visioenen van toekomstige heerlijkheid’, pp. 444-451 in Profeten en koningen.

De moderne wetenschap leert dat alle materie uit atomen is opgebouwd. Deze atomen bestaan zelf uit twee kleinere onderdelen, quarks en leptonen, waarvan men aanneemt dat dit de bouwstenen zijn van de zichtbare werkelijkheid. Als de fysieke wereld in de kern bestaat uit quarks en leptonen, kan de God die de wereld heeft geschapen en onderhoudt die quarks en leptonen niet gewoon herschikken als de tijd van onze opstanding zich aandient? In een poging de opstanding belachelijk te maken, vroeg de atheïst Bertrand Russell wat er dan gebeurt met degenen die door kannibalen zijn opgegeten, omdat hun lichamen nu deel uitmaken van het lichaam van die kannibalen. Wie krijgt er dan wat bij de opstanding? Stel nou dat de Heer gewoon wat quarks en leptonen bijeenvoegt en ons met behulp van die fundamentele bouwstenen van het bestaan herschept op basis van de informatie die Hij over ons heeft? Hij heeft de originele elementen helemaal niet nodig, maar het is prima, welke elementen Hij ook gebruikt. In feite kan Hij gewoon nieuwe quarks en leptonen scheppen en van daaruit verder gaan. Hoe Hij het ook aanpakt, de God die het universum schiep, kan ons ook herscheppen, wat Hij ook belooft te doen bij de opstanding van de doden.

‘De levengever zal het bezit dat Hij heeft gekocht tot leven roepen bij de eerste opstanding. Tot dat triomfantelijke moment, als de laatste bazuin zal klinken en die grote groep toetreedt tot de eeuwige overwinning, zal elke slapende heilige goed worden bewaard en worden bewaakt als een kostbaar juweel, die God bij naam kent. Door de kracht van de Verlosser, die tijdens hun leven in hen woonde en omdat ze deelnamen aan de goddelijke natuur, staan ze op uit de dood.’28

`Hebreeën 11:17-19 Wat wordt er over Abraham gezegd en welke hoop had hij?`

**Gespreksvragen**

`Er zijn naar schatting zo’n twee biljoen sterrenstelsels rondom ons die bestaan uit miljarden en miljarden sterren. Om sommige van deze sterren draaien planeten, net als de planeten in ons zonnestelsel om de zon cirkelen. Denk aan de ongelooflijke kracht van God, die deze sterren niet alleen heeft geschapen, maar ze ook onderhoudt en ze bij name kent (Psalm 147:4). Hoewel deze geweldige realiteit niet bewijst dat dezelfde God de doden kan en zal opwekken, waarom wijst het ons wel op de ontzagwekkende kracht die Hij heeft en waarom gaat zoiets als de opstanding zijn kracht in geen geval te boven?`

`Hebreeën 11 legt de nadruk op de trouw en de verwachtingen van vele van de zogenoemde ‘geloofshelden’ uit het verleden. Hoe kan dit hoofdstuk ons begrip verrijken van de hoop die de mensen in het Oude Testament hadden, zelfs voor de opstanding van Jezus?`