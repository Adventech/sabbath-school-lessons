---
title:  Verdieping
date:   21/10/2022
---

## Hoop in het Oude Testament

### Job 19:25-27

#### IJsbrekervraag

`Verlang jij ernaar God op zeker moment te ontmoeten, en zo ja, waar komt dat verlangen dan uit voort?`

#### Ik Verken

Het gedeelte van vandaag beschrijft de hoop van Job, die veel leed sinds hij door rampen werd getroffen en daarbij ook nog zelf ‘kwaadaardige zweren’ had gekregen (Job 1 en 2). Job reageert op het betoog van Bildad (Job 18), die met zijn woorden over ‘de goddeloze’ (vers 5) Job tot zelfinzicht probeert te brengen. Job voelt zich beschimpt en vernederd (19:3) en vindt dat hem ‘onrecht’ is aangedaan (19:7-20). Ondanks het feit dat hij gelooft dat God zich tegen hem heeft gekeerd (19:6), is hij ervan overtuigd dat diezelfde God hem ten slotte zal redden (19:25-26). Job woonde in Us, een landstreek die waarschijnlijk in of ten oosten van Edom lag (vgl. 1:3). Hij leefde mogelijk in de tijd van Abraham, Isaak en Jakob (vgl. de vermelding ‘Chaldeeën’ in 1:17 en Genesis 11:31). De schrijver van het boek is onbekend.

#### Ik Bestudeer

Vers 25: ‘Ik weet: Mijn Redder (Hebreeuws: go’eel) leeft, en Hij zal ten slotte hier op aarde ingrijpen’. Job denkt hierbij aan God (vers 26).

`Welke eigenschap van God als go’eel wordt benadrukt in Job 16:19; Spreuken 23:11;
Jeremia 50:34?`

Een go’eel betaalde zo nodig losgeld om iemand vrij te kopen die onder de heerschappij van iemand anders was gekomen.

`Waarom was en is Jezus ook een go’eel? Zie Romeinen 8:34; Hebreeën 7:25; Matteüs`

20:28; 1 Timoteüs 2:6; Johannes 19:30 en Titus 2:13.
God heeft in Christus reeds ingegrepen op aarde, en zal dat nogmaals doen wanneer Christus terugkomt. Job voorzag dat God op zeker moment op zou treden om recht te doen en te verlossen.

`Wat denk je: Geloofde Job in een eeuwig leven met God, of niet? Vgl. 19:25 Job 14:10-12
en 16:22.
`
`Komt dit wel of niet overeen met Psalm 16:11; Jesaja 26:19; Daniël 12:2,13?`

Vers 26: ‘... zal ik vanuit mijn vlees God aanschouwen’:

`Leg Job 42:5b naast dit citaat. Wat is je conclusie?`

`Waarom had Job de woorden van Psalm 16:10 kunnen schrijven op grond van wat hij
meemaakte?`

Vers 27: ‘Heel mijn binnenste smacht van verlangen’: Job verlangde hartstochtelijk naar een ontmoeting met God, ook al gelooft hij dat God zich tegen hem heeft gekeerd (19:6).

`Wat zegt dit over de relatie die Job met God had?`

`Psalm 33:6,9 Wat zegt dit over de scheppingskracht van God?`

#### Ik Pas Toe

Soms kun je kort na elkaar met veel ellende en tegenslag te maken krijgen. 

`Ken je iemand in jouw omgeving die iets dergelijks heeft meegemaakt?`

`Zo ja, hoe is het verder met die persoon gegaan?`

`Wat zou jij doen, wanneer het leven jou te veel lijkt te worden?`

`Heeft iemand het ooit in een moeilijke situatie voor jou opgenomen, en zo ja, hoe kijk je daar dan op terug?`

`Wat zou je zelf voor een ander, die in de problemen zit, kunnen betekenen?`

Eeuwig leven bij God is iets prachtigs om vol verlangen naar uit te zien, maar ook in het leven dat we nu hebben kunnen we God ervaren. Voor een nieuw toekomstig leven en voor het leven dat we nu hebben, mogen we onze hoop op God vestigen.

` Hoe heeft God ons leven hier op aarde bedoeld? Lees hierbij Johannes 10:10, en omschrijf
wat dit concreet voor jou betekent.`

Bildad en de andere twee vrienden van Job wilden hem hun medeleven tonen en troosten (Job 2:11). Toch deden ze hem geen recht, en voelde hij zich door hen onvoldoende begrepen. 

`Hoe gaan wij om met onrecht dat anderen ons aandoen?`

#### Ik bid …

Here Jezus, wat heerlijk dat U mij altijd steunt zoals niemand anders dat kan. Vervul mij met uw liefde voor mij en geef me geduld met anderen die mij pijn doen, ondanks hun goede bedoelingen.
Amen.
