---
title:  Dood in een zondige wereld
date:   01/10/2022
---

### Lezen
Genesis 2:16-17; 3:1-7; Psalm 115:17; Johannes 5:28-29; Romeinen 5:12; 2 Korintiërs 5:21

> <p>Kerntekst</p> 
> ‘Daarom, zoals door één mens de zonde in de wereld is gekomen en door de zonde de dood, en de dood voor ieder mens is gekomen omdat ieder mens heeft gezondigd.’ Romeinen 5:12

Christus was de goddelijke vertegenwoordiger door wie God het universum en de wereld tot stand bracht. (Johannes 1:1-3, 10; Kolossenzen 1:16; Hebreeën 1:2) Toen God de Vader uitzonderlijke eer verleende aan Christus en verkondigde dat Zij de wereld samen zouden scheppen, ‘was Lucifer jaloers en afgunstig op Jezus Christus’ (Ellen White, The Story of Redemption, p. 14.). Toen beraamde hij een complot tegen Hem.

Nadat hij uit de hemel was geworpen, besloot de tegenstander ‘het geluk van Adam en Eva te vernietigen’ op de aarde en daarmee voor ‘verdriet te zorgen in de hemel’. Hij stelde zich voor dat, als hij hen [Adam en Eva] op de een of andere manier kon verleiden tot ongehoorzaamheid, dat God dan wel een voorziening zou treffen waardoor ze vergeving konden ontvangen. Dan hadden hij en de gevallen engelen eerlijkheidshalve ook het recht om met hen te delen in Gods genade.’ (Ellen White, The Story of Redemption, p. 27.)

Omdat God de strategie van zijn tegenstander volledig doorzag, drong God er bij Adam en Eva op aan dat zij zich niet zouden blootstellen aan verleiding (Genesis 2:16-17). Dit houdt in dat er zelfs toen de wereld nog volmaakt en onberispelijk was al hele duidelijke regels bestonden voor mensen om te gehoorzamen. Deze week nemen we de val van Adam en Eva onder de loep en bestuderen we hoe zonde en dood de wereld overnamen en hoe God een zaadje van hoop plantte in de mens, zelfs al in de tuin van Eden.

_Op sabbat 8 oktober bespreken we met elkaar deze les._