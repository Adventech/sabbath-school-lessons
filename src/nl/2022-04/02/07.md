---
title:  Verdere studie
date:   07/10/2022
---

Lees Ellen White, ‘De verleiding en de val’, pp. 26-36 en ‘Het verlossingsplan’, pp. 37-44, in Patriarchen en profeten; ‘De kennis van goed en kwaad’, pp. 23-27, in Karaktervorming.

In de afgelopen jaren is er onderzoek gedaan naar zogenoemde bijna-doodervaringen (BDE’s). Mensen ‘overlijden’ dan, in de zin dat hun hart niet meer klopt en ze niet langer ademen. Toch komen ze even later dan weer tot leven, maar met fantasierijke verhalen dat ze in een andere bestaanswereld zijn geweest en een wezen van licht hebben ontmoet. Sommigen zeggen zelfs dat ze al lang overleden familieleden weer tegen zijn gekomen. Vele mensen, zelfs christenen, die de waarheid over de dood niet begrijpen, zien deze verhalen als extra bewijs voor de onsterfelijkheid van de ziel. De meeste mensen met dergelijke ervaringen zeggen dat de geestelijke wezens die zij tijdens die bijna-doodervaringen ontmoetten bemoedigende woorden tot hen spraken, en vriendelijke uitspraken over liefde, vrede en goedheid deden. Dat zou de duidelijkste waarschuwing moeten zijn dat er iets mis is. Verlossing in Christus komt echter niet ter sprake en hetzelfde geldt voor zonde en het oordeel. Als ze een voorproefje kregen van het christelijke leven na de dood, zouden ze dan niet op z’n minst iets moeten horen van de meest fundamentele christelijke leerstellingen? Wat ze verkondigen, heeft toch voornamelijk iets weg van de New-Age doctrine. Dat verklaart ook waarom ze in de meeste gevallen minder belang hechten aan het christendom dan voor hun ‘dood’. Waarom kreeg geen enkele christen tijdens deze ervaring enige christelijke theologie onderwezen terwijl ze wel een enorme hoeveelheid New-Age sentimentalisme te horen kregen? Het antwoord is dat ze in de maling werden genomen door dezelfde persoon die ook Eva om de tuin leidde in Eden, en dat ook nog met dezelfde leugen (Zie: sabbatschoolles 11.).

`2 Korintiërs 5:21 en Hebreeën 9:28 Wat leren deze verzen ons over wat in Eden voor het eerst zichtbaar werd?`

**Gespreksvragen**

`Hoe laat de ervaring van Adam en
Eva zien dat Gods vergeving niet alle gevolgen van de zonde ongedaan maakt? Waarom is dat zo’n belangrijke waarheid dat je die altijd in gedachten moet houden?`

`De boom van de kennis van goed en kwaad was het ‘betoverende terrein’ van de vijand voor Adam en Eva. Tot het betreden van welk ‘betoverend terrein’ worden wij verleid?`

`De tegenstander probeert Gods volk te laten geloven dat ‘de eisen van Christus veel minder strikt zijn dan ze ooit dachten, en dat ze door water bij de wijn te doen een grotere invloed kunnen uitoefenen op de mensen om hen heen.’ (Ellen White, Testimonies to Ministers and Gospel Workers, p. 474.) Wat moeten we doen om niet in die subtiele valkuil te vallen?`