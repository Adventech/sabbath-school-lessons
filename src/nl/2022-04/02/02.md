---
title:  Elkaar tegensprekende beweringen
date:   02/10/2022
---

De wereld was volmaakt, zoals hij uit de hand van de Heer kwam (Genesis 1:31). Adam en Eva waren totaal onbekend met de dood. Tegen die achtergrond kwam God naar de tuin van Eden en zei tegen hen: ‘Van alle bomen in de tuin mag je eten, maar niet van de boom van de kennis van goed en kwaad; wanneer je daarvan eet, zul je onherroepelijk sterven.’

`Lees Genesis 2:16-17. Waarom kunnen we uit deze teksten opmaken dat de vrije wil al bestond in de volmaakte omgeving van Eden? Waarom zou die waarschuwing van God nodig zijn geweest als ze toch niet zelf konden kiezen?`

Kort daarna nam de tegenstander de vorm aan van een slang en kwam hij ook binnen in Eden. Eva zag hoe de slang de verboden vrucht met plezier opat en daar niet door stierf. ‘Zelf had hij van de verboden vrucht gegeten’ en er was niets met hem gebeurd (Ellen White, Patriarchen en profeten, p. 28.).

`Lees Genesis 3:1-4. Verplaats je in Eva’s situatie en vraag je af waarom die woorden zo geloofwaardig hebben geklonken?`

Vanuit menselijk oogpunt was het argument van de slang veel overtuigender dan het woord van God. Ten eerste bood de natuurlijke wereld tot dusver geen bewijs voor het bestaan van zonde en dood. Ten tweede at de slang van de verboden vrucht en genoot hij er alleen maar van. Waarom zou Eva zich dan inhouden en niet hetzelfde doen? Gods gebod leek veel te beperkend en nutteloos. Jammer genoeg negeerde Eva de volgende drie basisprincipes toen ze een keuze moest maken tussen de twee elkaar tegensprekende uitspraken: 1. Het menselijk verstand is niet altijd de veiligste manier om geestelijke zaken mee te beoordelen. 2. Het Woord van God kan onlogisch en doelloos lijken in onze ogen, maar het heeft altijd gelijk en is betrouwbaar. 3. Er zijn dingen die op zichzelf niet slecht of fout zijn, maar God heeft ze dan uitgekozen om te dienen als gehoorzaamheidstesten.

Laten we beseffen dat Eva’s ervaring in de tuin van Eden niet iets eenmaligs was. Elke dag en elk moment moeten we kiezen tussen het Woord van God (en dat is bij velen niet populair) en de verleidelijke oproepen van de cultuur rondom ons. Onze beslissing heeft eeuwige gevolgen.

`In welke opzichten zijn de zuivere leer van de Bijbel en de handelwijze van de wereld in tegenspraak met elkaar?`

`Genesis 2:16-17 Waarom kunnen we hieruit opmaken dat de vrije wil al bestond in de volmaakte omgeving van Eden?`