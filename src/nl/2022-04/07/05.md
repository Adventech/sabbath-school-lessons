---
title:  Getuigen van de opgestane Christus
date:   09/11/2022
---

`Lees Johannes 20:11-29 en 1 Korintiërs 15:5-8. Hoe reageerden de leerlingen toen ze de opgestane Christus voor het eerst ontmoetten?`

De twee engelen bij het lege graf lieten Maria Magdalena en een paar andere vrouwen weten dat Jezus was opgestaan (Matteüs 28:1,5-7; Marcus 16:1-7; Lucas 23:55; Lucas 24:1-11). Kort daarna verscheen Jezus zelf aan hen en aanbaden ze Hem (Matteüs 28:1,9-10; Johannes 20:14-18). Hij openbaarde zich ook aan Petrus en aan de twee leerlingen op hun weg naar Emmaüs, wiens harten in vuur en vlam stonden terwijl Hij met hen sprak (Lucas 24:32-34; 1 Korintiërs 15:5; Marcus 16:12; Lucas 24:13-35). Toen Jezus in de bovenzaal kwam, schrokken de leerlingen eerst ontzettend en waren ze bang. Tot die gevoelens veranderden in blijdschap en verwondering over wat er was gebeurd (Lucas 24:33-49; Johannes 20:19-23). Een week later kwam Jezus dezelfde zaak binnen zonder de deuren te openen waardoor zelfs Tomas overtuigd raakte van zijn opstanding.

Tijdens de veertig dagen tussen zijn opstanding en hemelvaart, ‘is Hij verschenen aan meer dan vijfhonderd broeders en zusters tegelijk’ en ook aan Jakobus (1 Korintiërs 15:6-7). Jezus voegde zich bij wat leerlingen aan de kust van het meer van Galilea en ontbeet met hen, waarna er een gesprek met Petrus volgde (Johannes 21:1-23). Misschien zijn er nog wel meer verschijningen geweest voordat de laatste plaatsvond bij zijn hemelvaart (Lucas 24:50-53; Handelingen 1:1-11). Paulus beschouwde zichzelf ook als een ooggetuige van de opgestane Christus. Hij verscheen aan Paulus op de weg naar Damascus (1 Korintiërs 15:8, vergelijk met: Handelingen 9:1-9). Toen de andere leerlingen aan Tomas, die er niet bij was geweest, vertelden dat ze de opgestane Heer hadden gezien, zei hij, ‘Alleen als ik de wonden van de spijkers in zijn handen zie en met mijn vingers kan voelen, en als ik mijn hand in zijn zij kan leggen, zal ik het geloven’. Een week later verscheen Jezus opnieuw aan de leerlingen en Tomas was er dit keer wel bij en daarom zei Hij tegen hem: ‘Leg je vingers hier en kijk naar mijn handen, en leg je hand in mijn zij. Wees niet langer ongelovig, maar geloof.’(Johannes 20:25,27) Toen beleed Tomas, ‘Mijn Heer, mijn God!’ Daarop antwoordde Jezus: ‘Omdat je Me gezien hebt, geloof je. Gelukkig zijn zij die niet zien en toch geloven.’ (Johannes 20:29)

`‘Gelukkig zijn zij die niet zien en toch geloven’. Ook al heb jij de opgestane Christus zelf ook niet gezien, welke andere redenen heb je om in Jezus te geloven?`

`Johannes 20:11-29; 1 Korintiërs 15:5-8 Hoe reageerden de leerlingen toen ze de opgestane Christus voor het eerst ontmoetten?`
