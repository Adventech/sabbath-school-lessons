---
title:  Christus’ overwinning over de dood
date:   05/11/2022
---

### Lezen

Matteüs 27:51-53, 62-66; Johannes 10:17-18; 20:11-29; 1 Korintiërs 15:5-8

> <p>Kerntekst</p> 
> ‘Toen ik Hem zag viel ik als dood voor zijn voeten neer. Maar Hij legde zijn rechterhand op me en zei: ‘Wees niet bang. Ik ben de eerste en de laatste. Ik ben degene die leeft; Ik was dood, maar nu leef Ik, tot in eeuwigheid. Ik heb de sleutels van de dood en van het dodenrijk.’ Openbaring 1:17-18

De opstanding van Jezus vormt het hart van het christelijke geloof. Paulus voerde hiervoor een krachtig pleidooi toen hij schreef: ‘Wanneer de doden niet worden opgewekt, is ook Christus niet opgewekt. Maar als Christus niet is opgewekt, is uw geloof nutteloos, bent u nog een gevangene van uw zonden en worden de doden die Christus toebehoren niet gered.’ (1 Korintiërs 15:16-18) Volgende week gaan we daar nader op in.

Paulus besteedt veel aandacht aan Christus’ dood omdat die belangrijk was. Daarom zegt hij ‘Ik had besloten u geen andere kennis te brengen dan die over Jezus Christus – de gekruisigde’ (1 Korintiërs 2:2). Toch betekent dat allemaal niets zonder zijn wederopstanding. Zo centraal staat de opstanding van Jezus in het gehele christelijke geloof en het verlossingsplan.

Toch is het moeilijk te bevatten waarom de opstanding van Christus, en daarmee dus ook onze opstanding, zo belangrijk is als de doden in Christus meteen naar de hemel zijn gegaan ‘om naar huis te gaan en bij de Heer te zijn’. Dat geloven veel mensen immers. Deze week richten we onze aandacht dan ook op Christus’ wederopstanding en al het overtuigende bewijs dat Hij ons heeft gegeven om dat te geloven.

_Op sabbat 12 november bespreken we met elkaar deze les._
