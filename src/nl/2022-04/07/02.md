---
title:  Een verzegeld graf
date:   06/11/2022
---

Christus’ zendingswerk leek ten einde te zijn gekomen (en zelfs te zijn mislukt) op het moment dat Hij stierf aan het kruis. De tegenstander slaagde erin Judas ertoe aan te zetten de Verlosser te verraden en bracht de hogepriesters en ouderlingen ertoe Hem ter dood te veroordelen (Lucas 22:3-4; Johannes 13:26-27; Matteüs 26:59; 27:20). Na Jezus’ arrestatie ‘lieten alle leerlingen Hem in de steek en vluchtten weg’ en Petrus verraadde Hem driemaal (Matteüs 26:56.69-75). Nu lag Jezus in een graf, uitgehouwen uit een rots, afgesloten door een grote verzegelde steen, bewaakt door Romeinse soldaten en in de gaten gehouden door onzichtbare demonische machten (Matteüs 27:57-66). ‘Als hij had gekund, zou hij [de tegenstander] Christus achter slot en grendel hebben gelaten in het graf.’ (Ellen White, Manuscript Releases, vol. 12, p. 412.) Tijdens zijn dienstwerk op aarde had Christus zijn dood aan het kruis voorspeld, en ook zijn opstanding. Jezus volgt het oosterse taalgebruik waarbij een dagdeel voor een hele dag staat. Hij zegt dat ‘zoals Jona drie dagen en drie nachten in de buik van een grote vis zat, zo zal de Mensenzoon drie dagen en drie nachten in het binnenste van de aarde verblijven.’ (Matteüs 12:40) Bij andere gelegenheden haalde Jezus aan dat Hij zou worden gedood, maar op de derde dag uit de dood worden opgewekt (Matteüs 16:21; Matteüs 17:22-23; Matteüs 20:17-19). De hogepriesters en farizeeën wisten dat maar al te goed en namen maatregelen om zijn opstanding tegen te gaan.

`Lees Matteüs 27:62-66. Waarom gaven deze acties de wereld op een later moment nog meer bewijs in handen voor de opstanding van Jezus?`

Alle veiligheidsmaatregelen om Jezus in het graf te houden, maakten zijn overwinning over de dood en de machten van de duisternis alleen maar zichtbaarder. Alle voorzorgsmaatregelen en andere maatregelen die zij namen om ervoor te zorgen dat dit niet zou gebeuren, leidden tot niets. Deze mannen hadden ongetwijfeld gehoord over de wonderen van Jezus en een aantal daarvan hebben die wonderen ook gezien. Toch denken ze dat een bewaker voor het graf Hem tegen kon houden om uit de dood op te staan, ofschoon Hij zo veel wonderen had gedaan? Wat bezielde hen om een bewaker bij het graf te zetten? Waarom? Omdat de leerlingen het lichaam konden stelen om te beweren dat Jezus uit de dood was opgestaan? Als de mensen zouden vragen, ‘Waar is de opgestane Jezus dan?’, zouden ze kunnen zeggen: ‘Geloof ons maar op ons woord’. Hun daden toonden aan hoe bang de hogepriesters waren voor Jezus, zelfs nadat Hij was gestorven. Misschien waren ze diep in hun hart wel bang dat Hij toch werd opgewekt.

`Hoe belangrijk is de opstanding van Jezus voor jou?`

`Matteüs 27:62-66 – Waarom gaven deze acties later nog meer bewijs voor de opstanding van Jezus?`
