---
title:  De zielen onder het altaar
date:   24/11/2022
---

`Lees Openbaring 6:9-11. Hoe kunnen de ‘zielen’ van de dode martelaren het ‘aan de voet van het altaar’ luid uitroepen?`

De opening van het vijfde apocalyptische zegel onthult een ongewoon tafereel. De zielen van de martelaren werden figuurlijk gezien ‘aan de voet van het altaar’ terwijl ze tot God om wraak riepen. Sommige commentatoren zijn geneigd dit ‘altaar’ te identificeren als het reukofferaltaar dat onder het zevende zegel wordt genoemd (Openbaring 8:1-6). De verwijzing naar ‘bloed’ (in plaats van ‘wierook’ ) in Openbaring 6:9-11 leidt ertoe dat we hier een toespeling moeten zien op het brandofferaltaar, waar het bloed van de slachtoffers werd uitgegoten (Leviticus 4:18,30,34). Zoals het bloed van die offers vroeger rond het altaar werd gesprenkeld, zo werd het bloed van de martelaren symbolisch vergoten bij Gods altaar toen zij het leven verloren, door trouw te blijven aan het woord van God en het getuigenis van Jezus (Openbaring 6:9; 12:17; 14:12). De ‘zielen’ onder het altaar zijn ook symbolisch. Door ze letterlijk te nemen, zou men moeten concluderen dat de martelaren niet helemaal gelukkig zijn in de hemel, want ze schreeuwen nog steeds om wraak. Dit klinkt nauwelijks alsof ze van de beloning van redding genoten. Verlangen naar wraak kan je leven verzuren. Jouw dood zorgt daar toch ook voor?

Het is ook belangrijk te bedenken dat Johannes geen blik op de hemel kreeg zoals het in werkelijkheid is. ‘Er zijn daar geen witte, rode, zwarte of vaalgele paarden met oorlogszuchtige ruiters. Jezus verschijnt niet in de vorm van een lam met een bloedende steekwond. De vier dieren vertegenwoordigen geen werkelijke gevleugelde wezens met de vermelde kenmerken. ... Er liggen al evenmin ‘zielen’ aan de voet van een altaar in de hemel. Het hele tafereel was een beeldende en symbolische voorstelling.’ (The SDA Bible Commentary, vol. 7, blz. 778.) George E. Ladd, een niet-adventist, schreef (en dat klinkt weer als iets van een adventist): ‘In het huidige geval, is het altaar duidelijk dat waar offerbloed werd vergoten. Het feit dat Johannes de zielen van de martelaren onder het altaar zag, heeft niets te maken met de toestand van de doden of van een bepaalde tussentoestand. Het is slechts een levendige manier om het feit voor te stellen dat ze de dood van martelaars stierven in de naam van hun God.’ (A Commentary on the Revelation of John (Grand Rapids, MI: Eerdmans, 1972), p. 103.)

`Wie heeft niet als slachtoffer om gerechtigheid geschreeuwd, als die nog niet is gekomen? Waarom moeten we, door geloof, erop vertrouwen dat uiteindelijk de gerechtigheid toch komt die in deze wereld zo ontbreekt? Welke troost kun je putten uit deze mooie belofte?`

`Openbaring 6:9-11 Waarover lezen we hier?`
