---
title:  Verdere studie
date:   25/11/2022
---

Lees Ellen White, ‘Een wijde kloof’ , blz. 210-221, in Verhalen om verder te vertellen; ‘Golgota’, blz. 620-633, in De wens der eeuwen; en ‘Teachers as Examples of Christian Integrity’, p. 504, in Fundamentals of Christian Education.

‘Jezus laat in de gelijkenis van de rijke man en Lazarus zien hoe de mens in dit leven zijn eeuwige bestemming bepaalt. Wij krijgen een proeftijd waarin Gods genade aan ons allemaal wordt aangeboden. Maar als mensen hun kansen laten schieten door alleen aan zichzelf te denken, snijden ze zich af van het eeuwige leven. Er komt geen tweede proeftijd. Door hun eigen keuzes hebben zij een onoverbrugbare kloof tussen hen en God laten ontstaan (Ellen White, Verhalen om verder te vertellen, p. 260.).

‘Toen die vroege christenen werden verbannen naar de bergen en de woestijn, toen ze in kerkers werden achtergelaten om te sterven van honger, kou en marteling, toen martelaarschap de enige uitweg uit hun nood leek, verheugden ze zich dat ze waardig werden geacht te lijden voor Christus, die voor hen werd gekruisigd. Hun waardige voorbeeld zal een troost en bemoediging zijn voor het volk van God, dat in een tijd van benauwdheid terecht zal komen zoals die er nooit tevoren is geweest.’ (Ellen White, Testimonies for the Church, vol. 5, blz. 213.)

`2 Timoteüs 4:7-8 Welke hoop had Paulus?`

**Gepsreksvragen**

`Hoe kan de Bijbelse kijk op de menselijke natuur in zijn algemeenheid ons helpen een aantal van de teksten beter te begrijpen die we deze week hebben bestudeerd?`

`Sta stil bij het contrast tussen de religie van de christelijke martelaren waarover niet viel te onderhandelen en de flexibele religie van onze postmoderne generatie. Wat is het waard om voor te sterven? Als je van mening bent dat alle waarheden slechts relatief of cultureel zijn, waarom zou je dan voor een ervan sterven? Wat kunnen we tegelijkertijd leren van degenen die bereid waren te sterven voor zaken die volgens ons onjuist zijn?`

`Sta stil bij de gelijkenis van de rijke man en Lazarus. Toen Jezus uit de dood was opgewekt, geloofden velen in Hem. Toch geloofden velen ook niet, ook al hadden ze hetzelfde bewijs. Wat leert dit ons over hoe verhard mensenharten kunnen zijn voor de waarheid? Wat kunnen we doen om onszelf te beschermen tegen een soortgelijke hardheid?`

`4. Jezus sprak over de tijd dat de doden zullen leven: ‘wie het goede gedaan heeft staat op om te leven, wie het slechte gedaan heeft staat op om veroordeeld te worden.’ (Johannes 5:29) Deze twee gebeurtenissen liggen duizend jaar uit elkaar, ook al klinkt het alsof ze tegelijkertijd plaatsvinden. Hoe kan dit ons helpen te begrijpen wat Paulus zegt in Filippenzen 1:23?`
