---
title:  Inside Story
date:   25/11/2022
---

### Elkaar tegensprekende teksten?

#### Opdracht van de vorige week

`Welke redenen heb jij om Jezus te danken en te aanbidden?` 

#### Lees samen

Lucas 16:19-31

#### IJsbrekervraag

`Van welke dingen in jouw leven zou je het moeilijk vinden om die kwijt te raken?`

#### Inspiratie

‘Maar wij, wij zullen de Heer danken, nu en altijd.’1

#### Behandel de tekst

Veel mensen luisterden naar Jezus’ gelijkenissen, ook een aantal farizeeën en schriftgeleerden. Zo geeft Hij aan dat geld niet gelukkig maakt, wel God. De aanwezige farizeeën bespotten Hem. Als reactie daarop vertelt Jezus de gelijkenis van de rijke man en de arme Lazarus. De rijkaard gunde tijdens zijn leven de arme Lazarus zelfs geen kruimeltje brood. Uiteindelijk sterven beiden. De rijke man komt in het dodenrijk en Lazarus ‘in de schoot van’ Abraham (in die tijd ‘lag men aan’ op rustbanken). De farizeeën voelden zich door deze gelijkenis aangesproken. Nu kun je na het lezen van deze gelijkenis je afvragen: Is er dan bewustzijn na de dood? De Bijbel leert toch dat de doden niets weten? (Prediker 9:5) Klopt! We moeten ons dan ook realiseren dat het hier om een verhaal met beeldspraak gaat (gelijkenis). Het was niet de bedoeling van Jezus in te gaan op de toestand van de dood. Met gelijkenissen hield Jezus de toehoorders een spiegel voor, zodat ze ervan zouden leren. Men kreeg wat om over na te denken.

#### Gespreksvragen naar aanleiding van de tekst

`Het geloof in een onsterfelijke ziel is onder christenen heel algemeen, en o.a. de tekst van deze studie wordt door hen gebruikt om dit idee te bevestigen. Hoe kun je hen helpen om tot een ander inzicht te komen?`

`Met welke Bijbelse gegevens kom je zoal in conflict als je gelooft in de onsterfelijkheid van de ziel? (zie o.a. Hebreeën 11:39-40)`

`In de gelijkenis zegt de rijke man dat zijn broers niet luisteren naar (de vijf boeken van) Mozes en de Profeten (= de toenmalige Bijbel). Je moet weten dat veel toehoorders zich juist strikt aan de Bijbel hielden. Wat betekent hier ‘niet luisteren naar de Bijbel’, terwijl men de Bijbelse regels strikt naleefde?`

`Wat is de les voor ons in onze tijd?`

#### Opdracht

`Wat betekent de nieuwe aarde voor jou?`
