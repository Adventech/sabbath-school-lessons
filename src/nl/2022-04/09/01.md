---
title:  Elkaar tegensprekende teksten?
date:   19/11/2022
---

### Lezen

Lucas 16:19-31; 23:43, Johannes 20:17; Filippenzen 1:21-24; 1 Petrus 3:13-20; Openbaring 6:9-11

> <p>Kerntekst</p> 
> ‘U bestudeert de Schriften en u denkt daardoor eeuwig leven te hebben. Welnu, de Schriften getuigen over Mij.’ Johannes 5:39

Petrus waarschuwt ons: ‘Vraagt iemand u waarop de hoop die in u leeft gebaseerd is, wees dan steeds bereid om u te verantwoorden.’ (1 Petrus 3:15) Paulus voegt daaraan toe: ‘Verkondig de boodschap, blijf aandringen, of het nu uitkomt of niet, wijs terecht, straf en vermaan met alle geduld dat het onderricht vereist. Want er komt een tijd dat de mensen de heilzame leer niet meer verdragen, maar leraren om zich heen verzamelen die aan hun verlangens tegemoetkomen en hun naar de mond praten. Ze zullen niet meer naar de waarheid luisteren, maar naar verzinsels.’ (2 Timoteüs 4:2-3) Als dit het geval is, moeten we niet alleen kijken naar die teksten die gemakkelijk kunnen worden uitgelegd zodat ze passen bij onze fundamentele geloofswaarheden, maar we moeten ook kijken naar teksten die vaak worden gebruikt om iets anders te leren dan wat we geloven.

Als we dat doen, moeten we het inspirerende voorbeeld van Jezus volgen. ‘Christus zelf hield nooit ook maar één woord achter van de waarheid, maar Hij sprak die altijd uit in liefde. ... Hij was nooit grof, sprak nooit onnodig een streng woord uit of deed een gevoelig mens zeer. Hij sprak nooit veroordelend over menselijke zwakheid.’ (Ellen White, De wens der eeuwen, p. 353)

Deze week bestuderen we enkele fascinerende teksten die mensen gebruiken om de natuurlijke onsterfelijkheid van de ziel te rechtvaardigen. Deze overwegingen zouden onze eigen overtuigingen moeten versterken en ons moeten helpen om vriendelijk antwoord te geven aan degenen die dit belangrijke leerstuk in twijfel trekken.

_Op sabbat 26 november bespreken we met elkaar deze les._ 
