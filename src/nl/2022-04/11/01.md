---
title:  Misleidingen in de eindtijd
date:   03/12/2022
---

### Lezen

Matteüs 7:21-27; Johannes 11:40-44; 1 Petrus 3:18; 1 Samuel 28:3-25; Efeziërs 6:10-18

> <p>Kerntekst</p> 
> ‘Dat is ook geen wonder, want niemand minder dan Satan vermomt zich als een engel van het licht. Het ligt dus voor de hand dat ook zijn dienaren zich voordoen als dienaren van de gerechtigheid. Maar ze zullen krijgen wat ze verdienen.’ 2 Korintiërs 11:14-15

Onze hedendaagse wereld is een smeltkroes geworden van het bovennatuurlijke en het mystieke. Ze wordt daarbij geholpen door Hollywood, dat geen probleem heeft met het maken van films met religieuze en mystieke thema’s in een mengelmoes van fouten en bedrog. De oude leugen, ‘Jullie zullen helemaal niet sterven’ wordt nog steeds herhaald.1 Dat was ook bron van inspiratie voor enkele van de meest gelezen boeken en meest bekeken films van de afgelopen decennia. Het is ook aanwezig in veel populaire videogames. We worden ontegenzeggelijk blootgesteld aan en verleid door het betoverende terrein van de tegenstander. Hij kan verschijnen In talloze vormen en in sommige gevallen blijft hij zelfs verborgen achter het dunne vernislaagje van de wetenschap.

Een van de meest bedrieglijke verschijnselen zijn de zogenaamde ‘bijna-doodervaringen’ (BDE’s). Degenen die waren ‘gestorven’ zijn weer tot leven gekomen en hebben verhalen over een hiernamaals. Veel mensen hebben deze gebeurtenissen gezien als bewijs voor een onsterfelijke ziel!

Deze week zullen we stilstaan bij enkele misleidingen in de eindtijd, zoals mystiek, bijna-doodervaringen, reïncarnatie, dodenbezwering en voorouderverering, en andere. Dit zijn gevaarlijke onderwerpen waarvan we ons bewust moeten zijn, maar zonder ons bloot te stellen aan hun invloeden.

_Op sabbat 10 december bespreken we met elkaar deze les._ 
