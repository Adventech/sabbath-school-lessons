---
title:  Verdere studie
date:   09/12/2022
---

Lees Ellen White, ‘Omgaan met valse wetenschap, sekten, ismes en geheime genootschappen’, pp. 602-609, in Evangelism; en ‘Spiritisme’, pp. 86-93, in Confrontation.

Er bestaat een stichting die beweert de technologie te scheppen waarmee we contact kunnen opnemen met de overledene ‘via sms’ jes, telefoontjes en videoconferenties’. Ze noemen de doden PMP’s (post materiële personen). De website beweert dat wanneer mensen sterven ze gewoon ‘overgaan naar een andere fase van eeuwigheid’, maar dat ze ‘hun bewustzijn, identiteit en de kernzaken van hun vorige fysieke vorm behouden.’ Het belangrijkste is dat de Soulphonemensen beweren dat ze in drie fasen de technologie ontwikkelen die communicatie tussen materiële en post-materiële personen mogelijk maakt.

De eerste fase maakt ‘het mogelijk tekstberichten te sturen naar je post-materiële familie, vrienden en experts op elk terrein van expertise.’ In fase twee wordt het zogenaamd ‘mogelijk gemaakt om te praten met je dierbaren die in een ander deel van de eeuwigheid leven’. In de derde fase wordt de weg geopend ‘om degenen die het veld van alle mogelijkheden ervaren ook vanuit een ander observatiepunt te kunnen horen en zien.’

Het is vooral eng om te zien hoe ze testen of de doden waarmee je contact hebt ook echt zijn wie ze beweren te zijn. De site zegt bijvoorbeeld dat ‘een rouwende ouder de volgende vraag kan stellen aan een zoon of dochter die van wereld is veranderd: ‘Had je een hond die Snoopy heette toen je een kind was? Hebben we je een zakmes gegeven voor je tiende verjaardag?’ Hoe interessant is dit in het licht van deze waarschuwing: ‘Geestelijke wezens verschijnen soms aan personen in de vorm van hun overleden vrienden, en vertellen voorvallen die verband houden met hun leven en doen dingen die ze tijdens hun leven deden.’ (Ellen White, Patriarchen en Profeten, p. 622.)

`Filippenzen 4:8 – Waardoor moeten we ons laten leiden?`

**Gespreksvragen**

`Met het excuus dat ze cultureel algemeen aanvaard zijn, nemen veel christenen alles wat de media hun voorhouden tot zich. Door welke Bijbelse principes zouden we ons moeten laten leiden wat betreft onze relatie met de media, vooral wanneer ze openlijk standpunten uitdragen waarvan we weten dat ze verkeerd en bedrieglijk zijn? (Zie Psalm 101:1-8; Spreuken 4:23; Filippenzen 4:8)`

`Hoe kunnen we anderen helpen de misleidingen van de tegenstanders in de eindtijd te overwinnen zonder dat je jezelf aan de misleidende invloed van deze misleidingen blootstelt?`

`Veel christenen hebben het verhaal van het uit het graf laten roepen van ‘Samuel’ gezien als Bijbels bewijs dat de doden voortleven. Wat leert dit verslag ons over waarom we niet op maar één enkele tekst of verhaal kunnen vertrouwen om een leerstelling op te bouwen? Waarom moeten we in plaats daarvan kijken naar alles wat de Bijbel over een onderwerp zegt?`
