---
title:  Personificaties en andere verschijningen
date:   08/12/2022
---

Vergelijkbaar met dodenbezwering zijn de demonische personificaties van de doden en andere demonische verschijningen. Deze personificaties kunnen de vorm aannemen van een overleden familielid, vriend of iemand anders. Zowel het uiterlijk als de stem lijken sterk op die van de overledene. Al deze misleidingen van de tegenstander worden gebruikt om degenen te misleiden die niet stevig op Gods Woord zijn gegrondvest. Ellen White waarschuwt: ‘Deze personificaties doen zich voor als de apostelen, maar het zijn leugengeesten, die tegenspreken wat ze schreven toen de heilige Geest hen dat hier op aarde ingaf.’ Nog een citaat: ‘De kroon op het werk in het grote drama van misleiding is dat de tegenstander zich voor Christus zelf uitgeeft.’ (Ellen White, De grote strijd, p. 512,576.)

`Lees 2 Korintiërs 11:14-15 en Efeziërs 6:10-18. Wat moeten onze waarborgen zijn tegen dergelijke demonische misleidingen?`

De apostel Paulus waarschuwt ons dat ‘onze strijd niet is gericht tegen mensen maar tegen hemelse vorsten, de heersers en de machthebbers van de duisternis, tegen de kwade geesten in de hemelsferen’. We kunnen alleen tegen deze misleidingen worden beschermd door ons te kleden met ‘de wapenrusting van God’.

De personificaties van de tegenstander en zijn verschijningen kunnen erg beangstigend en bedrieglijk zijn. Toch kunnen ze degenen die door God worden beschermd en die zich op Gods Woord baseren niet misleiden. Vanuit een leerstellig perspectief weten degenen die in de Bijbelse leer van de voorwaardelijke onsterfelijkheid van de mens geloven dat elke verschijning of communicatie met de doden een satanische oorsprong heeft. Die moet worden afgewezen met behulp van Gods machtige genade. Hoe krachtig, overtuigend en schijnbaar echt de manifestatie ook is, we moeten altijd vast blijven houden aan de leer dat de doden rusten in het graf.

Stel je voor dat je een geliefde verliest en dat je gelooft dat deze geliefde aan jou verschijnt en zijn/haar liefde voor jou uitspreekt? Die verschijning vertelt je hoezeer ze je missen en die dingen zegt die alleen zij kunnen weten? Ze zegt dat ze nu op een betere plek is? Als iemand zich dan niet heel sterk baseert op wat de Bijbel leert over de toestand van de doden, bedenk dan hoe gemakkelijk hij of zij voor dit bedrog zou kunnen vallen. Vooral omdat ze het ook willen geloven.

`Wat betekent het om ‘de wapens van God op te nemen’? Hoe doen we dit in praktische zin op elk gebied van ons leven en niet alleen in het omgaan met bedrog in de eindtijd?`

`2 Korintiërs 11:14-15 en Efeziers 6:10-18 – Wat moeten onze waarborgen zijn tegen dergelijke demonische misleidingen?`
