---
title:  Bijna-doodervaringen
date:   05/12/2022
---

Enkele van de meest populaire eigentijdse argumenten om de theorie van de natuurlijke onsterfelijkheid van de ziel te ‘bewijzen’ zijn ‘bijna-doodervaringen’. In zijn boek, presenteerde Raymond A. Moody, Jr. de resultaten van zijn vijfjarige studie van meer dan honderd mensen die een ‘klinische dood’ hebben meegemaakt en die opnieuw tot leven zijn gekomen (Raymond A. Moody, Jr., Life After Life: The Investigation of a Phenomenon-Survival of Bodily Death (Atlanta, GA: Mockingbird, 1975).). Deze personen vertellen dat ze een liefdevol en warm wezen van licht hebben gezien voordat ze weer tot leven kwamen. Dit werd beschouwd als ‘opwindend bewijs van het voortbestaan van de menselijke geest na de dood’ (achterkant van het boek). In de loop der jaren zijn er nog veel meer soortgelijke boeken gepubliceerd, waarin hetzelfde idee werd uitgedragen. (Zie les 2)

`Lees de opstandingsverslagen van 1 Koningen 17:22-24; 2 Koningen 4:34-37; Marcus 5:41-43; Lucas 7:14-17 en Johannes 11:39-44. Hoeveel van hen praten over een bewust bestaan terwijl zij dood waren, en waarom is dat antwoord belangrijk?`

Alle bijna-doodervaringen in de moderne literatuur, zijn van mensen die klinisch dood waren. Zij waren niet echt dood zoals Lazarus, die vier dagen dood was en wiens lijk al stonk. Lazarus en geen van de anderen die in Bijbelse tijden uit de dood zijn opgewekt, hebben ooit iets verteld over een ervaring in het hiernamaals, of dat nu het paradijs, het vagevuur of de hel is. Dit is inderdaad een argument gebaseerd op stilte. Het stemt echter volledig overeen met de Bijbelse leer over de onbewuste toestand van de doden!

Hoe zit het dan met die ‘bijna-doodervaringen’ die tegenwoordig zo vaak worden verteld? Als we de Bijbelse leer aanvaarden dat de doden zich van niets bewust zijn, dan blijven er twee mogelijkheden over (Job 3:11-13; Psalm 115:17; 146:4; Prediker 9:10). Dan kan het een natuurlijke psychochemische hallucinatie zijn onder extreme omstandigheden, of het kan een bovennatuurlijke door de tegenstander ingegeven bedrieglijke ervaring zijn (2 Korintiërs 11:14). Dat laatste zou inderdaad de verklaring kunnen zijn, vooral omdat deze mensen in sommige gevallen beweren met hun overleden familieleden te hebben gesproken! Het kan ook een combinatie van beide factoren zijn. Dit bedrog is wijdverbreid, en voor velen zeer overtuigend. Daarom is het van groot belang dat we ons goed vasthouden aan de leer van Gods Woord, ondanks alle ervaringen die wij of anderen hebben die indruisen tegen wat de Bijbel leert.

`Wat fascinerend dat deze ervaringen nu vaak het stempel van ‘wetenschap’ dragen. Dat leert ons dat we zelfs met wetenschappelijk bewezen dingen’ voorzichtig moeten zijn!`

`1 Koningen 17:22-24; 2 Koningen 4:34-37; Marcus 5:41-43; Lucas 7:14- 17; Johannes 11:39-44 – Wat leren deze opstandingsverslagen ons?`
