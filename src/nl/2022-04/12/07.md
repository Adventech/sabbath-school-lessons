---
title:  Verdere studie
date:   16/12/2022
---

Lees Ellen White, ‘Genezing voor de geest’, pp. 202-218, in De weg tot gezondheid; ‘True and False Theories Contrasted’, blz. 7-16, in The Sanctified Life.

‘De grote strijd nadert zijn einde. Elke melding van rampen op zee of op het land is een getuigenis van het feit dat het einde van alle dingen nabij is. Oorlogen en geruchten van oorlogen vertellen dat. Is er een christen wiens polsslag niet sneller gaat als hij vooruitloopt op de grote gebeurtenissen die er voor ons liggen? De Heer komt. We horen de voetstappen van een naderende God.’22

‘Leef van dag tot dag het leven van het geloof. Wees niet bezorgd en bedroefd over de tijd van benauwdheid. Daardoor heb je daarvoor al een tijd van benauwdheid. Blijf niet denken: ‘Ik ben bang dat ik geen stand zal houden op die grote dag van beproeving.’ Je moet in het heden leven, alleen voor deze dag. Morgen is niet van jou. Vandaag moet je vasthouden aan de overwinning op jezelf. Vandaag moet je een leven van gebed leiden. Vandaag moet je de goede strijd van het geloof strijden. Vandaag moet je geloven dat God je zegent. Als je de overwinning over duisternis en ongeloof behaalt, dan voldoe je aan de vereisten van de Meester en wordt je tot zegen voor degenen om je heen.’23

‘De Heer komt spoedig, en we moeten voorbereid zijn om Hem in vrede te ontmoeten. Laten we vastbesloten zijn alles te doen wat in onze macht ligt om de mensen om ons heen licht te geven. We moeten niet verdrietig zijn, maar opgewekt, en we moeten altijd het beeld van de Heer Jezus voor ogen houden. ... We moeten klaar zijn en wachten op zijn komst. Hoe fijn zal het zijn Hem te zien en te worden verwelkomd als één van zijn verlosten! We hebben lang gewacht, maar ons geloof mag niet zwak worden. Als we onze Koning maar kunnen zien in zijn schoonheid, dan zullen we voor eeuwig en altijd zijn zegen ontvangen. Ik heb het gevoel alsof ik het hardop moet uitroepen: “We zijn op weg naar huis.” We naderen het moment waarop Christus zal komen met kracht en in grote heerlijkheid, om zijn vrijgekochten naar hun eeuwige thuis te brengen.’24

`Matteüs 4:23 – Waar bestond de drievoudige bediening van Jezus uit?`

**Gespreksvragen**

`Hoe kan de overtuiging dat een persoon een ondeelbaar geheel is van lichaam, ziel en geest ons helpen om beter te begrijpen wat de allesomvattende reikwijdte is van religie en het belang van onze persoonlijke levensstijl?`

`Alle echte opwekkingen en hervormingen zijn theocentrisch (ze stellen God in het middelpunt) en nooit antropocentrisch (waarbij het menselijk gedrag centraal staat). Hoe illustreert de gelijkenis van de farizeeër en de tollenaar dit beginsel? (Zie Lucas 18:9-14)`

`Bespreek in de groep je antwoord op de laatste vraag van donderdag. Hoe kun je weten of je gereed bent, en kun je zekerheid hebben zonder aanmatigend te zijn?` 
