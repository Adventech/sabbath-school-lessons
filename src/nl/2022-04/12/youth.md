---
title:  Jongerenles
date:   16/12/2022
---

### De leiding van de Geest

#### Opdracht van de vorige week

`Wat is het effect van Gods liefde?`

#### Lees samen

Handelingen 8:4-24

#### IJsbrekervraag

`Tegen wat voor type mensen wordt zoal opgekeken en waarom?`

#### Inspiratie

‘God keert zich tegen hoogmoedigen, maar aan nederigen schenkt Hij zijn genade.’ (Jacobus 4:6, NBV21.)

#### Behandel de tekst

Het waren roerige tijden voor de gelovigen in Jeruzalem kort na de uitstorting van de heilige Geest. Veel Joden kwamen tot geloof maar de weerstand werd ook groter en liep uit op een hevige vervolging. Saulus (later Paulus) probeerde de gemeente te vernietigen en velen werden verdreven. Onder degenen die verdreven werden was de evangelist Filippus. Hij ging naar Samaria en bracht daar het evangelie en verrichtte diverse wonderen. Onder de Samaritanen was ook een zekere Simon die vanwege zijn toverkunsten in Samaria in groot aanzien stond. De Samaritanen, inclusief Simon, kwamen tot geloof en lieten zich dopen. De wonderen maakten indruk op deze Simon. Naar aanleiding van de goede berichten uit Samaria, kwamen de apostelen Petrus en Johannes naar Samaria. Als antwoord op hun gebed ontvingen de gedoopte Samaritanen door handoplegging de heilige Geest. Simon, die meende dat dit een ‘tovertruc’ was die je kon kopen, bood Petrus daar geld voor aan. Petrus reageerde streng en duidelijk: gaven van God zijn geen handelswaar.

#### Gespreksvragen naar aanleiding van de tekst

`Samaria ligt niet ver van Jeruzalem, maar kun je een reden bedenken waarom Filippus na het begin van de vervolging juist in Samaria, waar niet-christenen woonden, terecht kwam?`

`Het hebben van macht en ontzag waren de drijfveren voor Simon, en hij meende zelfs dat hij die als gaven zou kunnen kopen. Wat zouden voor oprechte christenen de drijfveren moeten zijn om bepaalde gaven te willen bezitten?`

`Wat leert ons dit met betrekking tot het kiezen van personen voor functies in de kerk die gepaard gaan met een zekere mate van macht, aanzien en verantwoordelijkheid?`

`Wat is een juiste houding ten aanzien van leden die in onze ogen misschien alleen maar eenvoudige taken in de gemeente vervullen? Wat zegt 1 Korintiërs 12:21-22 hierover?`

#### Opdracht

`Wat herken je van dit dienend leiderschap binnen jouw gemeente en in je eigen leven?`
