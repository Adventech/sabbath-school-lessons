---
title:  Klaar voor zijn verschijning
date:   15/12/2022
---

We leven in een uitzinnige wereld met te veel kunstmatige behoeften en opvallende afleidingen. Als we niet oppassen, kunnen deze al onze tijd in beslag nemen en onze prioriteiten verdraaien. Dit is niet zomaar een bijverschijnsel van onze geglobaliseerde internetwereld. Christenen hebben tot op zekere hoogte in elk tijdperk op hun hoede moeten zijn voor de pogingen van tegenstanders om hen af te leiden van wat er echt toe doet in dit leven. Wie loopt niet het gevaar zijn blik van de Heer weg te laten gaan en stil te staan bij wereldse, vleselijke dingen en bij dingen die ons uiteindelijk geen bevrediging schenken? Uiteindelijk kunnen die leiden tot onze geestelijke ondergang.

`Lees 2 Petrus 3:14; 1 Johannes 3:1-3. Welk verschil zie je tussen ons voorbereiden op de wederkomst en klaar zijn voor die glorieuze gebeurtenis?`

Vaak wordt het idee van een voortdurende voorbereiding op de wederkomst een excuus voor uitstelgedrag. Dit idee kan er gemakkelijk toe leiden dat iemand zich ontspant door de veronderstelling van de slechte dienaar, ‘Mijn heer blijft voorlopig nog weg (Matteüs 24:48).

`Lees Psalm 95:7-8; Hebreeën 3:7-8,15; 4:7. Wat zeggen deze verzen ons over het feit dat we nu gereed moeten zijn?`

Vanuit Bijbels perspectief is de tijd van redding altijd ‘vandaag’ en nooit morgen (zie Psalm 95:7-8; Hebreeën 3:7-8,15; 4:7). Tenzij er een grote bekeringservaring plaatsvindt, blijven we wat we nu zijn. De tijd zelf zorgt er niet voor dat de onbekeerde zich bekeert. Iemand moet voortdurend groeien in genade en voorwaarts gaan in geloof. Anders blijft de neiging aanwezig om af te vallen, je te verharden, sceptisch of cynisch te worden en zelfs om ongelovig te worden.

Vanuit dit perspectief kunnen we zeggen dat elke dag van ons leven ons leven in het klein is. Met Gods genade moeten we plannen maken voor de toekomst, maar we moeten elke dag leven en klaar zijn voor de terugkeer van Jezus. Dat is vooral zo omdat, met het oog op de onvoorziene omstandigheden van dit leven, elke dag je laatste dag kan zijn.

`Hoe kun je vandaag klaar zijn voor de terugkeer van Jezus als Hij inderdaad vandaag terugkeert? Bespreek je antwoord op sabbat met elkaar in de groep.`

`2 Petrus 3:14; 1 Johannes 3:1-3 Wat willen deze teksten ons zeggen?`
