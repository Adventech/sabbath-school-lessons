---
title:  Het voorbeeld van Jezus
date:   11/12/2022
---

`Lees Lucas 2:52. Welke vier dimensies van Jezus’ groei worden in deze tekst genoemd?`

Jezus was de volmaakte mens en zijn groei omvatte alle basiselementen van het menselijk bestaan. ‘Jezus groeide verder op en zijn wijsheid nam nog toe. Hij kwam steeds meer in de gunst bij God en de mensen’. ‘Zijn geest was actief en drong diep door en liet een bedachtzaamheid en wijsheid zien die ver uitgingen boven zijn leeftijd. Toch bezat Hij een mooi en evenwichtig karakter. De krachten van zijn lichaam en zijn geest ontwikkelden zich geleidelijk, in overeenstemming met wat je van een kind mag verwachten. Als kind liet Jezus een bijzonder aangename aard zien. Zijn bereidwillige handen waren er altijd klaar voor anderen te dienen. Hij gaf blijk van een geduld dat door niets kon worden verstoord, en een waarachtigheid die Hem nooit zijn integriteit zou doen opofferen. Hij hield zich rotsvast aan principes en zijn leven was een openbaring van genade en van onzelfzuchtige hoffelijkheid.’ (Ellen White, De wens der eeuwen, p. 47.)

`Lees Matteüs 4:23. De drievoudige bediening van Jezus bestond uit onderwijzen, prediken en genezen. Hoe kunnen wij dat vandaag op een effectieve wijze uitvoeren?`

Als we inzien dat een mens één geheel is en ook ondeelbaar, dan kunnen we onze religie niet beperken tot alleen geestelijke zaken. De waarheid omvat dan echt ons hele wezen, strekt zich uit over ons hele leven. Het heeft betrekking op alle dimensies van ons leven. Onze lichamelijke en geestelijke elementen vormen zozeer één geheel dat je die echt niet kunt scheiden. Als gevallen wezens zullen we nooit kunnen voldoen aan het beeld dat hierboven van Jezus werd geschetst. Toch dienen we het door Gods genade na te streven om in zijn voetsporen te treden. Het in de mens herstellen van het beeld van zijn maker en hem terugbrengen naar de volmaaktheid waarmee hij werd geschapen, door de ontwikkeling van lichaam, geest en ziel te bevorderen, dat is iets wat bij onze verlossing hoort. Dit is wat God probeert te doen in zijn volk als onderdeel van het proces om hen voor te bereiden op zijn terugkeer.

` Als we onszelf vergelijken met Jezus, kunnen we gemakkelijk ontmoedigd raken door het verschil. Hoe beschermt de nadruk die we leggen op het kruis en wat dat betekent ons voor ontmoediging als we onszelf zien in vergelijking met wat we in Jezus zien?`

`Lucas 2:52 – Welke vier dimensies van Jezus’ groei worden in deze tekst genoemd?`
