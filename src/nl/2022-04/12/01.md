---
title:  Het Bijbelse wereldbeeld
date:   10/12/2022
---

### Lezen

Lucas 2:52; Matteüs 4:23; 1 Korintiërs 6:19-20; Psalm 24:3-4; Handelingen 8:4-24; 1 Johannes 3:1-3

> <p>Kerntekst</p> 
> ‘Moge de God van de vrede uw leven geheel en al heiligen, en mogen heel uw geest, ziel en lichaam zuiver bewaard zijn bij de komst van onze Heer Jezus Christus.’ 1 Tessalonicenzen 5:23

Het boek Openbaring spreekt van twee grote vormen van ‘globalisering’ die voorafgaan aan de terugkeer van Christus. Openbaring 13 beschrijft de globalisering van dwaling, wanneer ‘de hele wereld vol bewondering achter het beest aan gaat (Openbaring 13:3,7-8,12,16). Openbaring 14 benadrukt de globalisering van de waarheid, wanneer het ‘eeuwig evangelie’ zal worden gepredikt aan de mensen ‘uit alle landen en volken, van elke stam en taal’ (Openbaring 14:6-7). Gedurende die ‘zware dagen’, zullen mensen ‘stuurloos ronddobberen en met elke wind meewaaien’ en ‘de mensen zullen niet meer naar de waarheid luisteren, maar naar verzinsels’ (2 Timoteüs 3:1; Efeziërs 4:14; 2 Timoteüs 4:4). ‘De tegenstander zal de mensen met twee grote dwalingen bedriegen. Dat zijn de onsterfelijkheid van de ziel en de heiligheid van de zondag. De eerste legt de basis voor het spiritisme en de tweede zorgt voor een band van sympathie met Rome.’ (Ellen White, De grote strijd, p. 588.)

Totdat deze laatste gebeurtenissen zich ontvouwen, moeten we standvastig blijven in ons geloof in de waarheid die we hebben. Daartoe behoren ook de natuur van de mens en de aard van de dood. We streven er tegelijkertijd naar ons te laten leiden door de heilige Geest met als doel klaar te zijn voor Christus’ glorieuze verschijning.

_Op sabbat 17 december bespreken we met elkaar deze les._
