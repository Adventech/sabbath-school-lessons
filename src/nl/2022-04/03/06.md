---
title:  Rusten met de voorvaderen
date:   13/10/2022
---

`Lees Genesis 25:8; 2 Samuël 7:12; 1 Koningen 2:10; 22:40. Wat voegen deze verzen toe aan uw begrip van de dood?`

Het Oude Testament drukt de leerstelling over de dood en het begraven op meerdere manieren uit. Eén daarvan is dat iemand met zijn eigen volk wordt verenigd. Over Abraham wordt bijvoorbeeld gezegd dat hij ‘na een lang leven de laatste adem uitblies en met zijn voorouders werd verenigd’ (Genesis 25:8). Ook Mozes en Aaron werden verenigd met hun voorouders (Deuteronomium 32:50).

`Lees 2 Koningen 24:6; 2 Kronieken 32:33. Zowel goede als slechte koningen gingen na hun dood naar dezelfde plaats. Wat leren we hieruit wat betreft de aard van de dood?`

De dood wordt ook wel beschreven als de periode waarin iemand rustte bij zijn voorouders. Over de dood van koning David legt de Bijbel uit dat hij ‘bij zijn vaderen te ruste ging en werd begraven in de stad van David’ (1 Koningen 2:10 (NBG)). Bij een paar andere Hebreeuwse koningen, zowel getrouwe als ontrouwe koningen, wordt dezelfde uitdrukking eveneens gebruikt. Er zijn minstens drie betekenisvolle aandachtspunten als het gaat om rusten bij de voorouders. Ten eerste het idee dat vroeg of laat de tijd komt dat we allemaal moeten rusten van onze moeizame werkzaamheden en moeilijkheden. Ten tweede het idee dat we niet de eersten en de enigen zijn die dat ongewenste pad betreden. Onze voorouders zijn ons daarin voorgegaan. Ten derde het idee dat we niet alleen zijn, maar bij elkaar blijven tijdens die onbewuste staat van de dood door in hun buurt begraven te zijn. Een aantal moderne, individualistische culturen zal dat niet begrijpen, maar in vroegere tijden was dat heel belangrijk.

Degenen die in Christus sterven, kunnen dus dicht bij hun dierbaren worden begraven, maar communicatie tussen hen is ook dan niet mogelijk. Ze hebben geen bewustzijn totdat die geweldige dag komt waarop ze ontwaken uit hun diepe slaap om zich bij hun geliefden te voegen die in Christus zijn gestorven.

`Stel je voor hoe het zou zijn als de doden bij kennis waren en het leven hier op aarde konden zien, vooral dat van hun geliefden die vreselijk veel verdriet hebben na hun dood. Waarom is het dan zo’n troost voor de levenden om te weten dat de doden slapen?`

`Genesis 25:8; 2 Samuël 7:12; 1 Koningen 2:10; 22:40 Wat willen deze verzen ons leren over de dood?`