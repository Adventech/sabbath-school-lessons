---
title:  Verdieping
date:   14/10/2022
---

## De menselijke natuur begrijpen

### Prediker 12:1-7

#### IJsbrekervraag

`Wat zou jij doen als je weet dat het vandaag de laatste dag van je leven is?`

#### Ik Verken

Door de eerste zonde van Adam en Eva is aftakeling deel van ons leven, tot we ten slotte sterven. Prediker is een uitwerking van hoofdstuk 1:2: ‘Alles is leegte’. Prediker 12:1-7 zegt: Alles is van voorbijgaande aard: licht, geluid, de gang van de seizoenen, werkzaamheden, en ook aan het leven van elk mens komt vroeg of laat een einde, want het lichaam van een mens (stof) komt in de aarde terecht en zijn geest (levensadem) gaat terug naar God. ‘Prediker, zoon van David en koning in Jeruzalem’ is de schrijver van het gelijknamige boek (vgl. Prediker 1:1). Volgens het getuigenis van de vroegchristelijke kerk is dat Salomo (vgl. Prediker 1:16-17).

#### Ik Bestudeer

**Prediker 12:1a:** De jeugd van een mens.
**Prediker 12:1b-5b:** De achteruitgang van een mens.
**Prediker 12:6:** Het sterven van een mens (vgl. 12:5c en 7).

`Waarom is het belangrijk dat het genieten van je jeugd (vgl. 11:9) samengaat met denken
aan je Schepper als je jong bent (vgl. 12:1)? Lees hierbij Jesaja 22:11-14.
`
Op zeker moment wordt het donkerder in je leven, vergelijkbaar met de winter in Israël, wanneer er veel regen valt en zon, sterren en maan achter wolken schuilgaan.
‘Het huis’: Het menselijk lichaam (vgl. Job 4:19; 2 Korintiërs 5:1).
‘De wachters’: De armen of de handen die dat huis moeten beschermen.
‘De sterke mannen’: De benen (vgl. Hooglied 5:15) of de schouders.

`Wat is de reden van gebogen lopen in Psalm 35:14?
‘De maalsters’ (vgl. Exodus 11:5 en Matteüs 24:41): De tanden en kiezen, waarvan er steeds minder overblijven.`

‘De vrouwen’: De ogen. Vrouwen keken vaak door een tralievenster naar buiten (vgl. Rechters 5:28).
‘Schaduw’: het zicht van ouderen vermindert.

`Welke niet leeftijdgebonden vorm van blindheid beschrijft Johannes 9:15-41?`

‘De beide deuren’: De lippen (vgl. Psalm 141:3 en Micha 7:5).
‘De molen’: Oude mensen kunnen zwijgzaam worden als gevolg van doofheid.
Hoe ouder je wordt, hoe korter je slaapt. Veel ouderen kunnen niet meer slapen als zij vogelgekwetter horen. Hardhorende ouderen horen het lied van vogels steeds minder goed. Word je ouder, dan word je eerder bang dan toen je jong was.
‘De amandelboom’: Je krijgt grijs of wit haar.
‘De sprinkhaan’: Je bent niet meer zo vlug als vroeger, of kleine dingen lijken grote lasten (vgl. Numeri 13:33).
‘De kapperbes’ was naar men dacht lustopwekkend, maar zal geen uitwerking meer hebben.

`Romeinen 3:9-18, 22-24 Wat geldt voor ons allemaal?`

Een gouden lamp aan een zilveren koord: Het leven dat breekbaar is. Als de lamp niet langer aan het koord vastzit, dan valt de lamp aan stukken.
Ook ‘de kruik bij de bron’ en ‘het scheprad bij de put’ zijn beelden waarmee wordt beschreven wat sterven is. De bron is het leven (vgl. Psalm 36:10), de kruik is een pot van aardewerk, en een aarden vat symboliseert de mens (vgl. 2 Korintiërs 4:7).

#### Ik Pas Toe

Misschien ben je jong en sterk, maar ooit zullen je vermogens verminderen.

`Noem een mooie jeugdherinnering en vertel waarom die voor jou bijzonder is.`

`Hoe kun je door een donkere periode heen komen?`

`Wat doe jij als je merkt dat je een lichamelijke of mentale beperking hebt gekregen?`
`Wanneer een mens even kwetsbaar is als aardewerk, wat betekent dit dan voor hoe we
als mensen met elkaar om dienen te gaan?`

Onze geest is een geschenk van onze Schepper (vgl. Job 34:14-15).

`Lees Genesis 2:7; Prediker 12:7; Johannes 6:47 en 11:25. Wat gebeurt er volgens jou met
je wanneer je overlijdt?`

#### Ik bid …

Heer, dank U dat U mij het leven hebt gegeven. Help mij op een goede manier om te gaan met de beperkingen die ik vroeg of laat in mijn leven zal ervaren, of nu reeds ervaar. Ontvang mijn geest zodra mijn tijd hier op aarde eindigt. 
Amen.