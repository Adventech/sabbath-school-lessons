---
title:  Verdere studie
date:   14/10/2022
---

Lees Ellen White, ‘Het eerste grote bedrog’, pp. 488-504, in De grote strijd.

Als u ooit weleens bent geopereerd en door algemene verdoving onder zeil bent gegaan, kunt u zich enigszins voorstellen hoe het is om te overlijden. Toch werkt je brein nog steeds, ook als je onder verdoving bent. Stel je voor wat de dood inhoudt voor de doden, als alle hersenfuncties, alle activiteiten, volledig tot stilstand zijn gekomen. Degenen die sterven doen hun ogen dicht en het volgende dat ze meemaken is ofwel de tweede komst van Jezus of zijn terugkeer na het millennium. Dat geldt voor elke persoon die er ooit is geweest en die sterft (Zie: Openbaring 20:7-15). Tot dat moment rusten alle overledenen, de rechtvaardigen en de goddelozen, en die tijd duurt voor hen maar een ogenblik. Voor degenen die achterblijven, lijkt de tijd van de dood voorbij te kruipen. Dat geldt voor de levenden, maar voor de doden is het slechts een moment.

‘Als het waar was dat de zielen van alle mensen onmiddellijk na de dood naar de hemel gingen, dan zouden wij de dood gemakkelijk boven het leven kunnen verkiezen. Velen hebben onder invloed van deze opvatting een einde gemaakt aan hun leven. Wanneer iemand de moeilijkheden, zorgen en teleurstellingen niet meer aan kan, lijkt het doorknippen van de broze levensdraad, om zo weg te zweven naar het geluk van een onvergankelijke wereld, iets heel eenvoudigs.’ (Ellen White, De grote strijd, p. 495.)

‘Er staat nergens in de Bijbel ook maar één tekst die zegt dat de rechtvaardigen direct na de dood hun beloning ontvangen of dat de goddelozen hun straf krijgen. De patriarchen en de profeten hebben ons een dergelijke verzekering niet nagelaten. Christus en zijn apostelen hebben daar niet op gezinspeeld. De Bijbel leert duidelijk dat de doden niet onmiddellijk naar de hemel gaan. De Bijbel zegt dat ze slapen tot de opstanding.’ (Ellen White, De grote strijd, p. 503.)

`Psalm 139 Wie kent ons het beste?`

**Gespreksvragen**

`Hoe kan het Bijbelse idee over de mens als één geheel, die alleen bij bewustzijn blijft als ongedeeld persoon, ons helpen beter te begrijpen wat de dood inhoudt?`

`De theorie over de aangeboren onsterfelijkheid van de ziel heeft de overhand gekregen in deze wereld, met alle gevolgen van dien. Waarom is onze boodschap over de toestand van de doden zo belangrijk? Waarom is er zelfs onder christenen zo’n grote weerstand tegen deze prachtige lering?`

`Hoe kan de waarheid over de toestand van de doden ons beschermen tegen wat misschien wel voor onze ogen ‘verschijnt’? Waarom kunnen we niet altijd vertrouwen op wat we zien, vooral als datgene wat we zien of denken te zien de geest van een overleden familielid is, waar sommigen het over hebben?`