---
title:  ‘De adem van het leven gaat weer naar God’
date:   11/10/2022
---

`Lees Genesis 2:7; 7:22; Prediker 12:1-7. Waarin verschillen deze twee Bijbelse passages van elkaar? Hoe kunnen ze ons helpen om te begrijpen in welke toestand een mens verkeert tijdens de dood?`

Zoals we weten, leert de Bijbel dat de mens een ziel is en dat die ziel er niet langer is als het lichaam sterft (Ezechiël 18:4,20). Hoe zit het met de ‘adem’? Blijft deze niet bewust, al is het lichaam gestorven? Vele christenen geloven dat dit het geval is en ze onderbouwen die zienswijze zelfs door Prediker 12:7 te citeren waarin staat ‘Wanneer het stof terugkeert naar de aarde, weer wordt zoals het was, wanneer de adem van het leven weer naar God gaat, die het leven heeft gegeven’. Dit vers suggereert toch niet dat de geest van de overledene volledig bij kennis blijft en in Gods tegenwoordigheid is.

Prediker 12:1-7 omschrijft in vrij dramatische bewoordingen het ouderdomsproces wat uitmondt in de dood. Vers 7 verwijst naar de dood als de omkering van het scheppingsproces uit Genesis 2:7. Zoals al is gezegd, ‘maakte God, de HEER, de mens [op de zesde scheppingsdag]. Hij vormde hem uit stof, uit aarde, en blies hem levensadem in de neus. Zo werd de mens een levend wezen’. Nu vertelt Prediker 12:7 ons dat ‘het stof terugkeert naar de aarde, weer wordt zoals het was, wanneer de adem van het leven weer naar God gaat, die het leven heeft gegeven’. De levensadem die God dus in de neusgaten van de mens blies en die Hij aan alle mensen schenkt, keert terug tot Hem. Anders gezegd: die stopt eenvoudigweg in en door hen heen te stromen.

We moeten in gedachten houden dat Prediker 12:7 het overlijdensproces van alle mensen beschrijft en geen enkel onderscheid maakt tussen de rechtvaardigen en de goddelozen. Als de zogenoemde geesten van alle doden voortbestaan als bewuste entiteiten in Gods aanwezigheid, zijn dan ook de geesten van de goddelozen bij God? Deze zienswijze is niet in harmonie met de Bijbel als geheel. Omdat zowel mens als dier hetzelfde sterfproces ondergaat, is de dood niets anders dan dat er een einde komt aan het bestaan van een levend wezen (Prediker 3:19-20). Zoals de psalmist zegt, ‘Verberg uw gelaat en zij bezwijken van angst, ontneem hun de adem en het is met hen gedaan, dan keren zij terug tot het stof dat zij waren.’ (Psalm 104:29)

`We zeggen vaak dat de dood bij het leven hoort. Waarom klopt dat absoluut niet? Dood is het tegenovergestelde van leven, de vijand van het leven. Welke hoop kunnen wij putten uit het volgende vers: ‘De laatste vijand die vernietigd wordt is de dood’? (1 Korintiërs 15:26)`

`Genesis 2:7; 7:22; Prediker 12:1-7 Waarin verschillen deze twee passages en wat willen ze ons helpen begrijpen?`
