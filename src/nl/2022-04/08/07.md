---
title:  Verdere studie
date:   18/11/2022
---

Lees Ellen White, ‘De brieven aan de Tessalonicenzen’, pp. 188-196; ‘Geroepen tot een hogere niveau’, pp. 228-239, in Van Jeruzalem tot Rome.

‘De Romeinen’, schreef Stephen Cave, ‘waren zich terdege bewust van het geloof van de christenen dat ze op een dag lichamelijk uit het graf zouden opstaan. Ze deden er alles aan die hoop bespottelijk te maken en te belemmeren. Een verslag van een vervolging in Gallië in 177 na Chr. vermeldt dat de martelaren eerst werden geëxecuteerd, waarna hun lijken zes dagen lang onbegraven lagen te rotten voordat ze werden verbrand en de as in de rivier de Rhône werd gegooid. “Laten we nu eens kijken of ze weer zullen opstaan,” zouden de Romeinen hebben gezegd.’ (Stephen Cave, Immortality: The Quest to Live Forever and How It Drives Civilization (New York: Crown Publishers, 2012), blz. 104-105.)

Deze illustratieve les in theologisch scepticisme, hoe dramatisch ook, doet niet ter zake. Het bewijst helemaal niets aangaande de Bijbelse belofte van de opstanding. De kracht die Jezus uit de dood heeft opgewekt, kan hetzelfde voor ons doen, ongeacht de toestand van ons lichaam. Immers, als die kracht de hele kosmos schiep en in stand houdt, dan is Hij zeker in staat de levenden te veranderen en de doden op te wekken.

‘God zal door Jezus de doden bij zich halen, samen met Jezus zelf,’ schreef Paulus (1 Tessalonicenzen 4:14). Velen leggen deze passage uit in de zin dat zij die zijn ingeslapen samen met Christus uit de hemel zullen worden meegenomen. Paulus bedoelde echter dat, zoals Christus uit de dood is opgewekt, God de slapende heiligen uit hun graven zal roepen en ze met zich mee zal nemen naar de hemel. Dat is een kostbare en troostrijke gedachte en een geweldige hoop! Dat was het niet alleen voor de gemeente van Tessalonica, maar voor alle christenen waar ze ook zijn.’ (Ellen White, Van Jeruzalem tot Rome, p. 191.)

`1 Korintiërs 15:12-19 Wat legt Paulus ons hier uit?`

**Gespreksvragen**

`Iemand zei: ‘De dood wist je uit ... Volledig uitgewist worden, ook de sporen die je nalaat, dat gaat een heel eind in de richting van het vernietigen van de zin van iemands leven.’ Dat klopt. Welke hoop hebben we die de zinloosheid van het leven tegengaat?`

`Hoe kunnen we de noodzaak om te groeien naar volmaaktheid in overeenstemming brengen met het feit dat we alleen bij de wederkomst van Christus een onvergankelijke en zondeloze natuur zullen ontvangen? ( Filippenzen 3:12-16; 1 Korintiërs 15:50-55)`

`Hoe kunnen we iemand helpen die verstrikt is geraakt in het idee van de ‘geheime opname’ om te zien waarom deze leer verkeerd is?`

`Lees nog eens 1 Korintiërs 15:12-19. Wat voor krachtig bewijs staat er in deze verzen voor de leer dat de doden slapen in plaats van dat ze met Jezus in de hemel zijn? Wat voor zin hebben deze verzen als de rechtvaardige doden nu inderdaad in de hemel zijn met Jezus?`
