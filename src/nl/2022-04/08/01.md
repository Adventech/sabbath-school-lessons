---
title:  De nieuwtestamentische hoop
date:   12/11/2022
---

### Lezen

1 Korintiërs 15:12-19, 51-55; Johannes 14:1-3; 6:26-51; 1 Tessalonicenzen 4:13-18

> <p>Kerntekst</p> > ‘Dit getuigenis luidt: God heeft ons eeuwig leven geschonken en dat leven is in zijn Zoon. Wie de Zoon heeft, heeft het leven. Wie de Zoon van God niet heeft, heeft het leven niet.’ 1 Johannes 5:11-12

Hoewel ze in het Grieks schreven, waren alle schrijvers van het Nieuwe Testament (met uitzondering van Lucas) Joden. Zij benaderden de aard van de mens natuurlijk vanuit het holistische Hebreeuwse perspectief en niet vanuit het heidense Griekse perspectief.

Voor Christus en de apostelen was de christelijke hoop dus geen nieuwe hoop, maar veeleer het zich ontvouwen van de oude hoop die al door de aartsvaders en profeten werd gekoesterd. Christus vermeldde bijvoorbeeld dat Abraham voorzag en dat hij zich verheugde zijn dag te zien (Johannes 8:56). Judas vertelt dat Henoch de wederkomst voorspelde (Judas 14-15). Het boek Hebreeën spreekt over de geloofshelden die een hemelse beloning verwachtten die ze niet zouden ontvangen totdat wij de onze ook ontvangen (Hebreeën11:39-40). Deze uitspraak zou zinloos zijn als hun ziel al bij de Heer in de hemel was.

Door te benadrukken dat alleen zij die in Christus zijn het eeuwige leven hebben, weerlegt Johannes de theorie van de natuurlijke onsterfelijkheid van de ziel. Er is dus echt geen eeuwig leven zonder dat je een reddende relatie hebt met Christus. De nieuwtestamentische hoop is dus een op Christus gerichte hoop, en de enige hoop dat dit sterfelijke bestaan op een dag een onsterfelijk bestaan wordt.

_Op sabbat 19 november bespreken we met elkaar deze les._
