---
title:  Verdere studie
date:   30/09/2022
---

Lees Ellen White, ‘Waarom heeft God de zonde toegelaten?’, pp. 9-18, in Patriarchen en profeten; ‘De oorsprong van het kwaad’, pp. 454-464 in De grote strijd.

‘Er was geen hoop op verlossing meer mogelijk voor degenen [de tegenstander en zijn engelen] die de onuitsprekelijke heerlijkheid van de hemel hadden gezien en genoten, evenals de ontzagwekkende majesteit van God. Omringd door al die heerlijkheid waren zij tegen Hem in opstand gekomen. Er zijn geen nieuwe en wonderbaarlijke uitingen van Gods verheven macht die meer indruk op hen kunnen maken dan zij al hadden ervaren. Als ze in staat waren te rebelleren terwijl ze in de tegenwoordigheid van een dergelijke onbeschrijfelijke heerlijkheid verkeerden, dan konden ze niet in een nog betere positie geplaatst worden om genoeg bewijs te krijgen. Er was niet nog een extra krachtbron, geen grotere hoogten en diepten van heerlijkheid die hun jaloerse twijfels en opstandige gemopper teniet konden doen. Hun schuld en straf moeten in overeenstemming zijn met de verheven voorrechten die zij genoten aan het hemelse hof.’ (Ellen White, Confrontation, p. 21.)

‘Van den beginne wisten God en Christus van de afval van de tegenstander en van de val van de mens door de misleidende macht van de afvallige. God had niet bepaald dat er zonde zou zijn, maar Hij had het bestaan ervan voorzien en had maatregelen getroffen om die verschrikkelijke gebeurtenis het hoofd te bieden. Zijn liefde voor de wereld was zo groot, dat Hij beloofde zijn eniggeboren Zoon te zullen geven, ‘opdat iedereen die in Hem gelooft niet verloren gaat, maar eeuwig leven heeft’(Johannes 3:16).’ (Ellen White, De wens der eeuwen, p. 13.)

`Romeinen 5:6-11 – Hoe heeft God zijn liefde voor ons bewezen?`

**Gespreksvragen**

`Denk met elkaar ernstig na over de vraag of God de eindverantwoordelijke is voor het ontstaan en het bestaan van het kwaad in onze wereld. Hoe kunnen we die aanklacht beantwoorden?`

`Welke rol speelt het kruis in ons begrip van het kwaad? Waarom moet het kruis zo centraal staan in elke wijze waarop we het ontstaan van het kwaad begrijpen?`

`Na zoveel millennia van zonde en lijden in onze wereld, zou de tegenstander zich nu wel bewust moeten zijn van
de dramatische gevolgen van zijn opstandigheid. Waarom zet hij zijn rebellie tegen God dan voort?`

`In Matteüs 5:43-48 heeft Christus het over Gods onvoorwaardelijke liefde voor alle mensen als de drijfveer achter alles wat we doen. Hoe kun jij dit ten uitvoer brengen binnen je gezin en gemeente?`

`De apostel Petrus waarschuwt ons dat ‘de duivel rondzwerft als een brullende leeuw, op zoek naar een prooi.’ (1 Petrus 5:8) Lees ook Efeziërs 6:10-20. Hoe kunnen we standhouden tegen de ‘listen van de duivel’? (Efeziërs 6:11)`
