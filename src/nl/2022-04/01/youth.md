---
title:  Jongerenles
date:   30/09/2022
---

### Rebellie in een volmaakt universum

#### Openingsvraag

`Waarom heeft God het risico genomen wezens te scheppen met keuzevrijheid?`


#### Lees samen
Ezechiël 28:12-19

#### Ijsbrekervraag
`Wat zou jij doen als je voor een tijdje koning of president van een groot land mocht zijn?`

#### Inspiratie
‘God heeft zijn kracht laten zien: Trotse mensen jaagt Hij weg.’ (Lucas 1:51, BGT.)

#### Behandel de tekst
‘Een klaaglied over de koning van Tyrus’, zo begint Ezechiël dit gedeelte. Tyrus was een havenstad en extreem rijk vanwege de handel die zij dreven met andere landen rond de Middellandse zee. In Zacharia 9:3 van de NBV21 vertaling staat dat het zilver ophoopte als stof en het goud als modder in de straten. Maar als je de tekst van het klaaglied in Ezechiël verder leest kom je al gauw tot de conclusie dat het niet over de letterlijke koning van Tyrus gaat. In Ezechiël 28:14 staat dat hij een engel was op de heilige berg van God, in de hemel dus. Hij was ooit een engel die in alles eerlijk was totdat...! Ezechiël 28:17 vat vervolgens samen wat er misging. Hij werd hoogmoedig omdat hij mooi was en beroemd. Uiteindelijk loopt het uit op zijn totale vernietiging, want er staat ‘je zult voor altijd verdwenen zijn’. (Ezechiël 28:19) We kunnen uit de tekst concluderen dat de koning van Tyrus een zinnebeeld is van de satan.


#### Gespreksvragen naar aanleiding van de tekst
`Welke twee dingen hield de slang in de hof van Eden Eva voor als zij van de verboden boom zou eten? (Genesis 3:5). Wat was het werkelijke gevolg van het eten van die boom?`

`Lees Lucas 4:5-7. Wat hield de satan hier aan Jezus voor en op welke voorwaarde? Waar wees Jezus de satan op toen Hij het aanbod afwees?`

`Bespreek met elkaar het gevaar van hoogmoed en waar dat toe kan leiden.`

`Ken je enkele voorbeelden in de Bijbel of uit de (hedendaagse) geschiedenis waar machthebbers zichzelf tot god verheffen?`

`Wat zegt de Bijbel in 2 Tessalonicenzen 2:4 - 8 over het
uiteindelijke ingrijpen van God?`

`Wat bracht de koning van Tyrus op het verkeerde pad en wat
was daarvan het gevolg? (Ezechiël 28:16-19) Wat leert jou dit?`

#### Opdracht 
`Wat is de oplossing voor zonde?`