---
title:  Hij stierf voor ons
date:   29/10/2022
---

### Lezen
Openbaring 13:8; Matteüs 17:22-23; Marcus 9:30-32; Johannes 19:1-30; Romeinen 6:23; 1 Korintiërs 1:18-24

> <p>Kerntekst</p> 
> Openbaring 13:8; Matteüs 17:22-23; Marcus 9:30-32; Johannes 19:1-30; Romeinen 6:23; 1 Korintiërs 1:18-24

Er wordt weleens gezegd dat er twee dingen zijn waaraan je niet kunt ontsnappen: aan de dood en belastingheffing. Toch is dat niet helemaal waar. Mensen kunnen wel degelijk de belastingen ontduiken maar met de dood lukt dat niet. Soms lukt het ze om de dood een paar jaar uit te stellen, maar vroeg of laat kondigt de dood zich altijd weer aan. Omdat we weten dat de doden, zowel de rechtvaardige als de goddeloze doden, aanvankelijk naar dezelfde plaats gaan, betekent onze hoop op de opstanding alles voor ons. Zoals Paulus heeft gezegd, zouden zonder die hoop ‘[zelfs] de doden die Christus toebehoren niet worden gered.’ (1 Korintiërs 15:18) Dat is een vreemde uitspraak als ‘de doden die Christus toebehoren’ al in de aanwezigheid van God zijn in de hemel.

Christus’ opstanding staat dus centraal in ons geloof, omdat we door zijn opstanding zeker kunnen zijn van de onze. Voordat Christus opstond uit de dood, moest Hij logischerwijs wel eerst de dood onder ogen zien. Hij verkeerde volop in doodsangst in Getsemane en was in afwachting van zijn dood toen Hij dit bad: ‘Nu slaat de angst Mij om het hart. Wat moet Ik zeggen? Vader, laat dit ogenblik aan Mij voorbijgaan? Maar hiervoor ben Ik juist gekomen.’ (Johannes12:27) Jezus kwam om te sterven.

Deze week bestuderen we Christus’ dood en wat het betekent voor de
belofte van eeuwig leven.

_Op sabbat 5 november bespreken we met elkaar deze les._
