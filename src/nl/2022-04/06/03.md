---
title:  Een voorproefje van het kruis
date:   31/10/2022
---

`Hoe reageerden de leerlingen op Jezus’ voorspellingen over zijn lijden en dood? Waarom blijkt uit hun reacties hoe gevaarlijk het is de Bijbel verkeerd te begrijpen?`

`Matteüs 17:22-23; Marcus 9:30-32; Lucas 9:44-45`

`Lucas 18:31-34`

Jezus werd geboren om te sterven en Hij leefde om te overlijden. Elke stap die Hij zette, bracht Hem dichter bij zijn ontzagwekkende, verzoenende offer aan het kruis van Golgota. Hij was zich volledig bewust van zijn opdracht, maar stond niet toe dat iets of iemand zijn aandacht daarvan afleidde. In werkelijkheid, ‘was zijn hele leven een voorbode van zijn dood aan het kruis.’9 In het laatste jaar van zijn aardse dienstwerk sprak Jezus steeds openlijker met zijn leerlingen over zijn naderende dood. Toch leken ze zijn uitspraken niet als waarheid te kunnen aannemen. Ze waren vol van verkeerde ideeën over de rol van de Messias. Het laatste wat ze verwachtten, was dat Jezus als de Messias zou sterven. Kort samengevat, haalden ze onnodige pijn en lijden over zich heen door hun foutieve theologie.

Tegen Nicodemus had Jezus al gezegd, ‘De Mensenzoon moet hoog verheven worden, zoals Mozes in de woestijn de slang omhoog geheven heeft, opdat iedereen die gelooft, in Hem eeuwig leven heeft.’10 Tijdens zijn verblijf in Caesarea Filippi liet Jezus zijn leerlingen weten dat ‘Hij naar Jeruzalem moest gaan en veel zou moeten lijden door toedoen van de oudsten, de hogepriesters en de schriftgeleerden, en dat Hij gedood zou worden, maar op de derde dag uit de dood zou worden opgewekt.’11 Terwijl Hij onopgemerkt door Galilea trok, en ook op zijn laatste reis naar Jeruzalem, lichtte Jezus zijn leerlingen opnieuw in over zijn dood en opstanding.12 Dergelijke woorden wilden ze niet horen en daarom luisterden ze niet. Hoe makkelijk is het niet voor ons om dezelfde fout te maken.

`De mensen, en vooral Gods uitverkoren volk, hadden verkeerde ideeën over de eerste komst van de Messias. Welke verkeerde ideeën doen nu de ronde over de tweede komst van Jezus?`

`Matteüs 16:21-23; 17:22-23; Marcus 9:30-32; Lucas 9:44-45; 18:31-34 Hoe reageerden de leerlingen op Jezus’ voorspellingen over zijn lijden en dood?`

