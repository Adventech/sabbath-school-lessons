---
title:  Verdere studie
date:   04/11/2022
---

Lees Ellen White, ‘Getsemane’, blz. 469-476, ‘Golgotha’, blz. 510-521’ in De wens der eeuwen; ‘Berouw’, blz. 11-16 in De weg naar Christus.

‘Ik zag, dat de gehele hemel belang stelde in onze redding. Zullen wij dan onverschillig zijn? Zullen wij zorgeloos zijn, alsof het iets is van weinig belang, dat we worden gered of dat we verloren gaan? Zullen wij het offer minachten, dat voor ons is gebracht? Sommigen hebben dit gedaan. Zij zijn lichtvaardig omgegaan met de aangeboden genade. Daarom rust de afkeuring van God op hen. Gods Geest zal zich niet altijd droevig laten stemmen. Hij zal zich terugtrekken, wanneer Hij nog langer bedroefd wordt. Wanneer alles is gedaan wat God kon doen om de mensen te redden en als zij dan door hun leven tonen, dat ze Jezus’ aangeboden genade niet op prijs stellen, dan zal de dood hun deel worden. De prijs daarvoor zal hoog zijn. Het zal een vreselijke dood zijn, want zij zullen de doodsstrijd ondergaan, die Jezus onderging aan het kruis, om voor hen de verlossing te kopen, die zij hebben geweigerd. Dan zullen ze beseffen wat ze hebben verloren, het eeuwige leven en de erfenis die nooit zal vergaan. Het grote offer, dat is gebracht om mensen te redden, laat ons zien wat zij waard zijn. Wanneer een kostbaar mens eenmaal verloren is, dan is deze voorgoed verloren.’ (Ellen White, Uit de schatkamer der getuigenissen, vol. 1., p. 124.)

`Titus 1:2 Wat heeft God beloofd?`

**Gespreksvragen**

`In Hebreeën 10:4 lezen we dat ‘het bloed van stieren en bokken mensen onmogelijk van hun zonden kan bevrijden’. Hoe werden mensen in de tijd van het Oude Testament dan gered? Waarom kan de vergelijking met een creditcard, die je gebruikt om dingen mee te betalen, maar waarbij het bedrag pas later van je rekening wordt afgeschreven, ons helpen dit beter te begrijpen?`

`Lees 2 Korintiërs 5:18-21. Als Christus zijn leven gaf voor de zonden van de hele wereld, waarom wordt dan toch niet iedereen gered? Waarom speelt de persoonlijke keuze zo’n beslissende rol in de vraag wie gered wordt door het kruis en wie verloren zal gaan, al is ook voor hen dat grote offer gebracht?`

`Wat is ‘wijsheid’ in de ogen van de ‘wereld’, maar ‘dwaasheid’ voor God? Hoe zit het met de zienswijze dat de hele opzet en schoonheid van de wereld eenvoudigweg per toeval is ontstaan? Of dat het hele universum uit niets tot stand is gekomen? Welke andere voorbeelden kun je noemen?`

`Denk nog eens na over de laatste vraag bij de les van dinsdag. Waarom maakt het kruis en wat daar gebeurde het idee dat onze werken ons verlossen zo vruchteloos en verkeerd en staat dat idee lijnrecht tegenover het verlossingsplan?` 
