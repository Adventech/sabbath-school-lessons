---
title:  Voor de grondvesting van de wereld
date:   30/10/2022
---

`Lees Openbaring 13:8; Handelingen 2:23 en 1 Petrus 1:19-20. Hoe kan Christus ‘geslacht zijn, van de grondlegging van de wereld af’? (Openbaring 13:8 (HSV; vgl. NBG51 en NBV21))`

‘En allen die op de aarde wonen, zullen het aanbidden, althans van wie de namen niet zijn geschreven in het boek des levens van het Lam Dat geslacht is, van de grondlegging van de wereld af.’ (Openbaring 13:8 (HSV)) Het laatste deel van het vers is vooral belangrijk voor ons, dat Christus ‘geslacht is van de grondlegging van de wereld af’. Dit is natuurlijk symbolisch bedoeld. Dat is niet zo vreemd want het boek Openbaring loopt over van de symbolen. Na de schepping van de wereld liet Christus’ kruisiging nog duizenden jaren op zich wachten. Dit vers leert ons dat het verlossingsplan al bestond voor de schepping van deze aarde. De dood van Jezus als het Lam van God dat aan het kruis stierf, was de kern van dat verlossingsplan.

`Lees Titus 1:2. Wanneer kwam het verlossingsplan, met Christus’ dood als middelpunt, tot stand?`

‘Het plan voor onze verlossing was geen idee dat pas later opkwam. Het was geen plan dat werd opgesteld na de val van Adam [...] Het was een openbaring van de beginselen die van eeuwigheid af de grondslag van Gods troon zijn geweest.’ (Ellen White, De wens der eeuwen, p. 6.) Dat plan werd allereerst geopenbaard aan Adam en Eva in de tuin van Eden (Genesis 3:15,21). Elk brandoffer in het Oude Testament was daarvan een voorafschaduwing. Zo liet God een ram de plaats van Isaak innemen, toen Hij Abrahams geloof op de proef stelde (Genesis 22:11-13). Deze plaatsvervanging wees luid en duidelijk op de aard van Christus’ verzoenende offer aan het kruis. Het verlossingsplan draait dus met name om de plaatsvervangende dood van Jezus. Zijn dood werd eeuwenlang uitgebeeld door dierenoffers. Elk dierenoffer was een symbool van Jezus’ dood aan het kruis als ‘het lam van God, dat de zonde van de wereld wegneemt.’ (Johannes 1:29)

`Dierenoffers zijn weerzinwekkend en bloederig. Dat is absoluut het geval. Waarom gaat het nou juist om dat weerzinwekkende en bloederige? Waarom leert dat ons juist iets over Christus’ dood voor ons en wat de verschrikkelijke prijs voor de zonde was?`

`Openbaring 13:8; Handelingen 2:23; 1 Petrus 1:19-20 Wat willen deze verzen ons duidelijk maken?`

