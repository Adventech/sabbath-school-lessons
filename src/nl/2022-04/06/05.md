---
title:  Hij stierf voor ons
date:   02/11/2022
---

`Lees Johannes 3:14-18 en Romeinen 6:23. Wat bracht Christus’ dood tot stand?`

Toen Jezus bij de Jordaan kwam om gedoopt te worden, riep Johannes de Doper uit, ‘Daar is het lam van God, dat de zonde van de wereld wegneemt!’ (Johannes 1:29) Door deze uitroep erkende hij Christus als het antitypische lam van God waar alle oprechte offers in het Oude Testament naar verwezen. Dierenoffers op zich konden geen zonden wegnemen (Hebreeën 10:4).Ze boden enkel voorwaardelijke vergeving die afhing van het offer dat Christus aan het kruis zou brengen. ‘Belijden we onze zonden, dan zal Hij, die trouw en rechtvaardig is, ons onze zonden vergeven en ons reinigen van al het onrecht dat wij bedrijven.’ ( 1 Johannes 1:9)

`Lees Johannes 3:16-17. Welke enorme hoop kunnen we uit deze verzen putten, vooral als je terecht wel aanvoelt dat je veroordeeld hoort te worden voor wat je hebt gedaan?`

Bedenkt u eens wat dit betekent. Jezus, de Schepper van het universum, bood zichzelf aan voor een ieder van ons, als een offer voor de zonden (Johannes 1:1-3). Dat gebeurde allemaal zodat wij niet terecht worden veroordeeld voor wat we hebben gedaan. Dat is de grote belofte van het evangelie. Jezus Christus zei dat ‘God de wereld zo lief had dat Hij zijn enige Zoon heeft gegeven’ om voor ons te sterven. We mogen nooit vergeten dat Christus onze plaats vrijwillig heeft ingenomen. Luther verwees naar het kruis als ‘het altaar waarop Hij [Christus], werd verteerd door het vuur van de eeuwige liefde die brandde in zijn hart. Hij bood de Vader het levende en heilige offer aan van zijn lichaam en bloed met een vurige voorbede, luide kreten en warme, verlangende tranen. (Hebreeën 5:7; 9:14), (Luther’s Works, vol. 13 (St. Louis, MO: Concordia Publishing House, 1956), p. 319.) Christus stierf eenmaal voor alle mensen en eens en voor altijd (Hebreeën 10:10,12). Zijn offer is en blijft toereikend en zal zijn kracht nooit verliezen. Daar komt dit nog bij: ‘Als er slechts één mens het evangelie van zijn genade zou hebben geaccepteerd, dan zou Christus voor zijn leven van zwoegen en vernedering en zijn schandelijke dood hebben gekozen, om die ene persoon te redden.’ (Ellen White, Weg tot gezondheid, p. 64.)

`Lees Johannes 3:16 nogmaals en vervang de woorden ‘wereld’ en ‘iedereen’ door je eigen naam. Hoe kun je stap voor stap, en vooral in tijden van beproeving, leren om deze geweldige belofte tot de jouwe te maken?`

`Johannes 3:14-18; Romeinen 6:23 Wat bracht Christus’ dood tot stand?`
