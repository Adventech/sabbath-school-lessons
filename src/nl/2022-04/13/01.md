---
title:  Het oordeel
date:   17/12/2022
---

### Lezen

Matteüs 25:31-46; Daniël 7:9-14; 1 Korintiërs 6:2-3; 2 Petrus 2:4-6; Maleachi 4:1; Openbaring 21:8

> <p>Kerntekst</p> 
> ‘Want wij moeten allen voor de rechterstoel van Christus verschijnen, zodat ieder van ons krijgt wat hij verdient voor wat hij in zijn leven heeft gedaan, of het nu goed is of slecht.’ 2 Korintiërs 5:10

Als de Schrift over één ding duidelijk is, dan is het wel over de realiteit van het oordeel. God zal de wereld oordelen. De teksten in zowel het Oude als het Nieuwe Testament, zijn talrijk en ondubbelzinnig. De gerechtigheid die hier en nu zo ontbreekt, zal er op een dag wel komen. De Bijbel zegt dat God ‘alles weet’, met inbegrip van onze meest geheime bedoelingen (Job 37:16; 1 Johannes 3:20; Prediker 12:14; Jeremia 17:10). We kunnen ons voor alles en iedereen verbergen, maar voor God is niets verborgen.

Deze realiteit houdt in dat Hij voor zichzelf geen oordeel nodig heeft om het leven van elk individu te kennen. Gods oordelen zijn echt een goddelijke tegemoetkoming die wordt uitgevoerd ter wille van zijn schepselen, zowel in de hemel als op de aarde. Dit proces is van een kosmisch-historische aard omdat Lucifer zijn opstand in de hemel begon en deze vervolgens over deze wereld verspreidde (Openbaring12:7-9).

Deze week zullen we ingaan op het oordeelsproces in de eindtijd. Dat bestaat uit drie hoofdfasen: het oordeel voor de wederkomst, het oordeel tijdens het millennium en ten slotte de uitvoering van het oordeel. Het hele proces eindigt met de rechtvaardiging van de rechtvaardigen en de tweede dood van de goddelozen.

_Op sabbat 24 december bespreken we met elkaar deze les._
