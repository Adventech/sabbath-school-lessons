---
title:  De tweede dood
date:   22/12/2022
---

God leidt de menselijke geschiedenis naar haar eindtijdclimax. Aan het einde van het millennium worden alle goddeloze doden uit hun graven opgewekt om het laatste vonnis met hun straf te ontvangen (Openbaring 20:5,11-15). Wanneer het hele oordeelsproces dan is voltooid en er niets anders aan kan worden toegevoegd, zullen de goddelozen Gods rechtvaardigheid erkennen. ‘Alle feiten van de grote strijd zijn openbaar gemaakt. Dan verklaart het hele universum eenstemmig, zowel zij die loyaal zijn als zij die in opstand zijn gekomen: “‘Groot en wonderbaarlijk zijn uw werken, Heer, onze God, Almachtige, rechtvaardig en betrouwbaar is uw bestuur, vorst van de volken.” De tegenstander zelf “buigt zich neer en belijdt de rechtvaardigheid van zijn vonnis”.’ (Ellen White, De grote strijd, blz. 619.)

`Lees Maleachi 4:1; Openbaring 20:14-15; 21:8. Hoe effectief zullen de ‘poel van vuur’ en de ‘tweede dood’ zijn?`

De uiteindelijke vernietiging van de tegenstander, zijn engelen en alle goddelozen zal het universum reinigen van zonde en de gevolgen daarvan. Toch is zelfs de uiteindelijke vernietiging van de goddelozen een daad die wordt ingegeven door Gods liefde. Dat is niet alleen zo voor de heiligen maar ook voor de goddelozen zelf. Ze zouden liever sterven dan te leven in de tegenwoordigheid van God, die een ‘verterend vuur’ is voor de zonde (Hebreeën 12:29). ‘Zij [de verlorenen] verlangen ernaar die heilige plaats te ontvluchten. Ze verwelkomen de vernietiging, opdat ze aan het oog onttrokken worden van Hem die stierf om hen te verlossen. Het lot van de goddelozen is een gevolg van hun eigen keuze. Hun uitsluiting uit de hemel is op basis van hun eigen, vrijwillige keuze, en getuigt van rechtvaardigheid en barmhartigheid van de kant van God.’ (Ellen White, De grote strijd, p. 498.)

Dus de uiteindelijke vernietiging van zonde en zondaars voorziet in een rechtvaardige en evenredige straf voor al het slechte dat mensen hebben begaan. Dat is in tegenstelling tot de on-Bijbelse theorie van hun eeuwigdurend lijden in de hel. Het bevestigt ook dat de zonde een begin had en dat het ook een einde zal hebben. Dan keert het universum terug naar zijn oorspronkelijke volmaaktheid, van voordat zonde, kwaad en ongehoorzaamheid op mysterieuze wijze en zonder enige rechtvaardiging ontstonden. Prijs de Heer dat Hij, als onze ‘rechtvaardige rechter’, een eerlijke beslissing zal nemen om onsterfelijkheid te verlenen aan de rechtvaardigen en eeuwige vernietiging aan de goddelozen (2 Timoteüs 4:8).

`Wat zou er mis zijn met het idee dat God uiteindelijk iedereen redt? Waarom is dat zo’n slecht idee?`

`Maleachi 4:1; Openbaring 20:14-15; 21:8 Hoe effectief zullen de ‘poel van vuur’ en de ‘tweede dood’ zijn?`
