---
title:  Verdere studie
date:   23/12/2022
---

Lees Ellen White, ‘Zonder bruiloftskleren’, pp. 257-269, in Verhalen om verder te vertellen; ‘De aarde verwoest’ , pp. 602-610; ‘Het einde van de strijd’, pp. 611-624, in De grote strijd.

‘Op de dag van het laatste oordeel zal elke verloren ziel de aard van zijn eigen verwerping van de waarheid begrijpen. Het kruis wordt aan iedereen voorgehouden en de werkelijke draagwijdte ervan wordt gezien door elke geest die verblind was door overtreding. Met het oog op het beeld van Golgota met zijn geheimzinnige slachtoffer, zullen zondaars veroordeeld staan. Elk leugenachtig excuus wordt terzijde geschoven. Het gruwelijke karakter van menselijke afvalligheid wordt zichtbaar. De mensen zullen zien wat hun keuze is geweest. Elke vraag aangaande waarheid en dwaling in de al lang bestaande strijd is dan duidelijk gemaakt. In het oordeel van het universum wordt God vrijgepleit van schuld voor het bestaan of voortduren van het kwaad. Er wordt aangetoond dat de goddelijke besluiten geen aandeel hebben aan de zonde. Gods bestuur kent geen gebreken en was geen reden tot onvrede. Wanneer de gedachten van alle harten openbaar worden, zullen zowel zij die loyaal zijn geweest als zij die in opstand zijn gekomen eenstemmig uitroepen: “Groot en wonderbaarlijk zijn uw werken, Heer, onze God, vorst van de volken. Wie zou U, Heer, niet vereren, uw naam niet prijzen? ... want uw rechtvaardige daden zijn geopenbaard” (Openbaring 15:3-4).’ (Ellen White, De Wens der eeuwen, pp. 39-40.)

`Openbaring 15:3-4 – Wat wordt in dit lied tot uiting gebracht?`

**Gespreksvragen**

`‘Als je je aan jezelf vastklampt en weigert je wil aan die van God te onderwerpen, kies je voor de dood. God is een verterend vuur voor de zonde, waar die zonde ook gevonden wordt. Als je voor de zonde kiest en weigert er afscheid van te nemen, zal de aanwezigheid van God, die de zonde verteert, noodzakelijkerwijs ook jou verteren.’ (Ellen White, Christen zijn op de manier van Jezus, p. 64.) Hoe helpt dit citaat ons de aard van de voltrekking van het vonnis te begrijpen?`

`Sta stil bij het idee (besproken aan het einde van de studie van dinsdag) dat niet één van hen die verloren gaan het definitieve oordeel ontvangt voordat de verlosten deel hebben uitgemaakt van het proces van oordelen. Wat leert dit ons over de openheid en transparantie van God? Waarom is deze transparantie zo belangrijk voor een universum waarin liefde heerst?`

`Hoe zal de deelname van de heiligen aan het oordeel tijdens de duizend jaar hun troost bieden met betrekking tot hun dierbaren die verloren gaan?`
