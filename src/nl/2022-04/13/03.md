---
title:  Het oordeel voor Jezus’ terugkeer
date:   19/12/2022
---

Het idee van een oordeel vóór de wederkomst van Christus vinden we op veel plaatsen in de Schrift. We noemen dat het onderzoekend oordeel voor Jezus’ terugkeer.

`Lees Daniël 7:9-14; Matteüs 22:1-14; Openbaring 11:1,18-19; 14:6-7. Hoe werpen deze teksten licht op het idee van een onderzoekend oordeel in de hemelse rechtszaal voor Jezus’ terugkeer? Wat is de betekenis van zo’ n oordeel?`

Het idee van een onderzoekend oordeel van Gods volk voor Jezus’ terugkeer is gebaseerd op drie belangrijke Bijbelse leringen. Een daarvan is het idee dat alle doden, rechtvaardigen en onrechtvaardigen, onbewust in hun graf rusten tot de opstanding (Johannes 5:25-29). De tweede is het feit dat er een universeel oordeel komt over alle mensen (2 Korintiërs 5:10; Openbaring 20:11-13). De derde is het feit dat de eerste opstanding de gezegende beloning voor de rechtvaardigen zal zijn, en de tweede opstanding de eeuwige dood voor de goddelozen (Johannes 5:28, 29; Openbaring 20:4-6,12-15). Dit houdt in dat als alle mensen moeten worden geoordeeld, dat dit moet plaatsvinden voorafgaand aan hun respectievelijke opstanding, want bij die opstanding ontvangen ze hun uiteindelijke beloning.

Het boek Daniël helpt ons zowel de tijd als de aard van dat oordeel te begrijpen. Aan het einde van de 2300 symbolische dagen, dat is in 1844, zegt Daniël dat het heiligdom in ere wordt hersteld. In Hebreeën staat dat het hemelse heiligdom wordt gereinigd. Daniël zegt ook dat er een onderzoekend oordeel begint voor de terugkeer van Jezus. De teksten in Daniël zijn twee verschillende manieren om dezelfde gebeurtenis te beschrijven. Dat oordeel houdt in dat ‘er recht werd verschaft aan de heiligen van de allerhoogste God’. Dat is goed nieuws voor Gods volk (Daniël 8:14, vergelijk met Hebreeën 9:23; Daniël 7:9-14,22). Jezus sprak over een onderzoek van de bruiloftsgasten voordat het bruiloftsfeest echt begon (Matteüs 22:1-14). In het boek Openbaring wordt naar het onderzoekend oordeel vóór Jezus’ terugkeer verwezen door de opdracht ‘God te aanbidden’ in de tempel van God en die te meten en in de aankondiging dat ‘de tijd is gekomen dat Hij zijn oordeel zal vellen’ (Openbaring 11:1; 14:6-7 vergelijk met Openbaring 14:14-16).

`Hoe zou onze kennis van een oordeel in de hemel van invloed moeten zijn op hoe we hier op aarde leven?`

`Daniël 7:9-14; Matteüs 22:1-14; Openbaring 11:1,18-19; 14:6-7 Wat brengen deze teksten onder de aandacht?`
