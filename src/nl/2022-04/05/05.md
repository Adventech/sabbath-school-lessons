---
title:  De dochter van Jaïrus
date:   26/10/2022
---

De opstandingen vóór Jezus’ eigen dood en opstanding beperkten zich niet tot een bepaalde etnische groep of sociale klasse. Mozes was misschien wel de grootste leider van Gods volk die ooit heeft geleefd. Anderzijds was de arme Fenicische vrouw niet eens een Israëlitische. De Sunamitische vrouw was een leidende figuur in haar gemeenschap, maar ook zij behoorde niet tot de Hebreeërs (Deuteronomium 34:10-12; 2 Koningen 4:8; 17:9). De weduwe uit Naïn had slechts één zoon, van wie zij waarschijnlijk geheel en al afhankelijk was. Jaïrus daarentegen was een overste in de synagoge, waarschijnlijk in Kapernaüm (Marcus 5:22). Welke culturele achtergrond ze ook bezaten, wat hun sociale status ook was, elk van deze mensen werd gezegend door Gods levengevende kracht.

`Lees Marcus 5:21-24,35-43. ‘Het kind is niet gestorven, het slaapt’. Wat leren de woorden van Jezus ons over de dood?`

Jaïrus’ twaalfjarige dochter lag doodziek thuis. Daarom ging hij naar Jezus en smeekte hij Hem naar zijn huis te komen en zijn genezende handen op haar te leggen. Voordat ze daar waren aangekomen, bracht iemand dit verdrietige nieuws: ‘Uw dochter is gestorven waarom valt u de Meester nog lastig?’ Daarop zei Jezus tegen de treurende vader, ‘Wees niet bang, maar blijf geloven’. De vader kon niets anders doen dan volledig te vertrouwen op God die tussenbeide komt. Toen Hij bij het huis arriveerde, zei Jezus tegen degenen die daar waren samengekomen, ‘Waarom maken jullie zo’n misbaar en huilen jullie? Het kind is niet gestorven, het slaapt’. Ze lachten Hem uit (1) omdat ze wisten dat ze was gestorven en (2) omdat ze de betekenis van zijn woorden niet begrepen. ‘De troostende metafoor waarbij “slaap” voor “de dood” staat, lijkt Christus’ meest gewaardeerde manier te zijn geweest om naar de “dood” te verwijzen (Matteüs 9:24; Lucas 8:52, zie ook: Johannes 11:11-15). De dood is een slaap, maar het is een diepe slaap van waaruit alleen de grote Levengever iemand kan opwekken, omdat alleen Hij de sleutels tot het graf bezit.’ ( Zie: Openbaring 1:18, vergelijk met: Johannes 3:16; Romeinen 6:23), (Ellen White, The SDA Bible Commentary, vol. 5, p. 609.) Na de opstanding van dit meisje, ‘was iedereen [de ooggetuigen] met stomheid geslagen.’ (Marcus 5:42) Dat was ook geen wonder. De dood is nu immers definitief, vaststaand en ogenschijnlijk onomkeerbaar. Dat ze zoiets met hun eigen ogen hadden gezien, moet een geweldige, levensveranderende ervaring zijn geweest.

`Jezus’ woorden, ‘Wees niet bang, maar blijf geloven’, zijn ook voor ons nog heel betekenisvol. Hoe kunnen we leren die woorden in de praktijk te brengen, al zijn de omstandigheden beangstigend want juist dat zijn de momenten waarop het van groot belang is te blijven geloven?`

`Marcus 5:21-24, 35-43 Wat leren Jezus’ woorden ons over de dood?`