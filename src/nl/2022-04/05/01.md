---
title:  Opstandingen vóór het kruis
date:   22/10/2022
---

### Lezen
Judas 9; Lucas 7:11-17; 9:28-36; 1 Koningen 17:8-24; Marcus 5:35-43; Johannes 11:1-44

> <p>Kerntekst</p> 
> ‘Maar Jezus zei: “Ik ben de opstanding en het leven. Wie in Mij gelooft, zal leven, ook wanneer hij sterft, en ieder die leeft en in Mij gelooft zal nooit sterven. Geloof je dat?”’ Johannes 11:25-26

De oudtestamentische verwijzingen naar de opstanding waren tot nu toe vooral gebaseerd op individuele verwachtingen en beloften voor de toekomst (Job 19:25-27; Hebreeën 11:17-19; Psalm 49:15; 71:20; Daniël 12:1-2,13). Daarnaast hebben we ook geïnspireerde verslagen over mensen die werkelijk opstonden uit de dood. Daar is allereerst de opstanding van Mozes (Judas 9; Lucas 9:28-36). Tijdens de monarchie in Israël stonden de zoon van de weduwe uit Sarefat en de zoon van de vrouw uit Sunem eveneens op uit de dood (1 Koningen 17:8-24; 2 Koningen 4:18-37). Toen Christus in een menselijk lichaam onder ons was, wekte Hij de zoon van de weduwe uit Naïn, de dochter van Jaïrus en Lazarus weer op uit de dood (Lucas 7:11-17; 8:40-56; Johannes 11). Afgezien van Mozes werd elk van deze mensen opgewekt tot stervelingen die uiteindelijk opnieuw zouden sterven. Deze verhalen bevestigen ook de Bijbelse leer van de onbewuste staat van de doden (Job 3:11-13; Psalm 115:17; 146:4; Klaagliederen 9: 5, 10). In geen van deze verslagen en in geen enkel andere Bijbelse vertelling over de opstanding, komt een verwijzing voor naar een zogenaamd leven direct na de dood.

Deze week zullen we nader stilstaan bij de opstandingen die voorafgingen aan Christus’ eigen dood en opstanding.

_Op sabbat 29 oktober bespreken we met elkaar deze les._
