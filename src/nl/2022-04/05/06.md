---
title:  Lazarus
date:   27/10/2022
---

`Lees Johannes 11:1-44. Waarom werd Jezus ‘verheerlijkt’ door de ziekte en dood van Lazarus?`

Ook hier gebruikt Jezus het figuurlijke taalgebruik van de slaap om te spreken over de dood. ‘Onze vriend Lazarus is ingeslapen, Ik ga hem wakker maken.’ (Johannes 11:11) Omdat sommigen zijn woorden letterlijk opvatten, zei Jezus heel duidelijk wat Hij bedoelde: ‘Lazarus is gestorven.’ (Johannes 11:11-14) Toen Jezus in Betanië aankwam, was Lazarus al vier dagen dood en zijn lichaam was al in staat van ontbinding (Johannes 11:17,39). Tegen de tijd dat een lichaam zozeer in ontbinding is dat je het ruikt, is er geen twijfel over mogelijk: die persoon is dood.

Toen Jezus in dat verband tegen Marta zei, ‘Je broer zal uit de dood opstaan’, bevestigde ze opnieuw haar geloof in de uiteindelijke opstanding. Toch zei Jezus, ‘Ik ben de opstanding en het leven. Wie in Mij gelooft zal leven, ook wanneer hij sterft, en ieder die leeft en in Mij gelooft zal nooit sterven. Geloof je dat?’ (Johannes 11:22-26) Daar voegde Jezus nog aan toe, ‘Ik heb je toch gezegd dat je Gods grootheid zult zien als je gelooft?’ (Johannes 11:40) Marta geloofde het en ze zag de heerlijkheid van God door de opstanding van haar broer. De Bijbel leert dat er door Gods Woord leven wordt geschapen en dat zijn Woord ook leven kan herscheppen, zoals bij Lazarus (Psalm 33:6). Na een kort gebed gebood Jezus, ‘Lazarus, kom naar buiten!’ (Johannes 11:43) Toen en daar zagen de mensen de levengevende kracht van God, dezelfde kracht die deze wereld deed ontstaan en dezelfde kracht die aan het einde der tijden de doden tot leven zal roepen door de opstanding. Door Lazarus op te wekken, bewees Jezus dat Hij de macht heeft de dood te verslaan.

`Lees Johannes 11:25-26. In de ene zin spreekt Jezus over de gelovigen die sterven en in de volgende spreekt Hij over gelovigen die nooit de dood ondergaan. Wat leert Jezus ons hier en waarom kunnen we Christus’ woorden alleen goed doorgronden met de opvatting van de dood als een onbewuste slaap in ons achterhoofd? Waarom bieden zijn woorden ons zoveel hoop, juist omdat wij voorbestemd zijn af te dalen in het graf?`

`Is er voor wezens zoals wij, die uiteindelijk de dood onder ogen moeten zien, een grotere manifestatie van Gods heerlijkheid mogelijk?`

`Johannes 11:1-44 Waarom werd Jezus ‘verheerlijkt’ door de ziekte en dood van Lazarus?`