---
title:  Verdere studie
date:   28/10/2022
---

Lees Ellen White, ‘De dood van Mozes’, pp. 424-432, in Patriarchen en profeten; ‘Een waarschuwende stem’, pp. 81-89; ‘Een profeet van vrede’, pp. 147-154, in Profeten en koningen; ‘De aanraking van het geloof’, pp. 279-282, ‘’Lazarus, kom uit!’’, pp. 434-444, in De wens der eeuwen.

‘In Christus is het leven, oorspronkelijk, niet gekregen als een lening, aan niets anders ontleend. “Wie de Zoon heeft, heeft het leven.” (1 Johannes 5:12) De goddelijkheid van Christus is voor de gelovige de zekerheid dat hij het eeuwige leven ontvangt. “Wie in Mij gelooft”, zei Jezus, “zal leven, ook wanneer hij sterft, en ieder die leeft en in Mij gelooft, zal nooit sterven. Geloof je dat?” (Johannes 11:25-26) Christus kijkt hier vooruit naar het moment van zijn tweede komst. Dan zullen de rechtvaardige doden onvergankelijk worden opgewekt en de levende rechtvaardigen gaan naar de hemel zonder de dood te zien. Het wonder dat Christus op het punt stond te verrichten, door Lazarus uit de dood op te wekken, zou staan voor de opwekking van al de rechtvaardige doden. Door zijn woord en zijn werken verklaarde Hij zichzelf tot degene die voor de opstanding zou zorgen. Hij die zelf spoedig aan het kruis zou sterven, stond daar met de sleutels van de dood in zijn handen als overwinnaar over het graf. Hij liet zijn recht en macht gelden om eeuwig leven te schenken.’ (Ellen White, De wens der eeuwen, p. 440.)

`Johannes 11:25-26 Wat leert Jezus ons hier?`

**Gespreksvragen**

`Vele mensen stierven tijdens het dienstwerk van Elia en Elisa. Hetzelfde geldt voor Christus’ eigen dienstwerk op deze aarde. Slechts een paar mensen werden uit de dood opgewekt (Zie: Lucas 4:24-27). Denk ook eens aan de ervaring van alle doden en vraag je af of het veel uitmaakt of ze zijn opgewekt in het verleden of tot leven worden gewekt bij de wederkomst. Wat maakt het uit als het gaat om hoe je de dood ervaart?`

`Door de eeuwen heen hebben vele schrijvers geschreven over de vruchteloosheid van het leven dat altijd uitloopt op de dood. Net als andere levende wezens zoals kippen, bevers, oesters, noem maar op, sterven we allemaal. Toch is het vooruitzicht voor ons mensen veel slechter dan voor de dieren. Wij weten dat we zullen sterven ( Zie: Klaagliederen 9:5). Kippen, bevers en oesters weten dat niet. Waarom is de belofte op de opstanding dan zo belangrijk voor ons?`

`Als je denkt dat de ziel onsterfelijk is en dat met name de rechtvaardige doden hun leven na de dood in de hemel voortzetten, wat is dan nog de zin van de opstanding aan het einde van de tijd?`

`Als iemand opbelt en je vraagt, ‘Is Sally er ook?’, dan kun je zeggen, ‘Ja, maar ze ligt te slapen’. Als iemand u echter opbelt en vraagt, ‘Is Sally er ook?’, zeg je nooit, ‘Ja, maar ze is dood’. Waarom niet? Wat leert ons dit over de aard van de dood?`
