---
title:  De opstanding van Mozes
date:   23/10/2022
---

`Lees Judas 9 en Lucas 9:28-36. Welke bewijzen bevatten deze teksten voor de lichamelijke opstanding van Mozes?`

Sommige Griekse kerkvaders beweerden dat er twee Mozessen waren toen hij stierf: een Mozes die levend was in de geest en een andere Mozes wiens lichaam dood was. Er was één Mozes die met de engelen opsteeg naar de hemel en één Mozes die in de aarde werd begraven (Zie: Origenes, Homilies on Joshua 2.1; Clementius van Alexandria, Stromata 6.15.). Dit onderscheid tussen de aanname dat de mens een ziel heeft en de begrafenis van een lichaam is misschien logisch voor degenen die geloven in de Griekse opvatting over een onsterfelijke ziel, maar in de Bijbel staat dat niet. Judas 9 wijst op de opstanding van Mozes’ lichaam en bevestigt daarmee de Bijbelse leer. De ruzie ging namelijk over ‘het lichaam van Mozes’ en niet over een veronderstelde nog levende ziel.

Deuteronomium 34:5-7 vertelt ons dat Mozes op 120-jarige leeftijd stierf en dat de Heer hem begroef op een verborgen plek in een dal in het land Moab. Mozes lag slechts kort in dat graf. ‘Jezus zelf, vergezeld door de engelen die Mozes hadden begraven, kwam uit de hemel om de ontslapen heilige op te wekken [...] Voor de eerste keer zou Christus leven geven aan de doden. Toen de vorst des levens met zijn schitterende dienaars bij het graf kwam, vreesde de tegenstander voor zijn heerschappij [...] Christus verlaagde zich niet door een twistgesprek met hem aan te gaan [...] Christus verwees hem in alles naar de Vader en zei alleen: “Moge de Heer u straffen.” [...] Nu stond de zekerheid van de opstanding voorgoed vast. De tegenstander was beroofd van zijn prooi: de rechtvaardige doden zouden weer tot leven komen.’ (Ellen White, Patriarchen en profeten, pp. 430-431.)

De verheerlijking op de berg is een duidelijk bewijs van Mozes’ opstanding. Daar verscheen Mozes met de profeet Elia, die was opgenomen in de hemel zonder de dood te hebben gezien (2 Koningen 2:1-11). Mozes en Elia gingen zelfs een gesprek aan met Jezus (Zie: Lucas 9:28-36). ‘Opeens stonden er twee mannen met Hem te praten: het waren Mozes en Elia, die in hemelse luister verschenen waren. Ze spraken over zijn heengaan, de weg die Hij in Jeruzalem zou voltooien’. Mozes’ verschijning is het bewijs van Christus’ komende overwinning over zonde en dood. Dat wordt hier in duidelijke taal beschreven. Het waren Mozes en Elia en niet hun ‘geesten’ (Elia was immers nooit gestorven), die hier aan Jezus verschenen.

`Mozes mocht het aardse Kanaän niet binnengaan, maar werd meegenomen naar het hemelse Kanaän. Waarom blijkt hieruit dat God ‘door de kracht die in ons werkt bij machte is oneindig veel meer te doen dan wij vragen of denken? (Deuteronomium 34:1-4; Efeziërs 3:20)`

`Judas 9 en Lucas 9:28-36 Welke bewijzen bevatten deze teksten voor de lichamelijke opstanding van Mozes?`