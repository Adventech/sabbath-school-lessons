---
title:  Jongerenles
date:   02/12/2022
---

### Wat betekent de nieuwe aarde voor jou?

#### Opdracht van de vorige week

`Wat betekent de nieuwe aarde voor jou?`

#### Lees samen

Marcus 9:42-50

#### IJsbrekervraag

`Hoe belangrijk is het voor jou hoe andere mensen over je denken en wat ze van je vinden?`

#### Inspiratie

‘God, uw liefde is een kostbaar geschenk. Alle mensen zijn veilig bij U.’ (Psalm 36:8, BGT.)

#### Behandel de tekst

De leerlingen van Jezus discussiëren onderweg over wie van hen de belangrijkste is. Als zij in Kapernaum aankomen zet Jezus een kind in het midden, omarmt het en leert zijn leerlingen dat wie in zijn naam een kind opneemt, als het ware Jezus zelf opneemt. Vervolgens waarschuwt Jezus voor het ten val brengen van de geringen die geloven. De straf is zwaarder dan dat je met een molensteen om je nek in zee wordt gegooid. Daarna geeft Jezus deze waarschuwing: als je hand, je voet of je oog je op het verkeerde pad brengt, verwijder ze dan. Het is beter om met één hand, voet of oog verder te leven dan in het Gehenna (de hel) geworpen te worden, daar dooft het vuur niet uit. Gehenna was de vuilstortplaats bij Jeruzalem waar het vuil door vuur werd vernietigd. Het stelt in deze tekst het onderaardse dodenrijk, de vuurpoel voor (vgl. Openbaring 20:14). Judas 1:7 helpt ons uit de brand, en geeft Sodom en Gomorra als voorbeeld van de straf van vuur dat nooit dooft. Het betekent voor eeuwig vernietigd.

#### Gespreksvragen naar aanleiding van de tekst

`God is liefde. Hoe rijm je dat met de les van deze studie, waarin we lezen dat zondaars in ‘het eeuwige vuur’ worden geworpen?`

`Er zijn mensen die vanwege deze gruwelbeelden de Bijbel dichtslaan en nooit meer opendoen. Hoe zou je hen kunnen bewegen om het Bijbellezen toch weer op te pakken? Helpt hierbij het antwoord dat je vond op de vorige vraag?`

`Je hand of voet afhakken of je oog uitrukken doen we natuurlijk niet. Wat is de bedoeling van deze beelden en hoe zouden we die moeten toepassen?`

`Welke les wil Jezus de leerlingen leren, door een kind te omarmen terwijl hij hen berispt over hun ruzie over wie de belangrijkste zou zijn?`

#### Opdracht

`Hoe belangrijk is Gods liefde voor jou?`
