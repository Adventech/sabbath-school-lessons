---
title:  De heiligen in het vagevuur
date:   29/11/2022
---

De rooms-katholieke kerk stelt dat de doden die de hel niet verdienen, maar die nog niet klaar zijn voor het paradijs, zich in het vagevuur kunnen laten zuiveren van hun zonden en van daaruit naar het paradijs kunnen gaan. Hun lijden in het vagevuur kan worden verminderd door de gebeden en boetedoeningen van dierbaren. De catechismus van de katholieke kerk zegt uitdrukkelijk dit over het vagevuur: ‘Allen die sterven in Gods genade en vriendschap, maar die nog niet volmaakt zijn gezuiverd, zijn inderdaad verzekerd van hun eeuwige redding. Na de dood ondergaan ze reiniging, om de heiligheid te bereiken die nodig is om de vreugde van de hemel in te gaan.’ Het stelt ook dat hun lijden kan worden verlicht door de gebeden van hun dierbaren en door andere handelingen voor de doden. ‘De kerk prijst ook het geven van aalmoezen, aflaten en boetedoeningen aan die ten behoeve van de doden worden gedaan.’ (Catechismus van de Katholieke Kerk, (New York: Doubleday, 1995) p. 291.)

`Lees Prediker 9:10; Ezechiël 18:20-22; Hebreeën 9:27. Hoe weerleggen deze teksten de theorie van het vagevuur?`

Het dogma van het vagevuur combineert het heidense idee van een brandende hel met de eveneens heidense praktijk van het bidden voor de doden. Dit dogma is onaanvaardbaar voor degenen die geloven in de Bijbelse leer dat ten eerste de doden onbewust in hun graf blijven rusten. Ten tweede dat de gerechtigheid van een gevallen mens niet kan worden overgedragen op een ander gevallen mens. Ten derde dat onze enige Middelaar Jezus Christus is. Ten vierde dat de dood wordt gevolgd door het laatste oordeel, zonder dat er sprake is van een tweede kans om zich te bekeren van de valstrikken van dit leven (Prediker 9:10; Ezechiël 18:20-22; 1 Timoteüs 2:5; Hebreeën 9:27).

Wat nog ernstiger is van deze theorie van het vagevuur is dat daardoor het karakter van God wordt vervormd. ‘Het is het werk van de tegenstander sinds zijn val om onze hemelse Vader verkeerd voor te stellen. Hij opperde het dogma van de onsterfelijkheid van de ziel. ... Het idee van een eeuwig brandende hel was het voortbrengsel van de tegenstander en het vagevuur is zijn uitvinding. Deze leringen stellen het karakter van God verkeerd voor, opdat Hij wordt beschouwd als streng, wraakzuchtig, willekeurig en niet vergevingsgezind.’ (Ellen White, Manuscript 51 (10 december), 1890.) In plaats van dat de doden slapen, in afwachting van de wederkomst van Christus, zegt deze visie dat ze in het vagevuur zijn en daar lijden totdat iemand erin slaagt ze eruit te krijgen.

`Wat leren fouten als het vagevuur of eeuwige pijniging ons over het belang van leerstellingen? Waarom is wat we geloven van belang, en niet alleen in wie we geloven?`

`Prediker 9:10; Ezechiël 18:20-22; Hebreeën 9:27 Hoe weerleggen deze teksten de theorie van het vagevuur?`
