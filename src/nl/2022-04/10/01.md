---
title:  Het vuur van de hel
date:   26/11/2022
---

### Lezen

Marcus 9:42-48; Maleachi 4:1; Judas 7; 1 Timoteüs 2:5; Handelingen 2:29,34-35; 1 Johannes 5:3-12

> <p>Kerntekst</p> > ‘Onderzoek alles, behoud het goede.’ 1 Tessalonicenzen 5:21

De Italiaanse dichter Dante Alighieri (1265-1321) schreef zijn beroemde werk La divina commedia, over een denkbeeldige reis van de ziel na de dood. Die ziel ging ofwel naar het inferno (de hel) in de aarde, of naar het vagevuur. Daar kan de menselijke geest zichzelf zuiveren en waardig worden om naar de hemel te gaan, oftewel naar het paradijs, naar de tegenwoordigheid van God zelf.

Het is maar een gedicht en dus denkbeeldig. Toch hadden de woorden van Dante uiteindelijk veel invloed op de christelijke theologie en dan met name op de rooms-katholieke theologie. De basisgedachte van een onsterfelijke ziel die ofwel naar de hel, of naar het vagevuur, of naar het paradijs gaat, is van fundamenteel belang voor die kerk. Veel conservatieve protestantse kerkgemeenschappen geloven ook in een onsterfelijke ziel die na de dood opstijgt naar het paradijs of afdaalt naar de hel. Als de menselijke ziel in werkelijkheid nooit sterft, dan moet die ziel ergens heen nadat het lichaam is gestorven. Een verkeerd begrip van de menselijke natuur heeft dus geleid tot verschrikkelijke theologische dwalingen.

Deze week zullen we enkele van deze on-Bijbelse theorieën behandelen, evenals de Bijbelse kijk op wat er na de dood gebeurt.

_Op sabbat 3 december bespreken we met elkaar deze les._
