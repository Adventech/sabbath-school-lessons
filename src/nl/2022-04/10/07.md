---
title:  Verdere studie
date:   02/12/2022
---

Lees Ellen White, ‘Het eerste grote bedrog’, pp. 448-504; ‘Het spiritisme’ blz. 504-517, in De grote strijd.

‘De leerstelling van bewustzijn in de dood is de basis waarop de fundamentele dwaling van natuurlijke onsterfelijkheid berust. Dat is een leerstelling die, net zoals eeuwige kwelling, in strijd is met wat de Schrift ons leert. Het gaat ook in tegen wat de rede ons zegt en wat onze gevoelens zeggen wat het betekent om mens te zijn. Volgens dit populaire geloof zijn de verlosten in de hemel en weten ze alles wat er op aarde gebeurt. Dat geldt vooral voor de levens van de vrienden die ze hebben achtergelaten. Hoe kan dit een bron van geluk voor de doden zijn als ze de problemen van de levenden kennen en als ze getuige zijn van de zonden die hun eigen dierbaren begaan, en om te zien hoe ze al het verdriet doorstaan en de teleurstellingen en de angst van het leven? Hoeveel zouden zij genieten van de hemelse gelukzaligheid als zij boven hun vrienden op aarde zweefden? Het geloof dat de ziel van iemand die niet tot inkeer is gekomen en die wordt overgeleverd aan de vlammen van de hel zodra de adem het lichaam verlaat, is ronduit weerzinwekkend! Tot welke diepten van angst dalen mensen af die hun vrienden onvoorbereid naar het graf zien gaan, om een eeuwigheid van ellende en zonde binnen te gaan!’ (Ellen White, De grote strijd, pp. 499-500.)

`Johannes 6:40; 11:25 Welke belofte hebben we gekregen?`

**Gespreksvragen**

Degenen die met andere christenen hebben gesproken over de toestand van de doden en de aard van de hel, hebben hoogstwaarschijnlijk ontdekt hoe onvermurwbaar en standvastig mensen zijn in hun geloof. Dat zijn ze niet alleen wat betreft het idee dat de geredden onmiddellijk naar de hemel gaan, maar zelfs dat de verlorenen de eeuwige kwelling van de hel doorstaan. Waarom denk je dat mensen dat denken? Het is één ding en enigszins begrijpelijk, dat ze willen geloven dat hun overleden dierbaren ‘bij de Heer’ zijn (hoewel we hebben gezien dat de vraag blijft hoe verontrustend het voor hen zou zijn om de ellende hier op aarde te zien). Waarom zijn mensen zozeer gehecht aan het gruwelijke idee dat de verlorenen voor eeuwig in de hel worden gekweld? Wat leert dit feit ons over hoe krachtig traditie kan zijn? Bespreek dat in de groep.

`De meeste christelijke gemeenschappen verkondigen de theorie van de natuurlijke onsterfelijkheid van de ziel met alle theorieën die daarbij horen. Wat moeten we als kerk nog meer doen (naast wat we al doen) om de Bijbelse kijk op de dood en het hiernamaals aan de wereld te verkondigen?`

`Hoewel Dantes gedicht La divina commedia louter fictie was, werd het zeer invloedrijk om de valse leringen in de hoofden van mensen vast te leggen over wat er met de ‘ziel’ gebeurt na de dood. Welke lessen kunnen we leren van hoe gemakkelijk de christelijke theologie kan worden beïnvloed door leringen van buitenaf? Welke andere niet-christelijke ideeën hebben zelfs vandaag de dag invloed op het christelijke denken, en hoe kunnen we ons daartegen beschermen?`
