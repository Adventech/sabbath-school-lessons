---
title:  In de tempel van God
date:   26/12/2022
---

Sommige mensen spreken over de hemel als Gods heiligdom. Het boek Openbaring verwijst echter naar een specifiek heiligdom/tempel in het Nieuwe Jeruzalem, waar Gods troon en de glazen zee zich bevinden (Openbaring 4:2-6; 7:9-15; 15:5-8). Daar zal de grote menigte heiligen uit alle naties, stammen, volken en talen God voor altijd aanbidden (Openbaring7:9-17;Vergelijk21:3,22).

`Lees Openbaring 7:9-15 en 21:22. Hoe kunnen we de beschrijving van de grote schare van verlosten die God ‘dag en nacht in zijn tempel’ dienen overeen laten komen met de verklaring dat Johannes ‘geen tempel zag’ in het nieuwe Jeruzalem?`

Het hemelse heiligdom/de tempel is altijd de plaats geweest waar de hemelse menigte God aanbidt. Met de intrede van de zonde werd dat heiligdom ook de plaats van waaruit het heil aan de mens wordt aangeboden. ‘Als het zondeprobleem is opgelost, krijgt het hemelse heiligdom zijn oorspronkelijke functie weer terug. In Openbaring 21:22 meldt Johannes dat hij niet langer een tempel in de stad zag, want de Here God de Almachtige en het Lam zijn de tempel. Houdt dat in dat er geen huis van God meer is waar zijn schepselen naartoe kunnen komen en op een bijzondere wijze met Hem verbonden kunnen zijn? In geen geval!’ (Richard M. Davidson, ‘The Sanctuary: ‘To Behold the Beauty of the Lord’ , in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31)

Het boek Openbaring schenkt speciale aandacht aan Hem die wordt aanbeden en aan degenen die Hem aanbidden. God en het Lam staan in het middelpunt van deze hemelse aanbidding (Openbaring 5:13; 7:10). Zoals altijd, en zo het hoort het ook te zijn, is Christus het middelpunt van de eredienst. De aanbidders ‘dat zijn degenen die de grote verdrukking hebben doorstaan. Ze hebben hun kleren witgewassen met het bloed van het lam.’ (Openbaring 7:14) Ze zijn levende getuigen van Gods verlossende en veranderende kracht. Ze zingen Gods lof voor wie Hij is en voor wat Hij voor hen heeft gedaan.

` Lees Openbaring 21:3; Jeremia 32:38; Ezechiël 37:27; Zacharia 8:8; Hebreeën 8:10 Wat betekent het voor ons nu we nog steeds hier op aarde zijn, dat God onze God zal zijn en dat wij zijn volk zullen zijn? Hoe leven we deze verbazingwekkende waarheid uit?`

`Openbaring 7:9-15 en 21:22 Waar wordt onze aandacht op gevestigd?`
