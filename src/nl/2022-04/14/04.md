---
title:  In de tegenwoordigheid van God
date:   27/12/2022
---

De Bijbel zegt dat God ‘woont in een ontoegankelijk licht’, en dat ‘niemand ooit God heeft gezien’ (1 Timoteüs 6:16; Johannes 1:18; 1 Johannes 4:12). Betekent het dat de heiligen in de hemel God de Vader nooit zullen zien? Beslist niet. Het is duidelijk dat het niet zien van God verwijst naar de mens na de zondeval. Er zijn verschillende aanwijzingen in de Schrift dat de heiligen Hem echt zullen zien in de hemel.

`Lees Matteüs 5:8; 1 Johannes 3:2-3; Openbaring 22:3-4. Wat vertellen deze teksten ons over het buitengewone voorrecht om God te zien?`

`Dezelfde apostel Johannes die zei dat ‘niemand heeft ooit God gezien’ zegt ook dat ‘wij Hem zullen zien met eigen ogen’. Je kunt erover discussiëren of deze teksten verwijzen naar God de Vader of naar Christus. Alle twijfels worden weggenomen in het licht van Christus’ eigen verklaring, ‘Gelukkig wie zuiver van hart zijn,want zij zullen God zien’. Wat een voorrecht zal het voor de verlosten zijn om God in zijn tempel te aanbidden! Het voorrecht dat dit nog overtreft is dat iedereen zijn aangezicht zal zien.

‘Het volk van God heeft het voorrecht om een open verbinding te hebben met de Vader en de Zoon. ‘Nu zien we nog maar een afspiegeling, een raadselachtig beeld.’ (1 Korintiërs 13:12) We zien het beeld van God weerkaatst, als in een spiegel, in de wonderen van de natuur en in zijn omgang met mensen. Dan zullen we Hem van aangezicht tot aangezicht zien, zonder dat een sluier daar tussenin zit die het zicht belemmert. We zullen in zijn tegenwoordigheid staan en de heerlijkheid van zijn aangezicht aanschouwen.’ ( Ellen White, De grote strijd, p. 622-623.)

Let op hoe in sommige verzen die echt voor vandaag zijn op het verband wordt gewezen tussen reinheid en het zien van God. Wie ‘zuiver van hart zijn’, zullen God zien. De mens die God wil zien ‘maakt zich rein, zoals ook Jezus rein is’. Wat deze verzen laten zien, is dat God nu een werk in ons moet kunnen doen om ons voor te bereiden op de hemel. Onze aanspraak op de hemel is zeker geworden door de dood van Jezus, maar we gaan hier en nu wel door een zuiveringsproces dat ons zal helpen ons voor te bereiden op ons eeuwige thuis. In dat zuiveringsproces staat gehoorzaamheid aan zijn Woord centraal.

Lees 1 Petrus 1:22. Hoe laat deze tekst ons het verband tussen gehoorzaamheid en zuivering zien? Hoe zorgt gehoorzaamheid ervoor dat we worden gezuiverd? Hoe wordt volgens Petrus onze gehoorzaamheid duidelijk gemaakt?

`Matteüs 5:8; 1 Johannes 3:2-3; Openbaring 22:3-4 – Wat vertellen deze teksten ons over het buitengewone voorrecht om God te zien?`