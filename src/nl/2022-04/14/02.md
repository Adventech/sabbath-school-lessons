---
title:  Een nieuwe hemel en een nieuwe aarde
date:   25/12/2022
---

Voor sommige aanhangers van de Griekse filosofie betekent het idee dat iets fysiek is dat het ook slecht is. Daarom is het voor hen ondenkbaar om zich in de toekomst een echte hemel met echte mensen voor te stellen. Om werkelijk de hemel te zijn die ook goed is, moet de hemel volgens deze manier van denken van een puur spirituele aard zijn, vrij van de onvolkomenheden die er hier in de fysieke wereld zijn. Ze stellen dat als iets stoffelijk is, dat het dan niet spiritueel kan zijn en als iets spiritueel is, kan het niet stoffelijk zijn. De Bijbel spreekt echter in concrete bewoordingen over de hemel, maar dan zonder de beperkingen die de aanwezigheid van de zonde daaraan oplegt.

`Lees Jesaja 65:17-25; 66:22-23; 2 Petrus 3:13; Openbaring 21:1-5. Wat is de uiteindelijke boodschap van deze teksten? `

Het boek Jesaja biedt een interessante blik op hoe de aarde eruit had gezien als Israël als natie trouw was gebleven aan hun verbond met God (Vergelijk met Deuteronomium 28). Het hele leefmilieu met zijn verschillende uitingen van leven zou meer en meer naar Gods oorspronkelijke plan toe zijn gegroeid, naar een toestand dus van vóór de intrede van de zonde. Dat plan kwam echter niet tot stand zoals het was gepland. Er werd toen een nieuw plan opgesteld, maar nu met de gemeente en die zou bestaan uit Joden en heidenen uit alle naties (Matteüs 28:18-20; 1 Petrus 2:9). De profetieën van Jesaja moeten daarom opnieuw worden gelezen vanuit het perspectief van de gemeente.

‘In de Bijbel wordt de erfenis van de verlosten ‘een vaderland’ genoemd (Hebreeën 11:14-16). Daar leidt de hemelse herder zijn kudde naar bronnen toe van levend water. De levensboom geeft elke maand zijn vrucht, en de bladeren van de boom brengen de volken genezing. Daar zijn altijd stromende rivieren, helder als kristal, en naast hen werpen wuivende bomen hun schaduwen op de paden die zijn voorbereid voor de vrijgekochten van de Heer. Daar gaan de uitgestrekte vlaktes over in heuvels van schoonheid, en de bergen van God verheffen er hun hoge toppen. Op die vredige vlakten, naast die levende stromen, zal Gods volk, die zo lang pelgrims en zwervers waren, een thuis vinden.’ (Ellen White, De grote strijd p. 621.)

Veel seculiere schrijvers hebben geklaagd over de zinloosheid van het menselijk bestaan, want zij leven zonder de hoop op de eeuwigheid zoals de Schrift die voorstelt. Ze hebben het bij het verkeerde eind wat betreft de toekomst.

` Waarom is het zo moeilijk om dat punt te betwisten van de zinloosheid van het leven zonder hoop voor de toekomst? Neem je antwoord op sabbat mee naar de groep.`

`Jesaja 65:17-25; 66:22-23; 2 Petrus 3:13; Openbaring 21:1-5 Wat is de uiteindelijke boodschap van deze teksten?`
