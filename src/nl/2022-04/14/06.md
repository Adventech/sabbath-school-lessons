---
title:  Zijn naam op hun voorhoofd
date:   29/12/2022
---

`Lees Openbaring 22:3-5. Hoe kunnen we er zeker van zijn dat we tot degenen behoren die de naam van God op ons voorhoofd geschreven hebben? Mogen we daar zeker van zijn?`

Na de opstand van Lucifer en de val van Adam en Eva, had God de beide zondaars kunnen vernietigen. Als een uitdrukking van zijn onvoorwaardelijke liefde voor zijn schepselen, heeft God een barmhartig plan opgesteld om al die mensen te redden die aanvaarden wat Hij aanbiedt. Dit staat bekend als het ‘verlossingsplan’. Hoewel dat er al was vóór de schepping van de aarde, werd er direct na de zondeval voor het eerst over gesproken met de mens in Eden (Efeziërs 1:3-4; 2 Timoteüs 1:9; Titus 1:2; Openbaring 13:8). Het werd toen verder geopenbaard in de voorbeelden en de schaduwen van de Hebreeuwse heiligdomsdienst (Exodus 25). Daarna kwam het volledig tot uitdrukking in het leven, de dood en de opstanding van Jezus ( Zie Romeinen 5).

Centraal in het heilsplan staat de belofte van eeuwig leven, op grond van de verdiensten van Jezus. Dat geeft God aan allen die door geloof aanvaarden waarin Hij aan het kruis heeft voorzien. Voor het kruis en ook na het kruis is de redding van de mens altijd op basis van geloof geweest. Het heeft nooit berust op werken, hoezeer die ook een uitdrukking zijn van het feit dat we zijn gered.

`Lees Romeinen 4:2-3. Paulus schreef over Abraham, die lang voor de komst van Christus leefde, als een voorbeeld van redding door geloof. Hoe helpen deze verzen ons te begrijpen wat verlossing door geloof inhoudt?`

We kunnen de zekerheid van verlossing hebben als we Jezus hebben aanvaard, ons aan Hem hebben overgegeven en beslag hebben gelegd op zijn beloften. Daar hoort ook de belofte bij van een nieuw leven nu in Hem. Dat is van toepassing als we volledig op zijn verdiensten steunen en op niets anders. Abraham geloofde en dat werd hem als gerechtigheid gerekend. Dat geldt ook voor ons. Dit houdt in dat zijn naam op ons voorhoofd is geschreven. Als die daar nu staat geschreven en we keren ons niet van Hem af, dan zal die daar ook in de nieuwe hemel en op de nieuwe aarde staan geschreven.

`Welke naam staat er op jouw voorhoofd? `

`Openbaring 22:3-5 Wat laten deze verzen ons weten?`
