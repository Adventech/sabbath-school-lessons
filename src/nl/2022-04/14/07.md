---
title:  Verdere studie
date:   30/12/2022
---

Lees Ellen White, ‘Het einde van de strijd’, pp. 611-624, in De grote strijd; ‘The Earth Made New,” pp. 133–145; ‘Heaven Is a School’, pp. 146–158; ‘It Will Not Be Long’, pp. 159–166; ‘Heaven Can Begin Now’, pp. 167–176; ‘The Music of Heaven’, pp. 177–184; ‘A Call for Us to Be There’, pp. 185–192, in Heaven.

‘Het kruis van Christus zal tot in alle eeuwigheid het onderwerp van studie en het lied van de verlosten zijn. In de verheerlijkte Christus zullen zij de gekruisigde Christus zien. Zij zullen nooit vergeten dat Hij zichzelf vernederde om de gevallen mens te verheffen. Dat deed Hij die door zijn macht de ontelbare werelden schiep en in stand hield in de uitgestrektheid van de ruimte en die ook de geliefde van God, de majesteit des hemels is. Hij werd door cherubijnen en glanzende serafs graag aanbeden. Hij droeg de schuld en de schande van de zonde, en ook dat zijn Vader zijn gezicht verborg, totdat de ellende van een verloren wereld zijn hart brak en zijn leven vermorzelde aan het kruis van Golgota. Dat de schepper van alle werelden, de scheidsrechter in alle lotsbestemmingen, uit liefde voor de mens zijn heerlijkheid af zou leggen en zichzelf zou vernederen, daarover zal het universum zich altijd blijven verwonderen en dat zet aan tot aanbidding.’ (Ellen White, De grote strijd, p. 600.)

‘De grote strijd komt ten einde. De zonde en de zondaars zijn er niet meer. Het hele universum is gezuiverd. Harmonie en blijdschap zijn het kloppende hart in die enorme schepping. Van Hem die alles schiep, vloeit leven en licht en blijdschap naar alle delen van de onmeetbare ruimte. Van het kleinste atoom tot de grootste wereld, alle dingen, levend en levenloos, verklaren in hun schoonheid zonder enige schaduw en in hun volmaakte vreugde, dat God liefde is.’ (Ellen White, De grote strijd, p. 624.)

`Romeinen 4:2-3 Hoe helpt dit ons te begrijpen wat verlossing door geloof inhoudt?`

**Gespreksvragen**

`Veel geseculariseerde christenen leven hun leven alsof deze wereld eeuwig zal duren (Lucas 12:16-21). Hoe kunnen we onze aardse idealen in evenwicht brengen met onze hemelse prioriteiten? Hoe kunnen we waken voor datgene waarvoor Jezus ons in Lucas 12 heeft gewaarschuwd?`

`Als de hemel hier begint, wat moeten we dan doen om ons huis en ons persoonlijke leven om te vormen tot kleine uitingen van hemelse beginselen?`

`ta stil bij de vraag die aan het einde van het zondaggedeelte wordt gesteld. Wat is de logica achter het pessimisme van degenen die niet in het eeuwige leven geloven? Tegelijkertijd lijken sommige van deze mensen toch een redelijk ‘gelukkig’ leven te leiden, zelfs zonder enige hoop voor de toekomst uit te spreken. Hoe denk je dat ze dat doen? Hoe zouden ze het leven verstandelijk kunnen begrijpen en zelfs tevreden kunnen zijn, zonder de belofte van iets dat uitgaat boven dit leven te hebben?`
