---
title:  Verdere studie
date:   13/01/2023
---

‘Zodra Gods volk, in welke periode van de wereldgeschiedenis ook, blij en gewillig zijn plan uitvoerde door systematisch te schenken (tienden te geven) en collectes en andere offergaven, hebben ze ervaren dat de blijvende belofte in vervulling ging dat voorspoed hun werken zal begeleiden naar de mate waarin ze voldoen aan zijn voorwaarden. Als ze de eisen van God naleefden en zijn voorwaarden ter harte namen door Hem te eren met hun middelen, vulden hun schuren zich overvloedig. Wanneer zij God echter beroofden van tienden en offergaven, werden ze met hun neus op het feit gedrukt dat ze niet alleen Hem beroofden, maar ook zichzelf. Hij beperkte zijn zegeningen naar de mate waarin ze Hem benadeelden in hun offergaven.’ (Ellen White, Testimonies for the Church, vol. 3, p. 395.)

De Bijbel is er heel duidelijk in: we worden gered door geloof alleen, een geschenk van Gods genade. Onze gehoorzaamheid aan Gods geboden is een antwoord op zijn genade. Het is niet een middel om die genade te verdienen (het zou per slot van rekening geen genade zijn, als we het konden verdienen.) (Zie: Romeinen 4:1-4) Als we Gods dubbelzijdige verbond met ons bestuderen, worden we gewezen op de zegeningen enerzijds en onze verantwoordelijkheden anderzijds. Door onze reactie op wat God ons aanbiedt, bouwen we een relatie met Hem op en bepalen we, in belangrijke mate, ons eigen lot. Gehoorzaamheid is een liefdesdienst en een loyaliteit die wordt ingegeven door liefde. Dat is het ware teken dat je een leerling bent. Geloof pleit ons niet vrij van gehoorzaamheid. Het is juist door geloof en geloof alleen dat we deelhebben aan Christus’ genade. Die genade stelt ons in staat gehoorzaam te zijn en dat vraagt God van ons.

`Jesaja 26:3 Wat moeten we doen om de vrede van God te ervaren?`

**Gespreksvragen**

`Er is wel eens onderzocht of onze kerk geen geldgebrek zou hebben en al het nodige voor evangelisatie zou kunnen doen als elke adventist trouw zijn/ haar tienden gaf. Wat doe jij, als het gaat om tienden en offergaven, om de kerk in staat te stellen haar roeping te vervullen?`

`Bedenk hoe belangrijk onze keuzes en daden zijn in onze relatie met God. Hoe kunnen we ons steeds bezighouden met onze werken en gehoorzaamheid, waartoe tienden geven en goed rentmeesterschap ook behoren, zonder in de valkuil van wetticisme te vallen?`

`Bespreek de laatste vraag van dinsdag in de groep over hoe we trouw kunnen blijven in moeilijke financiële tijden. Hoe vatten we dat op wanneer zoiets gebeurt en hoe zorgen we ervoor dat we de moed in die periodes niet verliezen?` 