---
title:  Zoek eerst
date:   12/01/2023
---

Van Jezus werd gezegd dat ‘de talrijke aanwezigen graag naar Hem luisterden.’(Marcus 12:37) De meeste mensen in de grote menigten die Jezus volgden en naar Hem luisterden, behoorden tot de gewone mensen. Zij waren degenen die te eten kregen op de berghelling en die naar de zaligsprekingen luisterden. Jezus zei eigenlijk tegen hen: Ik weet dat jullie je zorgen maken om te voorzien in de noden van je gezin. Je maakt je zorgen over het eten en het drinken dat je dagelijks nodig hebt en over de kleding die voor warmte en bescherming zorgt. Ik stel jullie nu het volgende voor ...

`Lees Matteüs 6:25-33. Wat wordt er in deze verzen beloofd en wat moesten de mensen doen om die beloftes te ontvangen?`

Vele beloftes van God doen denken aan een dubbelzijdig verbond. Dat komt doordat we zelf ook iets moeten doen om die zegening te ontvangen.

`Lees Jesaja 26:3. Wat moeten we doen om de vrede van God te ervaren?`

`Lees 1 Johannes 1:9. Wat doet Jezus als we onze zonden belijden?`

`Lees 2 Kronieken 7:14. Wat is ons aandeel in de afspraak? Wat zal God in reactie daarop doen?`

Al deze verzen en vele andere gaan over het belangrijke feit dat God oppermachtig is, dat Hij onze Schepper is en voor ons zorgt en dat verlossing een geschenk uit genade is dat wij niet verdienen. Toch hebben ook wij een belangrijk aandeel in de grote strijd hier op aarde. Door het heilige geschenk van onze vrije wil en ons vermogen tot eigen beslissingen, moeten we ervoor kiezen in te gaan op de aansporing van de heilige Geest om gehoorzaam te zijn aan wat God van ons vraagt. Hoewel God ons zegeningen en het leven belooft, kunnen we ook kiezen voor vervloekingen en de dood. Geen wonder dat God zegt, ‘Kies voor het leven, voor uw eigen toekomst en die van uw nakomelingen.’ (Deuteronomium 30:19)

`Waarvoor kies jij?`

`Matteüs 6:25-33 – Wat wordt er in deze verzen beloofd en wat moesten de mensen doen om die beloftes te ontvangen?`