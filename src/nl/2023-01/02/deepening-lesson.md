---
title:  Verdieping
date:   13/01/2023
---

## Gods verbonden met ons

### Deuteronomium 28:1-14

#### IJsbrekervraag

`Wat voor beeld krijgen niet-christenen van ons, door hoe wij ons houden aan Gods geboden, onze christelijke leefwijze en onze houding naar onze medemens?`

#### Ik Verken

De woorden van Mozes die wij in deze les met elkaar bestuderen werden veertig jaar na de uittocht gesproken. De Israëlieten met wie God vlak na de vlucht uit Egypte bij de Horeb het verbond sloot, mochten vanwege hun ongeloof het beloofde land niet in (1:33-36). Hun kinderen staan nu aan de overzijde van de Jordaan, gereed om het land in te gaan. De zegeningen van het verbond, die God het volk zo graag wil schenken, zullen afhangen van hun vertrouwen in God en hun gehoorzaamheid aan zijn geboden. In 4:1 – 25:19 worden deze geboden door Mozes herhaald.

#### Ik Bestudeer

God belooft het volk te zegenen als... (28:1). Er zijn dus voorwaarden. Het gedeelte over de beloofde zegeningen staat ingeklemd tussen hele duidelijke waarschuwingen ingeval zij niet zouden leven naar Gods voorwaarden (zie 27:15-26; 28:15-68).

‘...al zijn geboden (28:1).

`Bij geboden denken we al snel aan de 10 geboden (letterlijk ‘woorden’) die op de stenen platen geschreven zijn (Exodus 34:28). Wat wordt er hier echter met geboden bedoeld? (zie Deuteronomium 4:1; 12:1).`

`Merk op dat het gaat om al de geboden, niet één uitgezonderd dus! Vergelijk dit eens met wat Jakobus 2:10 in (N.B.) het Nieuwe Testament zegt.`

`Hoe wordt het belang van het naleven van die geboden nog eens benadrukt in 28:13-14.`

`Hoe laat de geschiedenis van het volk na het oversteken van de Jordaan zien dat de waarschuwingen van strikte naleving niet voor niets werden gegeven?`

Het lijkt met die waarschuwingen aan het begin en eind van ons tekstgedeelte alsof God wil voorkomen dat zijn volk de zegeningen moet missen.

`Merk op dat de verzen in 28:3-6 telkens beginnen met gezegend. Welke zegeningen krijgen de nadruk in deze opsomming? Waarom deze? Heeft dat misschien ook met de toenmalige geschiedenis van het volk te maken?`

`In de daaropvolgende verzen van 28:7-13a worden nogmaals zegeningen genoemd, die allemaal in onze vertaling beginnen met ‘de HEER zal’. Enkele hiervan (verzen 8,11-12) zijn een herhaling van de eerdergenoemde zegeningen.`

`Lees 28:9-10. Wat is er bijzonder aan dit gedeelte, en wat is daarvan het belang?`

`1 Johannes 1:9 Wat doet Jezus als we onze zonden belijden?`

#### Ik Pas Toe

`In welk opzicht gelden de zegeningen en beloften van God en ook de voorwaarde, genoemd in Deuteronomium ook voor ons?`

`Komt er wel eens twijfel bij je op als je de beloften van de Heer die in de teksten worden genoemd zet naast de beelden van christenvervolgingen die er ook momenteel plaatsvinden. Hoe ga je daar mee om?`

`In 28:13 staat dat de Heer hen, die zich aan de geboden houden, altijd de eerste plaats laat bekleden en zij iedereen voorbij zullen streven. Dit zou kunnen leiden tot een gevoel van trots, en superieur zijn aan de ander. Zijn wij als christenen superieur? Probeer enkele voorbeelden te geven van wat Jezus hierover leert.`

`Als christenen zijn wij, net als Israël toen, een volk aan God gewijd en worden wij als zodanig opgemerkt (vgl. 28:9-10). Wat is het belang daarvan en welke verantwoording geeft dat ons?`

`Ook onder het nieuwe verbond geldt het belang van het houden van de geboden. Zie Matteüs 5:19; 17:19; 1 Korintiërs 7:19 en Openbaring 14:12. Wat is dan het verschil met het ‘oude’ verbond?`

#### Ik bid …

Vader, dank U voor de vele zegeningen die U ons geeft en vergeef ons de fouten die wij maken. Help ons steeds verder te groeien in liefde voor u en voor onze medemens. Geef dat ons geloof in U en in uw Zoon Jezus en ook onze manier van leven ertoe zullen bijdragen dat anderen U willen leren kennen en willen volgen.