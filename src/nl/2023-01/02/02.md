---
title:  Het verlossingsverbond
date:   08/01/2023
---

De dood van Christus aan het kruis maakte verlossing mogelijk voor elk individu dat ooit heeft geleefd of zal leven. In tegenstelling tot de belofte van de seizoenen, is de belofte op verlossing niet eenzijdig. Die belofte komt niet ieder mens toe, onafhankelijk van wat ze doen. De overtuiging dat iedereen wordt gered, heet ‘universalisme’. Jezus leerde juist heel duidelijk dat Hij weliswaar voor de hele mensheid is gestorven, maar dat vele mensen de brede weg volgen die naar vernietiging en de eeuwige dood leidt.

`Lees de volgende Bijbelverzen. Hoe kunnen mensen het geschenk van verlossing in Christus ontvangen?`

`1 Johannes 5:13`

`Matteüs 10:22`

`Johannes 6:29`

`2 Petrus 1:10-11`

Paulus begreep het dubbelzijdige karakter van het verlossingsverbond. In de wetenschap dat zijn executie naderde en hoewel bijna al zijn metgezellen hem hadden verlaten, zei Paulus vol vertrouwen tegen zijn goede vriend Timoteüs dat hij zich aan zijn deel van de afspraak had gehouden. ‘Mijn bloed wordt al als een offer uitgegoten, het moment waarop ik heenga nadert. Maar ik heb de goede strijd gestreden, de wedloop volbracht, het geloof behouden. Nu wacht mij de erekrans van de gerechtigheid die de Heer, de rechtvaardige rechter, aan mij zal geven op de grote dag; en niet alleen aan mij, maar aan allen die naar zijn komst hebben uitgezien.’ (2 Timoteüs 4:6-8)

Paulus zegt hier eigenlijk, ‘Ik ben er klaar voor [omdat] ik de goede strijd heb gestreden, ik heb de race volbracht, ik heb het geloof behouden’. Toch wist Paulus zeer wel dat verlossing alleen door geloof tot stand komt, niet door daden van de wet. Hij kijkt dus niet naar zijn werken of verdiensten als datgene waardoor hij bij God in een goed blaadje komt te staan. ‘De erekrans van de gerechtigheid’ die hem wacht, is de gerechtigheid van Jezus die Paulus zich, door geloof, heeft toegeëigend en waaraan hij zich heeft vastgeklampt tot het einde van zijn leven.

`Verlossing is een geschenk dat niemand van ons verdient. Wat is desondanks het verschil tussen degenen die het geschenk aanvaarden en degenen die dat niet doen? Wat wordt er van ons verwacht als we dit geschenk aanvaarden?`

`Matteüs 10:22; Johannes 6:29; 2 Petrus 1:10-11; 1 Johannes 5:13 Hoe kunnen mensen het geschenk van verlossing in Christus ontvangen?`