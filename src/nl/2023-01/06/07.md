---
title:  Verdere studie
date:   10/02/2023
---

God hield zich aan zijn deel van het verbond door Abraham te zegenen en die deed op zijn beurt zijn deel door geen aardse schatten te verzamelen. ‘De erfenis die God zijn volk heeft beloofd, is niet van deze wereld. Abraham had ‘zelfs niet het kleinste stuk grond in eigendom.’ (Handelingen 7:5) Hij bezat vele goederen en gebruikte deze tot eer van God en tot voordeel van zijn medemens. Hij beschouwde deze wereld echter niet als zijn tehuis. De Here had hem opgeroepen zijn afgodische landgenoten de rug toe te keren, met de belofte dat het land Kanaän hem tot een eeuwig bezit zou worden gegeven. Toch ontvingen noch hij, noch zijn zoon noch zijn kleinzoon dit land. Toen Abraham een begraafplaats wilde hebben voor zijn dode, moest hij deze kopen van de Kanaänieten. Zijn enige bezit in het beloofde land was deze rotsspelonk als graf te Machpela.’ (Ellen White, Patriarchen en profeten, p. 141.)

In ons leven worden we soms verleid de weg naar rijkdom en gemak in te slaan. Er is een sterk geloof voor nodig om te leven naar het principe van ‘uitgestelde beloning’. ‘Het prachtige paleis van farao en de troon van deze vorst werden Mozes op verleidelijke wijze voorgehouden. Hij wist dat zondige vermaken, die de mensen ertoe brengen God te vergeten, in die magnifieke zalen woonden. Hij keek verder dan dit beeldschone paleis en verder dan de kroon van een koning. Hij zag de hoge eer die wordt gegeven aan de heiligen van de Allerhoogste in een koninkrijk dat niet ontsierd wordt door zonde. Hij zag in geloof een onvergankelijke kroon die de hemelse koning zou plaatsen op het hoofd van de overwinnaar. Dit geloof bracht hem ertoe zich af te wenden van de heersers van deze aarde en zich te voegen bij het nederige, arme en verachte volk dat ervoor had gekozen liever God te gehoorzamen dan de zonde te dienen.’ (Ellen White, Patriarchen en profeten, p. 215.)

`Hebreeën 11:8-13 Welke relevante boodschap leren deze verzen ons?`

**Gespreksvragen**

`Wat gebeurt er met onze bezittingen bij Jezus’ wederkomst? (Zie: 2 Petrus 3:10) Wat kan daarmee gebeuren, zelfs nog voordat Jezus komt? (Zie: Matteüs 6:20) Waarom is het dus belangrijk de dingen in het juiste perspectief te zien?`

`Jezus waarschuwde voor‘de verleiding van de rijkdom.’ (Marcus 4:19) Wat bedoelt Hij daarmee? Hoe kunnen rijkdommen bedrieglijk zijn?`

`Bedenk welke excuses Mozes had kunnen aandragen om in Egypte te blijven in plaats van alles achter te laten om ervandoor te gaan met een stel slaven naar een dorre woestijn? Wat bracht hem ertoe uiteindelijk voor dat laatste te kiezen?`