---
title:  De slechte beslissingen van Lot
date:   07/02/2023
---

Toen Abram zijn vaderland verliet als antwoord op Gods oproep, koos zijn neef Lot ervoor met hem mee te gaan op zijn pelgrimstocht. Genesis 13 vertelt dat God Abram zozeer zegende dat hij ‘veel vee [de hoogste maatstaf van rijkdom in die cultuur], zilver en goud had.’ Ook Lot bezat ‘schapen, geiten, runderen en tenten.’ (Genesis 13:2, 5) Hun veestapels breidden zich zo sterk uit dat ze niet in elkaars buurt konden wonen. Om ruzie te voorkomen tussen hun herders liet Abram de keuze aan Lot om te zeggen waar hij wilde wonen. Het spreekt voor zich dat Lot die keuze aan Abram had moeten laten. Abram was de oudere en Lot dankte zijn voorspoed aan het contact met hem. Toch betuigde hij geen dank aan zijn weldoener en eiste zelfzuchtig het land op waarvan hij dacht dat dit het beste was.

`Lees Genesis 13:10-12. Welke verstandelijke overwegingen hebben Lot er waarschijnlijk toe gebracht die beslissing te nemen?`

Met wat voor gemak Lot zijn keuze ook heeft gerechtvaardigd om naar de stad te verhuizen, de zaken liepen niet zo goed af voor hem. Toen Abram hoorde wat hem was overkomen, zei hij niet: ‘Nou, jammer dan, Lot. Je oogst wat je zaait’. In plaats daarvan zette hij alles op alles om hem te helpen (Zie: Genesis 14). In onze honger naar meer bezittingen, leren we ons lesje soms niet zo goed. Lot verhuisde toch weer terug naar Sodom! In zijn grote genade stuurde God waarschuwende boodschappers naar Lot en zijn gezin om hem te laten weten welke dreigende vernietiging die steden boven het hoofd hing.

`Lees Genesis 18:20-33. Welke verklaring gaf God Abraham voor zijn bezoek aan de aarde? Hoe reageerde Abraham op het nieuws dat God op het punt stond deze goddeloze steden te vernietigen?`

Omdat Abraham om Lot en zijn gezin gaf, onderhandelde hij met God die steden te sparen als er rechtvaardige mensen in woonden. Hij begon met vijftig mensen en eindigde bij tien. In overeenstemming met zijn liefdevolle karakter, hield God niet op genade te schenken totdat Abraham ophield met vragen. God en de twee engelen redden Lot, zijn vrouw en twee dochters. Zijn vrouw keek achterom en veranderde in een zoutpilaar. Lot ging naar Sodom als een rijk man en verliet de stad met vrijwel lege handen.

`Hoe zorgvuldig moeten we nadenken over de beslissingen die we nemen? We doen er vooral goed aan niet alleen aan de winst op korte termijn te denken, maar ook aan het grotere plaatje (Zie: Marcus 8:36-37).`

`Genesis 13:10-12 – Welke verstandelijke overwegingen hebben Lot er waarschijnlijk toe gebracht die beslissing te nemen?`
