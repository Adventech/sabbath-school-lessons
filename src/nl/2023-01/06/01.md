---
title:  Schatten verzamelen in de hemel
date:   04/02/2023
---

### Lezen

Genesis 6:5-14; 13:10-12; 32:22-31; Hebreeën 11:8-13; 2 Korintiërs 4:18; Hebreeën 11:24-29

> <p>Kerntekst</p> 
> ‘Wat heeft een mens eraan de hele wereld te winnen als dat ten koste gaat van zijn leven? Wat kan hij geven in ruil voor zijn leven?’ Marcus 8:36-37

Jezus bood ons het beste investeringsplan ter wereld aan toen Hij zei: ‘Verzamel voor jezelf geen schatten op aarde: mot en roest vreten ze weg en dieven breken in om ze te stelen. Verzamel schatten in de hemel, daar vreten mot noch roest ze weg, daar breken geen dieven in om ze te stelen.’ De conclusie waarmee Jezus zijn investeringsplan beëindigt, zijn deze woorden: ‘Waar je schat is, daar zal ook je hart zijn.’ (Matteüs 6:19-21) Met andere woorden: toon me waar je je geld aan uitgeeft, dan zal Ik je laten zien waar je hart ligt. Waar je je geld aan uitgeeft, daarheen zal je hart immers volgen, als dat daar al niet is. Wil je een hart hebben dat geschikt is voor het koninkrijk van God? Zo ja, besteed je geld dan aan zaken die winst opleveren in de eeuwigheid. Zet je tijd, geld en gebed in voor Gods werk. Als je dat doet, leidt dat tot een steeds grotere interesse voor dat werk, en je hart zal je daar naartoe volgen. Deze week bestuderen we teksten en illustraties die ons leren hoe we schatten in de hemel kunnen verzamelen om, uiteindelijk, een eeuwige beloning binnen te halen.

_Op sabbat 11 februari bespreken we met elkaar deze les._