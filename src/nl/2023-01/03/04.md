---
title:  Het doel van tienden
date:   17/01/2023
---

`Lees Leviticus 27:30 en Numeri 18:21, 24. Wat is Gods doel met de tienden?`

God is de eigenaar van alles en daarom heeft Hij dat geld natuurlijk niet nodig (Psalm 24:1). Omdat de tienden Hem toekomen, vertelt Hij ons hoe we daarmee moeten omgaan: de tienden zijn bedoeld om het evangeliewerk te steunen. Gods tienden voorzien dus ook in de behoeften van de predikanten.

De stam van Levi waren de evangeliewerkers in het Oude Testament. Zij kregen niet zo veel bezittingen als de andere stammen. Levi kreeg bepaalde steden, waar ook de vrijsteden onder vielen, met genoeg land eromheen voor een moestuin. De tienden van de anderen voorzagen in hun levensonderhoud en ook zij droegen een tiende af van hun inkomen.

`Lees Handelingen 20:35. Wat leert dit vers en wat heeft dit te maken met tienden geven?`

Het geven van tienden is belangrijk, omdat het helpt een vertrouwensrelatie met God op te bouwen. Het is een geloofsdaad om een tiende deel van je inkomen te nemen en het ‘weg te geven’ (ofschoon het altijd al van God was). Geloof groeit alleen door geloof te oefenen.

Denk bijvoorbeeld aan de eindtijd waarin degenen die trouw zijn niet kunnen kopen of verkopen, wat we kunnen lezen in Openbaring 13-14 (zie les 11). Het is van groot belang dat we geleerd hebben ons vertrouwen op God te stellen en in zijn voorzienigheid, kracht en liefde, als de hele wereld tegen ons lijkt te zijn. Trouw onze tienden geven kan dat soort vertrouwen zeker doen groeien. Ook voordat de eindtijd aanbreekt, is het belangrijk dat wij allemaal hebben geleerd op God te vertrouwen, wat onze omstandigheden ook zijn.

Een tweede belangrijke reden om ook in financieel opzicht trouw te zijn, is dat we dan aanspraak kunnen maken op de tastbare zegeningen die God ons heeft beloofd. Als deel van het geven van tienden heeft God zegeningen beloofd die zo groot zijn dat we ruimte tekortkomen ze te ontvangen. Met onze overvloed kunnen wij anderen helpen en het werk van God vooruithelpen door onze offergaven.

`Hoe heb jij de grote waarheid ondervonden dat ‘geven inderdaad gelukkiger maakt dan ontvangen’?`

`Leviticus 27:30 en Numeri 18:21, 24 Wat is Gods doel met de tienden?` 