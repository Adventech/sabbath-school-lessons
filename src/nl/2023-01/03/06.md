---
title:  Eerlijk en trouw tienden geven
date:   19/01/2023
---

`Lees 1 Korintiërs 4:1-2. Wat voor soort mensen horen we te zijn als kinderen van God en beheerders van zijn zegeningen?`

Wat betekent het om trouw te zijn in het geven van onze tienden? Deze week zijn een aantal onderdelen van het geven van tienden aan bod gekomen:

1. De hoeveelheid. Wat is een tiende, of tien procent, van ons inkomen of van wat we erbij krijgen. 
2. Ze worden naar de voorraadkamer gebracht. Dat is de plaats van waaruit evangeliedienaren worden betaald.
3. God eren door eerst eend eel van ons inkomen aan Hem te geven.
4. De tienden op een juiste manier gebruiken: om het evangeliewerk te steunen.

Wij hebben de verantwoordelijkheid als gemeenteleden dat de eerste drie punten worden gehandhaafd. Het is de verantwoordelijkheid van de bewaarders van de voorraadkamer dat de tienden op de juiste wijze worden gebruikt. Het is niet aan ons om de besteding van tienden te bepalen. De tienden en de voorraadkamer zijn onze verantwoordelijkheid. Wij bepalen de regels niet, want dat is aan God. Als ik niet de volle tien procent geef van mijn ‘inkomen’, dan geef ik niet echt tienden. Hetzelfde geldt als ik die tien procent niet naar de ‘voorraadkamer’ breng.

`Lees Matteüs 25:19-21. Wanneer moeten we rekenschap afleggen over ons beheer van Gods middelen? Wat wordt gezegd tegen degenen die trouw zijn geweest in financieel opzicht?`

‘Breng alle tienden naar mijn voorraadkamer’, luidt de opdracht van God (Maleachi 3:10). Er wordt geen beroep gedaan op dankbaarheid of vrijgevigheid. Dit is heel eenvoudig een kwestie van eerlijkheid. De tiende is van de Heer en Hij vraagt ons Hem terug te geven wat Hem toekomt.’ (Ellen White, Karaktervorming, p. 139.) Beheerder zijn voor God is een uniek voorrecht en ook een verantwoordelijkheid. Hij zegent en onderhoudt ons en vraagt daar slechts een tiende deel voor terug. Daarna gebruikt Hij zijn tienden om te zorgen voor degenen in het evangeliewerk, net zoals Hij deed voor de stam van Levi in de tijd van het oude Israël.

`Sommigen klagen dat ze het niet prettig vinden hoe hun tienden worden gebruikt en besluiten dan geen tienden meer te geven of hun geld ergens anders aan te doneren. Waar heeft God ooit gezegd: ‘Breng de tienden naar de voorraadkamer, maar alleen als je zeker weet dat de voorraadkamer ze op de juiste manier gebruikt?’`

`1 Korintiërs 4:1-2 Wat voor soort mensen horen we te zijn als kinderen van God en beheerders van zijn zegeningen?`

