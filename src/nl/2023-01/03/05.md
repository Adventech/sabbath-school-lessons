---
title:  Tienden geven over bruto of netto inkomen?
date:   18/01/2023
---

We berekenen onze tienden op basis van ons ‘inkomen’ als we per uur betaald krijgen of via een vast salaris. Of we berekenen de tienden op basis van ‘wat we erbij krijgen’ of van onze winst als we zzp’er zijn en een eigen bedrijf hebben. In veel landen laat de overheid de werknemers belasting betalen om de kosten te dekken van diensten die voor het volk worden gedaan: veiligheid, wegen en bruggen, werkeloosheidsuitkeringen, enz. Inzake ons bruto of netto inkomen is het vooral de vraag of we tienden geven over het inkomen dat we krijgen voor- of nadat er belastingen zijn ingehouden. Voordat ze hun belasting moeten betalen, kunnen ondernemers hun winst berekenen door de kosten om hun bedrijf te runnen niet mee te rekenen in het totale bedrag. Een onderzoek naar het geefgedrag van onze leden, toont aan dat het overgrote deel van de adventisten tienden geeft over het bruto inkomen, dus nog voordat er belasting af is gegaan.

`Lees 1 Koningen 17:9-16. Hoe was de weduwe eraan toe voordat Elia bij haar kwam? Wat vroeg de profeet haar te doen, voordat ze voor zichzelf en haar zoon zorgde? Wat leert ons dit met het oog op de vraag waarmee we bezig zijn?`

God vertelde de weduwe uit Sarefat dat een man Gods haar een bezoek zou brengen (1 Koningen 17:9). Toen Elia bij haar was gekomen, vertelde ze hem over de beroerde situatie waarin ze zat. Elia vroeg eerst om wat water, waarna hij beloofde: ‘Maak u niet ongerust. Doe wat u van plan was, maar bak van wat u in huis hebt eerst iets voor mij en kom me dat brengen. Daarna kunt u voor uzelf en uw zoon iets klaarmaken, want dit zegt de HEER, de God van Israël: tot op de dag dat Ik weer regen op aarde zal laten vallen, zal er meel in de pot zijn en zal de oliekruik niet leeg raken.’ (1 Koningen 17:13-14) Was hij hier nu gewoon egoïstisch of stelde hij haar geloof op de proef door haar iets uit geloof te laten doen? Het antwoord ligt voor de hand.

We moeten zelf bepalen of we tienden geven over ons netto of bruto inkomen. De kerk legt ons niet op wat we moeten doen en terecht. Uiteindelijk moeten we daar zelf over beslissen en wat we ook doen, laten we geen oordeel vellen over degenen die het anders doen. Elk van ons zal zelf verantwoording voor onze keuzes moeten afleggen aan God en God alleen. ‘Iedereen moet voor zich een beslissing nemen en moet geven naar wat zijn hart hem/haar ingeeft.’ (Ellen White, Testimonies for the Church, vol. 4., 1 Koningen 17:9-16 Wat leert dit ons? p. 469.)

`Hoe kun je iemand die geen tienden geeft uitleggen welke zegeningen het met zich meebrengt om tienden te geven? Om welke zegeningen gaat het dan en waarom sterkt het jouw geloof om tienden te geven?`

`1 Koningen 17:9-16 Wat leert dit ons?`
