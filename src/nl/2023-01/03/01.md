---
title:  Het tiendencontract
date:   14/01/2023
---

### Lezen

Genesis 14:18-20; Maleachi 3:10; Deuteronomium 12:5-14; Leviticus 27:30; 1 Koningen 17:9-16; 1 Korintiërs 4:1-2

> <p>Kerntekst</p> > ‘Stel Mij maar eens op de proef – zegt de HEER van de hemelse machten. Breng alle tienden naar mijn voorraadkamer, zodat er voedsel in mijn tempel is, en zie dan of Ik niet de sluizen van de hemel voor jullie open en zegen in overvloed op jullie land laat neerdalen.’ Maleachi 3:10

In Genesis 14 was Abram net teruggekeerd van een geslaagde reddingsmissie in vijandig gebied waarbij hij zijn neef Lot had gered, zijn gezin en ook andere mensen die uit Sodom waren weggevoerd. De koning van Sodom was zo blij met deze daad dat hij Abram de hele buit aanbod van de strijd. Abram weigerde het aanbod niet alleen, hij gaf een tiende van al zijn bezittingen aan Melchisedek.

Direct nadat Abram zijn tienden had gegeven, zei de Heer: ‘Wees niet bang, Abram: Ikzelf zal een schild voor je zijn. Je loon zal vorstelijk zijn.’ (Genesis 15:1) Eigenlijk liet de Heer Abram weten: ‘Maak je geen zorgen, Ik zal je beschermer zijn en degene die voor je zorgt’. Vele jaren later herhaalde Mozes die woorden tegen de Israëlieten toen ze op het punt stonden Kanaän binnen te gaan: ‘Ieder jaar moet u het tiende deel van de opbrengst van uw akkers afdragen ... Zo leert u steeds opnieuw te leven in ontzag voor de HEER, uw God.’ (Deuteronomium 14:22-23)

Ellen White schreef: ‘Uit godsdienstige overwegingen moesten de mensen gaven geven aan God. Dat was al zo voor het eigenlijke systeem aan Mozes werd gegeven, zelfs al in de dagen van Adam.’ (Ellen White, Testimonies for the Church, vol. 3, p. 393.) Wat betekent dat voor ons in deze tijd?

_Op sabbat 21 januari bespreken we met elkaar deze les._