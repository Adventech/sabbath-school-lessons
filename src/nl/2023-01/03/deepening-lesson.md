---
title:  Verdieping
date:   20/01/2023
---

## Het tiendencontract

### Deuteronomium 12:5-14

#### IJsbrekervraag

`We vinden het onplezierig als mensen ons voorschrijven wat we met ons geld en onze bezittingen moeten doen. Hoe reageren we als God degene is die zegt wat we ermee moeten doen?`

#### Ik Verken

In het boek Deuteronomium, dat ‘de tweede wet’ betekent, spreekt Mozes kort voor zijn dood en voor de intocht van het volk in het beloofde land tot het volk Israël. Na meer dan veertig jaar samen in de woestijn te zijn geweest, en na het verdwijnen van een hele generatie die veroordeeld was wegens hun ongeloof, is de tijd gekomen van een nieuw begin. Dit is de gelegenheid voor Mozes om deze nieuwe generatie te herinneren aan de wetten die aan het volk werden gegeven toen zij Egypte verlieten, maar ook om instructies te geven ten aanzien van het leven in het land Kanaän. Deze instructies zijn van verschillende aard: sociaal, juridisch en religieus. Onze tekst staat aan het begin van een reeks wetten die staan opgetekend in het Bijbelgedeelte dat loopt tot en met hoofdstuk 26. Daarin nodigt de Heer het volk uit Hem te volgen door deze wetten in praktijk te brengen.

#### Ik Bestudeer

`Drie klassieke vragen helpen ons om beter te begrijpen wat er in de tekst gezegd wordt: Wie? Wat? Waar?`

Steeds weer wordt het persoonlijk voornaamwoord van de tweede persoon gebruikt. Mozes zou er spoedig niet meer zijn, dus hij richt zich tot degenen die het aangaat.

`Waarom denk je dat hij zich op deze manier uitdrukt, met deze nadruk op de tweede persoon?`

In de verzen 5-12 spreekt Mozes het volk aan met de tweede persoonsvorm in het enkelvoud, maar vanaf vers 13 gebruikt hij het meervoud.

`Vanwaar deze verandering, en wat zou het doel daarvan kunnen zijn?`

`Maak een lijst van de dingen die de mensen moesten meenemen om te offeren. Wat zegt dit over wat God van hen verwachtte?`

`Wat kan hier het verschil zijn tussen meebrengen en offeren? Hoe kan je iets echt offeren als dat een bevel is?`

Mozes onderstreept herhaaldelijk dat zij naar één bepaalde plaats moeten gaan, omdat hij beseft dat het volk gedurende het verblijf in de woestijn gewend was om te gaan naar de plaats van de tabernakel. Een paar hoofdstukken eerder noemt God zichzelf als de enige Heer. Hier zegt hij dat hij een unieke plaats zal kiezen waaraan Hij zijn naam verbindt.

`Wat wil Hij hiermee zeggen over het unieke van zijn persoon en van de plaats waar Hij vereerd wordt?`

`Deuteronomium 12:5-14 Wat kunnen we uit deze verzen leren?`

#### Ik Pas Toe

Wij worden uitgenodigd deze woorden die Mozes tot het volk Israël sprak, toe te passen als individu en als gemeenschap.

`Wat kunnen wij als gemeenschap doen om te laten zien dat ieder van ons zijn financiën volgens Gods plan beheert?`

Vers 6 vertelt ons over brandoffers, vredeoffers, tienden, vrijwillige bijdragen, bijzondere beloften, spontane giften, de eerstgeborenen van runderen en schapen.

`Wat kan ik uit deze lijst God vandaag de dag aanbieden, en in welke vorm?`

Soms horen wij mensen zeggen dat zij ervoor kiezen hun tienden en giften te bestemmen voor personen, verenigingen, ontwikkelingsorganisaties of een ander goed doel.

`Hoe is het feit op ons van toepassing dat God hier vraagt de dingen die als offer moeten worden gebracht te brengen naar de plaats die Hij zal aanwijzen?`

#### Ik bid …

`Heer, U hebt Israël gevraagd toen zij op het punt stonden het beloofde land binnen te gaan om hun tienden en offers te brengen naar een specifieke plaats. Wilt U ons helpen ook de juiste plaats uit te kiezen om daar datgene wat U van ons vraagt naartoe te brengen.`