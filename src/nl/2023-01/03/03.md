---
title:  Waar is de voorraadkamer?
date:   16/01/2023
---

`Lees Maleachi 3:10. Waar moeten we onze tienden naartoe brengen volgens dit vers?`

Dit vers bevat geen specifieke aanwijzingen, maar het is duidelijk dat Gods volk wist wat Hij bedoelde met het woord ‘voorraadkamer’. God eindigt zijn aanwijzingen wel met de woorden, ‘zodat er voedsel in mijn tempel is’. Zijn volk begreep dat God oorspronkelijk in het heiligdom woonde. Dat was die prachtige tent die werd gebouwd op basis van specifieke aanwijzingen aan Mozes op de berg Sinai. Toen Israël eenmaal woonde in het beloofde land, bevond de standplaats zich allereerst in Silo en kreeg daarna een permanente plek met de tempel in Jeruzalem.

`Lees Deuteronomium 12:5-14. Deze verzen verkondigen niet dat Gods kinderen zelf mogen bepalen waar ze hun tienden afleveren. Wat kunnen we hier zelf van leren?`

Als leden van Gods gezin willen we begrijpen wat Gods wil is met onze tienden en dat ook in praktijk brengen. In de Bijbel lezen we dat er drie momenten waren in het jaar waarbij Gods volk de opdracht kreeg naar Jeruzalem te reizen om hun tienden en offergaven persoonlijk naar God te brengen en Hem te prijzen en te aanbidden (Exodus 23:14-17). Dat was met Pesach, het Pinksterfeest en het Loofhuttenfeest. Vervolgens verdeelden de Levieten de tienden onder hun broeders door het hele land van Israël (Zie: 2 Kronieken 31:11-21; Nehemia 12:44-47; 13:8-14). In overeenstemming met het Bijbelse idee van een voorraadkamer, heeft de Adventkerk de conferenties, de missions en de unies van gemeenten van de kerk als voorraadkamers aangewezen voor de wereldkerk. Van daaruit wordt het dienstwerk gefinancierd.

Om het de gemeenteleden makkelijk te maken, brengen ze de tienden naar de plaatselijke gemeente, waar zij die tijdens de eredienst samen met hun offergaven geven. Velen maken nu echter gebruik van digitale mogelijkheden. De plaatselijke penningmeester maakt de tienden dan over naar de voorraadkamer van de (Unie)conferentie. Dit systeem van tienden geven, beschreven en ingesteld door God, maakt het mogelijk voor de Adventkerk een wereldwijde en groeiende invloed te hebben op de wereld om ons heen.

`Stel je eens voor dat iedereen hun tienden schonk aan wie ze maar wilden, en de Adventkerk zelf in de kou lieten staan. Wat zou het lot zijn van onze kerk? Waarom is die handelwijze zo’n slecht idee en zo tegenstrijdig met wat de Bijbel leert?`

`Maleachi 3:10 Waar moeten we onze tienden naartoe brengen volgens dit vers?`