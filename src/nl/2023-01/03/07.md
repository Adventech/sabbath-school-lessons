---
title:  Verdere studie
date:   20/01/2023
---

Lees Ellen White’s zeer begrijpelijke stuk over tienden in deel 9 van Testimonies for the Church, pp. 245-252. Bestudeer ook deel 3 van Counsels on Stewardship, pp. 65-107.

‘Als de tienden van ons volk Gods schatkamer in zouden stromen, zoals dat de bedoeling is, dan zouden er zulke zegeningen uit voortvloeien dat de offergaven en de collectes voor heilige doeleinden zich zouden vertienvoudigen. Daardoor zou het contact tussen God en de mens in stand blijven.’ (Ellen White,Testimonies for the Church,vol.4,p.474.) Wat een geweldige uitspraak. Als we allemaal trouw zouden zijn in het geven van onze tienden, dan zou God ons zegenen met zoveel middelen dat onze offergaven met duizend procent zouden toenemen.

‘Het derde hoofdstuk van Maleachi bevat het contract dat God met de mens heeft gesloten. In dat hoofdstuk maakt de Heer duidelijk wat zijn aandeel zou zijn door het uitstorten van zijn overweldigende gaven over degenen die Hem trouw zijn deel teruggeven door hun tienden en offergaven.’ (Ellen White, Review and Herald, 17 december, 1901.)

‘Ieder moet in gedachten houden dat Gods aanspraken op ons samenhangen met al zijn andere aanspraken. Hij geeft ons overvloedig en het verbond dat Hij met de mens heeft gesloten, is dat een tiende deel van je bezittingen aan God wordt teruggegeven. De Heer vertrouwt genadig zijn schatten toe aan zijn rentmeesters, maar van de tienden zegt Hij: die zijn van Mij. Net zoals God een deel van zijn eigendommen aan de mens heeft gegeven, zo moet de mens God trouw een tiende deel geven van alles wat hij bezit. Jezus Christus zelf heeft deze duidelijke afspraak gemaakt.’ (Ellen White,Testimonies for the Church,vol.6,p.384.)

`Genesis 28:13-14, 20-22 Wat beloofde God te doen voor Jakob en hoe reageerde Jakob op Gods belofte?`

**Gespreksvragen**

`Sta nog eens stil bij het feit dat het gebruik van tienden geven niet begon bij het oude Israël. Waarom wijst dat feit ons op de blijvende verplichting die wij in dat opzicht dus hebben tegenover God?`

`Bespreek de vraag waar we de studie van maandag mee hebben afgerond. Wat zou het gevolg zijn als mensen hun tienden ergens anders aan zouden geven. Wat is dan het lot van onze kerk? Zouden we nog een kerk hebben? Wat is zo fout aan de opvatting: ‘Ach, mijn tiende deel is zo weinig in vergelijking met al het andere, wat maakt het uit?’ Hoe zou het aflopen als iedereen zo zou denken?`

`Deel met anderen welke lessen jij hebt geleerd door het geven van tienden en wat jij daardoor hebt ervaren. Wat kun jij anderen leren over die gewoonte?`
