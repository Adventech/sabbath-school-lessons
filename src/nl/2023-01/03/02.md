---
title:  Een tiende is tien procent
date:   15/01/2023
---

Woordenboeken definiëren ‘tiende’ als ‘een tiende deel ergens van’ of ‘tien procent’. Deze definitie is waarschijnlijk ontleend aan de Bijbel. Tienden geven houdt simpelweg in tien procent van ons inkomen of ‘wat we erbij hebben gekregen’ aan God te geven. Alles wat we hebben, behoort in de eerste plaats toe aan God. De verordening om tienden te geven, die het volk Israël op de Sinai kreeg, maakt duidelijk dat de tienden heilig zijn en van God zijn (Zie: Leviticus 27:30,32). God vraagt slechts om de tien procent die van Hem is. Onze dankoffers staan los van de tienden en zijn daarop een aanvulling. Tienden geven is het minste wat we kunnen doen als getuigenis van onze toewijding aan God. Er is geen plek in de Bijbel die suggereert dat God minder toekomt dan een tiende deel.

`Lees Genesis 14:18-20 en Hebreeën 7:1-9. Hoe reageerde Abram toen hij Melchisedek ontmoette? Hoe ver gaat dit gebruik dus terug in de geschiedenis?`

De Bijbel spreekt voor het eerst over tienden in Genesis 14, waar Abram Melchisedek ontmoet. De laatste keer dat er naar tienden wordt verwezen in de Bijbel, gaat het over dezelfde ontmoeting. De woorden ‘een tiende’ en ‘tienden geven’ worden daar afwisselend gebruikt zonder betekenisverschil (Zie: Hebreeën 7:1-9). Merk ook op dat in dit Hebreeuwse verhaal Christus en Melchisedek niet tot de stam van Levi behoorden. Het geven van tienden gaat vooraf aan en gaat door als de unieke positie van de Levieten ten einde komt. Het is geen typisch Joods gebruik dat pas ontstond toen de Hebreeërs bij de Sinai waren.

`Lees Genesis 28:13-14, 20-22. Wat beloofde God te doen voor Jakob en hoe reageerde Jakob op Gods belofte?`

Toen Jakob van huis ging om te vluchten voor zijn woedende broer Esau, droomde hij op een nacht over een trap die van de aarde tot aan de hemel reikte. Op die trap daalden engelen neer en gingen ze omhoog. God stond bovenaan en beloofde bij Jakob te zijn en hem op een dag weer thuis te brengen. Deze alleenstaande jongeman werd werkelijk wedergeboren en zei: ‘De HEER zal mijn God zijn ... en ik beloof dat ik U dan een tiende deel zal afstaan van alles wat U mij geeft.’ (Genesis 28:21-22)

`Waarom is het belangrijk te beseffen dat tienden geven, net als de sabbat, niet ontstond als onderdeel van het wetssysteem van het oude Israël of zelfs van hun religieuze systeem? Wat kunnen wij, die in de tijd na het kruis leven, uit deze waarheid afleiden?`

`Genesis 14:18-20 en Hebreeën 7:1-9 – Hoe reageerde Abram toen hij Melchisedek ontmoette en hoe ver gaat dit gebruik terug in de geschiedenis?`