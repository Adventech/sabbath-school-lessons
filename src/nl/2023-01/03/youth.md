---
title:  Jongerenles
date:   20/01/2023
---

### Het tiendencontract

#### Opdracht van de vorige week

`Waarom geeft God je de vrije keus?`

#### Lees samen

Deuteronomium 12:4-14

#### IJsbrekervraag

`Waarom is het zo moeilijk om je strikt aan regels te houden?`

#### Inspiratie

‘Eer de Heer met vreugde.’ (Psalm 100:2, BGT.)

#### Behandel de tekst

Gedurende de tocht door de woestijn bepaalde God waar het volk zijn kamp moest opzetten. Dat gebeurde rond de tent van God, de tabernakel. Bij de tabernakel werden ook de offers gebracht. Na verloop van tijd was echter de gewoonte ontstaan om ‘offers te brengen op [de] eigen manier’ (vers 8). Bovendien werden in het land dat het volk zou binnentrekken afgoden geëerd door aan hen te offeren. (verzen 1-3). God was bezorgd dat de Israëlieten de gebruiken van de heidense volken zouden overnemen. Hij benadrukte dat er alleen geofferd mag worden op de plaats die Hij uitkiest. Alleen daar mogen zij al hun offers en ook hun tienden brengen om Hem te eren. Het werd ook de plaats waar de Israëlieten samen feest zouden vieren ter ere van God. In het land dat zij in bezit gingen nemen zouden ze gezamenlijk, inclusief kinderen, slaven en Levieten, op dezelfde plek de Heer vereren. Zo wilde God het hebben, verschillende stammen, maar één volk met één God, één tempel en één altaar.

#### Gespreksvragen naar aanleiding van de tekst

`Sinds het definitieve offer van Jezus op Golgota werd het brengen van dierenoffers in de tempel overbodig. Dat gold echter niet voor het aanbidden van God. Wat is tegenwoordig de plek waar we God vereren? Wat leert Jezus over de juiste aanbidding? (zie Johannes 4:19-23)`

`De tekst van vandaag geeft ook aan dat God wilde dat de tienden bij de tempel werden afgegeven. Lees over het geven van tienden ook Numeri 18:21-24. Hoe heeft onze kerk dit gegeven over het geven van tienden vertaald naar onze tijd?`

`Feestvieren ter ere van de Heer, blij zijn om wat Hij voor je doet en heeft gedaan. Op welke manieren kunnen we daaraan vorm geven?`

`Op welke manieren zijn wij als kerk een eenheid en vereren we gezamenlijk de Heer?`

#### Opdracht

`Waarom wil God dat we Hem aanbidden?`