---
title:  Borg staan en ideeën om snel rijk te worden
date:   01/02/2023
---

De Bijbel is er duidelijk over dat God niet wil dat zijn kinderen verantwoordelijk worden voor de verplichtingen van anderen. In het boek Spreuken waarschuwt de Heer ons voor borg staan. Dat betekent dat je garant staat voor een ander persoon.

`Lees Spreuken 6:1-5; 17:18; 22:26. Wat leren deze verzen ons?`

Borg staan komt vaak voor als een individu met geringe leenmogelijkheden een lening aanvraagt bij een kredietinstelling en daar niet voor in aanmerking komt. Degene die de lening verstrekt zal de persoon die daarvoor niet in aanmerking komt, laten weten dat de bank de lening geeft als hij/zij een kredietwaardige vriend heeft die mede ondertekent. De bank zal die medeondertekenaar dan verantwoordelijk houden in geval van in gebreke blijven.

Een gemeentelid kan naar je toekomen en vragen medeondertekenaar te zijn. Dan zou je moeten antwoorden: ‘De Bijbel raadt het mij te allen tijde af dat te doen’. Begrijp alstublieft goed dat de Bijbel ons aanmoedigt degenen in nood te helpen, maar het is niet de bedoeling dat we verantwoordelijk worden voor hun schulden. Tieners vragen hun ouders soms om mee te tekenen voor de aankoop van hun eerste auto. Jongvolwassenen kunnen hun ouders vragen om mee te tekenen voor een zakelijke lening. In elke situatie geldt hetzelfde antwoord. Het is onze plicht anderen te helpen als iemand werkelijk in nood verkeert, maar sta niet in voor de schulden van anderen. Onderzoek toont aan dat 75% van de medeondertekenaars ook degenen zijn die uiteindelijk betalen!

`Lees Spreuken 28:20 en 1 Timoteüs 6:9-10. Waar waarschuwen deze verzen ons voor?`

Stappenplannen om snel rijk te worden zijn een andere financiële valkuil: het is bijna vanzelfsprekend dat degenen die zich daarmee bezighouden in grote financiële problemen komen. Als het te goed klinkt om waar te zijn, dan is dat ook echt zo. Veel mensen raken daardoor emotioneel en financieel beschadigd. Bij deze slinkse plannen hoort dat mensen meestal geld moeten lenen om eraan te kunnen beginnen en dat maakt de ellende alleen maar groter. Vele levens en gezinnen zijn te gronde gericht door stappenplannen om snel rijk te worden. Alleen de oplichters worden er rijker van en dat ten koste van degenen die in de val lopen. Als een vriend, of misschien zelfs een geliefde, je bij zo’n plan probeert te brengen, ren dan hard weg. Loop niet weg, maar ren weg, zo snel als je kunt.

`Heb jij wel eens met zo’n plan te maken gehad? Wat heb je toen gedaan? `

`Spreuken 6:1-5; 17:18; 22:26 Wat leren deze verzen ons?`