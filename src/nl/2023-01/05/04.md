---
title:  Hoe je uit de schulden komt
date:   31/01/2023
---

`Lees Spreuken 22:7. Waarom zijn we een slaaf van degene die uitleent?`

Hoe kunnen we ontsnappen aan die nare situatie? Als je schulden hebt, zal het volgende stappenplan je helpen die kwijt te raken. Het plan is eenvoudig. Het bevat een voorwaarde en drie stappen. De voorwaarde bestaat uit een belofte aan God om trouw te zijn in het geven van zijn heilige tienden om zo zijn wijsheid en zegen te ontvangen. Hij zegent graag wie Hem gehoorzamen.

Stap 1: een stop op het aangaan van nog meer schulden. Geen uitgaven meer waarvoor je geld moet lenen. Als je geen geld leent, kun je geen schulden opbouwen. Als je geen geld leent, zak je ook niet dieper weg in de schulden.

Stap 2: een verbond sluiten met God dat je van nu af aan, door zijn zegeningen, je schulden zo snel mogelijk gaat afbetalen. Als God je financieel zegent, gebruik dat geld dan om je schulden te verminderen en niet om meer spullen te kopen. Deze stap is het belangrijkst. Wanneer mensen onverwachts geld ontvangen, geven ze het meteen weer uit. Doe dat niet, maar besteed het om van je schulden af te komen.

Stap 3: de meest praktische stap. Maak een lijst van je schulden, van de grootste naar de kleinste. Bij de meeste gezinnen staat de hypotheek op de eerste plaats en een creditcard of persoonlijke schuld staat onderaan. Noteer per schuld welk bedrag je maandelijks op z’n minst moet betalen. Verdubbel of vermeerder in ieder geval de terugbetalingen waar dat maar mogelijk is. Te beginnen met de schuld die onderaan de lijst staat. Het zal je verbazen hoe snel je de kleinste schuld van de lijst kunt schrappen. Gebruik het geld dat je nodig had voor de kleinste schuld vervolgens om dat toe te voegen aan de minimale afbetaling op de volgende schuld. Zo werk je de hele lijst af tot je bovenaan bent. Terwijl je de kleinere schulden aflost, waarvoor je vaak een hoge rente betaalt, komt er verrassend veel geld vrij om te gebruiken voor de daaropvolgende, grotere schulden.

God wil overduidelijk niet dat wij schulden hebben. Als je dat verbond eenmaal hebt gesloten, hebben vele gezinnen ondervonden dat God hen op onverwachte manieren zegent. Daardoor kunnen ze de schuld sneller aflossen dan ze van tevoren gedacht hadden. Door deze drie simpele stappen toe te passen, zijn vele gezinnen nu vrij van schuld. Dat kun jij ook doen! Zodra je God op de eerste plaats zet, ontvangt je zijn wijsheid en zegen om te beheren wat Hij je heeft toevertrouwd.

`‘Laat uw leven niet beheersen door geldzucht, neem genoegen met wat u hebt. Hij heeft immers zelf gezegd: ‘Nooit zal Ik u afvallen, nooit zal Ik u verlaten.’’ (Hebreeën 13:5) Waarom kunnen deze woorden, als je ze toepast, mensen ervan weerhouden in de schulden te komen?`

`Spreuken 22:7 – Waarom zijn we een slaaf van degene die uitleent?`