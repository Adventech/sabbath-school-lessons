---
title:  Omgaan met schulden
date:   28/01/2023
---

### Lezen

Deuteronomium 15:1-5; 28:1-2, 12; Spreuken 22:7; 6:1-5; Matteüs 6:24; 1 Johannes 2:15

> <p>Kerntekst</p> 
> ‘Een rijke heeft macht over armen, wie leent, is de slaaf van zijn geldschieter.’ Spreuken 22:7

Een definitie van ‘schuld’ is deze: ‘vandaag leven op wat je in de toekomst verwacht te verdienen’. Met schulden leven lijkt tegenwoordig de levensstijl te zijn, maar dat hoort onder christenen geen gewoonte te zijn. De Bijbel ontmoedigt het aangaan van schulden. In de Bijbel wordt minstens 26 keer verwezen naar schuld en die verwijzingen zijn allemaal negatief. Er staat niet dat het een zonde is om geld te lenen, maar de Bijbel heeft het wel vaak over de negatieve consequenties die het met zich meebrengt.

Toen Paulus het over financiële verplichtingen had, zei hij: ‘Geef iedereen wat hem toekomt: belasting aan wie u belasting verschuldigd bent, accijns aan wie u accijns verschuldigd bent, ontzag aan wie ontzag toekomt, eerbied aan wie eerbied toekomt. Wees elkaar niets schuldig, behalve liefde, want wie de ander liefheeft, heeft de wet vervuld.’ (Romeinen 13:7-8) Waarom is schuld bijna een internationale plaag, of dat nu het geval is op persoonlijk, maatschappelijk of overheidsniveau? In elke samenleving is er altijd wel een klein percentage mensen geweest dat schulden had. Vandaag de dag geldt dat voor een veel groter deel van de samenleving en het komt hun bijna nooit ten goede.

Deze week bestuderen we hoe schulden kunnen ontstaan en hoe we ermee om horen te gaan. Al heb je misschien zelf geen schulden, je kunt deze waardevolle kennis delen met familie en vrienden die ervan kunnen profiteren.

_Op sabbat 4 februari bespreken we met elkaar deze les._