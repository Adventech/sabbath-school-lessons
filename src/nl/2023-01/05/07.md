---
title:  Verdere studie
date:   03/02/2023
---

Het driestappenplan om je te ontdoen van je schulden, staat in één van de geschriften van Ellen White. De cursivering is toegevoegd om de specifieke stappen te benadrukken. ‘Neem je voor jezelf geen andere schulden op de hals te halen. Ontzeg jezelf liever duizend dingen dan schulden te maken. Door schulden te krijgen heb je jezelf in je leven een zware last op de schouders gelegd. Vermijd het als waren het de pokken.

‘Beloof God plechtig dat je door zijn zegeningen je schulden zult afbetalen en wees niemand dan meer iets schuldig, al moet je leven van droog brood ... Zwicht niet, wees niet ontmoedigd en gooi het bijltje er niet bij neer. Ontzeg je smaakpapillen het lekkers, zeg nee tegen toegeven aan je eetlust, spaar elke cent die je hebt en betaal je schulden af.

‘Los ze zo snel mogelijk af. Als je weer een vrij man/vrouw bent en niemand iets schuldig bent, heb je een geweldige overwinning behaald.’ (Ellen White, Counsels on Stewardship, p. 257.)

Als je nog meer adviezen nodig hebt om je schulden kwijt te raken, probeer dan eens dit stappenplan:

1. Stel een begroting vast. Stel een eenvoudige begroting op door uw inkomsten en uitgaven/betalingen drie maanden bij te houden. Veel mensen staan versteld over de hoeveelheid geld die ze spenderen aan onnodige spullen. 
2. Gooi je creditcards weg. Creditcards zijn één van de hoofdoorzaken van schulden in gezinnen. Ze zijn zo makkelijk in het gebruik en zo moeilijk af te betalen. Als je erachter komt dat je het bedrag op de kaarten niet elke maand betaalt of dat je ze gebruikt om spullen te kopen die je anders niet had gekocht, vernietig je creditcards dan voordat ze jou, je huwelijk of allebei verwoesten. 
3. Neem besparende maatregelen. Soms beseffen we niet hoeveel we kunnen besparen op onze maandelijkse uitgaven door enkel te letten op de kleine dingen die we kopen. Die kunnen behoorlijk aantikken.

`1 Timoteüs 6:6-10 Waar wijst Paulus ons op?`

**Gespreksvragen**

`Het is duizelingwekkend hoeveel schulden landen en individuen op zich hebben genomen. Wat zijn jouw ervaringen met schulden en met de problemen die schulden met zich meebrengen voor jou of voor anderen?`

`Wat kan je gemeente doen om leden te helpen hun schulden in de hand te houden of financiële zaken in het algemeen te regelen?`

`Op welke Bijbelse beloftes kun je beslag leggen om jezelf te beschermen tegen de verleidingen van de wereld en de financiële gevaren die hebzucht voor ons in zich hebben?`