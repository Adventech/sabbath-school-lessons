---
title:  Schuldproblemen
date:   29/01/2023
---

`Lees Deuteronomium 28:1-12. Wat is Gods ideaal voor zijn kinderen als het over schulden gaat? Hoe kunnen ze dat doel bereiken? Wat kunnen we leren van die tijd en hoe kunnen we het toepassen op onze eigen situatie ofschoon we nu in hele andere omstandigheden leven?`

Onderzoek toont aan dat er drie hoofdoorzaken zijn voor de financiële moeilijkheden waar mensen in belanden. Hieronder staat de lijst, te beginnen met de meest voorkomende.

1. Onwetendheid. Veel mensen zijn financiële analfabeten. Dat geldt zelfs voor mensen met een goede opleiding. Ze zijn simpelweg nooit gewezen op hoe de Bijbel of zelfs seculaire bronnen met geld omgaan. Toch is er hoop! Deze les zal die werkwijze in kaart brengen en uitleggen hoe we die kunnen toepassen.
2. Hebzucht of egoïsme. Door reclames en persoonlijke wensen leven mensen gewoon boven hun stand. Ze willen niet leven, rijden of rondlopen in de kleding die ze zich echt kunnen veroorloven. Veel van deze mensen denken vaak ook dat ze te arm zijn om tienden te geven. Ten gevolge daarvan leven ze hun leven zonder Gods beloofde wijsheid en zegen (Zie: Maleachi 3:10-11; Matteüs 6:33). Ook voor deze mensen is er hoop, maar het vergt een innerlijke verandering. Er is een instelling van tevredenheid nodig. 
3. Tegenslag in het leven. Iemand heeft misschien een ernstige ziekte gehad zonder een afdoende zorgverzekering. Mensen kunnen in de steek zijn gelaten door een partner die een gat in de hand had. Een natuurramp kan hun bezittingen hebben verwoest. Of iemand is geboren en opgegroeid in grote armoede. Ook voor deze mensen is er hoop, al is de weg die zij moeten gaan moeilijker om hun problemen te overwinnen. Verandering kan komen door de steun van christelijke vrienden, de raad en/of bijstand van godvrezende adviseurs, grote inzet in combinatie met een goede opleiding en de zegen en voorzienigheid van God.

Er is een uitweg uit schulden, wat de oorzaak daarvan ook is, en zelfs als iemand het aan zichzelf te danken heeft. Degenen die schulden hebben, zullen wel wat moeten veranderen in hun leven, hun uitgavenpatronen en hun financiële prioriteiten.

`Lees 1 Timoteüs 6:6-10. Waar wijst Paulus ons op, waar we allemaal rekening mee moeten houden? Wat betekenen die woorden voor jou? Hoe kun jij leven naar hetgeen het Woord ons hier leert?`

`Deuteronomium 28:1-12 Wat is Gods ideaal voor zijn kinderen als het over schulden gaat en wat kunnen we hiervan leren?`