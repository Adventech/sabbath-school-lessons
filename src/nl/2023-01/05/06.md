---
title:  Maximale looptijden en leenmogelijkheden
date:   02/02/2023
---

`Lees Deuteronomium 15:1-5. Wat verlangde de Heer van zijn volk?`

In overeenstemming met andere zevenjarige regelingen was niet alleen slavernij en landbezit gereguleerd, maar waren er ook regels voor schuldeisers (Exodus 21:2; Leviticus 25:3-4). Omdat schuldeisers geen schuld kwijt wilden schelden, kon iemand hooguit zeven jaar in schulden verkeren. Ongeacht de vele andere dingen die deze verzen ons leren, laten ze vooral zien dat de Heer zich bekommert om dergelijke financiële zaken, vooral wanneer het mede-Israëlieten betrof. Deze verzen wijzen er ook op dat de Heer het bestaan van schulden erkent, hoe negatief er over het algemeen ook over werd gedacht. Hij benadrukte eveneens dat schulden waar mogelijk vermeden moesten worden.

Vandaag de dag sluiten velen over de hele wereld leningen af voor dertig of veertig jaar om hun woning te financieren. Eén van de redenen waarom huizen zo duur zijn, is dat mensen zulke hoge hypotheken kunnen aangaan om ze te kopen. Tegelijkertijd stellen veel mensen, ouders en studenten, zich de vraag of ze geld moeten lenen voor een studie. Doorgaans zal een universitaire graad het vermogen vergroten van een individu om een inkomen te verwerven voor de rest van zijn/haar leven. Sommige mensen moeten misschien geld lenen om hun studie te betalen, maar houd het volgende in gedachten. Je moet het geleende bedrag met rente terugbetalen. Probeer alle subsidies en beurzen te krijgen waar je voor in aanmerking komt. Werk hard en spaar wat je kunt voor je studie. Volg uitsluitend studies die je aan een baan helpen. Laat je ouders je helpen. In de tijd van de Bijbel gaven ouders hun kinderen een akker om daarmee een bestaan op te bouwen. In deze tijd zal die ‘erfenis’ meestal de vorm aannemen van een opleiding zodat ze onafhankelijke volwassenen kunnen worden.

In een ideale wereld zou er helemaal geen sprake zijn van lenen en schuld. Omdat we niet in een ideale wereld leven, kunnen er momenten zijn waarop we geld moeten lenen. Zorg ervoor dat je de best mogelijke overeenkomst sluit en tegen het beste rentetarief. Leen het minimale bedrag dat je nodig hebt en betaal het zo snel mogelijk af om rentekosten te besparen. Laat je leiden door het beginsel dat we schulden voorkomen, voor zover we daar menselijkerwijs toe in staat zijn. Door de Bijbelse financiële principes toe te passen in ons eigen leven kunnen we een heel eind komen in het vermijden van onnodige schulden en voorkomen we de vreselijke spanning die het kan geven voor ons en onze gezinnen.

`Als jij mensen geld hebt geleend, hoe eerlijk, oprecht en vriendelijk ben jij geweest in je omgang met hen? Hoe zou het je vergaan als God je daarvoor ter verantwoording zou roepen? (Zie: Prediker 12:14)`

`Deuteronomium 15:1-5 Wat verlangde de Heer van zijn volk?`