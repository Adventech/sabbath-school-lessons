---
title:  Liefdadigheid op je sterfbed
date:   08/03/2023
---

`Lees Spreuken 30:8; Prediker 5:10; 2 Korintiërs 4:18; 1 Timoteüs 6:17. Welke lessen leren deze verzen ons over de juiste omgang met geld? `

Geld kan mensen stevig in zijn greep houden, wat tot de ondergang van velen heeft geleid. Wie heeft niet gehoord van mensen die vreselijke dingen hebben gedaan voor geld, terwijl ze al genoeg hadden? Zo hoeft het niet te zijn. Met Gods kracht kunnen we de overwinning behalen op de pogingen van de vijand om wat als zegen is bedoeld (materiële bezittingen) tot een vloek te maken.

Als we goede rentmeesters willen zijn in de voorbereiding op de dood, dan moeten we één verleiding onder ogen zien en dat is om nu alles op te sparen vanuit het idee dat ‘Als ik sterf, kan ik het op dat moment allemaal weggeven’. Deze instelling is wel beter dan alles zelf uitgeven. Een miljardair beweerde eens dat hij alleen goed had geleefd als de cheque zou worden geweigerd, die wordt uitgeschreven voor zijn begrafenis. We kunnen en zouden beter moeten weten.

‘Velen onthouden tijdens hun leven middelen aan Gods werk, terwijl ze hun geweten sussen met het idee dat ze vrijgevig zullen zijn bij hun dood. Ze durven hun geloof nauwelijks handen en voeten te geven en wagen het niet op God te vertrouwen dat Hij hen van alles zal voorzien tijdens hun leven. Liefdadigheid op je sterfbed is niet wat Christus vraagt van zijn volgelingen. Het is geen excuus voor zelfzuchtigheid tijdens het leven. Degenen die zich vastklampen aan hun eigendommen totdat ze aan de rand van de dood staan, geven ze over aan de dood in plaats van aan Gods werk. Er treden dagelijks verliezen op. Banken gaan failliet en bezittingen kunnen op vele manieren verloren gaan. Velen willen wel wat doen, maar stellen het telkens uit. De tegenstander zet alles op alles om te voorkomen dat er middelen in de schatkamer belanden. Het gaat verloren voordat het aan God wordt teruggeven en dan staat Gods tegenstander te juichen.’ (Ellen White, Testimonies for the Church, vol. 5, p. 154.)

`Waarom moeten we goed nadenken over de wijze waarop we rechtvaardigen hoe we onze materiële zegeningen hebben gebruikt?`

`Spreuken 30:8; Prediker 5:10; 2 Korintiërs 4:18; 1 Timoteüs 6:17 Welke lessen leren deze verzen ons over de juiste omgang met geld?`