---
title:  Verdere studie
date:   10/03/2023
---

Ellen White besteedde twee hoofdstukken aan dit belangrijke onderwerp van de verdeling van onze bezittingen. U kunt deze vinden in Testimonies for the Church, vol. 3, pp. 116-130, ‘To (Aged and) Wealthy Parents’, en in Testimonies for the Church, vol. 4, pp. 476-485, ‘Wills and Legacies’. In Counsel on stewardship, pp. 323-335, staat eveneens een uiteenzetting over onze plannen met onze eigendommen.

Ellen White zei het volgende: ‘Wat velen uit willen stellen tot de dood nadert, kunnen ze als ware christenen beter doen zolang ze nog een stevige grip hebben op het leven. Zij wijden zichzelf en hun bezittingen aan God en terwijl ze in hun gedrag zijn rentmeesters zijn, voelen ze zich voldaan omdat ze hun plicht doen. Door hun laatste wilsbeschikking uit te voeren, kunnen ze zelf voldoen aan Gods eisen, in plaats van de verantwoordelijkheid op anderen te leggen.’ (0 Ellen White, Testimonies for the Church, vol. 4, p. 480.)

Wat betekent het om ‘zelf je laatste wilsbeschikking uit te voeren’? Bij het opstellen van een testament wijst de maker van het testament een uitvoerder aan om zijn bezittingen na zijn dood te verdelen, overeenkomstig zijn testament. Door dat zelf te doen, verdeel je eenvoudigweg je bezittingen terwijl je nog leeft. Dan kun je zien waar je geschenk toe leidt en weet je dat je de door God aan jou toevertrouwde talenten op de juiste manier inzet. Voor de christen is de wederkomst van Christus ‘de gezegende hoop’. We hebben ons allemaal voorgesteld hoe geweldig het zal zijn om Jezus op de wolken te zien komen. We verlangen ernaar de woorden te horen, ‘Goed gedaan’. Wat gebeurt er nu als we ons hoofd te rusten leggen voordat Jezus komt? Als we zijn geopenbaarde wil hebben gevolgd, kunnen we nu al de voldoening hebben het werk vooruit te zien gaan door onze inspanningen en te weten dat het werk door onze laatste wilsbeschikking ook kan worden voortgezet na onze dood.

`Matteüs 24:43-46 – Welke opdrachten worden hier beschreven?`

**Gespreksvragen**

`We kunnen nu schatten in de hemel verzamelen. Waarom is dat heel wat anders dan de weg naar verlossing proberen te verdienen of ‘te kopen’?`

`Het spreekt voor zich dat we gul moeten zijn met wat we bezitten, maar tegelijkertijd moeten we ook verstandig zijn. Hoe vaak hebben we mensen, die een datum vaststellen, niet ook om geld horen vragen omdat een bepaalde gebeurtenis op die en die dag zal plaatsvinden? Ze beweren dat we het beter meteen aan het dienstwerk kunnen geven, omdat ons geld later waardeloos zal zijn. Hoe kunnen we onderscheid maken tussen deze oplichterij en de legitieme manieren om ons geld ook nu in te zetten voor Gods werk?`