---
title:  Een geestelijke nalatenschap
date:   09/03/2023
---

Het is moeilijk voor te stellen hoe dit aardse leven zou zijn geweest als mensen niet hadden gezondigd. Van één ding kunnen we zeker zijn: niemand zou hamsteren, er zou geen hebzucht zijn en geen armoede. Dat zijn allemaal dingen die onze wereld geteisterd hebben zolang er sprake is van opgetekende geschiedenis. De wijze waarop we denken met bezit om te moeten gaan of iets waarvoor we hebben gewerkt en wat dus van ons is als we het eerlijk hebben verkregen, is desondanks een teken van leven in een gevallen wereld. Wat we ook bezitten, er is één belangrijke zaak die we nooit mogen vergeten.

`Lees Genesis 14:19; Psalm 24:1; 50:10; Kolossenzen 1:15-17; Hebreeën 3:4. Waar draaien al deze Bijbelteksten om? Welke uitwerking moet die boodschap hebben op wat we doen met de materiële zegeningen die God ons heeft gegeven?`

We zijn rentmeesters en beheerders van wat Hij ons heeft toevertrouwd. God is ten slotte de eigenaar van alles. Hij geeft ons leven, een bestaan en de kracht om ook maar iets te bezitten. Het is daarom alleen maar logisch dat we Hem teruggeven wat overblijft als we klaar zijn met de dingen die God ons heeft gegeven en nadat we hebben gezorgd voor onze gezinnen. ‘Als u bijdraagt aan Gods werk, verzamelt u schatten in de hemel. Alles wat u boven verzamelt, is veilig voor rampen en verliezen. Het breidt zich uit tot een eeuwige, blijvende schat [en] zal worden gestort op je rekening in het hemels koninkrijk.’ (Ellen White, Counsels on Stewardship, p. 342.) Er zijn zoveel voordelen aan het geven tijdens ons leven. Om er een paar te noemen:

1. De schenker kan de uitwerking zien van wat hij geeft: een nieuw kerkgebouw, de opleiding van een student, een evangelisatiecampagne, enz.

2. Het dienstwerk of de persoon heeft er wat aan als de nood het hoogst is.

3. Je familie en/of vrienden maken geen ruzie over je bezittingen na je dood.

4. Het geeft blijk van belangrijke normen en waarden binnen het gezin en van gulheid en liefde voor anderen.

5. Er hoeft nauwelijks belasting betaald te worden over de erfenis.

6. Je kunt er zeker van zijn dat wat je geeft daar terechtkomt waar je het wilt hebben. Rechtbanken of terneergeslagen verwanten kunnen zich er niet mee bemoeien.

7. Het wijst op een verandering in het hart van de schenker van egoïsme naar onbaatzuchtigheid.

8. We verzamelen er schatten in de hemel mee.

`Heb jij al iets geregeld voor wanneer je er niet meer zult zijn?`

`Genesis 14:19; Psalm 24:1; 50:10; Kolossenzen 1:15-17; Hebreeën 3:4 Waar draaien deze Bijbelteksten om?`