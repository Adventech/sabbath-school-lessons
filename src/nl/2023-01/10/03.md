---
title:  Je kunt niets meenemen
date:   06/03/2023
---

Iemand stelde de bekende evangelist Billy Graham eens de vraag wat hem het meest verbaasd had in het leven, nu hij op leeftijd was (Graham was toen in de zestig). Zijn antwoord op die vraag? ‘De kortheid ervan’. Het leven vliegt zonder meer snel voorbij.

`Lees Psalm 49:17-18; 39:12; Prediker 2:18-22; 1 Timoteüs 6:6-7; Jakobus 4:14. Wat leren deze verzen over het menselijk leven? `

Het leven vliegt niet alleen voorbij. Als je sterft, kun je niets meenemen, althans niets van de materiële goederen die je bijeen hebt gebracht. Ons karakter? Dat is een ander verhaal. ‘Bij zijn dood kan iemand niets meenemen.’ (Psalm 49:18 ) We laten het dus achter opdat een ander het krijgt. Wie het ontvangt, hangt natuurlijk af van de regelingen die we van tevoren hebben getroffen. Niet iedereen laat een erfenis na, maar de meeste mensen hebben na jaren van werk wel enige rijkdom vergaard. Wat daar na je overlijden mee gebeurt, is een belangrijke vraag waar mensen goed over na moeten denken. Voor de mensen die bezittingen hebben in de laatste jaren van hun leven, of het nu veel of weinig is, kan een testament maken hun laatste daad als rentmeesters zijn. De laatste keer dat ze zorgvuldig beheren waarmee God hen heeft gezegend.

Als je je laatste wilsbeschikking niet op papier hebt staan door middel van een testament, dan kunnen wetten van de burgerlijke overheid in werking treden. Dat hangt er uiteraard van af waar je woont. Sterf je zonder testament, dan verdelen de meeste burgerlijke rechtsgebieden de bezittingen onder de familieleden, of ze die nou nodig hebben of niet, of ze het geld nou goed zullen besteden of niet en ongeacht de vraag aan wie je iets had willen geven. De kerk krijgt niets. Als dat je wens is, is dat prima. Zo niet, dan moet je ervoor zorgen dat je het van tevoren op papier hebt staan. Kort samengevat komt het hierop neer dat je kunt zeggen dat God alles bezit, (Zie: Psalm 24:1) Vanuit een Bijbels perspectief is het niet meer dan logisch om aan Hem, als rechtmatige eigenaar, terug te geven wat er is overgebleven van wat Hij ons heeft toevertrouwd op het moment dat in de noden van onze geliefden is voorzien.

`We weten dat de dood zich op elk moment kan aandienen en zelfs vandaag de dag nog heel onverwachts kan komen. Wat gebeurt er met je geliefden als je vandaag sterft? Wat gebeurt er met je bezittingen? Worden ze verdeeld zoals jij dat graag zou willen?`

`Psalm 49:17-18; 39:12; Prediker 2:18-22; 1 Timoteüs 6:6-7; Jakobus 4:14 – Wat leren deze verzen over het menselijk leven?`