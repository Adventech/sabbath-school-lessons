---
title:  Teruggeven
date:   04/03/2023
---

### Lezen

Lucas 12:16-21; Prediker 2:18-22; 5:10; Spreuken 27:23-27; 2 Korintiërs 4:18; Kolossenzen 1:15-17

> <p>Kerntekst</p> > ‘Ik hoorde een stem uit de hemel zeggen: “Schrijf op: ‘Gelukkig zijn zij die vanaf nu in verbondenheid met de HEER sterven.’” En de Geest beaamt: “Zij mogen uitrusten van hun inspanningen, want hun daden vergezellen hen”.’ Openbaring 14:13

Naarmate het einde van onze jaren nadert waarin we geld verdienen, richten we onze aandacht op het in stand houden van onze bezittingen tot onze dood. De overgang van het werkende leven naar de tijd van pensionering kan voor sommigen een traumatische ervaring zijn. Hoe kunnen we onze geldzaken het beste regelen?

Hoe ouder mensen worden, hoe meer ze na beginnen te denken over de toekomst. Onze zorgen draaien meestal om: te jong overlijden (voordat het gezin op eigen benen staat); te lang leven (de bezittingen zijn weg en het spaargeld is op); aan een noodlottige ziekte lijden (waar al je middelen in een rap tempo door verdwijnen); geestelijke en/of fysieke gebrekkigheid (wie zorgt er voor me?).

Toen ze over deze angsten sprak, schreef Ellen White: ‘De bron van al deze zorgen is de tegenstander … Als ze zich zo zouden opstellen zoals God dat voor ogen heeft, kunnen hun laatste dagen de beste en de gelukkigste zijn … ze zouden hun angsten en lasten naast zich neer moeten leggen en hun tijd zo gelukkig mogelijk besteden en zich klaarmaken voor de hemel.’ (Ellen White, Testimonies for the Church, vol. 1, p. 424.)

Deze week richten we ons op Gods advies voor de laatste levensjaren. Welke dingen zouden we moeten doen, wat moeten we vermijden en door welke principes horen we ons te laten leiden?

_Op sabbat 11 maart bespreken we met elkaar deze les._ 