---
title:  Wij zijn deel van Gods gezin
date:   01/01/2023
---

`Lees Efeziërs 3:14-15. Welk beeld wordt opgeroepen in dit vers en welke hoop kunnen we daaruit putten?`

Al vroeg in zijn dienstwerk zei Jezus: ‘Bid daarom als volgt: Onze Vader in de hemel, laat uw naam geheiligd worden.’ (Matteüs 6:9) Enige tijd later herhaalde Hij precies hetzelfde gebed met alleen zijn leerlingen om Hem heen (Lucas 11:2). Jezus zei ons zijn Vader aan te spreken als ‘Onze Vader in de hemel’. Toen Jezus Maria ontmoette na zijn opstanding, wilde ze Hem vast pakken. ‘”Houd Me niet vast”, zei Jezus. “Ik ben nog niet opgestegen naar de Vader. Ga naar mijn broeders en zeg tegen hen dat Ik opstijg naar mijn Vader, die ook jullie Vader is, naar mijn God, die ook jullie God is”.’ (Johannes 20:17) Omdat we dezelfde Vader hebben als Jezus, is Hij onze broer en zijn wij allen broeders en zusters in de Heer. Jezus werd deel van het aardse gezin zodat wij deel uit konden maken van het hemelse gezin. ‘Het hemelse en het aardse gezin zijn één.’ (Ellen White, De wens der eeuwen, p. 695.)

Lees Exodus 3:10; 5:1; Galaten 3:26,29. Wat leren deze verzen ons over hoe God met ons omgaat? Waarom is dit zo bemoedigend?

In tegenstelling tot een interpretatie van de schepping waarin we slechts de uitkomst zijn van kille, gevoelloze natuurwetten, leert de Bijbel ons niet alleen dat God bestaat. Gods Woord leert ons ook dat Hij van ons houdt en op zo’n liefdevolle manier met ons omgaat dat het beeld van een gezin heel vaak voorkomt in de Schriften om die relatie te omschrijven. Of Jezus Israël nou ‘mijn volk’ noemt, of naar ons verwijst als ‘kinderen van God’ of naar God verwijst als ‘onze Vader’, de boodschap blijft gelijk: God houdt van ons zoals familieleden worden geacht van elkaar te houden. Wat een geweldig nieuws in een wereld die zo vijandig kan zijn!

`Stel je een wereld voor waarin we met iedereen omgaan als ware het ons gezinslid. Hoe kunnen we leren alle mensen te behandelen als onze broeders en zusters?`

`Efeziërs 3:14-15 Welk beeld wordt opgeroepen in dit vers en welke hoop kunnen we daaruit putten?`
