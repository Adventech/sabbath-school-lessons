---
title:  Deel van Gods gezin
date:   31/12/2022
---

### Lezen 
Galaten 3:26,29; Psalm 50:10-12; 1 Kronieken 29:13-14; Filippenzen 4:19; 1 Johannes 5:3; Matteüs 6:19-21

> <p>Kerntekst</p> 
> ‘Bedenk toch hoe groot de liefde is die de Vader ons heeft geschonken! Wij worden kinderen van God genoemd.’ 1 Johannes 3:1

Als christenen is het een geweldig iets in onze relatie met God dat Hij het ons heeft toevertrouwd voor zijn zaken op aarde te zorgen. Vanaf het prille begin van de menselijke geschiedenis droeg God nadrukkelijk de persoonlijke zorg voor een schepping zonder gebreken over aan Adam en Eva (Zie Genesis 2:7-9,15). Van het geven van een naam aan de dieren tot het verzorgen van de tuin van Eden en het vervullen van de aarde met nageslacht, God wond er geen doekjes om: wij mogen hiervoor aan de slag ten behoeve van Hem.

Hij zegent ons ook met de middelen. Wij zijn degenen aan wie Hij die middelen toevertrouwt om die op de juiste manier te gebruiken. Denk bijvoorbeeld aan het inzamelen van geld, het uitschrijven van cheques, het doen van digitale overschrijvingen, het opstellen van begrotingen of het naar de kerk brengen van onze tienden en gaven op sabbatmorgen. God spoort ons aan de middelen die Hij ons heeft gegeven in te zetten voor onze eigen behoeften, de noden van anderen en voor de voortgang van zijn werk.

Hoe ongelofelijk dat ook lijkt, wij zijn degenen aan wie God het heeft toevertrouwd zijn kinderen op te voeden, zijn gebouwen te bouwen en de volgende generaties te onderwijzen. In de les van deze week verkennen we welke voorrechten en verantwoordelijkheden het met zich mee brengt, dat je deel bent van Gods gezin.

_Op sabbat 7 januari bespreken we met elkaar deze les._
