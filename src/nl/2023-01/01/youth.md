---
title:  Jongerenles
date:   06/01/2023
---

### Deel van Gods gezin

#### Openingsvraag

`Wat betekent het voor jou een kind van God te zijn?`

#### Lees samen

Galaten 3:26-4:7

#### IJsbrekervraag

`Welke rol heeft een vader in het gezin in onze cultuur? Hoe was dat in de tijd van het Nieuwe Testament?`

#### Inspiratie

‘als je Mij [Jezus] gezien hebt, dan heb je ook de Vader gezien.’ (Johannes 14:9, BGT.)

#### Behandel de tekst

Op voorwaarde dat wij in Jezus geloven zijn wij kinderen van God. Dat is nogal wat! Want God is zo groot dat we ons er eigenlijk geen voorstelling van kunnen maken. En toch, Hij is onze Vader. Joden beschouwden Abraham als hun ‘vader’ (zie Johannes 8:39). Paulus leert ons echter dat iedereen die in Jezus gelooft een nakomeling van Abraham is. De beloften aan Abraham gelden dus ook voor ons, wij horen bij dat gezin. Tot de tijd dat Jezus kwam (Galaten 4:4), werd Gods volk beschouwd als slaven die aan de wet onderworpen waren. Sinds Jezus zijn wij vrijgekocht en worden we als kinderen van God beschouwd. God schrijft zijn wet in ons hart (zie Jeremia 31:33). Dat maakt dat wij ons uit liefde voor God aan zijn wet willen houden. Wij, die in Jezus geloven, zijn kinderen van één groot gezin met God als Vader.

#### Gespreksvragen naar aanleiding van de tekst

`Wat voor beeld heb je bij God als je Vader? Hoe helpt de tekst Johannes 14:9 je daarbij?`

`In het tv-programma Spoorloos zoeken meestal volwassen adoptiekinderen, naar hun biologische ouders. Voor hen is het heel belangrijk hun ‘echte’ ouders te vinden. Hoe belangrijk is het voor jou om je hemelse Vader te vinden en te leren kennen?`

`Alle mensen die in Jezus geloven vormen samen één gezin met God als Vader. Wat betekent dat voor jouw beeld van en omgang met mensen uit een totaal andere cultuur en denkwereld?`

`Hoewel we geloven dat de Geest van Jezus in ons hart woont, bestaat er onder ons toch een grote diversiteit in opvattingen t.a.v. hoe we ons geloof in de praktijk menen te moeten brengen (Galaten 4:6). Hoe gaan wij daar op een goede manier mee om?`

#### Opdracht

`Hoe ervaar jij Gods aanwezigheid en leiding?`