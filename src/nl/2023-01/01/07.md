---
title:  Verdere studie
date:   06/01/2023
---

‘Het hart van God gaat uit naar zijn aardse kinderen met een liefde die sterker is dan de dood. Toen Hij zijn Zoon gaf, goot Hij de hele hemel uit in die ene gave. Het leven van de Heiland, zijn dood en zijn bemiddelingswerk, het dienstwerk van de engelen, het pleiten van de Geest, de Vader die boven en door dit alles heen zijn invloed laat gelden, de onophoudelijke belangstelling van de kant van de hemelse wezens – dat alles wordt ingezet voor de redding van de mens.’ (Ellen White, De weg naar Christus, p. 13.)

‘Wanneer we ons eigen ik hebben verloochend en onszelf aan Christus hebben gegeven, zijn we lid geworden van Gods gezin en is alles in het Vaderhuis voor ons beschikbaar. Al Gods schatten zijn dan binnen ons bereik, zowel in de huidige wereld als in de komende. De assistentie van de engelen, de gave van zijn Geest, de inspanningen van zijn dienaren – het is allemaal beschikbaar voor ons. Alles wat ons in deze wereld goed kan doen is ons gegeven.’ (Ellen White, Christen zijn op de manier van Jezus, p. 107.)

`Exodus 3:10; 5:1; Galaten 3:26,29 Wat leren deze verzen ons over hoe God met ons omgaat?`

**Gespreksvragen**

`Door al deze geweldige gaven die God zijn kinderen geeft, moeten we dezelfde vraag stellen als de psalmist: ‘Hoe kan ik de HEER vergoeden wat Hij voor mij heeft gedaan?’ (Psalm 116:12) Maak een lijst van de zegeningen en gaven die God jou heeft geschonken in jouw geestelijke en aardse leven en deel dat met de groep. Hoe dankbaar zou jij God werkelijk moeten zijn?`

`Hoewel we vooral aan God denken als onze Schepper (en terecht), leert de Bijbel ons keer op keer dat Hij ons ook steun biedt (Zie: Hebreeën 1:3; Job 38:33-37; Psalm 135:6-7; Kolossenzen 1:17; Handelingen 17:28; 2 Petrus 3:7). Van de sterrenstelsels in het universum tot het kloppen van ons hart en de krachten die de atomen bij elkaar houden waaruit alles om ons heen is gemaakt, ze zijn er enkel en alleen door Gods onderhoudende kracht. Waarom kan deze Bijbelse waarheid ons helpen te begrijpen welke plichten we hebben tegenover God, in de zin van hoe we moeten gebruiken wat Hij ons heeft gegeven? Waarom helpt deze waarheid ons het leven en het doel van het leven in het juiste perspectief te blijven zien?`

`In deze les hebben we bestudeerd waarom Jezus en het verlossingsplan de grootste gaven zijn van alles wat God ons heeft gegeven. Waarom is dat het geval? Wat zou er overblijven als we die gaven niet hadden en de grote hoop die ze met zich meebrengen? Een atheïstische auteur omschreef mensen als niets meer dan ‘stukken bedorven vlees op uiteenvallende botten’. Waarom zou hij nog gelijk hebben, ware het niet dat ons de gave van het evangelie is gegeven?`