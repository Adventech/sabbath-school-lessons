---
title:  Verdieping
date:   24/02/2023
---

## Plannen maken om succes te hebben

### Genesis 39:2-6

#### IJsbrekervraag

`Wat doet het met jou, wanneer iemand zijn waardering uitspreekt voor wat je doet, en jou daarbij ook nog eens vraagt met hem samen te gaan werken?`

#### Ik Verken

Potifar was een hoveling van de farao en hoofd van diens lijfwacht, een vertrouwenspositie. Potifar besloot op zijn beurt Jozef een vertrouwenspositie te geven, toen hij zag dat de Heer Jozef terzijde stond omdat hij trouw was aan Hem en bleef. Als gevolg daarvan ervoer ook Potifar de zegen van de Heer. Genesis 39 is het vervolg op Genesis 37, waarin wordt beschreven hoe Jozef door zijn broers aan Midjanieten wordt verkocht, die hem op hun beurt in Egypte doorverkopen aan Potifar. Genesis behoort tot de ‘vijf boeken van Mozes’. Er zijn aanwijzingen dat wat Mozes oorspronkelijk schreef een redactie onderging, waardoor de tekst de formulering kreeg die aan onze vertalingen ten grondslag ligt.

#### Ik Bestudeer

Ellen White schrijft: ‘Jozef geloofde dat de God van zijn vaderen zijn God zou zijn. … Hij bad dat de bewaarder Israëls met hem zou zijn in het land van zijn ballingschap. … Zijn werkzaamheid, zorg en energie werden met Gods zegen bekroond. Jozef schreef zijn succes toe aan Gods gunst. … Zonder aanhoudende, doelgerichte inspanning zou dit succes echter nooit bereikt zijn’ (Patriarchen en profeten, p. 183-184).

`Welke doelen zou Jozef voor ogen gehad kunnen hebben?` `Jozef was een dienaar van Potifar en hij beheerde zijn bezit. Als dienaars van Jezus beheren wij wat Hij ons toevertrouwt.`

`Lees Matteüs 24:45-47. Wat zie je hier terug van Jozefs optreden?`

`Waarom is het belangrijk dat je geestelijk en lichamelijk voedsel op tijd ontvangt?`

`Welke overeenkomst bestaat er tussen Genesis 39:2-6 en Daniël 2:47-48?`

`In welke opzichten leken Jozef en Daniël op elkaar?`

Naar wereldse maatstaven was Jozef aanvankelijk niet bijzonder succesvol. Dat veranderde toen hij onderkoning van Egypte werd (Genesis 41:38-42).

`Had hij succes omdat hij op God vertrouwde, of was er ook een andere reden? Vgl. Genesis 41:33-36.`

Jozef hield net als Daniël vast aan de principes van zijn geloof (Genesis 39:7-12, Daniël 1:8; 6:7-12). Jozef kwam in een gevangenis terecht (Genesis 39:20) en Daniël in een leeuwenkuil (Daniël 6:17-18), terwijl ze beiden een hoge positie hadden.

`Wat maakten Jozef en Daniël tot hoofddoel van hun leven. Waarom veranderden hun omstandigheden daar niets aan?`

`1 Kronieken 29:11-13 Waarom en hoe dankte David God?`

#### Ik Pas Toe

Omdat Brittany Bowe haar Olympische startplek aan Erin Jackson afstond, won Erin in februari 2022 met schaatsen op de 500 meter een gouden medaille! Zo werd het succes van Erin in zekere zin ook dat van Brittany. Potifar had succes, omdat hij Jozef zijn vertrouwen schonk en dienovereenkomstig handelde. Op die manier was Potifars succes onlosmakelijk verbonden met dat van Jozef.

`Wanneer is jouw leven volgens jou geslaagd?`

De Chinese wijsgeer Confucius zei ooit: ‘De weg zelf is je bestemming’, maar van Christus waren de woorden: ‘Ik ben de weg, de waarheid en het leven’ (Johannes 14:6).

`Hoe zou jij graag vanaf vandaag willen omgaan met anderen?`

`Heb jij doelen in je leven bereikt, en zo ja, kun je dan ook zeggen hoe dat volgens jou gelukt is?`

In Psalm 127:1 staat: ‘Als de HEER het huis niet bouwt, vergeefs zwoegen de bouwers.’

`Als succes en voorspoed uitblijven, komt dat dan altijd omdat je verkeerd bezig bent, of kun je hier ook op een andere manier tegenaan kijken? Denk hierbij ook aan het leven van Jozef.`

#### Ik bid …

Heer, dank U wel dat u mij niet alleen een stukje van uw schepping toevertrouwt, maar mij ook middelen geeft om het te verfraaien. Leer mij te doen wat ik beloof en geef mij elke dag het verlangen me in uw Woord te verdiepen en aan U te denken bij alles wat ik doe. Amen. 