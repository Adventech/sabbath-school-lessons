---
title:  Integer werken
date:   22/02/2023
---

Weer een andere periode in een ‘succesvol’ leven, de laatste fase, kan het fijnst zijn, mits de beslissingen uit vroegere jaren verstandig zijn geweest en niet zijn doorkruist door onverwachte gebeurtenissen. In een ideale situatie hebben de ouders hun kinderen opgevoed tot onafhankelijke volwassenen, het huis is afbetaald, de wensen voor vervoer zijn ingewilligd, er zijn geen aanhoudende schulden en er is voldoende inkomen om te voorzien in de behoeften van het bejaarde gezin.

God roept zijn kinderen op een hogere maatstaf te hanteren in hun werk en leven. Die maatstaf is Gods wet die in onze harten staat geschreven en die tot uiting komt in ons karakter (Zie: Jeremia 31:33). We leven in een tijd waarin de maatschappij wordt uitgehold en de christelijke leer verwaterd en wordt gemarginaliseerd. Dan is het juist belangrijk dat de levens- en handelwijze van de individuele christen boven elke twijfel is verheven. De Bijbel leert: ‘Een goede naam is te verkiezen boven grote rijkdom, waardering boven zilver en goud.’ (Spreuken 22:1)

De Bijbel staat vol met verhalen over werkgevers die inzagen dat ze gezegend werden doordat ze een godvrezende werknemer in dienst hadden. Toen Jakob zijn schoonvader Laban wilde verlaten om met zijn gezin naar zijn vaderland terug te keren, smeekte Laban hem te blijven: ‘Als je me werkelijk goedgezind bent ... ik heb uit verschillende tekenen opgemaakt dat de HEER mij omwille van jou heeft gezegend.’ (Genesis 30:27) Toen Jozef als slaaf werd verkocht in Egypte, merkte Potifar hetzelfde op over Jozefs werk en beloonde hem daarvoor.

`Lees Genesis 39:2-5. Deze verzen verklappen het ons niet, maar waardoor denk je dat Jozef zo geliefd was bij zijn meester?`

`‘Dus of u nu eet of drinkt of iets anders doet, doe alles ter ere van God.’ (1 Korintiërs 10:31) Door ons werk, de manier waarop we met ons geld omgaan en al het andere, behoren we God te eren. Hij is degene die ons de kennis en de kracht geeft om te slagen in het leven. ‘U, HEER, bent groots en machtig, vol luister, roem en majesteit. Alles in de hemel en op aarde behoort U toe, HEER, U bezit het koningschap en de heerschappij. Roem en rijkdom zijn van U afkomstig, U heerst over alles. In uw hand liggen macht en kracht besloten, U beslist wie groot en machtig is.’ (1 Kronieken 29:11-12)`

`Welke beginselen volg jij na, niet alleen in je werk, maar ook in je dagelijks leven? Welke veranderingen zijn er misschien nodig?`

`Genesis 39:2-5 Waardoor was Jozef zo geliefd bij zijn meester?`