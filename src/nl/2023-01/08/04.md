---
title:  Jaren van verdienen
date:   21/02/2023
---

Zoals we zagen, was het Gods plan dat ieder mens werk zou verrichten. De werkende periode van ons leven duurt gewoonlijk zo’n veertig jaar. In die periode krijgen veel mensen kinderen en volgen die een opleiding. Dan wordt ook vaak een huis gekocht en geld besteed aan andere grote uitgaven. In financieel opzicht is dit een intensieve tijd en ook een hele kwetsbare tijd omdat het gezin leert samen te werken en de gezinsleden levenslange banden smeden. Financiële zorgen kunnen in die periode een einde maken aan het huwelijk en dat gebeurt maar al te vaak. Gezinnen waarin beide partijen een christelijke instelling hebben en Bijbelse principes willen volgen, zijn veel stabieler.

`Lees 1 Timoteüs 5:8; Spreuken 14:23; Kolossenzen 3:23-24. Welke belangrijke lessen leren deze verzen ons over de geldzaken in het huisgezin? `

In de veel gevallen is de man de kostwinner, ofschoon beide echtelieden vaak werken. Er kunnen zich onverwachte situaties voordoen zoals ziekte, economische crises, of wat dan ook. Die situaties steken een stokje voor het ideaal. Mensen moeten zich dan aanpassen aan hun omstandigheden. De kinderen die tijdens deze levensfase ter wereld komen worden ‘een geschenk van de HEER’ genoemd. (Psalm 127:3) Laten we wel in gedachten houden dat kinderen een enorme verantwoordelijkheid met zich meebrengen. Het doel van christelijke ouders is om hun kinderen op te voeden tot onafhankelijke volwassenen in dit leven en ze geschikt te maken voor het leven dat komt. Dit zijn drie adviezen voor ouders:

1. Schep een christelijke gezinssituatie. Aanbid God regelmatig samen als gezin en doe dat op een interessante manier. Bezoek regelmatig de sabbatschool en de gemeente en wees trouw in het geven van tienden en offergaven. Dat zijn geweldige gewoonten om te ontwikkelen in de jonge jaren.

2. Leer ze bereid te zijn om te werken en dat te waarderen. Kinderen zullen ervaren dat inzet en eerlijkheid op het werk altijd worden opgemerkt, gewaardeerd en beloond. Ze zullen ondervinden dat ze geld kunnen ontvangen door tijd te investeren in anderen en dingen te doen die waardevol zijn voor hen.

3. Help ze een goede opleiding te krijgen. Een opleiding volgen is tegenwoordig erg duur. Dat is zeker zo voor een christelijke opleiding op een privéschool. Toch is dat het waard voor ouders die plannen maken voor het leven van hun kinderen op deze aarde en voor het leven dat nog komt.

`Welke plannen mensen ook hebben, niemand kan bepalen welke weg hun kinderen uiteindelijk inslaan. Waarom is het zo belangrijk dat ouders zichzelf niet de schuld geven voor de verkeerde keuzes die hun volwassen kinderen maken? `

`1 Timoteüs 5:8; Spreuken 14:23; Kolossenzen 3:23-24 Wat leren deze lessen ons over de geldzaken in het huisgezin?`