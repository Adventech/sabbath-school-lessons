---
title:  Prioriteiten stellen
date:   19/02/2023
---

`Lees Prediker 12:1. Wat leert dit vers ons? `

In hun groei naar volwassenheid beginnen jongeren er hoe langer hoe meer aan te denken om te voorzien in fundamentele behoeften als voedsel, kleding en onderdak. Jezus zelf heeft ons gezegd welke prioriteiten we moeten stellen wat betreft datgene wat we echt nodig hebben: ‘Zoek liever eerst het koninkrijk van God en zijn gerechtigheid, dan zullen al die andere dingen je erbij gegeven worden.’ (Matteüs 6:33) Voor degenen die ouder zijn en niet voor Jezus hebben gekozen toen ze jong waren, is er nog steeds de mogelijkheid de juiste keuzes te maken wat betreft rentmeesterschap.

Zoals we lezen in Genesis 28:20-22 had Jakob een aantal belangrijke beslissingen genomen in zijn leven, zowel geestelijk als financieel. In het visioen stelde de Heer zich aan Jakob voor als ‘Ik ben de HEER, de God van je voorvader Abraham en de God van Isaak.’ (Genesis 28:13) Als onderdeel van zijn gelofte aan God, zei Jakob: ‘de HEER zal mijn God zijn.’ (Genesis 28:21)

`Lees Genesis 29:9-20. Wat is zo belangrijk aan het moment waarop dit plaatsvindt in het leven van Jakob?`

Nadat Jakob God geestelijke en financiële beloftes had gedaan, leidde de Heer hem naar Rachel bij de bron. (Zie: Genesis 29:9-20) Voordat je een huwelijk aangaat, is het raadzaam je zaken op orde te hebben als het gaat om geestelijke dingen en het werk dat je tijdens je leven wilt gaan doen. Je toekomstige partner moet weten ‘waar ze zich mee inlaat’. Is deze persoon een toegewijd christen? Wat voor werk zal hij/zij doen? Gaat deze persoon aan de slag als onderwijzer, verpleger, advocaat, arbeider of wat dan ook? Aan wat voor soort leven bind ik mij? Andere vragen die antwoorden vereisen voordat je je huwelijksbelofte uitspreekt zijn: Wat voor onderwijsniveau heeft die persoon bereikt? Met hoeveel schulden krijg ik te maken in mijn huwelijk? Ben ik bereid daar medeverantwoordelijk voor te zijn?

`Lees 2 Korintiërs 6:14-15. Waarom is dit principe zo belangrijk in onze zoektocht naar een levenspartner? Het biedt weliswaar geen garantie voor een goed huwelijk, maar waarom verhoogt het wel de kans op een goed huwelijk?`

`Prediker 12:1 Wat leert dit vers ons?`