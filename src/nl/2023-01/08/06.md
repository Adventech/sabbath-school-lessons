---
title:  Goddelijke raad vragen
date:   23/02/2023
---

Er zijn genoeg wereldse goeroes wat betreft geldbeheer. God waarschuwt ons hun hulp niet in te schakelen voor wat Hij ons heeft toevertrouwd. ‘Gelukkig de mens die niet meegaat met wie kwaad doen, die de weg van zondaars niet betreedt, bij spotters niet aan tafel zit, maar vreugde vindt in de wet van de HEER en zich verdiept in zijn wet, dag en nacht. Hij zal zijn als een boom, geplant aan stromend water. Op tijd draagt hij vrucht, zijn bladeren verdorren niet. Alles wat hij doet komt tot bloei.’ (Psalm 1:1-3 ) De mens die zich verheugt in Gods wet wordt gezegend. ‘De wet’ kunnen we hier in bredere zin opvatten als ‘het Woord van God’. Hoe eenvoudig kan het zijn? Hij zal voorspoedig zijn en succesvol.

`Lees Spreuken 3:5-8. Hoe passen we dat principe toe in onze omgang met geld?`

De Bijbel biedt ons deze zeven waardevolle raadgevingen wat betreft geldbeheer.

1. Breng je zaken op orde. Houd bij hoeveel je besteedt (Spreuken 27:23-24). Veel gezinnen leven van salaris naar salaris. Zonder een eenvoudig plan dat duidelijk maakt wat je verdient, uitgeeft en spaart, is het leven veel stressvoller.

2. Geef minder uit dan je verdient. Stel je tot doel niet boven je stand te leven (Spreuken 15:16). In de westerse wereld geven de meeste gezinnen meer uit dan ze verdienen. Omdat er kredieten zijn en je schulden mag maken. Dat zorgt voor veel problemen.

3. Spaar een gedeelte van elk salaris dat je ontvangt (Spreuken 6:6-8). We sparen voor grote uitgaven in de toekomst en om een reserve te hebben voor onverwachte uitgaven door een ongeluk of ziekte. Het spaargeld kan ook gedeeltelijk bedoeld zijn voor de tijd van ons leven waarin we door ouderdom moeten stoppen met werken.

4. Vermijd schulden alsof het Covid-19 is (Spreuken 22:7). Rente is dé uitgave die je kunt missen. Door schulden gebruik je in werkelijkheid het geld dat je in de toekomst denkt te verdienen. Onverwachte dingen kunnen leiden tot een financiële ondergang.

5. Wees een ijverige werker. ‘De verlangens van een luiaard worden niet vervuld, een vlijtig mens wordt voorzien van al het goede.’ (Spreuken 13:4)

6. Wees trouw aan God in financieel opzicht (Deuteronomium 28:1-14). Geen gezin kan het zich veroorloven zonder Gods zegen te leven.

7. Bedenk dat deze aarde niet ons echte thuis is. Ons geldbeheer laat duidelijk zien waar onze prioriteiten uiteindelijk liggen. (Zie: Matteüs 25:14-21)

`Spreuken 3:5-8 Hoe passen we dat principe toe in onze omgang met geld?`