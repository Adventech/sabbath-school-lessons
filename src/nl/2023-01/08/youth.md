---
title:  Jongerenles
date:   24/02/2023
---

### Plannen maken om succes te hebben

#### Opdracht van de vorige week

`Wat kunnen jij en jouw gemeente doen om armoede te bestrijden?`

#### Lees samen

Genesis 39:2-6

#### IJsbrekervraag

`Welke moeilijkheden ondervinden mensen uit andere culturen zoal bij het zich aanpassen wanneer ze in een ander land dan hun thuisland gaan wonen?`

#### Inspiratie

‘dien de HEER met vreugde’ (Psalm 100:2, NBV21)

#### Behandel de tekst

Jozef had ruzie gekregen met zijn broers. Als gevolg daarvan was hij door zijn broers als slaaf verkocht aan kooplieden die met een karavaan in het veld langskwamen. De kooplieden waren onderweg naar Egypte. Daar verkochten ze Jozef aan een zekere Potifar, het hoofd van de lijfwacht van de farao. God liet Jozef echter niet in de steek. Hij zegende hem. Jozef werd aangesteld om te werken in het huis van Potifar. Potifar kreeg door, dat Jozef die zijn werk heel goed deed, bijgestaan werd door de Heer. Daardoor won Jozef het vertrouwen van zijn meester die hem aanstelde als persoonlijk bediende. Jozef kreeg de leiding over het huishouden en had zelfs het toezicht op de eigendommen van Potifar. Dankzij de trouwe dienst van Jozef en omdat God met Jozef was, werd ook het huis en het land van Potifar door de Heer gezegend. Als gevolg hiervan liet Potifar het zorgen voor zijn huishouding over aan Jozef.

#### Gespreksvragen naar aanleiding van de tekst

`Hoe heeft God het kwade ten goede gekeerd? (zie Genesis 50:20) Hoe blijkt uit het tekstgedeelte van deze les dat God Jozef daarvoor kon inzetten?`

`Ken je andere voorbeelden van mensen die vanwege hun geloof en trouw door God konden worden ingezet in zijn verlossingsplan? Ook in latere tijden tot nu toe?`

`Wat voor effect had de trouwe dienst van Jozef op zijn meester? (vers 3) Wat is de les daaruit voor ons persoonlijk?`

`In vers 3 van de NBV21 vertaling staat dat Potifar zag ‘dat de HEER Jozef terzijde stond’. HEER met hoofdletters (!) staat voor de exclusieve naam van de God van Israël, JHWH (Jahweh); deze naam betekent ‘Ik ben die er zijn zal’. Hoe maakte God zijn naam waar in het leven van Jozef? En, hoe doet Hij dat bij jou?`

#### Opdracht

`Hoe ga jij om met tegenslag?`