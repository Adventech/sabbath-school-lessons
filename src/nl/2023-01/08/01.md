---
title:  Plannen maken om succes te hebben
date:   18/02/2023
---

### Lezen

Prediker 12:1; Genesis 2:15; 39:2-5; 1 Timoteüs 5:8; Kolossenzen 3:23-24; Spreuken 3:5-8

> <p>Kerntekst</p> 
> ‘Wat u ook doet, doe het van harte, alsof het voor de Heer is en niet voor de mensen, want u weet dat u van de Heer een erfenis als beloning zult ontvangen. Dien Christus: Hij is uw meester!’ Kolossenzen 3:23-24

De meeste mensen willen een ‘succesvol’ en gelukkig leven leiden. Het spreekt voor zich dat dit doel soms moeilijk te realiseren is in een gevallen wereld waar tragedies en rampen op elk moment kunnen toeslaan. Daarnaast is het de vraag hoe wij ‘succes’ willen omschrijven. Kijk bijvoorbeeld naar Jozef in Egypte. Is dat niet een toonbeeld van een succesvol leven? Van de gevangenis naar het paleis, om maar iets te noemen? Hoe zit het anderzijds met Johannes de Doper? Hij ging van de gevangenis naar het graf. Hoe succesvol was zijn leven? Hieruit blijkt opnieuw dat het erom gaat hoe wij ‘succes’ definiëren.

Deze week zullen we het onderwerp ‘succes’ bestuderen in het licht van fundamentele principes voor rentmeesterschap en financieel beheer. Wie we ook zijn en waar we ook leven, geld en financiële zaken maken deel uit van ons bestaan, of we dat nou leuk vinden of niet. We kunnen een aantal praktische handvatten in gedachten houden om te voorkomen dat we in valkuilen trappen en fouten maken die financieel succes een stuk moeilijker maken. We moeten er wel bij bedenken dat die raadgevingen geen volledige garantie bieden.

_Op sabbat 25 februari bespreken we met elkaar deze les._ 