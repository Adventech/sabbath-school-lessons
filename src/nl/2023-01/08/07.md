---
title:  Verdere studie
date:   24/02/2023
---

‘Geen zakelijk plan en ook geen levensplan kan gezond of volmaakt zijn, dat enkel de korte jaren van dit leven omvat en voor de eindeloze toekomst geen voorzieningen treft … Niemand kan voor een schat in de hemel zorgen, zonder te ervaren dat zijn leven op aarde daardoor wordt verrijkt en veredeld.’ (Ellen White, Karaktervorming, p. 145)

‘Wat aan de basis ligt van onkreukbaarheid in het zakenleven en van echt succes, is de erkenning van Gods eigendomsrecht. De Schepper van alle dingen, is de oorspronkelijke eigenaar. Wij zijn Zijn rentmeesters. Alles wat wij hebben is ons door Hem toevertrouwd om overeenkomstig zijn aanwijzingen te worden gebruikt.’ (Ellen White, Karaktervorming, p. 138.)

Vanwege de druk om voor onze gezinnen te zorgen, denken we vaak dat ons werk slechts bedoeld is om voor een inkomen te zorgen. Als christenen hebben we ook te maken met onze taak in het grote werk dat Jezus gaf aan al zijn volgelingen. Ellen White verwees naar deze opdracht in Marcus 16:15 en zegt: ‘Niet iedereen is geroepen prediker of zendeling te worden in de gewone zin van het woord, maar allen mogen zijn medearbeiders zijn in het brengen van de ‘blijde boodschap’ aan hun medemensen. Aan allen, groot en klein, geleerd of niet, aan jong en oud wordt de opdracht gegeven.’ ( Ellen White, Karaktervorming, p. 266. )

‘We moeten Gods plan met het leven meer navolgen. Ons best doen in het werk dat op ons pad komt, onze wegen aan God opdragen, en letten op de aanwijzingen van zijn voorzienigheid. Dat zijn de voorschriften die zorgen voor een veilige leiding in de keuze van een werkkring.’ (Ellen White, Karaktervorming, p. 269.)

`Psalm 1:1-3 Welke belofte krijgen we hier?`

**Gespreksvragen**

`Hoe omschrijven wij als christenen wat een ‘succesvol’ leven is? Wat is het verschil met wat de wereld succes noemt in tegenstelling tot wat het (als ideaal) hoort te zijn? Kijk bijvoorbeeld naar Johannes de Doper. Hoe zou je zijn leven beschrijven, dat op zo’n laaghartige wijze tot een einde kwam in de gevangenis en dat allemaal door de kuren van een slechte vrouw? Is zijn leven succesvol? Waarom wel of niet?`

`Waarom zijn er zo veel ‘succesvolle’ mensen die geen enkel Bijbels principe volgen in hun beheer van geld of hun leven? Hoe zit het met de mensen die ze wel proberen te volgen maar daar toch niet in slagen? Soms worden ze ziek of slaat het noodlot toe. Hoe moeten we deze situaties begrijpen?`