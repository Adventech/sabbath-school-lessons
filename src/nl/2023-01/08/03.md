---
title:  Werk als zegen (het ideaal)
date:   20/02/2023
---

Vroeg of laat moet iedereen op een gegeven moment zijn eigen brood verdienen. Tenzij je volledig autonoom bent of je ouders een beheerd fonds (een zgn. trust fund) voor je zijn begonnen waarbij je van het rendement daarvan kunt leven, dan hoef je geen dag in je leven te werken. Lees echter de vele verhalen over deze kinderen, dan zie je dat het geld dat tot zegen behoorde te zijn hun als volwassenen juist ongeluk brengt. Het beste zou natuurlijk zijn om iets te vinden waar je van geniet en een goed inkomen mee kunt verdienen, om je daarin te ontwikkelen en er een baan in te vinden om je daarmee je leven lang bezig te houden. Dat is het ideaal maar het loopt natuurlijk vaak heel anders.

`Lees Genesis 2:15. (Zie ook: Prediker 9:10; 2 Tessalonicenzen 3:8-10 ) Wat is zo bijzonder aan het feit dat Adam (en Eva natuurlijk ook), nog voor de komst van de zonde, aan het werk werden gezet? Waarom omschreven degenen die nooit hoefden te werken hun situatie dan ook als een vloek? `

Dit werk was overduidelijk geen straf. Het was bedoeld voor hun eigen bestwil. Zelfs in het paradijs, in een wereld dus waarin zonde, dood en ellende niet bestonden, wist God dat mensen het nodig hebben te werken. ‘Adam kreeg de opdracht voor de tuin te zorgen. De Schepper wist dat Adam niet gelukkig zou zijn zonder werk. De schoonheid van de tuin maakte hem blij, maar dat was niet genoeg. Hij moest bezigheden hebben om de wonderbare organen in zijn lichaam aan het werk te zetten. Als geluk voortkwam uit nietsdoen, dan zou de mens in deze toestand van heilige onschuld, geen werk hebben gekregen. Hij die de mens schiep wist echter dat het hem gelukkig zou maken en zodra Hij hem had geschapen, gaf Hij hem zijn opdracht. De belofte van toekomstige heerlijkheid en de stelregel dat de mens moet werken voor zijn dagelijks brood, kwam van één en dezelfde troon.’ (Ellen White, Our High Calling, p. 223.)

Zelfs na de zondeval, toen de zonde het werk en al het andere had besmeurd, zei God tegen Adam: ‘Vervloekt is de akker om wat jij hebt gedaan, zwoegen zul je om ervan te eten.’ (Genesis 3:17) Moet je nagaan dat God de aarde vervloekte ‘om wat jij hebt gedaan’. Om wat de mens had gedaan. Het idee is dat hij werk nodig zou hebben en al helemaal als gevallen wezen.

`Waarom kan juist werk een zegen voor ons zijn, als het gaat zoals het zou moeten gaan?`

`Genesis 2:15; Prediker 9:10; 2 Tessalonicenzen 3:8-10 – Wat vertellen deze verzen ons over werk?`