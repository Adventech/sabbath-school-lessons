---
title:  De ultieme eerste zonde?
date:   26/02/2023
---

Maar al te vaak komt terecht de vraag ter sprake hoe zonde kon ontstaan in Gods universum. We begrijpen het hoe wel, althans een klein beetje. In de basis ontstond zonde door hebzucht. Daarom is hebzucht misschien ook wel de ultieme eerste zonde.

`Lees Jesaja 14:12-14. Welke aanwijzingen bieden deze verzen voor de val van Lucifer? Op welke manier speelde hebzucht in die val een hoofdrol?`

‘Hij was niet tevreden met zijn hoge positie, hoewel hij geëerd werd door het gehele hemelse leger. Toch waagde hij het die eer te begeren die alleen de Schepper toekomt. In plaats van ervoor te zorgen dat God op de eerste plaats stond in de liefde en toewijding van alle geschapen wezens, was het zijn streven zichzelf van hun trouw te verzekeren. Door de heerlijkheid te begeren waarmee de eeuwige Vader Zijn Zoon had bekleed, streefde deze prins van de engelen naar een macht die alleen Christus toekwam.’ (Ellen White, Patriarchen en profeten, p. 11.)

`Lees Efeziërs 5:5 en Kolossenzen 3:5. Waarmee vergelijkt Paulus hebzucht? Waarom?`

Wat fascinerend dat Paulus hebzucht tot tweemaal toe gelijkstelt met afgoderij. Mensen maken zich schuldig aan afgoderij als ze iets anders aanbidden, dat wil zeggen dat ze hun leven wijden aan iets anders dan aan God. Ze verafgoden het geschapene in plaats van de Schepper. (Romeinen 1:25 ) Houdt hebzucht dan in dat we verlangen naar iets wat ons geen goed zal doen en dat we daar zozeer naar uitkijken dat ons hele hart gericht is op dat verlangen en niet op de Heer?

Aanvankelijk zal Lucifer er geen idee van hebben gehad waar zijn verkeerde verlangens hem naartoe zouden leiden. Zo kan het ons ook vergaan. Het gebod tegen hebzucht, het enige gebod dat over onze gedachten gaat, beschermt ons tegen daden die leiden tot de schending van andere geboden (Zie bijvoorbeeld: 2 Samuël 11).

`Lees 1 Timoteüs 6:6-7. Hoe kunnen we ons, met behulp van Paulus’ woorden, beschermen tegen hebzucht?`

`Jesaja 14:12-14 – Op welke manier speelde hebzucht hier een rol in?`