---
title:  Kijk uit voor hebzucht
date:   25/02/2023
---

### Lezen

Jesaja 14:12-14; Efeziërs 5:5; Jozua 7; Johannes 12:1-8; Handelingen 5:1-11; 1 Korintiërs 10:13

> <p>Kerntekst</p> 
> ‘Pas op, hoed je voor iedere vorm van hebzucht. Want ook al heeft iemand nog zoveel, zijn leven bezit hij niet.’ Lucas 12:15

Hebzucht wordt ook wel omschreven als een ‘onbedwingbaar verlangen naar rijkdom of bezittingen die jou eigenlijk niet toebehoren’. Hebzucht is geen kleinigheidje. Het is zo’n groot probleem dat het in één adem wordt genoemd met liegen, stelen of moorden. Het heeft zo’n schadelijke uitwerking dat God er zelfs voor waarschuwt in zijn ontzagwekkende morele wet. ‘Zet uw zinnen niet op het huis van een ander, en evenmin op zijn vrouw, op zijn slaaf, zijn slavin, zijn rund of zijn ezel, of wat hem ook maar toebehoort.’ (Exodus 20:17)

Hebzucht wordt vaak samen genoemd met de afschuwelijke zonden die iemand van deelname aan Gods koninkrijk beroven. ‘Weet u niet dat wie onrecht doet geen deel zal hebben aan het koninkrijk van God? Vergis u niet. Ontuchtplegers noch afgodendienaars, overspeligen, noch mannen die zich prostitueren of die andere mannen misbruiken, dieven noch geldwolven, dronkaards, lasteraars noch uitbuiters zullen deel hebben aan het koninkrijk van God.’ (1 Korintiërs 6:9-10)

Wordt hebzucht hier niet op één lijn gesteld met afpersing, afgoderij, ontucht en overspel? Dat is wat de tekst hier zegt. Deze week bestuderen we een aantal voorbeelden om vast te stellen hoe slecht het in feite is en hoe we het te boven kunnen komen.

_Op sabbat 4 maart bespreken we met elkaar deze les._ 