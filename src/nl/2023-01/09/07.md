---
title:  Verdere studie
date:   03/03/2023
---

In de strijd om Jericho was Achan niet de enige die het kamp van Israël binnenkwam met handen vol zilver en goud. Jozua had de mannen opgedragen het zilver en goud en de bronzen en ijzeren vazen naar de schatkamer van de Heer te brengen (Jozua 6:19, 24). Al het andere moest worden verbrand. Achan was de enige die iets voor zichzelf hield. ‘Onder de miljoenen Israëlieten was er slechts één man die in dat uur van overwinning en van oordeel het waagde Gods gebod te overtreden. De hebzucht van Achan werd opgewekt door het zien van die kostbare mantel van Sinear, Zelfs toen hij de dood voor ogen had, noemde hij het nog ‘een prachtige mantel’. De ene zonde leidde tot de andere en hij had het goud en zilver gestolen, dat voor Gods schatkamer bestemd was. Hij had God beroofd van de eerstelingen van het land Kanaän.’ (Ellen White, Patriarchen en profeten, pp. 444-446.)

In Paulus’ opsomming van de tekenen die wijzen op het einde der tijden, gaan de eerste twee punten om de manier waarop we omgaan met geld en met bezittingen. ‘Weet dat de laatste dagen zwaar zullen zijn. De mensen zullen egoïstisch zijn, geldzuchtig [hebzuchtig].’ (2 Timoteüs 3:1-2) Egoïsme en de liefde voor geld zijn de specifieke beschrijvingen van de mensheid in de laatste dagen. Dat is onze tijd.

`Efeziërs 5:5 en Kolossenzen 3:5 Waarmee vergelijkt Paulus hebzucht en waarom?`

**Gespreksvragen**

`Lees 1 Timoteüs 6:6-10: Maar voor wie tevreden is met wat hij heeft, is het geloof grote winst. Wij hebben niets in deze wereld meegebracht en kunnen er ook niets uit meenemen. Wij hebben voedsel en kleren, laten we daar tevreden mee zijn. Wie rijk wil worden, staat bloot aan verleiding, raakt in een valstrik en valt ten prooi aan allerlei dwaze en schadelijke begeerten die een mens in het verderf storten en ten onder doen gaan. Want de wortel van alle kwaad is geldzucht. Door zich daaraan over te geven zijn sommigen van het geloof afgedwaald en hebben ze zichzelf veel leed berokkend.’ Bedenk of u voorbeelden weet van mensen die ‘zichzelf [en anderen] veel leed hebben berokkend’ door hun liefde voor geld. Er zijn er bijna te veel om op te noemen, nietwaar? Hoe kunnen we de juiste balans vinden, door weliswaar te weten dat we geld nodig hebben om van te leven maar om niet in de valkuil te belanden waar Paulus hier voor waarschuwt?`

`Waar kan onze hebzucht nog meer naar uitgaan, behalve geld? `

`Wat is het verschil tussen een geoorloofd verlangen naar iets en hebzucht? Wanneer kan een aanvaardbaar verlangen overgaan in hebzucht?` 