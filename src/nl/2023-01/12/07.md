---
title:  Verdere studie
date:   24/03/2023
---

Nu volgt een omschrijving van een kerkelijke familie die trouwe rentmeesters zijn van Gods zaak op deze aarde.

Onze visie op het rentmeesterschap van adventkerken over de hele wereld: Een aantal jaar is verstreken: predikanten en leiders van plaatselijke gemeenten hebben met succes gezorgd voor omstandigheden waarin rentmeesterschap kan floreren. Ze hebben de kerkelijke familie onderwezen, getraind, ondersteund en bemoedigd inzake het financiële beheer dat de Bijbel voorschrijft. De mensen passen de Bijbelse principes toe in hun leven. Ze groeien in vrijgevigheid, zetten regelmatig geld opzij voor onvoorziene uitgaven en raken gaandeweg uit de schulden. Hun leven kenmerkt zich door eenvoud, discipline en tevredenheid. Geld is niet langer de wedijverende afgod en ze groeien in hun relatie met hun Schepper.

Het is sabbatochtend en de mensen komen samen voor de eredienst. Hun hele houding straalt rust uit, ze hebben geen geldzorgen meer en er is sprake van een allesdoordringend gevoel van tevredenheid en dankbaarheid. Huwelijksproblemen vanwege geld komen bijna niet meer voor. Ze gaan naar de eredienst met een gevoel van verwachting. Ze zien halsreikend uit naar Gods aanwezigheid en ze weten dat God onder hen werkt. Het dienstwerk van de gemeenten komt niet tekort en heeft allerlei mogelijkheden het evangelie te verspreiden. Op een zeer tastbare manier verkondigt ze Gods liefde aan mensen in nood. Er zijn geldmiddelen beschikbaar gesteld om te zorgen voor de faciliteiten van het gebouw die op een geweldige manier het dienstwerk ondersteunen en die op buitengewoon goede wijze worden onderhouden. Wij allen moeten ons afvragen: ‘Wat wil God dat wij doen met de middelen die Hij ons heeft toevertrouwd?’

`Johannes 14:1-3 – Wat raadt de Heer ons aan en wat belooft Hij ons?`

**Gespreksvragen**

`Bespreek met elkaar hoe we deze twee Bijbelse leringen moeten begrijpen: verlossing door genade en een beloning voor onze inzet. Wat hebben die met elkaar te maken?`

`Waarom betekent blij zijn met wat we hebben niet dat het verkeerd is onze financiële situatie te verbeteren? Waarom sluit het één het ander niet uit?`

`Dat de eeuwigheid op ons wacht, staat vast. Waarom bepalen onze huidige keuzes, hoe klein die ook zijn, hoe de eeuwigheid er voor ons uit zal zien?`