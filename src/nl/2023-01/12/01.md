---
title:  Wat trouw oplevert
date:   18/03/2023
---

### Lezen 

Hebreeën 11:6; Jesaja 62:11; Romeinen 6:23; 8:16-18; Johannes 14:1-3; Openbaring 21; Matteüs 25:20-23

> <p>Kerntekst</p> 
> : ‘Zijn heer zei tegen hem: “Voortreffelijk, je bent een goede en betrouwbare dienaar. Omdat je betrouwbaar was in het beheer van een klein bedrag, zal ik je over veel meer aanstellen. Wees welkom bij het feestmaal van je heer.”’ Matteüs 25:21 

We kunnen onze verlossing niet verdienen. Toch gebruikt de Bijbel de hoop op een beloning opdat wij trouw blijven in het leven als ontvangers van Gods genade, al verdienen we die genade eigenlijk niet. Wat we ook ontvangen, het is per slot van rekening altijd en alleen maar op grond van Gods genade. Zoals David schreef: ‘De wet van de HEER is volmaakt: levenskracht voor de mens. De richtlijn van de HEER is betrouwbaar: wijsheid voor de eenvoudige. De bevelen van de HEER zijn eenduidig: vreugde voor het hart. Het gebod van de HEER is helder: licht voor de ogen. Het ontzag voor de HEER is zuiver, houdt stand, voor altijd. De voorschriften van de HEER zijn waarachtig, rechtvaardig, geheel en al. Ze zijn begeerlijker dan goud, dan fijn goud in overvloed, en zoeter dan honing, dan honing vers uit de raat. Uw dienaar laat zich erdoor gezeggen, wie ze opvolgt wordt rijk beloond.’ (Psalm 19:8-12)

In de Bijbel wordt op verschillende plaatsen gesproken over de beloningen die wij door Christus zullen ontvangen bij zijn wederkomst. Vanaf dat moment zal het eens en voor altijd gedaan zijn met de vreselijke omweg waar de zonde voor heeft gezorgd. Welke beloftes hebben we ontvangen en welke zekerheid hebben we dat we krijgen wat ons is beloofd?

_Op sabbat 25 maart bespreken we met elkaar deze les._ 