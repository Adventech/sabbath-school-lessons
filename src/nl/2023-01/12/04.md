---
title:  Het nieuwe Jeruzalem
date:   21/03/2023
---

Door het geloof zag Abraham de Bijbelse beschrijving van het nieuwe Jeruzalem. ‘Hij zag uit naar de stad met fundamenten, door God zelf ontworpen en gebouwd.’ (Hebreeën 11:10 ) Het nieuwe Jeruzalem is Gods meesterwerk en is gebouwd voor degenen die van Hem houden en zijn geboden naleven. Het nieuwe Jeruzalem zal het hemelse thuis zijn van Gods trouwe kinderen gedurende het millennium en na die tijd op de nieuwe aarde en dat loopt door tot in alle eeuwigheid. Er is ook goed nieuws voor degenen die weinig op hebben met inpakken of verhuizen. God zorgt overal voor. Johannes vertelt dat hij de stad zag. ‘Toen zag ik de heilige stad, het nieuwe Jeruzalem, uit de hemel neerdalen, bij God vandaan. Ze was als een bruid die zich mooi heeft gemaakt voor haar man en hem opwacht.’ (Openbaring 21:2)

`Lees Openbaring 21. Welke beloftes krijgen we?`

Hier staat zoveel dat onze gedachten het nauwelijks kunnen bevatten omdat die zijn beschadigd door de zonde en we alleen een in zonde gevallen wereld kennen. Wat we wel begrijpen, vervult ons met hoop. Het is in de eerste plaats dat Jezus niet alleen als mens bij ons kwam wonen op deze gevallen wereld maar dat Hij ook bij ons zal zijn op de nieuwe aarde. Wat een voorrecht moet het zijn geweest voor degenen die Jezus van dichtbij en persoonlijk hebben meegemaakt! We zullen opnieuw de kans krijgen, maar ditmaal zonder de sluier van zonde die ons zicht nu nog belemmert.

Hoe kunnen wij, die enkel bekend zijn met tranen, verdriet, lijden en pijn, in de tweede plaats één van de mooiste beloftes doorgronden die in de Bijbel staan: ‘Hij zal alle tranen uit hun ogen wissen. Er zal geen dood meer zijn, geen rouw, geen jammerklacht, geen pijn, want wat er eerst was is voorbij.’ (Openbaring 21:4) ‘Wat er eerst was’, is een tijd die er eigenlijk nooit had moeten zijn. Ten derde stroomt er een zuivere rivier van leven van Gods troon en een levensboom staat aan weerskanten van de rivier. Gods troon zal daar zijn en ‘ze zullen Hem met eigen ogen zien’ (Openbaring 22:1-4). De verlosten zullen opnieuw dicht bij God leven, zoals we dat nu over het algemeen niet doen.

`Lees Openbaring 21:8. Dat gaat over het lot van degenen die de tweede dood ondergaan. Welke zonde, die Jezus niet kan vergeven, hebben die mensen begaan? Waarom gaan deze mensen dan verloren, terwijl anderen hetzelfde hebben gedaan en niet verloren gaan? Wat is het doorslaggevende verschil tussen deze twee groepen?`

`Openbaring 21 Welke beloftes krijgen we?`