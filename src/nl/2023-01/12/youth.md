---
title:  Jongerenles
date:   24/03/2023
---

### Wat trouw oplevert

#### Opdracht van de vorige week

`Wat hebben tegenslag en groei met elkaar gemeen?`

#### Lees samen

Openbaring 21:1-8

#### IJsbrekervraag

`Hoe ziet jouw ideale toekomst eruit?`

#### Inspiratie

‘Ze zullen zeggen: “Dit land …, dat een woestenij was, is nu als de tuin van Eden".’ (Ezechiël 36:35, NBV21.)

#### Behandel de tekst

Bovenstaand Bijbelgedeelte bevat veel aanhalingen uit het Oude Testament. Om Openbaring goed te begrijpen is het belangrijk die aanhalingen te lezen. Zo zal ook de profetie over een nieuwe hemel en een nieuwe aarde uiteindelijk uitkomen (zie Jesaja 65:17). Als God zegt: ‘Ik maak alles nieuw!’ bedoelt Hij zoals het bij de schepping was. Zie Openbaring 22:2, de boom die leven geeft is weer toegankelijk. Bovendien is God weer, net zoals in de tuin van Eden, bij degenen die ‘het kwaad overwinnen’ (vers 7). En, daar is geen verdriet. Dat alles is beschikbaar voor degenen die tot God komen om van Hem ‘water te drinken uit de bron’. Het is voeding vanuit de troon van God (Openbaring 22:1). Dit water geeft leven, zei Hij. Dit zijn schitterende beloftes voor degenen die ‘het kwaad overwinnen’, maar ten slotte volgt er in vers 8 nog een duidelijke waarschuwing voor degenen die doorgaan met het doen van kwaad.

#### Gespreksvragen naar aanleiding van de tekst

`Het nieuwe Jeruzalem ‘leek op een bruid … mooi gemaakt … voor haar bruidegom’ (Openbaring 21:2). Wat denk je, gaat het hier om een letterlijke stad opgebouwd met muren van edelstenen? (zie Johannes 3:28-29)`

`Wie worden gezegend en mogen er, volgens Openbaring 22:14, deel hebben aan de beloften? Wat verduidelijkt Openbaring 7:14 over dat wassen? Bespreek deze symboliek met elkaar.`

`Lees Openbaring 21:8 in de NBV21. Stroken deze woorden met jouw beeld van een God van liefde? Lees deze tekst nog eens en vergelijk die met Judas 1:7. Wat kun je dan zeggen over deze straf van God?`

`Verschillende mensen voelen angst bij het lezen van delen uit het Bijbelboek Openbaring. Wat kun je ze aanbevelen nadat je over het tekstgedeelte van deze studie hebt nagedacht?`

`Wat betekenen deze beloften voor jou persoonlijk?`

#### Opdracht

`Waarom zou je op God vertrouwen?`