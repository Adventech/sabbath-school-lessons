---
title:  Offergaven voor Jezus
date:   21/01/2023
---

### Lezen

2 Korintiërs 9:6-7; Deuteronomium 16:17; Psalm 116:12-18; 1 Kronieken 16:29; Marcus 12:41-44; 14:3-9

> <p>Kerntekst</p> 
> ‘Hoe kan ik de HEER vergoeden wat Hij voor mij heeft gedaan? Ik zal de beker van bevrijding heffen, de naam aanroepen van de HEER en mijn geloften aan de HEER inlossen in het bijzin van heel zijn volk.’ Psalm 116:12-14

Naast de tienden zijn er ook offergaven. Die zijn afkomstig uit de negentig procent die overblijft nadat we onze tienden aan God hebben teruggegeven. Daar begint onze vrijgevigheid. Gods volk gaf verschillende soorten offergaven, zoals reinigingsoffers, die gebracht werden in reactie op Gods genade, of dankoffers. Die laatste werden aangeboden als erkenning van Gods bescherming, zijn zegeningen wat betreft gezondheid, voorspoed en kracht waardoor we ons gesteund weten. Er bestonden ook offergaven voor armen en om het huis van aanbidding te bouwen en te onderhouden.

Als we stilstaan bij de omvang van Gods gaven aan ons, dan zullen we onze gaven gaan zien als iets dat verder gaat dan het bestraten van het parkeerterrein of het kopen van toga’s voor het koor. Onze daden komen voort uit wat God voor ons heeft gedaan, vooral door het offer van Jezus. ‘Wij hebben lief omdat God ons het eerst heeft liefgehad.’1 De kerk, of het nou om de plaatselijke gemeente gaat of de (unie)conferentie of de wereldwijde kerk, gebruikt onze gaven om het werk van God vooruit te helpen. Deze week bestuderen we wat de Bijbel heeft te zeggen over gaven als onderdeel van ons beheer van Gods zaken hier op aarde.

_Op sabbat 28 januari bespreken we met elkaar deze les._
