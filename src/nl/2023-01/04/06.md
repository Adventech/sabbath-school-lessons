---
title:  Speciale projecten - gaven uit de grote pot
date:   26/01/2023
---

Onderzoek heeft aangetoond dat slechts negen procent van de bezittingen van mensen uit contanten bestaat die direct als offergave kunnen worden gegeven. Contanten, cheques, spaargeld, fondsen en dergelijke worden tot contante geldstromen gerekend, als iemand die tenminste heeft. De meeste van onze bezittingen, zo’n 91 procent, zijn geïnvesteerd in ‘onroerend goed’, bijvoorbeeld in onze woningen, onze dieren (als we landelijk leven) of andere niet-contante geldstromen.

Het verschil in de percentages tussen contante en niet-contante geldstromen wordt duidelijk door 1000 geldstukken in twee verschillende glazen potten te stoppen waarbij tien muntjes staan voor één procent. Je kunt dan 90 muntjes en in een kleine pot hebben die dan voor de negen procent contante geldstromen staan, terwijl de 910 muntjes in een grote pot staan voor de 91 procent in niet-contante geldstromen. De meeste mensen halen hun offergaven of bijdragen uit de kleine pot, met daarin hun bezittingen aan contant geld. Ze hebben dat op hun bankrekening staan of in hun portemonnee zitten. Pas als iemand ergens heel erg blij mee is, geven ze uit de grote pot. De Bijbel staat vol met dat soort verhalen.

`Lees Marcus 14:3-9 en Johannes 12:2-8. Wie zijn de centrale figuren op Simons feest? Wat was Maria’s geschenk waard? Waarom besloot ze Jezus op dat moment te zalven?`

Maria’s geschenk was 300 denariën waard en dat is een compleet jaarloon. Het was waarschijnlijk een geschenk uit de ‘grote pot’. Na dat voorval bedroog Judas Jezus voor iets meer dan een derde van dat bedrag, een geschenk uit de ‘kleine pot’, namelijk dertig zilverstukken (Matteüs 26:15). Er is ware liefde en toewijding voor nodig om giften te doen vanuit de ‘grote pot’ en om uit onze investeringen te putten. Wanneer we zoals Judas hebberig worden, zijn we in staat ons hart voor een habbekrats te verkopen.

Het Nieuwe Testament verwijst 28 keer naar de daden en activiteiten van Barnabas. We kennen hem voornamelijk als vriend van de apostel Paulus en als een geweldige zendeling. Toch komt dat hele beeld bijna uitsluitend voort uit het vers waarin hij voor het eerst wordt genoemd. In Handelingen 4:36-37 lezen we dat hij werkelijk schonk vanuit ‘de grote pot’. Wat een krachtig voorbeeld van Christus’ woorden: ‘Waar je schat is, daar zal ook je hart zijn.’ (Matteüs 6:21)

`Waarom is onzelfzuchtig geven voor zowel de gevers als de ontvangers belangrijk?`

`Marcus 14:3-9 en Johannes 12:2-8 Wat was Maria’s geschenk waard en waarom besloot ze Jezus op dat moment te zalven?`