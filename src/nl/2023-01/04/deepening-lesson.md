---
title:  Verdieping
date:   27/01/2023
---

## Offergaven voor Jezus

### Marcus 12:41-44

#### IJsbrekervraag

`Wat is het mooiste cadeau dat je ooit hebt gekregen?`

#### Ik Verken

We bevinden ons geografisch gezien in de laatste fase van het verhaal van Marcus: vanaf het begin van hoofdstuk 11 speelt alles zich af in Jeruzalem. De identiteit van Jezus wordt steeds duidelijker, want Petrus erkent Hem als de Christus (8:27). Als Mensenzoon moet Hij worden overgeleverd in Jeruzalem (8:27-10:52), waar Hij niet wordt erkend als troonopvolger, hoewel Hij de Zoon van David is (11-13). We zijn getuige van een confrontatie tussen de gezagdragers van Jeruzalem enerzijds, en Jezus met zijn leerlingen anderzijds. Jezus is Jeruzalem binnengegaan, Hij heeft de tempel ‘gereinigd’, de vijgenboom laten verdorren, en nu wordt Hij aangevallen door zijn vijanden. Aan het einde van deze confrontatie plaatst Marcus dit korte verhaal. Direct daarvoor waarschuwt Jezus tegen het soort gedrag dat Hij afwijst. Hij noemt onder andere: ‘het verslinden van huizen van weduwen’ (12:20).

#### Ik Bestudeer

Lees Marcus 12:41-44 verschillende keren in verschillende vertalingen.

`Welke personages worden in dit korte verhaal genoemd? Wie zijn de hoofdpersonen? Waar speelt dit verhaal zich af? Waar bevindt Jezus zich? Wat doet Hij?`

`Wat doen de andere personages? Hoe worden ze geïntroduceerd? Hoe wordt hun actie beschreven? Hoe wordt de waarde van hun gaven uitgedrukt?`

`Wie voert het woord? Tegen wie? Hoe beschrijft Jezus de gaven die werden gegeven?`

Om dit korte verhaal te begrijpen, is het belangrijk de betekenis van de gebruikte woorden te kennen. Met de schatkamer wordt de aangebouwde ruimte van de tempel bedoeld waarin de offers die de gelovigen hadden gebracht werden bewaard en waar Jezus soms onderricht gaf (Johannes 8:20). Het kan ook gaan om een kist of de grote koffer die de priester Jojada maakte, toen koning Joas de tempel wilde repareren (2 Koningen 12:19) en die hij bij de ingang van de tempelvoorhof installeerde. Gooien: dit werkwoord lijkt meer toepasselijk als de schatkamer een kist is waarin munten worden gegooid, dan als het om een opslagruimte zou gaan. Het is moeilijk voor te stellen dat de gelovigen muntstukken van een afstand zouden gooien, zoals Judas uit wroeging schijnt te hebben gedaan (Matteüs 27:5). Muntjes: dit technische woord verwijst naar bronzen munten. In het Grieks gebruikt men dit woord, en in het Latijn het woord as. Er gaan zestien van deze muntjes in een denarie. Munt (lepton): dit onzijdige zelfstandig naamwoord is afgeleid van een bijvoeglijk naamwoord dat dun betekent. Het verwijst naar de dunste munt en heeft dus de laagste waarde. Quadrans is een Latijns woord en dat is een kwart van een as.

`2 Korintiërs 9:6-7 Wat zeggen deze verzen?`

Overvloed: deelwoord van het werkwoord dat ‘overvloedig zijn’ betekent. Armoede: afgeleid van het werkwoord dat ‘ontbreken’, ‘afwezig zijn’, ‘nodig hebben’ betekent. Levensonderhoud: verwijst naar wat concreet van levensbelang is, en wat nodig is om in leven te blijven.

#### Ik Pas Toe

Wat is vrijgevigheid? Wat heb je gezien in de vrijgevigheid van mensen die je kent, of ze nu gelovig zijn of niet?

`Hoe zou je je eigen niveau van vrijgevigheid inschatten? Hoeveel lijk je, volgens jou, op de weduwe?`

`Heb je het gevoel dat je in overvloed of eerder in armoede leeft? Hoe beantwoord je deze vraag? Welk effect heeft jouw situatie op je vrijgevigheid?`

#### Ik bid …

Heer, doe van mij alles weg wat mijn vrijgevigheid belemmert. Maak mijn hart gevoelig voor de echte noden van anderen. Doe bij mij het sterke verlangen ontstaan om ruimhartig bij te dragen aan het werk van de kerk in de wereld. Ik dank U voor uw immense vrijgevigheid voor mij. Dank, Heer, voor alle rijkdom die U op onze aarde hebt geplaatst. Help ons dit te beheren met diezelfde vrijgevigheid die U hebt. Amen!