---
title:  Hoeveel offergaven?
date:   23/01/2023
---

`Lees Deuteronomium 16:17. Welk criterium geeft God ons als uitgangspunt voor onze offergaven?`

Onze offergaven zijn een bevestiging en een uitdrukking van onze dankbaarheid naar God voor zijn overvloedige gaven van leven, verlossing, onderhoud en doorlopende zegeningen van allerlei aard. Zoals we in het bovenstaande vers hebben gelezen, mogen we onze hoeveelheid offergaven baseren op onze eigen zegeningen. ‘Van iedereen aan wie veel gegeven is, zal veel worden geëist.’ (Lucas 12:48)

`Lees Psalm 116:12-14. Hoe luidt ons antwoord op de vraag in vers 12? Kunnen we ook iets over geld zeggen in ons antwoord?`

Wat zouden we ooit terug kunnen geven aan God voor al de zegeningen die Hij ons heeft geschonken? Het simpele antwoord is dat we dat nooit zouden kunnen. Het beste dat we kunnen doen is: gul zijn in verband met Gods zaak en door onze medemensen te helpen. Toen Jezus zijn leerlingen eropuit stuurde voor een zendingsreis, zei Hij tegen hen: ‘Om niet hebben jullie ontvangen, om niet moeten jullie geven!’ (Matteüs 10:8) Onze offergaven dragen bij aan de ontwikkeling van een karakter dat ons op Christus doet lijken. We zijn niet langer egoïstisch, maar vol liefde. We zouden ons bezig moeten houden met zorg voor anderen en de zaak van God zoals Christus dat deed.

Laten we altijd in gedachten houden dat ‘God zozeer liefhad [...] dat Hij gaf’. (Zie: Johannes 3:16) Daarom kunnen we er zeker van zijn dat hoe meer we oppotten voor onszelf, hoe egoïstischer ons hart wordt en hoe ellendiger we ons daardoor zullen voelen. Dat is zo zeker als dat de dag volgt op de nacht. Het brengen van een offergave aan de Heer is een christelijke plicht met geestelijke en morele consequenties. Als we dit niet doen, beschadigen we onszelf in geestelijk opzicht en misschien wel meer dan we denken. Daarnaast is het aan ons om te bepalen welk bedrag we geven en wie onze gaven ontvangen.

`Hoe is jouw relatie met God, als je denkt aan je offergaven en jouw mening daarover?`

`Deuteronomium 16:17 Welk criterium geeft God ons als uitgangspunt voor onze offergaven?`