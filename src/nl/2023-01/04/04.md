---
title:  Offergaven en aanbidding
date:   24/01/2023
---

De Bijbel geeft ons geen orde van dienst voor de eredienst. Toch lijkt een eredienst uit vier standaardonderdelen te bestaan. In het Nieuwe Testament gaat het dan om studie/ prediking, gebed, muziek en tienden en offergaven/collectes.

Drie keer per jaar gingen alle mannen (en gezinnen) uit Israël naar Jeruzalem om voor Gods aangezicht te verschijnen. ‘Ze mogen daar niet met lege handen komen.’ (Deuteronomium 16:16) Een deel van de aanbidding was met andere woorden het geven van tienden en offergaven. Met Pesach, Pinksteren en het Loofhuttenfeest brachten Gods kinderen hun tienden en offergaven. Het is moeilijk voor te stellen dat iemand daar met lege handen naartoe ging.

Voor het oude Israël was het geven van tienden en offergaven een belangrijk onderdeel van hun aanbidding. Ware aanbidding van God komt niet alleen tot uiting in woorden, liederen en gebed als blijk van dank en waardering voor God. Dat blijkt ook wanneer we onze dank en waardering voor God uiten door onze offergaven naar het huis van de Heer te brengen. Zij brachten het naar de tempel en wij nemen ze op sabbat mee naar de kerk (al zijn er meerdere manieren om onze tienden en collectegelden te geven). Het is een daad van aanbidding.

`Lees 1 Kronieken 16:29; Psalm 96:8-9 en Psalm 116:16-18. Hoe passen we deze principes toe op onze eigen aanbidding van God?`

Als Gods kinderen dragen we de verantwoordelijkheid om voor zijn werk op deze aarde te zorgen. Daarom is het een voorrecht, een kans en een verantwoordelijkheid om onze offergaven te schenken. Als de Heer ons kinderen heeft geschonken om voor Hem op te voeden, horen we ze te leren hoe fijn het is onze tienden en offergaven mee te nemen naar de sabbatsschool en de erediensten. Soms geven mensen hun tienden digitaal of op een andere manier. Hoe we het ook doen, we aanbidden God door het geven van onze tienden en collectegeld.

`Wat is je eigen ervaring met de rol die het geven van tienden en offergaven uitmaken van aanbidding? Hoe heeft die handelwijze je relatie met God beïnvloed?`

`1 Kronieken 16:29; Psalm 96:8-9; 116:16-18 Hoe passen we deze principes toe op onze eigen aanbidding van God?` 

 