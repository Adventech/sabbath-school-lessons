---
title:  Verdere studie
date:   27/01/2023
---

In het hemelse gedenkboek staat ook opgetekend hoe trouw Gods gezinsleden zijn geweest in financieel opzicht. ‘De engel die alles opschrijft, geeft trouw aan welke offerande aan God wordt gegeven en in de schatkist belandt en schrijft ook op wat het eindresultaat is van de gift. Het oog van God let op elke cent die voor zijn zaak wordt ingezet en op de welwillendheid of tegenzin van de gever. Ook de reden om te geven wordt vastgelegd. Zij die zelfopofferend en toegewijd aan God teruggeven wat van Hem is, in overeenstemming met wat Hij van hen verlangt, zullen overeenkomstig hun werken worden beloond. Dat gaat ook op als de gegeven middelen misschien niet op de plek terechtkomen waar ze eigenlijk naartoe hadden moet gaan, waardoor ze niet het doel bereiken dat de gever voor ogen had. Namelijk de verheerlijking van God en de redding van mensen. Zij die de gave in alle oprechtheid hebben gebracht, waarbij hun oog enkel en alleen op Gods eer is gericht, zullen hoe dan ook beloond worden.’ (Ellen White, Testimonies for the Church,vol.2,p.518)

‘God vraagt zijn volk te bidden voor de voortgang van zijn werk en daarvoor plannen te maken. Net als Cornelius moeten onze gebeden wel gepaard gaan met giften. Onze gebeden en onze liefdadigheid horen tot God te komen als een gedenkteken. Geloof zonder werken is dood. Zonder een levend geloof is het onmogelijk God te behagen. Terwijl we bidden, moeten we alles inzetten wat maar mogelijk is. Dat geldt zowel voor onze werkkracht als onze inkomsten, om daardoor onze gebeden in vervulling te doen gaan. Als we uit geloof handelen, zal God ons niet vergeten. Hij ziet elke daad die uit liefde en zelfopoffering wordt gedaan. Hij zal het voor ons mogelijk maken ons geloof te tonen door onze werken.’ (Ellen White, Atlantic Union Gleaner, June 17, 1903)

`Handelingen 10:1-4 – Hoe omschrijven deze verzen Cornelius en wat zei de engel in het visioen tegen hem?`

**Gespreksvragen**

`Hoe gaan gebed en giften hand-in-hand? Oftewel, waarom kun jij door te bidden weten aan wie, wanneer en hoeveel je kunt geven?`

`Een populair tijdschrift in Amerika schreef over beginnende deskundigen op Wall Street die ontzettend veel geld verdienden en die zich evengoed zo wanhopig voelden, zo leeg, zo vol angst en zorgen. Eén van hen, een fondsbeheerder, zei: ‘Wat betekent het na mijn dood als ik één procent meer winst heb gemaakt?’Waarom leert dit verhaal ons dat giften, vooral giften die getuigen van een zelfopofferende houding, zo geestelijk verrijkend kunnen zijn voor de schenker, in de zin dat het ons bevrijdt van ‘de verleiding van de rijkdom?’ (Matteüs 13:22)`

`Merk op wat in het bovenstaande citaat van Ellen White staat over middelen die ‘verkeerd worden gebruikt’? Waarom is het zo belangrijk voor ons die geven om dat punt in gedachten te houden?`

