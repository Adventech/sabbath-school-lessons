---
title:  Moeilijke tijden doorstaan
date:   11/03/2023
---

### Lezen

2 Kronieken 20:1-11; 1 Kronieken 21:1-14; 2 Petrus 3:3-12; 1 Johannes 2:15-17; Openbaring 13:11-17

> <p>Kerntekst</p> 
> ‘Breng God een dankoffer, geef de Allerhoogste wat je Hem belooft. Roep Mij te hulp in tijden van nood, Ik zal je redden, en je zult Mij eren.’ Psalm 50:14-15

Soms lijkt het volledig uit de hand te lopen op deze wereld: oorlogen, bloedvergieten, misdaad, immoraliteit, natuurrampen, pandemieën, economische onzekerheid, politieke corruptie en nog zo veel meer. Personen en gezinnen hebben sterk de neiging hun eigen overleven voorop te stellen. Deze onzekere tijden roepen mensen dan ook op zekerheid te vinden en dat is heel goed te begrijpen.

De lasten van het leven leggen dagelijks behoorlijk beslag op onze aandacht: Het kost tijd en aandacht als je schulden moet afbetalen, kinderen hoort op te voeden en je bezittingen wilt onderhouden. Daarnaast hebben we ook kleding, voedsel en onderdak nodig. In de Bergrede noemde Jezus deze drie basisbehoeften waarna Hij zei: ‘Jullie hemelse Vader weet wel dat jullie dat alles nodig hebben. Zoek liever eerst het koninkrijk van God en zijn gerechtigheid, dan zullen al die andere dingen je erbij gegeven worden.’ (Matteüs 6:32-33)

Om moeilijke tijden te doorstaan, waarin we meer dan ooit te voren leren op de Heer te leunen, worden we gewezen op een paar concrete stappen die zijn gebaseerd op Bijbelse principes. Die dienen we te volgen.

_Op sabbat 18 maart bespreken we met elkaar deze les._ 