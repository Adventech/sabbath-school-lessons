---
title:  Verdere studie
date:   17/03/2023
---

Al waarschuwt de Bijbel niet voor rijkdom, er is ook geen vers dat zegt dat rijkdom tot een toename in iemands geestelijke toewijding leidt. Het tegenovergestelde gevaar is er juist wel. ‘De liefde voor geld en het verlangen naar weelde bindt mensen aan de tegenstander.’ (Ellen White, De weg naar Christus, p. 69. )

Sinds het ontstaan van het christendom is geen kerk zo rijk geweest en voorzien van menselijke gemakken als de kerken die er vandaag de dag zijn in veel landen van deze wereld. De vraag is: tegen welke prijs? Zo’n welvaart heeft ongetwijfeld invloed op onze spiritualiteit. Die invloed is niet positief. Hoe kan het ook anders? Sinds wanneer hebben rijkdom en materiële voorspoed ervoor kunnen zorgen dat de christelijke waarden van zelfverloochening en zelfopoffering toenemen? Maakt een volle koelkast, één of twee auto’s voor de deur, jaarlijks op vakantie gaan, online winkelen of de nieuwste computer en telefoon het makkelijker de wereld niet lief te hebben en de dingen die van de wereld zijn? Hoewel veel gemeenteleden deze rijkdommen niet bezitten, er zijn er genoeg die dat wel hebben. Dat gaat ten koste van hun eigen hart. We hebben het hier niet over de ‘rijken’, in de zin van miljonairs of over mensen die nog meer bezitten. Zij weten tenminste dat ze rijk zijn en kunnen (mochten ze daarvoor kiezen) de Bijbelse raad ter harte nemen die hen tot voorzichtigheid maant. We hebben het hier over mensen uit de middenstand. Die worden omringd door hun telefoons, iPads, airco’s en grote auto’s en laten zich afdoende voor de gek houden met de gedachte dat ze slechts tot de ‘middenstand’ behoren. Ze denken dat ze daarom niet mentaal bedwelmd kunnen raken door hun voorspoed. Daarom is het tiendensysteem een krachtig geestelijk tegengif voor de gevaren van rijkdom, zelfs voor hen die niet bijzonder ‘rijk’ zijn.

`Psalm 31:20 – Wat heeft God weggelegd voor wie Hem vrezen?`

**Gespreksvragen**

`Al zijn we naar wereldse normen niet rijk, waarom moeten we desondanks op onze hoede blijven voor onze hang naar geld en rijkdom?`

`Welke praktische handvatten zijn er, naast het geven van tienden, om niet in de ban te komen van de dingen van deze wereld?`

`Wat zou er met jou gebeuren als je vanaf morgen ineens niet meer kunt kopen of verkopen omdat je tot degenen behoort ‘die zich houden aan Gods geboden en aan de trouw van Jezus’ (Openbaring 14:12)? Zou jouw geloof standhouden?`