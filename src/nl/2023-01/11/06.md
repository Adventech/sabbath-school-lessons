---
title:  Wanneer niemand kan kopen of verkopen
date:   16/03/2023
---

De Bijbel omschrijft in pijnlijke bewoordingen hoe het op de wereld zal zijn voor de tweede komst van Jezus. Daniël spreekt over ‘een tijd van verdrukking, zoals er niet geweest is sinds er volken bestaan’ (Daniël 12:1). Als je nagaat welke vreselijke tijden er in het verleden zijn gebeurd, moet het wel heel erg zijn waar hij het over heeft. Het boek Openbaring wijst eveneens op de moeilijke tijden die zich aan zullen dienen voor Jezus’ wederkomst.

`Lees Openbaring 13:11-17. Hoe zal de financiële stand van zaken zijn tijdens de vervolging in de eindtijd?`

We kunnen niet kopen of verkopen? Daar draait een heel groot deel van ons leven om! Als we werken verkopen we in zekere zin onze tijd, vaardigheden en goederen. Als dat niet meer mogelijk is, sta je feite buiten de maatschappij. De druk op hen die trouw blijven zal gigantisch zijn. De druk om toe te geven neemt alleen maar toe, naarmate we meer geld en bezittingen hebben. We bereiden ons daarop voor met Gods genade door geen slaven te zijn van ons geld en van de dingen van deze wereld. Als we er nu niet aan gehecht zijn, zullen we dat ook niet zijn als we ze op moeten geven om trouw te blijven.

`Lees Deuteronomium 14:22-23b. Wat moest Gods volk jaarlijks doen met hun verdienste of opbrengst? Waarom gaf God die opdracht?`

God legde uit dat de tienden je ‘steeds opnieuw leert te leven in ontzag voor de HEER, uw God.’ (Deuteronomium 14:23) Volgens Psalm 31:20, een poëtisch parallellisme, staat ontzag voor vertrouwen. ‘Hoe groot is het geluk dat U hebt weggelegd voor wie U vrezen, dat U bereid hebt voor wie schuilen bij U.’ (Psalm 31:20)

De bewoording in dit vers laat zien dat God ‘vrezen’ synoniem is met ‘schuilen’ bij Hem. Daarom stelde God het tiendensysteem in om ons te beschermen tegen egoïsme en ons aan te moedigen erop te vertrouwen dat Hij in onze noden zal voorzien. Als je trouw je tienden geeft, is dat geen garantie dat je ook trouw zult zijn in de eindtijd. Toch is het wel zo dat degenen die nu tienden geven zich hebben voorbereid op problemen die komen.

`Hoe staat het met jouw voorbereiding op die moeilijke tijden?`

`Openbaring 13:11-17 – Hoe zal de financiële stand van zaken zijn tijdens de vervolging in de eindtijd?`