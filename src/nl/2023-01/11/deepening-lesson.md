---
title:  Verdieping
date:   17/03/2023
---

## Moeilijke tijden doorstaan

### 2 Kronieken 20:1-22

#### IJsbrekervraag

`Heb ik me ooit uit een crisissituatie moeten redden? Wat kan ik daarover vertellen?`

#### Ik Verken

De regering van Josafat wordt beschreven in 2 Kronieken 17 tot 21:1. Hij werd koning na de dood van zijn vader. Aan het begin (17:1) staat dat ‘hij zijn positie tegen Israël verstevigde’(vs. 2, 12-19). Hij was trouw aan de Heer en daarom zond hij ambtenaren en Levieten om de bevolking te onderrichten uit het boek van de wet (vs. 7-9). Hij verwijderde de gewijde plaatsen en offerpalen in het land (vs. 6). Josafat werd overvloedig gezegend door de Heer en geen van de volken voerde oorlog tegen hem (vs. 10; 18:1a). In hoofdstuk 18 staat dat hij een huwelijksverbond sluit met Achab. Deze koning van Israël gehoorzaamt Gods geboden niet (18:4-8,12-27). Die zet Josafat ertoe aan samen met hem Ramot in Gilead aan te vallen. Het werkwoord dat door de NBV21 vertaald wordt met ‘overhalen’ (18:2), wordt vaak gebruikt in de zin van ‘aanzetten tot kwaad’. Het vervolg en de interventie van de profeet Micha toont inderdaad aan dat Josafat niet naar de Heer luisterde. Door de ziener Jehu waarschuwt de Heer Josafat voor dit verbond. Gezien zijn trouw en goede daden, neemt God geen verdere maatregelen tegen hem. Josafat gaat door Juda te stimuleren trouw te zijn aan de Heer (2 Kronieken 19).

#### Ik Bestudeer

Josafat wordt plotseling geconfronteerd met een grote aanval. Reeds in 20:2 is sprake van een ‘groot leger’. Josafats reactie lijkt gerechtvaardigd: hij is bang! Hij blijft echter niet stil zitten. Maak een lijst van de verschillende werkwoorden die zijn daden beschrijven:

`Raadpleeg de Heer (vs. 3)`

`Een vasten uitroepen voor geheel Juda (vs.3)`

`De reactie van het volk:`

- Zij komen uit geheel Juda bijeen om de Heer te zoeken (vs. 4). - Josafat staat voor ‘de gemeenschap’ (vs. 5). - Hij richt zich tot God, prijst wie Hij is en beschrijft de situatie (vs. 6-12).

`Wat zijn achtereenvolgens de belangrijkste elementen?`

- Heel Juda (ook vrouwen en kinderen) staan voor de Heer (vs. 13).

`Wat is de betekenis van de parallel tussen vers 5 en vers 13?`

De Heer spreekt door Jachaziël (vs. 14-17)

`Wie is die Jachaziël? Waarom is zijn voorvader Asaf belangrijk (1 Kronieken 25:1-9)?`

`Wat is zijn boodschap? `

`Hoe reageren Josafat, het volk en de Levieten? (vs. 18-19)`

`Wat doet men de volgende morgen (vs. 20a)? Hoe begeleidt de koning zijn volk (vs. 20)? Welk initiatief neemt hij (vs. 21-22). Is dit belangrijk? Zo ja, waarom?`

`Deuteronomium 14:22-23b Wat moest Gods volk jaarlijks doen met hun verdienste of opbrengst en waarom was dat? `

#### Ik Pas Toe

Geconfronteerd met deze ongekende situatie (een aanval van een vijandelijke coalitie), herinnert Josafat ons eraan hoe belangrijk het is om:

- Te beseffen wie God is. Dat wil zeggen: door terug te blikken op wat Hij, de Schepper, onze Heer en Redder, in ons leven heeft gedaan: zijn bevrijdingen, zijn niet aflatende aanwezigheid als de bron van overwinning. Dat besef zal ons staande houden bij nieuwe uitdagingen.

- Stand te houden en de leiding van de Heer te blijven volgen.

- De Heer te allen tijde te prijzen, vóór, tijdens en nadat de situatie is opgelost.

Het element van de lofprijzing is belangrijk. Dat bepaalt ons bij de wonderen die onze Heer in het verleden reeds in ons leven tot stand heeft gebracht, maar doet ook onze kracht en onze hoop op God herleven voor de toekomst. Door voor de Heer te zingen en Hem te loven worden wij verankerd in het heden door ons vertrouwen en onze overgave aan Hem tot uitdrukking te brengen.

#### Ik bid …

Laat mij altijd denken aan uw weldaden voor mij, en laat mijn mond en hart te allen tijde uw lof bezingen. Amen.