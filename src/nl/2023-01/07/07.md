---
title:  Verdere studie
date:   17/02/2023
---

‘Wanneer dan de Zoon des mensen komt in zijn heerlijkheid en al de engelen met Hem, dan zal Hij plaatsnemen op de troon zijner heerlijkheid. Al de volken zullen vóór Hem worden verzameld en Hij zal ze van elkaar scheiden. Op deze wijze schilderde Christus op de Olijfberg voor zijn leerlingen het toneel van de grote oordeelsdag. Hij wees erop dat de beslissing ervan draait om één punt. Als de volken vóór Hem verzameld zijn, zullen er twee groepen zijn en hun toekomst zal afhankelijk zijn van wat zij gedaan of nagelaten hebben te doen voor Hem in de gedaante van de armen en de noodlijdenden.’ (Ellen White, De wens der eeuwen, p. 530.)

‘Als jij je deur opent voor de mensen in nood en hun die leed hebben te dragen, want zij zijn van Christus, verwelkom je ongeziene engelen. Je nodigt hemelse wezens uit. Zij brengen een sfeer van blijdschap en vrede met zich mee. Zij komen met lof op hun lippen en in de hemel wordt een melodie gehoord die daarop antwoordt. Elke barmhartige daad klinkt daar als muziek. De Vader op zijn troon rekent de onzelfzuchtige werkers tot zijn kostbaarste schatten.’ (Ellen White, De wens der eeuwen, p. 532.)

`Job 29:12-16 – Waarom geeft deze omschrijving ons nog meer inzicht in het geheim van Jobs karakter?`

**Gespreksvragen**

`‘Armen zullen er altijd zijn bij u.’ (22 Deuteronomium 15:11)Deze voorspelling is al honderden jaren oud en die is helaas ook uitgekomen. Hoe moeten we er vandaag de dag mee omgaan? Sommigen hebben dit vers ten onrechte gebruikt als bewijs dat we de armen aan hun lot over kunnen laten. ‘God heeft [immers] gezegd dat er altijd armen onder ons zullen zijn. Zo is het dus gewoon.’ Waarom klopt die bewering niet?`

`Lees 1 Timoteüs 6:17-19: ‘Draag de rijken van deze wereld op niet hoogmoedig te zijn en hun hoop niet in zoiets onzekers te stellen als rijkdom, maar op God, die ons rijkelijk van alles voorziet om ervan te genieten. En draag hun op om goed te doen, rijk te zijn aan goede daden, vrijgevig en bereid om te delen. Zo leggen ze een stevig fundament voor de toekomst, en winnen ze het ware leven.’ Zie je wat het gevaar is? Ons vertrouwen stellen op rijkdommen in plaats van op de levende God. Waarom is dat zo makkelijk voor degenen die er het geld voor hebben, hoewel ze weten dat hun geld hen niet in leven zal houden? Waarom moeten we ervoor waken op iets anders te vertrouwen dan op de levende God?`