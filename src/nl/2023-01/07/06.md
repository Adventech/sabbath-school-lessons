---
title:  Let op mijn dienaar Job
date:   16/02/2023
---

`Lees Job 1:8. Hoe omschreef God Job?`

Dat ziet er toch goed uit, als zelfs God Job ‘rechtschapen’ en ‘onberispelijk’ noemt (Job 1:8).Hij was zo rechtschapen en onberispelijk dat niemand anders ter wereld hem in die tijd kon evenaren. Nogmaals, dat zei God zelf, woordelijk, over Job! Al kreeg Job de ene na de andere ramp voor zijn kiezen, God bleef zeggen wat Hij al eerder over Job had gezegd: er was niemand op aarde zoals hij, rechtschapen en onberispelijk en nog veel meer. God voegt wel één nieuw element toe aan de omschrijving. Job was nog steeds al die dingen, ‘al heb jij Mij ertoe aangezet hem zonder reden te gronde te richten.’ (Job 2:3)

We krijgen een indrukwekkende blik in Jobs rechtschapenheid en onberispelijkheid, omdat hij God weigerde los te laten ondanks alles wat er was gebeurd en de trieste bespotting door zijn vrouw: ‘Waarom blijf je zo onberispelijk? Vervloek God toch en sterf.’ (Job 2:9) Tegelijkertijd toont het boek ook een ander aspect van Jobs leven, nog voordat het hele drama zich ontvouwde.

`Lees Job 29:12-16. Waarom geeft deze omschrijving ons nog meer inzicht in het geheim van Jobs karakter?`

Misschien zijn deze woorden van Job wel het meest betekenisvol. ‘Ik verdedigde de zaak van vreemdelingen.’ (Job 29:16) Met andere woorden, Job wachtte niet af tot bijvoorbeeld een bedelaar in vodden hem vroeg om een aalmoes. Job nam zelf het initiatief en ging op zoek naar wat mensen nodig hadden en voorzag daar dan in.

Ellen White raadt ons aan: ‘Wacht niet tot zij [de armen] om aandacht vragen voor hun noden. Doe zoals Job deed. Wat hij niet wist, zocht hij zelf uit. Ga op onderzoek uit, ontdek wat nodig is en hoe daarin het beste kan worden voorzien.’ (Ellen White, Testimonies for the Church, vol. 5, p. 151.) Een dergelijk beheer van geld en inzet van Gods middelen gaat de handelwijze van Gods kinderen van vandaag verre te boven.

`Lees Jesaja 58:6-8. Hoe kunnen we deze woorden uit vroegere tijden nu in de praktijk brengen?`

`Job 1:8 Hoe omschreef God Job?`