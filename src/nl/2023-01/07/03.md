---
title:  Gods zorg voor de armen
date:   13/02/2023
---

In hun geschriften hebben de Bijbelse auteurs het vaak over Gods zorg voor de armen, de vreemdelingen, de weduwen en de wezen. Hun verhalen reiken terug tot de tijd bij de berg Sinai. ‘Zes jaar achtereen mag je je land inzaaien en de oogst binnenhalen. Maar het zevende jaar moet je het land braak laten liggen en het met rust laten, dan kunnen de armen onder jullie ervan eten; wat zij nog overlaten is voor de dieren van het veld.’ (Exodus 23:10-11)

`Lees Leviticus 23:22 en Deuteronomium 15:11. Al leven wij nu in een heel andere tijd, welke lessen kunnen we leren uit deze verzen?`

‘Broeder’ in Deuteronomium 15:11 (NBG) moet je opvatten als een verwijzing naar andere Israëlieten of medegelovigen. Ook wordt daar de eerzame arme of ‘de geringsten van mijn broeders of zusters’ mee bedoeld (Matteüs 25:40).

In de Psalmen kunnen we lezen hoe we om horen te gaan met mensen in nood. ‘Doe recht aan weerlozen en wezen, kom op voor verdrukten en zwakken, bevrijd wie weerloos zijn en arm, red hen uit de greep van wie kwaad wil.’ (Psalm 82:3-4) Deze verzen laten zien dat onze betrokkenheid verder gaat dan alleen voedsel geven.

Er zijn beloftes voor hen die mensen in nood helpen: ‘Wie aan de armen geeft, lijdt nooit gebrek.’ Of: ‘Een koning die armen eerlijk berecht, zal nooit zijn troon zien wankelen.’ En koning David schreef: ‘Gelukkig wie zorgt voor de armen; in kwade dagen zal de HEER hem uitkomst geven.’ (Spreuken 28:27; 29:14; Psalm 41:2)

Dit is in het oude Israël altijd een prioriteit geweest, ook als het

volk dat van tijd tot tijd uit het oog was verloren.

In recentere jaren daarentegen dachten velen, vooral in Engeland onder invloed van het ‘sociaal darwinisme’, dat het helemaal geen morele verplichting was de armen te helpen. Het was zelfs verkeerd dat te doen. In navolging van de wetten van de natuur, waarin de sterken blijven bestaan ten koste van de zwakkeren, waren de ‘sociaal darwinisten’ van mening dat het nadelig was voor een samenleving om armen, zieken en hulpbehoevenden te helpen. Als die groep zich uitbreidde zouden ze de sociale opbouw van het land als geheel alleen maar verzwakken. Dat is een wrede gedachtegang maar deze redenering is wel de praktische uitkomst van de evolutieleer en het bedrieglijke verhaal dat ze vertelt.

`Welke invloed zou het evangelie, de boodschap dat Christus voor iedereen stierf, moeten hebben op onze omgang met ieder mens, wie ze ook zijn?`

`Leviticus 23:22 en Deuteronomium 15:11 Wat kunnen we leren uit deze verzen?`