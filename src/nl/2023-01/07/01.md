---
title:  Voor een van de geringsten
date:   11/02/2023
---

### Lezen

Lucas 4:16-19; 19:1-10; Jesaja 62:1-2; Deuteronomium 15:11; Matteüs 19:16-22; Job 29:12-16

> <p>Kerntekst</p> 
> ‘Dan zal de Koning tegen de groep aan zijn rechterzijde zeggen: “Jullie zijn door mijn Vader gezegend, kom en neem deel aan het koninkrijk dat al sinds de grondvesting van de wereld voor jullie bestemd is.”’ Matteüs 25:34

De Bijbel spreekt vaak over de vreemdelingen (soms ook wel buitenlanders genoemd), de wezen en weduwen. Deze groep mensen bedoelde Jezus waarschijnlijk toen Hij het had over ‘de geringsten van mijn broeders of zusters.’1

Hoe kunnen we in deze tijd vaststellen wie deze mensen zijn? De vreemdelingen in Bijbelse tijden waren individuen die hun vaderland moesten verlaten, misschien wel vanwege oorlog of hongersnood. In onze tijd zijn deze mensen te vergelijken met de miljoenen vluchtelingen die van alles zijn beroofd vanwege omstandigheden waarvoor ze zelf niet hebben gekozen.

De wezen zijn kinderen die hun vaders verloren hebben in een oorlog, ongeluk of door ziekte. Deze groep kan ook slaan op degenen wiens vader in de gevangenis zit of om een andere reden afwezig is. Wat een enorm werkterrein ligt hier voor ons klaar! De weduwen zijn degenen die hun echtgenoten om dezelfde reden zijn kwijtgeraakt als de wezen. Velen staan aan het hoofd van een eenoudergezin en kunnen de hulp gebruiken die de gemeente hun kan bieden.

Zoals we deze week zullen zien, is het niet slechts een optie voor ons als beheerders van Gods zaak om voor de armen te zorgen. Integendeel, daarmee volgen we het voorbeeld van Jezus en gehoorzamen we zijn opdracht.

_Op sabbat 18 februari bespreken we met elkaar deze les._ 