---
title:  Verdere Studie
date:  01/11/2019
---

Lees Ellen White, ‘Een aanklacht tegen afpersing’, p. 399-403, Profeten en koningen.

‘Toen Nehemia van deze wrede verdrukking hoorde, werd hij diep verontwaardigd. “Ik werd zeer toornig”, zegt hij, “toen ik hun geroep en deze feiten gehoord had”. Hij zag in dat hij duidelijk voor het recht moest opkomen, wilde hij erin slagen een eind te maken aan de drukkende last van veeleisendheid. Met kenmerkende geestkracht en vastbeslotenheid zette hij zich aan het werk om verlichting te brengen in het lot van zijn broeders.’

‘Jezus wees op het beginsel, dat het afleggen van een eed in het algemeen overbodig maakt. Hij leert ons dat de exacte waarheid uitgangspunt moet zijn bij alles wat we zeggen. ‘Laat jullie ja ja zijn en jullie nee nee; wat je daaraan toevoegt komt voort uit het kwaad. Deze woorden veroordelen alle holle frasen en uitdrukkingen die grenzen aan het profane. Ze veroordelen ook alle geveinsde complimenten, het ontwijken van de waarheid, de vleierij, overdrijving, oneerlijkheid in de handel – wat allemaal zo gebruikelijk is in de maatschappij en de zakenwereld. Ze leren ons dat we niet waarachtig kunnen worden genoemd, als we iets pretenderen te zijn wat we niet zijn en als onze woorden niet weergeven wat in ons hart leeft.’

**Gespreksvragen**

`Waarom is egoïsme altijd weer de kern van de problemen die mensen hebben wanneer het om geld gaat of om onderlinge relaties?`

`Op welke manier kan Gods volk ervoor zorgen dat het niet hebzuchtig wordt? Welke voorzorgsmaatregel heeft God gegeven om ons daarbij te helpen? Bestudeer de volgende teksten: Jesaja 58:3-12 en Micha 6:6-8.`

`Denk na over het geschenk dat God ons heeft gegeven door de spraak, en over de kracht van onze woorden. Wat is de betekenis van Johannes 1:1-2 als het naar Jezus verwijst als ‘het Woord’? Hoe kan dit ons helpen te begrijpen hoe belangrijk onze woorden zijn en wat ze betekenen?`

`Het is verbazingwekkend dat Jezus tweeduizend jaar jaren geleden al zei dat de armen altijd bij ons zouden zijn. Wij worden ook opgeroepen mensen in nood te steunen. Hoe passen deze twee principes bij elkaar om christenen te motiveren zich in te zetten voor degenen die het minder hebben?`