---
title:  Tegen De Geest Van De Wet
date:  28/10/2019
---

`Lees Nehemia 5:6-8 en Exodus 21:2-7. Waarom reageert Nehemia zo boos?`

We kunnen het ons nu misschien moeilijk voorstellen, maar slavernij was in de oudheid de norm. Een ouder kon of zichzelf als slaaf/slavin aanbieden of een kind verkopen. Volgens sociale en wettelijke regels hadden ouders het recht hun zonen en dochters te verkopen. God is echter een voorstander van vrijheid en daarom droeg Hij Israël op, dat schuldeisers hun slaven na zeven jaar moesten vrijlaten. Zo beschermde God het volk tegen permanente slavernij. Het laat ook zien dat Hij een leven in vrijheid wenst voor de mens.

In tegenstelling tot het berekenen van rente werd lenen toegestaan door de wet. Het bedrag dat geldschieters in rekening brachten, was niet hoog in vergelijking met wat de volkeren rondom hen moesten betalen. Ze moesten maandelijks één procent rente betalen, terwijl in teksten uit de zevende eeuw voor Christus uit Mesopotamië een jaarlijkse rente van ٥٠ procent voor zilver en ١٠٠ procent voor graan worden gerekend. De ١٢ procent die per jaar van het Joodse volk werd geëist, was daarom heel laag in vergelijking met de gebruiken bij de Mesopotamische volken. Het enige wat de schuldeisers volgens de Bijbel verkeerd deden, was rente eisen. Wat opvalt is dat het volk dit niet eens noemde tijdens het uiten van zijn klachten. Het bleef dus binnen de regels van de wet en ook van de sociale normen. Waarom is Nehemia dan ‘zo kwaad’? Opmerkelijk is dat hij ondanks zijn woede niet meteen reageert. Hij denkt eerst goed na over wat er aan de hand is.

De overtuigende manier waarop Nehemia met de kwestie omgaat, is bewonderenswaardig. Hij negeert hun klachten niet, ook al werd de wet in principe niet gebroken en waren de handelingen maatschappelijk acceptabel en zelfs heel ‘vriendelijk’ in vergelijking met de omringende volkeren. Men overtrad echter de geest van de wet. Vooral in een periode waarin het slecht gaat met de economie, zijn mensen verplicht elkaar te helpen. God staat altijd aan de kant van de verdrukten en de hulpbehoevenden en om die reden moest Hij profeten oproepen op te komen voor de armen en te protesteren tegen het kwaad en het geweld dat ze werd aangedaan.

`Hoe kunnen we, zelfs onbewust, de letter van de wet volgen terwijl we daardoor de geest van de wet geweld aandoen?`