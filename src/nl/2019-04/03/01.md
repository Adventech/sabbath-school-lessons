---
title:  Gods oproep
date:  12/10/2019
---

### Lezen
Ezra 7:10; Nehemia 1:1-11; Daniël 9:24-27; 8; Romeinen 8:28-29; 9; Exodus 3-4

> <p>Kerntekst</p>
> ‘Geloofd zij de HEER, de God van onze voorouders, die de koning het besluit heeft ingegeven de tempel van de HEER in Jeruzalem van grote luister te voorzien.’ Ezra 7:27

Wordt iedereen door God geroepen om een specifieke taak uit te voeren? Zijn er bepaalde criteria die de één beter geschikt maken voor een bepaalde taak dan een ander? Zijn die criteria in Gods ogen anders dan in de ogen van mensen? Velen van ons zouden daar waarschijnlijk instemmend op antwoorden, vooral op de laatste twee vragen. Er zijn van die momenten in het leven waarop God ons voorbereidt om een specifieke taak uit te voeren. Dat kan zijn door een opleiding of juist door ervaring. Er zijn echter ook situaties waarin God ons kiest om zijn wil te vervullen, simpelweg omdat we gewillig zijn en nederig. Het is echter niet altijd gemakkelijk om te weten welke bedoeling God heeft met ons leven. Desondanks staat de Bijbel vol met verhalen van mensen die door God werden gekozen voor een bepaalde taak.

Ezra en Nehemia werden voor een hele specifieke taak door God geroepen: om dat wat in puin lag te herbouwen. In dit geval hield de wederopbouw echter vele verschillende taken in: ze moesten het volk Israël terugbrengen naar Jeruzalem om de tempel en de stad te herbouwen. Tegelijkertijd moesten ze de mensen leren over God en hen helpen terug te keren tot het hebben van een toegewijde relatie met Hem. Dat is absoluut geen geringe en onbelangrijke taak om van God te ontvangen!