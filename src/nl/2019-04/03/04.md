---
title:  70 Weken En 2300 Avonden En Morgens
date:  15/10/2019
---

Het woord ‘vastgesteld’ zoals vermeld in Daniël 9:24, ‘Zeventig weken zijn vastgesteld’, betekent letterlijk ‘Zeventig weken zijn afgesneden’. Het Hebreeuwse woord dat vertaald is met ‘vastgesteld’ vind je nergens anders in de Bijbel. In de Joodse literatuur houdt het echter in dat er iets van een groter geheel wordt ‘afgesneden’. Daniël 8 behandelt de profetie van de 2300 avonden en morgens, maar de begindatum daarvan ontbreekt in dat hoofdstuk. Het is aannemelijk dat de ‘vastgestelde’ 490 jaar, zoals besproken in Daniël 9, alleen maar kunnen zijn ‘afgesneden’ van de 2300 profetische jaren uit het voorafgaande hoofdstuk. Deze 490 jaar kunnen immers alleen zijn afgesneden van een andere profetie die over een langere tijdsperiode gaat.

`Lees Daniël 8. Welk deel van het visioen werd niet uitgelegd? (let vooral op Daniël 8:14, 26-27)`

Er zijn vele redenen waarom de profetie van de 70 weken van Daniël 9:24-27 en de profetie van de 2300 avonden en morgens in Daniël 8:14 bij elkaar horen: 1. Beide profetieën hebben te maken met tijd. 2. De specifieke terminologie van ‘visioen’ en ‘(het visioen) begrijpen’ verbindt hen. 3. Gabriël legt beide profetieën uit. 4. Het visioen in Daniël 8 werd volledig uitgelegd behalve het gedeelte over de 2300 avonden en morgens (soms ook vertaald als ‘dagen’). 5. Daniël 8 bevat zowel een visioen als een gedeeltelijke uitleg ervan, terwijl Daniël 9 alleen een uitleg geeft, namelijk van het enige deel in Daniël 8 dat nog niet was uitgelegd, de profetie van de 2300 dagen van 8:14. Dat was het enige deel van het visioen dat Daniël niet begreep. De informatie in het boek Ezra verschaft de ontbrekende puzzelstukjes om de profetische voorspelling in het boek Daniël te begrijpen. Het openbaart immers wanneer de profetische tijd aangaande het moment waarop het dienstwerk van Christus voor ons zou beginnen.

<img style="max-width:100%" src="https://sabbath-school-stage.adventech.io/api/v1/nl/quarterlies/2019-04/lessons/03/days/prophecy.png" />