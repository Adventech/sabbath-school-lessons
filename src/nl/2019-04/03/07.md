---
title:  Verdere Studie
date:  18/10/2019
---

Lees Ellen White, Profeten en Koningen, pp. 427-430, over de 70-weken profetie en de historische vervulling daarvan.

‘Het tijdstip van Christus’ komst, Zijn zalving door de Heilige Geest, Zijn dood, en het brengen van het evangelie aan de heidenen, waren precies aangegeven. Het was het voorrecht van het Joodse volk deze profetieën te begrijpen en de vervulling daarvan te herkennen in de zendingsopdracht van Jezus. Christus legde bij Zijn discipelen de nadruk op de belangrijkheid van het bestuderen der profetie. Doelende op de profetie die aan Daniël gegeven was betreffende de tijd waarin zij leefden, zei Hij: ‘Wie het leest, geve er acht op.’ Na Zijn opstanding verklaarde Hij aan Zijn discipelen ‘al de profeten’ en ‘wat in al de Schriften op Hem betrekking had’. De Heiland had door al de profeten gesproken. ‘De Geest van Christus in hen’ getuigde ‘vooraf ‘van al het lijden dat over Christus zou komen, en van al de heerlijkheid daarvan’.’

**Gespreksvragen**

`Denk nog eens na over het idee dat God u roept iets te doen waar u plezier in hebt. Welke principes kunt u toepassen om te weten dat u Gods wil vervult, niet alleen aangaande de plezierige dingen, maar ook bij taken in het algemeen?`

`Lees het verhaal van Jona en hoe hij reageerde op Gods uitnodiging in zijn leven. Welke lessen kunnen we leren van zijn ervaring? Vergelijk de handelwijze van Jona met die van Paulus bij zijn roeping. Noem een aantal van de grootste verschillen tussen de reacties van de twee mannen.`

`‘De geschiedenis van Judas toont ons het droevige einde van een leven dat door God geëerd had kunnen worden. Zou Judas zijn gestorven vóór zijn laatste reis naar Jeruzalem, dan zou hij beschouwd zijn als een man die een plaats onder de twaalven waard was, als één die zeer gemist zou worden.’ Denk goed na over het verhaal van Judas Iskariot. Was hij ‘geroepen’ om Jezus te verraden? Als dat zo was, is dat dan rechtvaardig of eerlijk tegenover hem? Hoe kunnen we, afgezien van de dingen die hij uiteindelijk deed, een goed begrip krijgen van Judas en de mogelijkheden die hij had? Wat leert zijn levensloop over de kracht van de vrije wil in ons leven?`