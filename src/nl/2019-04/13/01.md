---
title:  Leiders in Israël
date:  21/12/2019
---

### Lezen
1 Koningen 12:1-16; Handelingen 15:7-11; Johannes 11:46-53; Nehemia 4:7-23; Ezra 8:21-23,31-32

> <p>Kerntekst</p>
> ‘Toen ging iedereen eten en drinken. Ze deelden alles met elkaar en maakten er een groot en vrolijk feest van. Ze hadden begrepen wat hun was verteld.’ Nehemia 8:12

Ezra en Nehemia waren allebei voortreffelijke leiders. Ze waren God toegewijd en bereid de taken te vervullen waartoe de Heer hen had geroepen. Door hun liefde voor God verlangden ze er met heel hun hart naar trouwe dienaars te zijn. Deze loyaliteit heeft een centrale plaats ingenomen in onze studie.

Deze week richten we onze aandacht op voorbeelden van leiderschap in de Bijbel. Ook Ezra en Nehemia zijn daar voorbeelden van. Het zijn absoluut geen diepgaande lessen, omdat er zoveel meer voorbeelden zijn die besproken kunnen worden. De lessen die in deze studie naar voren komen, zijn belangrijk voor een ieder die leiding geeft. Op dit moment beschouwt u zichzelf misschien niet als een leider maar we oefenen allemaal een bepaalde invloed uit op sommige mensen. De lessen zijn daarom van toepassing op een ieder van ons.

Het Woord van God staat centraal in het verhaal over deze leiders. Het Woord veranderde niet alleen hun denkwijze en manier van leven, het zorgde er ook voor dat ze pleitten voor herleving en hervorming. Alles wat ze deden was gebaseerd op Gods Woord en de instructies die daarin staan. Wij moeten ook het Woord van God centraal stellen in de manier waarop we als zevendedagsadventisten ons leven leiden, wie we ook zijn en welke functie we ook vervullen.