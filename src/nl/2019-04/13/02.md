---
title:  De Invloed Van Leiders
date:  22/12/2019
---

Door de hele Bijbel heen kunnen we zowel goede als slechte voorbeelden vinden van leiderschap en soms is er sprake van een mengeling. Op bepaalde momenten deden slechte leiders goede dingen, terwijl degenen die op een goede manier leiding gaven soms ook slechte dingen deden. Alle gezaghebbers zijn immers ook maar mensen en hebben daarom de mogelijkheid op de juiste of op de verkeerde manier te handelen. Wie heeft dit niet ondervonden in zijn/haar eigen leven?

Het probleem is dat degenen die als leiders zijn aangesteld, veel invloed uitoefenen, zowel ten goede als ten kwade. Het is al erg genoeg een negatieve invloed te hebben in je eigen gezin, op het werk of waar je ook maar bent. Als je echter in de positie bent om leiding te geven, dan neemt die invloed in hoge mate toe, of dat nou op geestelijk of politiek vlak is. Hoe belangrijk is het dan niet dat je de principes en het onderricht van de Bijbel weerspiegelt? Dat geldt voor jou, welke rol je ook is toebedeeld, maar in het bijzonder voor een leider.

**Lees de volgende Bijbelteksten. Welke voorbeelden van leiderschap worden hier gegeven? Leg uit waarom het bestuur goed of slecht is.**

`Debora (Rechters 4:1-16)`

`Rechabeam (1 Koningen 12:1-16)`

`Achab (1 Koningen 21:1-16)`

`Josia (2 Koningen 23:1-10)`

`Petrus (Handelingen 15:7-11)`

`Welke lessen kunnen we uit deze verhalen meenemen over wat leiderschap goed of slecht maakt? Hoe kunnen we deze lessen toepassen in de functies die we zelf vervullen?`