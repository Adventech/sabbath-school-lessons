---
title:  Verdere Studie
date:  27/12/2019
---

Lees Ellen White, ‘Het voorrecht van het gebed’, pp. 69-78, in Schreden naar Christus.

‘Het werk van herstel en hervorming door de teruggekeerde ballingen, onder leiding van Zerubbabel, Ezra en Nehemia vormt een beeld van een werk van geestelijk herstel dat moet plaatsvinden in de laatste dagen van deze wereldgeschiedenis. Het overblijfsel van Israël was een zwak volk, blootgesteld aan de plunderingen van zijn vijanden; maar God wilde door hen op aarde een kennis van Hemzelf en zijn wet in het leven houden. Zij waren de verdedigers van de ware eredienst, de bewaarders van de wet. Ze ondervonden verschillende dingen bij de herbouw van de tempel en de muren van Jeruzalem, en hadden met krachtige tegenstand te maken. De lasten van de leiders in dit werk waren zwaar; maar deze mannen trokken voorwaarts in onwankelbaar vertrouwen, in een ootmoedige geest en in vast vertrouwen op God, in het geloof dat Hij zijn werk zou doen triomferen. Evenals koning Hizkia hing Nehemia “de Here aan, week niet van Hem af en onderhield de geboden … De Here was met hem”.’

**Gespreksvragen**

`Waarom moeten we, met God als onze ooggetuige, alles doen wat in onze macht ligt om te laten zien dat we onze leiders (onder)steunen?`

`Waarom is het zo moeilijk en zo veeleisend om leiding te geven door te dienen, terwijl het toch ook zoveel voldoening geeft?`

`Waarom is het ook voor een christelijke leidinggevende zo belangrijk een dienaar te zijn?`

`Zowel in het begin als aan het einde en in het midden van het Bijbelboek, bidt Nehemia. Ezra en hij waren beide mannen van gebed. Ga zorgvuldig na hoeveel keer het woord ‘gebed’ of ‘bad’ wordt genoemd in de boeken van Ezra en Nehemia. Deze leiders waren voortdurend in gebed. Wat leert ons dat over ons eigen gebedsleven?`

`‘Hij was de HEER toegedaan en heeft zich nooit van Hem afgekeerd; hij hield zich aan de geboden die de HEER aan Mozes heeft gegeven.’ Hoe kan iemand ‘toegedaan zijn aan de HEER’? Wat betekent dat? Op welke manier is deze uitspraak te verbinden aan het houden van Gods geboden?`