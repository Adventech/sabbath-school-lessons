---
title:  Verdere Studie
date:  06/12/2019
---

Lees Ellen White, ‘Groeien in Christus’, Schreden naar Christus, pp. 30-33.

‘Het kruis van Christus zal voor de verlosten in alle eeuwigheid een onderwerp van studie en lof zijn. Ze zullen de gekruisigde Christus in de verheerlijkte Christus terugvinden. Ze zullen nooit vergeten dat Hij wiens macht de ontelbare werelden van het heelal heeft geschapen en in stand houdt – de geliefde Zoon van God, de Majesteit des hemels, Hij die met vreugde werd aanbeden door cherubs en serafs – Zich vernederd heeft om de gevallen mens te verheffen. Ze zullen nooit vergeten dat Hij de schuld en de schande van de zonde heeft gedragen, dat het aangezicht van zijn Vader voor Hem verborgen bleef totdat de ellende van een verloren wereld zijn hart brak en zijn leven verbrijzelde op het kruis van Golgota. Het feit dat de Schepper van alle werelden, de Rechter van alle levens, zijn heerlijkheid heeft afgelegd en Zich uit liefde voor de mens heeft vernederd, zal altijd het heelal met verwondering vervullen en tot aanbidding aanzetten. Wanneer de scharen van verlosten hun Verlosser zien, met de eeuwige heerlijkheid van de Vader op zijn gezicht, wanneer ze zijn troon, die van eeuwigheid tot eeuwigheid zal bestaan, zien en beseffen dat er geen eind zal komen aan zijn Koninkrijk, heffen ze vol geestdrift een lied aan: “Waardig, waardig is het Lam, dat geslacht is en ons met zijn eigen dienstbaar bloed heeft vrijgekocht voor God!”’

**Gespreksvragen**

`Bespreek in de gespreksgroep hoe je in je aanbidding de juiste balans kunt vinden tussen eerbied en vreugde. Denk anders na over de vraag of vreugde en eerbied elkaar uitsluiten?`

`Door de inwijdingsplechtigheid stelden de Israëlieten de muur van Jeruzalem onder goddelijke bescherming, waarmee ze erkenden dat een muur nutteloos was tenzij God die beschermt. Salomo legde het goed uit: ‘Als de HEER het huis niet bouwt, vergeefs zwoegen de bouwers. Als de HEER de stad niet bewaakt, vergeefs doet de wachter zijn ronde.’ Wat leert ons dit over al het werk dat we voor God verrichten?`

`Welke rol speelt muziek tijdens de eredienst in jouw gemeente?`

`De Bijbel is heel duidelijk: Jezus is onze Hogepriester in het hemels heiligdom. Wat doet Hij daar ten behoeve van ons? Wat kan het dienstwerk dat door de priesters in de aardse tempel werd gedaan, ons vertellen over het werk dat Jezus voor ons verricht in het hemels heiligdom?`