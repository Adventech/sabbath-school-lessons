---
title:  De Heer aanbidden
date:  30/11/2019
---

### Lezen
Nehemia 12:27-47; 1 Kronieken 25:6-8; 1 Johannes 1:7-9; Johannes 1:29,36; 1 Korintiërs 5:7; Hebreeën 9:1-11

> <p>Kerntekst</p>
> ‘Zij dankten en prezen de HEER, en ze zongen in beurtzang: “Hij is goed, eeuwig duurt zijn trouw aan Israël.”’ Ezra 3:11

De kerntekst van deze week geeft ons inzicht in de Hebreeuwse gebruiken wat betreft aanbidding en hoe hun dankbaarheid overging in het loven en prijzen van God. In 515 voor Christus vierden ze feest vanwege de inwijding van de tempel. Ongeveer 60 jaar later vierde het volk de inwijding van de voltooide stadsmuur.

Na de geslachtsregisters in Nehemia 11 en 12, gaat de auteur over op de periode waarin ze de inwijding van de stadsmuur vierden. Het was gebruikelijk voor het volk bepaalde dingen aan God te wijden: de tempel, een stadsmuur, soms zelfs huizen en openbare gebouwen. Een dergelijke inwijding werd zorgvuldig voorbereid en ging gepaard met zang, muziek, festiviteiten, offers, vreugde-uitingen, vrolijkheid en met de reiniging van het volk. David introduceerde het brengen van offers tijdens een inwijding. Daarna hebben de leiders van Israël zijn voorbeeld gevolgd, te beginnen met Salomo toen hij de ark in de tempel plaatste.

Deze week kijken we naar de manier waarop ze God hebben aanbeden bij deze gelegenheid. Daarbij zullen wij, die dezelfde God aanbidden, verschillende dingen leren die we zelf ook kunnen toepassen.