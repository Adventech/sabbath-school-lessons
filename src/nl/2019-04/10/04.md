---
title:  Twee Koren Om Te Danken
date:  03/12/2019
---

`Lees Nehemia 12:31-42. Waarom stond de muziek zo centraal in deze feestelijke plechtigheid?`

De vorming van twee koren die zingend en begeleid door instrumenten rondom Jeruzalem liepen, was in de tijd van Nehemia onderdeel van de eredienst. Ze begonnen op dezelfde plek en splitsen zich vervolgens om in tegengestelde richting rondom de muren van de stad te lopen. Ezra leidde de ene groep door voorop te gaan en Nehemia liep in de achterhoede van de andere groep. Bij de Dalpoort ontmoetten ze elkaar en vanaf dat punt gingen ze gezamenlijk de tempel binnen. Elke processie werd aangevuld met priesters die op de trompetten bliezen. Toen de koren de tempel eenmaal binnen waren gegaan, stonden ze tegenover elkaar. Het was een perfect georganiseerde optocht en eredienst.

Door na te gaan welke betekenis muziek had in de tempel, kun je de vraag beantwoorden waarom het zo’n prominente plaats innam tijdens de plechtigheid en de aanbidding. De muziek in de tempel was niet bedoeld om mensen naar een concert te laten luisteren. Mensen gaan voor hun plezier naar een concertzaal om de 4de symfonie van Beethoven te beluisteren. Terwijl de muzikanten zongen en hun instrumenten bespeelden, bogen de mensen neer in gebed. De muziek maakte onderdeel uit van hun aanbidding.

Het belangrijkste wat er in de tempel gebeurde, was het brengen van offers. Dat was op zichzelf een tamelijk onprettige bezigheid. Wat deden ze immers anders dan telkens de keel van een onschuldig dier doorsnijden. De prachtige muziek die werd gespeeld, zorgde er daarom voor dat de gedachten van de mensen hemelwaarts werden gericht. Het zorgde er ook voor dat de hele ervaring van aanbidding wat prettiger was.

`Lees vooral Exodus 15:1; 2 Kronieken 20:21-22 en Openbaring 15:2-4. Dit zijn voorbeelden uit de Bijbel waar er tijdens de aanbidding een prominente plaats werd ingenomen door muziek. Welke indruk maakt dat op je?`

Zowel in de hemel als op de aarde is muziek onderdeel van de ervaring van aanbidding. Merk op dat de liederen in de bovenstaande verzen allemaal gaan over wat God voor zijn volk heeft gedaan. Hij heeft het ook de overwinning ‘over het beest’ gegeven. Hoe zou het anders ook mogelijk zijn hem te verslaan? Het gaat om wat God heeft gedaan om ons te verlossen.

`Noem een aantal dingen die God voor u heeft gedaan en die u ertoe brengen Hem te loven?`