---
title:  De Reactie Van Het Volk
date:  06/11/2019
---

Op het moment dat Ezra het Woord van God opent, de Hebreeuwse Thora, staat het volk op. Voordat hij begint te lezen, prijst hij God. Het eensluidende antwoord van de mensen na afloop van de voordracht is: ‘Amen, amen’, terwijl ze hun handen opheffen naar de hemel. Vervolgens knielden ze neer en bogen hun hoofd en zo aanbidden ze hun Heer.

`Lees Nehemia 8:9-12. Waarom zeiden de leiders het volk dat het niet moest ‘rouwen of huilen’?`

‘Toen in latere jaren de Wet van God in Jeruzalem werd voorgelezen aan de terugkerende ballingen uit Babylon en het volk weende over zijn overtredingen, werden de genadevolle woorden gesproken: “Ween niet … Gaat heen, eet lekkernijen en drinkt zoete dranken, en zend aan ieder voor wie niets bereid is, een deel, want deze dag is onze HERE; wees dus niet verdrietig, want de vreugde in de HERE, die is uw toevlucht”.’ Terwijl de mensen luisterden naar Gods woorden, trof hun zondigheid hen en barsten ze in tranen uit. Als God zichzelf openbaart en we beseffen dat God vol liefde, goedheid, genade en trouw is, dan komen onze tekortkomingen en mislukkingen steeds meer naar voren. Door Gods heiligheid vanuit zijn Woord te zien, komt het slechte in ons in een nieuw daglicht te staan. Dit besef had tot gevolg dat het volk Israël in tranen uitbarstte, al was het helemaal niet nodig dat ze rouwden, ‘want de vreugde die de HEER u geeft, is uw kracht’. Ondanks hun fouten en tekortkomingen mochten ze vertrouwen op de macht van God.

Dit was een speciale dag, een feestdag, het Bazuinenfeest, Rosj Hasjana. Het korte geschal van de hoorns duidde aan hoe belangrijk het was dat de mensen hun hart voorbereidden op het oordeel van de Heer. Dat was Grote Verzoendag en dat werd gevierd op de tiende dag van de maand Tisri. Het blazen op de hoorns stond symbool voor de oproep voor God te staan en tot inkeer te komen. Aangezien deze dag was ingesteld om het volk eraan te herinneren zich tot God te wenden, zijn de tranen en de rouw heel begrijpelijk. De leiders wezen hen er echter op dat God naar hen luisterde als ze berouw toonden over hun zonden. Het was dus juist tijd om hun blijdschap te tonen om de vergeving die God hun had geschonken.

`Het probleem van de zonde kon enkel opgelost worden doordat Jezus zijn leven gaf aan het kruis om ons hoop te geven. Wat zegt ons dit over hoe slecht de zonde is?`