---
title:  Omgaan met slechte beslissingen
date:  14/12/2019
---

### Lezen
Nehemia 13:23-25; Deuteronomium 7:3-4; 2 Korintiërs 6:14; Ezra 9:10; 1 Korintiërs 7:10-17

> <p>Kerntekst</p>
> ‘Ik zei: “Mijn God, ik schaam me, mijn God, ik ben te beschaamd om mijn gezicht naar U op te heffen, want onze zonden reiken tot boven ons hoofd en onze schuld is zo hoog als de hemel”.’ Ezra 9:6

Ezra en Nehemia werden de leiders van gemeenschappen waar het de norm was geworden om te trouwen met niet-Israëlieten. Beide mannen vonden deze situatie zeer verontrustend, aangezien ze het volk tot een nauwere relatie met God wilden leiden. Ze waren zich bewust van de negatieve invloed die ongelovigen of afgodenaanbidders op de Israëlieten konden uitoefenen. De geschiedenis daarvan had keer op keer de verschrikkelijke effecten aangetoond. De Kanaänitische godsdiensten verspreidden zich net zo lang door Israël totdat Baäl en Asjera op alle hoogten werden aanbeden. De heidense partners hadden nadelige invloed op de Israëlitische gezinnen. Bileam gaf de Moabieten het advies hun vrouwen naar de Israëlieten te sturen, omdat hij er zeker van was dat het volk God de rug zou toekeren zodra het met deze vrouwen in aanraking kwam. Helaas bleek hij gelijk te hebben. Hun invloed beperkte zich overigens niet tot man en vrouw onder elkaar, maar het werkte ook door op het geloof van hun kinderen.

Welke maatregelen namen Ezra en Nehemia tegen deze situatie van de gemengde huwelijken in Israël? Stonden ze het toe of gingen ze ertegenin? Deze week richten we onze aandacht op de manier waarop de beide mannen met deze kwestie omgingen.