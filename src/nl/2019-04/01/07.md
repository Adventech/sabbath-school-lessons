---
title:  Verdere Studie
date:  04/10/2019
---

Lees Ellen White, ‘Ezra, de priester en schriftgeleerde’, pp. 372-378, in Profeten en Koningen.

Let goed op hoe ijverig Ezra was om te doen wat God hem opgedragen had: ‘Ezra werd Gods woordvoerder en onderrichtte de mensen om hem heen in de beginselen waardoor de hemel wordt bestuurd. De rest van zijn leven was zijn voornaamste werk, zowel aan het hof van de koning van Medo-Perzië als te Jeruzalem, het werk van een leraar. Naarmate hij aan anderen de waarheden doorgaf die hij had geleerd, nam zijn hoedanigheid om te werken toe. Hij werd een godvruchtig en ijverig man. Hij was Gods getuige in de wereld, dat de kracht van Bijbelse waarheden het dagelijkse leven veredelt.’

‘In het hervormingswerk dat in onze tijd moet plaatsvinden, is er behoefte aan mannen die evenals Ezra en Nehemia, de zonde niet zullen vergoelijken of verontschuldigen of ervoor terugschrikken Gods eer te rechtvaardigen. Zij op wie de last van dit werk drukt, zullen niet zwijgen als er verkeerd wordt gehandeld en evenmin zullen zij de zonde met de mantel van misplaatste liefde bedekken. Ze zullen bedenken dat God de persoon niet aanziet, en dat gestrengheid jegens enkelen barmhartigheid voor velen kan betekenen. Ze zullen ook eraan denken dat in hem die het kwaad berispt, altijd de geest van Christus merkbaar moet zijn.’

**Gespreksvragen**

`Het is waar dat we vele prachtige beloften van God hebben ontvangen. Tegelijkertijd moeten we zeggen dat Hij zich nooit aan ons zal opdringen. Welke keuzes in ons eigen leven kunnen een belemmering vormen voor de vervulling van zijn beloften aan ons?`

`Lees het gebed in Daniël 9:1-23. Welke principes in deze verzen zou u ook op uw eigen leven en godsdienstige ervaring kunnen toepassen? Denk daarbij aan wat Daniël deed, hoe hij zich opstelde en waar hij om vroeg? Welke andere dingen zouden ook bruikbaar en nuttig zijn in deze tijd en in ons eigen leven?`

`In de studie van donderdag hebben we het getuigenis gelezen van Ellen White dat het Woord van God centraal stond in het dienstwerk van Ezra en hoe ijverig hij werkte om dat te verspreiden onder de mensen. Wat is de duidelijke en belangrijke les voor ons aangaande de centrale positie die Gods Woord moet hebben in ons leven en in de kerk?`