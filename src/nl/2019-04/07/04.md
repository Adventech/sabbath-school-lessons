---
title:  Lessen Uit Het Verleden
date:  12/11/2019
---

`Lees Nehemia 9:9-22. Op welke manier verschilt dit gedeelte van het gebed met het voorafgaande deel?`

Het loven van God voor zijn blijvende trouw gaat in het gebed over op de trouweloosheid van de Israëlieten. Dat blijkt uit hun ervaringen in Egypte en toen ze rondzwierven in de woestijn. Alles wat ze nodig hadden, wordt daarin op een rijtje gezet, maar ‘de voorouders’ reageerden op die geschenken met trots en koppigheid. Ze slaan geen acht op de daden van genade van God onder hen. De erkenning dat je als mens fout zit en niet oprecht aan God bent toegewijd, is een belangrijke stap om je zonden te belijden en berouw te hebben. In deze verzen gaat het over mensen en volkeren die lang geleden leefden. Toch kan niemand van ons ontkennen dat wij met dezelfde problemen worstelen. Daar komt het evangelie voor ons en ook voor hen om de hoek kijken. We worden niet gered door onze zonden te belijden. Dat gebeurt alleen door het offer van Christus voor ons. Het belijden en berouw hebben over onze zonden staat centraal in onze erkenning dat we alleen door Christus kunnen worden gerechtvaardigd.

‘Als we door berouw en geloof Christus als onze Verlosser hebben aanvaard, dan vergeeft God ons al onze zonden en wordt de schuld ons kwijtgescholden die bij de overtreding van de wet hoort. De zondaar staat dan in Gods ogen rechtvaardig voor Hem. Hij heeft genade gevonden in de hemel. Door de heilige Geest is hij in staat directe omgang te hebben met de Vader en de Zoon.’ Zijn goedheid stelt ons in staat onze zonden te belijden en er berouw over te hebben. Dat zou er wel voor moeten zorgen dat we door Gods kracht alles op alles zetten onze fouten ook na te laten. Het komt er eigenlijk op neer dat Israël koppig was en God vol liefde. Door terug te kijken op wat God had gedaan voor het volk Israël, werden de mensen eraan herinnerd dat Hij ook nu en in de toekomst voor hen zou zorgen, juist omdat Hij zoveel voor hen had betekend in het verleden. Daarom was het zo belangrijk voor het volk om Gods blijvende trouw altijd in gedachten te houden. De problemen begonnen pas écht toen ze dat vergaten.

`Denk terug aan de momenten waarop God werkzaam was in uw leven. Op welke manier kunt u hierdoor de volgende keer worden bemoedigd om de moeilijkheden het hoofd te bieden? Hoe kunt u beter leren in moeilijke tijden op Gods goedheid te vertrouwen, al voelt u zich ontmoedigd en bent u bang voor de toekomst?`