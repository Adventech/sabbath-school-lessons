---
title:  Verdere Studie
date:  13/12/2019
---

Lees Ellen White, ‘Blij zijn in de Heer’, pp. 109-121, in Schreden naar Christus.

‘Toen hij hun Gods geboden en bedreigingen voorhield, alsmede de vreselijke oordelen waardoor Israël in het verleden voor deze zonden was gestraft, werd hun geweten wakker en er begon een hervormingswerk dat Gods dreigende toorn afwendde en zijn goedkeuring en zegen bracht. Sommigen bekleedden een heilig ambt en pleitten voor hun heidense vrouwen met de woorden dat ze er niet van konden scheiden. Er werd echter geen onderscheid gemaakt; rang of positie werd niet in ogenschouw genomen. Als iemand van de priesters of oversten weigerde zich los te maken van de afgodendienaars, werd hij onmiddellijk ontslagen uit de dienst van de Heer. Een kleinzoon van de hogepriester, die getrouwd was met een dochter van Sanballat, werd niet alleen uit zijn ambt ontzet, maar zelfs uit Israël verbannen. “Gedenk, mijn God”, bad Nehemia, “dat zij het priesterschap en het verbond van het priesterschap en van de Levieten hebben gevlekt”.’

**Gespreksvragen**

`Lees het citaat van Ellen White. Bespreek in de groep wat uw mening is over wat Nehemia deed en dat hij geen onderscheid maakte, zelfs niet voor degenen die oprecht van hun vrouw leken te houden en niet van haar gescheiden wilden worden. Denkt u dat Nehemia’s beslissing te streng was, te onbuigzaam? Zou er geen ruimte zijn geweest voor uitzonderingen? Waarom wel of niet? Hoe zou de kerk op haar beurt tucht kunnen uitoefenen met liefde en met begrip, terwijl ze tegelijkertijd toch consequent blijft en Gods standaarden van waarheid niet naar beneden haalt?`

`Wij weten dat er niets wettisch is aan het vieren van de sabbat, en dat het ook niet wettisch is om niet te begeren, niet te stelen of niet te liegen. Hoe kunnen we ervoor zorgen dat we sabbatviering, of de gehoorzaamheid aan welk gebod dan ook, niet tot iets wettisch maken? Waarom vormt het kruis en het besef van wat Christus voor ons heeft gedaan ten allen tijde een krachtige bescherming tegen de valkuil van het wetticisme?`

`Hoe kunnen we ons tegelijkertijd beschermen tegen de gevaren van een langzaam maar zeker binnensluipen van het sluiten van compromissen, een situatie waar ook Nehemia mee te maken kreeg?`