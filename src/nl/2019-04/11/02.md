---
title:  Tempelleiding Met Een Vlekje
date:  08/12/2019
---

Nehemia 13 begint met de zorg over de Ammonieten en Moabieten, die in hun midden woonden. Zij zijn vreemdelingen en afgodendienaren. Het gaat hier dus niet om mensen die van een ander volk of ras waren, maar die volgelingen waren van God. Deze verzen wijzen er op hoe belangrijk het is dat degenen die een ander geloof beoefenen worden weggestuurd. Het zijn geen bekeerlingen, maar afgodendienaars.

`Lees Nehemia 13:1-9. Wie zijn Eljasib en Tobia? Waarom is hun gedrag onacceptabel?`

Eljasib en Tobia zijn bekende figuren in het boek Nehemia. Eljasib was de hogepriester van het volk en degene die de leiding had over de tempel. Over Tobia wordt gezegd dat hij de Ammonitische vijand was van Nehemia die zich met alle macht verzette tegen zijn werk in Jeruzalem. De samenwerking tussen Eljasib en Tobia wekt de suggestie dat ze door een huwelijk aan elkaar verwant waren. Er is geen bewijs voor deze huwelijksverbintenis overgeleverd, maar we weten wel dat Tobia een Joodse naam was, met de betekenis ‘de HEER is goed’. Dat maakt het heel waarschijnlijk dat hij een Joodse achtergrond had. De familie van zijn vrouw waren nakomelingen van Ara. Hun afkomst is onbekend maar men gaat er over het algemeen vanuit dat ze verwant waren aan Eljasib. De Horoniet Sanballat was een andere tegenstander van Nehemia en die had een dochter die getrouwd was met de kleinzoon van Eljasib. Het web van intriges waar Nehemia zich in bevond, was dus heel sterk. De ambtenaren die de hoogste functies bekleedden, waren aan elkaar verwant en spanden samen tegen zijn leiderschap.

De hogepriester had tijdens de afwezigheid van de gouverneur één van de ruimtes in de tempel aan Tobia gegeven. Deze waren eigenlijk bedoeld als opslagplaats voor de tienden, geschenken en gaven. Tobia had een permanente plek gekregen in de tempel en dat was een manier om hem tot één van de leiders van het volk te maken. De vijanden van Nehemia bereikten eindelijk het doel dat ze wilden: Nehemia werd verdreven en zij kregen het gezag. Gelukkig zat Nehemia niet bij de pakken neer door niets te doen.

`Is het door de hele gewijde geschiedenis heen, van Joden in het oude Israël en de christenen in de tijd van het Nieuwe Testament en daarna, vaker gebeurd dat Gods volk zich zo gemakkelijk op een dwaalspoor liet brengen? Hoe voorkomen wij deze fouten?`