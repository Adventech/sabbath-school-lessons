---
title:  Het volk vervalt weer in zonden
date:  07/12/2019
---

### Lezen
Nehemia 13:1-9; Deuteronomium 23:3-6; Nehemia 13:10-14; Numeri 18:21-24; Nehemia 13:15-22; Johannes 5:5-16

> <p>Kerntekst</p>
> ‘Tegen de Levieten zei ik dat ze zichzelf moesten reinigen en de poorten moesten komen bewaken, opdat de sabbat een heilige dag zou blijven. Mijn God, denk ook hierom aan mij, en wees met mij begaan in uw grote goedgunstigheid.’ Nehemia 13:22

In de tijd die verstreek tussen hoofdstuk 12 en 13 keert Nehemia terug naar Babylon. We weten niet precies hoe lang hij weg is geweest, maar bij zijn terugkomst (waarschijnlijk rond 430-425 voor Christus) waren de mensen weer in zonden vervallen. Ze hadden over de volgende dingen met God een verbond gesloten: ten eerste dat er geen huwelijken zouden worden gesloten met afgodendienaars. Ten tweede hadden ze beloofd zich zorgvuldig aan de sabbat te houden. Ten derde zouden ze door tienden en gaven zorg dragen voor de tempel en voor hen die daar werkzaam waren. Al deze beloftes had het volk gebroken.

Toen Nehemia terugkeerde uit Babylon, ontdekte hij dat de mensen slordig waren wat betreft hun toewijding aan God. Tienden en gaven werden niet langer gegeven, ze begonnen de ruimtes in de tempel te gebruiken voor andere doeleinden, ze hielden zich niet op de juiste manier aan de sabbat en er werden ook weer huwelijken aangegaan met de volkeren rondom hen. Het ergste van alles was dat de leiding die hij had achtergelaten, de voornaamste rol speelde in het verval van Israëls relatie met God. Het zou ons ook niet moeten verbazen dat Nehemia er kapot van was toen hij ontdekte hoeveel er veranderd was. In plaats van de situatie te accepteren zoals deze was, handelde hij echter opnieuw naar de aard van zijn karakter. Hij zette zich in voor de eer van God.