---
title:  De Tempel
date:  21/11/2019
---

`Lees nog eens Nehemia 10:32-40. Waarom waren de tempeldiensten zo essentieel voor de Israëlieten, zoals blijkt uit de belofte ‘nooit zullen we de tempel van onze God verwaarlozen’? Waarom is de tempel zo belangrijk voor het geloof?`

De Israëlieten beloofden dat ze zouden zorgen voor de tempel. Dit groepje werd financieel onderdrukt door de koningen om hen heen en toch vonden ze het noodzakelijk om, uit het weinige dat ze hadden, een bijdrage te leveren aan de tempel. Ze wilden er zeker van zijn dat die zou floreren en niet alleen zou overleven. De wet droeg hen op bij elke volkstelling een bijdrage te leveren. Zij besloten echter elk jaar een derde sjekel te geven aan de tempeldienst. Het ging volk deed dus meer dan wat vereist was. Ze bepaalden ook door loting welke Levitische families verantwoordelijk waren om brandhout te leveren voor het altaar. Ze beseften dat daar al snel een einde aan zou komen als er geen duidelijke afspraken waren.

De eerste opbrengst van de oogst, de eerstgeborenen, de tienden en de offeranden waren onderdelen van de tempeldienst die voorzagen in de levensbehoeften en de inzet van priesters en Levieten. Een tiende deel van alles werd aan de Levieten gegeven. De eerstgeborenen werden gelost met geld. Dat droeg ook bij aan wat de Levieten ontvingen. Een tiende deel van de tienden die de Levieten ontvingen, ging naar de priesters. De tempel was waar het hart van het volk klopte. Het stond zo centraal in hun geloof dat het een ramp was toen Nebukadnessar de tempel verwoestte en het heilige gerei meenam.

Als er goed voor de tempel werd gezorgd, leidde dat tot een vurig geestelijk leven van de Israëlieten. Het wees hen er immers op hoe het probleem van de zonde uiteindelijk zou worden opgelost. Daarvoor was de dood van een lam nodig. Toen Jezus zijn leven gaf aan het kruis, kwam die oplossing. De jaarlijkse dienst op Grote Verzoendag, herinnerde het volk er telkens weer aan dat God een plan had om het kwaad en de zonde voorgoed te vernietigen. De tempeldienst zorgde er immers voor dat het gehele verlossingsplan werd geopenbaard aan de mensen. De lessen die we door de studie daarvan leren, zijn immens en noodzakelijk om een beter beeld te krijgen van Gods karakter en om meer licht te werpen op het verlossingsplan.

`‘Deze boodschap is betrouwbaar en verdient onze volledige instemming: Christus Jezus is in de wereld gekomen om zondaars te redden. Ik was de eerste’ Waarop stelde Paulus zijn vertrouwen? Hoe kunnen we deze hoop tot de onze maken?`