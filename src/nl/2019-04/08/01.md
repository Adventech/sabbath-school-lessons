---
title:  God en het verbond
date:  16/11/2019
---

### Lezen
Nehemia 10:1-39; Genesis 4:8-19; Hebreeën 13:20; Jozua 24; Hebreeën 8:1-7

> <p>Kerntekst</p>
> ‘Op grond van dit alles gaan wij een verbintenis aan en stellen die op schrift. Onder de oorkonde staan de namen van onze leiders, van de Levieten en van de priesters. […] Nooit zullen wij de tempel van onze God verwaarlozen.’ Nehemia 10:1,40

Wat bedoelt de Bijbel als er wordt gesproken over ‘het verbond’? De meest eenvoudige uitleg van dit Bijbelse verbond is dat het een wettelijke vastlegging is van de relatie tussen God en zijn volk. God gaf daarmee te kennen: ‘U bent mijn volk en Ik ben uw God.’ Daarnaast werd er in de oudheid onder de omringende volkeren vaak gebruik gemaakt van een schriftelijk verbond. Die werden vaak opgesteld tussen leiders en hun vazallen.

Deze verdragen werden opgesteld omdat beide partijen daar voordeel bij hadden. De leider zou zorgen voor de mensen en de onderdanen betalen op hun beurt aan hem de vereiste schatting. In een verbond met God is dat echter niet het geval. God kreeg daar eigenlijk niets voor terug. Toch beloofde God dat Hij altijd trouw zou blijven aan het verbond, zelfs als zijn volk dat niet was. De zegeningen en vervloekingen die aan dat verbond waren gekoppeld, maakten het mogelijk voor de Israëlieten om te weten dat ze het verbond hadden verbroken. Dan ging het namelijk bergafwaarts met hen.

Deze week richten we onze aandacht op het verbond dat de Israëlieten vernieuwden met God. Dat staat in Nehemia 10. Daarnaast bespreken we ook wat algemene informatie over de geschiedenis en het belang van een verbondssluiting in de Bijbel.