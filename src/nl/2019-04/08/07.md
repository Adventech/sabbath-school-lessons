---
title:  Verdere Studie
date:  22/11/2019
---

Lees Ellen White, ‘Toewijding’, pp. 41-46, in Schreden naar Christus.

‘Er waren twee verschillende diensten in het heiligdom op aarde; de priesters verrichtten dagelijks de dienst in het heilige, terwijl de hogepriester eenmaal per jaar een bijzondere verzoening tot stand bracht door zijn dienst in het heilige der heiligen om het heiligdom te reinigen, “in rechte staat te herstellen”. Dag na dag brachten berouwvolle zondaren hun offers naar de ingang van de tabernakel, legden hun handen op de kop van het offerdier, beleden hun zonden en brachten zinnebeeldig hun eigen zonden over op het onschuldige offerdier. Daarna werd het dier geslacht. De apostel Paulus zegt: “Zonder bloedstorting geschiedt er geen vergeving. Want de ziel van het vlees is in het bloed”. De wet van God die overtreden was, eiste dat de zondaar moest sterven. Het bloed stelde het verbeurde leven van de zondaar voor. Zijn schuld werd door het offerdier gedragen. Het bloed werd door de priester in het heilige gebracht en voor het voorhangsel gesprenkeld. Achter dit voorhangsel was de ark met de wet, die de zondaar had overtreden. Door deze handeling werd de zonde, door het bloed, zinnebeeldig naar het heiligdom overgebracht. In sommige gevallen werd het bloed niet naar het heilige overgebracht, maar moest het vlees door de priester worden gegeten, zoals Mozes aan de zonen van Aäron had bevolen: “Hij gaf u dit om de ongerechtigheid der vergadering weg te nemen”. Beide handelingen stelden de overdracht van de zonde – van de zondaar naar het heiligdom – zinnebeeldig voor.’

**Gespreksvragen**

`Denk aan de plechtige beloftes die u hebt gebroken, ongeacht de oprechte pogingen ze ook waar te maken. Wat hebt u geleerd van die ervaring dat u zou kunnen helpen de volgende keer niet weer dezelfde fout te maken?`

`Een verbond is de wettelijke vaststelling van een relatie. Wij hebben het verbond met God verbroken, maar Hij is altijd trouw aan wat Hij heeft beloofd te doen, ook al houden wij ons niet aan ons deel van de belofte. Hoe kan dit begrip van Gods goedheid en trouw ons ertoe brengen een betere en hechtere relatie met Hem te hebben en ons helpen zo te leven zoals Hij dat van ons verlangt?`

`Denk eraan hoe vaak u God ontrouw bent geweest en de beloftes hebt gebroken die we bezitten onder het ‘nieuwe verbond’. Door het offer van Jezus en door zijn bloed is ‘het nieuwe verbond’ verzegeld. Waarom is het zo belangrijk het verlossingsplan te begrijpen en ook de belofte van de vergeving die we hebben ontvangen?`