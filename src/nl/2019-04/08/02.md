---
title:  Het Doel Van Het Verbond
date:  17/11/2019
---

`Lees Nehemia 10:1-29 en 9:36-37. Wie sluit dit verbond? Waarom gingen ze dat verbond aan?`

Alleen de leiders tekenden het document, maar de tekst wijst er nadrukkelijk op dat ‘de rest van ons volk […] zich verplichten om onder zelfvervloeking en onder ede te leven volgens de wet van God’. Wat was er zo belangrijk aan het verbond dat iedereen ernaar verlangde deze verbintenis aan te gaan met God. Om de Bijbelse opvatting over een verbond te begrijpen, moeten we terug naar het begin. Het verbond was belangrijk omdat het deel uitmaakte van Gods manier om met de zondige mensheid om te gaan en het getuigde ervan dat God hunkerde naar een relatie met zijn volk. Het gaf ook mensen de kans uiting te geven aan hun verlangen om toegewijd te zijn aan God. Genesis 1 en 2 vertelt niet alleen hoe de eerste mensen werden geschapen. Het openbaart ook hun relatie met God en met elkaar. Toen de zonde haar intrede deed, werden deze relaties verbroken. Zonde staat met de afbraak van de schepping (de dood) tegenover de opbouw daarvan.

De stamboom van Adam splitst zich uiteindelijk in tweeën, als Kaïn voor het kwade kiest en Set voor God. Kaïns geslachtsregister mondt uit in Lamech, de zevende nakomeling vanaf Adam. Hij introduceert de polygamie. Geweld en wraak aan de kant van Kaïn staan tegenover de getrouwe geslachtslijn van Set. In de opsomming van zijn stamboom staat Henoch as de zevende, degene die ‘met God leefde’ en die ‘God wegnam’.

Helaas omarmde de wereld het kwade meer dan dat het God in de armen sloot. Er kwam dus een moment dat er nog maar een klein aantal afstammelingen overbleef uit de lijn van de Godsgetrouwen. Weldra zou de tijd komen dat er niemand meer was door wie God het beloofde Zaad kon sturen om zijn woord te vervullen en de mens te redden. Dat werd voorkomen doordat God ingreep door de zondvloed. De zondvloed was een verdere afbraak van de schepping. Het was een omkering van de schepping. Daardoor werd het leven vernietigd. In feite verwoestte God echter alleen wat de mens al had geruïneerd.

`Hebt u zelf ervaren hoe vernietigend de zonde kan zijn? Welke kracht staat er als enige tegenover de zonde? Hoe zorgen we ervoor dat die kracht ons terzijde staat?`