---
title:  Verbonden In Het Verleden
date:  18/11/2019
---

Na de zondvloed begon God opnieuw, nu met Noach en zijn nakomelingen. Ook met hen probeerde Hij een relatie op te bouwen. Daar nam het verbond een centrale plaats bij in. De Bijbel verwijst naar zeven belangrijke verbonden die God met zijn volk sloot:

1. 	Adam (Genesis 1-3)
2. 	Noach (Genesis 6-9)
3. 	Abraham (Genesis 12:1-3)
4. 	Mozes en het volk Israël (dit verbond staat ook wel bekend als het Sinaïtische of het Mozaïsche verbond: Exodus 19-24)
5.	Pinechas (Numeri 25:10-13)
6.	David (2 Samuël 7:5-16)
7. 	Het Nieuwe Verbond (Jeremia 31:31-34)

`Lees de volgende Bijbelteksten: Genesis 9:16; 17:7; Jesaja 55:3, Hebreeën 13:20. Wat wordt er bedoeld met ‘het eeuwigdurend verbond’?`

In de Bijbel wordt 16 keer gebruik gemaakt van de woorden ‘het eeuwigdurend verbond’. Daarvan zijn er 13 die specifiek verwijzen naar de verbonden die met Abraham, David en met het volk van Israël op de Sinaï werden gesloten. Alle verbonden die hierboven zijn genoemd, zijn stuk voor stuk uniek. Ze bevatten echter allemaal kenmerken van ‘het eeuwigdurend verbond’. Het eeuwig evangelie werd voor het eerst verkondigd in Genesis 3:15 en loopt als een rode draad door de hele Bijbel heen. Er wordt steeds meer van geopenbaard en dat geldt ook voor het eeuwigdurend verbond. Elk verbond dat werd gesloten, was bedoeld om ons begrip van het eeuwigdurend liefdesverbond te verdiepen en te verrijken. Het verlossingsplan is er de meest volledige openbaring van. De verbonden worden vaak omschreven als het Nieuwe Verbond en het Oude Verbond en die hebben beide hetzelfde doel voor ogen:

1. 	Heiliging: ‘Ik zal mijn wet in hun binnenste leggen en hem in hun hart schrijven.’
2. 	Verzoening: ‘Dan zal Ik hun God zijn en zij mijn volk’.
3. 	Zendingswerk: ‘Men zal elkaar niet meer hoeven te onderwijzen met de woorden: 			‘Leer de HEER kennen’, want iedereen, van groot tot klein, kent Mij dan al.’
4. 	Rechtvaardiging: ‘Ik zal hun zonden vergeten en nooit meer denken aan wat ze 			hebben misdaan.’