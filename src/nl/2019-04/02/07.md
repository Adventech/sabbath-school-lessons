---
title:  Verdere Studie
date:  11/10/2019
---

Denk na over het hoofdstuk ‘Een man die zijn kansen waarnam’, pp. 386-389, in Profeten en Koningen.

Nehemia was een man van gebed: ‘Dikwijls had Nehemia zijn ziel uitgestort voor zijn volk. Maar nu, terwijl hij bad, kwam een heilig voornemen in hem op. Hij besloot dat, als hij toestemming van de koning zou krijgen en de nodige hulp om aan uitrustingen en voorraden te komen het op zich te nemen de muren van Jeruzalem te herbouwen en Israëls nationale kracht te doen herleven. Hij vroeg de Here hem genade te schenken in de ogen van de koning, zodat zijn plannen uitgevoerd konden worden. “Doe uw knecht heden slagen”, smeekte hij, “en laat hem erbarming vinden bij deze man”. Vier maanden lang wachtte Nehemia op een gunstige gelegenheid om zijn verzoek voor te leggen aan de koning.’

**Gespreksvragen**

`Kijk nog eens naar de vraag bij woensdag: wat betekent het dat mensen die God roept bijna altijd te maken krijgen met tegenstand? Misschien kun je beter vragen: Welke voorbeelden kun je bedenken van mensen die niet te maken kregen met weerstand? Waarom moeten we dus niet ontmoedigd raken als we, ook al doen we Gods wil, het hoofd moeten bieden aan talloze obstakels om het doel waartoe God ons heeft geroepen te vervullen?`

`Lees Nehemia 2:18. Wat maakt dit duidelijk over de kracht die een persoonlijk getuigenis heeft? Hoe belangrijk was het voor Nehemia dat zijn landgenoten zo positief reageerden?`

`Ezra en Nehemia hadden beiden niets kunnen doen zonder de hulp van de koning. Deze mannen Gods functioneerden in samenwerking met het politieke gezag en dat waren ook nog eens heidenen! Wat leert ons dit over de mogelijkheid om als kerk samen te werken met de politieke machten die aan het bewind zijn? Als we dat doen, waarom moeten we daar als kerk heel voorzichtig mee zijn?`

`Bespreek met elkaar Nehemia’s gebed (Nehemia 1:1-11). Wat kun je ervan leren om je relatie met God te verdiepen? Wat leert het ons over belijdenis, overgave en het aanspraak maken op beloften?`