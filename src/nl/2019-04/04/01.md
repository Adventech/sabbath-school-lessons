---
title:  Tegenstandondervinden
date:  19/10/2019
---

### Lezen
Ezra 4:1-24; 5:1-5; 2 Korintiërs 6:14; Haggai 1; Nehemia 4; 6:1-13

> <p>Kerntekst</p>
> ‘Maar hun God waakte over de oudsten van de Judeeërs: ze werden niet gedwongen het werk stil te leggen voordat er aan Darius zou zijn gerapporteerd en er een schriftelijk antwoord zou zijn ontvangen.’ Ezra 5:5

Ezra 3-6 is thematisch geordend en geeft een beschrijving van de verschillende historische periodes over de weerstand die er was tegen de herbouw van de tempel. Voor een beter begrip van de algehele boodschap is het zinvol deze thematische benadering in gedachten te houden.

In Ezra 7:1 wordt de auteur voor het eerst bij naam genoemd. Toen Ezra in 457 voor Christus in de stad aankwam, waren er dingen veranderd waardoor de herbouw van Jeruzalem en haar muren met horten en stoten voortging. Dertien jaar later arriveerde Nehemia (hij werd in 444 voor Christus door Artaxerxes gestuurd) en hij zorgde ervoor dat de herbouw van de stadsmuur werd hervat. De tegenstand was zeer fel, maar het werk werd in 52 dagen voltooid.

In de boeken van Ezra en Nehemia is de weerstand tegen Gods werk een overheersend thema. Het zou ons daarom ook niet moeten verbazen dat de herbouw van de tempel en Jeruzalem bij veel mensen verzet opriep. Waar we vandaag de dag onze aandacht ook op richten, Gods werk wordt altijd tegengewerkt. De tegenstander probeert er zeker van te zijn dat het evangelie zich niet snel verspreidt, aangezien dat een bedreiging vormt voor zijn heerschappij. Op welke manier gingen de Joden in de tijd van Ezra en Nehemia om met de tegenstand van buitenaf?