---
title:  Verdere Studie
date:  25/10/2019
---

Ellen White, ‘De bouwers aan de muur’, ‘Een aanklacht tegen afpersing’ en ‘Samenzweringen van de heidenen’, pp. 390-408, in Profeten en Koningen.

‘De tegenstand en ontmoediging die de bouwers in de dagen van Nehemia ontmoetten van verklaarde vijanden en zogenaamde vrienden, kenmerkt de ervaringen van hen die in deze tijd voor God werken. Christenen worden op de proef gesteld niet alleen door de boosheid, verachting en wreedheid van vijanden, maar ook door de tegenstrijdigheid, laksheid en verraderlijkheid van zogenaamde vrienden en helpers.’

‘In Nehemia’s vastbesloten toewijding aan Gods werk en zijn even vast vertrouwen op God lag de oorzaak voor het falen van zijn vijanden om hem in hun macht te krijgen. Iemand die onverschillig is, vormt een gemakkelijke prooi voor verleiding; maar als het leven een hoogstaand doel heeft, zal het kwaad geen houvast vinden. Het geloof van hem die gestadig voorwaarts gaat, verzwakt niet; want overal om zich heen ontdekt hij Oneindige Liefde, die alle dingen doet samenwerken ten goede. Gods waarachtige dienstknechten arbeiden met een vastberadenheid die niet faalt, omdat ze steeds vertrouwen op de troon der genade.’

**Gespreksvragen**

`Plaats jezelf in de positie van Zerubbabel, Jozua en de andere leiders toen er mensen tot hen kwamen om hun hulp aan te bieden. Wij weten nu dat het de juiste beslissing was het aanbod af te slaan. Hoe kunnen we als adventisten weten of we wel of niet met niet-adventisten moeten samenwerken? Hoe kunnen we bepalen of het goed of fout is? Welke criteria moeten we als maatstaf nemen?`

`Door de hele Bijbelse geschiedenis zien we talloze voorbeelden die getuigen van het gevaar dat veroorzaakt wordt door compromissen te sluiten met de wereld. De hele geschiedenis van het volk Israël, tot aan de Babylonische ballingschap, is een krachtig voorbeeld van de gevolgen van een dergelijk compromis. Wat gebeurt er als mensen tot het uiterste gaan om dat gevaar uit de weg te gaan? Geeft het moment waarop Jezus er zelf van werd beschuldigd dat Hij de sabbat overtrad, geen krachtig voorbeeld dat zijn aanklagers tot het andere uiterste gingen? Hoe kunnen we de juiste balans vinden?`