---
title:  Eeuwige keuzes
date:   02/04/2023
---

Openbaring 14 is Jezus’ laatste genadeboodschap aan een gevallen en opstandige wereld, een wereld die al zo’n zesduizend jaar doordrenkt is van zonde en kwaad. Er zal een dag komen waarop ieder mens op aarde zijn definitieve, onherroepelijke keuze zal moeten maken, voor of tegen Jezus. De boodschap in de Openbaring van Christus’ gerechtigheid, die ons verlost van de veroordeling vanwege de zonde, en ook de greep die de zonde heeft op ons leven, zal blijven weerklinken op de aarde.

`Lees Matteüs 24:14 en vergelijk dat met Openbaring 14:6. Welke belofte gaf Jezus aan zijn leerlingen met betrekking tot de wereldwijde verspreiding van het evangelie vlak voor zijn wederkomst?`

Jezus’ belofte dat ‘het goede nieuws van het koninkrijk in de hele wereld wordt verkondigd’, vindt zijn uiteindelijke vervulling in de boodschap van Christus in de laatste dagen. In Openbaring 14:6 staat dat het evangelie wordt verkondigd aan ‘alle landen en volken, elke stam en taal’.

Drie keer zegt Jezus dat Hij snel komt (Openbaring 22:7,12,20). In de context van zijn spoedige komst, voegt onze Heer daaraan toe: ‘Wie onheil aanricht zal nog meer onheil aanrichten, en wie onrein is zal nog onreiner worden. Wie goeddoet zal nog meer goeddoen, en wie heilig is zal nog heiliger worden.’ (Openbaring 22:11) De Openbaring gaat naar één glorieuze climax toe waarbij iedereen ertoe wordt gebracht voor of tegen Christus te kiezen.

Natuurlijk kiezen we elke dag voor of tegen Jezus door onze keuzes, zelfs in de zogenaamde ‘kleine dingen’. Het is niet waarschijnlijk dat iemand die nu voortdurend de verkeerde keuzes maakt in zijn leven, bij de laatste crisis plotseling aan de kant van Jezus zal gaan staan. Dat zal zeker zo zijn wanneer de kracht van de hele boze wereld zich tegen die persoon keert. We moeten nu, vandaag en elke dag opnieuw ervoor kiezen trouw te zijn aan Christus en zijn geboden. ‘Want God liefhebben houdt in dat we ons aan zijn geboden houden.’ (1 Johannes 5:3) Zoals Ellen White, heeft gezegd: ‘Jezus verandert bij zijn komst het karakter niet. Die verandering moet nu plaatsvinden. Ons dagelijks leven bepaalt onze bestemming.’ (Ellen White, Jezus komt, p. 232.)

`Hoe vormt God onze karakters? Welke middelen gebruikt Hij om ons te laten groeien in genade? Wat kunnen we doen om de heilige Geest vollediger toe te staan ons te veranderen om meer op Jezus te lijken?`

`Matteüs 24:14 en Openbaring 14:6 Welke belofte gaf Jezus met betrekking tot de verspreiding van het evangelie vlak voor zijn wederkomst?`