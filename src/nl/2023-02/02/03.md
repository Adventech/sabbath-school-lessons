---
title:  De Mensenzoon keert terug
date:   03/04/2023
---

Openbaring 14 bevat de sleutelteksten met betrekking tot de boodschap van de Heer in de laatste dagen aan zijn volk en aan de wereld. Centraal daarin staat de komst van Jezus en de vervulling van zijn belofte dat ‘u de Mensenzoon zult zien zitten aan de rechterhand van de Machtige en Hem zien komen met de wolken van de hemel.’ (Marcus14:62)

`Lees Openbaring 14:14. Welke titel wordt gebruikt om Jezus te beschrijven bij zijn terugkeer naar de aarde? Waarom denk je dat Johannes deze titel gebruikt?`

Jezus gebruikte de term ‘Mensenzoon’ om in de evangeliën naar zichzelf te verwijzen. Het was één van zijn meest geliefde titels. Hij gebruikte het als een uiting van genegenheid om zich met ons te identificeren. Hij is een Heiland die ons begrijpt, onze verleidingen ook heeft ervaren en onze beproevingen heeft doorstaan. Hij is de ‘Mensenzoon’ die terugkeert om ons naar huis te brengen. De Jezus die voor ons komt, is dezelfde Jezus die onder ons heeft geleefd. Hij is in staat om ons te verlossen omdat Hij één van ons is geworden. Toch heeft Hij net als wij de volledige razernij van de verleidingen van de tegenstander meegemaakt. In die strijd was Hij echter de overwinnaar.

`Lees Matteüs 16:27; 24:27,30; 25:31-32. Wat leren deze verzen ons over Jezus, de Mensenzoon?`

Let op enkele elementen in deze teksten. Ten eerste komt Jezus, de Mensenzoon, in heerlijkheid samen met zijn engelen. Ten tweede zal Hij de schapen van de bokken scheiden, wat in feite een oordeel is. Ten derde wordt er voor eeuwig over het lot beslist van de volkeren en de hele mensheid.

`Denk na over de term ‘Mensenzoon’ en wat die zegt over Christus’ menselijkheid. Hoewel Hij God was, werd Hij één van ons. Toch was Hij niet net als wij, want in tegenstelling tot ons, zondigde Hij nooit. Welke geweldige hoop biedt dit je wat betreft het kennen van Gods liefde voor ons en dat Hij je de overwinning kan geven, in de wetenschap dat Hij zich jouw worstelingen kan indenken?`

`Matteüs 16:27; 24:27,30; 25:31-32 Wat leren deze verzen ons over Jezus, de Mensenzoon?`