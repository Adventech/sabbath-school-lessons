---
title:  De overwinnaarskroon
date:   05/04/2023
---

Johannes beschrijft Jezus als ‘iemand die eruitzag als een mens. Hij had een gouden krans op zijn hoofd en een scherpe sikkel in zijn hand.’ (Openbaring 14:14) Het woord voor ‘krans’ is stephanos, de krans van een overwinnaar. Wanneer een atleet een belangrijke wedstrijd won, kreeg hij een stephanos, een erekrans, van glorie en overwinning. Jezus droeg ooit een doornenkrans en dat staat symbool voor schaamte en spot. Ooit werd hij veracht en door mensen afgewezen. Hij werd beschimpt, belachelijk gemaakt, bespuugd, geslagen en gegeseld. Hier draagt Hij echter een krans van heerlijkheid en komt terug, maar nu als Koning der koningen en Heer der heren.

`Lees Openbaring 14:15 en Marcus 4:26-29. Welke overeenkomsten zie je tussen deze teksten? Waar hebben ze het allebei over?`

De engel komt uit de tegenwoordigheid van God en de heerlijkheid van de tempel. God kijkt naar de engel en zegt: ‘de tijd om te oogsten is gekomen.’ De engel vliegt van de tempel naar Jezus en zegt met luide stem: ‘de tijd om te oogsten is gekomen.’ Ga, om jouw kinderen op te halen en breng ze naar huis. Jezus gebruikt in het Nieuwe Testament herhaaldelijk illustraties uit de landbouw. Meer dan eens gebruikt Hij een oogst die rijp wordt als een symbool om de groei van het zaad van het evangelie in het leven van zijn mensen mee te illustreren.

‘Met het ontkiemen van het zaad wordt het begin van het geestelijk leven uitgebeeld, en de ontwikkeling van de plant is een prachtige voorstelling van de christelijke groei. Zoals het in de natuur gebeurt, zo werkt de genade ook. De plant groeit of sterft. De groei gebeurt langzaam en zonder dat je het merkt, maar constant – en zo gaat het ook in de ontwikkeling van het leven van de christen. Ons leven kan in elk stadium van groei volmaakt zijn. Maar wanneer Gods bedoeling in ons leven wordt vervuld, is er een gestage voortgang. Heiligmaking is een werk dat een leven lang duurt. Naarmate we meer kansen krijgen, zal onze ervaring zich verdiepen en zal onze kennis toenemen.’ (Ellen White, Verhalen om verder te vertellen, p. 44.) De rijping van het goudkleurige graan staat voor al die mensen die zijn veranderd door genade, gemotiveerd door liefde en zij leiden een leven van gehoorzaamheid tot eer van Christus’ naam. Hun harten zijn één met Jezus en alles wat ze willen is wat Hij wil.

`Hoe begrijp jij deze woorden: ‘Ons leven kan in elk stadium van groei volmaakt zijn’? Wat betekent dat, als we nu kijken naar onze karakters met fouten en gebreken?`

`Openbaring 14:15 en Marcus 4:26-29 Welke overeenkomsten zie je tussen deze teksten?`