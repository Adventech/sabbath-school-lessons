---
title:  Een bepalend moment
date:   01/04/2023
---

### Lezen

Matteüs 24:14; 16:27; Openbaring 14:14-20; 16:1; Handelingen 1:9-11; Marcus 4:26-29

> <p>Kerntekst</p> 
>‘Toen zag ik dit: een witte wolk, en daarop zat iemand die eruitzag als een mens. Hij had een gouden krans op zijn hoofd en een scherpe sikkel in zijn hand. Uit de tempel kwam een andere engel, die Hem die op de wolk zat met luide stem toeriep: “Laat uw sikkel komen om te oogsten. Want de tijd om te oogsten is gekomen; de aarde is meer dan rijp voor de oogst.”’ Openbaring 14:14-15

God heeft altijd tot zijn volk gesproken en hun de relevante waarheden gegeven die ze op dat moment ook nodig hadden. Van de waarschuwing voor de zondvloed tot de eerste komst van Jezus en dan naar het oordeel vóór zijn komst en uiteindelijk tot de laatste gebeurtenissen voordat Christus terugkeert, heeft God tot ons gesproken (Genesis 6:7; Daniël 9:24-27; 7:9-10; 8:14; Openbaring 12-14). In deze laatste dagen van de menselijke geschiedenis heeft Hij een speciale boodschap gegeven voor de wereld en voor zijn volk. Die is bedoeld om in de behoefte van dat moment te voorzien. Hij stelt het zo voor dat deze boodschap wordt gegeven door drie engelen die in het midden van de hemel vliegen. Hun dringende eindtijdboodschappen zijn bestemd voor de hele wereld.

De boodschappen van de drie engelen zijn de laatste boodschappen van barmhartigheid van Jezus. Ze zijn bedoeld als een oproep om ons weg te leiden van vertrouwen op onze eigen gerechtigheid naar vertrouwen op de gerechtigheid van Jezus en om ons te rechtvaardigen, te heiligen en aan het einde der tijden ook te verheerlijken.

Zoals altijd moeten we voor Christus kiezen, ons aan Hem overgeven en Hem gehoorzamen. De keuzes die we nu maken, zullen inderdaad de keuzes beïnvloeden die we maken in de laatste crisis die voor ons ligt.

Het is dus nu de tijd om je voor te bereiden.

_Op sabbat 8 april bespreken we met elkaar deze les._