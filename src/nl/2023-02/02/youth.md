---
title: Jongerenles 
date:   07/04/2023
---

### Een bepalend moment

#### Opdracht van de vorige week

`Wat is het effect van Jezus’ overwinning voor jou?`

#### Lees samen

`Openbaring 14:14-20`

#### IJsbrekervraag

`Kijk je uit naar de wederkomst van Jezus? Waarom wel of niet?`

#### Inspiratie

‘Blijf opletten! Want jullie weten niet wanneer jullie Heer zal komen.’ (Matteüs 24:42, BGT.)

#### Behandel de tekst

Het oogsten van de aarde is een beeld dat Jezus ook in een gelijkenis gebruikt om uit te leggen wat er bij het laatste oordeel zal gebeuren (Matteüs 13:24-30, 37-43). De uitkomst van deze oogst is tweevoudig, of je behoort tot God en je zult leven, of je behoort tot de duivel en je zult sterven. Er is geen derde optie, dus iedereen moet een partij kiezen: ben je voor of tegen God? Oftewel, de oogst is een beslissend moment waarop de Mensenzoon geduldig wacht. Hij staat immers al klaar om te oogsten, maar ben je er klaar voor? Heb je al een keuze gemaakt? Het is een beslissing waar we niet te lang mee kunnen wachten. De tijd dringt namelijk en de wederkomst van de Mensenzoon op de wolken zal onverwachts zijn (Marcus 14:62; 2 Petrus 3:10). Op een gegeven moment kan de Mensenzoon niet langer wachten en moet er actie worden ondernomen, omdat de wijnvaten bijna overlopen. Met andere woorden, de zonde op aarde heeft bijna haar grens bereikt (Joël 3:13). Maar de Heer wacht geduldig om iedereen de kans te geven voor Hem te kiezen, omdat Hij wil dat iedereen gered wordt (2 Petrus 3:9).

#### Gespreksvragen naar aanleiding van de tekst

`Wat doet het beeld dat in Openbaring 14:14 wordt beschreven met je? Maakt het je onrustig of hoopvol? Waarom?`

`Wat betekent het om voor God te kiezen?`

`Lees Matteüs 25:31-46. Wat is in deze gelijkenis het verschil tussen de schapen en de bokken? Welke houding verwacht God van ons als we wachten op de wederkomst?`

`Voel je je klaar voor de wederkomst van Jezus? Hoe kunnen we ons op de wederkomst voorbereiden en rijp zijn voor de oogst?`

`Vind je het moeilijk om geduldig te zijn? Waarom denk je dat de Mensenzoon geduldig wacht totdat de oogst rijp is? `

#### Opdracht

`Waarom is God goed en geduldig?`