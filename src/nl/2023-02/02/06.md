---
title:  Elk zaad zorgt voor een oogst
date:   06/04/2023
---

In Openbaring 14 zijn er twee oogsten. De oogst van goudkleurig graan staat voor de rechtvaardigen, en de oogst van druiven die op bloed lijken vertegenwoordigt de onrechtvaardigen of zij die verloren gaan. Beide oogsten zijn helemaal rijp. Elk gezaaid zaadje is helemaal volgroeid.

`Lees Openbaring 14:17-20 en vergelijk die met 14:10; 15:1; 16:1. Wat betekent de uitdrukking ‘de grote perskuip van Gods woede’?`

Er kwam ‘een andere engel, degene die zeggenschap heeft over het vuur’. Hier heb je de engel die over het vuur van Gods laatste oordeel gaat. De oogst is rijp. De zonde heeft haar grenzen bereikt. Opstandigheid is over de grens van Gods barmhartigheid heengegaan. Hoe kwaadaardig en slecht de dingen ook zijn geweest, het zal nog erger worden voordat alles voorbij is. Een liefhebbende God heeft alles gedaan wat Hij voor ons kan doen, waaronder het geven van zichzelf aan het kruis als een offer voor onze zonden. ‘Ter wille van ons heeft God Hem die de zonde niet kende één gemaakt met de zonde, zodat wij in Hem rechtvaardig voor God konden worden.’ (2 Korintiërs 5:21; zie ook Galaten 3:13)

Wat had God meer kunnen doen dan wat Hij heeft gedaan aan het kruis? Er is niets meer dat genade kan doen om degenen te verlossen die telkens weer de heilige Geest hebben afgewezen. Dit is de dringende profetische boodschap van Openbaring 14. Elk zaadje is rijp voor de oogst. Het graan is rijp net als de druiven. Het volk van God openbaart ten aanschouwe van het universum zijn genade, mededogen, barmhartigheid en liefde. De kinderen van de boze laten hebzucht, wellust, jaloezie en haat zien. Het karakter van Jezus wordt in de ene groep geopenbaard en het karakter van zijn tegenstander in de andere.

Het universum ziet in het volk van God een openbaring van gerechtigheid die geen enkele generatie daarvoor misschien ooit heeft gezien. Tegenover de gerechtigheid van Christus die Hij laat zien in zijn volk, ziet het universum in zijn volheid waartoe rebellie tegen God leidt. Verdorvenheid, kwaadaardigheid, zonde en wetteloosheid zullen ten volle zichtbaar zijn voor mensen en engelen. Het contrast tussen goed en kwaad, juist en onjuist, gehoorzaamheid en ongehoorzaamheid, zal duidelijk zijn voor het hele universum, voor zowel mensen als engelen.

`Hoe goed kun jij de tegenstelling tussen goed en kwaad onderscheiden? Waarom is het belangrijk dat we dat doen? Zie Hebreeën 5:14`

`Openbaring 14:17-20 en 14:10; 15:1; 16:1 Wat betekent de uitdrukking ‘de grote perskuip van Gods woede’?`