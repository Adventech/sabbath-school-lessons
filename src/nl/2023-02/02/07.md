---
title:  Verdere studie
date:   07/04/2023
---

‘Het is een wet die van toepassing is op zowel onze intellectuele als spirituele aard: we worden veranderd door wat we zien. De geest past zich geleidelijk aan de onderwerpen aan waar de aandacht op wordt gericht. Hij wordt één met datgene waar zijn hart naar uitgaat en waarvoor hij ontzag heeft. De mens zal nooit uitstijgen boven zijn eigen maatstaf van zuiverheid of goedheid of waarheid. Als het eigen ik zijn hoogste ideaal is, zal hij nooit iets hogers bereiken. In plaats daarvan zal hij steeds dieper wegzinken. Alleen de genade van God heeft de macht de mens te verheffen. Als de mens aan zichzelf wordt overgelaten, gaat het onvermijdelijk bergafwaarts met hem.’ (Ellen White, De grote strijd, p. 508.)

Op subtiele en onzichtbare wijze, en in het begin ook bijna onopgemerkt, veranderen onze karakters en onze persoonlijkheden op basis van het zaad dat we in onze geest zaaien. Zaai goed zaad en je zult goede vruchten voortbrengen. Zaai het slechte zaad van deze wereld, en je karakter zal de vrucht van deze wereld voortbrengen. Als we onverschilligheid naar God en spirituele waarden en prioriteiten toe zaaien, dan zullen we ook de vrucht van onverschilligheid oogsten, namelijk apathie, spirituele zelfgenoegzaamheid en frustratie in ons spirituele leven. Zij die denken ‘ik weet dat op een dag de laatste vervolging gaat komen, het “merkteken van het beest”, enzovoort, maar als dat gebeurt, dan red ik me wel, zij kiezen een zeer gevaarlijk pad. God roept ons nu, op dit moment op, om ons leven aan Hem over te geven. Hoe langer men wacht met het beantwoorden van de roep van de heilige Geest, hoe moeilijker het steeds meer zal worden voor iemand om aan de ingevingen van God gehoor te geven. Zo iemand is er ook vatbaarder voor te vallen voor en te geloven in de leugens van de boze.

`Openbaring 14:14 Hoe wordt Jezus hier beschreven bij zijn terugkeer naar de aarde?`

**Gespreksvragen**

`Wat is de relatie tussen gered worden door genade en groeien in genade, in de context van Openbaring 14:14-20 en het oogstprincipe?`

`Bespreek wat er nodig is om planten te laten groeien en vergelijk dat met onze spirituele groei. Wat zijn de overeenkomsten? Wat kunnen we leren van hoe planten groeien en hoe we dat in ons eigen leven kunnen toepassen?`

`Is er een verschil tussen het door God gegeven vermogen om te kiezen en wilskracht? Waarom is het belangrijk dit verschil te begrijpen voor een christen die groeit?`

`Waarom is de titel ‘Mensenzoon’ een bemoediging in het oordeelsuur als we de wederkomst van Christus verwachten? Waarom is het geruststellend te beseffen dat er daarboven een man is, een menselijk wezen, die ons vertegenwoordigt in het oordeel?`
