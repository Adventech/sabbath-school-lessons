---
title:  Het oordeel in de hemel
date:   04/04/2023
---

`Lees Openbaring 14:14 en Handelingen 1:9-11. Welke overeenkomsten ontdek jij? `

Johannes zegt: ‘Toen zag ik dit: een witte wolk, en daarop zat iemand die eruitzag als een mens.’ Toen Jezus naar de hemel ging, vermeldt Lukas dat de leerlingen naar de hemel stonden te staren en ‘terwijl zij toekeken, werd Hij [Jezus] opgenomen en een wolk nam Hem uit hun ogen weg’. (Handelingen 1:9) Jezus werd opgenomen in een wolk van engelen en Hij zal terugkeren met een wolk van engelen. De engelen zeiden toen tot de verbaasde leerlingen: ‘Deze Jezus, die uit jullie midden in de hemel is opgenomen, zal op dezelfde wijze terugkomen als jullie Hem naar de hemel hebben zien gaan’.’ (Handelingen 1:11) Er ligt een goddelijke waarheid besloten in deze woorden die misschien niet zo duidelijk is. ‘Deze Jezus’ komt terug, de ‘Mensenzoon’, degene die door de stoffige straten van Nazaret liep, zich in de drukke straten van Jeruzalem inzette voor de mensen, zieken genas in de dorpen van Israël en predikte op de met gras begroeide heuvels van Galilea.

De Mensenzoon wordt ook genoemd in het licht van het oordeel in Daniël 7.

`Lees Daniël 7:9-10,13-14. Waarom noemde Daniël Jezus de ‘Mensenzoon’ in zoiets ernstigs als het oordeel? Wat zou, met het oog op wat we al hebben gezien, troost moeten bieden in de wetenschap dat de ‘Mensenzoon’ centraal staat in het oordeel?`

Daniël ziet hoe het hof plaats nam met tienduizend keer tienduizend hemelse wezens rondom de troon. Het oordeel staat vast en de boeken, dat zijn de hemelse verslagen van ons leven, worden geopend voor het universum. De Mensenzoon nadert de oude wijze, de Vader, en ontvangt zijn eeuwige koninkrijk. Het oordeel toont aan het hele universum dat de Vader, de Zoon en de heilige Geest al het mogelijke hebben gedaan om de hele mensheid te redden. Dit oordeel rechtvaardigt niet alleen de heiligen, maar ook Gods eigen karakter tegen de valse beschuldigingen van de tegenstander (Zie Job 1-2 en Psalm 51:3-6).

`Denk aan het feit dat je hele leven onder de loep zal worden genomen voor God. Wat is dan jouw enige hoop als dit gebeurt? (Romeinen 8:1)`

`Openbaring 14:14 en Handelingen 1:9-11 Welke overeenkomsten ontdek je?`