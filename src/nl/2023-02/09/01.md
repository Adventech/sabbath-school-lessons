---
title:  Een stad die verwarring heet
date:   20/05/2023
---

### Lezen

Openbaring 17:1-6,15; 18:1-4; Matteüs 16:18; Jeremia 50:33-38; Psalm 115:4-8

> <p>Kerntekst</p> 
> ‘Ze binden de strijd aan met het lam, maar het lam, de hoogste Heer en Koning, zal hen overwinnen, samen met wie Hem toehoren: zij die geroepen en uitgekozen zijn en die trouw zijn.’ Openbaring 17:14

Het thema van de grote strijd in Openbaring kun je samenvatten met de symboliek van twee vrouwen: de één bekleed met de zon en ander gekleed in scharlakenrood (Openbaring 12 en 17). Het opvallende symbool van de vrouw bekleed met de zon is dat van de oogverblindende heerlijkheid van Christus en dat staat in Openbaring 12. Ze is trouw aan haar ware geliefde, Jezus. Ze is niet bezoedeld door de corruptie van valse leerstellingen. Door de hele Bijbel heen staat een zuivere vrouw symbool voor de bruid van Jezus, oftewel de ware kerk. De profeet Jeremia vergelijkt ‘vrouwe Sion’ met een ‘lieflijke en tere vrouw’. De profeet gebruikt deze uitdrukking ‘vrouwe Sion’ of een trouwe vrouw om Gods volk mee te beschrijven (Jeremia 6:2; Efeziërs 5:25-32; Hosea 2:22).

In tegenstelling hiermee vergelijkt de Bijbel afvalligheid met hoererij of overspel (Jakobus 4:4). Als Ezechiël het heeft over Israëls rebellie en ontrouw zegt hij: ‘Je pleegde overspel en ontving vreemde mannen, terwijl je getrouwd was.’ (Ezechiël 16:32)

In de les van deze week zullen we deze twee vrouwen uit Openbaring bestuderen en dieper ingaan op het conflict tussen waarheid en dwaling.

_Op sabbat 27 mei bespreken we met elkaar deze les._