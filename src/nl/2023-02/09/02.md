---
title:  Twee tegenover elkaar staande systemen
date:   21/05/2023
---

`Lees Openbaring 12:17; 17:14. Hoe wordt Gods gemeente beschreven en hoe reageren de tegenstanders daarop?`

Door de eeuwen heen heeft God altijd een volk gehad dat Hem trouw is gebleven. De trouw van dat volk wordt beschreven als zij die ‘zich aan de geboden van God houden’ en die worden ook elders afgebeeld als ‘geroepen, uitgekozen en trouw’.

`Lees Openbaring 14:8; 17:1-2. Welke ernstige aankondiging doet de engel, en wat heeft Babylon gedaan om zo’n aankondiging te rechtvaardigen?`

Johannes schreef het boek Openbaring aan het einde van de eerste eeuw. Op dat moment was de oude stad Babylon niet meer dan een hoop stof. Toen Johannes de boodschappen in het boek Openbaring schreef, was de letterlijke stad Babylon al meer dan enkele eeuwen daarvoor verwoest. In Openbaring wordt de oude stad Babylon gebruikt als een type of symbool van het Babylon van de eindtijd. In de profetieën van Openbaring staat Babylon voor een vals religieus systeem dat soortgelijke kenmerken zal hebben als het Babylon uit het Oude Testament. De principes die leidend waren voor het oude Babylon, zullen ook de onderliggende structuur zijn van het moderne, geestelijke Babylon.

In Openbaring 17:1-6 beweegt zich een vrouw, gekleed in purper en scharlakenrood, door het landschap van de tijd. Deze vrouw zit op een scharlakenrood beest. De Bijbel noemt haar een hoer. Ze heeft haar ware geliefde verlaten, Jezus Christus. De apostel Johannes schildert ons hier een aanschouwelijk beeld van een afvallig religieus systeem dat een machtige invloed heeft in de wereld. Kijk naar de bewoording: ‘De koningen op aarde hebben ontucht met haar gepleegd, en de mensen die op aarde leven hebben zich bedronken aan de wijn van haar ontucht.’ Bedronken? Dat is altijd negatief in de Bijbel. En ontucht? Dat staat symbool voor valse leringen, valse leerstellingen en praktijken.

`Zowel leiders als het gewone volk zijn negatief beïnvloed door deze macht. Wat is onze enige bescherming? (Lees Efeziërs 6:10-18)`

`Openbaring 12:17; 17:14 Hoe wordt Gods gemeente beschreven en hoe reageren de tegenstanders daarop?`