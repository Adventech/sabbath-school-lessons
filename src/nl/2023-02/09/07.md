---
title:  Verdere studie
date:   26/05/2023
---

‘De boodschap van Openbaring 14, die de val van Babylon aankondigt, moet van toepassing zijn op religieuze groeperingen die ooit zuiver waren en die corrupt zijn geworden. Aangezien deze boodschap volgt op de waarschuwing van het oordeel, moet deze in de laatste dagen worden gegeven. Het kan daarom niet alleen naar de roomse kerk verwijzen, want die kerk verkeert al vele eeuwen in een gevallen toestand.’ (Ellen White, De grote strijd, p. 357.)

In Daniël staat het verhaal van de drie Hebreeërs die de opdracht hadden gekregen om ‘in aanbidding te buigen voor het gouden beeld dat koning Nebukadnessar heeft opgericht’ in het oude Babylon (Daniël 3:5). Dat verslag is een symbool van en staat model voor wat er zal gebeuren als het geestelijke Babylon in de laatste dagen ook de aanbidding van een vals ‘beeld’ zal afdwingen (Openbaring 13:15; 14:9,11; 16:2; 19:20; 20:4). Het is interessant op te merken dat het gebod dat de drie Hebreeërs zouden hebben overtreden het tweede gebod was (Exodus 20:4-5). Dat is één van de twee geboden waarmee deze macht heeft geknoeid en waarvan op een andere plaats wordt gezegd dat hij ‘zal proberen hun feestdagen en hun wet te veranderen’ (Daniël 7:25). Met welk ander gebod heeft hij geknoeid? Dat is natuurlijk het vierde gebod. Zoals we al hebben gezien en nog een keer zullen zien, is dat de kern van de hele kwestie van aanbidding en die zal centraal staan in de laatste crisis. Dan worden we geconfronteerd met de vraag of we Hem zullen aanbidden die ‘in zes dagen de hemel en de aarde heeft gemaakt, en de zee met alles wat er leeft, en op de zevende dag rustte’ of dat we het beest en zijn beeld aanbidden (Exodus 20:11; Openbaring 14:7).

**Gespreksvragen**

`Welke relatie heeft de toren van Babel met het moderne geestelijke Babylon? Wat zijn de overeenkomsten tussen die twee?`

`Hoe breng je twee tegenover elkaar staande ideeën met elkaar in overeenstemming? Jezus heeft zijn gemeente gezag gegeven, maar het is gevaarlijk om onze religieuze ervaring in de handen van een geestelijke leider te leggen. Wat zijn de grenzen van het kerkelijk gezag?`

`Hoe kunnen we leren dat afgoderij, één van de zonden van Babylon, meer is dan alleen het neerbuigen voor beelden? Op welke manieren kunnen zelfs protestanten tot afgoderij vervallen?`

`Wat zijn enkele andere overeenkomsten die je kunt vinden tussen Daniël 3 en de gedwongen aanbidding daar, en datgene waarvoor we worden gewaarschuwd dat er zal gebeuren in de laatste dagen?`