---
title: Verdieping 
date:   26/05/2023
---

## Een stad die verwarring heet

### Jeremia 50:33-38

#### IJsbrekervraag

`Hoe zou je je voelen als iemand die je onderdrukt, na jaren van onrechtvaardigheid, eindelijk door de rechter schuldig wordt bevonden?`

#### Ik Verken

Jeremia (7e eeuw v. Chr.) is een van de bekendste Bijbelse profeten in de periode van de ballingschap. Zijn boek, van aanzienlijke omvang, bevat profetieën over het oordeel tegen Israël en Juda, vanwege hun afgoderij en ontrouw aan God. Hoewel God toestaat dat de omringende naties Israël verslaan, zal Hij zijn volk niettemin niet vergeten of in nood achterlaten. Spoedig zal God zijn ogen richten op Babylon en haar hoogmoed, om haar rekenschap te doen afleggen van haar goddeloosheid. Dit profetische boek bestaat uit zes delen die achtereenvolgens deze thema’s behandelen: het komende oordeel over Jeruzalem; de oproep tot bekering en het verwijderen van afgoden; de aankondiging van een nieuw verbond; profetieën tegen opstandige volken; het herstel van een overblijfsel in Jeruzalem en een historisch gedeelte dat de vervulling van deze gebeurtenissen beschrijft.

#### Ik Bestudeer

Het tekstgedeelte van onze studie in het vijfde deel van het boek Jeremia bevat profetieën over het oordeel dat over de volkeren komt, en in het bijzonder over Babylon. De verzen 33-38 bevatten twee belangrijke thema’s: de verzen 33-34 verwijzen naar God als de redder van Israël en de verzen 35-38 spreken over het komende oordeel over Babylon vanwege haar afgoderij.

**1. Jeremia 50:33**

`Hoe wordt God hier voorgesteld? Wat betekent de naam ‘HEER van de hemelse machten’ (Jozua 5:14; Jesaja 31:4)? Hoe kunnen we deze oorlogszuchtige beschrijving van God begrijpen?`

`Waarom verwijst dit vers naar twee volken? Wat is de aard van hun onderdrukking?`

`Welk verband kan er worden gelegd tussen Babylon en het Egypte van de farao’s dat weigerde Israël te laten gaan?`

**2. Jeremia 50:34**

`Wat is een bevrijder (go’el)? Waarom is deze term toepasselijk in deze context? Wat betekent het gebruik van dit woord voor de relatie tussen God en zijn volk?`

Het woord go’el komt van het werkwoord ga’al dat verlossen of bevrijden betekent. Het is een juridische term die nabestaanden op hun verantwoordelijkheid wijst om een broer, neef, enz. uit een penibele situatie te redden (zie het boek Ruth). In het geval van moord, is het de verantwoordelijkheid van de go’el om gerechtigheid te zoeken voor de overledene. Daarom waakt hij over anderen.

`Efeziërs 6:10-18 Wat is onze enige bescherming?`

**3. Jeremia 50:35-37**

`Het zwaard wordt zeven keer genoemd (vijf keer rechtstreeks en twee keer impliciet). Naar welke zeven gebeurtenissen wordt verwezen?`

`Welke speciale betekenis geeft het gebruik van dit woord aan het oordeel van God? Wat betekenen de dingen waartegen het zwaard wordt gebruikt? Hoe is dit oordeel een totale ommekeer voor Babylon?`

**4. Jeremia 50:38**

`Hoe is dit vers een waarschuwing tegen afgoderij?`

#### Ik Pas Toe

`Wat zegt deze tekst ons over het karakter van God? Doet het goddelijk oordeel door het zwaard ons twijfelen aan zijn karakter van liefde? Welke lessen kunnen wij hieruit putten over de gevaren van onrechtvaardigheid?`

`Hoe kan dit tekstgedeelte, gezien de toenemende economische en sociale tegenspoed, ons motiveren om vertegenwoordigers van vrede en sociale rechtvaardigheid te zijn?`

`Hoe troost de wetenschap ons dat onze Verlosser leeft, en sterk is, in onze moeilijkheden?`

#### Ik bid …

Heer Jezus, dank U voor uw aanwezigheid in ons leven. Wij willen trouw voor uw aangezicht wandelen en wij bidden dat uw genade ons hart zal richten op U alleen. Help ons onze afgoden opzij te zetten, en ook onze zekerheden die ons van U en onze naaste verwijderen. Help ons om kanalen van gerechtigheid en vrede te zijn, zodat, waar wij ook zijn, uw wil geschiede in ons leven en in het leven van de mensen om ons heen. Amen!