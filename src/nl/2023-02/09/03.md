---
title:  De wijn van de toorn
date:   22/05/2023
---

`Lees Openbaring 17:1-2,15; 18:1-4. Hoe omvangrijk is Babylons invloed? `

Het gevallen kerkelijke systeem heeft een internationaal bereik en beïnvloedt mensen over de hele wereld met zijn bedrog. De tegenstander is woedend dat het evangelie aan ‘de mensen op aarde, uit alle landen en volken, van elke stam en taal’ wordt verkondigd en dat ‘het goede nieuws van het koninkrijk in de hele wereld wordt verkondigd’. Dus gebruikt hij elke mogelijke misleiding om de geest van ‘de mensen die op aarde leven’ in zijn ban te krijgen (Openbaring 14:6; 17:2; Matteüs 24:14).

Openbaring 17:2 gaat verder met de uitleg van het mysterie van Babylon de grote hoer door te zeggen dat ‘de koningen op aarde ontucht met haar hebben gepleegd’. Wat is ontucht? Het is het aangaan van een illegale verbintenis. In dit gevallen kerkelijke systeem, is het samengegaan met de staat. In het ware kerkelijke systeem heeft het zich verbonden met Jezus Christus. De gevallen kerk kijkt naar de politieke leiders van de aarde voor macht en gezag. Het verzoekt de staat haar besluiten uit te voeren. In plaats van haar kracht te putten uit Jezus als haar ware hoofd, kijkt ze naar de staat voor steun. De tekst zet zijn dramatische beschrijving voort: ‘de mensen die op aarde leven hebben zich bedronken aan de wijn van haar ontucht’. De symboliek van zuiver druivensap wordt in het hele Nieuwe Testament gebruikt om het reine, zuivere bloed van Christus voor te stellen, dat is vergoten voor onze redding aan het kruis (Matteüs 26:27-29). In Lucas 22:20 zegt Jezus: ‘Deze beker is het nieuwe verbond dat door mijn bloed gesloten wordt.’ Wanneer de zuivere, nieuwe wijn van het evangelie wordt verdraaid en de leringen van het Woord van God worden vervangen door de leringen van menselijke religieuze leiders, wordt het de wijn van Babylon, oftewel ‘voorschriften van mensen’ (Matteüs 15:9).

Merk ook op dat God zijn volk uit Babylon roept. Hoe corrupt en slecht het systeem ook is, het bereik ervan is zo groot dat zich daarin ook, tenminste voor een bepaalde tijd, zijn getrouwen, of ‘mijn volk’, bevinden. Toch komt de tijd dat God hen zal roepen uit dat corrupte en kwaadaardige systeem, dat op het punt staat ineen te storten vanwege zijn corrupte en kwaadaardige natuur, deze ‘woonplaats van demonen’ die ‘onderdak biedt aan elke onreine geest, elke onreine vogel en elk onrein, afschuwelijk dier (Openbaring 18:2,4).

`Welke rol spelen zij die de boodschappen van de drie engelen verkondigen en die God gebruikt om ‘mijn volk’, zijn volk, uit Babylon te roepen?`

`Openbaring 17:1-2,15; 18:1-4 Hoe omvangrijk is Babylons invloed?`