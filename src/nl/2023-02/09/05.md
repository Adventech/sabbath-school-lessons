---
title:  Een oproep je te verbinden met ...
date:   24/05/2023
---

De oproep van Openbaring is een dringende oproep je ergens mee te verbinden. Dat wordt samengevat in de symboliek van die twee vrouwen in Openbaring. Hoewel het er soms op lijkt dat Gods volk wordt verslagen in deze kosmische strijd tussen waarheid en dwaling, toch belooft God dat zijn kerk uiteindelijk zal zegevieren.

`Lees Matteüs 16:18; Openbaring 17:14. Welke belofte gaf Jezus zijn leerlingen met betrekking tot zijn gemeente?`

Christus is het solide fundament waarop zijn gemeente is gebouwd. Zij is gebaseerd op wat zijn Woord leert en wordt geleid door zijn Geest. Babylon daarentegen is zoals we hebben gezien, gebaseerd op door mensen bedachte leringen en tradities. Elke religieuze leider die menselijke meningen of tradities in de plaats stelt van, of zelfs boven de geopenbaarde wil van God in de Schrift, voedt eenvoudig Babylonische verwarring.

In de dagen van het oude Babylon vielen kerk en staat samen. Toen koning Nebukadnessar in zijn tempel op zijn koninklijke troon zat, sprak hij zogenaamd namens de goden. Bij één gelegenheid vaardigde de Babylonische koning, als een daad van verzet tegen de ware God, een universeel voorschrift uit waarin aanbidding werd afgedwongen. Hij gebood al zijn onderdanen zich op zijn bevel neer te buigen. Dat is een krachtig symbool van datgene waarmee Gods trouwe volk, dat weigert het valse beeld te aanbidden, wordt geconfronteerd in de laatste dagen (Daniël 3).

In de laatste dagen van de geschiedenis van deze aarde ontstaat er een kerk-staatsysteem, een geestelijk Babylon, met een geestelijke leider die beweert te spreken alsof hij God is. Van zijn woord zal worden gezegd dat dit het woord van God is en zijn bevelen Gods geboden. Door de eeuwen heen hebben de pausen van Rome gezegd dat zij de plaats van God op aarde innemen. In zijn encycliek van 20 juni 1894 zegt paus Leo XIII: ‘Wij nemen op deze aarde de plaats van God de Almachtige in.’ De Ferraris Ecclesiastical Dictionary voegt daaraan toe: ‘De paus is van zo’n grote waardigheid en zo verheven dat hij niet zomaar een mens is, maar als het ware God en de plaatsvervanger van God.’ De apostel Paulus voegt deze woorden toe om deze macht aan de kaak te stellen: ‘Hij zal alles wat goddelijk en heilig is bestrijden en zich erboven verheffen, om in Gods tempel plaats te nemen op de troon en zich voor te doen als God zelf.’ ( 2 Tessalonicenzen 2:4)

`We hebben al gezien dat God getrouwe mensen heeft in ‘Babylon’. Waarom moeten we voorzichtig zijn in hoe we daarover praten, en waarom moeten we ervoor waken mensen niet als individuen te oordelen, in tegenstelling tot het systeem zelf?`

`Matteüs 16:18; Openbaring 17:14 Welke belofte gaf Jezus zijn leerlingen met betrekking tot zijn gemeente?`