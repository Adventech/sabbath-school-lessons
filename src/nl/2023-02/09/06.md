---
title:  Babylon - het centrum van afgoderij
date:   25/05/2023
---

Hier is nog een aanwijzing om het ‘het geheim, het grote Babylon’ duidelijk te identificeren. In de kern van de zaak was Babylonische aanbidding niets anders dan afgoderij.

`Lees Jeremia 50:33-38; 51:15-19, 47. Wat ontdek je in deze verzen over de aanbidding van beelden in het oude Babylon en hoe God daarop reageert?`

Jeremia 50 en 51 voorspellen de vernietiging van Babylon door de Meden en Perzen. Eén van de redenen voor Babylons ondergang was hun afgoderij. De Babyloniërs geloofden dat deze beelden voor hun goden stonden. In de Babylonische religie werd de zorg voor en de aanbidding van de beelden van hun goden door rituelen als iets heiligs beschouwd. De goden waren tegelijkertijd aanwezig in hun standbeelden in tempels en in de natuurlijke krachten die ze belichaamden. Door het plunderen of vernietigen van afgoden verloor je hun goddelijke bescherming. Tijdens de Nieuw-Babylonische periode vluchtte de Chaldeeuwse prins Marduk-apla-iddina II naar de zuidelijke moerassen van Mesopotamië. Hij nam de beelden van Babylons goden mee om hen te redden van de legers van Sanherib van Assyrië (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43.). De Bijbelse profeten stelden de aanbidding van deze levenloze beelden tegenover die van de Schepper-God, die zowel levend als levengevend was (Jeremia 51:15-16,19).

`Lees Exodus 20:4-6; Psalm 115:4-8. Wat leren deze teksten over afgoderij?`

De afgoderij van geestelijk Babylon gaat dieper dan buigen voor beelden van hout en steen. Het geestelijke Babylon doet soortgelijke dingen als het oude Babylon met de beelden die tot zijn eredienst behoren. Het gebruik van beelden als voorwerpen van aanbidding, of zogenaamde ‘verering’, is een schending van het tweede gebod, omdat daardoor de mogelijkheid van de heilige Geest wordt ingeperkt om de dingen van de eeuwigheid in onze geest in te prenten. Het brengt de majesteit van God terug tot een levenloos beeld. Dergelijke beelden werden in de vierde eeuw in het christendom geïntroduceerd opdat de heidense bevolking het christendom makkelijker zou aannemen. Helaas wordt aan deze beelden de heiligheid en eer bewezen die alleen God toebehoort en dat haalt geestelijk gezien alles onderuit.

`Welke letterlijke of figuurlijke beelden waren ooit belangrijk in je eigen leven?`

`Jeremia 50:33-38; 51:15-19,47 Wat ontdek je in deze verzen over de aanbidding van beelden in het oude Babylon en hoe God daarop reageert?`