---
title:  Het geheim, het grote Babylon
date:   23/05/2023
---

`Lees Openbaring 17:4-6. Wat leren deze verzen ons over de aard van dit kwaadaardige systeem?`

We hebben gezien hoe Openbaring 17 een afvallig religieus systeem beschrijft dat veel van de leringen van het Babylon uit het Oude Testament in het christendom introduceert. ‘Als we op zoek gaat naar een begrip van de aard van Babylon, moeten we teruggaan naar de eerste verwijzing in het Bijbelse verslag in Genesis. Het begon allemaal op de vlakte van het land Sinear, een gebied in het zuidelijke deel van Mesopotamië, het huidige Zuid-Irak. Dat wordt Babylonië genoemd. Daar werd de toren van Babel gebouwd, een symbool van menselijke zelfgenoegzaamheid, zelfbehoud en onafhankelijkheid van God ([Genesis] 11:1-4).’ ( Ángel Manuel Rodríguez, ‘The Closing of the Cosmic Conflict: Role of the Three Angels’ Messages’ p. 43.) De toren van Babel is de plaats waar het oude Babylon werd gebouwd in directe ongehoorzaamheid met het Woord van God. De bouwers van Babel bouwden dit monument tot hun eigen eer, en toen bracht God verwarring in hun taal. Het verslag in Genesis zegt het zo: ‘Zo komt het dat die stad Babel heet, want daar bracht de HEER verwarring in de taal die op de hele aarde gesproken werd’. (Genesis 11:9) Dit systeem is zo slecht dat het wordt afgebeeld als ‘dronken van het bloed van de heiligen en het bloed van hen die van Jezus hadden getuigd’. Het zijn gruwelijke beelden van hoe corrupt Babylon is (Jesaja 49:26).

In zijn kern vertegenwoordigt het geestelijke Babylon een religie die is gebaseerd op menselijke leringen en ideeën en die wordt ondersteund door tradities. Het is een vorm van door mensen bedachte religie, die is opgebouwd door menselijke religieuze leiders die misschien wel briljant waren, maar die haaks staat op de kracht van het evangelie en de kerk die Jezus heeft gebouwd. Die kerk is gebouwd op liefde en niet op geweld. Het boek Openbaring beschrijft deze twee godsdienstige systemen. Het eerste laat een absoluut vertrouwen in Jezus en afhankelijkheid van zijn Woord zien. Het tweede onthult vertrouwen in menselijk gezag en afhankelijkheid van menselijke religieuze leraren. Het ene is een geloof dat Christus in het middelpunt stelt met totale afhankelijkheid van zijn genade, offer en verzoening en wat tot redding leidt. Het andere systeem is een humanistische benadering van het geloof dat de totale afhankelijkheid van Christus voor redding vervangt door afhankelijkheid van kerkelijke tradities.

`Hoe kun je je beschermen tegen de subtiele invloeden van Babylon, zoals de neiging, hoe makkelijk het ook is, op jezelf te vertrouwen en niet volledig op God?`

`Openbaring 17:4-6 Wat leren deze verzen ons over de aard van dit kwaadaardige systeem?`