---
title:  Verdere studie
date:   31/03/2023
---

In zekere zin kunnen we stellen dat God geen keus had: als Hij wezens wilde die van Hem konden houden en van anderen, dan moest Hij ze met een vrije wil scheppen. Als ze dat niet hadden, zouden ze niet kunnen liefhebben. Hoe zou ons universum eruit zien zonder liefde? Het zou dat zijn wat sommige mensen ook beweren: niets anders dan een hersenloze machine die werkt volgens strikte wetten van oorzaak en gevolg en waarin we geen vrije wil hebben en geen vrije keuze. Dan waren we niets anders dan klompen vlees en bloed, gemaakt van subatomaire deeltjes die alleen de wetten van de natuurkunde volgen. Dat is niet bepaald een fraai plaatje. Het vertegenwoordigt ook niet wat we diep van binnen weten wat de waarheid is. Wie van ons denkt bijvoorbeeld dat onze liefde voor onze ouders, kinderen en echtgenoten niets anders is dan een aaneenschakeling van atomen?

‘Omdat de wet van liefde het fundament is van Gods heerschappij, hangt het geluk van alle intelligente wezens af van hun volmaakte instemming met de grote beginselen van die gerechtigheid. God verlangt van al zijn schepselen de dienst van liefde en die komt voort uit waardering voor zijn karakter. Hij schept geen behagen in gedwongen gehoorzaamheid. Hij geeft iedereen de vrijheid van de wil, opdat zij Hem uit vrije wil dienen.

‘Zolang alle geschapen wezens de trouw van deze liefde erkenden, was er in het hele universum van God een volmaakte harmonie. Het was de vreugde van het hemelse leger om de bedoeling van hun Schepper in vervulling te doen gaan. Ze verheugden zich erop zijn heerlijkheid te weerkaatsen en Hem lof te betuigen. Hoewel liefde voor God het hoogste was, was liefde voor elkaar vertrouwend en onzelfzuchtig. Er was geen enkele wanklank die de hemelse harmonie verstoorde.’ (Ellen White, Patriarchen en Profeten, p. 10.)

`2 Timoteüs 1:8-10 Welke bemoediging geeft Paulus hier?`

**Gespreksvragen**

`Waarom is Openbaring 12 een passende inleiding tot de boodschappen van de drie engelen, vooral met het oog op de oorlog die in de tijd van het einde zal komen?`

`Hoe stelt Openbaring 12 jou gerust als je bloot staat aan de verleidingen en beproevingen waarmee je in je dagelijkse leven wordt geconfronteerd?`

`Sommigen geloven dat ons handelen grotendeels wordt bepaald door erfelijkheid en onze omgeving. Ben je het daar mee eens of niet? Welke rol speelt onze keuze bij het bepalen van ons gedrag? Bespreek de relatie tussen onze keuze en Gods kracht die in ons leven werkzaam is.`
