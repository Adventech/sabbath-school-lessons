---
title: Jongerenles 
date:   31/03/2023
---

### Jezus wint ende satan verliest

#### Openingsvraag

`Hoe weet je dat er een kosmische strijd gaande is tussen goed en kwaad?`

#### Lees samen

Openbaring 12

#### IJsbrekervraag

`Zou je vluchten of vechten als er een oorlog uitbreekt, en waarom?`

#### Inspiratie

‘Onze God is koning, Hij heeft ons gered!’ (Openbaring 12:10, BGT.)

#### Behandel de tekst

Geschiedenisboeken staan vol met verhalen over oorlogen tussen koninkrijken. In welk tijdperk je ook leeft, er zal altijd wel ergens oorlog zijn. In Openbaring 12 gaat het echter over een kosmische oorlog die in de hemel begon. Maar hoe is dit mogelijk? De hemel is perfect, nietwaar? In dit hoofdstuk wordt hier echter geen uitleg over gegeven. Het visioen wil ons namelijk iets anders duidelijk maken: de draak, ook wel de duivel of de satan genoemd (vers 9), is de grote verliezer. Welke plannen hij ook smeedt, ze mislukken telkens weer. Elke keer zorgt God ervoor dat de vrouw en haar kinderen kunnen ontsnappen. Daarnaast laat Openbaring 12 ook zien dat wij deel uitmaken van deze kosmische oorlog. De aanval van de draak is namelijk ook gericht op de trouwe kinderen van God (vers 17). Maar wat gebeurt er met hen? Daar wordt niets over gezegd, maar in Openbaring 14 staan ze met Jezus als overwinnaars op de berg Sion. Eén ding is dus zeker: God overwint en zal ons redden!

#### Gespreksvragen naar aanleiding van de tekst

`Hoe kon er een oorlog ontstaan in een volmaakte hemel? (Verzen 7-8) Wat zegt dit over de manier waarop God over zijn schepping regeert?`

`Lees Openbaring 12:4b-5. Wie is deze zoon die naar Gods troon wordt gebracht en waarom zou de draak hem willen opeten?`

`Is het goed of slecht nieuws dat er in de hemel geen plaats is voor de draak en daarom op aarde is gegooid? (Verzen 9-11)`

`Hoe kan de overwinning van Jezus Christus aan het kruis ook jouw overwinning op de verleidingen van de satan verzekeren?`

`Waarom hoef je je geen zorgen te maken over het feit dat de draak woedend is en slechte plannen smeedt voor Gods kinderen? (Verzen 12-16)`

`Waarom haat de draak degenen die trouw blijven aan God? (Vers 17)`

#### Opdracht

`Wat is het effect van Jezus’ overwinning voor jou?`