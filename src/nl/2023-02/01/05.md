---
title:  De vrouw in de woestijn
date:   29/03/2023
---

`Lees Openbaring 12:6 en vergelijk dat met 12:14-16. Let goed op de tijdsperiode, van de aanval van de draak op de ‘vrouw’ (Gods kerk), en op hoe God zorgt voor zijn volk. Waar hebben deze verzen het over?`

De 1260 dagen lopen parallel met ‘tijd, twee tijden en een halve tijd.’ Deze tijdsprofetie, die dezelfde tijdsperiode beschrijft, vind je op meerdere plaatsen (Daniël 7:25; Openbaring 11:2-3; 13:5). Omdat dit profetische symbolen zijn (er ging geen letterlijke vrouw met vleugels de woestijn in), passen we ook profetische tijd, het dag-jaar-principe toe op deze profetieën (Numeri 14:34 en Ezechiël 4:4-6). Dit betekent eenvoudig dat één profetische dag gelijk is aan één jaar. Over dezelfde profetische periode in Openbaring 11:2 zegt de Andrews University Study Bible: ‘Historicisten hebben daarom in het algemeen de periode van 1260 profetische dagen begrepen als 1260 letterlijke jaren die lopen van 538 tot 1798 na Christus.’ (Op p.1673, het commentaar op Openbaring 11:2 .) Een corrupte kerk onderdrukte Gods trouwe volk samen met een corrupte staat en vervolgde dat en slachtte het soms af.

Deze felle, satanische vervolging van Bijbelgetrouwe christenen was een verlengstuk van de grote strijd tussen goed en kwaad. Uit de duisternis van de Middeleeuwen komend, stonden ten tijde van de Hervorming mannen en vrouwen voor een keuze. Zouden ze trouw zijn aan het Woord van God, of zouden ze de leringen van priesters en kerkvorsten aanvaarden? Opnieuw zegevierde de waarheid, en God had een volk dat Hem trouw bleef ondanks dat ze enorme tegenstand onder ogen moesten zien.

In deze verzen staan enkele fascinerende en buitengewoon bemoedigende uitdrukkingen van Gods zorg. Vers 6 gebruikt de uitdrukking, ‘een plaats voor haar gereedgemaakt’, vers 14 zegt dat ‘voor haar gezorgd zou worden’ in de woestijn, en in vers 16 staat ‘de aarde schoot haar te hulp.’ In tijden van zware vervolgingen zorgde God voor zijn gemeente. Zoals Hij dat toen deed, zo zal Hij dat ook doen voor ‘de rest van haar nageslacht’ in de eindtijd.

`Sta eens stil bij een tijd van beproeving of moeilijkheden in je leven toen je gemakkelijk ontmoedigd had kunnen raken, maar dat God toen voorzag in een toevluchtsoord en je ondersteunde in jouw moeilijkheden. Hoe bood God steun toen jij die het meeste nodig had?`

`Openbaring 12:6 en 12:14-16 Waar hebben deze verzen het over?`