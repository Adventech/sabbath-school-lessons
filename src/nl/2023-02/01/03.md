---
title:  De aanval van Gods tegenstander
date:   27/03/2023
---

Vanaf het begin probeerde zijn tegenstander Christus te vernietigen. Toch faalde hij bij elke poging. Bij de geboorte van Christus waarschuwde een engel Jozef en Maria voor de snode plannen van Herodes, en ze vluchtten naar Egypte. Jezus confronteerde de meest aanlokkelijke verzoekingen van de beproever in de woestijn met een ‘Er staat geschreven’. Zo vond Hij zijn bescherming in het Woord van God. Door zijn dood aan het kruis openbaarde Hij hoe groot zijn liefde was en verloste Hij ons van de straf op de veroordeling vanwege de zonde. In zijn opstanding verlost Hij ons als onze levende hogepriester van de macht van de zonde in ons leven.

***Lees Openbaring 12:4-6,9; Efeziërs 5:25-27,32; Psalm 2:7-9. Beschrijf wat de volgende symbolen betekenen:***

`Draak`

`Vrouw`

`Mannelijk kind`

`IJzeren herdersstaf`

In de Bijbel is een staf het symbool van heerschappij. Een ijzeren herdersstaf is het symbool van een onbreekbare, almachtige, onoverwinnelijke heerschappij. Jezus werd geconfronteerd met elke verleiding die wij meemaken, maar Hij kwam als overwinnaar uit de strijd. De duivel is een verslagen vijand. Christus overwon hem tijdens zijn leven en door zijn dood en opstanding. Omdat Jezus de duivel aan het kruis van Golgota al heeft verslagen, kunnen ook wij overwinnen. Die overwinning was compleet, maar de grote strijd tussen Christus en hem is nog niet voorbij.

Als wij door geloof aanvaarden wat Christus deed, worden onze zonden vergeven en onze schuld kwijtgescholden. We staan volmaakt voor God, bedekt met Christus’ gerechtigheid. Paulus schrijft dat we ‘één met Hem zijn – niet dankzij mijn eigen rechtvaardigheid door het naleven van de wet, maar dankzij de rechtvaardigheid die er is door het geloof in Christus en die God toekent op grond van geloof.3 Als wij zijn vergeven, kunnen we van niets worden beschuldigd. Jezus overwon voor altijd het ergste dat zonde en kwaad Hem konden aandoen. Hij deed een volledige aanval op het kwaad en overwon. Aanvaard Jezus door geloof, dan is zijn overwinning de onze.

`Waarom is de zekerheid van redding, vanwege Christus’ overwinning op het kwaad, zo belangrijk voor ons? Hoe kan wat Paulus schreef onze eigen ervaring zijn?`

`Openbaring 12:4-6,9; Efeziërs 5:25-27,32; Psalm 2:7-9 Welke symbolen worden hier beschreven en wat betekenen ze?`