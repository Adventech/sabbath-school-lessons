---
title:  Verdere studie
date:   09/06/2023
---

‘Vanaf het allereerste begin van de grote strijd in de hemel is het de bedoeling geweest van Gods tegenstander om de wet van God van de troon te stoten. Om dit te bereiken begon hij zijn opstand tegen de Schepper, en hoewel hij uit de hemel werd geworpen, heeft hij deze oorlog op aarde voortgezet. Hij heeft altijd standvastig het doel nagestreefd de mensen te misleiden en hen er zo toe te brengen Gods wet te overtreden. Of dit nu wordt bereikt door de wet helemaal terzijde te schuiven, of door één van de voorschriften ervan te verwerpen, het resultaat is uiteindelijk hetzelfde ... . Door te proberen de goddelijke inzettingen te minachten, heeft de tegenstander de leerstellingen van de Bijbel verdraaid, en zo zijn dwalingen deel gaan uitmaken van het geloof van duizenden die beweren de Schrift te geloven. Het laatste grote conflict tussen waarheid en dwaling is slechts de laatste worsteling van de al lang bestaande strijd over de wet van God. Wij staan aan de vooravond van deze strijd. Dat is een strijd tussen de wetten van mensen en de voorschriften van de Heer, tussen de religie van de Bijbel en de religie van fabels en traditie.’ (Ellen White, De grote strijd, p. 537.)

In Openbaring zijn aanbidding en schepping onlosmakelijk met elkaar verbonden. De essentie van de strijd tussen goed en kwaad, en de zaken die samenhangen met het merkteken van het beest, draaien om de vraag of God waardig is aanbeden te worden. Zoals we hebben gezien, vormt het idee dat Christus de Schepper is, de kern van de aanbidding op sabbat. Jezus onderstreept consequent de betekenis van de dag waarvan Hij zichzelf de ‘Heer’ noemt (Matteüs 12:8; Marcus 2:28; Lucas 6:5). De sabbat is een eeuwige herinnering aan wie we zijn. Het herinnert ons eraan wie we zijn als mensen. Het maakt ieder mens waardevol. Het versterkt voortdurend het idee dat we geschapen wezens zijn en dat onze Schepper onze trouw en aanbidding waardig is. Dit is de reden waarom de duivel de sabbat zo haat. Het is de gouden schakel die ons verbindt met onze Schepper en waarom het zo’n belangrijke rol zal spelen in de uiteindelijke crisis aan het einde.

`Romeinen 8:1-4; Efeziërs 2:8-10; Kolossenzen 1:29 – Wat leren deze teksten ons over het resultaat waartoe het leven door geloof leidt?`

**Gespreksvragen**

`Wat zijn de basisprincipes achter de claim op gezag van het beest uit de zee? Op welke manieren kunnen diezelfde houdingen aanwezig zijn in ons hart zonder dat we dat beseffen?`

`Hoe reageer je op degenen die beweren dat het idee van een letterlijke satan een primitief bijgeloof is dat zich steeds verder ontwikkelde, en wat in ieder geval intelligente mensen niet serieus kunnen nemen? Welke argumenten zou je er in antwoord daarop tegenover kunnen stellen?`