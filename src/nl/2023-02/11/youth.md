---
title: Jongerenles 
date:   09/06/2023
---

### Het zegel van God en het merkteken van het beest (1)

#### Opdracht van de vorige week

`Wat is het nut van de geboden die God ons heeft gegeven?`

#### Lees samen

Openbaring 13:1-16

#### IJsbrekervraag

`Waar ben je fan van?`

#### Inspiratie

‘Als je christen bent, moet je niet bang zijn om gevangengenomen of gedood te worden. Je moet op God vertrouwen en in Hem blijven geloven, wat er ook met je gebeurt.’ (Openbaring 13:9-10, BGT.)

#### Behandel de tekst

Soms is het overduidelijk waar iemand fan van is. Je hoeft alleen maar naar hun shirt, pet of naar de posters in hun slaapkamer te kijken. In Openbaring 13 vinden we ook mensen die grote fans zijn. Ze lopen achter het beest aan en vereren hem omdat hij zo machtig is. Ze dragen zelfs een teken aan hun hand en voorhoofd dat laat zien dat ze fans zijn. Maar wat vertegenwoordigen deze vreemde beesten uit Openbaring 13? Het beest uit de zee vertegenwoordigt de machtige koninkrijken en politieke machten die door de draak (de satan) geholpen worden. Het tweede beest is een wolf in schaapskleren. Het ziet eruit als een lam, maar in werkelijkheid is het de draak. Satan zal zelfs wonderen verrichten om de mensen te verleiden. Wie alsnog geen fan van hem wordt, zal vervolgd worden. Hij zal er dus alles aan doen om ervoor te zorgen dat mensen hem navolgen. De les van volgende week zal echter laten zien dat niet iedereen in de val zal lopen, velen zullen God trouw blijven en gered worden.

#### Gespreksvragen naar aanleiding van de tekst

`Openbaring 13:3-4: Waarom vereren mensen het beest? Zal iedereen dit doen? (vers 8)`

`Lees 2 Thessalonicenzen 2:3-4, 9. Waar wordt hier voor gewaarschuwd? Welke overeenkomsten zijn er met de beesten uit Openbaring 13?`

`Hoe worden wij tegenwoordig in verleiding gebracht zulke machten te vereren?`

`Waarom is wat deze machten doen bedrog? Wat kunnen we doen om te voorkomen dat we in hun val lopen?`

`Lees Openbaring 13:15-16 en Deuteronomium 6:6-8. Waarom wordt het teken op de hand en op het voorhoofd gegeven? Welke betekenis heeft dit denk je?`

`Wat betekent het om vervolgd te worden en waarom hoeven we er niet bang voor te zijn?`

#### Opdracht

`Hoe overwin je verleiding?`