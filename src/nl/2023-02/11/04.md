---
title:  Oogsten wat we zaaien
date:   06/06/2023
---

Het merkteken van het beest is een profetie over religieuze onverdraagzaamheid, een economische boycot, vervolging en uiteindelijk een doodvonnis. Het is verrassend genoeg ook een bemoedigende boodschap. Zelfs in de moeilijkste tijden zal God zijn volk steunen die ‘zich houden aan Gods geboden en trouw blijven aan Jezus’ (Openbaring 14:12). Eén van die geboden is natuurlijk het vierde, de sabbat van de zevende dag. De profetie van het merkteken van het beest in Openbaring 13 vertelt ons over het ergste, het absolute hoogtepunt, van de oorlog van Gods tegenstander tegen Hem. Zijn eerste strategie daarin is bedrog. Dat hoofdstuk vertelt over een tijd in de toekomst waarin de duivel zal werken door middel van een aardse religieus-politieke macht genaamd het beest. Die neemt zijn toevlucht tot geweld.

Religieuze vervolging is natuurlijk niet nieuw. Die is er al sinds Kaïn Abel doodde omdat de laatste God aanbad op de manier waarop Hij hun had opgedragen te aanbidden (Genesis 4:1-8). Jezus zei dat gelovigen in de eerste eeuw al vervolgd zouden worden en dat dit door de eeuwen heen zo zou blijven. ‘Er komt zelfs een tijd dat iedereen die jullie doodt, meent daarmee God te dienen.’ (Johannes 16:2; Matteüs 10:22; 1 Petrus 4:12 ) De profetie van het merkteken van het beest gaat over de laatste schakel in deze goddeloze ketting. Net als in het verleden zijn de vervolgingen bedoeld om iedereen te dwingen zich te conformeren aan een bepaalde reeks geloofsovertuigingen en een goedgekeurd systeem van aanbidding.

`Lees Openbaring 13:15-17. Waarmee krijgt Gods volk in de eindtijd te maken?`

De profetie zegt dat de vervolging begint met economische sancties: Niemand ‘kon iets kopen of verkopen’, tenzij ze ‘dat teken’ hebben. Wanneer dit gebeurt, zal de overgrote meerderheid toegeven. Over iedereen die weigert, wordt uiteindelijk een doodvonnis uitgesproken. De duivel bereidt belijdende christenen door compromissen in hun leven voor om het merkteken van het beest te ontvangen wanneer de laatste test in de toekomst over ons komt. Gods liefde voor een ieder van ons zal ons sterk maken en bewaren in de moeilijke tijden die voor ons liggen.

`Lees Galaten 6:7-9. Dit is niet geschreven in de context van gebeurtenissen van de laatste dagen. Waarom is het principe zo relevant voor kwesties die over het merkteken van het beest gaan en hoe we trouw kunnen blijven?`

`Openbaring 13:15-17 Waarmee krijgt Gods volk in de eindtijd te maken?`