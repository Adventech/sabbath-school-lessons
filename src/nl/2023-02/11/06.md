---
title:  Jezus - onze enige bemiddelaar
date:   08/06/2023
---

`Lees Openbaring 13:4-5. Welke kenmerkende dingen van de macht van dit beest ontdekken we in deze verzen?`

Het beest is een afvallige religieuze macht die opkomt uit het heidense Rome en uitgroeit tot een wereldwijd systeem van aanbidding. De tekst noemt het een godslasterlijke macht. In het Nieuwe Testament wordt godslastering gelijkgesteld met het aannemen van de voorrechten en privileges van God alsof die macht diens gelijke is.

`Lees Lucas 5:18-26 en Johannes 10:33. Welke twee aspecten van godslastering worden hier geïdentificeerd?`

Jezus werd door de leiders beschuldigd van godslastering. In het geval van Jezus was die beschuldiging onjuist omdat Hij alle macht en voorrechten van God heeft, met inbegrip van het recht ons onze zonden te vergeven. Dat is zo omdat Jezus God is. Of zoals Hij het zo krachtig uitdrukte: ‘Ik ben nu al zo lang bij jullie, en nog ken je Me niet, Filippus? Wie Mij gezien heeft, heeft de Vader gezien. Waarom vraag je dan om de Vader te mogen zien?’ (Johannes 14:9) Er is één bemiddelaar tussen God en mensen, de mens Christus Jezus. De Roomse Kerk daarentegen leert dat de priester de bemiddelaar is tussen God en de zondige mensheid. Omdat de priester zelf ook een zondig mens is, kan hij onze bemiddelaar niet zijn, omdat hij ook een bemiddelaar nodig heeft. Godslastering wordt ook gedefinieerd als de aanspraak van een mens om God te zijn of in de plaats van God te komen. Hier volgen slechts twee uitspraken uit gezaghebbende bronnen van de Roomse Kerk: ‘De paus is van zo grote waardigheid en zo verheven dat hij niet zomaar een mens is ... . hij is als het ware God op aarde.’ (Lucius Ferraris, ‘Papa’, artikel 2 in zijn Prompta Bibliotheca (1763), vol. 6, blz. 25-29.) Paus Leo XIII pochte: ‘Wij [de pausen] nemen op deze aarde de plaats van de Almachtige God in.’ (The Great Encyclical Letters of Pope Leo XIII (New York: Benziger, 1903), p. 193.) Deze beweringen worden nog relevanter als we begrijpen dat het woord ‘anti’, zoals in antichrist, niet altijd ‘tegen’ betekent, maar ook ‘in de plaats van’ kan betekenen. Daarom betekent antichrist ook ‘in plaats van Christus’. Over godslastering gesproken!

`Wat vind jij in deze tijd godslasterlijk?`

`Openbaring 13:4-5 Welke kenmerkende dingen van de macht van dit beest ontdekken we in deze verzen?`