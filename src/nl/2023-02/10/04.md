---
title:  Babylon - centrum van zonaanbidding
date:   30/05/2023
---

Zonaanbidding was prominent aanwezig in Egypte, Assyrië, Perzië en zeker in Babylon. Denk aan deze opmerking: ‘In het oude Babylonië werd de zon sinds onheuglijke tijden aanbeden.’ (James G.Frazer, The Worship of Nature,deel1, p.529.) Het lijkt verrassend, maar deze Babylonische zonaanbidding beïnvloedde soms Gods volk in het Oude Testament.

`Lees Ezechiël 8:16; 2 Koningen 23:5,11; Romeinen 1:25. Wat schreven de profeten over de invloed van zonaanbidding in Israël en Juda?`

De profeet Ezechiël is een tijdgenoot van Daniël en hij beeldde sommigen van Gods volk af met hun rug naar de tempel van God, terwijl ze de zon aanbaden in het oosten. In plaats van de Schepper van de zon te aanbidden, aanbaden ze in plaats daarvan de zon.

In Openbaring 17 beschrijft Johannes een tijd waarin de principes van Babylon, inclusief zonaanbidding, in een tijdperk van compromissen sluiten, de christelijke kerk zouden binnenkomen. De oppervlakkige bekering van Constantijn aan het begin van de vierde eeuw zorgde voor grote vreugde in het Romeinse Rijk. Deze keizer had een sterke verbondenheid met zonaanbidding. De beroemde historicus Edward Gibbon schrijft: ‘De zon werd algemeen gevierd als de onoverwinnelijke gids en beschermer van Constantijn.’ (E. Gibbon, The History of the Decline and Fall of the Roman Empire, hoofdstuk 20.) In het jaar 321 keurde hij ook de eerste ‘zondagswet’ goed. Daar stond dit in: ‘Laten de overheidsdienaars en de mensen die in de steden wonen rusten op de eerbiedwaardig dag van de zon, en sluit alle werkplaatsen.’ (Edict van Constantijn uit 321.) Dat was geen wet die alle onderdanen van de keizer de zondagviering oplegde maar het heeft dat wel versterkt in de hoofden van de Romeinse bevolking.

In de daaropvolgende decennia stelden keizers en pausen door middel van besluiten van de overheid en kerkelijke concilies de zondag vast als de enige dag van aanbidding. Dat is ook vandaag de dag nog steeds zo voor de meerderheid van de christenen. Wat een krachtig voorbeeld van de harde waarheid dat iets nog niet goed is alleen omdat de meerderheid van de mensen ergens in gelooft of dat in praktijk brengt.

`Kijk om je heen hoe wijdverbreid aanbidding op zondag is in christelijke kerken. Wat moet dit ons leren over hoe alomtegenwoordig het bedrog is van de tegenstander? Wat is dan, net als bij de toestand van de doden, onze enige veiligheid?`

`Ezechiël 8:16; 2 Koningen 23:5,11; Romeinen 1:25 – Wat schreven de profeten over de invloed van zonaanbidding in Israël en Juda?`