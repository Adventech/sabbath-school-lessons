---
title:  Een oproep tot trouw
date:   31/05/2023
---

De boodschap van de tweede engel in Openbaring 14 is: ‘gevallen, gevallen is Babylon.’ In Openbaring 17 zit de vrouw die wordt geïdentificeerd als geestelijk Babylon, gekleed in purperen en scharlakenrode kleren, op een scharlakenrood beest. Zij laat haar wijnbeker rondgaan en maakt de wereld dronken met dwalingen. Kerk en staat verenigen zich. De leugen regeert. Demonen doen hun wonderen om te misleiden. De wereld schiet haar laatste conflict binnen. Tegelijkertijd wordt Gods volk belasterd, belachelijk gemaakt, onderdrukt en vervolgd. In Christus en door de kracht van zijn heilige Geest blijven ze standvastig wat betreft hun toewijding. Alle machten van de hel en de krachten van het kwaad kunnen hun loyaliteit aan Christus niet breken. Ze zijn veilig in Hem: ‘God is voor ons een veilige schuilplaats, een betrouwbare hulp in de nood.’ (Psalm 46:2)

God roept in de eindtijd een volk terug tot trouw aan zijn Woord. Jezus bad: ‘Heilig hen dan door de waarheid. Uw woord is de waarheid.’ (Johannes 17:17) De waarheid van Gods Woord en niet de menselijke mening of traditie is als de Poolster die ons leidt in dit kritieke uur van de geschiedenis van deze aarde. Het volgende is een opmerkelijke uitspraak van Dr. Edward T. Hiscox, de schrijver van de Standard Manuel for Baptist Churches. In 1893 sprak hij een groep van honderden baptistenpredikanten toe en het was schokkend voor zijn toehoorders toen hij uitlegde hoe de zondag de christelijke kerk was binnengekomen. ‘Wat jammer dat het [de zondag] komt terwijl het gebrandmerkt is met het merkteken van heidendom en als dooptekst de naam van de zonnegod heeft. Vervolgens is het aangenomen en bekrachtigd door de pauselijke afvalligheid, en doorgegeven als een heilige erfenis aan het protestantisme!’ ()

`Lees Ezechiël 20:1-20. Wat is de kern van Ezechiëls boodschap? Hoe past de sabbat in deze oproep tot trouw?`

Ezechiël 20 is een ernstige oproep aan Israël om af te zien van heidense praktijken en de Schepper te aanbidden in plaats van hun valse goden. Dat zijn in dit geval de ‘afgoden van Egypte’. In de boodschap van de drie engelen doet God ook zo’n oproep om ‘de Schepper te aanbidden’, want ‘Babylon is gevallen’. Zoals we weten, zal trouw aan de sabbat een grote rol spelen in de laatste gebeurtenissen.

`Wat leren wij zelf uit wat er in Ezechiël 20 staat? (Zie ook 1 Korintiërs 10:11)`

`Ezechiël 20:1-20 Wat is de kern van Ezechiëls boodschap en hoe past de sabbat in deze oproep tot trouw?`