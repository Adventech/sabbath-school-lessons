---
title: Jongerenles 
date:   02/06/2023
---

### Satans laatste bedrog

#### Opdracht van de vorige week

`Wat is er nog over van Babylons grootheid? Wat wil dat zeggen?`

#### Lees samen

Ezechiël 20:1-26

#### IJsbrekervraag

`Wat vind je van regels en waarom vind je dat?`

#### Inspiratie

‘Doe wat God, de Heer, van je wil. Ga de weg die Hij je wijst. Doe wat in zijn wetten en regels staat, ... Dan zal alles wat je doet, goed gaan.’1

#### Behandel de tekst

Wie houdt er nou van regels? Het beperkt tenslotte je vrijheid. En regels zijn er om gebroken te worden, nietwaar? Maar wie wil er in een wereld leven zonder regels? Zou dat niet één grote chaos veroorzaken? Want dan doet iedereen wat hij maar wil. Dus hoewel we misschien niet van regels houden, zijn ze zeker ergens goed voor. Hetzelfde gold voor de Israëlieten nadat ze uit slavernij waren bevrijd. Ze hadden een lange tijd in Egypte gewoond en allerlei slechte gewoonten geleerd, die zowel henzelf als hun relatie met God schaadden. Als oplossing gaf God ze een moreel kompas door de tien geboden te geven en het naleven daarvan zou voor een voorspoedig leven zorgen (1 Koningen 2:3). Ezechiël 20:1-26 laat echter zien dat het volk moeite had zich aan Gods geboden te houden. Telkens weer waren ze ongehoorzaam, en hoe reageerde God hierop? Hij werd boos, maar strafte niet. Hij bleef geduldig en hoopte dat ze van hun fouten zouden leren en erkennen dat de Heer hun God is. Met andere woorden, Hij wil dat we door onze fouten erkennen dat we Hem nodig hebben. We zijn immers afhankelijk van Gods genade en hulp.

#### Gespreksvragen naar aanleiding van de tekst

`Wat wordt telkens weer herhaald in Ezechiël 20:1-26?`

`Waarom heeft God ons regels gegeven?`

`Is het zich houden aan Gods regels makkelijk of moeilijk? Hoe komt dat?`

`Waarom zou God het volk niet willen straffen? (Verzen 9, 14, 17) Denk je dat God dit alleen voor zichzelf deed of niet? Waarom denk je dat?`

`Waarom geeft God ons de opdracht de sabbat te vieren? (Verzen 12 en 20)`

`Waarom laat God zonde toe? (Vers 26) Wat zegt dit over Gods geduld?`

#### Opdracht

`Wat is het nut van de geboden die God ons heeft gegeven?`