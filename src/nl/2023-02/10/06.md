---
title:  Genade gaat vooraf aan gehoorzaamheid
date:   01/06/2023
---

De vrouw in scharlaken en purper, die zit op het scharlakenrode bedekte beest, heeft haar wijnbeker rond laten gaan. De wereld is dronken van haar valse leerstellingen. Als Ellen White het heeft over de ‘wijn van Babylon’, spreekt ze deze duidelijke woorden: ‘Wat is die wijn? Dat zijn haar valse leerstellingen. Ze heeft de wereld een valse sabbat gegeven die de plaats van de sabbat van het vierde gebod heeft ingenomen. Zij heeft ook de leugen herhaald die Gods tegenstander voor het eerst aan Eva in Eden vertelde: de natuurlijke onsterfelijkheid van de ziel.’ (Ellen White, Review and Herald, 6 december 1892.) Deze onjuiste leringen hebben miljoenen mensen misleid. Daarom richt God zich in de laatste dagen met een oproep tot zijn volk, dat zich nog steeds heeft verschanst in dwaling.

`Lees Openbaring 18:4-5. Wat is Gods oproep aan de massa die nog steeds in gevallen religieuze organisaties zitten?`

We hebben al gezien (het is het herhalen waard), zitten veel van Gods mensen in religieuze organisaties die compromissen hebben gesloten met Bijbelse leringen. Ze begrijpen de waarheden van de Schrift niet. Gods liefdevolle oproep is duidelijk: ‘Ga weg uit die stad, mijn volk, zodat je geen deel hebt aan haar zonden en ontkomt aan de plagen die haar zullen treffen.’

`Lees 1 Johannes 3:4; Romeinen 14:23. Hoe definieert de Bijbel zonde? Hoe harmoniëren deze Bijbelgedeelten met elkaar?`

Zonde is de overtreding of het verbreken van Gods wet. Niemand kan de wet anders gehoorzamen dan door geloof en in de kracht van de levende Christus. We zijn als mens zwak, broos, wankel en zondig. Wanneer we in geloof Christus aanvaarden, verzoent zijn genade alles uit ons verleden en geeft kracht in het heden. Hij geeft ons ‘genade en apostelschap voor gehoorzaamheid’. (Romeinen 1:5) De oproep aan zijn volk in kerken die Gods wet niet respecteren en gehoorzamen, is om er door geloof uit te treden. De oproep aan sabbatvierende adventisten is om egoïstische, menselijke pogingen tot gehoorzaamheid na te laten en een godvruchtig leven te leiden door geloof in de genade van Christus. Hij verlost ons van de veroordeling en de overheersing door de zonde. Zoals Israëls trouw aan de wet een krachtig getuigenis voor de wereld zou zijn geweest, kan ook onze trouw een krachtig getuigenis zijn en mensen helpen uit Babylon te leiden.

`Welk getuigenis geef jij?`

`1 Johannes 3:4; Romeinen 14:23 Hoe definieert de Bijbel zonde en hoe harmoniëren deze Bijbelgedeelten met elkaar?`