---
title:  Het heiligdom in ere hersteld
date:   30/04/2023
---

Zoals we al hebben gezien, moet er een oordeel zijn voordat Christus komt. De engel kondigt met luide stem aan dat ‘de tijd van zijn oordeel is gekomen’ (Openbaring 14:7) Het boek Daniël geeft ons het moment waarop dit oordeel begint.

`Lees Daniël 8:14. Welk specifiek tijdschema geeft Daniël ons met betrekking tot het in ere herstellen van het heiligdom?`

Elke Jood begreep heel goed wat de betekenis was van het in ere herstellen van het aardse heiligdom. Dat vond plaats op Grote Verzoendag, de dag des oordeels. Hoewel Daniël het idee van het in ere herstellen van het heiligdom en het oordeel begreep, raakt hij in de war over deze 2300 dagen.

`Lees Daniël 8:27 en 9:21-22. Wat was Daniëls reactie op het visioen van de 2300 avonden en ochtenden, en hoe reageerde God daarop?`

Aan het einde van Daniël 8 viel Daniël flauw en riep uit: ‘Ik was verbijsterd over het droomgezicht en ik begreep het niet.’ Dat wil zeggen dat hij het visioen van de 2300 avonden en ochtenden niet begreep want de rest van het visioen was al uitgelegd (zie Daniël 8:19-22). Het volgende hoofdstuk beschrijft hoe de engel Gabriël aan Daniël de profetie van de 2300 avonden en ochtenden komt uitleggen. ‘Daniël, ik ben nu gekomen om je een helder inzicht te geven.’ (Daniël 9:22)

Gabriël verbaast Daniël als hij een antwoord op zijn gebed geeft dat veel breder is dan hij ooit had gedacht. De engel Gabriël nam Daniël mee in het verloop van de tijd en onthulde de waarheid over de komende Messias, door de exacte data te geven van het begin van zijn dienstwerk en zijn wrede dood. Dat zijn gebeurtenissen die rechtstreeks verband hielden met het in ere herstellen van het heiligdom in Daniël 8. De dood van Christus en het oordeel zijn dus onlosmakelijk met elkaar verbonden.

`Waarom is het belangrijk dat de dood van Jezus, zoals dat staat in Daniël 9:24-27, rechtstreeks verband houdt met het oordeel in 8:14? Welke grote waarheid wordt ons hier geleerd via dit verband?`

`Daniël 8:14 Welk specifiek tijdschema geeft Daniël ons met betrekking tot het in ere herstellen van het heiligdom?`