---
title:  De aanwijzing die de engel Daniël gaf
date:   02/05/2023
---

`Lees Daniël 9:23. Welke specifieke aanwijzing geeft de engel aan Daniël? Waarom is dit belangrijk voor het begrijpen van de betekenis van het in ere herstellen van het heiligdom in Daniël 8:14?`

De engel zei Daniël duidelijk om ‘aandachtig te luisteren en acht te slaan op het visioen’. Wat is zo belangrijk en om welk visioen gaat het? Er staat geen visioen in hoofdstuk 9 en daarom moet Gabriël het wel hebben over dat deel van het visioen in hoofdstuk 8 dat de profeet niet begreep: dat van de 2300 avonden en ochtenden.

`Daniël 9:24-27. Over welke gebeurtenissen in het leven en dienstwerk van Jezus gaan deze teksten?`

Het eerste deel van deze profetie heeft betrekking op Gods volk, de Joden. ‘Zeventig weken zijn vastgesteld voor je volk’. Dat is het Joodse volk. In Bijbelse profetie is één profetische dag gelijk aan één letterlijk profetisch jaar.8 Als je in Daniël en Openbaring symbolische beelden hebt, heb je meestal ook een symbolische tijdsprofetie. Een van de manieren waarop we er zeker van kunnen zijn dat het dag-jaarprincipe hier van toepassing is, is dat wanneer we het in Daniëls profetie gebruiken, elke gebeurtenis op de tijdlijn perfect uitkomt (zie de les van morgen). Als we dit principe toepassen, dan staan 70 weken voor 490 dagen. Aangezien één profetische dag gelijk is aan één letterlijk jaar, zijn 490 dagen dus 490 letterlijke jaren.

Gabriël vertelt Daniël dat 490 jaar ‘afgesneden’ zijn (de letterlijke betekenis van het Hebreeuwse woord chatak, soms vertaald met ‘vastgesteld’). Afgesneden waarvan? Dat zou de enige andere tijdsprofetie kunnen zijn waar hier op wordt gezinspeeld: de 2300 avonden en ochtenden van hoofdstuk 8:14. Deze 490 jaar is een tijdsprofetie en die is direct gekoppeld aan de tijdsprofetie van hoofdstuk 8:14, het enige deel van het visioen dat nog niet was uitgelegd in hoofdstuk 8. Dat is ook de enige tijdsprofetie in Daniël 8. Zo zien we dus dat Gabriël met deze profetie komt om Daniël te helpen te begrijpen wat hij niet begreep in het vorige hoofdstuk: de 2300 avonden en ochtenden.

`Wat voor indruk maken deze profetieën op jou?`

`Daniël 9:24-27 – Over welke gebeurtenissen in het leven en dienstwerk van Jezus gaan deze teksten?`