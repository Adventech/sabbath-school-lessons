---
title:  Het jaar 1844
date:   04/05/2023
---

De eerste 490 jaar van de 2300-jarige profetie waren speciaal bestemd voor de Joodse natie uit de oudheid en de komst van de Messias. Het laatste deel van de 2300 jaar heeft te maken met Gods volk dat uit zowel Joden als heidenen bestaat en ook met het in ere herstellen van het hemelse heiligdom. Dat mondt uiteindelijk uit in de wederkomst van Christus. De eerste 490 jaar zijn van toepassing op de eerste komst van de Messias en eindigden in 34 na Chr. Als we dan 490 jaar aftrekken van 2300 jaar, blijven er 1810 jaar over. Deze 1810 jaren zijn van toepassing op Gods volk. Als we dan beginnen in 34 n. Chr. en daar 1810 jaar bij optellen, komen we uit in 1844.

In het licht van het in ere herstellen van de waarheid over het heiligdom en het oordeel in de eindtijd dat in de hemel plaatsvindt, doet God in Openbaring 14:6-7 zijn laatste oproep aan de hele mensheid om te reageren op zijn liefde, om zijn genade te aanvaarden en een godvruchtig en gehoorzaam leven te leiden.

`Lees Leviticus 16:16. Wat was de reden voor de verzoeningsrite in het heiligdom, en wat leert dit ons over het evangelie?`

Vanwege de zonden en de ongerechtigheden van de mensen, moest het heiligdom in ere worden hersteld. Dat kon alleen gebeuren met het bloed van dieren. Bij ons is dat net zo. We hebben een redder nodig, wiens leven wordt gesymboliseerd door de dieren die op de Grote Verzoendag zijn geslacht, als de enige manier om door het oordeel te komen.

`Lees Leviticus 23:26-29. Wat gebood God zijn volk te doen op die oordeelsdag en wat zou dat voor ons vandaag moeten betekenen?`

De Israëlieten moesten ‘zich verootmoedigen’ (NBG). Deze uitdrukking geeft aan dat ze zichzelf moesten vernederen en hun hart moesten onderzoeken, hun zonden moesten belijden, zich moesten bekeren en God vragen hen in ere te herstellen terwijl de hogepriester het aardse heiligdom in ere herstelde. De profetische hoofdstukken van Daniël 7-9 en Openbaring 14 zijn vooral dringende oproepen je voor te bereiden op de tijd van het oordeel. Sinds 1844 leven we in die tijd. De boodschap van de eerste engel verkondigt: ‘de tijd is gekomen dat Hij zijn oordeel zal vellen.’ (Openbaring 14:7)

`Wat doe jij om je te ‘verootmoedigen’?`

`Leviticus 16:16 Wat was de reden voor de verzoeningsrite in het heiligdom?`