---
title:  Verdere studie
date:   05/05/2023
---

Het volgende is een snelle en gemakkelijke manier om naar de 70-wekenprofetie van Daniël 9:24-27 te kijken.

Ten eerste heb je de 70 weken. Vervolgens de zeven weken en 62 weken, oftewel de 69 weken van die 70 weken. Dan volgt de laatste week, de zeventigste. Ten slotte is die laatste week in tweeën gedeeld: ‘de helft van de week’. Die week valt dus in twee delen van drieënhalf jaar uiteen. Dat is het. Zeventig weken, die zijn samengesteld uit negenenzestig weken en één week. Die ene week wordt in tweeën gedeeld. Vervolgens hoef je alleen nog de datum van 457 v. Chr. aan het begin toe te voegen, en met wat eenvoudig rekenwerk komen we tot 1844 op de tijdlijn.

Denk er ook aan dat toen Daniël het over de 2300 avonden en ochtenden had, hij nooit heeft gezegd wanneer die periode begon. ‘Drieëntwintighonderd avonden en ochtenden; daarna zal het heiligdom in ere worden hersteld.’ ( Daniël 8:14) Drieëntwintighonderd avonden en ochtenden: vanaf welk beginpunt? Waarom niet vanaf het moment dat Daniël dat visioen kreeg, het ‘derde regeringsjaar van koning Belsassar’? (Daniël 8:1)

Dat werkt niet. Het visioen in Daniël 8 ging niet over Babylon. Het begon met gebeurtenissen van daarna. Het begint met Medo-Perzië en via Griekenland en Rome, reikt het tot de ‘eindtijd’. Waarom zou je een gebeurtenis zoals het in ere herstellen van het heiligdom (wat deel is van het visioen), dateren aan de hand van een gebeurtenis, het Babylonische rijk, dat er niet meer is? De begindatum voor het hoogtepunt van het visioen moet vanuit het visioen zelf komen. Het visioen begon met Medo-Perzië en strekt zich uit tot de ‘eindtijd’. Dat is een hele periode. Waarmee begint het visioen? Dat wordt ons niet verteld in hoofdstuk 8 maar in hoofdstuk 9.

`Marcus 15:38 en Matteüs 3:15-16 Hoe helpen deze verzen om Daniël 9:24 -27 te begrijpen?`

**Gespreksvragen**

`Bespreek in de groep het nauwe verband dat er is tussen het evangelie en het oordeel, zoals blijkt uit deze twee delen van wat in feite één profetie is. Waarom is het verband tussen die twee zulk goed nieuws voor ons? Hoe kan dit verband helpen de angst te verlichten die velen hebben met betrekking tot het idee van het oordeel?`

`Sta wat nader stil bij de waarheid zoals die wordt geopenbaard in Daniël 9:26, dat de gezalfde zal worden vermoord ‘terwijl er niets tegen hem is’ (NBG). Waar gaat dit over? Omwille van wie werd Hij vermoord en waarom?`

`Lees Leviticus 16:16 en 23:26-29 nog eens. Praat over de reden voor het uitvoeren van de ‘verzoeningsrite’ en wat de mensen geacht worden te doen als dat gebeurt. Wat is de relatie tussen wat hier gebeurt en wat het voor ons vandaag de dag zou moeten betekenen?`