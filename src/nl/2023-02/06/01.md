---
title:  De tijd van zijn oordeel
date:   29/04/2023
---

### Lezen

Daniël 8-9; Ezra 7; Matteüs 3:13-17; Romeinen 5:6-9; Marcus 15:38; Leviticus 16:16

> <p>Kerntekst</p> 
> ‘U kent de huidige tijd: het moment is gekomen waarop u uit de slaap moet ontwaken, want de redding is ons meer nabij dan toen we tot geloof kwamen. De nacht loopt ten einde, de dag nadert al. Laten we ons daarom ontdoen van de praktijken van de duisternis en ons omgorden met de wapens van het licht.’ Romeinen 13:11-12

Vele jaren geleden stond er in het tijdschrift National Geographic iets over een bosbrand in Yellowstone National Park in de Verenigde Staten. Na afloop trokken boswachters een berg op om de schade op te nemen. Een boswachter vond een vogel die letterlijk tot as was verbrand aan de voet van een boom. Enigszins misselijk van de griezelige aanblik, duwde hij de vogel met een stok omver.

Toen hij dat deed, kwamen er drie kleine babyvogels onder de vleugels van hun dode moeder vandaan. De liefhebbende moeder was zich heel goed bewust van het naderende onheil en had haar kroost naar de voet van de boom gebracht en ze onder haar vleugels verzameld. Ze had zich in veiligheid kunnen brengen door weg te vliegen, maar ze had geweigerd haar baby’s in de steek te laten. Wat een schitterend beeld van de gelovige die veilig is in Christus!

Het vuur van Gods oordeel heeft zich gericht op Hem, op Golgota, en allen die in Christus zijn, zijn voor altijd veilig onder zijn vleugels. Aan het kruis werd Christus geoordeeld als een veroordeelde zondaar, zodat wanneer wij geoordeeld worden wij tot rechtvaardige burgers van het hemelse koninkrijk worden. Hij werd als een misdadiger geoordeeld opdat wij bevrijd konden worden van het vernietigende vuur van eeuwig verlies, zowel figuurlijk als ook letterlijk.

_Op sabbat 6 mei bespreken we met elkaar deze les._