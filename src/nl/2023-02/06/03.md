---
title:  De 2300 avonden en ochtenden en de eindtijd
date:   01/05/2023
---

`Lees Daniël 8:17,19,26. Op welke tijdsperiode zegt de engel dat het visioen van de 2300 avonden en ochtenden van toepassing is? Waarom is het belangrijk dat te begrijpen?`

Sommigen beweren dat het hier om 2300 letterlijke dagen gaat. Ze zijn ook van mening dat deze kleine hoorn van Daniël 8 van toepassing is op de Seleucidische militaire leider Antiochus Epiphanes (216 v. Chr – 164 v.Chr.), die Jeruzalem aanviel en de Joodse tempel verontreinigde. Dat past niet eens in dat tijdsbestek van 2300 dagen. Deze interpretatie is echter in strijd met de duidelijke uitleg van de engel dat het visioen van toepassing is op de ‘eindtijd’. Antiochus leefde zeker niet in de eindtijd.

In Daniël 8 begint Gabriël zijn uitleg van de profetie van de 2300 avonden en ochtenden. Hij verwijst naar de ram als de vertegenwoordiger van Medo-Perzië en de bok als die van Griekenland. Hoewel de kleine horen niet zoals de twee machten ervoor wordt geïdentificeerd, is dat duidelijk Rome (Daniël 8:20-21; 8:9,23-24). Vervolgens schildert hij een soort religieus-politieke fase van Rome, die ‘de waarheid te gronde zou richten’ en het hemelse dienstwerk van Christus zou verstoren (Daniël8:10-12,25). Het in ere herstellen van het heiligdom is het hoogtepunt van dit hoofdstuk en het is Gods antwoord op de uitdaging van aardse en religieuze machten die hebben geprobeerd zich het gezag van God toe te eigenen. Het is deel van Gods oplossing voor het zondeprobleem.

Gabriël is klaar om de details in Gods profetische tijdschema uit te leggen. Aan het einde van Daniël 8 kunnen we duidelijk zien dat Daniël het deel van het visioen over de 2300 avonden en ochtenden niet begreep. De eerdere delen over de ram, de bok en de kleine hoorn waren allemaal uitgelegd, waarbij de eerste twee machten zelfs bij hun naam werden genoemd (Daniël 8:20-21). Het in ere herstellen van het heiligdom werd echter niet uitgelegd. De engel Gabriël, die in Daniël 8 verscheen, verschijnt nu ook in hoofdstuk 9 en zegt tegen hem: ‘Toen je je smeekbede begon heeft God gesproken, en ik ben gekomen om zijn boodschap over te brengen, want je bent zeer geliefd. Luister aandachtig en sla acht op het visioen.’ (Daniël 9:23) Welk visioen? Zoals we morgen zullen zien, is dat het visioen van de 2300 avonden en ochtenden, het enige deel dat hij Daniël nog niet had uitgelegd.

`Gabriël noemde Daniël ‘zeer geliefd’. Wat zegt dit ons over de intieme band tussen hemel en aarde?`

`Daniël 8:17,19,26 Op welke tijdsperiode zegt de engel dat het visioen van toepassing is?`