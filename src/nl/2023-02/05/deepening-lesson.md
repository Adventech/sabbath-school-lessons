---
title: Verdieping 
date:   28/04/2023
---

## Het goede nieuws van het oordeel

### Openbaring 5:1-12

#### IJsbrekervraag

`Noem een moment uit je leven waarop iemand jou heeft geholpen uit een situatie te komen, waar je door eigen toedoen in verzeild was geraakt. Hoe voelde dat?`

#### Ik Verken

Een deel van het in Openbaring 14:7 aangekondigde oordeel wordt in Openbaring 6 en 8 voltrokken. Daarvóór moet een boekrol worden geopend. In Openbaring 5 wordt duidelijk, dat ‘de leeuw uit de stam Juda’, die ook ‘het lam’ wordt genoemd, de rol mag openen. Als Hij deze uit de hand van degene die op de troon zit heeft ontvangen, beginnen vier wezens, vierentwintig oudsten en een groot aantal engelen uit eerbied Hem te loven. Het oordeel van God, dat losbarst met de opening van de zeven zegels door Jezus Christus, zal uiteindelijk het einde van de heerschappij van de zonde betekenen, maar tevens de verlossing van Gods volk. Dat is goed nieuws!

#### Ik Bestudeer

R. H. Charles schrijft in The Revelation of St. John, I, p. 137-138: ‘Bij een wilsbeschikking volgens het Romeinse rechtssysteem zaten de zeven zegels van de zeven getuigen op de koorden waarmee de vellen perkament bijeengehouden werd. Een dergelijk testament kon pas uitgevoerd worden als alle zeven zegels verbroken werden.’

`Is Openbaring 5 ook een soort wilsbeschikking? Zo ja, waarom?`

**Vers 1** 

Johannes zag iemand ‘die op de troon zat’.

`Is dit Jezus of zijn Vader? Vgl. Openbaring 4.`

Dit vers gaat ook over ‘een boekrol die aan beide zijden beschreven was’.

`Waar kan dat op duiden? (vgl. Exodus 32:15-16; Ezechiël 2:7-10)`

**Vers 5** 

‘De leeuw uit de stam Juda’ en ‘de telg van David’: Deze benamingen slaan op Jezus (Genesis 49:8-10 en Openbaring 22:16)

`Om welke overwinning gaat het? (Openbaring 3:21; Romeinen 8:3 en 2 Timoteüs 1:10)`

**Vers 6**

Het ‘lam’ is een derde benaming voor Jezus (Jesaja 53:7; Johannes 1:29,36).

`Waarom vergelijkt Johannes Jezus met een leeuw en met een lam?`

**Vers 7**

In 6:16 staat slecht nieuws dat met het toekomstige oordeel te maken heeft, terwijl 7:10 goed nieuws bevat.

`Welke partijen zijn bij dit oordeel betrokken?`

`Hoe omschrijft Johannes dat goede nieuws in 5:9?`

`Efeziërs 2:8-10 Waardoor zijn wij gered?`

**Vers 8**

‘De vier wezens’, vgl. Openbaring 4:6-8; Ezechiël 1. Dit zijn vertegenwoordigers van de verloste schepping. Het getal vier duidt op de gehele aarde (Openbaring 7:1 en 20:8 ‘de vier hoeken van de aarde’). ‘De vierentwintig oudsten’, vgl. Openbaring 4:4. Dit zijn vertegenwoordigers van de kerk. Het Levitische priesterschap had in Israël 24 afdelingen (1 Kronieken 24:7-19). De Misjna noemt de priesters die daartoe behoorden, ‘oudsten’. De kerk is ook een soort priesterschap (1 Petrus 2:5-9 en Openbaring 1:6). Volgens sommigen staat het getal 24 symbool voor de twaalf stammen van Israël en de twaalf apostelen.

#### Ik Pas Toe

Het woord ‘oordeel’ roept automatisch negatieve associaties op.

`Welke positieve kant zit er aan het oordeel, zoals Openbaring daarover spreekt?`

`Waarom openbaart God ons nu al veel over wat er in de toekomst zal gebeuren? Is dat om ons bang te maken, of zie je dat anders?`

`Waarom kunnen we de opening van de zeven zegels van de boekrol met een gerust hart aan Jezus overlaten?`

`De Bijbel noemt gelovigen koninklijke priesters. Wat zegt dat over wat nu en in de toekomst hun/onze taak is?`

`Voel jij je door God aanvaard? Waarom wel, of waarom niet?`

`Als jij het goede nieuws van de Bijbel kent, hoe kun je dat dan met anderen om je heen delen?`

#### Ik bid …

Heer, wat een geweldige gedachte is het te weten dat wie in U gelooft eeuwig leven heeft. Ik kijk uit naar het moment waarop U terugkomt en recht gaat doen. Help mij op U te blijven vertrouwen. Amen.