---
title:  Verdere studie
date:   28/04/2023
---

Kijk naar de krachtige inzichten die de Geest der Profetie ons geeft met betrekking tot de toestand van Gods volk in de laatste dagen, in de tijd van het oordeel en het einde van de wereld.

‘Hun enige hoop is de barmhartigheid van God en hun enige verdediging zal het gebed zijn. Zoals Jozua pleitte voor de Engel zo zal het overblijfsel van de gemeente, met een gebroken hart en oprecht geloof, smeken om vergiffenis en verlossing door Jezus, hun voorspraak. Ze zijn zich volledig bewust van de zondigheid van hun leven, ze zien hun zwakheid en onwaardigheid in, en als ze naar zichzelf kijken, zijn ze klaar om te wanhopen. De verleider staat klaar om hen te beschuldigen, zoals hij ook klaarstond om zich tegen Jozua te keren. Hij wijst op hun vuile kleding en hun gebrekkige karakter. Hij wijst op hun zwakheid en dwaasheid, hun zonden van ondankbaarheid en op hun ongelijkvormigheid aan Christus, waarmee zij hun Verlosser hebben onteerd ... Het volk van God is in veel opzichten zeer gebrekkig geweest. De tegenstander is goed op de hoogte van de zonden waartoe hij hen heeft verleid om die te begaan, en hij wijst daarop door deze sterk te overdrijven. Hij zegt: “Gaat God mij en mijn engelen uit zijn tegenwoordigheid wegsturen, en toch degenen belonen die zich schuldig hebben gemaakt aan dezelfde zonden? Dat kunt U niet doen, o Heer, als U rechtvaardig bent. Uw troon kan niet staan voor gerechtigheid en oordeel. Gerechtigheid eist dat er een straf over hen wordt uitgesproken.” Ofschoon de volgelingen van Christus hebben gezondigd, hebben ze zichzelf niet overgegeven aan de macht van het kwaad. Ze hebben hun zonden weggedaan en zijn nederig en berouwvol tot de Heer gegaan. De goddelijke voorspraak pleit voor hen. Hij die het meest is misbruikt door hun ondankbaarheid, die hun zonde kent, en ook hun berouw, verklaart: “De HEER zal je het zwijgen opleggen.” Ik heb mijn leven gegeven voor deze zielen. Ze staan in de palmen van mijn handen gegrift.’ (Ellen White, Testimonies for the Church, vol. 5, blz. 473-474; Uit de schatkamer der getuigenissen, pp. 184-185.)

`Psalm 51:1-4 Wat vroeg David aan God?`

**Gespreksvragen**

`Hoe beïnvloedt de kennis dat ‘de tijd is gekomen dat Hij zijn oordeel zal vellen’ ons dagelijks leven? Als de meesten van ons eerlijk zijn, zouden we waarschijnlijk toch moeten zeggen dat dit geen invloed heeft? Hoe kunnen we dat veranderen?`

`Waarom is het oordeel goed nieuws en geen slecht nieuws? Praat in de groep over de rol van Jezus ten behoeve van ons in het oordeel. Hoe kan dit ons ertoe brengen Hem trouw te zijn, in de wetenschap dat we alleen door wat Hij voor ons heeft gedaan hoop op redding hebben?`

`Sta nog eens stil bij het idee van het oordeel, dat aan het universum het karakter van God openbaart. Hoe past dit idee prima in het hele scenario van de grote strijd?`