---
title:  Het goede nieuws van het oordeel
date:   22/04/2023
---

### Lezen

Openbaring 14:7; 20:12; 4:2-4; 5:1-12; Psalm 51:3-6; Daniël 7:9-10,13-14,26

> <p>Kerntekst</p> 
> ‘Luid riep hij: “Heb ontzag voor God en geef Hem eer, want nu is de tijd gekomen dat Hij zijn oordeel zal vellen. Aanbid Hem die hemel en aarde, zee en waterbronnen geschapen heeft.”’ Openbaring 14:7

Als de Bijbel ooit ergens duidelijk over was, dan is het wel dat God een God van oordeel is. Vroeg of laat en op de één of andere manier komt het oordeel en dat zal door God zelf worden uitgesproken, ‘de rechter over de hele aarde’ (Genesis 18:25; zie ook Psalm 58:12; 94:2, 98:9). Aan een dergelijk oordeel ontbreekt het hier en nu. Paulus heeft daar dit over geschreven: ‘Ieder van ons zal dus over zichzelf verantwoording tegenover God moeten afleggen.’ (Romeinen 14:12)

Vind je dat toch niet een beetje een enge gedachte? Dat we zelf verantwoording moeten afleggen voor God. Dat is namelijk de God die de diepste dingen weet, de God die ‘oordeelt over elke daad, ook over de verborgen daden, zowel over de goede als de slechte.’ (Prediker 12:14) Toch laat het oordeel uiteindelijk alleen maar de goedheid en de genade zien van God en dat Hij zowel rechtvaardig als barmhartig is wat betreft de manier waarop Hij omgaat met de geredden en zelfs met de verlorenen.

Deze week zullen we de diepgravende thema’s van het oordeel onderzoeken in relatie tot de grote strijd die er in het universum woedt. We zullen vooral kijken naar wat er gebeurt als Gods trouwe volk het onvermijdelijke ‘komende oordeel van God’ zelf onder ogen moet zien. (Handelingen 24:25)

_Op sabbat 29 april bespreken we met elkaar deze les._