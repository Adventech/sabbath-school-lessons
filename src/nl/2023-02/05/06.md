---
title:  Jezus is waardig
date:   27/04/2023
---

In Openbaring 5:1-3 zien we opnieuw een troon. Er wordt gesproken over een boekrol die aan beide zijden is beschreven. Hij is verzegeld met het goddelijke zegel, en niemand in de hemel of op de aarde kan de boekrol openen. Hemelse wezens beven want het gaat om een ernstige zaak. Geen enkele engel kan de mens vertegenwoordigen in het laatste oordeel van de aarde. Johannes brak in tranen uit omdat niemand de boekrol kan openen. Dan spreekt één van de oudsten, dat is één van degenen die van de aarde zijn verlost, bemoedigende woorden tot Johannes’. Jezus, het lam van God, is waardig de boekrol te openen. Johannes ziet het uiteindelijke antwoord op het zondeprobleem. Hier ziet de bejaarde profeet de enige manier waarop iemand het laatste oordeel op de troon van God kan uitspreken. ‘Maar een van de oudsten zei tegen mij: “Huil niet. Want de leeuw uit de stam Juda, de telg van David, heeft de overwinning behaald, en daarom mag Hij de boekrol met de zeven zegels openen.” Toen zag ik ... een lam dat geslacht was.’ (Openbaring 5:5-6)

`Lees Openbaring 5:8-12. Hoe reageert de hele hemel op de aankondiging dat Jezus waardig is de boekrol met het oordeel te openen en ons te verlossen? `

Jezus is het lam van God dat zijn leven heeft gegeven voor de redding van de hele mensheid. Hij neemt de boekrol van het oordeel en opent deze. De hele hemel barst dan uit in een extatische lofprijzing. Zijn overwinning op de verleidingen van de tegenstander, zijn dood aan het kruis van Golgota, zijn opstanding en zijn hogepriesterlijke dienstwerk zijn het die voorzien in redding voor allen die ervoor kiezen door geloof te reageren op zijn genade. Het oordeel is ongelooflijk goed nieuws voor het volk van God. Het spreekt over het einde van de heerschappij van de zonde en de verlossing van Gods volk. Kan er iets zijn dat bemoedigender is? Jezus neemt onze plaats in in het oordeel. Zijn volmaakt rechtvaardige leven bedekt ons. Zijn gerechtigheid werkt in ons om ons nieuw te maken. Zijn genade vergeeft ons, verandert ons en geeft ons de kracht een godvruchtig leven te leiden. We hoeven niet bang te zijn. Jezus neemt onze plaats in het oordeel in en de machten van het kwaad zijn verslagen. Het oordeel wordt uitgesproken ten gunste van het volk van God (Daniël 7:22). Het doel van het oordeel is niet om erachter te komen hoe slecht wij zijn, maar om te openbaren hoe goed God is.

`Sta nogmaals stil bij de grote hoop die we hebben in het oordeel: Jezus als onze plaatsvervanger. Waarom is dat onze enige hoop?`

`Openbaring 5:8-12 Hoe reageert de hele hemel op de aankondiging dat Jezus waardig is de boekrol met het oordeel te openen en ons te verlossen?`