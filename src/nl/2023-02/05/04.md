---
title:  Een prachtig tafereel
date:   25/04/2023
---

De profetische boeken Daniël en Openbaring horen bij elkaar en wijzen ons op de zich ontvouwende gebeurtenissen in de laatste dagen van de geschiedenis van de aarde. Het boek Openbaring kondigt aan dat het uur van Gods oordeel is gekomen en Daniël laat zien wanneer dat is begonnen. God openbaarde in Daniël 7 de geschiedenis van de wereld aan de profeet. Naties komen op en gaan ten onder.

Vervolgende machten onderdrukken Gods volk. Na Babylon, Medo-Perzië, Griekenland, Rome, het uiteenvallen van het Romeinse Rijk en de vervolging van de kerk gedurende de 1260 jaar richt God Daniël op een glorieuze hemelse gebeurtenis die alle dingen recht zal zetten ( Daniël 7:25; zie ook Openbaring 12:14)). De aandacht van de profeet wordt na de opkomst en ondergang van naties en onderdrukkende machten op aarde gericht op de troonzaal van het universum en Gods laatste oordeel. Dan zal Hij elk onrecht rechtzetten en zijn eeuwigdurende koninkrijk van gerechtigheid vestigen.

God nam Daniël in een profetisch visioen mee van de chaos en het conflict van de aarde naar de heerlijkheid van het hemelse heiligdom en de zitting van de hoogste rechtbank van het universum. Daar ontvangt Christus als rechtmatige heerser van deze wereld van zijn Vader het koninkrijk dat terecht van Hem is.

`Lees Daniël 7:9-10,13; vgl. 7:14,26-27. Beschrijf wat Daniël in deze verzen zag. Wat is het uiteindelijke resultaat van dit oordeel?`

Het lot van de hele mensheid wordt beslist in de rechtszaal van de hemel. Het recht zegeviert, de waarheid triomfeert en de gerechtigheid regeert. Dit is een van de meest verbazingwekkende, wonderbaarlijke en spectaculaire taferelen in de hele Schrift. Het goede nieuws is dat het heel goed afloopt voor Gods trouwe volk. Dat zijn zij die bekleed zijn met de gerechtigheid van Christus.

Jezus nadert zijn hemelse Vader in aanwezigheid van het hele universum. Hemelse wezens verzamelen zich rond de troon van God. Het hele universum met wezens die niet in zonde zijn gevallen, staat vol ontzag voor dit oordeelstafereel. Het lange conflict dat al duizenden jaren aan de gang is, is binnenkort voorbij. De strijd om de troon van het universum is dan volledig en helemaal beslist.

`Daniël had gelijk wat betreft de rijken die kwamen en gingen zoals voorspeld. Waarom is het dan zo logisch om het Woord van God te vertrouwen over wat het zegt over het laatste, ‘een eeuwig koningschap’ dat ‘nooit ten einde komt’?`

`Daniël 7:9-10,13 en 7:14,26-27 Wat zag Daniël en wat is het uiteindelijke resultaat van dit oordeel?`