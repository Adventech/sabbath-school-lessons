---
title: Jongerenles 
date:   21/04/2023
---

### Heb ontzag voor God en geef Hem eer

#### Opdracht van de vorige week

`Beschrijf het Goede Nieuws aan de hand van het lied van vorige week.`

#### Lees samen

Hebreeën 4:14-5:10

#### IJsbrekervraag

`Wat betekent het om anderen te respecteren en hoe laat je dit zien?`

#### Inspiratie

‘Wees dus gehoorzaam aan God. Blijf dicht bij God. Dan zal God dicht bij jullie blijven.’ (Jakobus 4:7, BGT.)

#### Behandel de tekst

Hebreeën 4:14-5:10 vertelt ons dat Jezus onze hogepriester is. Maar wat betekent dit? En wat doet een hogepriester eigenlijk voor ons? Het betekent dat Hij onze middelaar is (Hebreeën 8:6), een sleutelfiguur in het verzoeningsproces tussen God en mens, net zoals de priesters dat waren in het Oude Testament (Leviticus 4:31). Jezus is echter een betere hogepriester en de ultieme middelaar, omdat Hij zowel God als mens is (1 Timotheüs 2:5). Vooral het laatste aspect is belangrijk en een reden voor hoop en vertrouwen, want in Jezus hebben we een vertegenwoordiger die onze worstelingen kent. Ook Hij ‘heeft veel moeten lijden’ en ‘weet hoe moeilijk het is om geen verkeerde keuzes te maken’ (Hebreeën 4:15). Daarom heeft Hij medelijden met ons en zet zich volledig in voor onze verlossing. Daarnaast maakt Hebreeën 4:14-5:10 duidelijk dat Jezus een voorbeeld voor ons is. Want door zijn leven als mens heeft Hij ons laten zien wat het betekent om ontzag te hebben voor de Heer. Bij alles wat Hij deed, stond de wil van de Vader voorop. Maar het is niet altijd zo gemakkelijk om God te gehoorzamen. Daarom zijn we blij dat Jezus ons zal helpen wanneer we het nodig hebben (vers 16).

#### Gespreksvragen naar aanleiding van de tekst

`Wat is voor ons het voordeel dat Jezus onze hogepriester is? Hoe kan Hij ons als hogepriester helpen? (vers 16)`

`Waarom zegt Hebreeën 4:16 dat we vol vertrouwen kunnen leven?`

`Waarom heeft Jezus medelijden met ons? (vers 16)`

`Lees Hebreeën 5:1-10. Wat zijn de verschillen en overeenkomsten tussen een gewone hogepriester en Christus? Waarom is Christus de betere hogepriester?`

`Lees Openbaring 14:7. Wat betekent eerbied hebben voor God? Hoe ziet dat er in het dagelijkse leven uit?`

`Waarom wil God dat je Hem gehoorzaamt?`

#### Opdracht

`Waarom verdient God jouw eer?`