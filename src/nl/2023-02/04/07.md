---
title:  Verdere studie
date:   21/04/2023
---

Denk aan Paulus’ wonderbaarlijke woorden over Jezus als onze Hogepriester dat ‘Hij allen die God door Hem naderen volkomen kan redden, omdat Hij voor altijd leeft en zo voor hen kan pleiten.’ (Hebreeën 7:25) Volkomen redden. Het Griekse woord voor ‘volkomen’ betekent ‘vol, compleet, totaal’. Jezus is degene die ons redt. Het is aan ons om ons aan Hem over te geven en aanspraak te maken op zijn overwinning voor ons. We moeten op Hem vertrouwen en niet op onszelf.

‘We kunnen de kracht van de uitdrukking ‘heb ontzag voor God’ in Openbaring samenvatten als Gods laatste oproep aan de mens om voor Hem te kiezen als hun glorieuze en verheven God, ... Hij zal zegevieren over de krachten van het kwaad die zich tegen Hem en zijn plan voor het menselijk ras verzetten (vgl. Openbaring 14:9-11). Dit ontzag manifesteert zich niet, althans voorlopig niet, door in angst en beven te leven, (vgl. Openbaring] 6:14-17) maar juist door vreugdevolle en liefdevolle onderwerping aan Gods wet en aan de exclusieve aanbidding van Hem. Geen enkele andere macht mag erkend worden als degene die een dergelijke toewijding en loyaliteit waardig zijn. Er zijn eigenlijk geen andere opties, want wat aan de horizon van dat kosmische conflict zichtbaar wordt als mogelijkheden, zijn acties van demonische machten die zijn voorbestemd ten onder te gaan (Openbaring 16:13, 14; 17:14; 20:11-15). Het ontzag voor de Heer is daarom een positieve goddelijke uitnodiging ... om Gods zijde te kiezen in het kosmische conflict, om in zijn meest glorieuze tegenwoordigheid te gaan staan en met vreugde vervuld te worden in eeuwige verbondenheid met Hem.’ (Openbaring] 21:3-4; 22:3-5) (Angel Manuel Rodríguez, ‘The Closing 12 of the Cosmic Conflict: Role of the Three Angels’, p. 27.)

`Romeinen 12:1-2 Welk beroep doet Paulus op het geheel van de keuzes die we maken in ons leven?`

**Gespreksvragen**

`Denk aan de ongelooflijke kracht van God, die de kosmos heeft geschapen en in stand houdt. We beseffen nauwelijks wat de kosmos is. Hoe zouden we dan de Schepper ervan kunnen begrijpen? Bedenk hoeveel groter en machtiger Hij is dan wij. Deze God zal ons op een dag oordelen. Hoe helpen deze feiten ons het idee van ‘ontzag hebben voor God’ te begrijpen en te beseffen wat het betekent?`

`Hoe kunnen we wetticisme vermijden als we de Bijbelse begrippen van heiligheid en overwinnen bespreken? Waarom moeten we altijd begrijpen dat Christus heeft overwonnen voor ons aan het kruis en dat alleen dat het fundament is onder onze hoop op redding, ongeacht onze overwinningen (of mislukkingen) in het hier en nu?`

`Waarom ontdekken we vaak dat we falen en niet voldoen aan de standaard van gerechtigheid die Jezus zelf aan ons heeft laten zien en waarvan Hij heeft beloofd dat ook wij die overwinning kunnen behalen, ondanks alle beloften van overwinning over de zonde? Wat doen we verkeerd als we God niet toestaan het werk in ons te doen dat Hij heeft beloofd?`