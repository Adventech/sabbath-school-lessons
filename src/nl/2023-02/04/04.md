---
title:  Een op God gericht leven leiden
date:   18/04/2023
---

In dit tijdperk van consumentisme, hebben seculiere waarden het eigen ik tot het middelpunt gemaakt. De Hemel roept ons op ons af te keren van de tirannie van egoïsme en de slavernij van opgeklopte eigendunk en belangrijkheid. Stel in plaats daarvan God in het middelpunt van het leven. Voor sommigen staat geld centraal in hun leven. Voor anderen is het plezier of macht en voor weer anderen kan het sport, muziek of vermaak zijn. De boodschap van Openbaring is een duidelijke oproep God als het ware centrum van het leven te aanvaarden, te respecteren en te eren.

`Lees Matteüs 6:33; Kolossenzen 3:1-2; Hebreeën 12:1-2. Wat zeggen deze teksten ons over het maken van God tot het ware middelpunt van ons leven?`

De kwestie waar alles om draait in het laatste conflict op aarde is een strijd om het denken van de mens. Het gaat echt om trouw, gezag en toewijding aan Gods wil. De laatste slag in de grote strijd tussen goed en kwaad gaat er om onze gedachten te gaan beheersen. De apostel Paulus doet deze oproep: ‘Laat onder u de gezindheid heersen die Christus Jezus had.’ (Filippenzen 2:5) De geest is de burcht van ons wezen en de bron van onze acties. Het woord ‘laten’ betekent toestaan of kiezen. Het gaat om een wilsdaad. De keuze om de geest van Christus te hebben, is de keuze om Jezus toe te staan ons denken vorm te geven door onze geest te vullen met de dingen van de eeuwigheid. Onze daden laten zien waar we in ons denken mee bezig zijn. Ontzag hebben voor God houdt in dat we Hem de eerste plaats in ons leven geven.

Bedenk hoe gemakkelijk het in zekere zin is je gedachten onder controle te houden, tenminste als je je ervan bewust bent dat je dat moet doen. We moeten een bewuste poging doen bij de juiste dingen stil te staan, bij de ‘dingen die boven zijn en niet op de aarde’. Onze geest zal van nature neigen naar de dingen die beneden zijn, naar de dingen van de wereld, omdat we gevallen en zondige wezens zijn. Daarom moeten we zoals Paulus zei doelbewust en weloverwogen kiezen. Maak gebruik van de heilige gave van de vrije wil, door bij de hemelse dingen stil te staan.

`‘Ten slotte, broeders en zusters, laat u leiden door al wat waar is, al wat edel, rechtvaardig, zuiver, beminnelijk en eervol is, kortom door al wat deugdzaam is en lof verdient.’ (Filippenzen 4:8) Hoe leren we te doen wat Paulus ons hier zegt?`

`Matteüs 6:33; Kolossenzen 3:1-2; Hebreeën 12:1-2 – Wat zeggen deze teksten over het maken van God tot het ware middelpunt van ons leven?`