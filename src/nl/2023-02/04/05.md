---
title:  Eer geven aan God
date:   19/04/2023
---

Een studie van het gebruik van de uitdrukking in het Oude Testament ‘om God eer te geven’ laat zien dat het, interessant genoeg, vaak (maar niet alleen maar) voorkomt in de context van goddelijk oordeel, net zoals in de boodschap van de eerste engel (Openbaring 14:7; Jozua 7 :19; 1 Samuel 6:5; Jeremia 13:15, 16; Maleachi 2:2). Dit idee zie je ook hier: ‘Halleluja! De redding, de eer en de macht zijn van onze God, want zijn vonnis is betrouwbaar en rechtvaardig’ (Openbaring 19:1-2).

`Lees 1 Korintiërs 3:16-17; 6:19-20; 10:31. Hoe helpen deze teksten ons om één manier te begrijpen waarop we God kunnen verheerlijken?`

Volgens de apostel Paulus is ons lichaam een tempel, de verblijfplaats van de Geest van God, een heiligdom dat door de tegenwoordigheid van God is geheiligd. De Schrift roept ons op God te verheerlijken in elk aspect van ons leven. Wanneer God het middelpunt van ons leven is, is ons enige verlangen om Hem eer te geven, of het nu gaat om ons dieet, onze kleding, ons amusement of hoe we met anderen omgaan. We geven God eer als we zijn karakter van liefde aan de wereld laten zien door onze toewijding om zijn wil te doen. Dit is zelfs nog belangrijker in het licht van het oordeel in de eindtijd dat over deze aarde komt.

`Lees Romeinen 12:1-2. Welk beroep doet Paulus op het geheel van de keuzes die we maken in ons leven?`

Het nieuwtestamentische Griekse woord voor lichamen in deze tekst is somata, wat je beter kunt weergeven als de som van alle onderdelen van wie je bent: lichaam, geest en emoties. Een bepaalde Engelse vertaling van de Bijbel (de Philips vertaling) vertaalt de uitdrukking ‘de ware eredienst’ als een ‘daad van intelligente aanbidding’. Als je je met andere woorden volledig inzet om ‘ontzag te hebben voor God’ en ‘Hem de eer te geven’ in alles wat je doet, door je geest, lichaam en emoties aan Hem te geven, dan is dit een daad van intelligente aanbidding. Met het oog op Gods oordeel, is acht slaan op gehoorzamen inderdaad ook een goed idee.

`Denk na over wat je met je lichaam doet. Wat kun je doen om er zeker van te zijn dat je er inderdaad God mee verheerlijkt?`

`1 Korintiërs 3:16-17; 6:19-20; 10:31 Hoe helpen deze teksten ons om één manier te begrijpen waarop we God kunnen verheerlijken?`