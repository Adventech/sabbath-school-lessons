---
title:  De overwinnaars in Openbaring
date:   20/04/2023
---

‘Hier komt het aan op de standvastigheid van de heiligen, die zich houden aan Gods geboden en trouw blijven aan Jezus.’ (Openbaring 14:12) Dit is de beschrijving van Gods trouwe volk in de laatste dagen. De enige manier waarop iemand toen en nu de geboden van God kan onderhouden, is door trouw te blijven aan Jezus. Merk op dat onze tekst niet zegt: ‘geloof in Jezus’, hoewel dat buitengewoon belangrijk is, maar dat er dit staat: ‘trouw blijven aan Jezus’. Dat houdt meer in. Het is de aard van het geloof die het Christus mogelijk maakte de hevigste verleidingen van de tegenstander te overwinnen. Geloof is een geschenk dat aan elke gelovige wordt gegeven. Als we het geloof oefenen dat de heilige Geest in ons hart legt, dan groeit dat geloof. We overwinnen niet door onze wilskracht, maar door de kracht van de levende Christus die in ons werkt. We overwinnen niet om wie we zijn, maar om wie Hij is. Wij kunnen overwinnen omdat Hij overwon. We kunnen zegevieren omdat Hij zegevierde. Wij kunnen over verleiding zegevieren omdat Hij de verleiding overwon.

`Lees Hebreeën 4:14-16 en 7:25. Wat is het middel om te overwinnen en een leven te leiden van iemand die ‘ontzag heeft voor God’ en ‘Hem de eer geeft’?`

Jezus, de goddelijke Zoon van God, heeft de listen van de duivel overwonnen. Hij had te maken met verleidingen en vertrouwde op Gods beloften en Hij gaf zijn wil over aan de wil van de Vader en maakte zich afhankelijk van de macht van de Vader. Door Hem te vertrouwen, naar Hem te kijken en in Hem te geloven, kunnen ook wij overwinnen. Jezus is ons alles in allen. De boodschappen van de drie engelen gaan over Hem. De boodschap van Openbaring is er één van overwinning en niet van nederlaag. Het gaat over een volk dat overwint door zijn genade en kracht. Het woord ‘overwinnen’ komt in één of andere vorm elf keer voor in Openbaring. De zeven gemeenten vertegenwoordigen de christelijke kerk van de eerste eeuw tot onze tijd en daarin zijn er gelovigen in elke generatie die ‘overwinnen’. In de eindtijd zullen die ‘overwinnaars’ alle ‘dingen toevallen’ (Openbaring 21:7). Dit is geen wetticisme. Het is de overwinning door Jezus. Alleen zijn volmaakte leven van volmaakte gerechtigheid geeft hun de belofte van eeuwig leven. Het is geloof in actie. Het is transformerende, levensveranderende, wonderbaarlijke genade in het leven van de gelovige.

`Zijn er dingen in jouw leven die je wilt overwinnen? Hoe kunnen we onze verlangens omzetten in actie? Welke praktische stappen kunnen we nemen om één van de ‘overwinnaars’ te zijn waar Openbaring over spreekt?`

`Hebreeën 4:14-16 en 7:25 Wat is het middel om te overwinnen en een leven te leiden van iemand die ‘ontzag heeft voor God’ en ‘Hem de eer geeft’?`