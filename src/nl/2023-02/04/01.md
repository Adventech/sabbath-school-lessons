---
title:  Heb ontzag voor God en geef Hem eer
date:   15/04/2023
---

### Lezen

Openbaring 14; Genesis 22:12; Prediker 12:13, 14; Kolossenzen 3:1-2; Hebreeën 12:1-2; 1 Korintiërs 3:16-17

> <p>Kerntekst</p> 
> ‘Hier komt het aan op de standvastigheid van de heiligen, die zich houden aan Gods geboden en trouw blijven aan Jezus.’ Openbaring 14:12

De Deense schrijver Kierkegaard verwijst naar een gelijkenis over de eindtijd. Die ging ongeveer als volgt: In een groot theater brak achter de schermen brand uit. Een clown, die deel was geweest van de voorstelling, stapte het podium op om het publiek te waarschuwen: Ga weg, de hele zaak staat in brand! Het publiek dacht dat het gewoon een grote grap was en een onderdeel van de show. Dat was alles, en daarom applaudisseerde het gewoon. Hij herhaalde de waarschuwing: Ga weg! Ga weg! Met hoe meer nadruk hij hen echter waarschuwde, hoe groter het applaus werd. Voor Kierkegaard was dat een beeld van hoe de wereld zal eindigen. Dat wil zeggen, onder algemeen applaus van het gezonde verstand dat denkt dat het maar een grap is.

Het einde van de wereld, en de gebeurtenissen die eraan voorafgaan, zijn geen grap, en dat weten we. De wereld wordt geconfronteerd met de ernstigste crisis sinds de zondvloed. Petrus gebruikt zelf het verhaal van de zondvloed als een symbool van het einde. Hij waarschuwde dat, net zoals de wereld van weleer verging door water, in de eindtijd dat ‘de hemelsferen die dag met luid gedreun zullen vergaan, de elementen gaan in vlammen op, de aarde en alles wat daarop gedaan is verdwijnt.’ (2 Petrus 3:10) Omdat we zijn gewaarschuwd voor wat er gaat komen, moeten we er nu ook op zijn voorbereid.

_Op sabbat 22 april bespreken we met elkaar deze les._