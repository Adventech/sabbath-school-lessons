---
title:  De Hervorming gaat door
date:   20/06/2023
---

God heeft voor de laatste dagen een volk in het leven geroepen om op de schouders van de grote hervormers van het verleden te staan. De Bijbel is hun enige geloofsbelijdenis, Christus hun enige bron van redding, de heilige Geest hun enige bron van kracht en de terugkeer van onze Heer het einddoel van al hun hoop. Waarheden die lang verduisterd waren door de duisternis van dwaling en traditie, inclusief de ware Bijbelse sabbat, zullen vlak voor de wederkomst van onze Heer aan de wereld worden verkondigd.

De boodschappen van de drie engelen gaven het leven aan deze beweging van de laatste dagen om de Hervorming te voltooien en met Christus deel te nemen aan het voltooien van zijn werk op aarde. De grote profetieën van het laatste boek van de Bijbel verwijzen naar een goddelijke beweging met een doel die voortkomt uit de teleurstelling om Gods laatste boodschap aan de wereld te verkondigen. Openbaring 14 beschrijft een wereldwijde kerk die de hele wereld met het goede nieuws van het eeuwige evangelie zal omspannen. Bij de drie engelen van Openbaring 14 sluit zich een vierde engel aan in Openbaring 18. Deze engel geeft kracht aan de verkondiging van de drie engelen zodat de ‘aarde [wordt] verlicht met [Gods] luister’. Dit hoofdstuk richt zich op de belangrijkste gebeurtenissen die leiden tot het hoogtepunt van de menselijke geschiedenis en de uiteindelijke, ultieme triomf van het evangelie.

`Lees Openbaring 18:1-2 (vgl. Habakuk 2:14). Welke drie dingen vertelt Johannes ons over deze engel?`

De engel die neerdaalt uit de luisterrijke tegenwoordigheid van God in de troonzaal van het heiligdom kreeg de opdracht Gods laatste boodschap van genade te verkondigen en de bewoners van de aarde te waarschuwen voor wat er met planeet aarde gaat gebeuren. De tekst zegt dat de engel komt met ‘groot gezag’. Het nieuwtestamentische Griekse woord voor ‘gezag’ is exousia. Jezus gebruikt dit woord in het evangelie van Matteüs in verband met de uitzending van zijn leerlingen. In Matteüs 10:1 geeft Jezus zijn leerlingen ‘macht’ over onreine geesten. Hij stuurt ze eropuit om met de goddelijke kracht te overwinnen in de strijd tussen goed en kwaad. Later zendt Hij hen er opnieuw op uit, maar deze keer met ‘alle macht’ in hemel en op aarde om te gaan en ‘alle volken tot mijn leerlingen te maken’ (Matteüs 28:19-20).

`Hoe komen de problemen van de laatste dagen, en dat zien we elke dag weer gebeuren, uiteindelijk neer op gezag? Wiens gezag volgen we: dat van God, van onszelf, van het beest of van iemand anders? Wiens gezag volg jij nu?`

`Openbaring 18:1-2 (vgl. Habakuk 2:14) – Welke drie dingen vertelt Johannes ons over deze engel?`