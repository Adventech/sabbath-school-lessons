---
title:  Verdere studie
date:   23/06/2023
---

‘De gezichten van Gods dienaren lichten op en stralen van heilige toewijding. Zij zullen zich van plaats naar plaats haasten om de hemelse boodschap te verkondigen. De waarschuwing zal door duizenden stemmen over de hele aarde, worden gebracht. Er worden wonderen verricht, zieken worden genezen en tekenen en wonderen zullen de gelovigen navolgen. De tegenstander is ook actief met leugenachtige wonderen, en hij laat zelfs vuur uit de hemel neerdalen voor de ogen van mensen (Openbaring 13:13). Zo worden de bewoners van de aarde ertoe gebracht partij te kiezen.

‘De boodschap zal niet zozeer door argumenten worden gedragen als wel door de diepe overtuiging waar de Geest van God voor zorgt. De argumenten zijn gegeven. Het zaad is gezaaid en nu zal het opkomen en vrucht dragen. De publicaties die door zendingswerkers zijn verspreid, hebben hun invloed uitgeoefend. De geesten van velen waren wel onder de indruk, maar iets hield hen tegen de waarheid volledig te begrijpen of gehoorzaam te zijn. Nu dringen de lichtstralen overal door, de waarheid wordt in al haar duidelijkheid gezien, en de eerlijke kinderen van God verbreken de banden die hen vasthielden. Familiebanden, een bepaalde kerkelijke verbintenis, zijn nu machteloos hen tegen te houden. De waarheid is kostbaarder dan al het andere. Ondanks de krachten die zich met elkaar tegen de waarheid keren, kiest een groot aantal partij voor de Heer.’ (Ellen White, De grote strijd, p. 565-566.)

`Exodus 33:18-19 Hoe openbaart God zijn luister aan Mozes en wat is Gods luister?`

**Gespreksvragen**

`Ellen White stelt dat ‘de boodschap van rechtvaardiging door geloof waarachtig de boodschap is van de derde engel.’ (Ellen White, Evangelism, p. 190.) Wat betekent dat? Welke relatie heeft rechtvaardiging door geloof met de boodschappen van de drie engelen?`

`Lees nogmaals Openbaring 14:12. Wat is het verschil tussen het onderhouden van Gods geboden en wetticisme? Wanneer wordt gehoorzaamheid wetticisme? Hoe kan iemand die de geboden van God niet onderhoudt nog steeds een wettisch iemand zijn?`

`Welk antwoord kun je geven aan degenen die kritiek hebben als we verwijzen naar woeste beesten en de angstaanjagende waarschuwing die in Openbaring staan? Het voor de hand liggende antwoord is dat er nu eenmaal over wordt geschreven in het boek! Welke andere antwoorden kun je geven?`

`Bespreek in de groep actuele wereldgebeurtenissen. Welke dingen heb je zien gebeuren die kunnen leiden tot de laatste gebeurtenissen? Hoe vinden we een balans tussen bewust zijn van de tijd waarin we leven zonder daarbij verstrikt te raken in vruchteloze speculatie over wat ons nog niet is geopenbaard?`