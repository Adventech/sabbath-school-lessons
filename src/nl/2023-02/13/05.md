---
title:  Gods luister vervult de aarde
date:   21/06/2023
---

`Lees Openbaring 4:11; 5:12; 19:1; 21:26. Welke woorden worden geassocieerd met de luister van God die de aarde vult zoals beschreven in Openbaring 18:1?`

De grote kosmische strijd tussen goed en kwaad gaat ook over Gods eer of reputatie. De opstandige engel heeft gezegd dat God onrechtvaardig is en dat Hij aanbidding eist maar er weinig voor teruggeeft. De boze verklaart dat Gods wet een inperking is van onze vrijheid en onze vreugde. Door Jezus’ leven, dood en opstanding werd die mythe ontkracht. Onze Schepper stortte zich in de slangenkuil van deze wereld om ons te verlossen. Aan het kruis beantwoordde Hij de beschuldigingen van de tegenstander en toonde Hij aan dat God zowel liefdevol als rechtvaardig is. Zijn volk openbaart in de eindtijd zijn luister omdat zij onder de indruk zijn van zijn liefde en zich bewust zijn van zijn luister. Zo openbaart Hij zijn liefdevolle, zelfopofferende karakter aan een egocentrische, goddeloze wereld, en de aarde wordt verlicht door het karakter van God.

`Lees Exodus 33:18-19. Hoe openbaart God zijn luister aan Mozes? Wat is Gods luister? `

Gods luister is zijn karakter. De aarde zal worden gevuld met de luister van God wanneer wij vervuld zijn met de liefde van God en onze karakters worden veranderd door verlossende liefde. Het openbaren van zijn liefde in ons persoonlijke leven laat zijn luister aan de wereld zien en dat is zijn karakter. De laatste boodschap die verkondigd moet worden aan een wereld die ondergedompeld is in geestelijke duisternis, wordt gebracht door drie engelen die hoog in de lucht vliegen en dat is deze boodschap: ‘‘Heb ontzag voor God en geef Hem eer.’ (Openbaring 14:7)

Onze goede werken of onze gerechtigheid, of onze goedheid zorgen niet voor eer voor onszelf. ‘De boodschap van Christus’ gerechtigheid moet klinken van het ene uiteinde van de aarde tot het andere ... Dit is de luister van God die het werk van de derde engel afsluit.’ (Ellen White, Testimonies for the Church, vol.6, blz.19.) Ellen White schrijft ook: ‘Wat is rechtvaardiging door geloof? Het is het werk van God om de luister van de mens in het stof te leggen en voor de mens te doen wat niet in zijn macht ligt om voor zichzelf te doen.’ (Ellen White, Testimonies to Ministers and Gospel Workers, p. 456.)

`Geen eer voor onszelf maar alle eer aan God. Hoe belangrijk is dat voor jou?`

`Openbaring 4:11; 5:12; 19:1; 21:26 Welke woorden worden geassocieerd met de luister van God die de aarde vult zoals beschreven in Openbaring 18:1?`