---
title: Jongerenles 
date:   23/06/2023
---

### Hoe waardevol ben jij voor God?

#### Opdracht van de vorige week

`Hoe waardevol ben jij voor God?`

#### Lees samen

1 Tessalonicenzen 5:1-11

#### IJsbrekervraag

`Hoe zou jij je voelen als Jezus morgen terugkomt?`

#### Inspiratie

‘Maar laten wij, die toebehoren aan de dag, op onze hoede zijn, omgord met het harnas van geloof en liefde, en getooid met de helm van de hoop op redding.’ (1 Tessalonicenzen 5:8, NBV21.)

#### Behandel de tekst

Plotselinge verrassingen kunnen erg vervelend zijn. Bijvoorbeeld wanneer je van een klasgenoot te horen krijgt dat je de volgende dag een tentamen moet maken waar je niet van op de hoogte was en dus niet goed voorbereid bent. Dat kan een groot probleem zijn als je niet hebt opgelet tijdens de les. In zijn brief aan de Tessalonicenzen waarschuwt Paulus dat de wederkomst van Jezus Christus voor velen een onverwachte en daarom een onaangename verrassing zal zijn. Dit geldt echter niet voor iedereen, want degenen die bij de dag horen zullen voorbereid zijn. Een goede voorbereiding is immers het halve werk. Maar hoe kunnen we ons op de wederkomst voorbereiden? En wat betekent het bij de dag te horen? Het betekent in ieder geval niet te slapen, want dat doe je ’s nachts. Bij de dag horen betekent dus klaarwakker zijn. Met andere woorden, je bent waakzaam en let op wat er om je heen gebeurt. De wereld kan namelijk elk moment volledig op zijn kop staan. Daarnaast betekent het goed gewapend te zijn voor de lastige tijden die nog komen, want alleen een sterk geloof in en vertrouwen op Jezus kan ons helpen in de tijd vóór zijn wederkomst.

#### Gespreksvragen naar aanleiding van de tekst

`Waarom zal de wederkomst voor sommige mensen onverwachts zijn en voor andere weer niet? (verzen 1-4)`

`Hoe kunnen we ons op de wederkomst voorbereiden?`

`Waarop moeten we in de eindtijd letten? Wat kan ervoor zorgen dat we niet ‘helder te blijven denken’? (vers 8)`

`Op welke manier kunnen we elkaar helpen in de voorbereiding op de wederkomst? (vers 11)`

`Lees Mattheüs 25:1-13. Waarom mochten de vijf meisjes niet deelnemen aan het feest?`

`Welke dingen moeten we zelf doen ter voorbereiding op de wederkomst? Waarom kunnen anderen ons daar niet bij helpen?`

#### Opdracht

`Hoe leidt God jou naar de nieuwe aarde?`