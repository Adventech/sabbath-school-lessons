---
title:  In vuur en vlam staan door Gods heerlijkheid
date:   17/06/2023
---

### Lezen

1 Tessalonicenzen 5:1-6; Johannes 8:32; Openbaring; 4:11; 5:6,12; 13:8; 18:1; Exodus 33:18-19

> <p>Kerntekst</p> 
> ‘Hierna zag ik een andere engel uit de hemel neerdalen. Hij had groot gezag en zijn luister verlichtte de aarde.’ Openbaring 18:1)

Vroeg of laat zullen de laatste gebeurtenissen zich ontvouwen. Wanneer en hoe dat precies zal plaatsvinden is ons niet verteld. Er is ons echter wel genoeg over verteld. Er zal één of andere vorm van wetgeving komen die het houden van de zondag afdwingt, in tegenstelling tot het houden van het vierde gebod. Openbaring heeft ons de vitale vragen laten zien die op het spel staan en welke spelers daarbij betrokken zijn en die een belangrijke rol spelen. In grote lijnen vertelt het ons wat er zal gebeuren wanneer ‘iedereen van wie de naam niet vanaf het begin van de wereld in het boek van het leven staat, het boek van het lam dat geslacht is’ het beest en zijn beeld aanbidden (Openbaring 13:8). Dit in tegenstelling tot de aanbidding van Hem ‘die hemel en aarde, zee en waterbronnen geschapen heeft.’ (Openbaring 14:7) Dat zijn met andere woorden al de mensen die ervoor hebben gekozen de Heer Jezus Christus te volgen en zijn geboden te gehoorzamen. Hun namen blijven staan in het boek van het leven. Hoeveel beter is het om in de lijst van God te staan dan dat je naam in de archieven van mensen wordt vermeld.

God heeft het Kerkgenootschap der Zevende-dags Adventisten opgericht om deze boodschap aan de wereld te prediken. Daarom moeten we zelf worden bekeerd tot de waarheid zoals die is in Jezus, en worden omgevormd en nieuw gemaakt door het ‘eeuwige evangelie’ van Openbaring 14:6. Die boodschap is gericht op de dood van Christus voor ons en dat is de verzekering van onze redding in Hem.

_Op sabbat 24 juni bespreken we met elkaar deze les._