---
title: Verdieping 
date:   23/06/2023
---

## In vuur en vlam staan door Gods heerlijkheid

### 1 Tessalonicenzen 5:1-11

#### IJsbrekervraag

`Ben je ooit in slaap gevallen terwijl je wachtte op iemand, of op iets dat maar niet leek te komen?`

#### Ik Verken

Dit is het laatste deel van de eerste brief aan de Tessalonicenzen. Paulus legt daarin voortdurend de nadruk op de zegenrijke hoop van de wederkomst van Christus voor christenen in moeilijke tijden. Paulus beantwoordt hier een derde vraag van de Tessalonicenzen (vgl. 4:9,23), namelijk wanneer ‘de dag van de Heer’ zal zijn. De inleiding van ons tekstgedeelte toont dezelfde bezorgdheid die ook in de tweede brief aan de orde komt (2:1-2). Een misverstand over het ‘wanneer’ van Jezus’ wederkomst verontrust deze gemeente. Paulus gaat dus op deze vraag in, en stelt de lezers gerust en dringt erop aan rekening te houden met de ethische implicaties van een dergelijke hoop.

#### Ik Bestudeer

We kunnen 3 punten onderscheiden in dit gedeelte:

1. Inleiding van het antwoord op de vraag van de Tessalonicenzen: Jezus’ komst is plotseling (vs.1-3).
2. De verzekering voor christenen die in het licht leven: ze weten van Jezus’ komst (vs. 4-6). 
3. Nadruk op een ethiek van hoop. Jezus’ komst heeft belangrijke implicaties (vs. 7-11).

**Deel 1**

`Hoe begint Paulus zijn reactie op de bezorgdheid van de Tessalonicenzen?`

`Welk beeld gebruikt Paulus voor de realiteit van Jezus’ wederkomst? Welke uitdrukking gebruikt hij om die te beschrijven?`

`Welke spanning zie je in dit tekstgedeelte?`

Merk op hoe Paulus twee verschillende groepen tegenover elkaar plaatst.

`Maak een vergelijking tussen de twee groepen.`

**Deel 2 (vs. 4-6)**

`Hoe beschrijft Paulus de christenen in Tessalonica? Welke toestanden en houdingen contrasteert Paulus? Wat vertellen ze je?`

**Deel 3 (vs. 7-11)**

`Waartoe nodigt Paulus de christenen uit?`

Paulus gebruikt een nieuwe metafoor, namelijk die van de wapenrusting.

`Welke elementen worden er uitgelicht? Kijk nog eens naar de tegenstellingen. Wat is de centrale dimensie waarop alle hoop berust?`

Uiteindelijk ziet Johannes in Openbaring 7:9 een onafzienbare menigte voor de troon. Hieruit kan worden afgeleid dat de onafzienbare menigte en de 144.000 dezelfde groep zijn. Zie ook Openbaring 14:1.

`Matteüs 28:19-20 Welke opdracht en welke belofte hebben we gekregen?`

#### Ik Pas Toe

**Deel 1 (vs. 1-3)**

`Paulus begint zijn antwoord met een veelzeggende uitspraak: ‘Ik hoef u niet te schrijven ... want u weet zelf maar al te goed.’ Hoe komt dit op jou over? Wat hebben deze woorden jou te zeggen? Waartoe verplichten ze je? Wat weet je over de wederkomst van Jezus?`

`Hoe zie je de woorden van vers 3: ‘Ze worden plotseling getroffen door de ondergang’? Waartoe spoort dit je aan?`

**Deel 2 (vs. 4-6)**

`Wat betekent het voor jou om ‘in het licht’ te leven en hoe vertaalt zich dat?`

`Hoe versta je de oproep tot ‘waken’ in vers 6, in relatie tot de uitspraak in vers 10 ‘of we nu op aarde zijn of gestorven zijn’?`

**Deel 3 (vs. 7-11)**

`Paulus spoort de gemeente aan tot een ethiek die in overeenstemming is met de verlossing die God biedt. Wat denk je dat ‘op onze hoede zijn’ (kan ook worden vertaald met ‘matig zijn’) betekent?`

`Wat betekent het voor jou te weten dat God ten diepste naar jouw verlossing verlangt en die in Christus heeft bewerkstelligd?`

`Hoe bemoedig je concreet de mensen om je heen en help je hen in hun geloofsgroei?`

#### Ik bid …

Heer, moge de verwachting van uw wederkomst voor ons een bron van vreugde en troost zijn, die tot uiting komt in de kwaliteit van ons ethisch verantwoord leven en onze relatie met anderen. U laat ons, in afwachting van uw wederkomst, niet in het duister, maar nodigt ons uit om in het licht te leven, vervuld van geloof, liefde en hoop, zodat wij elkaar kunnen opbouwen. Dank U dat U ons deelgenoot maakt van de verlossing die U hebt bewerkstelligd in het leven, de dood en de opstanding van Jezus. Amen.