---
title:  Voorbereiden op de laatste crisis
date:   18/06/2023
---

`Lees 1 Tessalonicenzen 5:1-6. Welke vermaning geeft de apostel Paulus ons met betrekking tot de laatste dagen van de menselijke geschiedenis? `

Paulus drong er bij de gelovigen in Tessalonica op aan om te ‘waken’ en ‘op onze hoede te zijn’ in de context van de wederkomst van Christus. Als Paulus dat toen al tegen gelovigen heeft gezegd, wat zou hij dan vandaag tegen ons zeggen? Hij zei ook dat ze ‘kinderen van het licht’ waren en dat ze niet ‘in het duister leven’, zodat ‘de dag van de Heer’ [de wederkomst van Christus] hen ‘niet zou overvallen als een dief’. Jezus gebruikte de uitdrukking ‘waakzaam zijn’ in verband met ernstig, oprecht gebed (Matteüs 24:42; 26:40-41). Waken is geestelijk alert zijn. Op onze hoede zijn is serieus zijn over de tijd waarin we leven en ons concentreren op de dingen die er echt toe doen. Ellen White voegt daaraan toe: ‘Wij die de waarheid kennen, zouden ons moeten voorbereiden op wat binnenkort als een overweldigende verrassing over de wereld zal komen.’ (Ellen White, Testimonies for the Church, vol.8, p.28. ) Dat is misschien wel een verrassing voor de wereld, maar voor ons moet dat geen verrassing zijn. We weten weliswaar niet wanneer het zal gebeuren, maar we kunnen genoeg zien om te weten dat het eraan komt, en dat we er nu klaar voor moeten zijn.

`Lees Daniël 2. Let op de volgorde van koninkrijken die kwamen en gingen, precies zoals voorspeld. Wat zou dit ons moeten leren over hoe we erop kunnen vertrouwen dat wat God zegt dat er zal gaan gebeuren, ook echt gaat gebeuren?`

Christus heeft ons deze boodschappen voor de laatste dagen gegeven, zodat we ons erop kunnen voorbereiden, omdat we weten wat er gaat komen. De profetieën van Daniël en Openbaring geven ons samen met de eigentijdse gave van profetie een goddelijk inzicht in wat er over deze wereld gaat komen. Gods profetische Woord schetst van tevoren de heilsgeschiedenis en Daniël 2 levert krachtig, rationeel bewijs dat we God kunnen vertrouwen.

`Paulus zegt ons niet ‘te slapen zoals anderen’. Wat betekent dat, en hoe kunnen we weten of we inderdaad slapen en, zo ja, wat is er nodig om ons wakker te maken?`

`1 Tessalonicenzen 5:1-6 – Welke vermaning geeft Paulus ons met betrekking tot de laatste dagen van de menselijke geschiedenis?`