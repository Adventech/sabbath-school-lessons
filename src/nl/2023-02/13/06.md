---
title:  Het lam is het geslachte lam
date:   22/06/2023
---

Er zijn veel symbolen in Openbaring. Dat zijn belangrijke Bijbelse symbolen. Er is sprake van een draak in de hemel, engelen die hoog in de lucht vliegen, een vrouw die op een scharlakenrood beest rijdt, enz. (Openbaring 12:3-4,7; 14:6; 17:3) Die staan in het Woord van God en de heilige Geest inspireerde Johannes om ze daarin te zetten. Ze spelen een belangrijke rol bij het openbaren van de waarheid aan degenen die de woorden van dit boek lezen en ze in praktijk brengen. Er staat: ‘Gelukkig is wie dit voorleest, en gelukkig zijn zij die deze profetie horen en zich houden aan wat erin geschreven staat. Want de tijd is nabij.’ (Openbaring 1:3) Er is echter nog een ander beeld dat keer op keer verschijnt in het hele boek Openbaring. Wat is dat beeld en wat stelt het voor?

`Lees Openbaring 5:6,8,12; 7:17; 14:1; 15:3; 19:7; 21:22-23; 22:1,3. Wat is de betekenis van de symboliek van het lam en waarom komt het zo vaak voor?`

De aanhef van het boek zegt natuurlijk dat dit een openbaring is ‘van Jezus Christus’. Er is niet alleen sprake van een lam, maar een lam ‘dat geslacht is’. Dat verwijst naar de gekruisigde Jezus Christus. Dit is het hart en de ziel van de hele Bijbel, maar ook van het boek Openbaring en van de boodschappen van de drie engelen. We kunnen niet trouw zijn aan onze roeping en we kunnen het werk niet doen waarvoor God deze kerk heeft opgericht, tenzij we het lam, het geslachte lam, de gekruisigde Jezus, het offer voor onze zonden, in het middelpunt van onze boodschap stellen.

‘We moeten doelbewust het lam dat werd geslacht centraal stellen in onze leerstellingen en in onze opdracht. Het moet het hart zijn van elke preek die we preken, elk artikel dat we schrijven, elk gebed dat we uitspreken, elk lied dat we zingen en elke Bijbelstudie die we geven. Dus van alles wat we doen. Laat de liefde die door het lam aan het kruis is geopenbaard de manier waarop we met elkaar omgaan veranderen en ons ertoe aanzetten om ook voor de wereld te zorgen.’ (Ángel Manuel Rodriguez,‘The Closing of the Cosmic Conflict: Role of the Three Angels’ Messages, ‘ p. 70.) Dat wil zeggen dat te midden van de beelden van gevaarlijke beesten, van een draak die oorlog voert, van plagen, van vervolging en van het merkteken van het beest, het lam, het geslachte lam voorop blijft staan en dat dit tegelijkertijd het middelpunt is. Hij alleen, en wat Hij voor ons heeft gedaan, nu doet en nog zal doen voordat het allemaal voorbij is. Uiteindelijk gaat de drie-engelenboodschap over Hem.

`Waarom is het zo belangrijk voor jezelf en voor de mensen die je naar die boodschap toe leidt om het geslachte lam tot het middelpunt te maken?`

`Openbaring 5:6,8,12; 7:17; 14:1; 15:3; 19:7; 21:22-23; 22:1,3 Wat is de betekenis van de symboliek van het lam en waarom komt het zo vaak voor?`