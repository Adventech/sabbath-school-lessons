---
title:  Verdere studie
date:   14/04/2023
---

Sta nog eens stil bij het idee van de studie van woensdag over onze behoefte om deel uit te maken van iets dat groter is dan wijzelf en dat uitstijgt boven ons schamele, kortstondige, vaak corrupte, beschadigde en teleurstellende leven. Wie heeft er immers niet sommige van die dingen meegemaakt tijdens hun leven? Dit verlangen is ook zo begrijpelijk. Fysiek zijn we niet veel meer dan kleine klompjes vlees die onze eigen hersenen ronddragen en dat is ook niet veel meer dan een paar pond organisch materiaal op basis van koolstofverbindingen. Qua samenstelling komt het dichter in de buurt van een emmer gebakken kip dan bij een harde schijf.

Wat kunnen deze kleine, op zichzelf staande klompjes vlees betekenen in tegenstelling tot de oneindigheid daaromheen? Alleen voor jezelf leven, voor iets dat niet groter is dan jezelf, terwijl er zoveel om ons heen en buiten ons is, is eigenlijk niet meer dan levenslang opgesloten zitten in eenzame opsluiting in een grote stad waarvan je door de muren heen kunt merken dat die bruist van het leven. Voor welk ander doel dat grootser, grandiozer en heerlijker is en wat er toe doet, zouden we kunnen leven dan het verkondigen van de belofte van eeuwig leven in Jezus?

‘Dienaren van God, met gezichten die oplichten en stralen van heilige toewijding, zullen zich van de ene plaats naar de andere haasten om die hemelse boodschap te verkondigen. De waarschuwing wordt door duizenden stemmen over de hele aarde verspreid. Er worden wonderen verricht, de zieken zullen worden genezen en tekenen en wonderen zullen de gelovigen vergezellen. De tegenstander is ook bezig, met leugenachtige wonderen, en laat “voor de ogen van de mensen zelfs vuur uit de hemel neerdalen op de aarde” (Openbaring 13:13). Zo zullen de bewoners van de aarde ertoe worden gebracht partij te kiezen.’ (Ellen White, De grote strijd, p. 565. )

`Matteüs 28:19-20 – Hoe sluit dit aan bij de boodschap van de eerste engel in Openbaring 14:6?`

***Gespreksvragen***

`‘Verschillende mensen hebben mij geschreven met de vraag of de boodschap van rechtvaardiging door geloof de boodschap van de derde engel is, en ik heb geantwoord: ‘Het is werkelijk de boodschap van de derde engel.’ (Ellen White, The Advent Review en Sabbath Herald, 1 april 1890.) Hoe verhoudt rechtvaardiging door geloof zich tot de boodschappen van de drie engelen?`

`Sta nog eens stil bij de zinsnede‘eeuwig evangelie’. Wat is er eeuwig aan het evangelie?`

`Wat betekent het dat zevendedagsadventisten in zoveel landen van de wereld zijn? Wat zegt het over hoe God onze inspanningen tot dusver heeft gezegend? Tegelijkertijd moet je de vraag stellen hoe jouw plaatselijke gemeenten en zelfs de plaatselijke sabbatschool, een grotere rol kan spelen bij het ‘voltooien van de opdracht’?`