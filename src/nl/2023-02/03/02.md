---
title:  Een boek vervuld van genade en hoop
date:   09/04/2023
---

Wanneer de meeste mensen denken aan het laatste boek van de Bijbel, Openbaring, dan denken ze niet aan Gods genade. Als ze nadenken over Gods boodschap voor de laatste dagen, gaan hun gedachten vaak direct naar angstaanjagende beesten, mystieke symbolen en vreemde beelden. Het boek Openbaring maakt evenveel mensen bang als dat het geruststelt. Dat is jammer want het is inderdaad doordrenkt van genade en vervuld van hoop. Zelfs te midden van die enge beesten en waarschuwingen voor vervolging en de moeilijke tijden die voor ons liggen, geeft God ons nog steeds voldoende reden om ons te verheugen op zijn redding.

`Lees Openbaring 1:1-3 en 14:6. Hoe vertellen deze verzen samen ons niet alleen over het boek Openbaring, maar ook over het ‘eeuwige evangelie’?`

In Openbaring draait alles om Jezus. Het is zijn boodschap aan zijn volk en is vooral van toepassing op zijn kerk in de laatste dagen. Het is een met genade vervulde boodschap van onze hoop in de eindtijd. Door het hele boek heen wordt Christus beschreven als het geslachte lam, en er wordt een zegen beloofd aan degenen die de geopenbaarde waarheden lezen, begrijpen en ernaar handelen. Jezus is degene ‘die ons liefheeft en ons van onze zonden heeft bevrijd door zijn bloed, die een koninkrijk uit ons gevormd heeft en ons heeft gemaakt tot priesters voor God, zijn Vader’. (Openbaring 1:5-6) In Christus hebben we vergiffenis ontvangen. Door genade ontvangen we vergiffenis voor ons verleden, geeft het ons in het heden kracht en hoop voor onze toekomst. In Christus zijn we verlost van de straf en de macht van de zonde, en op een dag zullen we verlost worden van de tegenwoordigheid van de zonde. Dit is de boodschap van het laatste boek van de Bijbel, Openbaring.

Het is ook een dringende boodschap, die eerst wordt afgebeeld als een engel die hoog in het midden van de hemel vliegt en een ‘eeuwig evangelie’ heeft. Het evangelie? Verlossing door geloof in Christus? Christus’ verzoenende dood voor ons? De belofte van eeuwig leven, niet vanwege wat wij kunnen doen, maar vanwege wat Christus voor ons heeft gedaan? Staat dit alles aan het begin van de drie-engelenboodschap? Precies!

Geen wonder dus dat het genadevolle boodschappen zijn vol hoop en belofte voor ons die gebroken en leed dragende wezens zijn.

`Het is gemakkelijk ons te concentreren op de beesten en de waarschuwingen. Hoe kunnen we leren deze in evenwicht te brengen met wat zonder meer de belangrijkste boodschap van Openbaring is: Christus’ zelfopofferende dood voor ons?`

`Openbaring 1:1-3 en 14:6 Hoe vertellen deze verzen samen ons over het ‘eeuwige evangelie’?`