---
title:  Een ‘eeuwig’ evangelie
date:   10/04/2023
---

Merk op hoe Openbaring 14:6 begint: met ‘eeuwig’ of een ‘eeuwig evangelie’. Als we de diepte van het evangelie niet begrijpen, dan missen we het punt waar de boodschappen van de drie engelen om draaien. We kunnen de zaken die samenhangen met Gods boodschap van het oordeelsuur, de val van Babylon of het merkteken van het beest nooit echt begrijpen als we het evangelie niet begrijpen.

`Lees 1 Korintiërs 15:1-4; Romeinen 3:24-26; 5:6-8. Hoe wordt het ‘eeuwige evangelie’ in deze teksten beschreven? Welke grote hoop wordt hier aangeboden?`

Het evangelie is het ongelooflijk goede nieuws van Christus’ dood voor onze zonden, zijn glorieuze opstanding en zijn altijd aanwezige liefde en zorg voor ons. Door geloof in zijn vergoten bloed en de kracht die in zijn opstanding ligt besloten, worden we verlost van zowel de straf als de macht van de zonde. Christus stond centraal in de gedachten van Paulus en in zijn onderwijs en prediking. De gekruisigde Christus verloste hem van de veroordeling en schuld van zijn verleden. De herrezen Christus gaf hem kracht in het heden en de terugkerende Christus hoop voor de toekomst.

Let op vier punten in deze teksten in Romeinen:

1. We worden vrijelijk gerechtvaardigd door genade. 
2. Door genade vertelt God wat zijn gerechtigheid inhoudt. 
3. Genade rechtvaardigt degenen die door geloof Jezus aannemen.
4. God toonde ons zijn liefde toen we nog zondaars waren.

De genade van Christus is geheel en al onverdiend. Jezus is de afgrijselijke, pijnlijke dood gestorven die zondaars zullen sterven die verloren gaan. Hij onderging de volheid van de toorn of het oordeel van de Vader over de zonde. Hij werd afgewezen zodat wij konden worden geaccepteerd. Hij stierf de dood die eigenlijk voor ons was bestemd, zodat wij het leven konden leven dat van Hem was. Is het dan een wonder dat redding door geloof dan wel zonder werken van de wet moet zijn? Wat zouden we kunnen toevoegen, wat zouden onze werken, zelfs de best bedoelde met de heilige Geest vervulde werken, kunnen toevoegen aan wat Christus voor ons deed aan het kruis? Dit heilsplan, was al vóór het begin der tijden opgesteld (2 Timoteüs 1:9; Titus 1:2; Efeziërs 1:4). Dat verklaart waarom het ‘een eeuwig evangelie’ is. Voordat de wereld werd geschapen, wist God al wat er zou gebeuren, en daarom stelde Hij het heilsplan op om de crisis het hoofd te bieden wanneer die uiteindelijk zou komen.

`Wat doet het jou om te weten dat God ons heeft gemaakt ook al wist Hij dat het fout zou gaan?`

`1 Korintiërs 15:1-4; Romeinen 3:24-26; 5:6-8 Hoe wordt het ‘eeuwige evangelie’ in deze teksten beschreven?`