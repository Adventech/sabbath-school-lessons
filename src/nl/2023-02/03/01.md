---
title:  Het eeuwige evangelie
date:   08/04/2023
---

### Lezen

Openbaring 14:6-12; 1 Korintiërs 15:1-4; Romeinen 3:24-26; 1 Petrus1:18-20; Matteüs 28:19, 20; Handelingen 1:8

> <p>Kerntekst</p> 
> ‘Toen zag ik opnieuw een engel, die hoog in de lucht vloog. Hij had een eeuwig evangelie, dat hij bekend moest maken aan de mensen op aarde, uit alle landen en volken, van elke stam en taal.’ Openbaring 14:6

De heidenen rondom Israël waren polytheïsten, die meerdere ‘goden’ van hout en steen aanbaden. De duidelijke, herkenbare, krachtige geloofsbelijdenis van Israël staat in Deuteronomium 6:4 en luidt als volgt: ‘Hoor Israël: de Heer, onze God, de Heer is één’ (NBG).

Door de eeuwen heen herinnerde het uitspreken van het Sjema (de naam van het gebed dat is gebaseerd op het eerste Hebreeuwse woord van Deuteronomium 6:4.) de Joden aan hun geestelijke visie. Die visie verenigde hen als volk en versterkte hun vastberadenheid om vast te houden aan hun unieke identiteit als aanbidders van de ene ware God.

Voor zevendedagsadventisten is de drie engelenboodschap in Openbaring 14 ons Sjema. Dat is de belijdenis van geloof waardoor wij ons identificeren. Ze maken duidelijk wie we zijn als volk, ze zijn een beschrijving van onze opdracht naar de wereld. Onze unieke profetische identiteit wordt daarom dus beschreven in Openbaring 14:6-12. Hieraan ontlenen we onze passie om het evangelie aan de wereld te verkondigen.

In de les van deze week zullen we beginnen aan een gedetailleerde studie van Openbaring 14:6-12. We doen dit echter door de ogen van genade als we luisteren naar Gods stem die tot ons hart spreekt.

_Op sabbat 15 april bespreken we met elkaar deze les._