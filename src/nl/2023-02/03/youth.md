---
title: Jongerenles 
date:   14/04/2023
---

### Het eeuwige evangelie

#### Opdracht van de vorige week

`Waarom is God goed en geduldig?`

#### Lees samen

Matteüs 28:16-20

#### IJsbrekervraag

`Heb je weleens een moeilijke taak gekregen en hoe ben je daarmee omgegaan?`

#### Inspiratie

‘Dit is het goede nieuws: Jezus Christus is voor ons gestorven, en daardoor worden onze zonden vergeven.’ (1 Korintiërs 15:3, BGT.)

#### Behandel de tekst

Als je goed nieuws hebt, kun je meestal niet wachten om het met familie en vrienden te delen. Maar hoe zit dat met het evangelie? Dat is ook goed nieuws. Ten eerste, omdat Jezus Christus de belangrijkste strijd in de geschiedenis heeft gewonnen. Ten tweede, omdat Hij stierf om ons van onze zonden te bevrijden, zodat we eeuwig leven kunnen ontvangen. En ten slotte, omdat Hij de dood heeft overwonnen. Is dat geen goede boodschap waar en wanneer je ook leeft? Zou dat niet iedereen hoop geven en blij maken? Het voor de hand liggende antwoord is ja, maar de realiteit ziet er een beetje anders uit. Mensen hebben nog steeds de vrijheid om in deze boodschap te geloven of niet. Dat betekent echter niet dat de boodschap minder belangrijk is. Per slot van rekening, zoals Openbaring 14:6 zegt, is het een boodschap die voor altijd en eeuwig geldt. De boodschap is vandaag net zo relevant als in de dagen van Jezus’ leerlingen.

#### Gespreksvragen naar aanleiding van de tekst

`Welke opdracht wordt in Matteüs 28:19 gegeven en geldt dit ook voor ons? Waarom doet God dit niet zelf? Waarom laat Hij het aan ons over?`

`Wat houdt het precies in om een leerling van Jezus te zijn?`

`Welke uitdagingen zijn verbonden aan de opdracht van Matteüs 28:19-20? Hoe kan de belofte aan het eind van vers 20 ons daarbij helpen?`

`Wat moet de nieuwe leerlingen worden geleerd? (vers 20)`

`Lees 1 Petrus 1:18-20. Wat zegt de tekst over het verlossingsplan en over God?`

`Lees Efeziërs 1:4-5. Wat betekent het dat God ‘ons uitgekozen heeft om zijn kinderen te zijn’? Hebben mensen wat dit betreft een vrije keuze, en waarom zou het evangelie dan verkondigd moeten worden?`

#### Opdracht

`Beschrijf het Goede Nieuws aan de hand van dit lied.`