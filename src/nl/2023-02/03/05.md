---
title:  In de hele wereld
date:   12/04/2023
---

`Lees Openbaring 14:6. Aan wie moet het eeuwige evangelie worden verkondigd, en waarom is het antwoord belangrijk voor ons en onze opdracht en onze roeping als kerk?`

Volgens de dringende boodschap voor de eindtijd van de eerste van deze drie engelen, moet het ‘eeuwige evangelie’ worden verkondigd aan alle landen en volken, van elke stam en taal. Dit is een opdracht die zo groots, omvangrijk en veelomvattend is dat daarvoor alles wat je hebt nodig is. Het vereist onze grootste inzet en onze volledige toewijding. Het leidt ons weg van bezig zijn met ons eigen belang naar een passie voor dienstwerk voor Christus. Het inspireert ons met iets dat groter is dan wijzelf en leidt ons weg van de grenzen waarmee onze eigen geest te maken heeft naar een veel grootsere visie.

`Lees Matteüs 28:19-20. Hoe sluit dit aan bij de boodschap van de eerste engel?`

In zijn boek, A Quest for More: Living for Something Bigger Than You (Een vraag naar meer: leven voor iets groter dan jijzelf), bespreekt Paul David Tripp de psychologische behoefte van ieder mens om deel uit te maken van iets dat groter is dan zijzelf: ‘Mensen zijn geschapen om deel uit te maken van iets dat groter is dan hun eigen leven. Zonde zorgt ervoor dat we ons leven beperken tot de omvang van ons eigen leven. De genade van Christus wordt ons gegeven om ons te redden van de claustrofobische beperkingen van ons eigen kleine, op onszelf gerichte koninkrijk en bevrijdt ons om te leven voor de voldoening schenkende, eeuwige doeleinden en geneugten van het koninkrijk van God.’

Er is niets dat inspirerender is, meer voldoening schenkt en meer de moeite waard is dan deel uit te maken van een goddelijke beweging. Die is in het leven geroepen door Gods voorzienigheid om een taak te volbrengen die veel groter is dan enig mens ooit alleen zou kunnen volbrengen. Gods opdracht in Openbaring 14 is de grootste taak die Hij ooit aan zijn gemeente heeft opgedragen. Het is een serieuze oproep ons leven te wijden aan de grootste taak van de hemel om Gods ondoorgrondelijke liefde te openbaren vlak voor Jezus’ wederkomst.

`Wat is je eigen ervaring met betrokken zijn bij iets dat groter is dan jezelf? Hoe helpt die ervaring je dit te begrijpen? Wat kan er groter zijn dan ingezet worden door de Schepper van de kosmos om een eeuwig verschil te maken in het universum?`

`Openbaring 14:6 Aan wie moet het eeuwige evangelie worden verkondigd?`