---
title:  De sabbat als test
date:   15/06/2023
---

Zelfs nu wordt de weg misschien al geëffend voor deze op handen zijnde vervolging. Op 6 juni 2012 deed paus Benedictus XVI deze dringende oproep aan meer dan 15.000 mensen die bijeen waren op het Sint-Pietersplein in Rome. Hij zei dat de zondag een rustdag moet zijn voor iedereen, zodat mensen vrij kunnen zijn om bij hun gezin en bij God te zijn. ‘Door de zondag te verdedigen, verdedigt men de menselijke vrijheid.’ Dit is natuurlijk niet hetzelfde als eisen dat anderen deze dag houden, in tegenstelling tot de Bijbelse sabbat. Het laat echter wel zien dat het idee van de zondag als de ‘rustdag’ zeker een reëel vraagstuk is. Vroeg of laat worden er wetten aangenomen, en zij die gewetensvol Gods Woord volgen en de ware sabbat houden, zullen worden bestempeld als tegenstanders van de belangen van de samenleving.

In deze tijd van crisis zal Gods trouwe volk, door zijn genade en kracht, standvastig blijven in hun overtuiging om Hem te volgen. Ze zullen niet toegeven aan de druk. In tegenstelling tot het merkteken van het beest, ontvangen zij het zegel van God. In de oudheid gebruikte je zegels om de echtheid van officiële documenten te waarborgen. We kunnen verwachten dat we Gods zegel ingebed vinden in zijn wet. Oude zegels waren een onderscheidend, geïndividualiseerd merkteken. De profeet Jesaja zegt: ‘Ik zal mijn getuigenis zorgvuldig bewaren, dit onderricht in mijn leerlingen verzegelen.’ ( Jesaja 8:16)

`Lees Exodus 20:8-11. Welke elementen van een Bijbels zegel vind je in het sabbatsgebod? Waarin verschilt het sabbatsgebod van alle andere geboden?`

Het vierde gebod bevat drie elementen van een authentiek zegel. Ten eerste de naam van de verzegelaar: ‘De Here, uw God’. Ten tweede, zijn titel: ‘de Heer die heeft gemaakt’ oftewel de Schepper. Ten derde zijn machtsgebied: ‘de hemel en de aarde, en de zee met alles wat er leeft’. Volgens Openbaring 7:1-2 wordt het zegel van God alleen op ons voorhoofd geplaatst en dat is een symbool van onze geest. Jezus respecteert onze keuzevrijheid. Hij nodigt ons uit onze geest door Hem te laten vormen door de heilige Geest, zodat we niet los kunnen slaan van het anker van ons geloof, het Woord van God (Efeziërs 4:30). Zo begrijpen we dat de gelovigen degenen zijn ‘die zich houden aan Gods geboden en trouw blijven aan Jezus’ (Openbaring 14:12). Tot die geboden hoort ook het vierde, het enige gebod dat is veranderd door het beest.

`Welke omstandigheden zie jij zich momenteel ontwikkelen die kunnen leiden tot beperkingen van onze religieuze vrijheid? Welke obstakels zijn er ook nog?`

`Exodus 20:8-11 en Jesaja 8:16 Welke elementen van een Bijbels zegel vind je in het sabbatsgebod?`