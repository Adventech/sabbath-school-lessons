---
title:  De laatste strategie van Gods tegenstander
date:   13/06/2023
---

Enquêtes tonen een groot gebrek aan vertrouwen in instellingen en overheden aan. Miljoenen vragen zich af: ‘Waar vinden we iemand die moreel geschikt is de wereld te leiden?’ De profetieën van Openbaring identificeren de macht van het beest als degene die de macht zal zijn die verondersteld wordt deze rol te vervullen. Die doet dat onder de bescherming van een religieuze/politieke unie,

`Lees Openbaring 17:12-14. Hoe beschrijft Johannes deze laatste taferelen van de geschiedenis van de aarde? Welk machtig contrast tref je hier aan?`

Johannes wijst in dit gedeelte op drie belangrijke punten. Ten eerste hebben de politieke machten ‘hetzelfde doel’ en ‘dragen hun macht en gezag over aan het beest’. Ten tweede voert deze opeenhoping van dwaling oorlog tegen Jezus het lam. Ten derde triomferen Christus en zijn volgelingen in deze laatste oorlog op aarde. Het beest wint niet, maar Jezus wel.

Heb je je ooit afgevraagd welke strategie de duivel zou kunnen gebruiken om de naties te verenigen? De geschiedenis herhaalt zich vaak. We ontdekken waardevolle lessen uit de ineenstorting van het Romeinse Rijk. Toen de Germaanse stammen vanuit het noorden West-Europa binnenvielen en leegplunderden, wendde keizer Constantijn zich tot religie. Het gezag van de kerk ging samen met de macht van de staat en dat was precies wat Constantijn nodig had. De voortdurende versterking in de vierde eeuw van de heiligheid van de zondag was een berekende politieke en religieuze zet om in een tijd van crisis het rijk te verenigen. Constantijn wilde dat zijn rijk verenigd werd, en de Roomse Kerk wilde dat die zich ‘bekeerde’. De befaamde historicus Arthur Weigall zegt: ‘De kerk maakte van de zondag een heilige dag ... grotendeels omdat dat het wekelijkse feest van de zon was. Het was duidelijk christelijk beleid de heidense feesten over te nemen en ze een christelijke betekenis te geven, want die waren de mensen vanwege de traditie dierbaar.’ (The Paganism in Our Christianity (New York: GP Putnam’s Sons, 1928), p. 145. ) In een tijd van grote crisis, als de hele wereld bang is, pijn lijdt en angstig is, dan gaan mensen wanhopig op zoek naar iemand die voor stabiliteit en bescherming zorgt. Zo is in het verleden tirannie ontstaan, en er is geen reden om te denken dat het niet weer kan gebeuren. Volgens de profetie zal iets deze laatste gebeurtenissen teweegbrengen.

`Het is moeilijk te weten hoe dit zich allemaal zou kunnen ontvouwen. De wereld heeft al gezien hoe er grote veranderingen kunnen komen, en heel snel ook. We kennen geen details over wat er gaat komen. Hoe goed ben jij daarop voorbereid?`

`Openbaring 17:12-14 Wat beschrijft Johannes hier en welk machtig contrast zie je?`