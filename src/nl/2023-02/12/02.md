---
title:  De dodelijke wond
date:   11/06/2023
---

Zoals we al hebben gezien, staan de machten van die beesten in Openbaring 13 en 14 voor een wereldwijd systeem van valse aanbidding. Er is echter nog meer.

`Lees Openbaring 13:5; 12:6,14; Daniël 7:25. Hoe lang zou deze macht het religieuze landschap overheersen in de voorgaande eeuwen? `

Het beest zou er gedurende een specifieke periode in de geschiedenis zijn. In symbolische tijdsprofetieën staat een profetische dag gelijk aan een letterlijk jaar. We lezen: ‘één jaar voor elke dag’. Zo wordt het Bijbelse principe toegepast om een dag voor een jaar te tellen. God zegt ook: ‘één dag voor elk jaar geef Ik je die last te dragen.’ (Numeri 14:34; Ezechiël 4:6) Dit principe heeft zichzelf herhaaldelijk bewezen bij het interpreteren van Bijbelse tijdsprofetieën, zoals met de 70 weken (Daniël 9:24-27). Als we de tijdsperiode van 42 maanden berekenen, met 30 dagen in een maand, komen we op 1260 profetische dagen of letterlijke jaren. De oude kalenders hadden regelmatig 360 dagen per jaar.

In de vierde eeuw maakte de Romeinse keizer Constantijn het christendom in het hele rijk tot een wettige godsdienst. Toen hij in het jaar 330 zijn hoofdstad naar Byzantium verplaatste om de oostelijke en westelijke delen van zijn rijk te verenigen, liet dat een leiderschapsvacuüm achter in Rome. De paus vulde deze leegte op. Hij werd niet alleen een machtige religieuze leider, maar ook een politieke kracht om rekening mee te houden in Europa. In 538 verleende Justinianus, de heidense Romeinse keizer, de bisschop van Rome officieel de rol van verdediger van het geloof. De middeleeuwse kerk oefende grote invloed uit van 538 tot 1798, met inbegrip van de verschrikkelijke vervolging die in de inleiding van de les werd genoemd. Generaal Berthier van Napoleon nam de paus gevangen in het jaar 1798, en daarmee ging de profetie exact in vervulling. Berthier en zijn leger namen paus Pius VI gevangen en verwijderden hem zonder pardon van zijn pauselijke troon. Dat was een serieuze klap voor het pausdom. Volgens Openbaring 13:12 geneest de dodelijke wond en zou de wereld meer van deze macht horen. Nog heel wat meer.

`Bedenk hoe verbazingwekkend Bijbelse profetie is en hoe het ons Gods kennis van toekomstige gebeurtenissen openbaart. Wat zou dit feit ons moeten leren over waarom we de beloften van de Heer kunnen vertrouwen, ook die waarvan we de vervulling nog niet hebben gezien?`

`Openbaring 13:5; 12:6,14; Daniël 7:25 – Hoe lang zou deze macht het religieuze landschap overheersen in de voorgaande eeuwen?`