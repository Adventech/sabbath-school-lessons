---
title:  Het je afkeren van het geloof
date:   12/06/2023
---

`Lees 2 Tessalonicenzen 2:3-4,9-12. Wat voorspelt Paulus over de laatste dagen? Welke herkenningstekens geeft hij voor het beest, de antichristelijke macht? `

De apostel Paulus waarschuwt de christelijke gemeenschap voor een ‘afkeren’ van de waarheid van Gods Woord. Hij maakt zich zorgen over de zaden van afkeren die al aanwezig zijn in de nieuwtestamentische gemeente en die in de komende eeuwen tot bloei zouden komen vóór de wederkomst van Christus. Er zou een vals evangelie de gemeenten in komen en het Woord van God verdraaien. Gods tegenstander is degene die achter deze afvalligheid zit. Hij is de ware ‘wetteloze mens’ die ernaar verlangt ‘zich te verheffen, om in Gods tempel plaats te nemen op de troon’. De ‘grote bedrieger’ werkt door middel van menselijke machten om zijn doelen te bereiken. De kenmerken die hem identificeren laten zien dat de kleine horen, het beest en de ‘wetteloze man’ voor dezelfde entiteit staan ( Daniël 7; Openbaring 13-14; 2 Tessalonicenzen 2).

Deze bron zegt het als volgt: ‘Een vergelijking van Daniëls profetie over de godslasterlijke macht die volgt op die van het heidense Rome ... en de woorden van Johannes over het beest dat op een luipaard lijkt ... . tonen veel overeenkomsten tussen de drie beschrijvingen [de kleine horen, het beest en de wetteloze mens]. Dit leidt ons tot de conclusie dat Daniël, Paulus en Johannes het over dezelfde macht hebben, ... het pausdom.’ (SDA Bible Commentary, deel 7, p. 271. )

Het is buitengewoon belangrijk te beseffen dat Bijbelse profetie een religieus systeem beschrijft dat het Woord van God heeft aangetast, menselijke tradities in de plaats heeft laten komen van het evangelie en een systeem is dat is weggegaan van de Bijbelse waarheid. Deze profetieën zijn gegeven door een God die ongelooflijke liefde koestert voor een volk om hen daarmee voor te bereiden op de komst van Jezus. Ze zijn een berisping van afvallige religieuze organisaties die van Gods Woord zijn afgeweken. Daarbij gaat het niet noodzakelijk om de mensen die daarvan deel uitmaken (Openbaring 18:4). Onze boodschap gaat over een systeem dat miljoenen heeft bedrogen. Hoewel zij misleid zijn, houdt Christus ook van deze mensen. Daarom moeten we ze dienovereenkomstig behandelen.

`‘Behandel anderen dus steeds zoals je zou willen dat ze jullie behandelen. Dat is het hart van de Wet en de Profeten.’ (Matteüs 7:12) Hoe moeten we dit principe toepassen bij het behandelen van het thema van de beesten in Openbaring 13 en 14?`

`2 Tessalonicenzen 2:3-4,9-12 Wat voorspelt Paulus over de laatste dagen en welke herkenningstekens geeft hij?`