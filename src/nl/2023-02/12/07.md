---
title:  Verdere studie
date:   16/06/2023
---

Wanneer het protestantisme haar hand over de kloof zal uitstrekken om de hand van de Romeinse macht te grijpen, wanneer zij over de afgrond heen zal reiken om de handen ineen te slaan met het spiritisme, wanneer onder de invloed van deze drievoudige verbintenis, ons land [de Verenigde Staten] elk principe van hun grondwet verwerpt met haar protestantse en republikeinse regeringsvorm en voorzieningen treft voor de verspreiding van pauselijke leugens en waanideeën, dan mogen we weten dat de tijd is gekomen voor de wonderbaarlijke werking van Gods tegenstander en dat het einde nabij is.’ (Ellen White, Testimonies for the Church, vol. 5, blz. 451.)

‘We hebben de neiging gehad over het hoofd te zien dat zondag de dag van aanbidding van de tegengestelde krachten is ... in de verhaallijn van het boek Openbaring. De zondag is een uiterst belangrijk symbool en laat de ongelooflijke sluwheid en de drogredenen van de draak zien ... . Deze ... verandering van Gods wet drukt door één simpele daad de essentie uit van de haat van de draak tegen God in het kosmische conflict. De eenvoud daarvan is uiterst bedrieglijk. De draak heeft geprobeerd zich Gods plaats in de kosmos toe te eigenen door zichzelf voor te doen als de enige die aanbidding toekomt en door te stellen dat Gods wet onrechtvaardig is en dat deze moet worden aangepast. De draak veranderde de wet op die plek binnen de decaloog waar God wordt geïdentificeerd als Schepper en Verlosser en als de enige die het verdient aanbeden te worden (Exodus 20:8-11; Deuteronomium 5; Openbaring 4:11; 5:9,13-14). De verandering van de wet toont niet alleen de haat van de draak aan voor de wil van de Heer (zijn wet), maar het is ook zijn poging om zich Gods plaats toe te eigenen door zich voor te doen als degene die aanbidding waardig is ... Door deze wetswijziging universeel te maken, zou zijn overwinning zijn verzekerd.’ (Ángel Manuel Rodriquez, ‘The Closing of the Cosmic Conflict: Role of the Three Angels’ Messages’, pp. 53-54.)

`2 Tessalonicenzen 2 Wat gaat er vooraf aan de komst van de Heer?`

**Gespreksvragen**

`We leven in afwachting en zelfs verwachting van de laatste gebeurtenissen. Waarom moeten we oppassen dat we niet tot fanatisme vervallen, tot het stellen van data of tot speculatie waarbij we verder gaan dan wat ons door inspiratie is geopenbaard? Welke gevaren zijn daaraan verbonden? Wat zijn de resultaten geweest wanneer de verwachte gebeurtenissen niet hebben plaatsgevonden op het moment en op de wijze waarop mensen hebben gezegd dat ze zouden gebeuren?`

`We moeten de gevaren uit de vorige discussievraag weliswaar vermijden, maar hoe reageren we op degenen die zeggen dat ons scenario over het merkteken van het beest en vervolging niet kan plaatsvinden omdat het gewoon niet mogelijk lijkt, gezien de huidige toestand in de wereld? Waarom is deze redenering, hoewel op het eerste gezicht zinnig, eigenlijk helemaal niet zinnig? Bedenk hoe snel grote veranderingen in de wereld kunnen plaatsvinden.`