---
title:  Openbaring 12:6,14; Daniël 7:25; 2 Tessalonicenzen 2:3-4; Deuteronomium 6:8; 11:18; Exodus 20:8-11
date:   10/06/2023
---

### Lezen

Openbaring 12:6,14; Daniël 7:25; 2 Tessalonicenzen 2:3-4; Deuteronomium 6:8; 11:18; Exodus 20:8-11

> <p>Kerntekst</p> 
> ‘Ik zag in het oosten een andere engel opstijgen, die het zegel van de levende God had. De vier engelen die de opdracht hadden gekregen om schade toe te brengen aan het land en de zee riep hij met luide stem toe: “Laat het land en de zee en ook de bomen nog ongemoeid! Eerst moeten wij het zegel van onze God op het voorhoofd van zijn dienaren aanbrengen.”’ (Openbaring 7:2-3)

In de vijftiende eeuw boden de valleien van Piemonte, hoog in de Alpen van Noord-Italië, een thuisbasis aan de Waldenzen. Dat was een volk dat vastbesloten was trouw te blijven aan hun begrip van de Bijbel. Als gevolg van hun standvastige loyaliteit aan Christus werden ze hevig vervolgd. In het jaar 1488 werden de Waldenzen in de Vallei van Loyse op brute wijze vermoord door de Roomse Kerk vanwege hun geloof.

In de zeventiende eeuw vond een andere golf van vervolging plaats, toen de hertog van Savoye een leger van 8.000 man hun grondgebied instuurde en eiste dat de lokale bevolking zijn troepen in hun huizen zou inkwartieren. Ze deden wat hij vroeg, maar dit was een strategie om de soldaten gemakkelijk toegang te geven tot hun slachtoffers. Op 24 april 1655, om 04:00 uur, werd het sein gegeven dat het bloedbad kon beginnen. Dit keer was het dodental meer dan 4.000.

De geschiedenis herhaalt zich helaas vaak. De profetie over het ‘merkteken van het beest’ gaat over de laatste schakel in een goddeloze keten van religieuze vervolging die door de eeuwen heen teruggaat. Net als de vervolgingen uit het verleden, is het bedoeld iedereen te dwingen zich te conformeren aan een bepaalde reeks geloofsovertuigingen en een goedgekeurd systeem van aanbidding. Zoals altijd heeft God een volk dat niet zal toegeven.

_Op sabbat 17 juni bespreken we met elkaar deze les._