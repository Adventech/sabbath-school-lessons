---
title:  De sabbat en het einde
date:   13/05/2023
---

### Lezen

Jakobus 2:8-13; Deuteronomium 5:12-15; Psalm 33:6,9; Openbaring 14; 21:1; 2 Petrus 3:13

> <p>Kerntekst</p> 
> ‘en voor allen in het licht te stellen hoe het geheim dat in alle eeuwen verborgen was in God, die alle dingen geschapen heeft door Jezus Christus.’ Efeziërs 3:9

De essentie van de waardigheid van de mens die ze met elkaar gemeen hebben, is dat alle mensen zijn geschapen. Het feit dat we op een unieke manier door God zijn geschapen, geeft waarde aan ieder mens. De ongeborenen in de moederschoot, de tiener die verlamd is aan alle vier zijn ledematen, de jongvolwassene met het syndroom van Down en de grootmoeder met de ziekte van Alzheimer, zij zijn allemaal van onschatbare waarde voor God. God is hun Vader. Het zijn zijn zonen en dochters. ‘De God die de wereld heeft gemaakt en alles wat er leeft, Hij die Heer is van hemel en aarde, woont niet in door mensenhanden gemaakte tempels. ... Uit één mens heeft Hij de hele mensheid gemaakt, die Hij over de hele aarde heeft verspreid.’ (Handelingen 17:24-26)

We delen met elkaar een erfenis. We behoren tot hetzelfde gezin. Wij zijn broeders en zusters, gemodelleerd, gevormd en geboetseerd door dezelfde God. Geschapen zijn geeft de mens een echt gevoel van eigenwaarde. Toen je genen en je chromosomen samenkwamen om de unieke biologische structuur van jouw persoonlijkheid te vormen, heeft God het patroon weggegooid. Er is niemand anders in het hele universum zoals jij. Je bent uniek, een schepping die enig in zijn soort is, een wezen met zo’n immense waarde dat de God die de kosmos schiep ons lichaam van vlees en bloed heeft aangenomen en zichzelf heeft gegeven als een offer voor jou en je zonden!

_Op sabbat 20 mei bespreken we met elkaar deze les._