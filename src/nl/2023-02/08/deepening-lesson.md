---
title: Verdieping 
date:   19/05/2023
---

## De sabbat en het einde

### Openbaring 14:6-13

#### IJsbrekervraag

`Naar welk einde kijk je het meest uit? Het einde van de nacht, de dag, je werk, een reis, de maaltijd, het einde van ...? Waarom? `

#### Ik Verken

Dit is het centrale visioen van Openbaring (11:19 tot 14:20). Dit visioen wordt ingeleid door een intermezzo dat de lezer op de hemel richt, waar de tempel opengaat en de ark van het verbond zichtbaar wordt (11:19). Daarna volgen de aanvallen van drie monsters: de draak, het beest uit de zee en het beest uit de aarde (12 en 13). Vervolgens keert het visioen terug naar de hemel om het lot van de uitverkorenen aan te duiden (14:1-5). Daarna volgt de goddelijke reactie op de aanvallen van de monsters door middel van de boodschappen van de drie engelen (14:6-13). Adventisten vatten dit op als een beschrijving van hun opdracht. Het eindigt met de slotscènes van de oogst (14:7-20).

#### Ik Bestudeer

`Ziet u in deze paragraaf verwijzingen naar de sabbat? Zo ja, welke?`

1. In de boodschap van de eerste engel staat de oproep Hem te aanbidden die hemel, aarde, zee en waterbronnen heeft gemaakt. De vetgedrukte woorden zijn een citaat uit Exodus 20:11. 
2. De verklaring die volgt op het visioen van de drie engelen in vers 12, gaat over de volharding van de heiligen. Zij zijn degenen die de geboden van God bewaren. 
3. De aanbidders van het beest hebben dag en nacht geen rust (vs. 11), terwijl de doden in de Heer rusten (vs. 13).

`Kan dit gebrek aan rust in verband worden gebracht met de sabbat, de dag van rust?`

`Welke tijdsaanduidingen zie je in deze tekst? Wat vertellen ze je over het tijdsbestek van dit visioen?`

Afgezien van de toespelingen op het gebod betreffende de zes dagen van arbeid en de rust op de sabbat van de zevende dag, ken je de uitleg van het merkteken van het beest. De derde engel noemt dat merkteken tweemaal (vs. 9-11). Het wijst op de aanvaarding (het voorhoofd) – onder bedreiging van uitsluiting van de handel (de rechterhand). Dit merkteken, een teken van aanbidding van het beest, is een vervalsing van het zegel van God op het voorhoofd van degenen die God dienen (7:1-8).

`Wat is het voor merkteken?`

`Wat is het verschil tussen een merkteken en een zegel?`

`Wat vind je van deze uitleg? Kun je die verdedigen? Zijn er aspecten waarmee je moeite hebt?`

`Wat is, volgens de uitgangstekst, het verband tussen de sabbat en de eindtijd?`

`Jesaja 65:17 Welke belofte krijgen we hier?`

#### Ik Pas Toe

`Motiveert deze tekst je om op sabbat te rusten? Hoe zou je je motivatie in dit opzicht kunnen versterken?`

`Wat zou je doen als een wet je verplicht op de sabbat te werken? En als een wet je zou verplichten op zondag te rusten?`

`Denk je dat, gezien de politiek van de regering van de VS en het Vaticaan, een dergelijke wet mogelijk is? Dat die aanstaande is? Of al in voorbereiding is? Motiveer je antwoord`

`Indien een dergelijke wet in de Verenigde Staten zou worden uitgevaardigd, denk je dan dat België, Frankrijk en Nederland zo’n wet zouden volgen?`

`Denk je dat de noodzaak om te strijden tegen de aantasting van de bewoonbaarheid van onze planeet, de afkondiging van een dergelijke wet zou kunnen bevorderen?`

#### Ik bid …

Heer, ik dank U voor de genadegave van de sabbat. Geef dat ook anderen daarvoor openstaan. Ik vraag U vergeving voor het feit dat wij de ecosystemen aantasten van de planeet die U als ons thuis hebt geschapen. Ik dank U dat de tijd is gekomen waarop U beloofd hebt te oordelen en dat U oordeelt met rechtvaardigheid en liefde. Ik dank U omdat het einde van onze ellende aanstaande is en omdat U intussen elke sabbat opnieuw uw beloften van uiteindelijke rust herhaalt. Kom spoedig, Heer Jezus!