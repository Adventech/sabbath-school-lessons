---
title:  Oordeel, schepping en verantwoordelijkheid
date:   14/05/2023
---

Als we slechts een verzameling willekeurig bijeen gebrachte cellen zijn, niet meer dan het product van toeval en een vergevorderde Afrikaanse aap, dan heeft het leven weinig betekenis. Als we niet meer dan één van de naar schatting acht miljard mensen zijn die hun klauwen naar elkaar uitslaan om leefruimte te krijgen op een planeet die aarde wordt genoemd, dan verliest het leven zijn doel. Dan is het louter overleven. Daarentegen biedt de Bijbelse schepping een reden om te leven en een morele opdracht om te leven. We zijn door God geschapen en Hem verantwoording verschuldigd. Hij die ons heeft gemaakt, houdt ons verantwoordelijk. Hij heeft absolute waarden vastgesteld, zelfs in een wereld van ‘moreel relativisme’.

`Lees Openbaring 14:7; Romeinen 14:10; Jakobus 2:8-13. Wat houdt oordeel in over zaken als aansprakelijkheid en verantwoordelijkheid? Hoe zijn het oordeel, de geboden van God en aanbidding met elkaar verbonden?`

De boodschap van de drie engelen die in de lucht vliegen in Openbaring 14 kondigt aan dat ‘de tijd van zijn oordeel is gekomen’. Omdat we door God zijn geschapen met het vermogen tot morele keuzes, zijn we verantwoordelijk voor de beslissingen die we nemen. Als we slechts een willekeurige verzameling cellen waren, alleen producten van onze erfelijkheid en de omgeving, zouden onze acties grotendeels worden bepaald door krachten waarover we geen controle hadden. Oordeel houdt morele verantwoordelijkheid in. De geschiedenis van de aarde bevindt zich in een tijd van crisis, de tijd van het oordeel en God roept ons op beslissingen te nemen in het licht van de eeuwigheid. Dit is de ernstige oproep van de eerste engel: ‘aanbid Hem die hemel en aarde, zee en de waterbronnen geschapen heeft’. Deze tekst erkent dat de basis van alle aanbidding het feit is dat we door God zijn geschapen.

Ondertussen toont onze getrouwheid in het vieren van de sabbat van de zevende dag ons geloof aan dat Jezus het waard is aanbeden te worden als Schepper. Het toont aan dat we zijn wet aanvaarden als de tien geboden van door God geïnspireerde principes om het leven ten volle te leven. Omdat de wet het fundament is van Gods regering en een openbaring van zijn karakter, wordt juist dat de geldende standaard in het oordeel. Onze trouw aan het sabbatsgebod is een erkenning van onze bereidheid om een gehoorzaam leven te leiden.

`Hoe beïnvloedt wat we denken van de schepping ons gedrag? Wat heeft erfelijkheid en omgeving te maken met onze dagelijkse keuzes? Hoe kunnen we met Gods genade, karakterfouten overwinnen waar we vanaf het begin al niet voor hebben gekozen?`

`Openbaring 14:7; Romeinen 14:10; Jakobus 2:8-13 – Hoe zijn het oordeel, de geboden van God en aanbidding met elkaar verbonden?`