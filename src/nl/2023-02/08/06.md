---
title:  De sabbat en eeuwige rust
date:   18/05/2023
---

De sabbat is een toevluchtsoord in een afgepeigerde wereld. Elke week verlaten we de zorgen van deze wereld en gaan we de sabbat binnen als Gods rustoord. De beroemde joodse schrijver Abraham Joshua Heschel noemt de sabbat ‘een paleis in de tijd’. Elke zevende dag daalt Gods hemelse paleis neer uit de hemel naar de aarde, en nodigt de Heer ons uit tot de heerlijkheid van zijn aanwezigheid voor deze periode van 24 uur. De bedoeling is om tijd met Hem door te brengen van intieme omgang. In zijn boek over de schoonheid en plechtigheid van de sabbat beschrijft Heschel de betekenis van de sabbat als volgt: ‘De sabbat is een metafoor voor het paradijs en een getuigenis van Gods aanwezigheid. In onze gebeden lopen we vooruit op een messiaans tijdperk dat als een sabbat zal zijn. Elke sabbat bereidt ons voor op die ervaring: tenzij men leert genieten hoe de sabbat proeft ... zal men in de komende wereld niet kunnen genieten van die smaak van de eeuwigheid.’

Bij de schepping heeft Jezus een speciale woning voor ons gebouwd. Dat is voor ons een toevluchtsoord. Daar kunnen we gerust zijn. Zijn werk is voltooid. Het is klaar. Als we op de sabbat rusten, rusten we in zijn liefdevolle zorg. We zijn in afwachting van onze eeuwige rust in de nieuwe hemel en op de nieuwe aarde die spoedig komen.

`Lees Jesaja 65:17; 66:22; 2 Petrus 3:13; Openbaring 21:1. Hoe wijst het houden van de sabbat ons vooruit naar de eeuwigheid?`

Dezelfde God die de aarde de eerste keer schiep, zal haar opnieuw scheppen, en de sabbat blijft een eeuwig symbool van Hem als de Schepper (Jesaja 66:23). De Joden zagen de sabbat ook al als een symbool, een voorproefje van wat in het Hebreeuws de `olaam habaa werd genoemd, de komende wereld.

De boodschappen van de drie engelen die langs de hemel vliegen en ons oproepen de Schepper te aanbidden, is het antwoord van de hemel op de wanhoop zonder uitzicht die velen in de eenentwintigste eeuw ervaren. Die wijzen ons op onze Schepper, degene die in het begin alle dingen heeft gemaakt, en op onze Verlosser en dat is degene die alle dingen nieuw zal maken na het oordeel en nadat de zonde is uitgeroeid. ‘Hij die op de troon zat zei: ‘Alles maak Ik nieuw!’ –Ik hoorde zeggen: “Schrijf het op, want wat hier wordt gezegd is betrouwbaar en waar.”’ (Openbaring 21:5)

`Hoe kun jij persoonlijk van de sabbat een voorsmaak van de hemel maken in jouw eigen leven en in jouw gezin?`

`Jesaja 65:17; 66:22; 2 Petrus 3:13; Openbaring 21:1 – Hoe wijst het houden van de sabbat ons vooruit naar de eeuwigheid?`