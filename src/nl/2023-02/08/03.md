---
title:  De sabbat en de schepping
date:   15/05/2023
---

Onze wereld heeft de geruststellende boodschap van de schepping zo hard nodig en daarom heeft God ons de sabbat gegeven. Toen in het midden van de 19e eeuw het idee van evolutie de intellectuele wereld stormenderhand veroverde, zond God een boodschap van ongelooflijke hoop. We hebben deze boodschap bestudeerd, die in Openbaring 14:6-7 staat. De tegenstander heeft alles in het werk gesteld om het idee van de schepping te vervormen omdat hij Jezus haat en niet wil dat Hij de aanbidding ontvangt die Hem als onze Schepper en Verlosser toekomt. De sabbat staat centraal in de grote strijd over de waardigheid van Christus om als onze Schepper aanbeden te worden. Gods boodschap voor deze laatste dagen is er één die de hele mensheid terugbrengt tot het aanbidden van Christus als Schepper van hemel en aarde. De basis van alle aanbidding is het feit dat Hij ons heeft geschapen.

`Lees Genesis 2:1-3; Exodus 20:8-11; Deuteronomium 5:12-15 en Openbaring 14:6-7. Hoe zien we in het sabbatsgebod het verband tussen schepping en verlossing?`

De sabbat is een eeuwig symbool van onze rust in Hem. Het is een speciaal teken van loyaliteit aan de Schepper (Ezechiël 20:12,20). In plaats van een willekeurig vereiste van de wet, verwijst de sabbat naar de ware rust van gerechtigheid door werken in Hem. De sabbat verwijst naar een God die voor ons heeft bereikt waartoe we zelf nooit in staat zouden zijn geweest. De Schrift roept ons op elke sabbat rust te vinden in zijn liefde en zorg. De sabbat is een symbool van rust en niet van werken, van genade en niet van wetticisme, van zekerheid en niet van veroordeling, van afhankelijk zijn van Hem en niet van onszelf. Elke sabbat verheugen we ons op zijn goedheid en prijzen Hem voor de redding die we alleen in Christus kunnen vinden.

De sabbat is de eeuwige schakel tussen de volmaaktheid van Eden in het verleden en de heerlijkheid van de nieuwe hemel en de nieuwe aarde in de toekomst (Jesaja 65:17; Openbaring 21:1). De sabbat roept ons op terug te keren naar waar we vandaan komen. Het is een verbinding met het gezin waaruit we voortkomen. De sabbat wordt sinds het begin van de tijd onafgebroken gevierd. Het is een ononderbroken verbinding door de tijd heen naar onze schepping. Het bepaalt onze aandacht bij de heerlijke waarheid dat we kinderen van God zijn. Het roept ons op tot een intieme, hechte relatie met Hem.

`Lees Openbaring 14:6-7; Exodus 20:8-11. Hoe zinspeelt Openbaring op het sabbatsgebod, en waarom is het belangrijk voor onze eindtijdboodschap?`

`Genesis 2:1-3; Exodus 20:8-11; Deuteronomium 5:12-15 en Openbaring 14:6-7 – Hoe zien we in het sabbatsgebod het verband tussen schepping en verlossing?`