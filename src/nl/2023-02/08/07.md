---
title:  Verdere studie
date:   19/05/2023
---

‘De reden die wordt gegeven ... om God te aanbidden is dat Hij de Schepper is. In de hemelse liturgie drukten hemelse wezens het idee heel bondig uit: ‘Want u hebt alles geschapen’ (Openbaring 4:11. Op aarde moet Gods Schepper-zijn zoveel mogelijk worden benadrukt en daarom zegt de engel: ‘Aanbid Hem die hemel en aarde, zee en waterbronnen geschapen heeft.’ ([Openbaring] 14:7. Er wordt terecht op gewezen dat de engel de taal van het vierde gebod gebruikt om de oproep tot aanbidding van God te rechtvaardigen (Exodus 20:11) ... .

‘Binnen de decaloog is het sabbatsgebod het zegel dat Hij erop drukt doordat het identificeert wie God is: de Schepper. Het bevestigt het gebied waarover Hij regeert: alles wat Hij heeft geschapen. Het toont zijn recht aan om te heersen: Hij heeft alles geschapen. Als de draak in zijn opzet wil slagen, moest hij dit gedenkteken op de een of andere manier opzij zetten.’ (Ángel Manuel Rodríguez, The Closing of the Cosmic Conflict: Role of the Three Angels’ Messages, pp. 40-41.)

`Openbaring 14:6-7; Exodus 20:8-11 – Hoe wijst Openbaring op het sabbatsgebod en waarom is het belangrijk?`

**Gespreksvragen**

`Hoe beantwoordt de boodschap van de sabbat de grote levensvragen: waar kom ik vandaan, waarom ben ik hier en wat is mijn eeuwige bestemming?`

`Sta stil bij het wonder van de schepping en bij het wonder van ons eigen bestaan in dit uitgestrekte universum. Wat zou het feit dat de sabbat als het belangrijkste gedenkteken van deze schepping elke week zonder uitzondering weer naar ons toekomt (in plaats van dat wij ernaartoe gaan), ons moeten leren wat betreft de vraag hoe belangrijk de leer van de schepping is?`

`Hoe zie je dat in deze geïnspireerde verslagen in Daniël 3 en 6 deze kwestie van aanbidding een rol speelt? Wat kunnen we in deze verslagen vinden dat ons kan helpen ons voor te bereiden en de uitdaging te voorzien waarmee Gods trouwe volk zal worden geconfronteerd tijdens de crisis rond ‘het merkteken van het beest’?`

`Hoe laten we iemand zien die gelooft in de miljoenen en zelfs miljarden jaren van evolutie als de manier waarop de schepping tot stand kwam, hoe onlogisch het houden van de sabbat op de zevende dag dan is als een herinnering aan die schepping?`