---
title:  Schepping, de sabbat en de eindtijd
date:   17/05/2023
---

De grote strijd die duizenden jaren geleden in de hemel begon, ging over de kwestie van Gods gezag. De uitdaging is ook vandaag nog steeds dezelfde.

Lees Openbaring 14:7,9,12. Vat deze verzen samen door de zinnen op de onderstaande regels aan te vullen.

`Vers 7 is een oproep tot`

`Vers 9 is een plechtige oproep om niet`

`Vers 12 beschrijft een volk dat`

Deze teksten maken duidelijk dat de centrale kwestie in het conflict in de laatste dagen tussen goed en kwaad, tussen Christus en de tegenstander, aanbidding is. Aanbidden we de Schepper of het beest? De schepping vormt de basis van al onze overtuigingen. Wat kunnen we immers geloven dat enige zin heeft, afgezien van het feit dat God onze Schepper is? Daarom is de sabbat van de zevende dag, die is ingebed in het scheppingsverslag in Genesis zelf, het eeuwige en onveranderlijke teken van die schepping (Genesis 2:1-3). Het is het meest elementaire symbool van het meest elementaire onderwijs. Het enige dat nog fundamenteler is, is God zelf.

`Daarom staat het je meester maken van de sabbat van de zevende dag gelijk aan het je toe-eigenen van het gezag van de Heer op het hoogst mogelijke niveau, namelijk dat van Hem als Schepper. De bedoeling is alles te ondermijnen en het in de kern uit te roeien. Het is inderdaad een poging de plaats van God zelf in te nemen (2 Tessalonicenzen 2:4).`

Het echte probleem in de laatste dagen is natuurlijk onze liefde voor en loyaliteit aan Jezus. De Bijbel zegt dat we deze liefde uitdrukken door gehoorzaamheid aan de geboden (1 Johannes 5:3). De sabbat is het enige gebod dat aan alles ten grondslag ligt, omdat alleen dit gebod naar God als Schepper wijst (Exodus 20:8-11). Geen wonder dat juist dit het uiterlijke symbool zal zijn van de definitieve scheiding tussen degenen die de Heer aanbidden en hen die het beest aanbidden. Als je bedenkt hoe fundamenteel de sabbat is voor al het andere, is het moeilijk in te zien hoe de laatste kwestie aangaande het aanbidden van de Schepper over iets anders zou kunnen gaan.

`Veel mensen beweren dat het niet uitmaakt welke dag men als sabbat houdt, zolang we er maar een houden. Welk antwoord geven we vanuit de Bijbel op dat argument?`

`Openbaring 14:7,9,12 Wat maken deze verzen duidelijk?`