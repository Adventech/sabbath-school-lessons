---
title: Jongerenles 
date:   19/05/2023
---

### De sabbat en het einde

#### Opdracht van de vorige week

`Waarom zou God willen dat we Hem aanbidden?`

#### Lees samen

Openbaring 14:6-13

#### IJsbrekervraag

`Wat is het voordeel van geduld hebben?`

#### Inspiratie

‘Blijf je dus houden aan Gods regels! Blijf in Jezus geloven! Het is belangrijk dat je dat volhoudt.’ (Openbaring 14:12, BGT.)

#### Behandel de tekst

Iedereen die ooit ergens voor heeft gespaard, weet hoe belangrijk het is om geduld te hebben. Tijdens het sparen kan de verleiding groot zijn om dat geld tussentijds uit te geven. Een impulsieve beslissing kan er dan voor zorgen dat je weer helemaal opnieuw kunt beginnen en dus nog langer moet wachten. Maar geduld is een schone zaak, met andere woorden wie geduldig is wordt beloond. Dezelfde belofte wordt in Openbaring 14:12-13 gegeven aan degenen die in God geloven en Hem trouw blijven. Net zoals geld sparen geduld vereist, geldt dat ook voor geloof. Er gebeuren dingen in het leven die het moeilijk maken om God trouw te blijven of in Hem te blijven geloven. Dan bestaat de verleiding om God, met andere woorden ons spaardoel, op te geven. De tweede engel maakt echter duidelijk dat dit weinig zin heeft, want degene die ons verleidt zal zijn macht verliezen. Daarom roept de eerste engel ons op om God te aanbidden als onze Schepper. Wie zich aan God vastklampt en Hem gehoorzaam blijft, zal een grote beloning ontvangen. Aan deze belofte kunnen we vasthouden. Zelfs als we sterven, kunnen we er zeker van zijn dat het de moeite waard was om geduldig te zijn.

#### Gespreksvragen naar aanleiding van de tekst

`Vergelijk Exodus 20:3-6 met Openbaring 14:7,9. Wat staat centraal in beide Bijbelteksten? Waarom mogen we naast God geen andere goden aanbidden?`

`Noem afgoden die in onze tijd worden aanbidden.`

`Welke regels worden bedoeld in Openbaring 14:12? Hoe kunnen andere mensen zien dat je de Schepper gehoorzaam bent en eert?`

`Waartoe worden we in Openbaring 14:12 opgeroepen? Wat betekent het om te volharden in het geloof?`

`Lees Romeinen 5:3-4. Wat helpt jou vol te houden? Hoe kan geduld je geloof versterken?`

`Waarom kunnen de mensen die in Christus sterven gelukkig zijn? (Openbaring 14:13)`

#### Opdracht

`Wat is het nut van geduldig zijn?`