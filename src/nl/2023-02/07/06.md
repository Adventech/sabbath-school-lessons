---
title:  De Schepper aan het kruis
date:   11/05/2023
---

Hoezeer we ons ook kunnen verwonderen over de Heer en Hem aanbidden als onze Schepper en we dat ook werkelijk doen, toch komt er meer bij kijken. We hebben er al bij stilgestaan, maar het is de moeite waard er nog eens naar te kijken, namelijk het idee dat onze Schepper ook onze Verlosser is. De God die ons heeft geschapen is ook de God die ons heeft verlost. De God die zei: ‘Laten Wij mensen maken die ons evenbeeld zijn, die op Ons lijken’, is dezelfde die aan het kruis uitriep: ‘”Eli, Eli, lema sabachtani?” Dat betekent: “Mijn God, mijn God, waarom hebt U Mij verlaten?”’ (Genesis 1:26; Matteüs 27:46) Praat over de reden om ontzag te hebben voor God of zelfs nog meer dan dat, om Hem eer te geven en Hem ook te aanbidden!

Hoe kunnen wij, gevallen mensen, adequaat reageren op zo’n verbazingwekkende waarheid? Wat zouden we kunnen doen als reactie? In de boodschap van de eerste engel wordt ons verteld wat we moeten doen: ‘Heb ontzag voor God en geef Hem eer, want nu is de tijd gekomen dat Hij zijn oordeel zal vellen. Aanbid Hem die hemel en aarde, zee en waterbronnen geschapen heeft.’ (Openbaring 14:7),

`Lees Johannes 19:16-30; Kolossenzen 1:16. Dit is het verslag van Johannes’ van Jezus aan het kruis. Denk bij het lezen daarvan aan de Bijbelteksten die we hebben bekeken over Jezus als Schepper en als degene door wie alles is geschapen. Hoe zouden we moeten reageren op deze verbazingwekkende uiting van Gods liefde?`

De boodschap van de eerste engel om de Schepper te aanbidden kwam na het kruis, nadat het aan het universum dat toekeek en de volgelingen van Christus bekend was geworden dat Hij die ‘die hemel en aarde, zee en waterbronnen geschapen heeft’ dezelfde is die ‘de gestalte aannam van een dienaar. Hij werd gelijk aan de mensen, en als mens verschenen heeft Hij zich vernederd en werd gehoorzaam tot in de dood – de dood aan het kruis.’ (Filippenzen 2:7-8) Dat deed Hij hoewel Hij God was.

Wat een verbijsterend schouwspel moet dat zijn geweest voor degenen die Jezus kenden voordat Hij als mens naar de aarde kwam. Geen wonder dat ook hemelse wezens Hem aanbidden. Wat ons betreft, wij zijn verlost door zijn bloed en wat zouden we anders kunnen doen dan onze Schepper en onze Verlosser aanbidden?

`Waarom is het in het licht van het kruis zo’n ketters idee, dat gevallen mensen iets kunnen toevoegen aan wat Christus aan het kruis deed? Wat zou onze inzet kunnen toevoegen aan wat de Schepper al voor ons heeft gedaan?`

`Johannes 19:16-30; Kolossenzen 1:16 Hoe zouden we moeten reageren op deze verbazingwekkende uiting van Gods liefde?`