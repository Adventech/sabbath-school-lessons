---
title: Verdieping 
date:   12/05/2023
---

## De Schepper aanbidden

### Openbaring 4:1-11

#### IJsbrekervraag

`Waarom is het geruststellend, wanneer je kunt geloven in een Schepper die in het verleden schiep, in het heden schept en dat ook in de toekomst zal doen?`

#### Ik Verken

In Openbaring 14:7 staat: ‘Aanbid Hem, die hemel en aarde, zee en waterbronnen geschapen heeft.’ Openbaring 4:8-11 maakt duidelijk, hoe je deze Schepper kunt aanbidden. Het aanbidden van Hem komt ook op andere plekken in Openbaring ter sprake (5:14; 7:11; 11:16; 19:4,10; 22:9). Een dergelijke aanbidding komt alleen Hem toe. Het tekstgedeelte van vandaag beschrijft dingen die voor Johannes nog toekomst waren (4:1). Toch aanschouwde Johannes het in Openbaring 4:2-6:17 beschrevene, en wel in een visioen in de hemel. Johannes leidt visioenen van hem meerdere keren in met de formulering ‘Hierna zag ik’. Zo bijvoorbeeld In Openbaring 4:1; 7:1; 7:9.

#### Ik Bestudeer

**Vers 2 en 3:**

‘Iemand op een troon’, met ‘een uiterlijk als van jaspis en sarder’: Op meerdere plaatsen in Openbaring heeft ‘iemand op de troon’ betrekking op God (4:9-10; 5:1,7; 13; 6:16; 7:10; 19:4; 20:11). De steensoort jaspis komt ook voor in Openbaring 21:11,18-19, terwijl we sardion ook tegenkomen in 21:20.

`Welke kleuren zal Johannes volgens jou gezien hebben? Zie ook Ezechiël 1:27-28.`

**Vers 4:**

‘De vierentwintig oudsten’. Dit zijn kerkvertegenwoordigers. Het Levitische priesterschap had in Israël 24 afdelingen (1 Kronieken 24:7-19). De Misjna (Joods Bijbelcommentaar.) noemt de priesters die daartoe behoorden, ‘oudsten’ (zie bijv. Ta’anit, 2, 6). Kerkleden vormen een soort priesterschap (1 Petrus 2:5-9 en Openbaring 1:6). Volgens sommigen staat het getal 24 symbool voor de twaalf stammen van Israël en de twaalf apostelen (Matteüs 19:28). ‘Witte kleren’ en ‘vierentwintig gouden kransen’. De witte kleren herinneren aan de reiniging van de verlosten door het bloed van Christus, maar zijn ook een teken van waardigheid en blijdschap. De gouden kransen getuigen van de overwinning op de dood.

**Vers 5:**

‘Zeven vurige fakkels’, ‘de zeven geesten van God’.

`Welke omschrijving geeft Zacharia 4:2 en10 hiervan?`

**Vers 6:**

‘Iets als een zee van glas, van kristal’: Kristalhelder glas was ten tijde van het Nieuwe Testament een grote zeldzaamheid. Deze ‘zee van glas’ duidt op de indrukwekkende grootsheid van God.

`Jesaja 57:15 Hoe kunnen we hier hoop en troost uit putten?`

**Vers 6-8:**

‘De vier wezens’. Vgl. 5:8 en Ezechiël 1. Dit zijn vertegenwoordigers van de verloste schepping. Het getal vier duidt op de gehele aarde (vgl. 7:1 en 20:8 ‘de vier hoeken van de aarde’).

`Gaat het in Romeinen 14:11 over dezelfde personen, of niet? Waarom wel, of waarom niet?`

**Vers 8-11:**

Het Griekse woord voor ‘aanbidden’ (proskuneo) betekent oorspronkelijk ‘kussen’. Vaak knielde men neer om de voeten of de zoom van het kledingstuk van iemand te kussen als teken van verering. Door God te aanbidden bracht men Hem tegelijk hulde.

`Welke elementen van aanbidding vind je in deze verzen?`

#### Ik Pas Toe

God is begonnen met scheppen in Genesis 1 en Hij is daar door de tijd mee doorgegaan.

`Wat beschouw jij allemaal als het scheppingswerk van God?`

Je kunt God ook aanbidden met een bepaalde levenshouding.

`Hoe geef jij dit voor jezelf vorm, of hoe zou je dat willen doen?`

Zing met elkaar lied 166 uit het Liedboek voor de Adventkerk.

`Vergelijk dit lied met Openbaring 14:8.`

`Hoe wordt de Schepper in dit lied genoemd? Wat zegt jou dat over God?`

Door God te aanbidden kun je uitdrukken dat je heel blij met Hem bent, en Hem danken voor wat Hij voor jou betekent.

`Is er ook een vorm van aanbidding waar onze Heer een afkeer van heeft? Zo ja, om wat voor soort aanbidding gaat het dan? Vgl. Micha 6:6-8.`

#### Ik bid …

`Heer, ik dank U voor alles wat U mij hebt gegeven om meer een mens te worden zoals U dat hebt bedoeld. Ik ben onder de indruk van uw liefde, en leer mij ook in de natuur iets van uw grootsheid te zien. Amen.`