---
title:  Verdere studie
date:   12/05/2023
---

De aanbidding van God staat centraal in de Schrift en is altijd een twistpunt geweest voor mensen en dus ook voor Gods volk. Door het hele Oude Testament heen berispen de profeten het volk van God voor het aanbidden van andere goden of voor het aanbidden van de Heer door gebruik te maken van de aanbiddingspraktijken van de heidense wereld. Het conflict tussen het aanbidden van God of het aanbidden van andere goden staat in het middelpunt van het kosmische conflict en ging gepaard met veronachtzaming van de wet van God.

‘Aanbidding spreekt het meest fundamentele aspect aan van het menselijk bestaan in die zin dat het te maken heeft met wat mensen als levende wezens zouden moeten doen wanneer ze worden geconfronteerd met de aanwezigheid van de Schepper ... . Alleen zij die leven kunnen de Heer aanbidden. De doden kunnen Hem niet loven en aanbidden ... . Degene die ons heeft geschapen, nodigt ons uit ons leven over te geven door een daad van aanbidding om vervolgens dat leven verrijkt van Hem terug te ontvangen en om dat dan in te zetten voor het welzijn van anderen. Aanbidding heeft juist te maken met de aard en het doel van ons bestaan en met de noodzaak om iets te hebben dat buiten onszelf staat en dat ons bevrijdt van egoïsme. We verliezen de reden van ons bestaan als we God niet aanbidden. Het komt overeen met leven in een staat van desoriëntatie. Daarom sterven we en zijn we op weg naar totale uitdoving omdat we zijn losgemaakt van de bron van het leven.’ ( Ángel Manuel Rodríguez,The Closing of the Cosmic Conflict: Role of the Three Angels’ Messages, p. 42.)

`1 Petrus 4:12-16 Wat laat Petrus ons hier weten?`

**Gespreskvragen**

`Sta nog eens stil bij het idee waarom het in een gevallen wereld niet genoeg is om door God geschapen te worden. Waarom hebben we ook de belofte van verlossing nodig?`

`Denk aan een ervaring waarin je onmiskenbaar de kracht van God in je leven zag werken en wel op zo’n manier dat het je Gods liefde voor jou persoonlijk liet zien. Sta dan stil bij het feit dat het deze God is die de hele kosmos heeft geschapen! Hij houdt genoeg van je om je het leven te geven. Waarom moet deze realiteit niet alleen geruststellend zijn maar moet het je ook aanzetten tot nederigheid?`

`Als evolutie waar zou zijn, denk er dan eens over na hoe we zouden worden geroepen om een Schepper te aanbidden die miljarden jaren van dood, geweld, vernietiging, lijden en massale uitsterving heeft gebruikt om ons te scheppen, terwijl Hij ons tegelijkertijd een heel ander verhaal vertelt in Genesis over hoe we zijn geschapen. Toch zouden we Hem moeten aanbidden? Waarom? Voor het feit dat Hij ons om mee te beginnen duizenden jaren heeft belogen over hoe we hier zijn gekomen?`