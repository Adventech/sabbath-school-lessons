---
title:  Evangelie, oordeel en schepping
date:   10/05/2023
---

Kijk naar de boodschap van de eerste engel. Eeuwig evangelie. Tijd van het oordeel. Aanbid de Schepper. Kijk eens hoe nauw deze ideeën met elkaar verbonden zijn. Als we in het oordeel voor onze Schepper staan, geeft alleen het evangelie ons enige hoop en ‘worden zij die in Christus Jezus zijn niet meer veroordeeld. De wet van de Geest die in Christus Jezus leven brengt, heeft u immers bevrijd van de wet van de zonde en de dood.’ (Romeinen 8:1) Dat betekent geen veroordeling hier en nu en al helemaal niet in het oordeel.

De boodschap van God als Schepper staat zo centraal in de tegenwoordige waarheid, vooral wanneer evolutie het hele fundament van het christelijk geloof dreigt te vernietigen, ook al hult het zich in een ‘christelijk’ jasje. God heeft te midden van de aanval van evolutionair denken een kerk opgericht. De naam van dat volk is op zich al een getuige tegen het idee van evolutie. Het is een volk dat geroepen is de fundamentele waarheid van God als onze Schepper en Verlosser te verkondigen.

`Lees Efeziërs 3:9; Kolossenzen 1:13-17; Openbaring 4:11; Romeinen 5:17-19. Wat leren deze teksten over Jezus als Schepper en Verlosser? `

Kijk hoe nauw Jezus als Schepper verbonden is met Jezus als Verlosser. Op het moment dat zijn rol als Schepper minder wordt, wat evolutie onvermijdelijk doet, staat ook zijn rol als onze Verlosser ter discussie. Jezus komt om ons te verlossen van zonde, van de dood, van lijden en van geweld. De evolutie leert toch juist dat zonde, dood, lijden en geweld, de middelen zijn om daarmee te scheppen? God verlost ons dus van het proces dat Hij gebruikte om ons te scheppen? Het is een gevaarlijke leugen. Wat het nog erger maakt, is dat evolutie de spot drijft met het idee van Jezus’ dood aan het kruis. Waarom? Paulus verbindt het in de wereld komen van de zonde door Adam, onlosmakelijk met de dood van Jezus (Romeinen 5:17-19). Er is dus een direct verband tussen Adam en Jezus. In geen enkel evolutionair model kan een zondeloze Adam de dood hebben geïntroduceerd, omdat de dood, en zelfs miljoenen jaren van dood, zogenaamd de krachten waren die nodig zijn om Adam te scheppen. Vandaar dat evolutie vanaf het begin de Bijbelse fundering van het kruis vernietigt. Daarentegen staan zevendedagsadventisten als een levende getuige tegen deze dwaling op. Dat doen zij door de wereld op te roepen de Schepper te aanbidden,

`Wat stoort jou het meest aan de evolutie als alternatief voor God als Schepper?`

`Efeziërs 3:9; Kolossenzen 1:13-17; Openbaring 4:11; Romeinen 5:17-19 Wat leren deze teksten over Jezus als Schepper en Verlosser?`