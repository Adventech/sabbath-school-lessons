---
title:  Aanbid de Schepper
date:   08/05/2023
---

`Lees Openbaring 14:7; Jesaja 40:26; Johannes 1:1-3; Romeinen 1:20. Hoe eindigt de boodschap van de eerste engel? Welk laatste oproep doet deze boodschap over de tijd van het oordeel?`

Openbaring 14:7 eindigt met een oproep de Schepper te aanbidden. Dat is vooral belangrijk nu de meeste wetenschappers en zelfs de christelijke wereld de evolutieleer hebben aanvaard. Deze leer raakt de kern van alles wat Bijbels en christelijk is. Als evolutie waar zou zijn, dan zou ons geloof noodzakelijkerwijs een leugen zijn. Zo groot zijn de belangen. De laatste oproep van Openbaring heeft alles te maken met het eerste boek van de Bijbel, Genesis. We zullen de vraagstukken in deze kosmische strijd om aanbidding nooit volledig begrijpen, tenzij we begrijpen wat de betekenis is van de schepping. ‘In het begin schiep God de hemel en de aarde.’ (Genesis 1:1) Dit vers is de basis voor de hele Schrift. ‘In het begin schiep God.’ Het Hebreeuwse woord voor ‘scheppen ‘ is bara en dit werkwoord wordt enkel en alleen gebruikt als God zelf het onderwerp is in de zin.

Om een beetje een idee te krijgen van hoe onbeperkt Gods macht is, kijken we naar één object van zijn schepping: de zon. De zon produceert in één seconde meer energie dan de mens vanaf het begin der tijden heeft geproduceerd door olie, gas, kolen of vuur. De zon heeft een diameter van ongeveer 1,4 miljoen km en zou een miljoen planeten ter grootte van de aarde kunnen bevatten. De zon is slechts één van de minstens 100 miljard sterren in onze Melkweg. De Pistoolster straalt maar liefst tien miljoen keer de energie uit die door onze zon wordt voortgebracht. Een miljoen sterren ter grootte van onze zon passen gemakkelijk in de bol van deze ster. Hoe kunnen we zelfs maar beginnen om met onze geest iets van de schepping te begrijpen?

De schepping onthult een God met ontzagwekkende macht en onbeperkte kracht. Zijn scheppende kracht heeft niet alleen de hemel en de aarde tot stand gebracht, maar heeft door de eeuwen heen voor zijn volk gewerkt. Hij is de God die deze wereld begon, die altijd aanwezig is in deze wereld en die zijn volk in deze wereld nooit in de steek zal laten.

`Hoe versterkt de overweldigende omvang van de schepping de realiteit van Gods liefde alleen maar, omdat het laat zien dat Christus voor ons stierf, hoe klein we ook zijn in vergelijking met de schepping?`

`Openbaring 14:7; Jesaja 40:26; Johannes 1:1-3; Romeinen 1:20 Hoe eindigt de boodschap van de eerste engel en welke laatste oproep wordt er gedaan?`