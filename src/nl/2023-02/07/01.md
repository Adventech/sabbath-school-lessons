---
title:  De Schepper aanbidden
date:   06/05/2023
---

### Lezen

Openbaring 1:9; 4:11; Jesaja 40:26; 2 Korintiërs 5:17; Kolossenzen 1:17; Johannes 19:16-30

> <p>Kerntekst</p> 
> ‘U komt alle lof, eer en macht toe, Heer, onze God, want U hebt alles geschapen: uw wil is de oorsprong van alles wat er is.’ Openbaring 4:11

Het is gemakkelijk dingen als vanzelfsprekend te beschouwen, vooral dingen die we altijd al hebben geweten of die we hebben meegemaakt. Hoe gemakkelijk is het bijvoorbeeld voor jonge kinderen om hun ouders, die ze hun hele korte leven al kennen, als vanzelfsprekend te beschouwen? Hoe gemakkelijk is het ook voor ons de zon, de hemel, de lucht of de grond onder onze voeten als vanzelfsprekend te beschouwen.

Heb je er echter ooit bij stilgestaan hoezeer we het bestaan zelf als vanzelfsprekend beschouwen? Hoe vaak staan we even stil en stellen we de beroemde filosofische vraag: waarom is er iets in plaats van niets? Waarom bestaat, om mee te beginnen, ons universum in al zijn majesteit en grootsheid en met al die verbazingwekkende dingen daarin? Van welke grote logische tegenstrijdigheid zou er sprake zijn als ons universum met ons daarin er niet was? Volgens de laatste wetenschappelijke theorie (die hebben de neiging nogal eens te veranderen), heeft ons universum ooit niet bestaan. Ons bestaan is een kwestie van er eventueel wel of niet zijn. Het is eigenlijk een wonder dat we hier überhaupt zijn. Ondanks allerlei mythen over het universum dat het uit het niets voortkomt, of uit een of andere wiskundige vergelijking, moeten we vaststellen dat ons universum er is omdat God, de Schepper, het heeft gemaakt met alles wat zich daarin bevindt.

_Op sabbat 13 mei bespreken we met elkaar deze les._