---
title:  Delen in de ellende
date:   07/05/2023
---

Na zijn hemelvaart bezocht Jezus de laatste van de levende apostelen, Johannes, op het eiland Patmos. Daar was Johannes naartoe verbannen door de meedogenloze Romeinse keizer Domitianus.

`Lees Openbaring 1:9; Matteüs 13:21; Handelingen 14:22; Johannes 16:33. Wat is hier de boodschap voor iedereen die Jezus in deze wereld wil volgen?`

Johannes was wel gescheiden van de steun van zijn familie, vrienden en de christelijke gemeenschap, maar toch was hij niet alleen in de ellende en de problemen waarmee hij als volgeling van Jezus werd geconfronteerd. Zijn dienstwerk was nog niet voorbij en zijn getuigenis nog niet volledig. Een engelachtige bezoeker van oogverblindende helderheid bezocht Johannes op dat eenzame eiland en bracht hem een boodschap die rechtstreeks van de troon van God kwam. Deze boodschap van Jezus zou door de eeuwen heen door de eeuwen van de tijd nagalmen. Het was een boodschap van hoop voor elke generatie, maar vooral een boodschap om Gods volk van de laatste dagen voor te bereiden op de komst van Jezus. Het is zowel een serieuze waarschuwing als een eindtijdboodschap van bemoediging wanneer we ons voorbereiden op de beproevingen van de laatste dagen (of de eventuele beproevingen waarmee je nu te maken kunt krijgen).

Ga de grot in waarvan wordt gezegd dat Johannes daar door de hemelse engel werd bezocht en waar hij het profetische visioen van de Openbaring ontving. Dan zou je onmiddellijk deze woorden zien die op een plaquette bij de ingang is geplaatst en die het hele boek Openbaring samenvat: ‘Heb ontzag voor God en geef Hem eer, want nu is de tijd gekomen dat Hij zijn oordeel zal vellen. Aanbid Hem die hemel en aarde, zee en waterbronnen geschapen heeft.’ (Openbaring 14:7) Het centrale thema in Openbaring is aanbidding. We zijn geschapen als aanbiddende wezens. We aanbidden allemaal wel iets of iemand. Ware aanbidding is de aanbidding van de Schepper en dat stelt ons in staat het ware doel van het leven te ontdekken. Dat is iets om voor te leven. Het geeft ons niet alleen iets om voor te sterven, maar nog veel meer iets om voor te leven en om als dat nodig is beproevingen mee te doorstaan. Als de laatste crises komen, begrijpen we die woorden beter ‘dat wij pas na veel beproevingen het koninkrijk van God binnen kunnen gaan.’ (Handelingen 14:22)

`Trouwe dienstknechten van God, zoals Johannes, ondergaan lijden en beproeving. Waarom denken wij dan dat wij niet ook problemen zullen ondervinden? (1 Petrus 4:12-15)`

`Openbaring 1:9; Matteüs 13:21; Handelingen 14:22; Johannes 16:33 Wat is hier de boodschap voor iedereen die Jezus in deze wereld wil volgen?`