---
title:  Gebed breekt muren af
date:   22/08/2022
---

In het Engels bestaat de uitdrukking (letterlijk vertaald) ‘in een hoek geschilderd worden’. Probeer je voor te stellen dat je de vloer van een kamer schildert en dat je plotseling in de gaten krijgt dat je in een hoek bent beland en er niet uit kunt, behalve als je over het zojuist geschilderde stuk loopt. Je moet daar blijven totdat de verf is opgedroogd!

Soms lijkt ons geloof ons ook zo in een hoek te drukken. We belanden in een situatie, en net als de natte verf op de vloer, ‘drukt ons geloof ons in het nauw’. We kijken naar onze omstandigheden die ons voor de keuze stellen om God, ons geloof en alles waarin we geloven af te wijzen of te geloven in iets dat onmogelijk lijkt.

God dreef de Israëlieten ook in het nauw. Nadat ze veertig jaar lang door de woestijn hadden gedwaald, bracht God zijn volk niet naar onbewoonde, vredige weilanden. Hij leidde hen naar één van de zwaarst versterkte steden in de hele omgeving. Vervolgens moesten ze zes dagen in stilte om Jericho heen lopen. Op de zevende dag zei God tegen hen dat ze moesten schreeuwen. Hun geschreeuw zou samen met de ramshoorns voor de overwinning zorgen.

`Lees Jozua 5:13-6:20. Wat probeert God de Israëlieten te leren?`

Hun luide geschreeuw zou geen trillingen veroorzaken die de muren zouden doen instorten. Toen God de Israëlieten instrueerde om ‘te schreeuwen’, ging het om het soort schreeuwen waar David over schrijft in Paulus 66: ‘Heel de aarde, juich voor God, bezing de eer van zijn naam, breng Hem eer en lof.’ (Psalm 66:1-2) Het geschreeuw bestond uit lofprijzingen! Na zes dagen naar die dikke muren te hebben gekeken, moesten ze wel tot de conclusie komen dat ze die zelf met geen mogelijkheid konden afbreken.

`Lees Hebreeën 11:30. Waarom helpt de gedachte dat je ergens zelf niet toe in staat bent ons om deze tekst te begrijpen?`

`Als God op het punt staat om iets nieuws te doen in ons leven, dan kan Hij ons tot een Jericho brengen. Misschien moet Hij ons leren dat de kracht om te overwinnen niet vanuit onszelf of door onze eigen werkwijzen komt. Alles wat we nodig hebben, wordt ons gegeven. Wat er dus ook voor ons ligt en hoe onoverkomelijk dat ook mag lijken, wij hoeven God enkel te prijzen. Hij is de bron van al onze behoeften. Dat is geloof in actie.`

`Jozua 5:13-6:20 Wat probeert God de Israëlieten te leren?`