---
title:  Jongerenles
date:   26/08/2022
---

### God je leven lang loven

#### Opdracht van de vorige week

`Wat betekent het om Jezus te kennen en wat/ wie ken je dan?`

#### Lees samen

Psalm 145

#### Ijsbrekervraag

`Voor welke situatie ben je God het meest dankbaar en hoe uit je dat naar Hem?`

#### Inspiratie

‘De Heer is dichtbij voor mensen die Hem roepen, dichtbij voor mensen die op Hem vertrouwen.’ (Psalm 145:18, BGT.)

#### Behandel de tekst

Wanneer het goed gaat in ons leven en we ons gelukkig voelen, is het makkelijk om in God te geloven en Hem te danken voor de zegeningen. We loven en prijzen zijn naam. Zijn naam is immers ‘Ik ben die er zijn zal’. We voelen ons veilig wanneer Hij bij ons is. Maar wat doen we nu als het leven tegenzit en we in allerlei nare situaties terechtkomen? Plaatsen we dan vraagtekens bij het bestaan van God? Loven we Hem dan niet meer? Toch is dat nu juist het moment om God te prijzen. Lofprijzing helpt ons om ons geloof te behouden en niet in paniek te raken, maar te leven vanuit vertrouwen. Juist wanneer het leven tegenzit, is het goed om God te loven bijvoorbeeld in een lied, zoals David doet in deze psalm 145. Al zingend krijgen we moed en houden we het hoofd boven water. Op die manier brengt lofprijzing in onze meeste verdrietige omstandigheden. Lofprijzing is daarom ook geloof in actie!

#### Gespreksvragen naar aanleiding van de tekst

`Wie wil David loven en waarom? (verzen 1-3)`

`Wie roept David op om over God te zingen? En wat van God moet dan worden bezongen? (verzen 4-7) Hoe reageer jij op die oproep?`

`Lees de verzen 8-9. Hoe ervaar jij Gods genade, zijn geduld, zijn trouw en zijn goedheid?`

`Lees de verzen 14-16. Hoe beleef jij Gods steun? Hoe biedt Hij jou hoop en perspectief?`

`Vind jij God rechtvaardig? Verklaar je nader. (verzen 17-18)`

`Welke mensen beschermt God? (verzen 19-20) Wat vind jij hiervan? Wat zou er de reden van kunnen zijn dat David dit zo zegt?`

#### Opdracht

`Hoe loof jij God?`