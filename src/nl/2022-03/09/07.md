---
title:  Verdere studie
date:   26/08/2022
---

Lees Ellen White, ‘Josafat’, pp. 121-127, in Profeten en koningen; ‘De inneming van Jericho’, pp. 438-448, in Patriarchen en profeten.

‘Laten wij dan onze harten en lippen trainen om God te loven voor zijn ongeëvenaarde liefde. Laten wij onze harten trainen om hoopvol te zijn en te blijven in het licht dat van Golgota schijnt. We zouden nooit mogen vergeten dat wij kinderen zijn van de hemelse Koning, zonen en dochters van de Heer van de hemelse machten. Het is ons voorrecht kalm te blijven rusten in God.’ (Ellen White, De weg tot gezondheid, p. 142.)

‘Terwijl ik Hem vereer en groot maak, hoop ik dat jij Hem samen met mij groot maakt. Prijs de Heer ook al bevind je je in de duisternis. Prijs Hem, ook al heb je te maken met verleidingen. ‘Laat de Heer uw vreugde blijven’, zegt de apostel. ‘Ik zeg u nogmaals: wees altijd verheugd’ (Filippenzen 4:4). Zorgt dat voor een sombere en donkere stemming in je gezin? Het tegendeel is waar. Het zal zorgen voor een zonnestraal. Zo zul je stralen van eeuwig licht verzamelen vanaf de troon der heerlijkheid en die verspreiden naar de mensen in de omgeving.

Ik moedig je aan deel te zijn van dit werk en dit licht en leven om je heen te verspreiden. Doe dit niet alleen op je eigen pad, maar ook op dat van hen met wie je omgaat. Laat het je bedoeling zijn de mensen om je heen te genezen, te verheffen en hen te wijzen op de hemel en op de heerlijkheid. Mag je hen ertoe leiden om boven alle aardse dingen vooral naar eeuwige zaken te streven, naar de onvergankelijke erfenis, de rijkdommen die nooit vergaan.’ (Ellen White, Testimonies for the Church, vol. 2, pp. 593-594.)

` Psalm 66:1-4 Waar worden we toe opgeroepen?`

**Gespreksvragen**

`Welke rol speelt gezamenlijke lofprijzing in het leven van een christen? Hoe zou jij de lofprijzing in jullie erediensten op sabbat omschrijven? Is het verheffend? Bemoedigt het leden trouw te blijven te midden van beproevingen en verdriet? Als dat niet zo is, wat kun je eraan doen om dat te veranderen?`

`Wat betekent het om ‘de Heer te prijzen ook al bevind je je in de duisternis ’of om ‘Hem te prijzen, ook al heb je te maken met verleidingen’? Hoe kan lofprijzing je door die situaties heen helpen?`

`Vraag gemeenteleden om ervan te getuigen welke invloed lofprijzing op hun leven heeft gehad. Wat kun je leren van elkaars ervaringen?`

`Kies samen een lofpsalm uit en lees die psalm. Wat leert het je over lofprijzing? Wat doet lofprijzing met jouw geloof?`