---
title:  Mond houden
date:   31/08/2022
---

Jezus biedt ons de krachtigste voorbeelden van zachtmoedigheid tijdens het staan in het strijdperk. Toen Hij zei tot Hem te komen en ‘te leren van Mij, want ik ben zachtmoedig en nederig van hart’, bedoelde Hij dat op manieren die ons verstand vermoedelijk te boven gaan (Matteüs 11:29).

`Lees 1 Petrus 2:18-25. Petrus geeft de slaven een wonderlijk advies. Hij beschrijft hoe Jezus reageerde op onterechte en pijnlijke behandelingen en wijst hen erop dat Hij ‘u daarmee een voorbeeld heeft gegeven’ (1 Petrus 2:21). Hoe blijken zachtmoedigheid en nederigheid in het strijdperk uit Jezus’ voorbeeld, zoals Petrus dat hier beschrijft?`

Het is vreselijk om te zien hoe iemand door een ander onrechtvaardig wordt behandeld. Het is nog pijnlijker als wijzelf het slachtoffer zijn van zo’n onrechtvaardige behandeling. Omdat we normaal gesproken een sterk gevoel van rechtvaardigheid hebben, zijn we meteen geneigd ‘de dingen recht te zetten’ vanuit de overtuiging dat onze woede rechtvaardig en correct is.

Het is niet makkelijk zo te leven. Het is misschien zelfs onmogelijk, tenzij we één essentiële waarheid tot ons laten doordringen: dat we er in alle onrechtvaardige situaties op moeten vertrouwen dat onze hemelse Vader de touwtjes in handen heeft en dat Hij voor ons zal strijden als dat in overeenstemming is met zijn wil. Dit houdt ook in dat we rekening moeten houden met de mogelijkheid dat onrechtvaardigheid ons niet altijd bespaard zal worden. Dat was ook bij Jezus niet het geval. Toch moeten we altijd in gedachten houden dat onze Vader in de hemel nog steeds bij ons is en de leiding heeft.

Petrus’ advies is gebaseerd op het leven van Jezus. Het is verrassend omdat stilte een sterker getuigenis is van de heerlijkheid van God dan ‘mensen op hun plek zetten’ als onrecht zich voordoet. Toen Hij werd ondervraagd door Kajafas en Pilatus, kon Jezus genoeg dingen zeggen om de situatie te wijzigen en zichzelf te rechtvaardigen, maar dat deed Hij niet. Zijn stilte getuigde van zijn zachtmoedigheid.

`Hoe reageer jij op situaties waarin jij oneerlijk bent behandeld? Hoe kun jij je de principes eigen maken die in deze les naar voren komen?`

`1 Petrus 2:18-25 Wat beschrijft Petrus hier?`