---
title:  Verdere studie
date:   02/09/2022
---

Lees Ellen White, ‘Het belang van ware kennis’, pp. 269-273, in De weg tot gezondheid; ‘De Bergrede’, pp. 241-255, in De wens der eeuwen; ‘The Worker and His Qualifications’, p. 630, in Evanglism.

‘De moeilijkheden die wij het hoofd moeten bieden, kunnen sterk worden verzacht door die zachtmoedigheid die in Christus schuilgaat. Als wij de nederigheid van onze Meester bezitten, zullen we boven de vernederingen, tegenslagen en ergernissen staan waaraan we dagelijks bloot staan. Zij zullen niet langer een schaduw werpen over ons innerlijk. Het hoogste blijk van een edel karakter in een christen is zelfbeheersing. Wie onder smaad of wreedheid niet in staat is een kalme en vertrouwende geest te bewaren, ontneemt God het recht in die persoon zijn eigen volmaakte karakter te openbaren. Een nederig hart is de kracht die de overwinning schenkt aan Christus’ volgelingen. Het is het bewijs van hun verbondenheid met het hemelse hof hierboven.’ (Ellen White, De wens der eeuwen, p. 244.)

`Exodus 32:11-14 Wat vroeg Mozes aan de Heer en waarom?`

**Gespreksvragen**

`Op welke manier stelt nederigheid ons in staat om ‘te staan boven’ beledigingen en irritaties? Wat is het belangrijkste kenmerk van nederigheid dat ons daartoe in staat stelt?`

`Hoe wordt er in jouw cultuur gedacht over een nederig en zachtmoedig karakter? Wordt het gewaardeerd, geminacht of iets dergelijks? Welke uitdagingen vanuit jouw cultuur weerhouden je ervan zo’n karakter te ontwikkelen?`

`Kun je mensen noemen die in deze tijd voorbeelden zijn van zachtmoedigheid en nederigheid? Om wie gaat het dan, en hoe hebben zij die zachtmoedigheid en nederigheid laten zien en wat kun je van hen leren?`

`Waarom zien we een zachtmoedige en nederige manier van doen vaak als een blijk van zwakte?`

`We hebben gezien dat David de Heer als zijn schuilplaats zocht. Hoe gaat dat in zijn werk? Hoe blijkt telkens weer dat de Heer een schuilplaats is? Met andere woorden, hoe kunnen we als gemeente een steun zijn voor mensen die een schuilplaats zoeken? Op welke manier is jouw plaatselijke gemeente een schuilplaats? Wat kun jij doen om het tot een schuilplaats te maken voor de mensen die dat nodig hebben?`