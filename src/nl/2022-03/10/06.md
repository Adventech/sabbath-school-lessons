---
title:  Onze rots en onze redding
date:   01/09/2022
---

De meest trotse, arrogante en drammerige personen, zijn vaak juist degenen die een laag gevoel van eigenwaarde hebben. Hun verwaande houding en trots en hun totale gebrek aan zachtmoedigheid of nederigheid, dient eigenlijk als een, misschien onbewuste, beschermlaag voor iets wat in hun innerlijk ontbreekt. Wat zij nodig hebben, is iets waar wij allemaal behoefte aan hebben: een gevoel van geborgenheid, waardering en aanvaarding, vooral in tijden van verdriet en lijden. Alleen de Heer kan ons deze dingen geven. Kort samengevat zijn zachtmoedigheid en nederigheid geen uitingen van zwakte. Ze geven integendeel vaak op een krachtige manier blijk van een hart dat stevig op de Rots is gebouwd.

`Lees Psalm 62:1-8. Wat denk je dat de achtergrond is van deze psalm? Wat wil David duidelijk maken? Welke geestelijke principes leer jij van zijn woorden? Wat nog belangrijker is, is hoe je deze principes kunt gebruiken in je eigen leven!`

‘Zonder enige aanleiding worden mensen je vijanden. De motivatie van wat Gods volk doet, wordt verkeerd uitgelegd. Dat doet niet alleen de wereld, maar ook hun eigen broeders en zusters. De dienaren van de Heer komen voor moeilijke situaties te staan. Van een mug wordt een olifant gemaakt om de zelfzuchtige en onrechtvaardige handelwijze van mensen goed te praten [...] Door de dingen verkeerd voor te stellen komt er een waas van oneerlijkheid om deze mensen te hangen, omdat gebeurtenissen waar zij geen invloed op konden uitoefenen anderen hoofdbrekens bezorgen. Ze worden bestempeld als personen die je niet kunt vertrouwen. Daar zorgen leden van de gemeente voor. Gods dienaren moeten zichzelf wapenen door de geest van Christus aan te nemen. Ze doen er goed aan niet te verwachten dat ze ontkomen aan beledigingen en miskenning. Ze zullen enthousiastelingen en fanatiekelingen worden genoemd. Ze moeten de moed echter niet laten zakken. God staat aan het roer van zijn voorzienigheid en leidt zijn werk zo dat het tot eer van zijn naam is.’ (Ellen White, The Upward Look, p. 177.)

`Hoe goed ben jij erin om verwijten en hatelijkheden van anderen te incasseren? Waarschijnlijk toch niet zo heel erg goed! Hoe kun je je vastklampen aan de Heer en je gevoel van eigenwaarde verbinden aan degene die zoveel van je houdt dat Hij voor jouw zonden stierf, zodat jij je kunt verdedigen tegen de minachting van anderen?`

`Psalm 62:1-8 Wat wil David duidelijk maken?`
