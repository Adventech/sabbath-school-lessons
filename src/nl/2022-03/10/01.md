---
title:  Zachtmoedig in het strijdperk
date:   27/08/2022
---

### Lezen
Ezechiël 24:15-27; Exodus 23:1-14; Matteüs 5:43-48; 1 Petrus 2:18-25; Psalm 62:1-8

> <p>Kerntekst</p> 
> ‘Gelukkig de zachtmoedigen, want zij zullen de aarde bezitten.’ Matteüs 5:5

We komen het woord ‘zachtmoedig’ nog maar weinig tegen, behalve wanneer we iets over Mozes lezen of de Zaligsprekingen bestuderen. Het is ook niet moeilijk om te begrijpen waarom het woord nauwelijks meer voorkomt. Zachtmoedigheid houdt in dat je ‘onrecht geduldig en zonder wrok verdraagt’. Geen wonder dat we het woord maar weinig tegenkomen. In de huidige cultuur is er voor deze karaktertrek weinig waardering. Soms wordt het woord in de Bijbel weergegeven met ‘nederig’. Ook voor nederigheid als karaktertrek geldt dat het in de meeste culturen niet als iets wenselijks wordt beschouwd.

Desalniettemin is zachtmoedigheid, het feit dat je onrecht geduldig en zonder wrok verdraagt, één van de krachtigste eigenschappen van Jezus en zijn volgelingen. Toch is het ook weer geen doel op zich: een zachtmoedig karakter kan een heel sterk wapen zijn in de handen van degenen die met verdriet en pijn te maken hebben. Daarom is het strijdperk een prima plaats om zachtmoedigheid te ontwikkelen. Door onze eigen zachtmoedigheid en gebrokenheid kunnen we krachtige getuigen zijn voor God.

`Om alvast over na te denken: Wat is het verband tussen lijden en zachtmoedigheid? Hoe kunnen we, door een zachtmoedig karakter en door onze gebrokenheid, een getuige zijn voor anderen? Hoe kan een zachtmoedige aard echt een kracht zijn voor een christen en geen last?`

_Op sabbat 3 september bespreken we met elkaar deze les._