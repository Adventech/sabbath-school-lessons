---
title:  Hen liefhebben die ons kwetsen
date:   30/08/2022
---

Iemand zei eens: ‘Onze vijanden liefhebben betekent dus niet dat we van de modder moeten houden waar de parel in ligt begraven. Het betekent juist dat we de parel liefhebben die in de modder ligt [...] God houdt niet van ons omdat we van nature zo lief zijn. We worden het waard om bemind te worden omdat Hij ons liefheeft.’

`Lees het citaat. Als jij denkt aan jouw ‘vijanden’, wat zie je dan: de parel of de modder eromheen?`

`Lees Matteüs 5:43-48. Jezus roept ons op onze vijanden lief te hebben en voor hen te bidden. Welk voorbeeld uit de natuur gebruikt Jezus hier om ons te helpen om te begrijpen waarom we van onze vijanden moeten houden? Wat wil Hij ons leren?`

In Matteüs 5:45 zet Jezus het voorbeeld van zijn hemelse Vader in om te laten zien hoe we de mensen moeten behandelen die ons kwetsen en die ons misschien wel in de zwaarste strijdperken brengen. Jezus zegt dat zijn Vader het laat regenen over rechtvaardigen en onrechtvaardigen. Als God zelfs de onrechtvaardigen regen schenkt, hoe zouden wij dan met hen moeten omgaan? Jezus wil niet zeggen dat we altijd een warm, behaaglijk gevoel moeten hebben voor iedereen die ons in de problemen brengt, alhoewel dat ook mogelijk is. In de grond van de zaak duidt liefde voor onze vijanden niet op een gevoel dat wij voor hen hebben, maar het draait om bepaalde daden die wij tegenover hen verrichten waaruit zorg en mededogen blijkt.

Jezus eindigt de passage met een vers dat vaak veel discussie oplevert: ‘Wees dus volmaakt, zoals jullie hemelse Vader volmaakt is’ (Matteüs 5:48). Als we naar de context kijken, is de betekenis heel duidelijk: degenen die, net zoals God, volmaakt willen zijn, moeten net zo liefdevol met hun vijanden omgaan als God doet. Volmaakt zijn in Gods ogen houdt in dat we de tegenpartij liefhebben. Om dit te doen, hebben we een zachtmoedigheid nodig die alleen God kan geven.

`Houd onze definitie van zachtmoedigheid in gedachten (‘onrecht geduldig en zonder wrok verdragen’), terwijl je een lijstje maakt van de veranderingen die jij moet doorvoeren om de Heer jou de soort zachtmoedigheid van hart te geven waardoor jij de juiste houding aan zult nemen tegenover je ‘vijanden’.`

`Matteüs 5:43-48 Wat wil Jezus ons hiermee leren?` 