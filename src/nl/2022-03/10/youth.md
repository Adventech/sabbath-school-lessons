---
title:  Jongerenles
date:   02/09/2022
---

### Zachtmoedig in het strijdperk

#### Opdracht van de vorige week

`Hoe loof jij God?`

#### Lees samen

Exodus 32:7-14

#### Ijsbrekervraag

`In welke situatie ben jij zachtmoedig geweest terwijl jou een onrecht werd aangedaan?`

#### Inspiratie

‘En Mozes ... zei: “Ach, Heer! De Israëlieten hebben iets verschrikkelijks gedaan. ... Maar ik vraag u om hen te vergeven. En als u dat niet wilt, wilt u mij dan straffen in plaats van hen?”’ (Exodus 32:31-32, BGT.)

#### Behandel de tekst

Mozes was met het volk Israël uit Egypte weggetrokken. God had hen bevrijd. Eenmaal bij de berg Sinai aangekomen sloegen ze daar hun tenten op en ging Mozes regelmatig naar God toe boven op de berg. Op enig moment bleef Mozes wel erg lang weg. Dat duurde hun te lang met als gevolg dat ze om een god vroegen die hen verder door de woestijn zou kunnen leiden. Aäron, de broer van Mozes, stemde daar in toe. Aäron riep de Israëlieten op om alle gouden sieraden te verzamelen en bij hem te brengen. Dat deden ze dan ook. Aäron lied die sieraden smelten en maakte er een gouden beeld van, een stier. Vervolgens riepen de Israëlieten: ‘Dit is onze god. Hij heeft ons weggehaald uit Egypte!’ Daarna bouwde Aäron een altaar voor die afgod en zei dat er de volgende dag een feest zou zijn voor de Heer. De volgende ochtend stond men vroeg op en brachten offers aan dat beeld. Daarna gingen ze feest vieren. Dit kwetste de enige ware God intens.

#### Gespreksvragen naar aanleiding van de tekst

`Wat wil God dat Mozes doet en waarom? (verzen 7-8)`

`Hoe ernstig is het wat het volk Israël heeft gedaan, en waarom is dat kwetsend voor God?`

`Hoe wilde God in eerste instantie reageren? (verzen 9-10) Heb je daar begrip voor?`

`Welke argumenten werpt Mozes tegen, zodat God niet doet wat Hij van plan is? (verzen 11-12)`

`Aan welke beloften herinnert Mozes God? (vers 13)`

`Heb jij weleens een belofte gebroken uit boosheid? Licht je antwoord toe.`

`Hoe reageerde God? (vers 14)`

#### Opdracht

`Hoe toont Jezus ons zijn liefde?` 