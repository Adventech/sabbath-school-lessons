---
title:  Gebroken brood en uitgegoten wijn
date:   28/08/2022
---

Oswald Chambers spoort ons aan om ‘gebroken brood en uitgegoten wijn’ te zijn voor anderen.

`Lees het citaat. Wat denk je dat Chambers hiermee wil zeggen?`

De Bijbel biedt ons talloze voorbeelden van mensen die ‘gebroken’ werden om anderen te dienen. Mozes moest oneindig veel roddel en kritiek doorstaan terwijl hij het volk naar het beloofde land leidde. Jozef moest een weg bewandelen die tot bedrog en gevangenisstraf leidde omdat hij naar Egypte werd gebracht om daar de positie van een dienaar in te nemen. God liet dat allemaal toe zodat het leven van zijn volk zijn genade en zorg zou uitstralen, niet alleen voor hun eigen welzijn maar ook voor dat van anderen. God kan hetzelfde doen met ons. Het is makkelijk om je boos of gekwetst te voelen in dergelijke situaties. We hebben gisteren al gezegd dat zachtmoedigheid het door God gegeven talent is om zulke dingen ‘geduldig en zonder wrok’ te verdragen.

`Lees Ezechiël 24:15-27. Wat gebeurt er in deze passage? Waarom moest Ezechiël in dit strijdperk staan?`

In Ezechiël 24:24 zegt God, ‘Zo zal Ezechiël voor jullie een teken zijn: zoals hij heeft gedaan, zo moeten jullie doen. Als het onheil komt, zullen jullie beseffen dat Ik God, de HEER, ben.’ Door het voorbeeld van Ezechiël, zou het volk Israël overtuigd raken van wie God is, namelijk de soevereine Heer. Ze zouden deze waarheid inzien door de profetie in vervulling te zien gaan waar Ezechiëls leven en het lijden waarmee hij te maken kreeg, symbool voor stond. Wie weet hoeveel mensen op ‘God, de Heer’ gaan zien doordat ze ons ook zien in een toestand van gebrokenheid?

`Vroeg of laat dwingt het leven ons op de knieën. Wat zijn jouw ervaringen wat betreft gebrokenheid? Wat heb je daarvan geleerd? Hoe kan jouw gekwetste hart door de Heer worden gebruikt om andere mensen te helpen?`

`Ezechiël 24:15-27 Wat gebeurt er in deze passage?`
