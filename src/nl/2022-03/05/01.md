---
title:  Extreme hitte
date:   23/07/2022
---

### Lezen

Genesis 22; Hosea 2:1-12; Job 1:6-2:10; 2 Korintiërs 11:23-29; Jesaja 43:1-7

> <p>Kerntekst</p> 
> ‘Maar de HEER wilde hem breken, Hij maakte hem ziek. Hij offerde zijn leven voor de schuld van anderen, om zijn nageslacht te zien en lang te leven. En door zijn toedoen slaagde wat de HEER wilde.’ Jesaja 53:10

Toen de vrouw van de welbekende christelijke schrijver C.S. Lewis op sterven lag, schreef hij: ‘Het risico dat ik mijn geloof in God verlies is, denk ik, niet zo heel groot. Het gevaar dat wel op de loer ligt, is dat ik vreselijke dingen over Hem voor waar ga houden. De conclusie waar ik bang voor ben is niet ‘God bestaat dus inderdaad niet’, maar veeleer ‘Dus zo is God echt’.’ (A Grief Observed (New York: HarperCollins Publishers, Inc., 1961), pp. 6-7.)

Als dingen een echt dieptepunt bereiken, kiezen sommigen van ons ervoor God volledig af te wijzen. Anderen, zoals Lewis, proberen hun kijk op God te veranderen en stellen zich allerlei verschrikkelijke dingen voor over Hem. De vraag is, ‘Hoe erg kan het worden?’ ‘Hoe heet durft God de oven op te stoken waar Hij zijn volk doorheen laat gaan om zijn uiteindelijke doel met ons te realiseren en ons te vormen naar ‘het evenbeeld van zijn Zoon’? (Romeinen8:29)

`Om alvast over na te denken: Waarom denk je dat God het risico neemt om verkeerd begrepen te worden door degenen waarvan Hij hoopt dat ze Hem willen kennen en liefhebben? In hoeverre denk je dat God bereid is verkeerd begrepen te worden om je te vormen naar ‘het evenbeeld van zijn Zoon’? `

_Op sabbat 30 juli bespreken we met elkaar deze les._ 
