---
title:  Israël is weerspannig
date:   25/07/2022
---

De geschiedenis van Hosea leert ons een paar belangrijke lessen. Hosea zit in een opmerkelijke situatie. Zijn vrouw, Gomer, verlaat hem en krijgt kinderen met andere mannen. Hoewel ze overspel pleegt, draagt God Hosea op zijn vrouw terug te nemen en haar in elk opzicht zijn liefde te tonen. Dit verhaal is een gelijkenis die de relatie tussen God en Israël laat zien. De Israëlieten hadden God verlaten en pleegden in geestelijk opzicht overspel met andere goden. Toch hield God nog steeds van hen en wilde Hij hun laten zien hoeveel Hij van hen hield. Kijk eens goed naar Gods werkwijze!

`Lees Hosea 2:1-12. Welke methoden zal God naar eigen zeggen gebruiken om Israël weer tot zich te trekken? Hoe zal het zijn geweest om dat te doorstaan?`

`Vers 2-3`

`Vers 5-7`

`Vers 8-9 Vers 10`

Dit verhaal stelt twee belangrijke kwesties aan de orde als het gaat om de manier waarop wij God ervaren als Hij ons tot berouw brengt. Allereerst lopen we het risico dat we niet beseffen dat God zich voor ons inzet. Toen Israël in zulke moeilijke en pijnlijke situaties terechtkwam, was het waarschijnlijk moeilijk voor hen te erkennen dat hun God zich inzette om hen te verlossen. Als onze weg wordt versperd door scherpe doornen of op momenten dat we zijn ingesloten en we niet weten waarheen we gaan, vragen we ons af of dit God is (Hosea 2:6). Als ons onze basisbehoeften worden ontnomen of wanneer we voor schut worden gezet, dan stellen we ons deze vraag: kan onze Vader hierbij betrokken zijn? Het gaat erom dat God altijd bezig is ons tot berouw te brengen, wat we ook voelen. Dat doet Hij omdat Hij zoveel van ons houdt.

Daarnaast lopen we het risico dat we God niet begrijpen als Hij zich inzet. We hebben misschien wel door dat God bezig is, maar we vinden het niet leuk wat Hij doet. Als we ons gekwetst en in verlegenheid gebracht voelen, is het makkelijk God ervan te beschuldigen dat Hij wreed is, niet voor ons opkomt en niet om ons geeft. Toch is God er altijd op ingesteld ons te vernieuwen door zijn verbond van liefde.

`Lees Hosea 2:14-23. Wat leert deze passage over God? Vraag de heilige Geest je te laten zien of je je in een bepaald deel van je leven van God hebt afgekeerd. Als je ervan overtuigd bent dat dat het geval is, waarom wacht je dan nog op om het strijdperk te betreden? Wat weerhoudt je ervan alles in de handen van de Heer te leggen?`

`Hosea 2:1-12 – Welke methoden zal God naar eigen zeggen gebruiken om Israël weer tot zich te trekken?` 

