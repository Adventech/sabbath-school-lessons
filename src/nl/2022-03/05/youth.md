---
title:  Jongerenles
date:   29/07/2022
---

### Wanneer anderen het jou moeilijk maken

#### Opdracht van de vorige week

`Hoe kun je als gemeente succesvol zijn?`

#### Lees samen

2 Korintiërs 11:22-30

#### Ijsbrekervraag

`In welke situatie hebben anderen jou het leven bijzonder zuur gemaakt?`

#### Inspiratie

‘Ik heb jullie het goede nieuws van God verteld. En jullie hoefden mij daarvoor niets te betalen. Ik wilde graag arm zijn om jullie rijk te maken met het geloof. Dat lijkt me geen misdaad!’ (2 Korintiërs 11:7, BGT.)

#### Behandel de tekst

In het Nieuwe Testament zijn twee brieven van Paulus aan de christenen te Korinte opgenomen. Ten tijde van de eerste brief is de gemeente onderling verdeeld, maar is er wel een goede relatie met Paulus. Op het moment dat Paulus de tweede brief schrijft, lijkt de situatie te zijn gekanteld. Weliswaar is er meer onderlinge eenheid binnen de gemeente, maar de verstandhouding met Paulus is grondig verstoord. De oorzaak daarvan ligt in het feit dat er iemand in de gemeente is die Paulus – in zijn ogen onterecht – verdriet heeft gedaan. En dat doet pijn. Paulus schrijft deze tweede brief dan ook met tranen in zijn ogen (2 Korintiërs 2:4). Als Gods uitverkoren apostel had Paulus meer te verdragen gehad dan de meeste mensen. Toch bezweek hij niet. In plaats daarvan bracht het hem ertoe God nog meer te prijzen. In 2 Korintiërs 11:23-29 kun je lezen met welke moeilijkheden hij te maken heeft gekregen

#### Gespreksvragen naar aanleiding van de tekst

`Lees vers 22. Wat doet Paulus hier? Wat probeert hij aan te tonen?`

`Hoe ziet Paulus zichzelf en waarom? (vers 23)`

`Wat heeft Paulus allemaal moeten ondergaan terwijl hij Jezus diende? (verzen 24-27) Zou jij dat ervoor overhebben? Waar ligt voor jou de grens? Hoever wil jij gaan in je opoffering voor God?`

`Waaruit blijkt Paulus’ zorg voor de gemeenten? (verzen 28-29)`

`Waar schept Paulus over op? (vers 30) Wat wil Paulus daarmee duidelijk maken?`

#### Opdracht

`Als je zoveel tegenslagen ondervindt als Paulus, hoe zou dit lied jou dan kunnen troosten?` 
