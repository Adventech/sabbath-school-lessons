---
title:  ‘De verlichten’
date:   20/07/2022
---

Gisteren hebben we gezien hoe belangrijk het karakter is voor hen die wachten op de tweede komst. Vandaag kijken we specifiek naar het belang van het karakter voor hen die leven als Jezus komt.

`Lees Daniël 12:1-10 en Openbaring 22:11. Wat is de context van deze passage in Daniël? Om welke periode in de geschiedenis van deze wereld gaat het hier? Wat nog belangrijker is, is wat deze verzen ons leren over het karakter van Gods volk in deze periode. Welke karaktereigenschappen bezitten ze, in tegenstelling tot de goddelozen? `

Daniël krijgt te horen dat er, net voordat Jezus komt, een tijd van grote nood zal zijn die zijn weerga niet kent in de wereldgeschiedenis. In Daniël 12:3,10 lezen we een beschrijving van de rechtvaardigen en de goddelozen op dat moment. Merk op dat de wettelozen ‘wetteloos zullen handelen’, in tegenstelling tot de rechtvaardigen waar vers 3 over zegt dat ze helder zullen stralen, misschien omdat ze ‘zich laten reinigen, zuiveren en louteren’ tijdens deze ‘tijd van verdrukking, zoals er niet geweest is sinds er volken bestaan.’ (Daniël12:1,10) De goddelozen daarentegen begrijpen dat niet, terwijl de rechtvaardigen ‘verlicht’ zijn en het wel inzien.

Wat zien ze in? Wiskunde, wetenschap, hogere kritiek? Spreuken leert dat ‘ontzag voor de HEER het begin van alle kennis is’ (Spreuken 1:7). In dat opzicht zijn de ‘verlichten’ wijs, omdat ze inzicht hebben in de laatste gebeurtenissen, zoals de tijd van verdrukking die zich aandient. Het overrompelt hen niet. Door hun studie van het Woord, weten ze dat dit gaat komen. Wat nog belangrijker is, is dat ze genoeg weten en dat ze zich door deze tijd van nood kunnen laten reinigen en louteren. De goddelozen daarentegen volharden alleen maar nog meer in hun opstandigheid en blijven doorgaan op hun weg van wetteloosheid. Wat de doorslag geeft, is dat we hier een beeld krijgen voorgeschoteld van een groep mensen die een louterend en zuiverend proces hebben doorgemaakt.

`We hebben deze passage bestudeerd in het licht van de eindtijd. Welke principes komen daarin naar voren waardoor we beter kunnen begrijpen waar het louterende en reinigende proces ook vandaag de dag om draait?`

`Daniël 12:1-10; Openbaring 22:11 Wat leren deze verzen over de karaktereigenschappen van Gods volk?`
