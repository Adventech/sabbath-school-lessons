---
title:  Jongerenles
date:   22/07/2022
---

### Verbondenheid

#### Opdracht van de vorige week

`Hoe weet je dat God het is die tot je spreekt?`

#### Lees samen

Efeziërs 4:11-16

#### Ijsbrekervraag

`Wat is de kracht van teamsport en welke is jouw favoriete teamsport?`

#### Inspiratie

‘Iedereen in de kerk krijgt zo een deel van die kracht. Want de kerk kan alleen groeien als iedereen in liefde samenwerkt.’ (Efeziërs 4:16b, BGT.)

#### Behandel de tekst

De apostel Paulus heeft diverse brieven geschreven. Soms aan personen, maar meestal aan christenen in een bepaalde stad. Zo ook aan de christenen in Efeze. Efeze was de hoofdstad van de Romeinse provincie Asia. Zo heette die toen. Die ligt in het westen van Klein-Azië, het huidige Turkije. Paulus schrijft rond 60 na Christus deze brief terwijl hij in de gevangenis zit. In die brief geeft hij aan dat de christenen, aan wie hij schrijft, niet op zichzelf staan, maar verbonden zijn met elkaar in Jezus. Christus is het fundament. Ze zijn immers allemaal gered door het offer van Jezus Christus. Hij heeft zijn leven gegeven voor elk van hen. Dát maakt hen één en verbindt hen met elkaar. Paulus spoort de Efeziërs dan ook aan zich in te zetten die eenheid te bewaren.

#### Gespreksvragen naar aanleiding van de tekst

`Wat voor soort mensen met welke talenten heeft Jezus aangesteld? En wat is hun gezamenlijke taak? (vers 11-12)`

`Met welke functies in jouw gemeente of churchplant kun je deze vergelijken?`

`Wat betekent het om samen als christenen volwassen te zijn? (vers 13)`

`Waarvoor beschermt ons dit? (vers 14)`

`Welke twee voorwaarden zijn nodig om op Jezus te gaan lijken? (vers 15)`

`Zie de ‘Inspiratie’ hier boven. Wat is de kracht van teamwork in jouw gemeente? Hoe maak jij daar deel van uit?`

`Zonder wie kan de kerk niet bestaan? Waarom niet? (vers 16)`

`Op welke manier draagt iedereen bij aan de groei van de kerk? Wie/wat heb je daarvoor nodig?`

`Kun je in je eentje christen zijn en niet naar de kerk gaan?`

`Wat is de belangrijkste sleutel tot eenheid?`

#### Opdracht

`Hoe kun je als gemeente succesvol zijn?`