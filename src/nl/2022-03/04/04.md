---
title:  Jezus’ laatste woorden
date:   19/07/2022
---

Jezus was in Jeruzalem en zou binnenkort sterven. Het Matteüs-evangelie vertelt dat Jezus zijn leerlingen gelijkenissen vertelde in zijn laatste momenten van onderwijzen vlak voor Pasen. Daar horen de gelijkenis van de tien meisjes en het scheiden van de schapen en de bokken bij. Deze verhalen zeggen iets over de manier waarop we in afwachting van Jezus’ komst moeten leven. Met het oog op de tekenen van Jezus’ spoedige komst om ons heen zijn deze gelijkenissen relevanter dan ooit.

Bij de gelijkenis over de tien meisjes wijzen veel geleerden erop dat de olie een symbool is voor de heilige Geest. Ellen White stemt daarmee in, maar voegt daaraan toe dat deze olie ook een symbool is van ons karakter en dat niemand van ons daar zelf voor kan zorgen.

` Lees Matteüs 25:1-12. Wat maakt het uit voor de betekenis van het verhaal of je de olie ziet als een symbool voor de heilige Geest of voor je karakter? Welke waarde heeft deze gelijkenis voor jou als de olie de heilige Geest vertegenwoordigt of wanneer dat staat voor een karakter als dat van Christus?`

`Heilige Geest:`

`Karakter:`

`Lees Matteüs 25:31-46. Op grond van welke criteria worden de schapen van de bokken gescheiden?`

Let erop dat de koning de schapen van de bokken scheidt door te kijken naar hun werken, hun karakter. Jezus zegt hier niet dat mensen op grond van hun daden gered worden, maar er blijkt wel uit hoe belangrijk karakterontwikkeling is in het verlossingsplan. Zij die werkelijk door Christus worden gered, weerspiegelen die verlossing in hun leven en karakter.

`Er wordt weleens gezegd dat ‘karakter dat is, wat een mens is in het donker’. Wat voor mens ben jij als niemand op je let? Wat leert je antwoord je over de veranderingen die jij zou moeten aanbrengen?`

`Matteüs 25:1-12 Wat wil deze gelijkenis ons zeggen?` 
