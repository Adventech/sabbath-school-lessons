---
title:  Het gezicht zien van de goudsmid
date:   16/07/2022
---

### Lezen 
Matteüs 5:16; 25:1-12; 1 Korintiërs 4:9; Efeziërs 3:10; 4:11-16; Job 23:1-10; Daniël 12:1-10

> <p>Kerntekst</p> 
> ‘Wij allen die met onbedekt gezicht de luister van de HEER aanschouwen, zullen meer en meer door de Geest van de HEER naar de luister van dat beeld worden veranderd.’ 2 Korintiërs 3:18

‘Amy Carmichael nam in India een groep kinderen mee naar een ouderwetse goudsmid. Midden in een houtskoolvuur stond een gebogen dakpan. Op de dakpan bevond zich een mengsel van zout, tamarinde en steengruis. Middenin dit mengsel lag het goud. Hoe meer het vuur dat mengsel verteerde, hoe zuiverder het goud werd. Met behulp van een tang viste de goudsmid het goud eruit en, als het nog niet zuiver genoeg was, plaatste hij het terug in het vuur met een nieuw mengsel. Elke keer dat het goud werd teruggeplaatst, werd de temperatuur opgevoerd. De groep vroeg, ‘Hoe weet je wanneer het goud zuiver is?’ De goudsmid gaf dit antwoord: ‘Als ik mijn gezicht erin weerspiegeld zie’.’ (Amy Carmichael, Learning of God (Fort Washington, PA: Christian Literature Crusade, 1989), p. 50.)

God wil ons reinigen. Hij wil ons zo zuiver als goud maken en ons veranderen naar zijn beeld. Dat is een adembenemend doel en het is een nog adembenemender idee dat een karakter als van Christus zich enkel en alleen in ons ontwikkelt door de strijdperken van het leven te betreden.

`Om alvast over na te denken: Welke rol speelt lijden in het zuiveringsproces? Hoe moeten we dit opvatten in het licht van de grote strijd?`

_Op sabbat 23 juli bespreken we met elkaar deze les._