---
title:  ‘Naar zijn evenbeeld’
date:   17/07/2022
---

‘Wie Hij al van tevoren heeft uitgekozen, heeft Hij ook van tevoren bestemd om het evenbeeld te worden van zijn Zoon, die de Eerstgeborene moest zijn van talloze broeders en zusters.’ (Romeinen 8:29)

In het begin heeft God ons geschapen naar zijn evenbeeld (Genesis 1:27). De zonde heeft dat beeld beschadigd.

`Lees Romeinen 8:29. Waaruit blijkt dat het beeld van God in de mens is vervaagd?`

Er is geen twijfel over mogelijk: de zonde heeft een ieder van ons aangetast (Romeinen 3:10-19). Toch wil God ons weer maken tot hetgeen Hij oorspronkelijk voor ogen had met ons. Zo past het vers van vandaag in het grote geheel. Het openbaart Gods plan dat degenen die hun leven ondergeschikt maken aan de heilige Geest ‘het evenbeeld worden van zijn Zoon.’ (Romeinen 8:29) Daar blijft het niet bij. ‘De mens als het evenbeeld van God moet worden hersteld. De eer van God en van Christus zijn betrokken bij het vervolmaken van het karakter van zijn volk’. (Ellen White, De wens der eeuwen, p. 560.)

`Lees het bovenstaande citaat en ook Job 1; Matteüs 5:16; 1 Korintiërs 4:9; Efeziërs 3:10. Wat maak je op uit het bovenstaande citaat van Ellen White?`

Als christenen moeten we nooit vergeten dat we deel uitmaken van een kosmisch drama. De grote strijd tussen Christus en de tegenstander ontvouwt zich in de wereld om ons heen. De strijd neemt vele vormen aan en komt op meerdere manieren tot uiting. Hoewel veel verborgen blijft, kunnen we er als volgelingen van Jezus vanuit gaan dat we een rol hebben te spelen in dit drama. Wij kunnen Christus eren door onze levensstijl.

`Stel je voor dat je op het veld van een enorm stadion staat. Op de tribunes zitten aan de ene kant de hemelse wezens die de Heer trouw zijn en aan de andere kant de wezens die met Lucifer zijn gevallen. Als jouw leven van de afgelopen 24 uur zich op dat veld zou afspelen, welke kant zou dan meer reden hebben om voor je te juichen? Wat vertelt je antwoord over jou?`

`Romeinen 8:29 Waaruit blijkt dat het beeld van God in de mens is vervaagd?`
