---
title:  Karakter en verbondenheid
date:   21/07/2022
---

Een bepaald muzieknummer gaat als volgt: ‘Ik ben een rots, ik ben een eiland’. Heb jij je ooit zo gevoeld, dat je je eigen weg wilde volgen? Misschien heb je mensen weleens horen zeggen, ‘Mijn relatie met God is een persoonlijk iets. Ik wil daar liever niet over praten’.

`Lees Efeziërs 4:11-16. Wat wil Paulus hier overbrengen? Welk belang hecht hij aan verbondenheid?`

In zijn brief aan de Efeziërs omschrijft Paulus de gemeente als een lichaam. Jezus is het hoofd en de rest van het lichaam is zijn volk. Door Efeziërs 4:13 te bestuderen, komt duidelijk naar voren waar het om draait in dat samenzijn. Het gaat erom dat we ‘de tot volle wasdom gekomen volheid van Christus’ zijn geworden (Efeziërs 4:13). Daar hebben we elkaar voor nodig! Het is zeker mogelijk om christen te zijn in je eentje. Het is zelfs bijna onvermijdelijk dat je alleen staat. Kijk maar eens naar de vele mensen die door de eeuwen heen belachelijk zijn gemaakt of vervolgd. Het getuigt op een zeer krachtige manier van Gods macht dat mannen en vrouwen niet bezwijken onder de druk waardoor ze worden omringd. Toch legt Paulus de nadruk op een waarheid die van het allergrootste belang is: uiteindelijk ervaren en openbaren we de volheid van Christus als we samenwerken vanuit een goede verstandhouding met elkaar.

`Lees Efeziërs 4:11-16. Wat moet er volgens Paulus gebeuren voordat de volheid van Christus tot uitdrukking kan komen in onze christelijke gemeenschap?`

`Lees Efeziërs 3:10. Waarin verschilt het getuigenis van een gemeenschap die de volheid van Christus openbaart van een individu die dat eveneens doet? Wat betekent dit voor ons met het oog op de grote strijd?`

`Het is heel makkelijk vriendelijk te zijn als je alleen bent of bij vreemden. Het is veel moeilijker om dat te doen bij mensen die je heel goed kent of die je niet mag. Als we toch in staat zijn die mensen genadig en vriendelijk te behandelen, dan leggen we een onweerstaanbaar getuigenis af van de waarheid over God.`

`Efeziërs 4:11-16 Wat wil Paulus hier overbrengen?`
