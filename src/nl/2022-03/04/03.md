---
title:  Geloven middenin in een louterend vuur
date:   18/07/2022
---

Het is één ding om deel te nemen aan een strijd. Het is iets van een hele andere orde als we zelfs niet weten om welke partijen het dan gaat in die strijd. In een bepaald opzicht hebben christenen juist daarmee te maken. We weten dat die verschillende partijen er zijn. Daar merken we genoeg van in ons leven en toch moeten we doorgaan in geloof en op Hem vertrouwen, ‘de Onzienlijke’ (Hebreeën 11:27).

`Lees Job 23:1-10. Waar draait Jobs worsteling om? Waar is hij blind voor? Wat neemt hij tegelijkertijd in geloof aan, al krijgt hij met allerlei beproevingen te maken? `

Zelfs toen hij middenin zijn vreselijke beproevingen zat, vertrouwde Job op de Heer. Ondanks alles was hij vastbesloten vol te houden. Goud was één van zijn drijfveren om dat te doen. Daarbij ging het niet om een gouden medaille. Hij dacht veeleer aan de toekomst en hij realiseerde zich dat hij er enkel beter uit zou komen als hij zich aan God vastklampte. Dan zou hij zijn als goud. Er wordt ons niet verteld in hoeverre Job wist wat er achter de schermen plaatsvond. Hoeveel ook voor hem verborgen bleef, hij verdroeg desalniettemin het louterende vuur.

Ben jij bang voor dat vuur? Maak je je zorgen om de hitte waar de omstandigheden voor kunnen zorgen? Misschien lijkt die hitte van God, net als bij Job, niet altijd te verklaren. Die hitte kan staan voor het feit dat je misschien maar moeilijk kunt wennen aan je nieuwe baan of je nieuwe woning. Misschien word je slecht behandeld op je werk of zelfs door je eigen familie. Misschien kamp je met ziekte of financiële tegenslagen. Het is soms moeilijk te begrijpen, maar God kan deze pijn gebruiken om je te louteren en te reinigen en zijn beeld in jouw karakter naar voren te brengen.

Uiteindelijk zuiver goud worden, dat was blijkbaar de drijfveer voor Job. Hij hield dat voor ogen om zijn moeilijkheden het hoofd te kunnen bieden. Het getuigt van een sterk karakter dat hij zich, te midden van alle ellende en verdriet, bewust was van het louteringsproces. Al begreep hij het niet, hij wist dat deze beproevingen hem zouden louteren.

`Hoe hebben beproevingen jou gelouterd en gezuiverd? Op welke andere manieren zou dat kunnen gebeuren, behalve door lijden?`

`Job 23:1-10 Waar draait Jobs worsteling om?`