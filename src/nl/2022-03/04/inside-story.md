---
title:  Zendingsbericht
date:   22/07/2022
---

#### God heeft de leiding

_Bolivia, 23 juli_

Kurt

Carol ging naar haar vriend Kurt omdat ze met een groot probleem zat. Iemand probeerde haar woning van haar af te pakken in Trinidad, Bolivia, en ze had Kurts hulp nodig. Het probleem was begonnen toen Carol van Bolivia naar Brazilië verhuisde om een postdoctorale graad te halen in anesthesiologie. Carol en Kurt hadden samengewerkt aan de medische universiteit en zij en haar man hadden de leiding gehad over een medische kliniek in Trinidad.

Toen Carol en haar man naar Brazilië verhuisden, lieten ze hun huis en land achter in de handen van een welbekende vriend. Ze hadden een pareltje in handen met hun bezit, aangezien het op een prachtig stuk bouwgrond stond en het stadscentrum slechts drie huizenblokken verder was. Hun vriend bewoonde hun huis en merkte op dat hij de woning en het omliggende land graag wilde kopen. Carol leende hem het geld om de aankoop te kunnen doen.

Toen Carol een paar jaar later terugkeerde voor een kort bezoek, ontdekte ze tot haar grote schrik dat de vriend wettelijke maatregelen had genomen om het huis en het land zonder betaling te krijgen. Hij deed beroep op de zogenoemde ‘verkrijgende verjaring’, een wettelijk proces dat een individu het recht geeft op bezit na het voor een lange, ononderbroken tijd in handen te hebben gehad. Carol stapte naar de rechter en het proces sleepte zich jaar na jaar voort.

In het vijfde jaar van het proces rondde Carol haar postdoctorale opleiding af en kreeg ze een goede baan in Brazilië. Zij en haar man kochten een huis in Brazilië en vestigden zich. Ze hadden het geld niet om de rechtszaak in Bolivia voort te zetten en daarom benaderde Carol Kurt, een oude vriend. ‘Ik wil het land en het huis aan de kerk geven’, zei ze. Ze legde uit dat zij en haar man voorheen plannen hadden gemaakt om een medisch centrum te bouwen op het land. Nu was het haar wens dat er een adventkerk kwam. ‘Dit stuk land moet een ziekenhuis voor het hart worden’, stelde ze.

Kurt sprak de kerkelijke leiders erover aan en ze namen het geschenk graag in ontvangst om de evangelieverspreiding buiten de stad te beginnen. Toch wees alles erop dat satan de afspraak wilde boycotten. De rechtszaak duurde nog vijf jaar en zelfs de Hoge Raad in Bolivia kreeg ermee te maken. De zaak nam veel tijd in beslag, maar de goede HEER greep in en de Hoge Raad besliste binnen dertig dagen in het voordeel van de Adventkerk. De kerk kreeg het land in bezit en plannen werden gemaakt om een nieuwe kerk en gezondheidscentrum te bouwen.

In dit kwartaal gaat uw dertiende sabbatcollecte naar de bouw van de kerk en het gezondheidscentrum in Trinidad. Dank u dat u veel wilt geven op 24 september zodat dit stuk land een ziekenhuis voor harten wordt. ‘God heeft opnieuw laten zien dat Hij de tijden bepaalt en de plaatsen vaststelt naar Hij weet dat goed is’, zei Kurt. ‘God heeft de leiding. Mag zijn wil gedaan worden op aarde alzo ook in de hemel’. 
