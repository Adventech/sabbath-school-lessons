---
title:  Verdere studie
date:   22/07/2022
---

Lees Ellen White, ‘God promises us a New Heart of Flesh’, p. 100 in Sons and Daughters of God; ‘De bruidegom tegemoet’, pp. 346-359 in Verhalen om verder te vertellen’; ‘De tijd der benauwdheid’, pp. 567-585 in De grote strijd.

‘Karaktervorming is het belangrijkste werk dat ooit aan menselijke wezens is toevertrouwd. Het was nog nooit zo belangrijk dat nauwkeurig te bestuderen als nu. Er is nog nooit een generatie geweest die is geroepen dingen onder ogen te zien van zo’n geweldige omvang. Nooit eerder werden jonge mannen en vrouwen gesteld voor gevaren die zo groot waren als die waarvoor zij zich vandaag de dag geplaatst zien.’ (Ellen White, Karaktervorming, p. 227.)

‘In de gelijkenis wordt over de dwaze meisjes gezegd dat ze om olie smeken, maar dat ze voor hun verzoek geen gehoor vinden. Dit staat symbool voor allen die zichzelf niet hebben voorbereid door een karakter te ontwikkelen dat een tijd van crisis kan doorstaan. Het is net alsof ze naar hun buren zouden gaan met de woorden, ‘Geef me jouw karakter, anders ga ik verloren’. Degenen die verstandig waren, konden hun olie niet overgieten in de flakkerende lampen van de dwaze meisjes. Karakter is niet overdraagbaar. Je kunt het niet kopen of verkopen, maar je moet het ontwikkelen. Door de tijden van verdrukking heeft de Heer elk individu de mogelijkheid gegeven een rechtvaardig karakter te verkrijgen. Er is echter niet voorzien in een mogelijkheid dat een mens een ander blij kan maken met het karakter dat hij heeft gekregen door moeilijke periodes te doorstaan en door lessen te leren van de grote leraar. Daardoor blijft hij trouw ondanks de verdrukking en hij oefent zijn geloof om bergen van onmogelijkheden terzijde te schuiven.’ ( Ellen White, The Youth’s Instructor, Jan. 16, 1896.)

`Matteüs 25:31-46 – Op grond van welke criteria worden de schapen van de bokken gescheiden?`

**Gespreksvragen**

` Wat houdt ‘karaktervorming’ precies in? Hoe vindt dat plaats? Hoe zichtbaar zou karaktervorming moeten zijn in jouw leven en in jouw gemeente?`

` Bij donderdag hebben we besproken hoe belangrijk verbondenheid is in het leven van een christen. Hoe goed slaagt uw plaatselijke gemeente erin te fungeren als het lichaam van Christus? Hoezeer slaagt jouw gemeente erin de Heer te vertegenwoordigen? Bespreek met elkaar wat je kunt doen om dat beter te doen.`

` Bespreek met elkaar waarom karaktervorming zo belangrijk is, ook al worden we alleen gered door geloof in Jezus. Als zijn gerechtigheid en zijn volmaakte karakter ons verlossen, waarom moeten we dan nog aan ons karakter werken?`

`Hellen Keller was van jongs af aan blind en doof. Zij schreef: ‘Karakter kan niet in stilte en zonder problemen worden ontwikkeld. De mens kan alleen sterk worden door ellende en verdriet mee te maken. Alleen dan wordt je inzicht helder, ontvangt onze ambitie inspiratie en zijn we succesvol.’ (Leadership, vol. 17, no. 4.) Ben je het daarmee eens? Welke verbanden bestaan er tussen karakter, lijden en de grote strijd?`