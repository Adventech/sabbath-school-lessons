---
title:  Jongerenles
date:   08/07/2022
---

### De strijdperken die nog gaan komen

#### Opdracht van de vorige week

`Hoe zou jij psalm 23 zingen?`

#### Lees samen

2 Korintiërs 12:6-10

#### Ijsbrekervraag

`Hoe ga jij om met tegenslagen?`

#### Inspiratie

‘Vrienden, wees niet verbaasd dat jullie als christenen moeten lijden. Wat er met jullie gebeurt, is niet vreemd. Het is een test voor jullie geloof.’ (1 Petrus 4:12, BGT)

#### Behandel de tekst

Ons leven kent verschillende vormen van lijden. Er kan jou iets overkomen waar je niet om hebt gevraagd of waar je geen aanleiding toe hebt gegeven, bijvoorbeeld een natuurramp of een auto-ongeluk waar je geen schuld aan hebt. Er zijn echter ook vormen van lijden die het gevolg zijn van je eigen gedrag. Als je ongezond leeft en ziek wordt, dan ligt het idee van oorzaak en gevolg meer voor de hand. De apostel Paulus lijdt ook, maar niet omdat hij het ernaar heeft gemaakt. Hij is er niet zelf de oorzaak van, althans niet in het Bijbelgedeelte van deze studie. Het mooie aan Paulus is, dat hij God niet de schuld geeft van zijn lijden. Iets wat anderen in onze tijd nogal eens doen. Omdat er veel leed is in de wereld menen zij dat er geen liefdevolle God kan bestaan. Paulus laat juist zien dat tegenslag niet betekent dat God er niet is, en omgekeerd ook, als God er is en je zegent betekent dit niet dat je leven geen tegenslagen kent. Iedereen heeft zo zijn eigen strijd. De vraag is, hoe ga je ermee om?

#### Gespreksvragen naar aanleiding van de tekst

`Paulus heeft iets bijzonders meegemaakt. Stel dat hij erover zou opscheppen, waarom vindt hij dat niet raar? (2 Korintiërs 12:6)`

`En toch schept hij er niet over op. Waarom niet? (verzen 6-7)`

`Van wie zijn die bijzondere ervaringen afkomstig?`

`Wat heeft Paulus nog meer gekregen? (vers 7) En wie houdt hij daarvoor verantwoordelijk?`

`Wat vroeg Paulus aan God? (vers 8) En hoe antwoordde God? (vers 9) Waarom?`

`Hoe gaat Paulus met deze tegenslag om? (vers 10) Wat doe jij als je het moeilijk hebt?`

#### Opdracht

`Wat helpt jou als je het moeilijk hebt?` 