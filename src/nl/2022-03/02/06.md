---
title:  Strijdperken en volwassenheid
date:   07/07/2022
---

‘Om te verhinderen dat ik mezelf zou verheffen, werd mij een doorn in het vlees gestoken: ik word gekweld door een engel van satan.’ (2 Korintiërs 12:7)

Er is een groot verschil tussen afhakken en snoeien. De planten die we niet meer willen, hakken we af, maar de planten die moeten groeien om meer vrucht te dragen, die snoeien we. Toch is voor beide handelingen een scherp mes nodig. Als je snoeit, snij je bepaalde stukken van de plant af. In de ogen van een beginnende tuinier zal het de indruk wekken dat je de plant vernietigt. In geestelijk verband schrijft Bruce Wilkinson, ‘Bid je om Gods overvloedige zegeningen en smeek je Hem of Hij je meer op zijn Zoon wil laten lijken? Als je daar “ja” op zegt, dan vraag je erom dat Hij de snoeischaar gebruikt.’ (ruce Wilkinson, Secrets of the Vine (Sisters, OR: Multnomah Publishers, Inc., 2001), p. 60.)

Mensen hebben zich afgevraagd wat Paulus eigenlijk bedoelt met ‘een doorn in het vlees’. Sommigen denken dat Paulus voortdurend door vijanden werd aangevallen omdat hij spraakproblemen had. Waarschijnlijk ging het om een oogprobleem (Zie: Ellen White Comments, The SDA Bible Commentary, vol. 6, p. 1107.). Het is opmerkelijk dat Paulus ervan overtuigd is dat deze ‘doorn’ hem ‘gegeven is’ (HSV).

`Lees 2 Korintiërs 12:7. Wat bedoelde Paulus met zijn uitspraak dat de doorn ‘hem was gegeven’? Wie gaf hem die doorn? Hoe kon God het in Paulus’ voordeel gebruiken?`

Merk op dat Paulus’ doorn een heel specifiek doel had: ‘om te verhinderen dat ik mezelf zou verheffen’. Hij had de doorn niet ontvangen omdat hij een bepaalde zonde had begaan. De doorn moest voorkomen dat hij in de toekomst zou zondigen. Paulus erkende dat hij van nature zwak was voor de zonde en dat deze ‘doorn’ hem daartegen kon beschermen.

`Lees 2 Korintiërs 12:7-10. Hoe gaat Paulus om met zijn ‘doorn’? Denk je dat Paulus’ zwakte hem nog een paar andere geestelijke voordelen opleverde? Hoe kan Paulus’ reactie je helpen met de ‘doorns’ die jij moet verdragen?`

`In welke opzichten kan Gods plan voor jouw geestelijke ontwikkeling verschillen van je eigen ideeën? Bedenk op welke gebieden in jouw leven je nog meer vrucht kunt dragen in gerechtigheid? Welke geestelijke kwaliteiten hoop jij verder te ontwikkelen door God te vragen of Hij je wil ‘snoeien’?`

`2 Korintiërs 12:7-10 Hoe gaat Paulus om met zijn ‘doorn’?`