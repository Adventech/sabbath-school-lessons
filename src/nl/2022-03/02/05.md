---
title:  Strijdperken die tot reiniging leiden
date:   06/07/2022
---

‘Daarom – dit zegt de HEER van de hemelse machten: Ik ga hen zuiveren en toetsen. Wat kan Ik anders doen met mijn volk?’ (Jeremia 9:6)

‘Als de Geest van God je tot een uitspraak van de Heer brengt die pijnlijk is, dan kun je er zeker van zijn dat er iets in je is waarvan Hij wil dat het pijn doet opdat het verdwijnt.’ (Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.)

`Lees het bovenstaande citaat en Bijbelvers. Begrijp je wat daar staat? Hoe heb jij pijn ervaren die gepaard gaat met het reinigingsproces?`

`Lees Jeremia 9:7-16. God zegt dat Hij Juda en Jeruzalem zal ‘zuiveren en toetsen’ (Jeremia 9:6). Om welke twee redenen doet God dit? Hoe worden we gezuiverd?`

Als God zuivert en toetst, dan is dat een ingrijpende zaak. Wellicht zijn er drie redenen waarom die zuivering en toetsing op een strijdperk kan lijken. Het doet ons allereerst pijn als God bepaalde omstandigheden toelaat om de zonde onder onze aandacht te brengen. Kort tevoren schrijft Jeremia op droevige toon, ‘Het vuur verschroeit zelfs de blaasbalg, maar het lood levert geen zilver. Vergeefs zuivert de smelter, het goede en het slechte worden niet gescheiden.’ (Jeremia 6:29) Er is dus soms iets ingrijpends nodig om onze aandacht te trekken. Vervolgens krijgen we met verdriet te maken als we berouw hebben over de zonde die we nu heel duidelijk onder ogen zien. Het kan tenslotte ook frustrerend zijn als we ons leven proberen te beteren. Soms is het ongemakkelijk en moeilijk om er steeds voor te kiezen dingen op te geven die ons zo na aan het hart liggen.

`Ga bij jezelf na met welke zonden jij worstelt. Als God je vandaag zou zuiveren en toetsen, hoe zou Hij dat dan aanpakken? Wat kun je doen om daar een punt achter te zetten voordat God de zaken drastisch gaat aanpakken, net zoals Hij dat deed bij Israël?`

`Jeremia 9:6-15 Wat zegt God dat Hij gaat doen en waarom doet Hij dit?`