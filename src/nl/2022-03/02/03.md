---
title:  Strijdperken van de tegenstander
date:   04/07/2022
---

‘Wees waakzaam, wees op uw hoede, want uw vijand, de duivel, zwerft rond als een brullende leeuw, op zoek naar een prooi.’ (1 Petrus 5:8)

`Lees het bovenstaande vers. Wat leert het ons? Stel jezelf de vraag ‘Hoe serieus neem ik deze woorden?’ Hoe kan jouw levenswijze die vraag beantwoorden?`

Heb je ooit een hongerige leeuw gezien? Het is een overweldigend gezicht omdat je weet dat het dier zo ongeveer alles kan vangen en eten, waar het ook maar zin in heeft. Petrus zegt dat de duivel op dezelfde manier rondgaat. Als we om ons heen kijken, zien we de gevolgen van zijn honger om te doden. We ontkomen er niet aan dat we overal om ons heen dood, ellende en het verdraaien en vervormen van normen en waarden zien.

`Lees 1 Petrus 5:8-11. Hoe moeten christenen reageren op deze aanvallen?`

`Lees 1 Petrus 5:10. Wat belooft God te doen voor degenen die lijden?`

Petrus schrijft deze woorden in verband met hoe je vanuit je christelijk geloof op de aanvallen van de tegenstander moet reageren. Zoals we al hebben gezegd, gaat hij op verschillende manieren te werk. Hoewel we ons bewust moeten zijn van het bestaan en van de invloed van onze vijand, dienen we nooit ontmoedigd te raken. We kunnen ons altijd vasthouden aan het feit dat Jezus de tegenstander heeft verslagen en dat hij dus een overwonnen vijand is. We zullen ook nooit verslagen worden als we verbonden blijven met Jezus en ons in geloof aan Hem vasthouden. Vanwege het kruis is Christus’ overwinning onze overwinning.

`Denk aan andere manieren waarop de tegenstander pijn veroorzaakt. Hoe kan het lezen van 1 Petrus 5:8-11 ons helpen bij het hartzeer dat we doormaken omdat we nou eenmaal in een zondige wereld leven waar de tegenstander grote schade aanricht?`

`1 Petrus 5:8-11 Welk advies krijgen we en welke belofte?`