---
title:  De strijdperken die nog gaan komen
date:   02/07/2022
---

### Lezen

1 Petrus 4:12-19; 5:8-11; Romeinen 1:21-32; Jeremia 9:7-16; 2 Korintiërs 12:7-1

> <p>Kerntekst</p> > ‘Geliefde broeders en zusters, wees niet verbaasd over de vuurproef die u ondergaat; er overkomt u niets uitzonderlijks. Hoe meer u deel hebt aan Christus’ lijden, des te meer moet u zich verheugen, en des te uitbundiger zal uw vreugde zijn wanneer zijn luister geopenbaard wordt.’ 1 Petrus 4:12-13

In een laboratorium komt het vaak voor dat diverse stoffen in een buisje worden gedaan om ze vervolgens te verhitten tot buitensporig hoge temperaturen. Naarmate het buisje warmer wordt, zullen de stoffen gaan smelten, sissen, spatten of helder gaan branden. Dat is afhankelijk van hun bestanddelen. Zo’n buisje wordt een smeltkroes genoemd.

Het woordenboek omschrijft een smeltkroes als (1) een vat waarin een substantie tot een hoge verhittingsgraad kan worden gesmolten, (2) een zware beproeving, (3) een plaats of situatie waarin geconcentreerde krachten op elkaar inwerken om te zorgen voor verandering of vooruitgang of om dat proces te beïnvloeden.

Deze definities geven ons een beter begrip van wat er plaatsvindt in ons geestelijk leven. Deze week benadrukken we een paar punten die kunnen verklaren waarom we soms onder druk staan en beproevingen hebben te doorstaan. Dat vindt plaats op momenten waar de omstandigheden ervoor zorgen dat ons karakter zich aanpast, ontwikkelt en een groeiproces doormaakt. Dat zal ons helpen te beseffen wat God in ons leven doet zodat we weten hoe te reageren als zich zo’n smeltkroes aandient. Een smeltkroes is dan een beschrijving van een strijdperk dat we betreden.

`Om alvast over na te denken: Waarom gaat ons leven niet altijd over rozen?`

_Op sabbat 9 juli bespreken we met elkaar deze les._