---
title:  De vogelkooi
date:   09/07/2022
---

### Lezen 
Exodus 14; 15:22-27; 17:1-7; Spreuken 3; Lucas 4:1-13; 1 Petrus 1:6-9

> <p>Kerntekst</p> 
> Verheug u hierover, al moet u nu tot uw verdriet nog een korte tijd allerlei beproevingen verduren.’ 1 Petrus 1:6

‘In het volle daglicht, en binnen het gehoor van de muziek van andere stemmen, zal de gekooide vogel het lied niet zingen dat zijn meester hem wil leren. Hij leert een toontje van dit en een triller van dat, maar nooit een aparte gehele melodie. Dan bedekt de meester de kooi en plaatst die waar de vogel zal luisteren naar dat ene lied, dat hij moet zingen. In het donker probeert hij het en hij probeert nog eens dat lied te zingen, totdat hij het heeft geleerd en dan komt het eruit en zingt hij een perfecte melodie. Dan wordt de vogel weer naar buiten gebracht en zal hij dat lied vanaf nu ook in het licht kunnen zingen. Zo gaat God ook om met zijn kinderen. Hij wil ons een lied leren, en wanneer wij dat geleerd hebben te midden van schaduwen van beproeving, dan kunnen wij het daarna altijd zingen.’ (Ellen White, De weg tot gezondheid, pp. 281-282.)

Let erop dat het de meester zelf is die de vogel in de duisternis zet. Het is geen verrassing dat de tegenstander ellende veroorzaakt, maar zou God zelf ons werkelijk het strijdperk in leiden waar wij verwarring of pijn moeten doorstaan?

`Om alvast over na te denken: Welke voorbeelden kun je bedenken vanuit de Bijbel waarin God mensen iets laat ervaren terwijl Hij weet dat het lijden met zich mee zal brengen? Welke nieuwe liederen denk je dat Hij hun wilde leren?`

_Op sabbat 16 juli bespreken we met elkaar deze les._