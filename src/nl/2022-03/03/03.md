---
title:  Bitter water
date:   11/07/2022
---

‘Vanuit de woestijn van Sin trok het hele volk van Israël verder, van de ene pleisterplaats naar de andere, volgens de aanwijzingen van de HEER. Toen ze hun tenten opsloegen in Refidim, bleek daar geen water te zijn om te drinken.’ (Exodus 17:1)

Misschien worden we niet altijd op onze wenken bediend door God, maar kunnen we er in ieder geval van uitgaan dat we krijgen wat we nodig hebben? Niet wat wij denken dat we nodig hebben, maar wat we werkelijk nodig hebben? Er was één ding dat de Israëlieten zonder twijfel nodig hadden. Dat was water. Net nadat God de Israëlieten in de wolk door de Rode Zee had geleid, volgden ze Hem drie dagen lang door de hete, waterloze woestijn. Vooral in de woestijn is hun wanhoop heel begrijpelijk. Juist daar is het van levensbelang water te vinden. Wanneer zouden ze het water krijgen dat ze nodig hadden?

Waar leidde God hen naartoe? De vuurzuil trok op naar Mara waar dan eindelijk water was. Wat zullen ze blij zijn geweest. Toen ze het water echter proefden, spuugden ze het meteen weer uit omdat het bitter was. ‘Het volk begon zich bij Mozes te beklagen. “Wat moeten we drinken?”, zeiden ze.’ (Exodus 15:24) Een paar dagen later doet God bijna precies hetzelfde. Deze keer houdt de vuurzuil halt waar er helemaal geen water is (Exodus 17:1).

`Lees Exodus 15:22-27 en 17:1-7. Wat kwam Israël over God te weten door Mara en Refidim? Wat hadden ze daarvan moeten leren?`

`Lees Exodus 17:7. Welke vraag stelden de kinderen van Israël bij Refidim?`

`Heb jij je die vraag ook wel eens gesteld? Waarom? Hoe voelde je je en welke lessen heb je geleerd van het antwoord? Hoe vaak moeten onze vragen worden beantwoord voordat we stoppen ze te stellen?`

`Exodus 15:22-27; 17:1-7 Wat kwam Israël over God te weten door Mara en Refidim?`