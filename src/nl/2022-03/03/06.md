---
title:  Vuurproef
date:   14/07/2022
---

Er was een jonge man die we Alex zullen noemen. Hij had een zeer problematische jeugd gehad: drugs, geweld en hij had zelfs enige tijd in de gevangenis gezeten. Totdat Alex, door de vriendelijkheid van een plaatselijk gemeentelid (van wie Alex iets had gestolen), God leerde kennen en zijn hart aan Jezus gaf. Hoewel zijn problemen en worstelingen niet waren verdwenen en bepaalde dingen uit zijn verleden er ook nog steeds waren, was Alex in Jezus een nieuw mens. Hij hield van God en probeerde die liefde te uiten door zijn geboden te gehoorzamen (1 Johannes 5:1-2). Op een zeker moment voelde Alex het sterke verlangen predikant te worden. Alles wees erop dat dat de bedoeling was. Hij beantwoordde Gods roeping, daar was geen twijfel over mogelijk. In het begin ging alles van een leien dakje op de universiteit. Tot het een na het ander mis ging en zijn leven gaandeweg in elkaar stortte. Zijn bron van inkomsten begon op te drogen. Een goede vriend keerde zich tegen hem door hem, zo bleek, onterecht te beschuldigen. Dat had wel tot gevolg dat zijn goede naam de grond in werd geboord. Daarna werd hij om de haverklap ziek. Niemand wist hoe dat kwam, maar het had zo’n invloed op zijn studie dat hij bang was dat hij helemaal zou moeten stoppen met de opleiding. Als klap op de vuurpijl streed hij tegen het sterke verlangen drugs te gebruiken, waar je makkelijk aan kon komen in de buurt waar hij woonde. Op een gegeven moment gaf hij daar zelfs aan toe. Alex begreep niet waarom dit allemaal gebeurde, vooral omdat hij er boven alles zeker van was dat de Heer hem naar deze school had geleid. Had Alex het bij het verkeerde eind? Als dat zo was, stond zijn hele ervaring met God dan op losse schroeven? Hij begon nu zelfs te twijfelen aan de meest fundamentele punten van zijn geloof.

`Lees Spreuken 3; Jeremia 29:13; Romeinen 8:28; 2 Korintiërs 12:9; Hebreeën 13:5. Stel je voor dat Alex middenin deze crisis, naar je toekomt en om advies vraagt. Wat zou je zeggen? Welke ervaringen heb jezelf gehad die iemand zoals Alex kunnen helpen? Welke Bijbelverzen zou je aanhalen? Welke steun bieden de genoemde verzen in zo’n situatie?`

Bijna iedereen die de Heer volgt, heeft weleens te maken gehad met problemen waardoor ze in de verleiding kwamen aan Gods leiding te twijfelen. In zulke situaties gaat het erom dat we ons vast blijven klampen aan de beloftes, dat we aan Gods leiding in het verleden blijven denken en dat we bidden om geloof en volharding. De Heer zal ons nooit opgeven.

`We moeten ons afvragen: Hoe kunnen we ervoor zorgen dat we niet toegeven aan de verleiding door Hem in de steek te laten?`

`Spreuken 3; Jeremia 29:13; Romeinen 8:28; 2 Korintiërs 12:9; Hebreeën 13:5. Welke steun bieden deze verzen?`
