---
title:  Verdere studie
date:   15/07/2022
---

Lees Ellen White, ‘De uittocht’, pp. 245-253; ‘Van de Rode Zee naar de Sinaï’, pp. 254-267 in Patriarchen en profeten; ‘De verzoeking’, pp. 84-93 in De wens der eeuwen.

‘Ook vroeger leidde de Heer zijn volk naar Refidim en Hij kan ervoor kiezen ons daar eveneens naartoe te brengen om onze loyaliteit op de proef te stellen. Hij voert ons niet enkel naar plezierige plekken. Als Hij dat zou doen, zouden we in onze zelfgenoegzaamheid kunnen vergeten dat Hij onze helper is. Hij wil zichzelf aan ons openbaren en ons wijzen op de overvloedige krachtbronnen die ons ter beschikking staan. Hij staat toe dat ons beproevingen en teleurstellingen overkomen zodat we ons realiseren hoe hulpeloos we zijn en leren dat we Hem om hulp kunnen vragen. Hij kan ervoor zorgen dat er verkoelende waterstromen uit rotsachtig gesteente komen. Eenmaal zullen we oog in oog staan met God en zien zoals we gezien worden en kennen zoals we gekend worden en dan pas zullen we weten hoeveel lasten Hij voor ons heeft gedragen en hoe veel lasten Hij graag op zich had genomen, als wij die aan Hem hadden gegeven vanuit een kinderlijk geloof.’ (Ellen White, ‘Rephidim,’ Advent Review Sabbath Herald, April 7, 1903.)

`Exodus 14:31 Wat leerden de Israëlieten van deze ervaring?`

**Gespreksvragen**

`We denken soms dat beproevingen iets individueels zijn en dat is natuurlijk ook zo. Kun je toch ook een paar beproevingen bedenken waar we ons als kerk in haar geheel of als plaatselijke gemeente tegen moeten wapenen? Aan welke dingen moeten we dan denken?`

`Vraag degenen die daartoe bereid zijn om te vertellen over de ‘nare plekken’ waar ze naartoe zijn geleid. Waarom waren ze zo naar? Als ze die ervaringen opnieuw zouden moeten ondergaan, zouden ze er nu dan anders tegenaan kijken?`

`We weten allemaal waarom God het toelaat dat we gereinigd en gelouterd worden door beproevingen. Hoe kunnen we er wijs uit worden als we met beproevingen te maken krijgen die geen doel lijken te hebben, zoals wanneer iemand bijvoorbeeld om het leven komt door een auto-ongeluk? Bespreek een paar mogelijke antwoorden in de groep.`

`Neem er als groep de tijd voor om voor elkaar te bidden, zodat ieder lid zich sterk genoeg voelt om beproevingen het hoofd te bieden en trouw te blijven.`

`Kent de groep iemand die de weg is kwijtgeraakt doordat hij/zij met ellende te maken kreeg? Zo ja, op welke praktische manier zou je die persoon kunnen helpen weer terug te keren?`