---
title:  Via een doodlopende weg naar het beloofde land
date:   10/07/2022
---

‘Toen de Israëlieten de farao zagen naderen, met al zijn paarden, wagens en ruiters en al zijn voetvolk, werden ze doodsbang en riepen ze de HEER luidkeels om hulp.’ (Exodus 14:10)

Ben je ooit in de maling genomen, in de val gelokt of heb je ooit op een doodlopend spoor gezeten? Soms is het leuk, dan is het net alsof je nietsvermoedend een kamer binnenloopt vol met afwachtende vrienden die allemaal tegelijk roepen ‘Verrassing! Fijne verjaardag!!’ Soms is het als een klap in je gezicht en een fikse klap ook. Misschien ben je gepest op school of door een collega op je werk die je plompverloren voor schut wilde zetten.

Vanaf de dag dat de Israëlieten Egypte verlieten tot het moment dat ze het beloofde land binnengingen, ‘ging de HEER voor hen uit om hun de weg te wijzen, overdag in een wolkkolom, ’s nachts in een lichtende vuurzuil. Zo konden ze dag en nacht verder trekken.’ (Exodus 13:21) Bij elke stap op de route ging God zelf hun voor. Kijk echter eens waar Hij hen in het begin naartoe leidde: naar een plek waar de zee zich voor hen uitstrekte met berghellingen aan beide kanten en het leger van de farao vlak achter hen!

`Lees Exodus 14. Waarom stond God het toe dat de Israëlieten in een situatie terechtkwamen die hun grote angst zou inboezemen?`

‘De vuurzuil’ volgen is geen garantie dat we voortdurend blij zullen zijn. Het kan ook een hele moeilijke ervaring zijn, omdat de training in gerechtigheid ons naar situaties toe leidt die ons hart, dat van nature niet te vertrouwen is, op de proef stellen (Jeremia 17:9). Te midden van deze moeilijkheden is de sleutel tot weten dat we God werkelijk volgen niet de afwezigheid van beproevingen of pijn. God werkelijk volgen houdt in dat we open staan voor zijn onderwijs en de bereidheid onze gedachten en harten echt te onderwerpen aan zijn leiding.

`Lees Exodus 14:31. Wat leerden de Israëlieten van deze ervaring?`

`Waarom is het soms zo moeilijk op God te vertrouwen, ook al kennen we vele van de geweldige beloftes die Hij ons heeft gegeven? Vertel eens wat van een moeilijke tijd waar God je naartoe heeft gebracht om je te leren in Hem ‘te geloven’ en Hem ‘te vrezen’.`

`Exodus 14 Waarom stond God deze situatie toe?`