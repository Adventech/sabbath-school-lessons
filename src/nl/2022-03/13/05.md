---
title:  De gekruisigde God
date:   21/09/2022
---

De dood door kruisiging was één van de zwaarste straffen die de Romeinen oplegden aan iemand. Er was geen ergere manier om te sterven. Hoe vreselijk moet het dus zijn geweest voor iemand om zo gedood te worden. Dat gold zeker voor de Zoon van God! We moeten altijd bedenken dat Jezus naar deze wereld kwam als een mens zoals wij. De slagen, geselingen, de spijkers die in zijn handen en voeten werden geboord, het gewicht van zijn eigen lichaam dat aan de opengereten wonden trok, moeten de fysieke pijn ondraaglijk hebben gemaakt. Dit was zelfs voor de zwaarste criminelen een wrede behandeling. Hoe onrechtvaardig is het dan dat Jezus, die geen fout had begaan, zo’n lot moest ondergaan. Zoals we weten, viel de fysieke pijn van Christus echter in het niet bij wat er werkelijk gebeurde. Dit was veel meer dan het doden van een onschuldige man.

`Lees Matteüs 27:45,51-52; Marcus 15:38. Uit welke gebeurtenissen van rond de tijd dat Jezus stierf kunnen we afleiden dat er meer gaande was dan de meeste mensen toen begrepen hebben? Hoe kunnen die gebeurtenissen ons duidelijk maken wat er op dat moment gebeurde?`

Het is wel duidelijk dat hier niet slechts sprake is van de dood, hoe onterecht ook, van een onschuldige man. De Bijbel leert ons dat Gods toorn over de zonde, onze zonde wel te verstaan, terechtkwam op Jezus. Aan het kruis ervoer Jezus de gerechtvaardigde afschuw van een rechtvaardige God over de zonde, en wel de zonden van de hele wereld. Daarom doorstond Jezus iets dat veel dieper, duisterder en pijnlijker was dan enig mens ooit zal begrijpen of ervaren.

`Welke hoop en bemoediging kun jij putten uit het feit dat Christus voor jou heeft geleden aan het kruis, wanneer jij door welke moeilijkheden dan ook heengaat? `

`Matteüs 27:45, 51-52; Marcus 15:38 Wat gebeurde er allemaal rond de tijd dat Jezus stierf?`
