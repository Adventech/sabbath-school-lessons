---
title:  Veracht en door mensen gemeden
date:   19/09/2022
---

`Lees Matteüs 12:22-24; Lucas 4:21-30; Johannes 8:58-59. Houd in gedachten dat Jezus goddelijk was, de Schepper van hemel en aarde en dat Hij kwam om zijn leven op te offeren voor alle zonden van de hele wereld. Waarom helpen deze verzen ons om te begrijpen welk lijden Jezus doorstond op deze aarde?`

De leiders en het gewone volk hadden doorlopend een verkeerd beeld van Jezus’ leven, daden en onderricht. Daarom werd Hij afgewezen en gehaat door de mensen terwijl Hij was gekomen om hen te redden. In zekere zin lijkt dat op ouders die een afgedwaald kind zien dat hulp nodig heeft. Hoewel zij bereid zijn alles op te geven voor dat kind, wijst het kind de ouders af en overlaadt hen met beledigingen en verwerpingen. Zij zijn wellicht de enige personen die hem/haar kunnen behoeden voor een totale ondergang. Dat is precies wat Jezus ervoer in de periode dat Hij op deze aarde was. Dat moet heel pijnlijk zijn geweest voor Hem!

`Lees Matteüs 23:37. Hoe was het voor Christus om te worden afgewezen? Terwijl je dit vers leest, stel jezelf dan deze vraag, ‘Had Hij medelijden met zichzelf (wat wij vaak hebben als we worden afgewezen) of was er iets anders aan de hand?’ Als dat zo is, waar gaat het dan om?`

We hebben die stekel van afwijzing allemaal wel eens gevoeld en misschien leek onze pijn wel op die van Christus in de zin dat het ook ons overkwam vanwege onzelfzuchtigheid. We hadden verdriet, niet omdat we werden afgewezen, maar om wat de afwijzing zou betekenen voor degene die dat deed. Het zou bijvoorbeeld kunnen gaan om een dierbare van ons die verlossing in Christus niet wil aanvaarden. Probeer je voor te stellen hoe dat voor Jezus moet zijn geweest, die precies wist wat Hij zou ondergaan om hen te redden en die ook heel goed wist wat de gevolgen waren van hun afwijzing. ‘Door zijn onschuld drongen de aanvallen van de tegenstander zozeer tot Hem [Christus] door.’ (Ellen White, Selected Messages, vol. 3, p. 129.)

`Wat kun jij leren van Christus dat je kan helpen met de pijn van afwijzing om te gaan? Wat laat zijn voorbeeld jou zien? Hoe kun je dat toepassen op je eigen leven?`

`Matteüs 12:22-24; Lucas 4:21-30; Johannes 8:58-59 Hoe helpen deze verzen ons om te begrijpen wat Jezus doorstond?`