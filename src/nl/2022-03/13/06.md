---
title:  De lijdende God
date:   22/09/2022
---

We kunnen er maar beter aan wennen: zolang we hier in deze wereld zijn, krijgen we te maken met lijden. Als gevallen schepselen is dat ons lot. Geen passage in de Bijbel belooft ons iets anders. Integendeel.

`Lees Handelingen 14:22; Filippenzen 1:29; 2 Timoteüs 3:12. Wat dragen deze verzen bij tot het onderwerp waarmee we bezig zijn?`

Te midden van ons lijden moeten we twee dingen in gedachten houden. Allereerst, dat Christus, onze Heer, een veel erger lijden heeft doorstaan dan iets waarmee wij ooit te maken kunnen krijgen. Aan het kruis ‘was hij het die onze ziekten droeg, die ons lijden op zich nam.’ (Jesaja 53:4) Waar wij slechts met onze individuele zonden te maken hebben, kreeg Hij die van ons allemaal te dragen. Hij die zondeloos was ‘werd ter wille van ons één gemaakt met de zonde.’ (2 Korintiërs 5:21) Hij heeft geleden op een manier waarvan wij ons als zondige schepselen zelfs geen begin kunnen maken ons dat voor te stellen. Te midden van ons eigen lijden moeten we ook blijven denken aan datgene waartoe het lijden van Christus heeft geleid. We moeten met andere woorden blijven denken aan wat ons is beloofd door wat Christus voor ons heeft gedaan.

`Lees Johannes 10:28; Romeinen 6:23; Titus 1:2 en 1 Johannes 2:25. Wat wordt ons beloofd?`

Dankzij Jezus en dankzij het feit dat Hij de straf voor onze zonden op zich heeft genomen en dankzij het grote geschenk van het evangelie krijgen wij de belofte van eeuwig leven. Dat ontvangen we nu doordat we door geloof volmaakt voor God kunnen staan in Jezus, wat we hier ook meemaken. Die belofte wordt ons gegeven om wat Christus voor ons heeft gedaan. Dat gebeurt op basis van de volheid en volledigheid van zijn volmaakte leven en zijn volmaakte offer. Ons leven op deze wereld dat vol pijn, teleurstelling en verlies is, is niets meer dan een ogenblik, een flits in het hier en nu. Daar staat de eeuwigheid die ons wacht tegenover en dat is een eeuwigheid in een nieuwe hemel en op een nieuwe aarde, zonder zonde, ellende en dood. Al deze dingen worden ons beloofd en van deze dingen zijn we zeker, enkel en alleen door Christus en door het strijdperk waar Hij in is gestapt, zodat Hij op een dag, heel spoedig, ‘het licht ziet en met kennis wordt verzadigd’ (Jesaja 53:11).

`Handelingen 14:22; Filippenzen 1:29; 2 Timoteüs 3:12 Wat willen deze verzen ons duidelijk maken?`
