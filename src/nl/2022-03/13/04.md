---
title:  Jezus in Getsemane
date:   20/09/2022
---

‘[...] en zei tegen hen: ‘Ik ben diepbedroefd, tot stervens toe. Blijf hier waken.’ ( Marcus 14:34) Wat Jezus ook meemaakte tijdens zijn 33 jaar hier op aarde, het was niet te vergelijken met wat Hij doorstond in de laatste uren voor het kruis. Van vóór alle tijden was het offer van Jezus als offerande voor de zonde van de wereld al vastgelegd en nu stond het op het punt werkelijkheid te worden (Efeziërs 1:1-4; 2 Timoteüs 1:8-9; Titus 1:1-2).

`Lees Matteüs 26:39; Marcus 14:33-36; Lucas 22:41-44. Wat leren we uit deze verzen over het lijden van Christus in Getsemane?`

‘Hij ging wat verder weg van hen, maar niet zo ver dat zij Hem niet konden zien en horen. Daar viel Hij neer op de grond. Hij voelde dat Hij door de zonde werd gescheiden van de Vader. De kloof was zo breed, zo duister en zo diep dat Hij ervoor terugschrok. In deze zielenstrijd mocht Hij geen gebruik maken van zijn goddelijke macht om daaraan te ontkomen. Hij moest als mens lijden voor de gevolgen van de zonde van de mens. Als mens moest Hij Gods toorn tegen de zonde verduren.

Christus bevond zich nu in een heel andere positie dan ooit tevoren. Zijn lijden kan het best worden beschreven met de woorden van de profeet: ‘Zwaard, ontwaak! Verhef je tegen mijn herder, tegen de man met wie Ik mij verbonden heb – spreekt de HEER van de hemelse machten. Dood de herder, zodat de schapen verstrooid raken. Weerloos als ze zijn zal Ik ze treffen.’ (Zacharia 13:7) Als plaatsvervanger en borg voor de zondige mens moest Christus lijden onder Gods gerechtigheid. Hij zag wat gerechtigheid betekende. Tot dusver was Hij een bemiddelaar geweest voor anderen. Nu verlangde Hij zelf naar zo’n bemiddelaar.’ (Ellen White, De wens der eeuwen, p. 571.)

`Bedenk wat er met Jezus gebeurde in Getsemane. De zonden van de wereld werden al op zijn schouders gelegd. Probeer je voor te stellen hoe dat geweest moet zijn. Voor die tijd en sindsdien is geen mens geroepen zoiets mee te maken. Wat leert ons dit over Gods liefde voor ons? Welke hoop kun je hieruit putten voor jezelf? `

`Matteüs 26:39; Marcus 14:33-36; Lucas 22:41-44 Wat leren deze verzen ons over Christus’ lijden in Getsemane?`