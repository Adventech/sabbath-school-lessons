---
title:  Jongerenles
date:   23/09/2022
---

### Christus in het strijdperk

#### Opdracht van de vorige week

`Wat moet je doen om werkelijk nederig te worden?`

#### Lees samen

Lucas 22:40-46

#### Ijsbrekervraag

`Wat doe jij als je het moeilijk hebt; raak je in paniek of blijf je juist kalm?`

#### Inspiratie

‘Want de belangrijkste moet zich gedragen alsof hij de minst belangrijke is. Als iemand een leider wil zijn, moet hij alle anderen dienen. ... Maar Ik ben juist bij jullie gekomen als een dienaar.’ (Lucas 22:26-27, BGT.)

#### Behandel de tekst

Bij het scheppen van de mens heeft God hem keuzevrijheid gegeven. Daarmee nam God wel een risico, want met die vrijheid bestond ook de mogelijkheid dat de mens zich tegen God zou keren. Een andere keuze had God echter niet, tenminste, als Hij de mens niet als een soort willoze robot wilde laten zijn. Helaas heeft de mens die vrijheid misbruikt door God ongehoorzaam te zijn, met als gevolg dat er zonde, lijden en dood in deze wereld kwam. Dat is een hoge prijs voor keuzevrijheid, maar uiteindelijk heeft God zelf het grootste deel van die prijs betaald. Hij koos ervoor het zwaarste deel van dat lijden te dragen terwijl Hij er niet de oorzaak van was. Dat lijden komt tot uiting in het leven en de dood van Messias Jezus. Hij heeft zijn leven gegeven om het onze te redden. Hij heeft het kwaad op zich genomen en door zijn leven, sterven en opstaan uit de dood heeft Hij dat kwaad overwonnen. Zo kon er verzoening optreden tussen God en mens. Jezus heeft de relatie tussen God en mens hersteld en eeuwigheidswaarde gegeven.

#### Gespreksvragen naar aanleiding van de tekst

`Waar ging Jezus heen en welke opdracht gaf hij zijn leerlingen? (Lucas 22:39-40)`

`Wat deed Jezus vervolgens zelf? (vers 41) Waarom?`

`Tot wie bad Jezus en wat vroeg Hij? (vers 42)`

`Wat vind je van de manier waarop Jezus het gebed afsloot?`

`Wat gebeurde er als antwoord op Jezus’ gebed en met welk doel? (vers 43) Had dat effect? (vers 44)`

`Hoe ervoer Jezus de taak die Hem te wachten stond? (vers 44)`

`Wat vind je van de houding van Jezus’ leerlingen? (vers 45)`

#### Opdracht

`Wie is Jezus voor jou?`