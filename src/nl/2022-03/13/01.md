---
title:  Christus in het strijdperk
date:   17/09/2022
---

### Lezen
Lucas 2:7,22-24; Matteüs 2:1-18; 27:51-52; Johannes 8:58-59; Lucas 22:41-44; Romeinen 6:23; Titus 1:2

> <p>Kerntekst</p> 
> ‘Aan het einde daarvan, in het negende uur, riep Jezus met luide stem: ‘Eli, Eli, lema sabachtani?’ Dat betekent: ‘Mijn God, mijn God, waarom hebt U Mij verlaten?’ Matteüs 27:46

Zodra het lijden in deze wereld ter sprake komt, stellen we al snel de vraag: Hoe zijn zonde en lijden ontstaan? Dankzij goddelijke openbaring hebben we op die vraag een goed antwoord: ze ontstonden doordat vrije wezens de vrijheid misbruikten die God hen had gegeven. Dit roept een tweede vraag op: wist God van tevoren dat deze wezens ten val zouden komen? Ja, maar het is duidelijk dat Hij het, zoals C.S. Lewis het omschreef, ‘de moeite waard vond om dat risico te nemen’.

‘De moeite waard om het risico te nemen?’ Voor wie dan wel? Voor ons, terwijl God in de hemel op zijn troon zit? Verre van dat. De vrijheid van al zijn intelligente schepselen was Hem zo dierbaar dat God ons de vrijheid niet ontnam. Hij koos er in plaats daarvan voor om zelf het zwaarste deel van het lijden te dragen dat ons misbruik van die vrijheid had veroorzaakt. Dit lijden komt tot uiting in het leven en de dood van Jezus. Door in ons vlees en bloed het kwaad te dragen, heeft Hij een band geschapen tussen hemel en aarde die er tot in alle eeuwigheid zal zijn.

`Om alvast over na te denken: Welk lijden nam Christus van ons over? Wat kunnen we leren van zijn lijden?`

_Op sabbat 24 september bespreken we met elkaar deze les._
