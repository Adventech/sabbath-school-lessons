---
title:  Verdere studie
date:   23/09/2022
---

Lees Ellen White, ‘Getsemane’, pp. 570-579 en ‘Golgota’, pp. 620-633 in De wens der eeuwen.

‘Driemaal heeft Hij dat gebed gesproken. Driemaal is de mens in Hem teruggedeinsd voor dat laatste allesovertreffende offer. Nu verschijnt de geschiedenis van de mens voor de Verlosser van de wereld. Hij ziet Hij dat de overtreders van de wet ten onder moeten gaan als zij aan zichzelf worden overgelaten. Hij ziet de hulpeloosheid van de mens. Hij ziet de macht van de zonde. De ellende en de klaagzangen van een wereld die is gedoemd te vergaan, stijgen voor Hem op. Hij ziet het lot dat dichterbij komt en dan staat zijn beslissing vast. Hij zal de mens redden, wat het Hem ook mag kosten. Hij aanvaardt zijn doop in bloed, opdat door Hem miljoenen mensen, die anders verloren gaan, eeuwig leven kunnen ontvangen. Hij heeft het hemelse hof verlaten waar reinheid, geluk en heerlijkheid heersen, om dat ene verloren schaap te redden, dat wil zeggen die ene wereld die door zonde is gevallen. Hij zal de uitvoering van zijn opdracht niet afbreken. Hij zal de verzoening worden van de mens die er zelf voor koos te zondigen. Zijn bede ademt nu slechts de onderwerping uit aan één ding: ‘als het niet mogelijk is dat deze beker aan Mij voorbijgaat zonder dat Ik eruit drink, laat het dan gebeuren zoals U het wilt.’ (Ellen White, De wens der eeuwen, p. 575.)

`Johannes 10:28; Romeinen 6:23; Titus 1:2; 1 Johannes 2:25 Wat wordt ons beloofd?`

**Gespreksvragen**

`Hoe kan de wetenschap dat God zelf, in de persoon van Christus, meer heeft geleden dan wij ooit mee zullen maken ons helpen in ons lijden? Welke betekenis zou het lijden dat Christus in onze plaats heeft ondergaan, moeten hebben voor ons? Welke troost kunnen wij putten uit die geweldige waarheid? Terwijl je nadenkt over je antwoord, houd dan de volgende uitspraak van Ellen White in gedachten: ‘Alle pijn die de zonde had veroorzaakt, werd in het hart van de zondeloze Zoon van God uitgegoten.’ (Ellen White, Selected Messages, vol. 3, p. 129.)`

`Ga met elkaar na welk lijden van Christus in deze les is besproken. Met welke strijdperken kreeg Christus te maken? In hoeverre lijken die op de onze en in hoeverre verschillen ze van wat wij meemaken? Wat kunnen we leren van de manier waarop Hij omging met deze beproevingen zodat het ons helpt als wij in het strijdperk staan?`

`Noteer een paar van je favoriete Bijbelteksten met beloften waaraan je je kunt vastklampen te midden van verdriet en pijn? Schrijf ze uit, maak er aanspraak op en deel ze met de klas.`

`Noteer in een paar zinnen wat je hebt geleerd van de lessen in dit kwartaal. Op welke vragen heb je antwoord gekregen? Welke vragen zijn onbeantwoord gebleven? Hoe kunnen we elkaar helpen om de dingen op te lossen die ons in verlegenheid brengen en die ons verontrusten?`