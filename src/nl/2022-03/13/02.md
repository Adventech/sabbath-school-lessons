---
title:  Kinderjaren
date:   18/09/2022
---

De Bijbel geeft ons weinig informatie over de kinderjaren van Jezus. Er zijn maar een paar verzen die daar iets over vertellen en over de wereld waarin de Verlosser kwam.

`Lees Lucas 2:7,22-24 en Matteüs 2:1-18; Leviticus 12:6-8. Met wat voor soort leven kreeg Jezus van begin af aan te maken?`

Natuurlijk was Jezus niet de eerste persoon die de eerste jaren van zijn leven in armoede doorbracht of die kwam te staan tegenover degenen die het ook in zijn eerste jaren al op zijn leven hadden gemunt. Toch is er een bepaald element dat ons doet inzien waarom het lijden waar Christus van jongs af aan mee te maken kreeg zo uitzonderlijk was.

`Lees Johannes 1:46. Waarom stelt dit vers ons in staat een beter begrip te krijgen van het lijden wat Jezus al op jonge leeftijd onder ogen had moeten zien?`

Met uitzondering van Adam en Eva voor de zondeval, is Jezus de enige zondeloze persoon die ooit op deze wereld heeft geleefd. In zijn reinheid en zondeloosheid werd Hij ondergedompeld in een wereld vol zonde. Wat een kwelling moet dat zijn geweest, dat zijn reine hart van kleins af aan voortdurend werd geconfronteerd met de zonde. Wij zijn veel meer gehard in de zonde en toch krimpen wijzelf ook vaak ineen als we oog in oog komen te staan met de zonden en kwaadaardigheden die wij weerzinwekkend vinden. Stel je eens voor hoe dat voor Christus moet zijn geweest, wiens hart rein was en die in geen enkel opzicht door de zonde was aangetast. Bedenk hoe groot het verschil daarom was tussen Hem en degenen om Hem heen. Het moet Hem onvoorstelbaar veel pijn hebben gedaan.

`Ga bij jezelf na, ‘In hoeverre word ik geraakt door de zonden die om mij heen zijn? Storen ze me of ben ik er harder door geworden?’ Als dat laatste het geval is, kan dat dan komen door de dingen die je leest, kijkt of misschien zelfs doet? Denk daar eens over na.`

`Lucas 2:7, 22-24; Matteüs 2:1-18; Leviticus 12:6-8 Met wat voor soort leven kreeg Jezus van begin af aan te maken?` 
