---
title:  Jongerenles
date:   05/08/2022
---

### Volledige toewijding

#### Opdracht van de vorige week

`Als je zoveel tegenslagen ondervindt als Paulus, welk lied zou jou dan kunnen troosten?`

#### Lees samen

Matteüs 5:27-32

#### Ijsbrekervraag

`Voor welke situatie zou je je volledig willen inzetten?`

#### Inspiratie

‘Zo moeten ook jullie een licht zijn en schijnen voor alle mensen. Dan zien ze de goede dingen die jullie doen. En dan zullen ze jullie hemelse Vader eren.’ (Matteüs 5:16, BGT.)

#### Behandel de tekst

De verzen die in deze studie centraal staan maken onderdeel uit van de Bergrede. Dat is de eerste lange toespraak waarmee Jezus zijn leerlingen toesprak. Deze lange toespraak bevat de hoofdstukken 5 t/m 7. Met het feit dat Jezus over de wet sprak en dat deed vanaf de berg, laat een vergelijking zien met Mozes die op de berg van God zijn wet ontving. In Matteüs 5 verwijst Jezus met de wet naar de Tora, de eerste vijf boeken van de Bijbel, de boeken van Mozes. In Jezus’ tijd vormde de Tora samen met de Profeten en de Psalmen (Lucas 24:44) de toenmalige Bijbel. Sommige christenen beweren dat Jezus de Wet zou hebben afgeschaft, maar Jezus zegt heel nadrukkelijk: ‘Denk niet dat Ik gekomen ben om de Wet of de Profeten af te schaffen. Ik ben niet gekomen om ze af te schaffen, maar om ze tot vervulling te brengen.’ (Matteüs 5:17) Jezus was volledig toegewijd aan de Tora. In het Schriftgedeelte van vandaag vraagt hij ook onze volledige toewijding.

#### Gespreksvragen naar aanleiding van de tekst

`Uit welk Bijbelboek citeert Jezus deze tekst? (vers 27) En wat doet Jezus met die tekst? (vers 28)`

`Lees de verzen 29 en 30. Wat zegt Jezus in feite hier in deze teksten? Hoe zie jij jezelf dat toepassen?`

`Uit welk Bijbelboek citeert Jezus deze tekst? (vers 31) En hoe legt Jezus deze tekst uit? (vers 32)`

`Wat vind je van de manier waarop Jezus omgaat met de Wet (Tora)?`

`Welke rol speelt de wet van God in jouw leven?`

#### Opdracht

`In hoeverre is de Bijbel een navigatietool in jouw leven?` 