---
title:  Worstelen met inzet van al je krachten
date:   30/07/2022
---

### Lezen
Johannes 16:5-15; Kolossenzen 1:28-29; 1 Petrus 1:13; Matteüs 5:29; Genesis 32

> <p>Kerntekst</p> 
> ‘Daarvoor span ik mij in en strijd ik met zijn kracht, die volop in mij werkzaam is.’ Kolossenzen 1:29

Zowel een man als een vrouw waren te gast bij een talkshow. Beiden hadden meegemaakt dat hun kind werd vermoord. De zoon van de vrouw was twintig jaar geleden om het leven gebracht en haar woede en bitterheid waren nog net zo intens als op de dag van de moord. Dat was heel anders bij de man. Zijn dochter was een paar jaar terug door terroristen gedood. Hij legde uit dat hij de moordenaars had vergeven en dat God zijn pijn had verzacht. Hoe hartverscheurend zijn verdriet ook was, de man liet zien hoe God voor genezing kan zorgen, ook in de donkerste momenten van ons leven.

Hoe is het mogelijk dat twee mensen zo totaal verschillend reageren? Hoe vindt een geestelijke verandering plaats in het leven van een christen, waardoor het individu kan groeien te midden van de strijdperken waar je in terechtkomt in het leven. Hoe voorkom je dat je erdoor wordt overweldigd?

`Om alvast over na te denken: Welke rol speelt onze eigen wil en wilskracht in de strijd tussen ons ‘eigen ik’ en de zonde? Hoe kunnen we voorkomen dat onze gevoelens onze keuzes bestemmen? Waarom moeten we vol blijven houden en niet opgeven als we ons midden in het strijdperk bevinden?`

_Op sabbat 6 augustus bespreken we met elkaar deze les._
