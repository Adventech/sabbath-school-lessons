---
title:  Een wil die discipline kent
date:   02/08/2022
---

Er zijn maar weinig dingen die onze vrije wil zo tegenwerken als onze eigen gevoelens. We leven hoe langer hoe meer in een cultuur waarin je gebombardeerd wordt met afbeeldingen en muziek die een direct effect hebben op onze zintuigen en die gevoelens bij ons oproepen en dat we ons niet realiseren wat er gebeurt. Het kan zijn dat het tot woede, angst of lust kan leiden. Hoe vaak gebeurt het niet dat we ons afvragen ‘Wat lijkt me lekker om vanavond te eten?’ ‘Waar heb ik vandaag zin in?’ ‘Voelt het goed dit te kopen?’

Onze gevoelens spelen dus een grote rol bij de beslissingen die we nemen. Gevoelens op zich zijn niet verkeerd, maar hoe ik over iets denk heeft soms weinig te maken met wat het juiste of het beste is. Onze gevoelens kunnen ons bedriegen (‘Niets is zo onbetrouwbaar als het hart’ (Jeremia 17:9)). Ze geven soms een verkeerd beeld van de werkelijkheid, waardoor we verkeerde beslissingen nemen en terechtkomen in een strijdperk waar we zelf voor hebben gezorgd.

`Lees Genesis 3:6; 2 Samuël 11:2-4; Galaten 2:11-12. Welke voorbeelden uit de Bijbel ken je waarbij mensen hun keuzes maakten op grond van hun emoties in plaats van op Gods Woord? Wat waren daarvan de gevolgen?`

`Lees 1 Petrus 1:13. Waar maakt Petrus zich zorgen om en waartoe spoort hij zijn lezers aan? `

Petrus begreep dat onze gedachten het roer zijn waarmee we ons lichaam besturen. Ontneem onze gedachten de controle en we zullen beheerst worden door elke emotie die op ons pad komt. Stel je eens voor dat je op een smal pad loopt naar het huis van de herder. Onderweg kom je vele wegen tegen die in verschillende richtingen leiden. Sommige wegen voeren naar plekken waar we niet heen willen. Andere paden zien er aantrekkelijk uit en ze spreken onze gevoelens aan en ook onze emoties en verlangens. Als we één van die paden inslaan, dan wijken we af van het juiste pad en gaan we een richting op waarvan een terugkeer wellicht heel moeilijk is.

`Welke belangrijke beslissingen staan je te wachten? Stel jezelf in alle oprechtheid de vraag ‘Hoe ontdek ik of ik mijn keuzes baseer op mijn gevoel, emotie of wensen, in plaats van op het Woord van God?’`

`Genesis 3:6-7; 2 Samuël 11:2-5; Galaten 2:11-12 Welke gevolgen hadden deze keuzes uit menselijke emotie?`
