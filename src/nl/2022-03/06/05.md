---
title:  Volkomen toewijding
date:   03/08/2022
---

`Lees Matteüs 5:29. Denk na over Jezus’ woorden in dit vers. Vind je zijn uitspraak niet wat erg radicaal? Zo ja, waarom?`

Ingrijpende veranderingen zijn nodig, niet omdat God het leven van christenen moeilijk heeft gemaakt, maar omdat wij en onze cultuur zo ver zijn afgedwaald van Gods plannen met ons. Het komt vaak voor dat mensen wakker worden en zich afvragen, ‘Hoe heb ik zo ver van God kunnen afdwalen?’ Het antwoord is altijd hetzelfde: dat gebeurde stapje voor stapje.

`Lees Matteüs 5:29-30. Welke belangrijke boodschap geeft Jezus ons mee? Spoort Hij ons er werkelijk toe aan ons lichaam te verminken? `

Jezus’ woorden in deze verzen hebben betrekking op seksuele zonde. Toch gelden de onderliggende principes ook voor de manier waarop we met andere zonden om moeten gaan. De principes zijn eveneens van toepassing op onze algehele groei in Christus.

Jezus geeft ons niet de opdracht onszelf te misvormen. Integendeel! Hij roept ons juist op onze gedachten in bedwang te houden en daarmee dus ook ons lichaam, welke prijs we daar ook voor moeten betalen. Merk ook op dat deze verzen niet zeggen dat we maar hoeven te bidden en dat God de zondige neigingen in ons leven dan meteen zal wegnemen. Soms doet God dat in zijn genade, maar veel vaker spoort Hij ons aan een drastische ommekeer te maken en iets op te geven of iets te gaan doen waar we misschien helemaal geen zin in hebben. Dan kan het zijn dat je echt het strijdperk betreedt! Hoe vaker we de juiste keuzes maken, hoe sterker we worden en hoe zwakker de kracht van de verleiding zal zijn in ons leven.

Af en toe leidt God ons een strijdperk in om onze aandacht te trekken als we omgeven worden door zoveel luidruchtige afleidingen. Het is juist in dat strijdperk dat we ons realiseren hoe ver we van God zijn afgedwaald.

`In hoeverre is zo’n strijdperk Gods oproep aan jou om een radicale beslissing te nemen en terug te keren tot het plan dat de Vader met jou heeft? `

`Matteüs 5:29-30 Wat wil Jezus hier eigenlijk mee zeggen?`