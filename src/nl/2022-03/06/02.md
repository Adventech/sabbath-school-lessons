---
title:  De Geest van de waarheid
date:   31/07/2022
---

Heb je ooit weleens gebeden ‘Alstublieft, God, help me een beter mens te zijn!’ en dat er daarna maar weinig lijkt te veranderen? Hoe is het mogelijk dat we God vragen of Hij met zijn veranderende kracht in ons wil werken en dat ons leven hetzelfde blijft? We weten dat God beschikt over onbeperkte bovennatuurlijke hulpbronnen die Hij ons zo graag en helemaal voor niets aanbiedt. We verlangen er echt naar daarvan gebruik te maken en toch verandert ons leven niet op een manier die aansluit bij wat God ons wil geven. Hoe kan dat? Eén reden is verontrustend eenvoudig: de Geest heeft onbegrensde kracht om ons te veranderen. Het is zeer wel mogelijk dat onze eigen keuzes God beperken in wat Hij kan doen.

`Lees Johannes 16:1-15. In deze passage noemt Jezus de heilige Geest ‘de Geest van de waarheid’. Wat doet de heilige Geest dus voor ons?`

De heilige Geest kan ons zonder meer wijzen op de waarheid van onze zondigheid, maar Hij kan ons niet dwingen ons te bekeren. Hij is eveneens in staat ons de grootste waarheid over God te tonen, maar Hij kan ons niet dwingen dat te geloven of te gehoorzamen. Als God ons ook maar een heel klein beetje zou kunnen verplichten tot iets, dan was dat het einde van onze vrije wil. Dan zou Gods tegenstander Hem ervan kunnen beschuldigen dat Hij onze gedachten en harten manipuleert en dat Hij dus vals speelt in de grote strijd. Toen de grote strijd uitbrak in de hemel, dwong onze Vader de tegenstander of andere engelen er niet toe te geloven dat Hij goed en rechtvaardig is. Hij dwong hen ook niet zich te bekeren. In de tuin van Eden stond er weer heel veel op het spel. God maakte de waarheid over de boom in het midden van de tuin heel duidelijk. Toch maakte Hij het voor de mens en zijn vrouw niet onmogelijk er uit eigen vrije wil voor te kiezen ongehoorzaam te zijn. God gaat nu niet anders om met ons. De Geest brengt de waarheid over God en de zonde dus aan het licht en zegt: ‘Wat ga je doen, gegeven datgene wat ik je heb laten zien?’

Dat geldt ook voor de tijden dat wij in een strijdperk staan. Soms krijgen we daarmee te maken omdat we niet gehoorzaam zijn geweest of omdat we onze zonden niet hebben beleden. Om onze Vader in staat te stellen zijn werk te doen in die omstandigheden, moeten we er bewust voor kiezen ons open te stellen voor bekering en gehoorzaamheid. Dan kan Gods macht in ons komen en ons veranderen.

`Waar heeft de ‘Geest van de waarheid’ jou in de afgelopen tijd van overtuigd? Hoe goed luister je naar zijn stem? Wat nog belangrijker is, zijn de keuzes die je maakt op basis van je vrije wil. `

`Johannes 16:1-15 Wat doet de heilige Geest voor ons?`