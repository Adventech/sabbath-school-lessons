---
title:  Verdieping
date:   05/08/2022
---

## Worstelen met inzet van al je krachten

### Matteüs 5:27-32

#### IJsbrekervraag

`Bij wie voel ik mij echt veilig en durf ik volledig mezelf te zijn? Is dit belangrijk?`

#### Ik Verken

Deze verzen maken deel uit van de Bergrede. Het koninkrijk van God is nabij gekomen en hier beschrijft Jezus de kenmerken daarvan. Jezus’ woorden waren voor de Joodse elite ongekend provocerend. Zij beschouwden het koninkrijk Gods als iets dat van hen was en de strikte naleving van de wet gaf hun een garantie op dit recht. Gods wet was gecodificeerd en nauwgezet tot op de letter vastgelegd. Jezus leidt zijn woorden telkens in met: ‘Je hebt gehoord dat ... maar Ik zeg je dit ...’. Hij zet vraagtekens bij hun zekerheden. Jezus benadrukt niet de zichtbare naleving van de wet, maar de innerlijke aspecten, de diepten van het hart en de fundamentele neigingen van ieder mens. Het is geen kwestie van uiterlijke gehoorzaamheid maar van leven in oprechtheid, nederigheid en authenticiteit.

#### Ik Bestudeer

Deze woorden zijn op het eerste gezicht schokkend. Je kunt je moeilijk voorstellen dat Jezus, de apostel van de vrede, dit zou goedkeuren.

`Wat kunnen we hieruit opmaken? Verwerpen we ze als dwaze, of zelfs extreme woorden? Of heeft het een diepere betekenis?`

vers 28: ‘Iedereen die naar een vrouw kijkt en haar begeert ...’ Dit geldt voor iedereen. Ieder mens heeft ‘onreine’ gedachten. De mens heeft de neiging te nemen, te consumeren en dan weg te gooien. Dat is een gebrek aan respect voor de eigen identiteit, waarde en recht van een ander. vers 31-32: Wat Jezus zegt is in het geheel niet puriteins of preuts, maar vormt een uitdaging ten aanzien van onze verhouding tot de ander.

`Wil ik het welzijn van de ander meer dan mijn eigen welzijn? Dat zou men zich hier moeten afvragen.`

`Welke ecologische repercussies hebben deze woorden?`

vers 29-30: ‘Als je rechteroog ... als je rechterhand .. ‘ Jezus daagt ons hier uit en roept ons op tot individuele verantwoordelijkheid, zonder te kijken naar anderen om hen te veroordelen! Hij lijkt te zeggen, ‘Kijk vooral naar jezelf, wees eerlijk tegenover jezelf, onderzoek jezelf en herken het kwaad dat in je schuilt, zodat je het kunt overwinnen (vgl. Genesis 4:7). Christus nodigt ons uit de binnenkant van de beker te zuiveren, opdat ook de buitenkant rein wordt (Matteüs 23). Hij roept op tot een volledige en consequente levenswijze.

`Matteüs 26:36-42 Wat kunnen we leren van dit voorbeeld?`

#### Ik Pas Toe

`Waar moeten we onze kritische blik op richten? Op de ander of op onszelf? Zijn we liever spionnen om de ander aan te klagen of kijken we in de spiegel?`

`Hoe kan ik deze eerlijke kijk op mezelf cultiveren?` `Hoe ziet mijn gebedsleven eruit?`

`Welke relatie heb ik met Jezus, mijn Heer? Ben ik op mijn gemak, voel ik me geliefd en geaccepteerd, durf ik mezelf aan Hem te laten zien zoals ik ben? Of ben ik als Adam en Eva die zich plotseling bewust worden van hun naaktheid en deze onhandig proberen te verbergen (Genesis 3:7) als God hen roept en zich uit angst voor Hem willen verbergen (Genesis 3:9-10)? Hoe zie ik de Heer? Ben ik bang voor Hem of vertrouw ik Hem?`

`Wat is mijn relatie tot de ander? Gaat het steeds om mijn eigen belang en om bevrediging van mijn verlangens? Ben ik bereid de gewoonten op te geven die mij tot het kwade leiden?`

#### Ik bid …

`Ik smeek U, Heer, geef mij de nederigheid en het inzicht om mezelf te zien zoals ik ben en mij innerlijk door U te laten reinigen. Laat mij nieuw leven van U ontvangen, zodat niets mij van U kan scheiden en uw aanwezigheid volop in mij en door mij heen kan schijnen.`