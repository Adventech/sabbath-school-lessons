---
title:  Verdere studie
date:   05/08/2022
---

Lees Ellen White, ‘De nacht van de worsteling’, pp. 166-172, in Patriarchen en profeten; ‘Toewijding’, pp. 20-22 in De weg tot Christus.

‘De vrije wil, die zo’n belangrijke bouwsteen is in het karakter van een mens, werd bij de zondeval in handen van de tegenstander gegeven. Vanaf dat moment werkt hij in de mens om hem beslissingen te laten nemen en te leven op grond van zijn eigen verlangens. Dat zal hem uiteindelijk vernietigen en ongelukkig maken.’ (Ellen White, Testimonies for the Church, vol.5, p.515.)

‘Om hulp van God te ontvangen, moet de mens zijn zwakheid en gebreken beseffen. Hij moet zelf zijn verstand gebruiken om die grote verandering tot stand te brengen die in hem moet plaatsvinden. Hij moet zich zetten tot ernstig, volhardend bidden en tot echte inspanning. Verkeerde gewoonten en gebruiken moeten worden losgelaten. De overwinning kan alleen worden behaald door een vastbesloten streven deze fouten te verbeteren en door te leven volgens de juiste beginselen. Velen bereiken nooit wat ze wel hadden kunnen bereiken, omdat ze erop wachten dat God voor hen zal doen wat ze zelf kunnen doen met behulp van de kracht die Hij hun ter beschikking heeft gesteld. Allen die bruikbaar worden gemaakt, moeten door de strengste verstandelijke en morele discipline worden opgeleid. God zal hen helpen, door goddelijke kracht te verenigen met menselijke inzet.’ (Ellen White, Patriarchen en profeten, pp. 218-219. )

`1 Petrus 1:13 Waar maakt Petrus zich zorgen om en waartoe spoort hij ons aan?`

**Gespreksvragen**

`In hoeverre denk je dat we beseffen dat onze vrije wil ‘bij de zondeval in de handen van de tegenstander werd gegeven’? Hoe kunnen we, door onze ogen op Jezus’ karakter te richten, beter begrijpen hoe diep we zijn gevallen en hoe groot Gods genade voor ons is?`

`Lees het verhaal van Jezus in Getsemane (Matteüs 26:36-42). Wat waren Jezus’ eigen gevoelens en wat wilde Hij zelf, in tegenstelling tot wat God wilde? Wat kunnen we leren van dit voorbeeld?`

`Bespreek met elkaar hoe onze cultuur de verdedigingsmuur kan afbreken en je kwetsbaarder maken voor de aanvallen van de tegenstander. Hoe kunnen we ervoor zorgen dat andere gemeenteleden zich bewust worden van deze gevaren terwijl we ook die mensen helpen die hulp nodig hebben?`

`Ken je iemand in de gemeente die al lange tijd niet is geweest, die misschien op het punt staat er de brui aan te geven of dat al heeft gedaan? Wat kun je als groep doen om dit individu te bemoedigen, om hem/ haar te helpen zich niet van Jezus af te keren? Welke praktische dingen kun je doen om hem/haar bij te staan?`