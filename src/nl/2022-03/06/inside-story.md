---
title:  Zendingsbericht
date:   05/08/2022
---

#### Bidden voor een nieuwe kerk

_Brazilië, 6 augustus_

Simone

Laat op een avond bleef Simone staan in het toilet van het ziekenhuis waar ze als verpleegster werkte in Zuid-Brazilië. Ze zag dat de televisie aanstond in het toilet en ze veranderde van kanaal. Toen ze zag dat een oudere man het woord had, stopte ze met zappen om te luisteren naar wat hij te zeggen had. Zijn woorden trokken haar aandacht. Hij sprak over gezondheid en Simone wilde er meer van weten. Het programma werd uitgezonden via Novo Tempo, de Braziliaanse variant van Hope Channel International Television.

Na die avond keek Simone regelmatig naar het Novo Tempo-kanaal. Ze genoot van de programma’s en kreeg interesse in de Adventkerk. In haar gebeden vroeg Simone God al een tijdje om een vaste baan. Ze werkte als invalverpleegster bij verschillende ziekenhuizen door de ene keer hier een dienst te draaien en de andere keer weer daar. Ze verlangde echter naar een vaste baan zodat ze een huis kon kopen en financiële zekerheid had voor haar twee dochters, Jaqueliny en Ana Claudia.

‘Lieve God’, bad ze. ‘Help me alstublieft een vast contract te krijgen’. Terwijl ze bad, viel haar oog op een vacature om als verpleegster te werken in een stad zo’n 1500km ten noorden van Centraal-Brazilië. Ze keek nog steeds naar Novo Tempo en ze besloot een Adventkerk te zoeken in haar nieuwe stad. Die bleek er niet te zijn. Simone paste haar gebeden aan. In plaats van te bidden om een vast contract, besloot ze God te vragen een Adventkerk te openen in haar stad. ‘Lieve God’, bad ze. ‘Open alstublieft hier een Adventkerk’.

Korte tijd later ontving Simone nog een vacature om als verpleegster te werken in weer een andere stad. Deze keer zou de verhuizing weinig voorstellen voor haar en haar dochters. De stad, Uruíta, lag op slechts 25 minuten rijden met de auto. Simone hoopte een Adventkerk te vinden in haar nieuwe woonplaats, maar opnieuw bleek die er niet te zijn. En dus bleef ze bidden, terwijl ze God vroeg een Adventkerk te openen in de stad. ‘Lieve God’, bad ze. ‘Open alstublieft hier een Adventkerk’.

Op een dag was ze net op weg naar huis van haar werk in het ziekenhuis, toen ze door het stadscentrum kwam en een bord op een gebouw zag met de woorden ‘Novo Tempo’. In Brazilië droegen vele Adventkerken het bord ‘Novo Tempo’. Simone kon haar ogen niet geloven! Een gloednieuwe Adventkerk had zojuist haar deuren geopend in haar stad. Ze was zo blij dat het leek alsof haar hart te groot was voor haar borstkas. God had haar gebeden beantwoord! Simone wandelde meteen de kerk in, die nog maar kort tevoren ingezegend was en stelde zichzelf blij voor aan de twee predikanten, Luis en Israel.

‘Ik bid al zo lang voor een Adventkerk!’, riep ze uit. De predikanten vonden het fijn haar te ontmoeten en het deed hen goed te horen dat ze via Novo Tempo over de Adventkerk had gehoord. Simone rondt nu haar Bijbelstudies af en bereidt zich voor haar leven door de doop in Jezus’ handen te leggen. Toch is ze ook nu al een stralende getuige. Zodra ze de kans heeft, nodigt ze iemand uit naar de kerk te komen die God opende in antwoord op haar gebeden. ‘God vervulde mijn verlangen naar een Adventkerk in mijn woonplaats’, zei ze. ‘Nu is het mijn wens dat God ons verlicht en onderhoudt zodat zijn werk hier groeit en dat zijn liefde vele levens mag raken’.

Dank u voor uw gift tijdens de dertiende sabbat op 24 september. Met uw geld kunnen we vier nieuwe kerken bouwen in Brazilië, zodat meer mensen, zoals Simone, naar een Adventkerk kunnen gaan in hun woonplaats. 
