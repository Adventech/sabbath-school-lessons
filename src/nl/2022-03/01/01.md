---
title:  Het strijdperk van de herder
date:   25/06/2022
---

### Lezen

Psalm 23; Romeinen 12:18-21

> <p>Kerntekst</p> 
> Hij geeft mij nieuwe kracht en leidt mij langs veilige paden tot eer van zijn naam.’ Psalm 23:3

Sofie leunde tegen de deur van haar slaapkamer en zakte langzaam op de vloer. Ze had een enorme brok in haar keel en het zou niet lang duren voordat ze in tranen zou uitbarsten. ‘Hoe kon hij dat nou doen? Sofie had net iets gehoord dat haar hart brak. Iemand die ze als een echte vriend had gezien, iemand die ze had gerespecteerd en vertrouwd, had vreselijke roddels over haar verspreid om haar goede naam en al het goede dat ze had gedaan door het slijk te halen. Nadat ze haar Bijbel van het bed had gepakt, merkte ze plotseling dat ze naar hele bekende woorden staarde: ‘Hij geeft mij nieuwe kracht en leidt mij langs veilige paden tot eer van zijn naam. Al gaat mijn weg door een donker dal, ik vrees geen gevaar, want U bent bij mij, uw stok en uw staf, zij geven mij moed (Psalm 23:3-4).

‘Dat kan niet waar zijn!’, flapte ze eruit tegen zichzelf. Toch leek er geen speld tussen te krijgen. De herder in de psalm leidde zijn schapen langs veilige paden, maar deze wegen leken ook door een donker dal te gaan. Kon het zo zijn dat dit pijnlijke verraad door een vriend, dit donkere dal, door God gebruikt werd om haar te laten oefenen in het doen van gerechtigheid?

`Om alvast over na te denken: Wanneer ben jij sterker geworden in geestelijk opzicht: tijdens makkelijke of moeilijke periodes?`

_Op sabbat 2 juli bespreken we met elkaar deze les._