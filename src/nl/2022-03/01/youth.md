---
title:  Jongerenles
date:   01/07/2022
---

### Het strijdperk van de herder

#### Openingsvraag

`Wat is volgens jou de taak van een herder?`

#### Lees samen

Psalm 23

#### Ijsbrekervraag

`Welke associatie heb jij bij het woord ‘strijdperk’?`

#### Inspiratie

`‘De Heer zorgt voor mij, zoals een herder voor zijn schapen zorgt.’1`

#### Behandel de tekst

Wat wij het Oude Testament noemen was in Jezus’ tijd dé Bijbel. Het Nieuwe Testament moest immers nog geschreven worden. De oorspronkelijke indeling van het Oude Testament bestaat uit drie delen: Thora (de vijf boeken van Mozes), Profeten (w.o. ook Jozua t/m 2 Koningen) en de Geschriften (Lucas 24:44). Dat derde deel, de Geschriften dus, begint met de Psalmen. Het is een verzameling van 150 liederen in Hebreeuwse dichtvorm. Ze zijn in eerste instantie geschreven om gezongen te worden. Zij gaan over een bonte verzameling van thema’s: God loven, klagen, boete doen, gebed om bevrijding, een heenwijzen naar de messias, vergeving, wijsheid, geloof, vertrouwen en onderwijzen. Veel psalmen zijn door David geschreven, andere door Asaf of de Korachieten (de tempelzangers), of nog weer anderen. Psalm 23 is geschreven door David. David staat bekend als de jongen die voor koning Saul op de lier speelde (1 Samuel 16:14-23) en hem later zou opvolgen als koning. Voordat hij koning werd was hij echter een herder.

#### Gespreksvragen naar aanleiding van de tekst

`Wie is jouw herder? (Psalm 23:1) Op welke momenten ervaar je dat? Noem voorbeelden.`

`Wat bedoelt David met ‘Hij geeft me alles wat ik nodig heb.’? (vers 1 in de BGT) Welke eigenschappen schrijft David toe aan God als herder? Wat betekenen die voor ons als zijn ‘schapen’? Herken jij dat ook persoonlijk?`

`Een herder en zijn kudde kenden in de tijd van David gevaren en uitdagingen. Denk aan roofdieren en droogte. Welke uitdagingen en probleemsituaties maken het jou soms lastig?`

`Op welke momenten is David zelfs niet bang? Hoe komt dat? (vers 4)`

`In welke situaties ben jij bang? Wat doe je op zo’n moment?`

`Waar ben je juist niet bang voor en waarom niet?`

`In vers 5 omschrijft David God als gastheer. Waaruit blijkt zijn zorgzaamheid?`

`Hoe ervaar jij Gods nabijheid?`

#### Opdracht

`Hoe zou jij psalm 23 zingen?` 