---
title:  Verdere studie
date:   01/07/2022
---

ees Ellen White, ‘Missionaries in the Home’, p . 143, in Testimonies for the Church, vol. 4; ‘De goddelijke herder’, pp. 397-402, in De wens der eeuwen.

‘Zij die uiteindelijk zullen overwinnen, zullen in hun geestelijk leven door enorm verwarrende en beproevende tijden gaan. Toch moeten zij hun vertrouwen niet opgeven. Deze ervaringen maken deel uit van hun oefening in Christus’ leerschool en ze zijn nodig om alle onzuiverheden weg te doen. De dienaar van God moet de aanvallen van de vijand en zijn pijnlijke beledigingen dapper doorstaan. Hij moet de obstakels het hoofd bieden die de tegenstander op zijn weg plaatst.

Als je omhoog blijft kijken en je niet richt op je moeilijkheden, zul je onderweg de moed niet verliezen. Dan zul je zien dat Jezus zijn hand uitstrekt om je te helpen. Je hoeft Hem enkel je hand te geven in simpel vertrouwen en je door Hem laten leiden. Hoe meer je vertrouwt, hoe hoopvoller je wordt. Je zult in Christus hulp vinden om een sterk, harmonieus en prachtig karakter te ontwikkelen. De tegenstander kan het licht dat zo’n karakter uitstraalt niet teniet doen [...] God heeft ons zijn mooiste geschenk gegeven, zijn eniggeboren Zoon, om ons te verheffen, te veredelen en bruikbaar te maken voor een plaats in zijn koninkrijk door ons te bekleden met zijn eigen perfecte karakter.’ (Ellen White, Messages to Young People, pp. 63-64.)

`Romeinen 12:18-21 Welk advies geeft Paulus ons hier?`

**Gespreksvragen**

`In hoeverre ben jij je ervan bewust dat de ‘vreselijke verwarring en beproevingen’ in jouw leven deel uitmaken van jouw ‘oefening in Christus’ leerschool’?`

`Hoe kan onze hulp, bemoediging en versterking van degenen die in een donker dal zitten, bijdragen aan de manier waarop de herder mensen door hun moeilijkheden heen helpt? Wat kun je als gemeente doen zodat de Heer je beter kan inzetten voor de mensen die hulp nodig hebben?`

`Ga het rondje langs en vraag iedereen te vertellen hoe zij ‘achtervolgd zijn’ door goedheid en genade. Wat kun je leren van de ervaringen van anderen?`

`Denk na over de laatste uren van Christus’ leven, toen Hij het strijdperk betrad. Bedenk aan de hand van wat je erover weet vanuit de Bijbel of vanuit Ellen White (De wens der eeuwen is een geweldige bron van informatie) hoe Jezus het als mens kon doorstaan? Wat kunnen we van zijn voorbeeld leren om ook in gedachten te houden als we zelf in wat voor strijdperk dan ook terechtkomen?`
