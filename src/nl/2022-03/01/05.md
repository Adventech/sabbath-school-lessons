---
title:  Een onverwachte omweg: een overvloeiende tafel
date:   29/06/2022
---

‘U nodigt mij aan tafel voor het oog van de vijand, U zalft mijn hoofd met olie, mijn beker vloeit over.’ (Psalm 23:5)

In ons leven krijgen we ongetwijfeld te maken met vijanden. Hoe ga je daarmee om? Heb je ’s nachts wel eens wakker gelegen, terwijl je lag te draaien en te woelen en probeerde te bedenken hoe je wraak kon nemen op degenen die je kwaad wilden doen of die je werk wilden verpesten? Het kan moeilijk zijn voor christenen om te bedenken hoe ze met vijanden moeten omgaan.

`Lees Matteüs 5:44 en Romeinen 12:18-21. Met wat voor soort vijanden heb jij te maken gehad in je leven? Hoe heb je gereageerd op degenen die jou of degenen om wie je geeft pijn probeerden te doen? In hoeverre heb je geluisterd naar Jezus’ woorden of naar Paulus’ advies?`

In Psalm 23:5 wijst David ons op een hele interessante manier om onze vijanden te behandelen. Hij stelt hen in de schaduw en kijkt in plaats daarvan naar wat God voor hem doet. God maakt een feestmaal voor hem klaar. In de tijd van David zalfde de gastheer het hoofd van een geëerde gast met olie op het moment dat die persoon de feestzaal binnenging. De olie bestond uit olijfolie en parfum. Vervolgens kreeg de gast meer eten voorgeschoteld dan wat hij ooit op zou kunnen eten.

`Lees Psalm 23:5. Hoe kunnen deze drie objecten (tafel, olie en een beker) ons helpen om altijd in gedachten te houden dat God voor ons zorgt, al gaan we door een donker dal?`

Paulus herinnert ons eraan dat ‘Onze strijd niet is gericht tegen mensen maar tegen hemelse vorsten, de heersers en de machthebbers van de duisternis, tegen de kwade geesten in de hemelsferen.’ (Efeziërs 6:12) We hebben zowel zichtbare als onzichtbare vijanden. Of we het nou leuk vinden of niet, we worden erdoor omringd. Als we bij de herder blijven, kan geen enkele vijand, zichtbaar of onzichtbaar, van ons afnemen wat Hij ons heeft gegeven.

`Bedenk hoe de herder met jou is omgegaan toen jij omringd werd door vijanden. Wat komt in deze periodes telkens weer terug waardoor je dankbaar kunt zijn ondanks de moeilijkheden?`

`Psalm 23:5 Wat zegt dit over de zorg van God?`
