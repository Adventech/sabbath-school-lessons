---
title:  De berisping van onze Vader
date:   11/08/2022
---

`Lees Hebreeën 12:5-13. Wat leren deze verzen ons en waarom sluiten ze aan bij wat we dit kwartaal bestuderen?`

In Hebreeën 12:5-13 spreekt Paulus over beproevingen als berisping. In sommige Bijbelvertalingen worden herhaaldelijk variaties op het woord ‘berisping’ gebruikt zoals ‘tuchtiging’ en ‘vermaning’. In de Griekse wereld was ‘opvoeding’ de meest fundamentele betekenis van die term. Gods ‘berisping’ begrijpen, houdt dus in dat we doorhebben hoe God ons opleidt in de geloofsschool die Paulus net daarvoor in Hebreeën 11 heeft beschreven.

In Hebreeën 11 heeft Paulus verschillende beelden geschetst van mannen en vrouwen die sterk stonden in hun geloof. Door hun geloof bleven ze staande toen ze werden geconfronteerd met allerlei situaties die hen op de proef stelden. Aan het begin van hoofdstuk 12 richt Paulus zich tot ons, de lezers, en zegt hij dat ook wij aan het geloof kunnen vasthouden en dat voltooien. Zoveel mensen zijn ons immers voorgegaan en hebben het eveneens volgehouden, tegen alle verwachtingen in. Het gaat erom dat we onze ogen op Jezus gericht houden (Hebreeën 12:2). Hij is ons voorbeeld als we door een moeilijke periode gaan (Hebreeën 12:3). Wanneer we hoofdstuk 12 lezen, is het net alsof we een bril op onze neus krijgen. Zonder die bril zal onze kijk op, of begrip van moeilijkheden altijd onscherp blijven. Door deze bril te gebruiken, wordt ons duidelijk gemaakt dat de verklaring van het lijden dat onze cultuur ons opdringt vaag is. Dan zullen we het goed begrijpen en kunnen we doordacht reageren op beproevingen.

`Lees Hebreeën 12:1-1. Zet daarbij die goede ‘bril’ op. Richt je op vers 5-13 en beantwoord de volgende vragen: Hoe ontstaan vermaningen?`

`Hoe moeten wij omgaan met berispingen?`

`Waar dienen berispingen voor?`

`Lees Hebreeën 12:1-13 opnieuw. Noteer waarom we hoopvol kunnen blijven. Hoe heb jij die hoop ervaren in de periodes dat je geestelijk werd ‘opgevoed’?`

`Hebreeën 12:5-13 Wat leren deze verzen ons?`
