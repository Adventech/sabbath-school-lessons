---
title:  Onze Vader is bij ons
date:   09/08/2022
---

‘Want Ik ben de HEER, je God, Ik neem je bij je rechterhand en zeg je: Wees niet bang, Ik zal je helpen.’ (Jesaja 41:13)

Iemand zei ooit, ‘Als God ver weg lijkt, wie is dan de andere kant op gegaan?’ Als problemen op ons pad komen, nemen we meteen aan dat God ons heeft verlaten. De waarheid is dat God juist niet ergens anders is heengegaan. Hij is er nog steeds. Voor de Joden leek God heel ver weg toen ze in ballingschap zaten. Door Jesaja verzekert God hen van bevrijding in de toekomst. Hoewel de uiteindelijke terugkeer naar Jeruzalem nog vele jaren op zich zou laten wachten, wilde God zijn volk laten weten dat Hij hen niet had verlaten en dat ze alle reden hadden om hoopvol te zijn.

`Lees Jesaja 41:8-14. Welke redenen voor hoop kun je vaststellen voor mensen die reikhalzend uitzien naar verlossing? Hoe kan die belofte ons helpen, terwijl wij wachten op het einde van onze ballingschap hier op aarde?`

Eén van krachtigste beelden in deze verzen vinden we in vers 13. De soevereine God van het universum zegt dat zijn volk niet bang hoeft te zijn, omdat Hij degene is die ‘je bij je rechterhand neemt’. Het is één manier om ons voor te stellen dat God de zaken op aarde bestuurt vanaf een hoge troon, vele lichtjaren verwijderd van deze wereld. Het geeft een heel ander beeld als je je realiseert dat Hij zo dichtbij is dat Hij de handen kan vasthouden van het volk waar Hij zo van houdt.

Als we het druk hebben, kan het moeilijk zijn eraan te denken dat God zo dicht bij ons is. Zodra we echter in gedachten houden dat Hij Immanuel is, ‘God met ons’, dan maakt dat het verschil uit. Als God bij ons is, dan geldt dat ook voor zijn plannen, beloftes en zijn levensveranderende kracht.

`Houd je de komende dagen eens bezig met het volgende experiment. Probeer je er bij elke gelegenheid die zich voordoet te herinneren dat de God van het universum zo dichtbij je is dat Hij je hand kan vasthouden en dat Hij je zijn persoonlijke hulp belooft. Ga na hoe dit je levenswijze verandert. Bereid je voor deze ervaring op sabbat met de groep te delen.`

`Jesaja 41:8-14 Welke hoop biedt dit?`
