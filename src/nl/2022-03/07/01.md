---
title:  Onverwoestbare hoop
date:   06/08/2022
---

### Lezen
Habakuk 1:1-4; Job 38-41; Jesaja 41:8-14; Jeremia 29:1-10; Hebreeën 12:1-13

> <p>Kerntekst</p> 
> ‘Deze hoop zal niet worden beschaamd, omdat Gods liefde in ons hart is uitgegoten door de heilige Geest, die ons gegeven is.’ Romeinen 5:5

Als we in de kerk allemaal vrolijke gezichten zien, is het heel makkelijk om te praten en zingen over hoop. Als we echter midden in het strijdperk staan, dan lijkt het erop dat het een stuk moeilijker is hoopvol te blijven. Zodra de omstandigheden om ons heen ons in het nauw drijven, dan beginnen we aan alles te twijfelen en vooral aan de wijsheid van God. In één van zijn boeken heeft C.S. Lewis het over een denkbeeldige leeuw. Uit nieuwsgierigheid naar deze leeuw vraagt iemand of de leeuw geen kwaad doet. Als antwoord krijgt die persoon te horen dat hij wel gevaarlijk is, ‘maar ook een goed dier’.

Wij begrijpen God niet altijd en soms lijkt Hij onvoorspelbare dingen te doen. Toch is Hij niet tegen ons. Het betekent alleen dat we geen zicht hebben op het volledige plaatje. Toch worstelen we er vaak mee dat we alleen vredig, sterk en hoopvol kunnen zijn, zolang God begrijpelijk en voorspelbaar is. Voor ons moet Hij voelen ‘als een veilige haven’. Als we dat doen, dan zijn teleurstellingen onvermijdelijk.

`Om alvast over na te denken: Hoe kan ons beeld van Gods karakter ons helpen om hoopvol te blijven, al staan we in een strijdperk?`

_Op sabbat 13 augustus bespreken we met elkaar deze les._ 