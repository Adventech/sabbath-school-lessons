---
title:  Verdere studie
date:   12/08/2022
---

Lees Ellen White, ‘De school van het hiernamaals’, pp. 301-309, in Karaktervorming; ‘Hulp in het dagelijks leven’, pp. 280-287, in De weg tot gezondheid.

‘In het leven van iedereen zijn er van tijd tot tijd teleurstellingen en momenten van moedeloosheid. Dat zijn de dagen waarop verdriet ons deel is, en dat het moeilijk is te geloven dat God nog steeds de weldoener is voor zijn kinderen op aarde. Het zijn dagen waarin moeilijkheden de mens zelfs zozeer kwellen dat de dood te verkiezen lijkt boven het leven. Op zulke momenten laten velen God los en raken in de greep van twijfel en ongeloof. Als we dan met ons geestelijk oog de betekenis zouden kunnen onderscheiden van Gods zorg, dan zouden we zien hoe engelen ons trachten te beschermen tegen onszelf. Dan zouden we zien hoe ze probeerden onze voet op een fundament te laten rusten dat steviger is dan de eeuwige bergen. Er zou dan nieuw geloof en nieuw leven ontstaan.’ (Ellen White, Profeten en koningen, pp. 100-101.)

`Hebreeën 12:1-13 Waarom kunnen we hoopvol blijven?`

**Gespreksvragen**

`Ellen White stelt dat ‘iedereen’ door tijden gaat van ‘teleurstellingen en momenten van moedeloosheid’. In hoeverre denken we aan elkaar als we door die periodes gaan? Hoe kunnen we leren om meer hoop te bieden aan elkaar als we met zulke bittere teleurstellingen te maken krijgen?`

`Deel de antwoorden op de laatste vraag bij dinsdag met de groep. Welk verschil maakte het in jouw leven om te beseffen dat Gods nabijheid altijd reëel is?`

`Lees bepaalde verzen in Job 38-41 hardop voor in de groep. Welk beeld van God schetsen deze hoofdstukken? Wat leer je daarvan dat je hoop en bemoediging biedt? Hoe past de sabbat in dat plaatje? Waarom helpt dat ons om Gods aard en karakter voor ogen te houden?`

` Levensveranderende hoop komt uit de hemel. Daarom kunnen we er ook voor bidden dat het leven van een ieder met hoop wordt vervuld. Bid ook enige tijd voor degenen die weinig hoop meer hebben en vraag God of hun hoop hersteld mag worden. Bedenk daarbij ook wat jij zou kunnen doen voor anderen die aan de verliezende hand zijn in hun strijd om hoop te vinden.`

`Mocht iemand daartoe bereid zijn, vraag die persoon dan om te vertellen over de tijd waarin ontmoediging en beproevingen ervoor zorgden dat hij/zij de hoop en het geloof verloor. Waarom veranderde die persoon van gedachten? Wat kunnen we met elkaar delen als we door tijden van twijfel en wanhoop gaan?`
