---
title:  Het grote plaatje
date:   07/08/2022
---

Als we verdriet hebben, denken we al snel dat onze situatie het enige is dat ertoe doet. Toch is er een iets groter plaatje dan alleen maar ‘wat mij overkomt’ (Zie: Openbaring 12:7; Romeinen 8:22).

`Lees Habakuk 1:1-4. Waarmee kreeg Habakuk te maken?`

Je zou kunnen denken dat God hier zoiets zou zeggen als ‘Dat is echt vreselijk, Habakuk. Ik kom meteen om je hier doorheen te helpen’. God geeft het tegenovergestelde antwoord. Hij laat Habakuk weten dat het nog veel erger wordt. De Assyriërs hadden Israël gevangen genomen, maar God verzekert de profeet ervan dat dit slechts het begin is: de Babyloniërs staan op het punt het volk van Juda weg te voeren. Habakuk schreeuwt het opnieuw uit in vers 12-17 en wacht dan af om te zien wat God zal zeggen.

`Lees Habakuk 2:2-3. Waarom biedt Gods inleiding op de beloofde vernietiging van de Babyloniërs zo veel hoop?`

In Habakuk 2 voorspelt God dat de Babyloniërs te gronde zullen gaan. Hebreeën 10:37 slaat terug op Habakuk 2:3 en zinspeelt op een messiaanse toepassing van deze belofte in de toekomst. Net zoals de verwoesting van Babylon wordt voorspeld, kunnen wij er zeker van zijn dat ‘die grote stad, Babylon’ te gronde zal gaan (Openbaring 18:2).

Habakuk zat klem tussen de slechte dingen die hem omringden en Gods woord dat het van kwaad tot erger zou gaan. Toch is dat ook precies de situatie waarin wij ons bevinden in de heilsgeschiedenis. We worden omgeven door verdorvenheid, maar de Bijbel voorspelt ook dat het nog erger wordt. Habakuk kon dat doorstaan doordat hij het grote plaatje te zien kreeg. Daarom is hij er in hoofdstuk 3 toe in staat een ontroerend gebed uit te spreken van lof over wat God zal doen in de toekomst.

`Lees Habakuk 3:16-19. Waar verwijst Habakuk naar waardoor hij hoop blijft houden? Welke hoop kan Gods volk koesteren, terwijl ze wachten op de vervulling van de laatste profetische voorspellingen?`

`Hoe kan die hoop ook de onze zijn?`

`Habakuk 1:1-4; 3:16-19 Waarmee kreeg Habakuk te maken en waardoor hield hij hoop?`