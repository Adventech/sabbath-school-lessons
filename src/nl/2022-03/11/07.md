---
title:  Verdere studie
date:   09/09/2022
---

Lees Ellen White, ‘David tot koning gezalfd’, pp. 582-585, in Patriarchen en profeten.

Gods plan met ons kan met zich meebrengen dat we lang moeten wachten en dat kan ons het gevoel geven van een echt strijdperk. Om op die momenten van wachten geduld te leren hebben, zal plaatsvinden als we ons richten op God en erop vertrouwen dat Hij zich voor ons inzet. Er zijn vele redenen waarom we moeten wachten, maar die hebben er allemaal mee te maken dat Gods plannen voor ons en voor zijn koninkrijk in vervulling kunnen gaan. We zetten veel op het spel als we God voorbijgaan in onze haast, terwijl het ons veel oplevert om een houding aan te nemen van vertrouwen en door ons geluk te vinden in Hem.

De Heer weegt en meet elke beproeving. ‘In mijn ellende heb ik geen zicht op Gods bedoelingen, maar Hij weet wat het beste is en ik geef mijn hart, lichaam en geest aan Hem. Hij is mijn trouwe Schepper. ‘Ik weet in wie ik mijn vertrouwen heb gesteld en ben ervan overtuigd dat Hij bij machte is om wat mij is toevertrouwd te bewaren, tot de grote dag aanbreekt.’ (2 Timoteüs 1:12) We moeten ons hart hebben geleerd en getraind om meer geloof te bezitten, meer liefde, een groter geduld en een vollediger vertrouwen in onze hemelse Vader. Dan twijfel ik er niet aan dat onze vrede en blijdschap met de dag groeit terwijl we de conflicten van het leven het hoofd bieden. De Heer is er niet blij mee als we tobben en ons zo’n zorgen maken dat we ons uit Jezus’ armen wringen. We hebben meer behoefte aan tegelijkertijd rustig afwachten en kijken. Als we er geen gevoel bij hebben, denken we al snel dat we niet op de juiste weg zitten en we blijven maar naar een teken binnenin ons zoeken dat bij de gelegenheid past. We moeten ons niet baseren op gevoel, maar op geloof.’ ( Ellen White, Selected Messages, vol. 2, p. 242.)

`Psalm 27:14; 37:7; Romeinen 5:3-5 Wat leren deze verzen ons en waartoe leidt geduld?`

**Gespreksvragen**

`Wat betekent het dat Jezus elke beproeving ‘weegt en meet’? Waarom kan die wetenschap ons helpen als we moeten wachten?`

`Vraag aan groepsleden of zij uit eigen ervaring willen vertellen wat het betekent om geduldig te wachten. Waar waren ze bang voor, wat maakte hen blij? Hoe gingen ze ermee om? Wat hebben ze ervan geleerd? Aan welke beloftes hielden ze zich vast?`

`Wat kun je als gemeente of als groep doen om anderen die in een strijdperk staan te helpen zodat ze afwachten totdat het moment is gekomen in Gods ogen?`

`Hoe kan gebed ertoe bijdragen dat geduld zich ontwikkelt? Zijn er mensen waar jij voor kunt bidden dat de Geest in hun leven geduld zal laten ontstaan?`