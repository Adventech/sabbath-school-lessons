---
title:  God van geduld
date:   04/09/2022
---

`Lees Romeinen 15:4-5. Wat hebben deze verzen ons te bieden?`

Over het algemeen zijn we heel ongeduldig als het gaat om dingen die we graag willen of die ons zijn beloofd maar die we nog niet hebben gekregen. Vaak zijn we alleen tevreden als we krijgen waar we naar verlangen. Omdat we maar zelden meteen krijgen wat we willen, leveren we ons snel uit aan irritatie en ongeduld. Wanneer we ons zo opstellen, is het bijna onmogelijk om Gods vrede te ervaren en op Hem te vertrouwen.

Hoe je het ook wendt of keert, wachten is moeilijk. In het Hebreeuws komt één van de woorden voor ‘kalm blijven en wachten’ (Psalm 37:7) van een Hebreeuws woord dat ook ‘veel pijn lijden’, ‘trillen’, ‘bibberen’, ‘verwond zijn’, ‘verdrietig zijn’, kan betekenen. Geduld aanleren is niet makkelijk. Soms is juist dat de reden waardoor we in een strijdperk staan.

`Lees Psalm 27:14; 37:7 en Romeinen 5:3-5. Wat leren deze verzen ons? Waartoe leidt geduld?`

Terwijl we wachten, kunnen we onze aandacht richten op twee dingen. We kunnen ons richten op de dingen waar we op wachten of we kunnen ons richten op degene die al onze wensen in zijn handen houdt. Wat voor het grootste verschil zorgt is niet zozeer dat we lang moeten wachten, maar hoe we ons opstellen terwijl we wachten. Als we de Heer vertrouwen, als we ons leven in zijn handen leggen, als we onze wil hebben overgegeven aan Hem, dan mogen we erop vertrouwen dat Hij zal doen wat het beste is voor ons. Dat doet Hij echter op het moment dat het ook het beste is voor ons, hoe moeilijk het nu misschien ook is om dat te geloven.

` Waarnaar verlang jij diep in je hart? Hoe kun je de les leren om alles aan God over te geven en te wachten totdat Hij het geeft? Bid totdat je je volledig kunt overgeven en onderwerpen aan de Heer.`

`Romeinen 15:4-5 Wat hebben deze verzen ons te bieden?`
