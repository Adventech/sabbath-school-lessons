---
title:  Wachten terwijl je in het strijdperk staat
date:   03/09/2022
---

### Lezen
Romeinen 15:4-5; 5:3-5; 1 Samuël 26; Psalm 37:1-11

> <p>Kerntekst</p> 
> ‘Maar de vrucht van de Geest is [...] geduld’. Galaten 5:22

Wetenschappers voerden een experiment uit met vierjarige kinderen en spekkies. Elk kind kreeg van een wetenschapper te horen dat ze een spekkie mochten pakken. Als het kind echter zou wachten tot de wetenschapper terugkwam van het doen van een boodschap, dan kreeg het kind twee spekkies. Sommige kinderen propten het spekkie in hun mond zodra de wetenschapper weg was. Anderen wachtten. De verschillen werden genoteerd.

De wetenschappers volgden deze kinderen ook tijdens hun tienerjaren. Degenen die hadden gewacht, bleken zich beter te kunnen aanpassen, waren betere studenten en stonden zelfbewuster in het leven dan degenen die niet hadden gewacht. Het feit dat ze geduldig waren, bleek op iets veel groters te duiden, op iets essentieels in het menselijk karakter. Het is dan ook geen wonder dat de Heer ons aanspoort juist die eigenschap te ontwikkelen.

Deze week richten we onze aandacht op wat misschien wel het moeilijkste is van welk strijdperk dan ook: de strijd om geduldig te wachten.

`Om alvast over na te denken: Waarom laten bepaalde dingen soms zo lang op zich wachten? Wat leert staan in het strijdperk ons over geduld?`

_Op sabbat 10 september bespreken we met elkaar deze les._