---
title:  Verdieping
date:   09/09/2022
---

## Wachten terwijl je in het strijdperk staat

### Psalm 37:1-11

#### IJsbrekervraag

`Waarom zou je een deugdzaam leven leiden, als het erop lijkt dat het slechte mensen in deze wereld voor de wind gaat?`

#### Ik Verken

Psalm 37 is opnieuw een alfabetpsalm, vgl. onder ‘Ik verken’ in les 9. Deze psalm van David maakt deel uit van het eerste boek van de Psalmen, Psalm 1 t/m 41, waarin bijna uitsluitend liederen van David staan. Psalm 37 is een oproep tot vertrouwen op ‘de HEER’. Dit vertrouwen kan tot uitdrukking komen wanneer je bij Hem je geluk zoekt, je leven in zijn handen legt, kalm blijft, op Hem wacht en Hem verwacht (Psalm 37:4-5,7,9). Dan zul je merken dat Hij in actie komt en zal Hij je vrede (sjaloom) geven (vers 4-6,9,11). Wat hier over de Heer wordt gezegd, heeft ook op Christus betrekking, omdat Hij een manifestatie van die Heer was en is.

#### Ik Bestudeer

Wie geduldig is, is in staat (langer) te wachten. Vers 1: Ongeduld kan zich uiten in ‘ergernis’ en ‘jaloezie’.

`Waar kan ‘jaloezie’ of ‘afgunst’ toe leiden volgens Psalm 72:2-3 en Spreuken 3:31-32?`

Vers 1-2: De stelling van deze verzen luidt: ‘Slechte mensen leven niet lang.’ Eigenlijk is ieder mens maar kort op aarde, vgl. Job 14:1-2 en Psalm 90:5-6.

`Vul aan: ‘Het leven is te kort om ... te zijn.’`

`Wie leeft er langer, een goed of een slecht mens? Verklaar je antwoord.`

Vers 3-5:

`Vergelijk de volgorde van deze woorden met de volgorde van de bewoordingen in Psalm 37:4-5 en Deuteronomium 30:20. Wat valt je op, en waarom is deze volgorde belangrijk?`

`Welke belofte bevat Psalm 55:23 voor wie op de Heer vertrouwt?`

Vers 5-6:

`Hoe kan volgens Jesaja 58:6-10 je leven veranderen als je dat in handen van de Heer legt?`

Vers 7: ‘Blijf kalm en wacht op de HEER’.

`Hoe kun je kalm blijven onder moeilijke omstandigheden? Vgl. Psalm 62:2-3.`

`Wat ontving David volgens Psalm 40:2-4, nadat hij een tijd op de Heer had gewacht?`

`Wat is niet de betekenis van ‘Stil maar, wacht maar, alles wordt nieuw’?`

Vers 7-9:

`Wat zeggen deze verzen over ‘ergernis’?`

`Wat staat in Prediker 7:9 (HSV) over jezelf ergeren?`

In vers 1 t/m 11 staat wel drie keer: ‘Erger je niet’ (vers 1,7,8).

`Waarom zou David dit in zijn psalm zo hebben benadrukt?`

Vers 9: ‘Wie de HEER verwachten, zullen het land/de aarde bezitten’.

`Kun jij van jezelf zeggen: ‘Vol verwachting klopt mijn hart voor Jezus’? Verklaar je antwoord.`

`Wat symboliseert volgens Psalm 25:13 het bezit van het land of de aarde?`

`Daniël 9:24-27 Waar gaat deze profetie over?`

Vers 10: Een zondaar kan niet straffeloos voor eeuwig doorgaan met zijn slechte daden.

`Welke troost bevat Job 24:13-24 voor hen die kwaad wordt aangedaan, of daarmee in hun omgeving te maken hebben?`

Vers 11: God zegent nederigheid.

`Waarom kun je meer bereiken met nederigheid dan met hoogmoed?`

#### Ik Pas Toe

`Blij zijn met de Heer komt niet vanzelf. Wat is daar volgens jou voor nodig?`

`Durf jij van jezelf te zeggen dat je je leven in handen van de Heer hebt gelegd? Zo ja, hoe heeft dat dan plaatsgevonden?`

`Wat gebeurt er wanneer je niet verder kijkt dan je eigen problemen, en wat kun je daaraan doen?`

`‘Geduld is een schone zaak.’ Hoe denk jij geduldiger te kunnen worden?`

`David schreef veel psalmen terwijl hij het moeilijk had. Heb jij weleens inspiratie gehad om een dergelijke reden, waardoor je ging schrijven of componeren?`

#### Ik bid …

Heer, dank U dat U mij kunt leren geduldiger te zijn, met U, met anderen en met mezelf. Help mij niet op een verkeerde manier om te gaan met tegenslag of pijn. Laat uw liefde door mij heen stromen naar anderen om mij heen, ook richting degenen die mij pijn doen, om Jezus’ wil. Amen.