---
title:  Je geluk zoeken bij de Heer
date:   08/09/2022
---

‘Zoek je geluk bij de HEER, Hij zal geven wat je hart verlangt.’ (Psalm 37:4)

Psalm 37:4 bevat een prachtige belofte. Stel je voor dat je krijgt wat je altijd al hebt verlangd. Om die verlangens van ons hart in vervulling te zien gaan, moeten we echter een hart bezitten dat zijn geluk vindt in de Heer. Wat betekent het dus om ‘je geluk bij de HEER te zoeken’? De context van Psalm 37:4 is misschien wat verrassend. David schrijft dat hij wordt omringd door mensen die God en hem tegenwerken. Als mensen ons tegenwerken, dan is de natuurlijke reactie die van boosheid. Het kan ook zijn dat we proberen onszelf te rechtvaardigen. David raadt echter iets anders aan.

`Lees Psalm 37:1-11. Welk advies geeft David aan Gods volk in de volgende verzen?`

`vers 1`

`vers 5`

`vers 7`

`vers 8`

`Lees Psalm 37:4 opnieuw. In het licht van de verzen die we zojuist hebben gelezen, wat betekent het om ‘je geluk bij de HEER te zoeken’?`

Op meerdere manieren legt David er steeds weer de nadruk op, ‘vertrouw op God’. Vertrouw erop dat Hij zich voor je inzet. Raak niet van streek, God is jouw God en Hij zet zich voor jou in, ook nu nog. Je hoeft zelf niet in actie te komen en te proberen alles in orde te brengen. Je hemelse Vader heeft de leiding. Vertrouw op Hem. Vertrouw volledig op Hem. Het is binnen deze context dat David ons aanspoort om ons geluk te vinden in de Heer. Dat houdt in dat we ons leven leiden in volmaakt vertrouwen. Niets kan onze vrede verstoren, omdat God bij ons is en voor ons strijdt. We kunnen Hem loven, we kunnen zelfs glimlachen, omdat niemand onze God te slim af is! Als we het voor elkaar krijgen zo te leven, dan zullen we werkelijk ontvangen waar ons hart naar verlangt. We ontvangen wat onze liefdevolle Vader ons wil geven, op het tijdstip dat het beste is voor ons en voor zijn koninkrijk.

Hoe kunnen we leren ‘ons geluk te vinden in de HEER’? Breng enige tijd door in gebed en vraag Gods leiding om dit tot een realiteit te laten worden in jouw leven.

`Psalm 37:1-11 Welk advies geeft David aan Gods volk in deze verzen?`