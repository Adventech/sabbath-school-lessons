---
title:  Op Gods moment
date:   05/09/2022
---

`Lees Romeinen 5:6 en Galaten 4:4. Wat leren deze verzen ons over God en het moment dat Hij kiest? `

In deze verzen vertelt Paulus ons dat Jezus precies op het juiste moment naar deze aarde kwam om voor ons te sterven. Hij vertelt ons niet waarom dat het juiste moment was. Het is heel makkelijk om deze verzen te lezen en je af te vragen, Waarom wachtte Jezus duizenden jaren voordat Hij naar deze wereld kwam om het zondeprobleem op te lossen. Begreep het universum niet al heel lang dat de zonde iets heel slechts was? We kunnen ons ook afvragen waarom Jezus’ tweede komst zo lang op zich laat wachten. Verder kunnen we natuurlijk ook de vraag stellen, ‘Waarom duurt het zo lang voordat de Heer mijn gebed beantwoordt?’

`Lees Daniël 9:24-27. Denk eens na over deze profetie die op Jezus wijst als de Messias (lees het nog een keer als dat nodig is). Om welk tijdsbestek draait het bij deze profetie? Waarom kan dit je helpen om Gods moment af te wachten, al lijkt het een eeuwigheid te duren?`

Er zijn veel geestelijke redenen waarom we momenten van wachten meemaken. Allereerst kan die wachttijd onze aandacht afleiden van ‘dingen’ en die weer op God zelf richten. Wachten stelt ons ook in staat een beter beeld te krijgen van onze motieven en verlangens. Ten derde kweken we volharding door te wachten. Dat is geestelijk uithoudingsvermogen. Daarbij opent een periode van wachten de mogelijkheid tot het ontwikkelen van vele geestelijke krachten, zoals geloof en vertrouwen. Ten vijfde stelt de wachttijd God in staat om andere puzzelstukjes te leggen die behoren tot het grotere geheel. Ten zesde zullen we misschien nooit weten waarom we moeten wachten. Dat leert ons te leven door geloof. Kun je nog andere redenen verzinnen waarom we soms moeten wachten?

`Welke Bijbelse voorbeelden ken je waar God de dingen op zijn tijd deed en die jou helpen erop te leren vertrouwen dat Hij ook op zijn tijd voor jou voor het beste zal zorgen? (Denk bijvoorbeeld aan Abraham en Sara en de belofte van een zoon). Stel jezelf tegelijkertijd deze vraag, ‘Doe ik iets waardoor het antwoord op een gebed al heel lang op zich laat wachten, terwijl dat al veel eerder had kunnen komen?’`

`Romeinen 5:6; Galaten 4:4 Wat leren deze verzen ons over God en het moment dat Hij kiest?`