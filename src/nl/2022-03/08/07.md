---
title:  Verdere studie
date:   19/08/2022
---

Lees Ellen White, ‘In de dagen van koningin Esther’, pp. 367-371, in Profeten en koningen.

‘Heeft God niet gezegd dat Hij de heilige Geest zal geven aan degenen die Hem daarom vragen? Is deze Geest geen hele echte, ware gids? Sommige mensen lijken er voor terug te deinzen God te geloven op zijn woord, alsof die stap hen aanmatigend zou doen lijken. Ze bidden de Heer of Hij hen wil onderwijzen, maar ondertussen zijn ze bang om God te vertrouwen op grond van de plechtige woorden die Hij sprak en te geloven dat Hij ons heeft onderwezen. Zo lang we nederig tot onze hemelse Vader komen en gewillig en begerig zijn om te leren, waarom zouden we er dan aan twijfelen dat God zijn eigen beloftes in vervulling doet gaan? U moet nooit aan Hem twijfelen en Hem daardoor onteren. Als je er alles aan hebt gedaan zijn wil te kennen, dan is jouw aandeel in je omgang met God te geloven dat je wordt geleid, begeleid en gezegend in het doen van zijn wil. We zijn er misschien onzeker over dat we zijn onderricht verkeerd begrijpen, maar je doet er goed aan ook daarvoor te bidden en volledig op Hem te blijven vertrouwen, dat zijn heilige Geest je zal leiden om zijn plannen en de werking van zijn voorzienigheid op de juiste manier te begrijpen.’ (Ellen White, Manuscript Releases, vol. 6, p. 225.)

‘Geloof wordt sterker door in aanraking te komen met twijfels en tegengestelde invloeden. De ervaring die we opdoen door die beproevingen is meer waard dan de duurste edelstenen.’ (Ellen White,Testimonies for the Church, vol.3, p.555. )

`Hebreeën 11:1,27 Waaruit blijkt hier het geloof van Mozes?`

**Gespreksvragen**

` Bespreek met elkaar in welke onzichtbare dingen we geloven, dingen waarvan we weten dat ze bestaan maar die nog buiten ons blikveld liggen. Hoe kan dat ons helpen om te begrijpen wat het betekent dat we ‘de Onzienlijke’ zien?`

`Bespreek de laatste vraag bij de les van woensdag. Hoe vaak gebeurt het niet dat we in zo’n situatie belanden? Wat kunnen we doen om ons vertrouwen te laten groeien dat de weg van de Heer het beste is, ook al is het niet wat wij willen?`

`Als ‘geloof sterker wordt door in aanraking te komen met twijfels en tegengestelde invloeden’ en als dat leidt tot iets zeer waardevol, ‘tot iets dat meer waard is dan de duurste edelstenen’, hoe moet dat dan de wijze waarop we naar dergelijke conflicten kijken vormgeven?`

`De meesten van ons hebben wel meegemaakt dat mensen, zelfs medechristenen, in situaties terechtkwamen die naar onze mening op een vreselijke manier eindigden. Het ergst denkbare werd werkelijkheid, ondanks alle gebeden en inspanningen. Hoe kunnen we dit begrijpen in het licht van wat we hebben bestudeerd?`