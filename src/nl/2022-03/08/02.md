---
title:  De overdaad van onze Vader
date:   14/08/2022
---

‘Als God werkelijk van mij hield, zou Hij dit en dat voor mij doen!’ Ik vraag me af hoe vaak die gedachte ons door het hoofd is geschoten. We kijken naar onze omstandigheden en beginnen ons af te vragen of God echt van ons houdt. Als dat zo was, dan zouden de zaken er toch heel anders voor moeten staan. Er zijn twee denkwijzen die er vaak toe leiden dat wij aan Gods goedheid gaan twijfelen. Allereerst kan het zo zijn dat we een brandend verlangen in ons hart en hoofd hebben naar iets waarvan wij denken dat het goed is. Het idee dat God iets anders voor ons wil, komt ons dan belachelijk voor. Daarnaast kunnen we aan Gods goedheid twijfelen doordat onze ervaringen botsen met wat we geloven. Als iets er goed uitziet of als het goed voelt, klinkt of smaakt, dan moet het wel goed zijn. Vervolgens worden we boos op God als we dat niet krijgen. Op die momenten komt geloof om de hoek kijken. Geloof komt juist dan in actie als we het gevaar lopen aan God en zijn goedheid te twijfelen.

`Lees Romeinen 8:28-39. Dit is een prachtige passage die Gods goedheid voor ons beschrijft. Hoe kunnen deze verzen ons helpen onze gedachten te beschermen tegen het wantrouwen in Gods goedheid?`

Romeinen 8:32 bevat een belangrijke logische redenering die er enorm toe kan bijdragen dat we niet worden overweldigd door de omstandigheden. ‘God liet toe dat zijn eigen Zoon gedood werd. Hij leverde hem uit aan slechte mensen. Dat deed God voor ons allemaal. Maar dan is het zeker dat Hij ons ook het eeuwige leven zal geven, het eeuwige leven dat zijn Zoon al gekregen heeft.’ (Romeinen 8:32 (Bijbel in Gewone Taal)) Hoe kunnen we nou denken dat God Jezus heeft gezonden om voor ons te sterven en dat Hij vervolgens gemeen en vals wordt?

Daarom moet de waarheid van Gods mildheid tegenover ons, die tot uiting komt in Christus’ dood, een sterkere uitwerking hebben op onze denkwijze dan alle twijfels die het staan in het strijdperk in ons kan opwekken.

`Hoe kunnen we ervoor zorgen dat een bepaalde waarheid (Gods goedheid bijvoorbeeld) meer indruk op ons maakt dan onze twijfels? Denk enige tijd na over de waarheid dat God Jezus heeft gegeven om in jouw plaats te sterven en dat die ontzagwekkende gulheid ook nu nog op talloze manieren voor jou tot uiting komt. Wat doet dat met je geloof?`

`Romeinen 8:28-39 Wat zeggen deze verzen over Gods goedheid?`