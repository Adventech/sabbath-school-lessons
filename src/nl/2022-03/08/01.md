---
title:  De Onzienlijke zien
date:   13/08/2022
---

### Lezen
Romeinen 8:28-39; Johannes 14:1-14; Efeziërs 1:18-23; Jesaja 40:27-31

> <p>Kerntekst</p> 
> ‘Door zijn geloof verliet hij Egypte zonder angst voor de woede van de koning; hij volhardde, als zag hij de Onzienlijke.’ Hebreeën 11:27

De definitie van het woord ‘geloof’ in het boek Hebreeën zet een ieder van ons aan het denken. ‘Geloof is de zekerheid dat alles waarop we hopen werkelijkheid wordt, het overtuigt ons van de waarheid van wat we niet zien.’ (Hebreeën 11:1) Hoe kunnen we zeker zijn van iets wat we niet zien? Toch is dit precies wat Mozes deed. Dat kunnen we lezen in de kerntekst van deze les: ‘hij volhardde, als zag hij de Onzienlijke.’ (Hebreeën 11:27)

De definitie wordt nog ongrijpbaarder als we bedenken dat we worden opgeroepen ‘de Onzienlijke’ te zien, niet alleen wanneer alles goed gaat, maar vooral wanneer alles fout gaat. Daar hebben we het geloof voor nodig wat Christus had. Dat geloof moet zijn gevormd door de waarheid over God en zijn koninkrijk. De waarheid over de goedheid van onze Vader, de macht in de naam van Jezus, de kracht van de opstanding en het mededogen van God zijn essentiële waarheden die ons in staat stellen om sterk te blijven als we in het strijdperk staan en verleid worden om aan alles te twijfelen.

`Om alvast over na te denken: Welke waarheden over God kunnen ons door de ergste situaties heen helpen?`

_Op sabbat 20 augustus bespreken we met elkaar deze les._