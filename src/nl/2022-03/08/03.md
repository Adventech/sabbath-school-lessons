---
title:  In Jezus’ naam
date:   15/08/2022
---

‘Wanneer je iets in mijn naam vraagt, zal Ik het doen.’ (Johannes 14:14)

Nog maar even en Jezus zou niet langer bij zijn leerlingen zijn. Degene die hun steun en toeverlaat was geweest, ging naar de hemel en de leerlingen voelden zich verward en machteloos. Hoewel zij Hem niet veel langer in persoon bij zich zouden hebben, gaf Jezus hun een opmerkelijke belofte. Lees dat maar na in Johannes 14:1-14. In vers 13 en 14 belooft Jezus ons dat Hij ‘alles’ zal doen als wij het in zijn naam vragen. Om die reden eindigen we ons gebed ook vaak met de woorden, ‘In Jezus’ naam, amen’.

`Lees Johannes 14:13-14. Wat denk je dat die woorden, ‘In Jezus’ naam, amen’ betekenen als je die uitspreekt in je gebed? Wat bedoelt Jezus als Hij ons aanmoedigt zo te bidden? Hoe kunnen deze verzen ons helpen te begrijpen wat Jezus onder de aandacht wil brengen?`

Als we ons verzoek ‘in de naam van Jezus’ doen, kunnen we er zeker van zijn dat de hele hemel zich voor ons inzet. We zien de engelen weliswaar niet die voor ons aan de slag gaan, maar dat doen ze wel degelijk. Ze worden erop uitgestuurd vanaf de hemelse troon in de naam van Jezus om onze verzoeken in te willigen. Soms verwachten we dat alles anders zal zijn op het moment dat we onze ogen openen, nadat we in Jezus’ naam hebben gebeden. Toch lijkt alles bij het oude te zijn gebleven. De macht van God kan inderdaad op een dramatische wijze zichtbaar worden. Denk aan het verhaal waar Jezus de storm tot bedaren bracht. Het kan zich echter ook in stilte openbaren, onopgemerkt, zoals toen Gods kracht Jezus te hulp kwam in Getsemane. Misschien komt er niet meteen een dramatische verandering in onze situatie, maar dat betekent niet dat God zich niet voor ons inzet.

`Lees Johannes 14:1-14 opnieuw. Stel je voor dat Jezus rechtstreeks tot je spreekt, alsof Hij voor je staat. Welke hoop en bemoediging bieden deze beloften? `

`Vraag jezelf af, ‘Zijn er dingen in mijn leven die voorkomen dat deze beloften voor mij in vervulling gaan? Hoe kan ik daar verandering in brengen?’`

`Johannes 14:1-14 Welke hoop en bemoediging bieden deze verzen?`
