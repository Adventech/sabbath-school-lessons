---
title:  Jongerenles
date:   19/08/2022
---

### De Onzienlijke zien

#### Opdracht van de vorige week

`Hoe kunnen wij een ander tot zegen zijn?`

#### Lees samen

Johannes 14:1-14

#### Ijsbrekervraag

`In wiens aanwezigheid herken jij de aanwezigheid van God het meest?`

#### Inspiratie

‘Ik laat jullie niet als wezen achter, Ik kom bij jullie terug. Nog een korte tijd en de wereld zal Mij niet meer zien, maar jullie zullen Mij wel zien, want Ik leef en ook jullie zullen leven.’ (Johannes 14:8-9, BGT.)

#### Behandel de tekst

Jezus vertelt zijn leerlingen over zijn terugkeer naar de Vader en geeft aan dat Hij nog maar een korte tijd bij hen zal blijven. Ze begrijpen niet wat Hij bedoelt, omdat Hij zegt dat zij niet kunnen komen waar Hij naartoe gaat. Ze willen Hem immers overal volgen, maar Jezus zegt dat zij Hem pas later zullen volgen. Vervolgens stelt Hij hen gerust en vraagt aan hen om op God en op Hem te vertrouwen. Waar Hij naartoe gaat is immers voldoende plek. Hij gaat erheen om hun komst voor te bereiden en als alles klaar is, komt Hij terug. Dan neemt Hij hen mee, zodat zij bij Hem kunnen zijn. En de weg ernaartoe loopt via Jezus, zo geeft Hij aan. Hem zien is de Vader zien en kennen. Hij is immers ‘de weg, de waarheid en het leven’ en de volmaakte weerspiegeling van God. Trouwens, Jezus laat hen niet zomaar achter, de heilige Geest zal de leerlingen helpen en altijd bij hen zijn. Ze staan er niet alleen voor.

#### Gespreksvragen naar aanleiding van de tekst

`Wat is het advies van Jezus en wat kun jij daarmee? (vers 1)`

`Lees vers 2. Naar welke plek verwijst Jezus? Is dat een plek waar je naar uitkijkt?`

`Wanneer komt Jezus terug? Waaruit bestaat dat voorbereiden? (vers 3)`

`Naar welke ‘weg’ verwijst Johannes in vers 4? (verzen 5-6)`

`Hoe kan iemand voor jou een ‘weg’ zijn?`

`Wat bedoelt Jezus met ‘Ik ben de waarheid’? (vers 7) Wat is het verschil met ‘ik heb de waarheid’?`

`Hoe verhoudt Jezus zich tot God de Vader? (verzen 8-12)`

#### Opdracht

`Wat betekent het om Jezus te kennen en wat/ wie ken je dan?` 
