---
title:  Verdere studie
date:   16/09/2022
---

Lees Ellen White, ‘Eli en zijn zonen’, pp. 527-533, en ‘Sauls vermetelheid’, pp. 564-571 in Patriarchen en profeten.

We geven ons over aan Gods wil als we onze eigen verlangens en ambities naar de achtergrond plaatsen. Hierdoor zijn we echt in staat anderen te dienen. We kunnen niet voor God leven, tenzij we een offer worden en voortdurend openstaan voor Gods stem. Om onze wil werkelijk over te geven aan de wil van de Vader, moeten we erkennen hoe gevaarlijk het is om op onszelf te vertrouwen en op plaatsvervangers voor Gods Woord en kracht. Omdat onderwerping aan Gods wil de kern is van een christelijk leven, kan God ons in strijdperken laten komen om ons te leren dat we afhankelijk zijn van Hem.

‘Het verzuim van Eli wordt zonder omwegen aan elke vader en moeder in het land getoond. Als gevolg van zijn onheilige genegenheid of zijn onwil een onplezierige plicht uit te voeren, oogstte hij ongerechtigheid van zijn verdorven zoons. Zowel de ouder, die de goddeloosheid toestond, als de kinderen, die goddeloos waren, staan schuldig voor God. Hij aanvaardde geen enkele opoffering of offergave om hun overtreding te verzoenen.’ (Ellen White, Child Guidance, p. 276.)

`Johannes 12:24 Wat wil deze gelijkenis ons zeggen?`

**Gespreksvragen**

`Spreek als groep over het ongelooflijke feit dat de Zoon van God als mens naar de aarde neerdaalde om voor onze zonden te sterven. Wat leren we hiervan over de betekenis van zelfopoffering en zelfverloochening voor het welzijn van anderen? Al zijn we niet in staat om te doen wat Jezus deed, we zouden dit principe te allen tijde voor ogen moeten houden. Hoe kunnen we in onze eigen omgeving het soort overgave en zelfopoffering tonen die Jezus liet zien aan het kruis?`

`oor veel mensen is het een angstaanjagend idee om je aan God over te geven zonder te weten wat er komt. Welke raad zou jij geven aan mensen die op zichzelf vertrouwen in plaats van op God? Wat zou je zeggen om hun angst weg te nemen dat ze de toekomst niet kennen of dat ze die niet in de hand hebben?`

`Neem als groep de tijd om te bidden voor de mensen waarvan je weet dat ze ermee worstelen zich aan Gods wil over te geven. Bid dat ze zullen inzien dat alleen het vertrouwen op Gods wil blijvende vrede met zich meebrengt. Welke praktische dingen kun je voor die mensen doen om hen te doen inzien dat ze zich over kunnen geven aan God en dat zijn pad het beste is? Hoe kan God jou dus gebruiken zodat anderen zijn liefde en vrijgevigheid leren kennen?`
