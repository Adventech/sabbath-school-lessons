---
title:  Gewillig om te luisteren
date:   13/09/2022
---

‘De HEER kwam bij hem staan en riep net als de voorgaande keren: ‘Samuel! Samuel!’ En Samuel antwoordde: ‘Spreek, uw dienaar luistert.’’ (1 Samuël 3:10)

Heb je ooit dat kleine, kalme stemmetje van de heilige Geest gehoord en het toen genegeerd? Als gevolg daarvan liep alles in het honderd en je dacht later bij jezelf, ‘Oh nee, waarom heb ik niet geluisterd?’ Het boek 1 Samuël vertelt eerst het verhaal van een oude man en twee goddeloze zonen die niet naar de Heer luisterden en dat van een kleine jongen die dat wel deed. Ondanks Gods krachtige waarschuwingen veranderden degenen die dat hadden moeten doen hun koers niet.

`Lees 1 Samuël 2:12-3:18. Welk verschil wordt duidelijk door dit Bijbelgedeelte tussen degenen die naar God luisteren en degenen die dat niet doen?`

Eli’s zonen waren met hele andere dingen bezig dan de dingen van God. Eli sprak zijn zonen toe, nadat hij hoorde wat God wilde. Het lijkt erop dat hij verder niets deed. Zijn zonen waren overduidelijk niet van plan om wat voor deel van hun leven dan ook over te geven aan Gods wil. Wat een verschil met de jonge Samuël!

Predikant Charles Stanley beschrijft hoe belangrijk het is dat we ons openstellen voor Gods stem door, zoals hij het noemt, ‘in z’n vrij te staan’. Hij stelt: ‘De heilige Geest benadert ons niet om enkel informatie door te geven. Hij spreekt tot ons met het doel een reactie te krijgen. Als onze agenda het grootste deel van onze aandacht opslokt, dan weet Hij ook dat het geen nut heeft om iets afwijkends voor te stellen. Als dat het geval is, zwijgt Hij meestal. Hij wacht totdat wij voldoende ‘in zijn vrij staan’ zodat we luisteren en uiteindelijk gehoorzamen.’ (Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179-180.)

`Wat bedoelt Stanley als hij zegt dat we ‘in zijn vrij staan’? Denk eens aan hoe open jij staat voor God en bedenk welke dingen jou ervan weerhouden om ‘het punt te bereiken dat je in zijn vrij staat en uiteindelijk gehoorzaamt?’ Wat moet jij doen in jouw leven om open te staan voor Gods stem en om besluitvaardig te kunnen zijn om zijn aanwijzingen te volgen?`

`1 Samuël 2:12-3:18 Welk verschil wordt hier duidelijk gemaakt?`
