---
title:  Eerst sterven en dan Gods wil kennen
date:   12/09/2022
---

Vele christenen doen oprechte pogingen Gods wil voor hun leven te leren kennen. ‘Wist ik maar wat Gods bedoeling is met mijn leven, dan zou ik alles opofferen voor Hem’. Zelfs al doen we God deze belofte, toch kunnen we nog steeds in verwarring zijn over wat zijn wil is. Romeinen 12:1-2 legt uit wat deze verwarring veroorzaakt. Paulus beschrijft daar hoe wij Gods wil kunnen kennen en zegt iets heel belangrijks: als je wilt weten wat Gods wil inhoudt, moet je eerst een offer brengen! Lees de tekst maar. Paulus schrijft dat we als volgt ‘kunnen ontdekken wat God van u wil’:

1. We hebben een juist begrip nodig van ‘Gods barmhartigheid’ voor ons. 
2. We bieden onszelf aan als levende offers aan God. 
3. Onze gedachten zijn vernieuwd.

Alleen een vernieuwde geest kan Gods wil werkelijk begrijpen. Deze vernieuwing is echter alleen mogelijk als ons ‘eigen ik’ is gestorven. Het was niet genoeg dat Christus voor ons heeft geleden, maar Hij moest voor ons sterven.

Als bepaalde delen van ons leven nog niet zijn gestorven, staat God het toe dat we in strijdperken terechtkomen om die onder onze aandacht te brengen. Toch helpt dat lijden ons niet alleen om de confrontatie met onze zonden aan te gaan, maar het geeft ons ook een inkijkje in hoe Jezus zich voor ons heeft gegeven. Elisabeth Elliot schrijft: ‘Er is vermoedelijk geen manier waarop we een beter begrip krijgen van het kruis dan door ons diepste hartsverlangen op te geven ... Onze eigen kruisigingservaring is in geen enkel opzicht te vergelijken met die van onze Verlosser. Toch stelt dat ons in staat Hem te leren kennen doordat we verbonden zijn met zijn lijden.’

`Lees Romeinen 12:1-2. Ga in gebed over deze tekst. Denk aan de dingen die jij op moet geven om tot een offer te worden. Waarom zal dit helpen om te begrijpen welk lijden Jezus voor jou doorstond aan het kruis? Hoe kan dit inzicht je helpen om dichter tot Jezus te komen en te delen in zijn lijden?`

`Vraag de heilige Geest of Hij je wil laten zien in welke opzichten je nog niet ‘gestorven’ bent. Wat moet je, met behulp van de heilige Geest, opgeven om een ‘levend offer’ te worden voor God?`

` Romeinen 12:1-2 Wat beschrijft Paulus hier?`