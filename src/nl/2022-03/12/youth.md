---
title:  Jongerenles
date:   16/09/2022
---

### Wees bescheiden en nederig

#### Opdracht van de vorige week

`Hoe toon jij je vertrouwen in God?`

#### Lees samen

Filippenzen 2:3-11

#### Ijsbrekervraag

`We zeggen weleens: bescheidenheid siert de mens. Ben je het daar wel of niet mee eens?`

#### Inspiratie

‘Christus geeft jullie moed, en Hij troost jullie met zijn liefde. Door de heilige Geest zijn jullie met elkaar verbonden. Jullie zijn goed voor elkaar en jullie leven met elkaar mee.’ (Filippenzen 2:1, BGT.)

#### Behandel de tekst

Filippi was een Romeinse militaire kolonie in Noord-Griekenland. Paulus stichtte daar een christelijke gemeente waaraan hij rond 62 vóór Christus deze brief schrijft. Die brief schrijft hij, terwijl hij gevangen zit in Rome. Dat betekent dus dat hij ondanks tegenslag anderen weet te bemoedigen en hen van adviezen voorziet. Maar het omgekeerde geldt evenzeer, hij is ook blij met de steun van zijn geloofsgenoten nu hij het zelf zo moeilijk heeft. Dat is een belangrijke meerwaarde van gemeente-zijn: je helpt elkaar en staat er niet alleen voor. Samen sta je sterk. Daarom benadrukt Paulus in deze brief het belang van eenheid en dat je jezelf niet beter moet vinden dan een ander. Nee, sterker nog, vind de ander belangrijker dan jezelf. Denk niet alleen aan jezelf, maar zorg juist voor elkaar. Wees bescheiden en nederig ook al gaat dat lang niet altijd vanzelf en kost dat moeite en strijd.

#### Gespreksvragen naar aanleiding van de tekst

`Wat moet je volgens Paulus vooral niet doen? En waarom dan? (Filippenzen 2:3)`

`Wat vind je van Paulus’ uitdrukking dat je een ander belangrijker moet vinden dan jezelf? (vers 3)`

`Wat voegt Paulus hieraan toe? (vers 4) En met wiens voorbeeld vergelijkt hij dat? (vers 5)`

`Waaruit bleek Jezus’ nederigheid en zijn bereidheid tot dienen? (verzen 6-8) Hoe belangrijk is dat voor ons, wat Jezus heeft gedaan?`

`Vind je van jezelf dat jij bescheiden en nederig bent? Waaruit blijkt dat?`

`Hoe heeft God Jezus’ nederigheid en dienstbaarheid beloond? (vers 9) Wat vind je daarvan?`

`Op welke wijze zal elk mens daarop reageren? (verzen 10-11)`

`Wat betekent de belijdenis ‘Jezus Christus is Heer’? En tot wiens eer was deze titel? (vers 11)`

#### Opdracht

`Wat moet je doen om werkelijk nederig te worden? ` 
