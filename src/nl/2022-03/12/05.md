---
title:  Zelfvertrouwen
date:   14/09/2022
---

Toen Eva zondigde in de tuin van Eden, deed ze dat niet alleen omdat ze Gods Woord in twijfel trok. De kern van het probleem was haar overtuiging dat ze genoeg wijsheid bezat om zelf te beslissen wat goed en kwaad was. Ze vertrouwde op haar eigen oordeel. Als wij op ons eigen oordeel vertrouwen in plaats van op Gods Woord, dan stellen we ons bloot aan allerlei problemen. Het verhaal over Saul beschrijft de weg tot vertrouwen op jezelf en het drama dat er zo snel op volgt. Samuël zalfde Saul namens God tot koning (1 Samuël 10:1). Daarna gaf hij Saul specifieke aanwijzingen, die Saul in de wind sloeg (1 Samuël 10:8).

`Lees 1 Samuël 13:1-14. Wat deed Saul dat tot zijn ondergang leidde?`

Drie stappen zorgden ervoor dat Saul zo snel na zijn kroning het pad insloeg van vertrouwen op zichzelf. Het probleem is dat de stappen op zich helemaal niet zo verkeerd waren. Toch droegen ze de kiem van een drama in zich, omdat elk van die stappen werd genomen onafhankelijk van God. Let maar eens op in welke volgorde Sauls ondergang zich voltrok.\

1. Saul zei, ‘Ik merkte dat mijn soldaten me in de steek begonnen te laten’ en dat Samuël ‘niet op de afgesproken tijd kwam’. Saul stond onder druk en hij beoordeelde op eigen kracht wat er aan de hand was.

2. Saul ging van ‘Ik merkte’ naar ‘Ik dacht bij mezelf’, namelijk dat de Filistijnen hen zouden aanvallen. Wat hij met zijn eigen ogen zag, bepaalde wat hij zei of dacht over de situatie.

3. Saul ging van ‘Ik dacht bij mezelf’ naar ‘Ik waagde het erop om zelf het brandoffer op te dragen’. Sauls gedachten vormden nu zijn gevoelens.

Een ieder van ons maakt zich hier schuldig aan: we vertrouwen op ons eigen menselijk inzicht, waardoor we afgaan op onze menselijke gedachten en uiteindelijk op onze gevoelens en vervolgens handelen we op basis van die gevoelens.

`Waarom was het zo makkelijk voor Saul om zijn eigen oordeel te volgen, al klonken Gods duidelijke instructies nog na in zijn oren? Als we weten dat we zo slap zijn en zo’n ontoereikende kennis hebben, waarom proberen we dan nog te vertrouwen op onszelf? Wat kunnen we doen om meer te vertrouwen op de instructies van de Heer in plaats van op onszelf?`

`1 Samuël 13:1-14 Wat deed Saul dat tot zijn ondergang leidde?` 