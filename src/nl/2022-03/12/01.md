---
title:  Sterven als een zaadje
date:   10/09/2022
---

### Lezen 
Filippenzen 2:5-9; Romeinen 12:1-2; 1 Samuël 2:12-3:18; 13:1-14; Zacharia 4:1-14

> <p>Kerntekst</p> 
> ‘Waarachtig, Ik verzeker u: als een graankorrel niet in de aarde valt en sterft, blijft het één graankorrel, maar wanneer hij sterft draagt hij veel vrucht.’ Johannes 12:24

Jezus’ gelijkenis over een stervende graankorrel weerspiegelt onze overgave aan Gods wil op een fascinerende manier. Allereerst omdat de graankorrel in de aarde valt. De korrel die van de tarwestengel valt, kan niet bepalen waar of hoe hij op de grond terechtkomt. Hij heeft geen invloed op de aarde die hem omgeeft en die de korrel vervolgens bedekt. Ten tweede krijgt de graankorrel te maken met een tijd van wachten. Terwijl de korrel in de grond ligt, weet die niet wat de toekomst zal brengen. En kan zich niet ‘voorstellen’ hoe het leven er in de toekomst uit zal zien. Hij is slechts een graankorrel. Ten derde sterft de graankorrel. De korrel kan alleen een tarwestengel worden als die zijn veilige, comfortabele staat als korrel opgeeft. Hij moet ‘sterven’ en daarmee opgeven wat hij altijd is geweest zodat hij van een zaadje tot een vruchtdragende plant kan worden.

`Om alvast over na te denken: Als we weten dat Gods wil het beste voor ons is, waarom hebben we er dan zo’n moeite mee ons daaraan te onderwerpen? Welk voorbeeld van onderwerping heeft Christus ons gegeven? Hoe zie je dat de gelijkenis van de graankorrel van toepassing is op je eigen leven?`

_Op sabbat 17 september bespreken we met elkaar deze les._