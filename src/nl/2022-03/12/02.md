---
title:  Je onderwerpen om te dienen
date:   11/09/2022
---

`Lees Filippenzen 2:5-9. Welke belangrijke boodschappen bieden deze verzen ons?`

De hedendaagse cultuur dringt er bij ons op aan dat we onze rechten opeisen en ons ervan verzekeren dat we ze krijgen. Natuurlijk is dit goed en vaak is dat ook hoe het zou moeten zijn. Toch kan God van ons vragen vrijwillig onze rechten op te geven om net als Jezus de Vader te dienen. We doen dat op manieren die een eeuwige invloed zullen hebben op Gods koninkrijk. Onze rechten opgeven kan heel moeilijk en ongemakkelijk zijn, waardoor als het ware de toestand van een strijdperk ontstaat.

Kijk naar de wijze waarop Jezus daarmee omging. Deze verzen omschrijven drie stappen die Jezus zette om zichzelf over te geven aan de wil van de Vader. Direct aan het begin herinnert Paulus ons aan iets dat de alarmbellen moet laten rinkelen: ‘Laat onder u de gezindheid heersen die Christus Jezus had’. Om ons te kunnen redden, gaf Jezus zijn gelijkwaardige positie met de Vader op en verhuisde Hij naar de aarde in de gestalte van een mens met de beperkingen die daarbij horen. Jezus kwam niet als een groot en ontzagwekkend wezen, maar als dienaar van andere menselijke wezens. Als dienaar leefde Jezus geen vredig en lang leven, maar Hij ‘werd gehoorzaam tot in de dood’. Hij stierf zelfs niet op een nobele en gedenkwaardige manier. Integendeel, Hij ‘werd gehoorzaam tot in de dood – de dood aan het kruis’.

`Lees Filippenzen 2:9. In welke gebieden van ons leven moeten wij ons voegen naar het voorbeeld van Jezus? Als rechten en gelijkheid goede dingen zijn die je moet beschermen, hoe verklaar je dan dat we ze soms moeten opgeven? Hoe kan dit vers ons helpen te begrijpen waarom het logisch is ons over te geven aan de wil van de Vader?`

`Bid om wijsheid van de heilige Geest, terwijl je jezelf de vraag stelt, ‘Aan welke rechten houd ik mij nu vast die in feite een blokkade opwerpen om mij over te geven aan Jezus’ wil en zo mijn gezin, gemeente en degenen om mij heen te dienen? In hoeverre ben ik bereid ongemak te verduren om anderen beter te kunnen helpen?`

`Filippenzen 2:5-9 Welke belangrijke boodschappen bieden deze verzen ons?`
