---
title:  Het fundament van Gods regering
date:   25/05/2024
---

### Lezen

Openbaring 14:6-12; Prediker 12:13-14; Spreuken 28:9; Daniël 7:25

> <p>Kerntekst</p> 
> ‘De draak was woedend op de vrouw en ging weg om strijd te leveren met de rest van haar nageslacht, met allen die zich aan Gods geboden houden en bij het getuigenis van Jezus blijven.’ Openbaring 12:17

Door de Bijbel ijverig te bestuderen, begrepen adventisten hoe langer hoe meer waarom de wet in het heilige der heiligen van het hemels heiligdom lag. Toen ze hun aandacht richtten op het hart van Gods wet, ontdekten ze ook hoe belangrijk de sabbat is, het vierde gebod. In feite wijst alleen dit gebod God heel duidelijk aan als onze Schepper, de Bron van alle ware aanbidding. Dit thema zal een centrale rol spelen in de laatste dagen dat deze aarde zal bestaan (Zie: Openbaring 14:6-12).

Van begin af aan heeft satan de aanbidding van God willen tegenwerken door Gods wet te minachten. Hij weet dat je ‘ten aanzien van alle geboden in gebreke blijft’ (Jakobus 2:10), als je ‘op één punt struikelt’ (Jakobus 2:10). En daarom spoort hij mensen ertoe aan Gods wet te overtreden. Satan haat de sabbat omdat het mensen herinnert aan de Schepper en de manier waarop Hij aanbeden moet worden. Toch is het juist de sabbat die in Gods wet verankerd is in het heilige der heiligen van het hemels heiligdom. De wet bepaalt wat zonde is. Aangezien mensen God ook nu trouw zoeken, moet zijn wet daarom ook nu nog geldig zijn, ook het sabbatsgebod.

In deze les bestuderen we het verband tussen het heiligdom, Gods wet, de sabbat en de aankomende crisis om het merkteken van het beest. Ook zullen we onderzoeken welke betekenis de sabbat heeft voor de generatie in de eindtijd.

***Gebaseerd op De Grote Strijd, hoofdstuk 25-27.***

_Op sabbat 1 juni bespreken we met elkaar deze les._
