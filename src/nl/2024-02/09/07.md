---
title:  Verdere studie
date:   31/05/2024
---

‘Bij gebrek aan Bijbelse argumenten die hun theorieën zouden kunnen steunen, voerden velen met taaie volharding het volgende argument aan en vergaten dat dezelfde redenering ook al was gebruikt tegen Christus en zijn apostelen: ‘Waarom begrijpen onze leiders het probleem van de sabbat niet? Er zijn maar zeer weinigen die geloven wat jullie beweren. Jullie kunnen onmogelijk gelijk hebben en al die knappe mensen in de wereld ongelijk’. Om zulke argumenten te weerleggen, hoefden ze slechts te wijzen op de Schrift en de geschiedenis van Gods handelen met zijn volk door de eeuwen heen.’ (Ellen White, De Grote Strijd, blz. 422-423.)

‘Christenen hebben vroeger de zondag gevierd omdat ze dachten dat zij de sabbat van de Bijbel heiligden. Er zijn op dit ogenblik in alle kerken – de Rooms-Katholieke kerk niet uitgezonderd – oprechte christenen die geloven dat zondag de sabbat van het vierde gebod is. God aanvaardt hun oprechtheid en eerlijkheid. Maar wanneer de zondagsheiliging wettelijk zal worden opgelegd en de wereld ervan op de hoogte zal zijn gebracht dat men de ware sabbat moet heiligen, zal iedereen die het gebod van God overtreedt om een bevel te gehoorzamen dat slechts van Rome komt, het pausdom de eer bewijzen die God toekomt. Men bewijst dan eer aan Rome en aan de macht die toeziet op de naleving van de inzetting van Rome. Men aanbidt dan het beest en zijn beeld. Wanneer de mensen de inzetting verwerpen die volgens God een teken is van zijn gezag en in plaats daarvan het teken vereren dat Rome heeft gekozen als bewijs van haar heerschappij zullen zij het teken van trouw aan Rome, namelijk ‘het merkteken van het beest’ ontvangen.’ (Ellen White, De Grote Strijd, blz. 417.)

**Gespreksvragen**

`De wereld verandert zo snel en zo plotseling. Waarom moeten we altijd waakzaam zijn om te voorkomen dat de gebeurtenissen in de eindtijd ons verrassen?`

`Waarom laat het oordeel in combinatie met Gods wet zien dat we alleen door genade gered worden?`

`Hoe kunt u getuigen aan degenen die niet begrijpen hoe belangrijk de ware sabbat is en heel oprecht de zondag houden, de eerste dag van de week?`

`Welke gevaren schuilen in een verbintenis tussen kerk en staat? Hoe moeten wij ons als christenen opstellen tegenover de overheid?`
