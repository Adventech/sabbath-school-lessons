---
title:  Verdieping
date:   26/04/2024
---

## Staan voor de waarheid

### Hebreeën 4:14-5:10

#### IJsbrekervraag

`Wat is je mening over vrijheid van godsdienst? Is de opkomst van islamitisch onderwijs een bedreiging en moet er paal en perk aan gesteld worden en hoe verhoudt zich dat tot christelijk onderwijs?`

#### Ik Verken

Het krachtige werk dat de heilige Geest na Pinksteren door de apostelen deed was nog maar net begonnen. Steeds meer mensen werden gered (Handelingen 2:47). Dit was een doorn in het oog van met name de sadduceeën, het gezag dat verbonden was met het priesterschap. Petrus en Johannes werden op het matje geroepen en het werd hun verboden om over Jezus te onderwijzen. De apostelen lieten zich niet intimideren en zij deden met hulp van de Heer veel tekenen en wonderen onder het volk (zie Handelingen 5:12-16), tot groot ongenoegen van de sadduceeën. Tijd voor het Joodse gezag om in te grijpen.

#### Ik Bestudeer

`Wat was de achterliggende reden voor de gevangenneming van de apostelen en het verbod om het volk over Jezus en zijn leer te onderwijzen?`

Merk op dat de jaloezie/afgunst, van de hogepriesters al was opgewekt door de grote aandacht van het volk voor het werk van Jezus. Dit begreep Pilatus toen zij Jezus aan hem overleverden (zie hiervoor Marcus 15:10).

`Wat maakte de sadduceeën en de hogepriester zo jaloers?`

Jaloersheid en afgunst komen veelal voort uit een zich aangetast voelen in trots en eer. Merk op dat het de bron van eerzucht was die satan tot afvalligheid bracht. Jesaja profeteert hiervan in Jesaja 14:12-14.

`In Handelingen 4:18 lezen we dat Petrus en Johannes al eerder het verbod opgelegd hadden gekregen om het volk over Jezus te onderrichten. Wat was toen de reactie van beide apostelen?`

`Welke reactie geven de apostelen nu zij nogmaals met het verbod geconfronteerd worden om de naam van Jezus te gebruiken en erover te onderrichten? (zie Handelingen 5:30)`

Hierna beschuldigen de apostelen de hogepriester en sadduceeën, waarschijnlijk bij monde van Petrus, van moord aan het kruis. Merk hierbij op dat de apostelen, die van oorsprong deels bestonden uit een aantal vissers, nu staan tegenover het hoge Joodse gezag.

`Wat voeren de apostelen in hun antwoord (Handelingen 5:30-31) aan als getuigenis met betrekking tot Jezus?`

`Wat is tenslotte volgens de apostelen de bron en kracht van dat getuigenis? (Handelingen 5:32)`

#### Ik Pas Toe

`In Romeinen 13:1 zegt Paulus: ‘Iedereen moet de autoriteit van het bevoegd gezag erkennen, want er is geen gezag dat niet van God komt; ook het huidige gezag is door God ingesteld. Is dit niet in tegenspraak met de reactie van de apostelen, ‘Men moet God meer gehoorzamen dan mensen’, op het gezag van de hogepriester en de sadduceeën?`

`In ons land bevinden we ons in de luxe positie van godsdienstvrijheid. Maar wel kunnen we ons ongemakkelijk voelen in situaties waarin geloven belachelijk gemaakt wordt. Bespreek met elkaar hoe je je in zo’n situatie voelt en hoe je daarmee omgaat, of om zou willen gaan.`

`Merk op dat er momenteel veel landen zijn met een dictatuur die geen godsdienstvrijheid toelaat en waar christenen zich in een hele moeilijke positie bevinden, zeker als het gaat om getuigen. Wat zei Jezus hierover en welke bemoediging gaf Hij? (Zie Lucas 21:12-15)`

`Het is moeilijk om ons in te beelden hoe het zou voelen om te leven in een land waar je als christen bedreigd wordt. Wat zouden wij kunnen doen om onze medegelovigen in zo’n situatie tot steun te zijn, of om zelfs in deze gebieden van de Heer te getuigen?`

Misschien ben je bekend met de organisatie ‘Open doors’. Zo niet zoek dan op internet informatie hierover. Mogelijk inspireert het je om te lezen hoe Gods geest actief is in het getuigen onder moeilijke omstandigheden.

#### Ik bid …

Vader dank U dat ik alle vrijheid heb om in U te geloven, om geloof met anderen te delen. Help mij Heer om in deze tijd waarin velen de Heiland niet meer kennen, of zelfs willen kennen, van Hem te getuigen. Wees met gelovigen in landen waar zij vervolging ondervinden.
