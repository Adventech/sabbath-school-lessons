---
title:  Verdere studie
date:   26/04/2024
---

‘God gaf deze uitverkoren mannen een heldere geest en inzicht in vele dwalingen van Rome. Maar ze kregen niet al het licht dat aan de wereld zou worden geschonken. Door zijn twee boodschappers leidde God het volk uit de duisternis van de roomse leer. Ze zouden echter nog vele grote hindernissen op hun weg tegenkomen en daarom leidde God hen stap voor stap, zodat het hun niet te zwaar viel. Ze waren er niet op voorbereid al het licht onmiddellijk te ontvangen. Zoals het volle licht van de middagzon te fel is voor iemand die lang in het donker heeft gezeten, was het volle licht van de waarheid ook te veel voor hen. Daarom stemde God Zijn openbaringen aan de leiders af op het bevattingsvermogen van zijn volk. Van eeuw tot eeuw zouden ze worden opgevolgd door andere trouwe arbeiders die het volk verder zouden leiden op de weg van de hervorming.’ (Ellen White, De Grote Strijd, blz. 96-97.)

‘In een andere brief, gericht aan een priester die een volgeling van het evangelie was geworden, sprak Hus met grote nederigheid over zijn eigen dwalingen en beschuldigde hij zichzelf ervan ‘genoegen te hebben beleefd aan het dragen van dure priestergewaden en uren te hebben verspild aan onbenulligheden’. Hij gaf ook de aangrijpende vermaning: ‘Moge de eer van God en de redding van zielen je hoofdbekommernis zijn en niet het bezitten van prebenden (Het jaarlijks inkomen van een geestelijke.) en landgoederen. Je moet ervoor oppassen dat je niet meer zorg besteedt aan je huis dan aan je ziel. Zorg vooral voor het geestelijk bouwwerk. Wees vroom en nederig bij armen en verspil je geld niet aan smulpartijen. Als je je leven niet betert en je je niet onthoudt van al het overbodige, vrees ik dat je streng gestraft zal worden, zoals ikzelf.’ (Ellen White, De Grote Strijd, blz. 99.)

**Gespreksvragen**

`Wat betekent het dat ‘God Zijn openbaringen afstemde op het bevattingsvermogen van zijn volk’? Waarom onthult God de waarheid stapje voor stapje? Geldt dat ook voor Gods kerk in deze tijd? Zo ja, hoe?`

`Hoe verhouden nieuwe ontdekkingen over de waarheid zich tot vroegere waarheden die Gods volk heeft achterhaald? Waarom mag nieuw licht het oudere licht nooit tegenspreken?`

`Waar u ook woont, uw cultuur zal waarden, ideeën en morele gedragingen hanteren die niet rijmen met wat de Bijbel leert. Bedenk waar deze knelpunten liggen. Hoe moeten wij, persoonlijk en als kerk, omgaan met deze uitdagingen? Hoe kunnen we goede burgers zijn en toch niet toegeven aan de kromme waarden die onze cultuur aanprijst?`

`Welke invloed heeft de brief van Johannes Hus op u? Wat maakt vooral indruk op u?`
