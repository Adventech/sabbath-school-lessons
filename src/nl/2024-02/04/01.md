---
title:  Staan voor de waarheid
date:   20/04/2024
---

### Lezen

Daniël 7:23-25; Openbaring 12:6, 14; Judas 3-4; Openbaring 2:10; Handelingen 5:28-32; Psalm 19:7-11; 1 Johannes 5:11-13

> <p>Kerntekst</p> 
> ‘De Mensenzoon moet hoog verheven worden, zoals Mozes in de woestijn de slang omhooggeheven heeft, opdat iedereen die gelooft, in Hem eeuwig leven heeft.’ Johannes 3:14-15

Izmir, een kuststad in het huidige Turkije, stond in de tijd van het boek Openbaring bekend als Smyrna. Deze oude stad met zo’n 100.000 inwoners groeide en bloeide omstreeks het einde van de eerste en tweede eeuw. Het was een welvarende stad en ontzettend trouw aan Rome. Eén keer per jaar kregen alle inwoners van Smyrna de opdracht wierook te branden voor de Romeinse goden. Zoals we weten, was Smyrna in de tweede eeuw na Christus de thuisplaats van veel christenen. Velen van hen gaven geen gehoor aan de oproep.

Polycarpus, een kerkelijke leider van de vroegchristelijke kerk, werd gemarteld op het marktplein van Smyrna. Daarna belandde hij op de brandstapel omdat hij zijn HEER niet wilde verraden door wierook te branden voor Romeinse goden. Toen hem voor de laatste keer gevraagd werd Christus af te zweren, antwoordde de oude man: ’86 jaar heb ik Hem gediend en Hij heeft me nooit in de steek gelaten. Hoe kan ik iets slechts zeggen over mijn Koning die mij gered heeft?’.

Door de eeuwen heen stierven mannen en vrouwen nog liever de marteldood dan dat ze hun geloof in Christus opgaven. Hun offer versterkt onze moed. Het verhaal over hun toewijding aan Christus geeft onze trouw nieuwe kracht. Deze week bestuderen we welke Bijbelse principes de Waldenzen bemoedigden en er in latere tijden voor zorgden dat de hervormers, zoals Johannes Hus en Hieronymus, hun trouw in de HEER niet lieten varen – al dreigde dezelfde macht die Polycarpus had gedood ook hen te doden: pauselijk Rome.

***gebaseerd op De Grote Strijd, hoofdstuk 4-6.***

_Op sabbat 27 april bespreken we met elkaar deze les._
