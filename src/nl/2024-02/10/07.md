---
title:  Verdere studie
date:   07/06/2024
---

Het pas gepubliceerde boek van Lee Strobel, The Case for Heaven [Een pleidooi voor de hemel] gaat ervanuit dat overledenen na hun dood in een soort bewust bestaan verder leven. ‘Bijna-doodervaringen’ leveren daar zoal ‘bewijs’ voor. Leest u maar: ‘Een ander meisje, dat een ‘bijna-doodervaring’ had tijdens haar hartoperatie, vertelde dat ze haar broer in het hiernamaals had ontmoet – dat verbaasde haar want ze had helemaal geen broer. Toen ze hersteld was en haar ervaring met haar vader deelde, bekende hij haar voor het eerst dat ze wel degelijk een broer had, maar dat hij gestorven was voor haar geboorte.’ ( Lee Strobel, The Case for Heaven (Grand Rapids, MI: Zondervan Books, 2021), blz. 69.) Tegelijkertijd weet Strobel niet goed hoe hij dit beeld van een leven na de dood moet verenigen met de duidelijke Bijbelse leer dat christenen hun beloning pas ontvangen bij Christus’ wederkomst.

We zijn gewaarschuwd: ‘Velen zullen worden geconfronteerd met geesten van duivelen die in de gedaante van overleden familieleden of vrienden verschijnen en de gevaarlijkste ketterijen verkondigen. Deze geesten zullen onze gevoelens van medeleven aanspreken en wonderen verrichten om hun beweringen geloofwaardiger te maken. Wij moeten klaar staan om ze te bestrijden met de Bijbelse waarheid dat de doden niets weten en dat verschijningen dus geesten van duivelen zijn.

Wij staan vlak voor ‘de ure der verzoeking, die over de gehele wereld komen zal, om te verzoeken hen, die op de aarde wonen’ (Openbaring 3:10). Wie niet stevig staat in het geloof en daarvoor niet steunt op het Woord van God zal worden misleid en overwonnen. Satan werkt met ‘allerlei verlokkende ongerechtigheid’ om de mensen in zijn macht te krijgen en zijn misleidingen zullen hoe langer hoe meer toenemen. Hij kan zijn doel echter alleen bereiken als de mensen ingaan op zijn verzoekingen. Zij die oprecht zoeken naar de waarheid en ernaar streven hun ziel door gehoorzaamheid te reinigen en hun uiterste best doen om zich voor te bereiden op de strijd, zullen in de God der waarheid een sterke verdediging vinden. ‘Omdat gij het bevel bewaard hebt om Mij te blijven verwachten, zal ook Ik u bewaren’ (Openbaring 3:10), luidt de belofte van Christus. God zou eerder iedere engel uit de hemel zenden om zijn volk te beschermen dan dat Hij zou toelaten dat één ziel die op Hem vertrouwt door satan wordt overwonnen.’ (Ellen White, De Grote Strijd, blz. 515.)

**Gespreksvragen**

`Welke subtiele spiritistische invloeden zou satan kunnen inzetten om ons verstand te beïnvloeden? Welke rol spelen de massamedia daarin?`

`Hoe zou u uw geloof delen met een vriend die net een dierbare verloren heeft en gelooft dat deze persoon in de hemel is? Wat is op zo’n moment gepast om te zeggen en wat niet?`
