---
title:  Dood in het Oude TestamentDood in het Oude Testament
date:   03/06/2024
---

`Lees Psalm 6:5; Psalm 115:17; 1 Koningen 2:10; 1 Koningen 11:43; 1 Koningen 14:20. Wat leren deze verzen ons over de toestand van de doden? `

Het Oude Testament onderwijst de onsterfelijkheid van de ziel niet. Ook leert het niet dat de gelovige na zijn dood voor eeuwig naar de prachtige hemel gaat of dat de ongelovige na de dood naar de hel gaat om daar voorgoed te branden. De Bijbel omschrijft de dood als een slaap. Het boek Koningen gebruikt de uitdrukking ‘ze rustten (sliepen) bij hun voorvaderen’ om naar de dood van de voorvaderen te verwijzen. De Psalmen noemen het ‘de doodsslaap’ (Psalm 13:4, vergelijk met: Psalm 90:5). Job geeft aan dat hij bij de dood niet wakker zal worden uit zijn slaap (Job 14:12). De psalmist voegt eraan toe: ‘Laat mij, recht gedaan, Uw gelaat aanschouwen, bij het ontwaken mij verzadigen aan Uw beeld’ (Psalm 17:15). Toen het Assyrische leger verslagen en vernietigd werd, omschreef de Bijbel de overleden soldaten als ‘in slaap verzonken’ (Psalm 76:6). De overtuiging dat de doden als levenloze geesten ronddolen om met de levenden te communiceren is geen Bijbelse leer. Het is puur heidendom.

Als we de waarheid over de dood niet kennen, stellen we onszelf bloot aan de misleidingen van satan. ‘Velen zullen worden geconfronteerd met geesten van duivelen die in de gedaante van overleden familieleden of vrienden verschijnen en de gevaarlijkste ketterijen verkondigen. Deze geesten zullen onze gevoelens van medeleven aanspreken en wonderen verrichten om hun beweringen geloofwaardiger te maken. Wij moeten klaar staan om ze te bestrijden met de Bijbelse waarheid dat de doden niets weten en dat verschijningen dus geesten van duivelen zijn.’ (Ellen White, De Grote Strijd, blz. 515.)

`Lees Daniël 12:2 en Job 19:25-26. Wat leren deze verzen ons nog over de toestand van de doden?`

De dood houdt in dat we slapen tot de opstanding. Levenloze geesten dolen nu niet om ons heen om met de levenden te communiceren. De heidense volken geloofden meestal in een geestenwereld, maar de Israëlieten zagen de dood als een slaap tot aan de dag van de opstanding. Natuurlijk rouwen we om onze overledenen, maar denk hieraan bij degenen die in Christus sterven: ze hebben hun laatste adem uitgeblazen, maar hoe lang het ook duurt tot Jezus terugkomt, het eerstvolgende waar ze zich bewust van zullen zijn is de wederkomst. De eerste gedachte die ze zullen hebben is ‘Wauw! Jezus is werkelijk teruggekeerd!’
