---
title:  De triomf van Gods liefde
date:   22/06/2024
---

### Lezen

Openbaring 22:11-12; Jeremia 30:5-7; Psalm 91:1-11; Jeremia 25:33; Openbaring 21:2; Openbaring 20:11-15

> <p>Kerntekst</p> 
> ‘Ik hoorde een luide stem vanaf de troon, die uitriep: ‘Gods woonplaats is onder de mensen, Hij zal bij hen wonen. Zij zullen zijn volken zijn en God zelf zal als hun God bij hen zijn. Hij zal alle tranen uit hun ogen wissen. Er zal geen dood meer zijn, geen rouw, geen jammerklacht, geen pijn, want wat er eerst was is voorbij.’ Openbaring 21:3-4

We kunnen de toekomst tegemoet zien met een hoopvol hart. Al staan moeilijke tijden ons te wachten, welk lijden we ook door moeten maken, welke ellende ons pad ook doorkruist, welk verdriet we ook te incasseren krijgen, zolang we uitzien naar de tijd waarin alles beter zal zijn, kunnen we ons huidige leven vullen met betekenis, een doel en blijdschap.

Franklin D. Roosevelt trad als president van de Verenigde Staten op van 1933 tot 1945, één van de meest uitdagende periodes in de geschiedenis van Amerika. Hij was verlamd geraakt door polio en kon niet zelfstandig lopen. Eens schreef hij, ‘Altijd hebben we ons vastgeklampt aan de hoop, aan het geloof en de overtuiging dat er achter de horizon een beter leven op ons wacht, een betere wereld.’

Albert Einstein, één van de briljantste mannen die ooit geleefd heeft, schreef: ‘Leer van gisteren, leef voor vandaag en hoop op de toekomst’. Alfred Lord Tennyson, een geliefde Engelse dichter in de tijd dat koningin Victoria regeerde, zei eens: ‘Hoop glimlacht je toe vanuit het jaar dat komen gaat en fluistert naar je ‘dat het een gelukkiger jaar zal worden’’.

In deze laatste les van dit kwartaal zullen we zien hoe standvastig Christus’ liefde is tijdens de meest opwindende periode in de geschiedenis van deze wereld. Ook bestuderen we hoe Hij de grote strijd tussen goed en kwaad voor eeuwig in de kiem zal smoren. Het laatste boek in de Bijbel, de Openbaring, geeft ons hoop voor vandaag, morgen en tot in alle eeuwigheid.

***Gebaseerd op De Grote Strijd, hoofdstuk 39-42.***

_Op sabbat 29 juni bespreken we met elkaar deze les._
