---
title:  Hoop in een moeilijke tijd
date:   23/06/2024
---

`Lees Openbaring 22:11-12; Daniël 12:1-2 en Jeremia 30:5-7. Welke gebeurtenissen gaan vooraf aan de wederkomst?`

Aan het einde van de genadetijd voor de mens volgt een tijd ‘van verdrukking, zoals er niet geweest is sinds er volken bestaan’ (Daniël 12:1). Openbaring 16 schrijft over de zeven laatste plagen die over de goddeloze wereld zullen komen. Maar net als bij de plagen die in Egypte woedden, zal Gods volk ertegen beschermd zijn. Lees de belofte maar in Daniël: ‘In die tijd zal je volk worden gered: allen die in het boek zijn opgetekend’ (Daniël 12:1). Met dit boek wordt waarschijnlijk het ‘levensboek’ (Zie: Filippenzen 4:3; Openbaring 13:8; Openbaring 20:12,15; Openbaring 22:19) bedoeld. Als we trouw zijn gebleven aan Jezus, zullen onze namen niet zijn uitgewist uit het levensboek (Openbaring 3:5).

`Lees 1 Johannes 3:1-3; Johannes 8:29 en Johannes 14:30. Wat is de enige manier waarop wij ons goed kunnen voorbereiden op deze tijd van verdrukking?`

In de tijd van verdrukking zal de persoonlijke relatie van Gods volk met Jezus zo sterk zijn dat niets er verandering in kan brengen. Hun enige wens is Hem eer te bewijzen in alles wat ze doen zodat ze, door het werk van de heilige Geest, zo puur kunnen zijn als Hij zelf is. Niets in Christus’ hart gaf ook maar een bandbreedte toe aan satans misleidingen. Ook wij kunnen zo’n karakter ontwikkelen.

`Lees Psalm 27:5; Psalm 91:1-11 en Openbaring 3:10-12. Welke bemoedigende belofte schenkt God ons voor de tijd van verdrukking?`

Sommigen denken onterecht dat we geen Middelaar zullen hebben in de tijd van verdrukking. Jezus legt zijn middelaarschap in het hemels heiligdom af als ieder mens zijn definitieve keuze voor of tegen Hem heeft gemaakt. Maar dat betekent niet dat we die laatste periode op eigen kracht moeten doorstaan. Jezus heeft ons beloofd dat Hij ons nooit in de steek zal laten (Matteüs 28:20). Geloof blijft vertrouwen al ziet het geen hand voor ogen en stort de wereld om ons heen in duigen. Gedurende de tijd van verdrukking zal ons geloof toenemen evenals ons verlangen naar de eeuwigheid. Zo zullen we slechts één hartenwens hebben: voor eeuwig met Jezus leven.
