---
title:  Hoop op Jezus’ spoedige wederkomst
date:   24/06/2024
---

`Lees Johannes 14:1-3 en Titus 2:11-14. Waarom zijn deze verzen zo bemoedigend als u denkt aan de moeilijkheden en de tijd van verdrukking die ons te wachten staan? `

Jezus’ woorden ‘Wees niet ongerust’ (Johannes 14:1) verzekeren ons ervan dat Hij altijd bij ons is en voor een tweede keer zal komen om ons thuis te brengen. Deze wereld is niet ons thuis. Een betere wereld ligt voor ons. Eén op de 25 verzen in het Nieuwe Testament spreekt over de wederkomst van onze HEER. Als onze omstandigheden deprimerend zijn en de overheersende beslissingen van een kerkelijke machtstaat ons leven bedreigen, vult de belofte van Christus’ komst ons hart met hoop. Dit is de ‘zalige hoop’ die het trouwe volk van God in elke generatie tot steun is geweest.

`Lees Openbaring 6:15-17 en Jesaja 25:8-9. Vergelijk het gedrag van de verlosten en de verlorenen in deze verzen. Waarom stellen ze zich zo anders op? `

De goddelozen beseffen welke vreselijke gevolgen de zonde heeft. De rechtvaardigen daarentegen hebben de schitterende voorziening van genade voor hen aanvaard. Opstand tegen God leidt tot angst, schuld, veroordeling en uiteindelijk het verlies van de eeuwigheid. Onze reactie op zijn verlossende genade leidt tot vergeving, vrede en eeuwige blijdschap bij zijn roemrijke terugkeer.

`Lees Openbaring 15:3-4 en Openbaring 19:7. Hoe zullen de verlosten reageren op de geweldige verlossing die Christus zo vrijgevig aanbiedt?`

‘Het kruis van Christus zal voor de verlosten in alle eeuwigheid een onderwerp van studie en lof zijn. Ze zullen de gekruisigde Christus in de verheerlijkte Christus terugvinden. Ze zullen nooit vergeten dat Hij wiens macht de ontelbare werelden van het heelal heeft geschapen en in stand houdt – de geliefde Zoon van God, de Majesteit des hemels, Hij die met vreugde werd aanbeden door cherubs en serafs – Zich vernederd heeft om de gevallen mens te verheffen.’ (Ellen White, De Grote Strijd, blz. 600.)

`Lees Openbaring 12:17; Openbaring 17:13-14 en Openbaring 19:11-16. Merk op welke gebeurtenissen elkaar opvolgen in deze verzen. Wat leert deze opeenvolging ons over de laatste strijd op deze aarde en de definitieve overwinning van Christus? `
