---
title:  Twee eeuwigheden
date:   27/06/2024
---

`Lees 2 Korintiërs 5:10; Romeinen 14:10-11 en Openbaring 20:11-15. Waarom worden de goddelozen tot leven gewekt?`

Om te voorkomen dat zo’n kwaadaardig zondeprobleem opnieuw de kop opsteekt, moet iedereen ervan overtuigd zijn dat God in al zijn wegen eerlijk en rechtvaardig is geweest. Uiteindelijk zal iedere knie zich buigen en Gods rechtvaardigheid in de grote strijd erkennen. Zelfs satan en zijn duivelse zullen inzien dat er geen excuus is voor deze opstand tegen God. Leest u maar wat Ellen White toevoegt: ‘Wanneer de boeken des hemels worden geopend en Christus de ongelovigen aankijkt, worden ze zich bewust van elke zonde die ze hebben gedaan. Ze weten precies waar ze van het pad der reinheid en heiligheid zijn afgeweken. Ze beseffen heel duidelijk dat ze Gods wet door hun hoogmoed en rebellie hebben overtreden. De verleidingen die ze door hun overgave aan de zonde hebben uitgelokt, de zegeningen die ze voor zichzelf tot een vloek hebben gemaakt, de boodschappers van God die ze hebben veracht, de waarschuwingen die ze hebben verworpen, de stromen van genade die ze door hun koppigheid en onboetvaardigheid hebben afgewezen – dit alles verschijnt in vurige letters voor hun geest. [...] Alle ongelovigen staan nu voor Gods rechterstoel op beschuldiging van hoogverraad tegen Gods heerschappij. Ze hebben niemand die hen zal verdedigen. Ze kunnen geen enkele verontschuldiging aanvoeren en worden tot de eeuwige dood veroordeeld.’ (Ellen White, De Grote Strijd, blz. 614, 616.)

`Lees Openbaring 20:9; Psalm 37:20 en Maleachi 4:1-2. Wat leren deze verzen ons over de uiteindelijke vernietiging van de zonde en zondaren en de beloning voor de rechtvaardigen?`

Het goede nieuws is dat satan en zijn kwaadaardige engelen in de vuurpoel vernietigd worden. Zonde en zondaren zullen verzwelgen. Volgens Openbaring 20:9 zullen ze verteerd worden, te gronde gericht, maar ze zullen niet eeuwig hoeven lijden. Openbaring 20:10 gebruikt de uitdrukking ‘tot in eeuwigheid’. Afhankelijk van de context betekent ‘tot in de eeuwigheid’ ‘zonder einde’, maar wel tot iets helemaal is afgerond (Zie: Exodus 21:6; 1 Samuël 1:22, 28; Judas 7; 2 Petrus 2:4-6). Voor degenen die verloren gaan is de vernietiging op zich, niet het proces van vernietiging, eeuwig. God kwelt iemand niet voor eeuwig.

`Aan het einde van de dag staat één van de twee soorten eeuwigheden ons allen te wachten. Jammer genoeg ontvangen de verlorenen ‘de straf’ die ze verdiend hebben – de eeuwige dood. Waarom kunnen we enkel onze hoop en vertrouwen vestigen op Jezus’ gerechtigheid om niet te krijgen wat we verdienen, de dood?`
