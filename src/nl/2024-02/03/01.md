---
title:  Licht schijnt in de duisternis
date:   13/04/2024
---

### Lezen

Johannes 8:44; Spreuken 23:23; Handelingen 20:27-32; 2 Tessalonicenzen 2:7-12; Psalm 119:105, 116, 130, 133, 160; Spreuken 16:25; 2 Korintiërs 4:3-6

> <p>Kerntekst</p> 
> “‘Nog een korte tijd is het licht bij u’, antwoordde Jezus. ‘Ga uw weg zolang het licht is en laat de duisternis u niet overvallen; wie in het donker loopt, weet niet waar hij heen gaat.’” Johannes 12:35

Het laatste boek van de Bijbel, Openbaring, beeldt de duivel af als een draak en een slang (Openbaring 12:9). Hij is een draak omdat hij Gods volk wil vernietigen. Hij is een slang omdat hij zijn sluwe leugens inzet om hen te misleiden. In de jaren na Christus’ dood heeft het keizerlijke Rome duizenden gemarteld, voor de leeuwen gegooid en op de brandstapel verbrand, enkel en alleen omdat ze hun ‘godheden’ niet wilden aanbidden. Ondanks het vooruitzicht van deze wrede straf, bleven velen trouw, verspreidde het evangelie zich alsnog en groeide de kerk explosief.

Daarom veranderde satan zijn strategie. Tal van mensen werden gedoopt zonder goede Bijbelstudie te hebben gehad. En dus stroomde dwaling de kerk binnen, terwijl haar leiders de waarheden in de Schrift vermengden met populaire gebruiken. De vierde en vijfde eeuw draaiden enkel om compromissen sluiten, aangezien de kerkelijke prelaten heidense gewoontes samenvoegden met christelijke leringen.

Hoe moeilijk deze tijden ook waren, God liet zijn volk niet in de steek. Zijn mensen ondervonden dat Jezus ‘de weg, de waarheid en het leven is’. Door de kracht van de heilige Geest stonden ze sterk, al was de druk immens hoog om hun gewetensvolle overtuigingen te laten vallen. Ze bleven trouw aan Gods geopenbaarde wil in de Bijbel en pleitten dapper voor de waarheid van zijn Woord, ongeacht hoeveel druk hun werd opgelegd , direct of indirect.

***Gebaseerd op De Grote Strijd, hoofdstuk 3.***

_Op sabbat 20 april bespreken we met elkaar deze les._
