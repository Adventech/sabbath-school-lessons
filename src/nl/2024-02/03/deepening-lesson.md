---
title:  Verdieping
date:   19/04/2024
---

## Licht schijnt in de duisternis

### 2 Tessalonicenzen 2:5-12

#### IJsbrekervraag

`Hoe reageer jij als iemand zegt dat Jezus al is weergekomen? Op welke wijze heeft iemand je bijvoorbeeld voorgesteld dat Jezus al (geestelijk) is teruggekeerd?`

#### Ik Verken

In zijn eerste brief aan de Tessalonicenzen stelt Paulus zijn gemeente gerust wat betreft hun gestorven medegelovigen: ‘wij willen u niet in het ongewisse laten over degenen die u ontvallen zijn’ (1 Tessalonicenzen 4:13). Daartoe wijst hij hen op de wederkomst van Jezus. Dan zullen de doden opstaan en samen met de levenden op de wolken worden weggevoerd, de Heer tegemoet (4:16-17). Over de komst van de Heer ontstaat verwarring (2 Tessalonicenzen 2:1) en daarover geeft de apostel in deze tweede brief opheldering. Dat doet hij door duidelijk te maken welke belangrijke gebeurtenissen aan die wederkomst voorafgaan.

#### Ik Bestudeer

Er is de nodige verwarring over de komst van de Heer. Er gaan mensen rond die de gave van het profeteren opeisen, of iemand neemt een uitspraak van Paulus, toen hij bijvoorbeeld deze gemeente had bezocht, en geeft er zijn eigen draai aan. Kennelijk verwijzen mensen ook naar brieven die hij al dan niet heeft geschreven. Het was niet ongebruikelijk om iets te schrijven en dan daar de naam van een andere, bekende persoon, boven te zetten (de zgn. pseudo-epigrafen). Petrus klaagt er ook al over dat de woorden van Paulus worden verdraaid (2 Petrus 3:15-16).

***Lees vers 5.***

`Waaraan herinnert Paulus zijn gemeente? Wat zal er eerst gaan gebeuren voordat Jezus terugkeert? Wat is wel het ernstigste vergrijp dat er zal plaatsvinden? Zie 2:3-4. `

***Lees verzen 6-8 (tot ‘pas dan verschijnt hij’)***

`Wat bedoelt Paulus als hij zegt dat de wetteloosheid in het verborgene al werkzaam is?`

`Wat houdt die macht op dit moment nog tegen? Is dat de Romeinse rechtsorde? God zelf?`

`Wat is die macht? Bedenk dat het eerst nog om een beginsel gaat ‘de wetteloosheid’ en niet om een persoon (zoals de ‘wetteloze mens’ in vers 9)`

`Wat bedoelt Paulus met ‘verschijnen op de voor hem vastgestelde tijd’?`

***Lees verzen 9-12***

Door welke aardse macht die in wetteloosheid ook tot uitdrukking komt, is het duidelijk dat Gods tegenstander de uiteindelijke bron is.

`Waarmee gaat de komst van de wetteloze gepaard? Welke tekenen en wonderen zijn dat?`

`Wat is ‘de liefde voor de waarheid’? Welke waarheid heeft reddende macht?`

`Waardoor worden zij veroordeeld, die de waarheid niet aanvaarden?`

#### Ik Pas Toe

`Welke vorm kan dat zich in de tempel van God plaatsnemen in deze tijd aannemen? Hoe zie jij dat mensen zich op subtiele wijze voordoen alsof ze aan God gelijk zijn?`

`Welke hoop put je uit het feit dat de wetteloosheid in vers 7 wordt gedood en vernietigd door de adem van Jezus’ mond? Is dat alles wat er nodig is om die grote tegenstander te verslaan?`

`Wat is volgens jou die reddende waarheid? Wat heeft de zonde tegen de heilige Geest hiermee te maken? Zie Matteüs 12:31-32. Bedenk dat het in die tekst vooral gaat om de houding die je aanneemt tegenover Jezus Christus. Hij zegt van zichzelf ‘Ik ben de weg, de waarheid en het leven’.`

`Waarop zouden we in dit gedeelte vooral de nadruk moeten leggen: op de komst van de wetteloosheid en de wetteloze mens in combinatie met al die tekenen en wonderen, of op de komst van de Heer? Wat doen veel van die doemdenkende verkondigers van al die verschrikkingen die er voorafgaan aan de wederkomst? Angst is een slechte raadgever! Laten we vooral onze aanstaande verlossing overdenken!`

#### Ik bid …

Almachtige Vader in de hemel, ik ben dankbaar dat U ons zo duidelijk vertelt wat er allemaal nog gaat gebeuren in deze wereld voordat uw Zoon terugkomt om ons naar ons eeuwige tehuis te brengen. Help ons om toch vooral daarop onze aandacht te richten in plaats van op al die verschrikkingen. Wij weten dat U ons daar ook doorheen zult leiden.
