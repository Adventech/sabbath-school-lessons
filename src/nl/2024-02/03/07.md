---
title:  Verdere studie
date:   19/04/2024
---

‘Dezelfde geest van haat en verzet tegen de waarheid heeft de vijanden van God in alle eeuwen bezield en zijn dienaren moeten dezelfde waakzaamheid en getrouwheid aan de dag leggen. De woorden van Christus aan de eerste discipelen slaan ook op zijn volgelingen aan het einde der tijden: ‘Wat Ik u zeg, zeg Ik allen: Waakt!’’ (Ellen White, De Grote Strijd, blz. 53-54.)

In vele delen van de wereld, vooral in gebieden waar mensen vrije toegang hebben tot de Bijbel, zet satan andere middelen in om de invloed van de Bijbel te boycotten. Meerdere wetenschappelijke onderzoeken en zelfs Bijbelstudies hebben hem daar enorm bij geholpen. Die analyses laten er soms ideeën op los die het vertrouwen in Gods Woord teniet zouden doen als mensen ze zouden geloven. Bijvoorbeeld, het boek Daniël stamt uit meer dan 500 jaar voor Christus, maar veel Bijbelgeleerden plaatsen het in de tweede eeuw voor Christus. Ze stellen dat het rond die tijd geschreven moet zijn; anders zou de profeet de toekomst heel nauwkeurig hebben voorspeld en dat kan niet waar zijn. Daarom is het boek Daniël niet geschreven in de tijd die het zelf aangeeft, zo beargumenteren ze, maar honderden jaren later.

Helaas is dit slechts één van de vele leugens over de Bijbel die de moderne wetenschap ons wil aanpraten. Nog verdrietiger is het dat talloze mensen die dwaalleer erkennen, omdat Bijbelgeleerden erachter staan. Geen wonder dat Paulus ons waarschuwt, ‘Onderzoek alles, behoud het goede en vermijd alle kwaad, in welke vorm dan ook’ ( 1 Tessalonicenzen 5:21).

**Gespreksvragen**

`Lees de les van dinsdag nog een keer door. Denk dan na over de volgende vraag: Welke soortgelijke methodes gebruikt satan in deze tijd om het gezag van de Schrift te ondermijnen?`

`Hoe kunnen we voorkomen dat we Gods Woord verkeerd interpreteren?`

`In de grote strijd tussen goed en kwaad zet satan alles op alles om Gods karakter zwart te maken en Hem af te beelden als een overheersende, liefdeloze tiran. Hoe probeert dat duivelse wezen dit voor elkaar te krijgen? Hoe reageert God op zijn leugens?`

`De apostel Petrus stelt dat ‘geen enkele profetie uit de Schrift een eigenmachtige uitleg toelaat’ (2 Petrus 1:20). Hoe kunnen we er zeker van zijn de betekenis van de Schrift niet te verdraaien om ons gelijk te krijgen? Waarom gebeurt dit veel sneller dan wij denken? Waarom moeten we ervoor zorgen dat wij ons daar niet schuldig aan maken? Hoe kunnen we ons ertegen beschermen?`
