---
title:  Verdere studie
date:   05/04/2024
---

‘God bracht zijn rechtvaardigheid aan het licht, en handhaafde de eer van zijn troon door de verbanning van satan uit de hemel. Maar toen de mens gezondigd had door gehoor te geven aan de verleidingen van deze afvallige geest, gaf God een bewijs van zijn liefde door zijn eniggeboren Zoon over te geven om voor het gevallen mensengeslacht te sterven. In de verzoening wordt Gods karakter geopenbaard. De krachtige bewijsgrond van het kruis toont aan het ganse heelal, dat de loopbaan van zonde die Lucifer zich verkoos, geenszins aan Gods regering ten laste gelegd kon worden.’ (Ellen White, De Grote Strijd, blz. 583.)

‘Terwijl het kruis van Golgotha getuigenis aflegt, dat de wet onveranderlijk is, verkondigt het aan het heelal dat de gevolgen van de zonde de dood is. Met de stervenskreet van de Heiland, ‘het is volbracht’, werd de doodsklok voor satan geluid. De grote strijd, zo lang gevoerd, werd toen beslist en de uiteindelijke uitwissing van de zonde verzekerd. Gods Zoon ging de poorten van het graf door, opdat ‘Hij door de dood te niet zou doen degene, die het geweld des doods had, dat is, de duivel’ (Hebreeën 2:14, SV1977).’ ( Ellen White, De Grote Strijd, blz. 587.)

**Gespreksvragen**

` Als God van te voren wist dat Lucifer in opstand zou komen, waarom gaf Hij hem dan de vrijheid eigen keuzes te maken? Waarom roeide God hem niet gewoon uit, toen Lucifer zich tegen Hem keerde? Hoe zou het ongevallen universum gereageerd kunnen hebben als God Lucifer direct van de aardbodem had weggevaagd? Waarom kan de grote strijd alleen goed begrepen worden als we in gedachten houden welk belang het universum bij het verlossingsplan heeft? (1 Petrus 1:12; Openbaring 5:13; Openbaring 16:7)`

`Welke reden of redenen kunt u bedenken voor Christus’ dood aan het kruis? Deed Hij dat alleen om Gods karakter aan het licht te brengen? Ging Hij naar het kruis om de losprijs te betalen voor de zonde? En zo ja, aan wie betaalde Hij die losprijs dan? Wissel van gedachten en geef Bijbelse argumenten voor uw mening.`

`Wat bedoelen we eigenlijk met ‘de grote strijd’? Bespreek de verschillende kenmerken van de grote strijd. Waarom gaat de les van deze week ook over uw eigen leven?`

`In welke Bijbelverzen kunnen we lezen over de grote strijd? (Denk bijvoorbeeld aan Job 1-2 en Efeziërs 6:12)`

`Waarom is de adventistische opvatting zo uniek in vergelijking met andere christelijke denominaties? Waarom onderscheidt de Adventkerk zich van andere kerken door dit thema van ‘de grote strijd’?`
