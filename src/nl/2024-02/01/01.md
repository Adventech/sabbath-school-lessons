---
title:  De oorlog achter alle oorlogen
date:   30/03/2024
---

### Lezen
Openbaring 12:7-9; Ezechiël 28:12-15; Jesaja 14:12-14; Genesis 3:15; Johannes 17:24-26.

> <p>Kerntekst</p> 
> ‘Toen brak er oorlog uit in de hemel. Michaël en Zijn engelen bonden de strijd aan met de draak. De draak en zijn engelen boden tegenstand, maar werden verslagen; sindsdien is er voor hen in de hemel geen plaats meer.’ Openbaring 12:7

Als God zo goed is, waarom is de wereld dan zo slecht? Hoe kan een liefdevolle God toestaan dat er zo veel kwaad bestaat? Waarom krijgen goede mensen zo veel slechte dingen te incasseren? Deze week bestuderen we de eeuwenoude strijd tussen goed en kwaad. We kijken eerst naar Lucifers opstand in de hemel om vervolgens de wortel van het kwaad te bestuderen en Gods geduld om dit zondeprobleem het hoofd te bieden.

God is een God van onmetelijke liefde. Hij is liefde (1 Johannes 4:7-8). Al zijn daden zijn liefdevol (Jeremia 31:3). Ware liefde gaat niet samen met afpersing, dwang of wetmatigheden. Ellen White slaat de spijker op de kop als ze zegt, ‘Liefde ontstaat enkel en alleen door liefde’ (Ellen White, Reflecting Christ.). Als je iemands recht om te kiezen wegneemt, is liefde niet mogelijk. Als liefde niet mogelijk is, kan je nooit werkelijk gelukkig zijn. God wint onze trouw door zijn liefde. Hij gaat op zo’n manier om met de grote strijd tussen goed en kwaad dat de zonde nooit weer haar intrede kan doen in het universum. God wil het hele universum laten zien dat Hij altijd het beste voor heeft gehad met zijn schepselen, ook nu nog. Door naar de wereld te kijken via Gods liefdevolle ogen, met de grote strijd tussen goed en kwaad in gedachten, mogen we er zeker van zijn dat het recht voorgoed zal triomferen over het kwaad.

***Gebaseerd op De Grote Strijd, hoofdstuk 29-30.***

_Op sabbat 6 april bespreken we met elkaar deze les._
