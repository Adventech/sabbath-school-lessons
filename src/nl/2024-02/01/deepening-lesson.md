---
title:  Verdieping
date:   05/04/2024
---

## De oorlog achter alle oorlogen

### Openbaring 12:7-12

#### IJsbrekervraag `Zou je liever uitzoeken hoe je alle oorlogen kunt beëindigen of vechten voor een goed doel? Waarom?`

#### Ik Verken

Openbaring 12:7-12 vormt een korte onderbreking van de strijd tussen de vrouw en de draak, waarop de rest van het hoofdstuk zich richt. Het is een tussenspel dat de hemelse dimensie van de strijd belicht en duidelijk maakt dat de draak ten val is gebracht (vers 10) en daarmee de grote verliezer is van de grote strijd. Daarom kunnen allen die God toebehoren juichen (vers 12), want zij zijn overwinnaars geworden door het bloed van het Lam (vers 11). Het leven van de aardbewoners en de rest van het nageslacht van de vrouw (vers 17) zal echter niet gemakkelijk zijn, omdat ze opgezadeld zijn met een woedende duivel (vers 12).

#### Ik Bestudeer

***Vers 7:*** Michaël wordt hier voor het eerst genoemd in Openbaring. Zijn naam betekent ‘wie is als God?' Elders in de Bijbel wordt hij geïdentificeerd als de vorst (Daniël 12:1) en de aartsengel (Judas 9). Hij is degene die in Jericho aan Jozua verscheen als de bevelhebber van het hemelse leger en wordt gelijkgesteld met de Heer zelf (Jozua 5:13-15). Het is dus heel goed mogelijk dat Michaël Christus zelf is.

`Wanneer vond de oorlog in de hemel plaats? Hoe kan de lofzang in de verzen 10-12 helpen het tijdstip van de strijd te bepalen?`

Het Griekse woord voor ‘oorlog’ wordt ook gebruikt in de context van bekvechten en twisten (vgl. Jakobus 4:1-2). De oorlog hoeft dus niet noodzakelijk een fysieke oorlog te zijn, maar kan ook een dispuut zijn geweest. In vers 10 wordt de draak ook wel de 'aanklager van onze broeders en zusters' genoemd, wat ook zou suggereren dat het conflict van mondelinge aard is.

`Waar ging het conflict over? Wat was de aanklacht van de draak? Vgl. Job 1:6-11; Zacharia 3:1-5. Zie ook: Ellen White, De Grote Strijd tussen Christus en Satan, p. 584.`

Job 1-2 suggereert dat de tegenstander na de zondeval toegang had tot de hemel.

`Hoe komt het dat hij niet direct aan het begin van zijn opstand uit de hemel werd verbannen? Welke rol zou de zondeval hierin kunnen spelen? Zie ook Johannes 12:31.`

***Vers 9:***

`Waarom wordt hier een vijfvoudige identiteit van de draak gegeven?`

***Verzen 10-11:***

`Wat heeft de aanklager ten val gebracht en voor Gods overwinning gezorgd? Hoe heeft dit de macht en koningschap van God bevestigd?`

***Vers 12:***

`Waarom maakt het feit dat de duivel weinig tijd heeft hem zo woedend? Hij heeft al verloren, dus wat heeft hij nog te winnen? (Zie het commentaar van Ellen White in Eerste Geschriften, p. 208)`

#### Ik Pas Toe

`De boodschap van Openbaring 12:10 in gedachten houdend, wat heeft Jezus voor jou gerealiseerd toen Hij de woorden 'Het is volbracht' aan het kruis sprak? Johannes 19:30.`

`Hoe helpt het feit dat God de overwinnaar is jou in je dagelijks leven?`

`Het leven dat ons is gegeven is waardevol, omdat het van God komt en Hij ons wonderbaarlijk heeft gemaakt (Psalm 139:14). In vers 11 lijkt het niet hechten aan het leven echter een deugd te zijn. Hoe ga jij met deze spanning om en hoe kan Johannes 3:16 helpen?`

`De mens is opgescheept met een boze duivel. Wat doet dit gegeven met jou? Schrikt dit je af of maak je je geen zorgen? Lees bijvoorbeeld Matteüs 10:28.`

`Welke redenen heb je om te juichen, ondanks de grote strijd waarin je leeft?`

#### Ik bid …

Here Jezus, uw naam zei geprezen, want U bent de overwinnaar over het kwaad en door uw hulp kan ook ik een overwinnaar zijn. Ik hoef voor niks bang te zijn, want al gaat mijn weg door een donker dal, U bent bij mij, uw stok en uw staf, zij geven mij moed. Uw genade volgen mij alle dagen van mijn leven. Amen.
