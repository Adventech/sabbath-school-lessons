---
title:  Geloof tegen alle verwachtingen in
date:   27/04/2024
---

### Lezen

Psalm 119:162; Johannes 16:13-15; 2 Petrus 1:20-21; Efeziërs 2:8-9; Romeinen 3:23-24; Romeinen 6:15-18

> <p>Kerntekst</p>
> ‘Uw belofte heb ik in mijn hart geborgen, zo zal ik niet tegen U zondigen.’ Psalm 119:11

De protestantse hervormers bezaten iets wat de 21e eeuw goed kan gebruiken – een levensdoel. In zijn boek, “The Empty Self”, spreekt de beroemde Amerikaanse psycholoog Philip Cushman over mensen met een zinloos bestaan. Ze koesteren oppervlakkige overtuigingen en tonen weinig interesse in wat werkelijk belangrijk is. Vaak ontbreekt het hen aan de bereidheid om voor iets te sterven. Hierdoor hebben ze maar weinig om voor te leven. Wat een verschil met de mannen, vrouwen en kinderen tijdens de protestantse Reformatie. Zij hadden een onwankelbaar doel voor ogen dat het leven waard maakte. Hun overtuigingen deden ertoe en ze waren niet bereid hun integriteit te bezoedelen door water bij de wijn te doen. Hun fundamentele standpunten waren onlosmakelijk met hen verbonden. Als ze die standpunten ontkenden, verloochenden ze hun complete identiteit. Zelfs met de dood voor ogen ervoeren ze innerlijke vrede.

In de les van deze week bestuderen we met behulp van voorbeelden uit de Reformatie hoe de levensveranderende leringen in de Schrift de basis leggen voor een serieus doel en ware betekenis in het leven. Door deze eeuwige waarheden te kennen, bereiden we ons voor op de laatste crisis in de grote strijd tussen goed en kwaad. Het gevecht dat de hervormers streden is nog niet voorbij en het is onze taak de draad weer op te pakken. Ook wij kunnen een God ervaren voor wie geen moeilijkheid te groot is, een God die ons leven betekenis geeft en een doel waar niets in de wereld aan kan tippen.

***Gebaseerd op De Grote Strijd, hoofdstuk 7-11.***

_Op sabbat 4 mei bespreken we met elkaar deze les._
