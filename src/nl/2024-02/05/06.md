---
title:  Gehoorzaamheid - de vrucht van geloof
date:   02/05/2024
---

`Lees Romeinen 3:27-31; Romeinen 6:15-18 en Romeinen 8:1-2. Wat leren deze verzen ons over verlossing door Christus’ gerechtigheid alleen? `

In de dagen van Luther waaide een nieuwe wind door de christelijke kerk. Tienduizenden mensen leerden niet langer gericht te zijn op hun zondige karakter en in plaats daarvan naar Jezus te kijken. Deze mensen zullen ongetwijfeld ontmoedigd zijn geraakt door op zichzelf en hun eigen persoonlijkheid te letten. Geldt dat niet voor iedere gelovige? En juist daarom moeten we onze aandacht op Jezus richten. Gods genade verandert ons. Op een dag bezocht John Wesley een Moravische bijeenkomst in Londen. Wesley’s ogen werden groot toen hij naar Luthers introductie luisterde op de brief aan de Romeinen. Voor het eerst in zijn leven begon hij het evangelie te begrijpen. Iets binnenin hem roerde zich en hij voelde zich vreemd aangetrokken tot deze Christus die zijn leven voor hem gegeven had. Hij riep uit: ‘Ik bemerkte dat ik alleen op Christus vertrouwde voor verlossing: en mij werd de zekerheid gegeven dat Hij mijn zonden weggedaan heeft, zelfs van mij, en me gered heeft van de wet van zonde en dood.’ (John Whitehead, The Life of the Rev. John Wesley, M.A. (London: Stephen Couchman, 1793), blz. 331.)

`Lees 1 Petrus 2:2; 2 Petrus 3:18; Kolossenzen 1:10 en Efeziërs 4:18-24. Welke fundamentele waarheden leren deze verzen over het christelijke leven?`

Stelselmatig bestudeerden de hervormers het Woord om meer waarheid te ontdekken. Omdat ze niet blij waren met hoe de zaken er op dat moment voorstonden en omdat er sprake was van een starre godsdienstige ervaring waar nauwelijks tot geen verbetering in zat, was het hun lust en hun leven Christus beter te leren kennen. In de Middeleeuwen hebben talloze Bijbellezende christenen een extreem hoge prijs betaald voor hun toewijding. Ze werden gemarteld, in de gevangenis gegooid, verbannen en ter dood gebracht. Hun eigendommen werden in beslag genomen, hun huizen verbrand, hun stukken grond vernietigd en hun gezinnen vervolgd. Verdreven uit hun huizen, zochten ze naar een stad ‘door God Zelf ontworpen en gebouwd’ (Hebreeën 11:10). Als ze mishandeld werden, zegenden ze hun beulen. Als ze in donkere, vochtige kelders wegkwijnden, klampten ze zich vast aan Gods belofte dat betere tijden zouden komen. Hoewel ze in de gevangenis zaten, waren ze vrij – vrij in Christus, vrij door de waarheden van zijn Woord, vrij door de hoop op zijn spoedige terugkomst.

`Welke hoop op verlossing heeft u, als u aan uzelf denkt?`
