---
title:  Verzegeld voor de hemel
date:   17/06/2024
---

In de komende strijd om aanbidding zal Gods trouwe volk niet toegeven aan aardse gemakken (Openbaring 14:12). De heilige Geest heeft hen verzegeld (Efeziërs 4:30) en ze zijn niet van hun stuk te brengen. In de oudheid duidden zegels de authenticiteit van officiële documenten aan. Ze waren een onderscheidend, geïndividualiseerd teken. Aangezien de laatste strijd draait om aanbidding en Gods gezag zoals geopenbaard in zijn wet, spreekt het voor zich dat Gods zegel in het hart van zijn wet te vinden is (Vergelijk met: Jesaja 8:16).

`Lees Exodus 20:8-11. Welke elementen van een zegel liggen verborgen in het sabbatsgebod?`

Het sabbatsgebod bevat de drie kenmerken van een waarheidsgetrouw zegel: 1. De naam tot wie het zegel behoort, ‘De HEER uw God’, 2. Zijn functieomschrijving, ‘Degene die heeft gemaakt’ – de Schepper, 3. Zijn koninkrijk, ‘de hemel en de aarde, de zee met alles wat er leeft’. De Bijbel noemt een zegel ook wel eens ‘een teken’ (Romeinen 4:11). Deze twee woorden zijn synoniemen van elkaar. Zoals Gods teken of zegel in het hart van Gods wet ligt, zo richt de laatste strijd om aanbidding zich op de sabbat (Ezechiël 20:12, 20; Openbaring 12:17).

`Vergelijk Openbaring 7:1-2 en Openbaring 14:1 met Openbaring 13:16-17. Waar ontvangen mensen Gods zegel en waar is het merkteken van het beest bij hen te zien? Waarom verschilt de één van de ander?`

Gods zegel prijkt op het voorhoofd. Het voorhoofd vertegenwoordigt het verstand en staat voor een bewuste keuze. Het merkteken van het beest wordt op het voorhoofd of op de hand gezet. Daaruit blijkt dat mensen of intellectueel overtuigd raken en satans leugens uit eigen vrije wil aannemen of ze geven toe aan valse aanbidding om niet gedood te worden. De duivel heeft een grondige hekel aan de mensen die God gehoorzaam zijn. De grote strijd komt tot een climax wanneer de draak (satan) in opstand komt tegen het gelovige overblijfsel ‘die zich houden aan Gods geboden en trouw blijven aan Jezus’ (Openbaring 14:12). Niets kan hun trouw aan Christus doen wankelen.

`Waarom is onze dagelijks toewijding aan de HEER bij uitstek de manier om ons voor te bereiden op de laatste crisis die komen gaat?`
