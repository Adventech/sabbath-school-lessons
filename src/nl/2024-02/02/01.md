---
title:  De hoofdvraag - liefde of egoïsme?
date:   06/04/2024
---

### Lezen Lucas 19:41-44; Matteüs 23:37-38; Hebreeën 11:35-38; Openbaring 2:10; Handelingen 2:44-47; Johannes 13:35

> <p>Kerntekst</p> 
> ‘Wees niet bang, want Ik ben bij je, vrees niet, want Ik ben je God. Ik zal je sterken, Ik zal je helpen, je steunen met Mijn bevrijdende rechterhand.’ Jesaja 41:10

Stelt u zich eens voor dat u een herder bent die uw geiten hoedt op de Olijfberg vanwaar je een prachtig uitzicht hebt op de stad Jeruzalem. U hoort een paar stemmen. Meteen pikt u er de stem van Jezus uit. U staat versteld door wat Hij zegt. Zijn discipelen geloven hun oren niet. Terwijl de ondergaande zon de gouden koepel van de tempel doet schitteren en met sneeuwwit licht weerkaatst vanaf de indrukwekkende marmeren muren, laat Jezus nadrukkelijk weten: ‘Ik verzeker jullie: geen steen zal op de andere blijven, alles zal worden afgebroken!’ (Matteüs 24:2). De discipelen zijn helemaal in de war. Wat wil Jezus daarmee zeggen? Wat hebben ze te maken met de eindtijd waar Jezus’ discipelen naar vroegen?

Versteld luistert u terwijl Jezus de gebeurtenissen opsomt die aan de vernietiging van Jeruzalem voorafgaan en ze vermengt met wat plaatsvindt vlak voor zijn wederkomst. In de ondergang van Jeruzalem is een voorafschaduwing te zien van satans strategie Gods volk in de eindtijd zowel te misleiden als te vernietigen. In Matteüs 24 gebruikt Jezus de vernietiging van Jeruzalem dus als een kader om over de gebeurtenissen in de eindtijd te vertellen. We zullen bestuderen welke tweevoudige strategie satan toepast om Gods volk te misleiden en te vernietigen. Wat deze kwade geest niet kon bereiken door vervolging, hoopt hij voor elkaar te krijgen door compromissen te sluiten. God kijkt nergens raar van op. Zelfs in de meest moeilijke periodes bewaart Hij zijn volk.

***Gebaseerd op De Grote Strijd, hoofdstuk 1-2.***

_Op sabbat 13 april bespreken we met elkaar deze les._
