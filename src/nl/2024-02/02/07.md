---
title:  Verdere studie
date:   12/04/2024
---

‘Satans pogingen om de gemeente van Christus door geweld te vernietigen waren tevergeefs. De grote strijd waarin de volgelingen van Christus het leven lieten, hield niet op toen deze trouwe vaandeldragers op hun posten sneuvelden. Ze overwonnen door de nederlaag. Gods werklieden werden gedood, maar Zijn werk ging steeds vooruit. Het evangelie werd steeds meer verspreid en het aantal aanhanger nam voortdurend toe. Het drong door tot gebieden die zelfs voor de Romeinse adelaars ontoegankelijk waren. Een christen zei tot de heidense machthebber die de vervolgingen met kracht wilden voortzetten: ‘Jullie mogen ons doden, martelen, veroordelen .... Jullie onrechtvaardigheid is een bewijs van onze onschuld ... En ook jullie wreedheid baat jullie niets’. Het was een bewijs te meer om anderen van de waarheid te overtuigen. ‘Hoe meer we door jullie worden neergemaaid, hoe meer we in aantal zullen toenemen; het bloed van de christenen is als zaad’ ( Tertullianus, Apology, paragraaf 50.).’ (Ellen White, De Grote Strijd, blz. 38.)

‘De ondoorgrondelijke beschikking van God waardoor Hij toelaat dat rechtvaardigen verdrukking lijden door de wreedheid van de goddelozen heeft velen die zwak staan in hun geloof voor onoplosbare problemen gesteld. Sommigen zijn zelfs bereid hun vertrouwen in God te laten varen omdat Hij toestaat dat de ergste ongelovigen voorspoed hebben, terwijl de beste en reinste gelovigen worden gekweld en gemarteld door hun wrede macht. ’Hoe kan Iemand, die rechtvaardig, barmhartig en almachtig is zo’n onrechtvaardigheid en verdrukking toestaan?’, vragen ze. Deze vraag mag ons niet verontrusten. God heeft ons genoeg bewijzen van Zijn liefde gegeven en we mogen Zijn goedheid niet in twijfel trekken omdat we de werking van Zijn voorzienigheid niet begrijpen.’ (Ellen White, De Grote Strijd, blz. 43.)

**Gespreksvragen**

`Waar is vervolging goed voor? Waarom staat God het soms toe dat zijn volk lijdt?`

`Als een vriend(in) u de volgende vraag zou stellen, wat zou u dan zeggen? ‘Waar is God in al mijn ellende? Als Hij zoveel van mij houdt, waarom heb ik het nu dan zo moeilijk?’`

`Hoe kan uw plaatselijke kerk een liefdevolle gemeenschap worden die haar stempel op de wereld kan zetten? Zet een paar praktische adviezen op papier om de les van deze week in praktijk te brengen.`
