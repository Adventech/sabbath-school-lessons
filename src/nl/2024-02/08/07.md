---
title:  Verdere studie
date:   24/05/2024
---

Leest u goed hoe Jezus’ werk voor ons in het oordeel en onze taak daarin omschreven staan. ‘Jezus praat hun zonden niet goed, maar wijst op hun berouw en hun geloof. Terwijl Hij vergiffenis voor hen vraagt, laat Hij Zijn doorboorde handen aan de Vader en aan de engelen zien en zegt: ‘Ik ken hen bij naam. Ik heb ze in Mijn handpalmen gegrift. De offeranden Gods zijn een verbroken geest; een verbroken en verbrijzeld hart veracht Gij niet, o God’ (Psalm 51:17). Tot de aanklager van zijn volgelingen zegt Hij: ‘De HERE bestraffe u, satan ja de HERE, die Jeruzalem verkiest, bestraffe u; is deze niet een brandhout uit het vuur gerukt?’.’ ( Ellen White, De Grote Strijd, blz. 447.)

‘Dat het aanvaarde volk van God wordt afgebeeld als een groep die in vuile kleding voor de HEER staat zou ons nederig moeten maken en ervoor moeten zorgen dat een ieder die Zijn naam belijdt zijn/haar hart ernstig onderzoekt. Zij die hun harten werkelijk reinigen door de waarheid te gehoorzamen zullen zichzelf nederig bekijken. Hoe beter ze het feilloze karakter van Christus zien, hoe sterker hun verlangen wordt op Hem te lijken en hoe minder ze op hun eigen reine of heilige karaktereigenschappen wijzen. Ja, we moeten ons realiseren hoe zondig we zijn en op Christus steunen voor onze gerechtigheid, onze heiligmaking en onze verlossing. Laten we niet ingaan op de aanklachten van satan tegen ons. Christus alleen kan met succes voor ons pleiten. Hij kan de mond van de aanklager snoeren door argumenten aan te dragen die niets met onze verdiensten te maken hebben, maar met wat Hij Zelf heeft volbracht.’ (Ellen White, Testimonies for the Church, deel 5, blz. 471-472.)

‘We leven nu op de Grote Verzoendag. In de zinnebeeldige dienst moesten de Israëlieten hun ziel verootmoedigen door hun zonden te belijden en zich te vernederen voor God op het ogenblik dat de hogepriester verzoening deed voor Israël, want anders zouden zij van het volk worden afgesneden. Zo moeten allen die willen dat hun naam in het boek des levens blijft nú, in de korte genadetijd die hen nog gegund is, hun ziel verootmoedigen voor God door hun zonden te belijden en door oprecht berouw te tonen.’ (Ellen White, De Grote Strijd, blz. 451-452.)

**Gespreksvragen**

`Wat doet het met u te lezen dat Jezus zijn gewonde handen voor ons opheft naar de Vader? Waarom is dit onze enige hoop in het oordeel?`

`We leven op de Grote Verzoendag. Verzoening is het werk dat God verricht om verloren zondaars te redden. Waarom is het zulk goed nieuws als we onze tijd besteden aan Gods werk door zondaars te redden?`

`Merkt u op wat Ellen White schreef: ‘Alleen Christus kan met succes voor ons pleiten. Hij kan de aanklager de mond snoeren door argumenten aan te dragen die niet gebaseerd zijn op onze verdiensten, maar op wat Hij Zelf heeft gedaan’ (Ellen White, Advent Review and Sabbath Herald, 2 januari 1908.). Hoe kunt u zich aan deze hoop blijven vastklampen?`
