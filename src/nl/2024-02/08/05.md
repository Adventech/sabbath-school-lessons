---
title:  Het goede nieuws over het heilige der heiligen
date:   22/05/2024
---

`Lees Hebreeën 4:14-16 en Hebreeën 10:19-22. Welke zekerheid en goddelijke uitnodiging bieden deze verzen? `

In Hebreeën spoort Paulus ons er simpelweg toe aan ‘vol te houden’, ‘onwankelbaar te blijven’, ‘nooit op te geven’, ons geloof in Jezus voor ogen te houden, onze grote Hogepriester. In Jezus hebben we alles wat we nodig hebben. Door geloof kunnen we het hemels heiligdom binnengaan door de ‘nieuwe en levende weg’ die Jezus voor ons gebaand heeft. Als we het voorhof betreden, zien we bloed aan de hoorns van het koperen altaar. In het heilige zijn de gouden hoorns van het wierookaltaar besmeurd met bloed. Ook zien we bloed op het gordijn voor het verzoendeksel. Stap voor stap heeft Jezus’ bloed de weg bereid. Wat een geweldige hoop voor ons, aangezien we enkel in Gods aanwezigheid kunnen komen als Jezus ons vergeeft en onze zonden vernietigt. Gods genade kent geen grenzen, maar dat geldt ook voor zijn gerechtigheid. Die gerechtigheid kan Christus’ offer niet aanvaarden als vergelding voor onze zonden tenzij Jezus toezegt onze zonden te vergeven en ze uit te wissen.

`Lees Openbaring 11:19. Waarom is dit visioen zo belangrijk in het licht van de grote strijd? Waarom benadrukt het dat de wet en het evangelie onafscheidelijk zijn?`

Hier, in het oogverblindende licht en de verbazingwekkende glorie van Gods aanwezigheid in de troonkamer van het universum, de plek waar Gods troon huist, komen we via de ark van het verbond in aanraking met Gods wet. Hier, in het heilige der heiligen openbaren Gods gerechtigheid en genade zich. Geen aardse macht kan Gods wet veranderen, onder andere omdat het verankerd is in de hemelse ark van het verbond. Hebreeën 8:10 vertelt: ‘Maar dit is het verbond dat Ik in de toekomst met het volk van Israël zal sluiten – spreekt de HEER: In hun verstand zal Ik Mijn wetten leggen en in hun hart zal Ik ze neerschrijven. Dan zal Ik hun God zijn en zij zullen Mijn volk zijn’. Als we door geloof het hemels heiligdom binnengaan, is het klaar met onze zonden uit het verleden en krijgen we de kracht om een gehoorzaam leven te leiden door Christus. Hij stierf voor ons en schrijft de wet in onze harten. Jezus redt ons ‘volkomen’ (Hebreeën 7:25). Jezus verlost ons in alle opzichten – van de veroordeling van de zonde en van haar kracht.

`Waarom is Jezus’ middelaarschap zulk wonderbaarlijk nieuws? Als we de wet zien als de maatstaf van gerechtigheid, hoeveel hoop zou ons dan resten zonder het evangelie?`
