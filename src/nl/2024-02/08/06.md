---
title:  Jezus, onze Advocaat in het oordeel
date:   23/05/2024
---

`Lees Hebreeën 10:9-14. Wat is het verschil tussen het dienstwerk van de priester in het aardse heiligdom en Jezus’ werk in het hemels heiligdom?`

Eens en voor altijd bracht Christus een perfect offer aan het kruis voor alle zonde. Zijn priesterlijk dienstwerk in het hemels heiligdom heiligt ons. Nu Hij het heilige der heiligen is binnengegaan, treedt Hij op als onze advocaat in het oordeel (Zie: 1 Johannes 2:1). ‘Net zo zeker is het dat Christus, Die eenmaal is geofferd om de zonden van velen te dragen, voor een tweede maal zal verschijnen, niet om opnieuw de zonde op Zich te nemen, maar om te redden wie Hem verwachten’ (Hebreeën 9:28). Door zijn offer en middelaarswerk is de zonde afgedaan. Nu komt Hij voor een tweede keer om degenen te halen ‘die naar Zijn komst hebben uitgezien’ (2 Timoteüs 4:8).

`Lees Hebreeën 6:19-20. Waarom nodigt Hij ons uit Hem te volgen? Wat ontdekken we als we in zijn voetsporen volgen?`

‘De bemiddeling van Christus in het hemelse heiligdom ten gunste van de mens is in het verlossingsplan van even groot belang als zijn dood aan het kruis. Met zijn dood nam dat werk een aanvang en na zijn opstanding is Hij ten hemel gevaren om het te voltooien. Door het geloof moeten wij ingaan in het binnenste van het voorhangsel ‘waarheen Jezus voor ons als Voorloper is binnengegaan’ (Hebreeën 6:20). Daar wordt het licht van het kruis van Golgota weerkaatst. Daar krijgen we een duidelijker inzicht in de verborgenheden van onze verlossing. Christus heeft een oneindige prijs betaald voor de verlossing van de mens. Het offer dat gebracht is, weegt op tegen de strengste eisen van Gods overtreden wet. Jezus heeft de wet naar de genadetroon van de Vader opengesteld en door zijn bemiddeling kan het oprechte verlangen van allen die in geloof tot Hem komen aan God worden voorgelegd.’ ( Ellen White, De Grote Strijd, blz. 451.)

Het verlossingsplan is er volledig op gericht de grote strijd te beëindigen en deze wereldbol te redden uit satans greep. Jezus’ leven openbaarde Gods liefde aan een hulpbehoevende wereld en een toeziend universum. Zijn dood liet zien hoe afschuwelijk de zonde is en voorzag in de verlossing voor alle mensen. Zijn middelaarschap in het hemelse heiligdom maakt het mogelijk dat een ieder in geloof een beroep kan doen op die verzoening.

`Wat heeft Christus’ dood aan het kruis te maken met zijn middelaarschap in het hemels heiligdom? Waarom is het oordeel onmisbaar binnen het verlossingsplan?`
