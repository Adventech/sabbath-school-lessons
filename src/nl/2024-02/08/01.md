---
title:  Licht vanuit het heiligdom
date:   18/05/2024
---

### Lezen

Exodus 25:8-9, 40: Hebreeën 8:1-6; Leviticus 16:21, 29-34; Leviticus 23:26-32: Hebreeën 9:23-28; Daniël 7:9-10; Matteüs 25:1-13; Openbaring 11:19

> <p>Kerntekst</p> 
> ‘De kern van mijn betoog is dat wij zo’n Hogepriester hebben: één die in de hemel plaatsgenomen heeft aan de rechterzijde van de troon van Gods majesteit en die de dienst vervult in het ware heiligdom, de tent die door de HEER en niet door mensen is opgericht.’ Hebreeën 8:1-2

Na de grote teleurstelling op 22 oktober 1844 zag een aantal Millerieten hun fout al snel in door gebed en Bijbelstudie. De profetie over de 2300 dagen sloeg niet op de tweede komst van Jezus, zoals velen dachten, maar op Christus’ werk in het hemels heiligdom dat zo levendig wordt omschreven in het boek Hebreeën. De reiniging van het hemels heiligdom vervulde de reiniging van het aardse heiligdom waar Leviticus over vertelt. Om deze cruciale waarheid beter te begrijpen, is het goed Daniël 7 en 8 naast elkaar te leggen:

***Daniël 7:*** 

- Babylon
- Medo-Perzië
- Griekenland
- Rome 
- Oordeel in de hemel

***Daniël 8:***

- x 
- Medo-Perzië
- Griekenland
- Rome
- Reiniging van het heiligdom

Deze overeenkomsten maken duidelijk wat de reiniging van het heiligdom inhoudt; het betreft het grootse onderzoekend oordeel voor de wederkomst van Christus. Deze week bestuderen we deze fundamentele Bijbelse waarheid over Christus’ dienstwerk in het hemels heiligdom.

_Op sabbat 25 mei bespreken we met elkaar deze les._
