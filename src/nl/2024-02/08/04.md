---
title:  Het oordeel is gekomen
date:   21/05/2024
---

`Vergelijk Daniël 7:9-10 met Openbaring 14:6-7. Waarom lijken deze passages best op elkaar? `

Het oordeel is een geliefd onderwerp in de Bijbel. ‘Want God oordeelt over elke daad, ook over de verborgen daden, zowel over de goede als de slechte’ (Prediker 12:14). Jezus wees zijn luisteraars op een oordeel dat in de toekomst plaats zou vinden, waarin ‘mensen van elk nutteloos woord dat ze spreken, op de dag van het oordeel rekenschap moeten afleggen’ (Matteüs 12:36). De apostel Paulus voegt daaraan toe dat God ‘aan het licht zal brengen wat in het duister verborgen is en zal onthullen wat er in de harten van mensen omgaat’ ( 1 Korintiërs 4:5). De engelboodschapper liet Johannes weten dat ‘nu de tijd is gekomen dat Hij [God] Zijn oordeel zal vellen’ (Openbaring 14:7).

`Lees Openbaring 22:10-12. Wat is het lot van alle mensen als Jezus terugkeert? Wat krijgt Johannes zonder omwegen te horen? `

Christus komt terug om zijn definitieve beloningen te verdelen onder de mensen. Hier moet een oordeel aan vooraf gaan, zodat vaststaat wie wat ontvangt als Hij komt. Bij Christus’ terugkeer zijn tweede kansen geen optie meer. Elk mens heeft genoeg informatie gekregen om hun uiteindelijke, onherroepelijke keuze voor of tegen Christus te maken.

`Lees Matteüs 25:1-13. Waarom reageert Jezus heel anders op de ene groep gelovigen dan op de andere?`

‘Wanneer het onderzoekend oordeel ten einde is en het leven van allen die zich in de loop der eeuwen volgelingen van Christus hebben genoemd, is onderzocht en wanneer er een beslissing is gevallen, dán en niet eerder, zal er een einde komen aan de genadetijd en zal de deur der genade worden gesloten. Eén korte zin, ‘En die gereed waren, gingen met hem de bruiloftszaal binnen, en de deur werd gesloten’, beschrijft de tijd tussen het laatste optreden van Christus als onze Middelaar en het ogenblik dat het verlossingswerk ten behoeve van de mens zal zijn voltooid.’ ( Ellen White, De Grote Strijd, blz. 400. )

We hoeven niet bang te zijn voor het oordeel. Christus maakt vergeving voor ons mogelijk. Hij baant de weg voor ons dat wij vrij mogen zijn van schuld, de kracht hebben om geheiligde levens te leiden en uiteindelijk te overwinnen.
