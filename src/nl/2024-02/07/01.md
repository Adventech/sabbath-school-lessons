---
title:  Gedreven door hoop
date:   11/05/2024
---

### Lezen

1 Tessalonicenzen 4:13-18; Matteüs 24:27, 30-31; 2 Petrus 1:19-21; Daniël 8:14; Daniël 9:20-27; Ezra 7:7-13

> <p>Kerntekst</p> 
> ‘Op die dag zal men zeggen: ‘Hij is onze God! Hij was onze hoop; Hij zou ons redden. Hij is de HEER, Hij was onze hoop. Juich en wees blij: Hij heeft ons gered!’ Jesaja 25:9

De tweede komst van Jezus is één van de hoofdthema’s in de Bijbel. Het loopt als een rode draad door de heilige bladzijdes van de Schrift heen. Een Bijbelgeleerde heeft uitgerekend dat het Oude Testament zo’n 1845 keer verwijst naar Christus’ tweede komst. In de 260 hoofdstukken van het Nieuwe Testament staan zo’n 300 verwijzingen naar de wederkomst van Christus. Eén op de 25 verzen spreekt erover. 22 van de 27 Nieuwtestamentische boeken besteden aandacht aan deze grootse gebeurtenis.

Nadat de Reformatie tot stilstand kwam in Europa en geblokkeerd werd door ruzies en onenigheden, vestigde het protestantisme zich in de Nieuwe Wereld. Zo ook in Amerika, waar velen ernaar streefden de mantel van waarheid weer op te pakken, ook de waarheid over de tweede komst. Tot die groep behoorde een doopsgezinde landbouwer genaamd William Miller. Door de Bijbel te bestuderen, raakte hij er sterk van overtuigd dat Jezus snel zou komen, nog in de tijd waarin hij zelf leefde. Hij begon die boodschap te verkondigen aan de mensen om hem heen. Daarmee baande hij de weg voor een beweging die weliswaar een enorme teleurstelling voor haar kiezen zou krijgen, maar Bijbelse waarheden aan mensen voorschotelde die ook vandaag de dag nog belangrijk zijn.

Deze week bestuderen we waarom de tweede komst van Christus de harten van gelovigen door de eeuwen heen zo blij heeft gemaakt en hoe wij ons voor kunnen bereiden op die grote dag!

***Gebaseerd op De Grote Strijd, hoofdstuk 18-21.***

_Op sabbat 18 mei bespreken we met elkaar deze les._
