---
title:  Zijn wederkomst beloofdZijn wederkomst beloofd
date:   12/05/2024
---

De protestantse hervormers en de pelgrims die Nederland achter zich lieten om naar een nieuwe wereld te trekken, keken reikhalzend uit naar de komst van Christus. Zij zagen de wederkomst van Christus als een fantastische beleving die niet snel genoeg voor hen kon komen. In de ogen van John Wyclif stond de komst van Christus voor alles waar de kerk op hoopte. Ten overstaan van de hervormers omschreef Calvijn de wonderbaarlijke terugkeer van Christus als ‘het moment dat alles overtreft’. De mannen en vrouwen die God trouw bleven, ontvingen de komst van Christus met open armen. Ze zagen het niet als iets om bang voor te zijn.

`Lees Johannes 14:1-3; 1 Tessalonicenzen 4:13-18 en Titus 2:11-14. Waarom boden juist deze Bijbelteksten zo veel hoop aan talloze christenen door alle eeuwen heen? `

Het is niet moeilijk te begrijpen waarom de hoop op de tweede komst van Christus zo veel betekende en deed met de in de Bijbel gelovende christenen. Die gebeurtenis maakt een einde aan ziekte, lijden en dood. Het zet een punt achter armoede, strijd en oorlog. Het luidt een eeuwige wereld in vol vrede, geluk en een voortdurend contact met Christus en de verlosten. ‘In alle eeuwen is de wederkomst van Christus de zalige hoop van Zijn ware volgelingen geweest. De belofte van Jezus toen Hij van de Olijfberg ten hemel steeg dat Hij zou terugkomen, heeft de toekomst voor zijn discipelen doen lichten en heeft hun hart vervuld met vreugde en hoop die niet door verdriet of beproevingen konden worden overschaduwd. Te midden van lijden en vervolgingen verwachtten zij ‘de zalige hoop en de verschijning der heerlijkheid van onze grote God en Heiland, Christus Jezus’. Toen de gelovigen van Tessalonica treurden om de dood van hun geliefden, die hadden gehoopt dat Christus nog tijdens hun leven zou terugkeren, wees Paulus hen op de opstanding die plaatsvindt bij de wederkomst. Dan zullen zij die in Christus gestorven zijn opstaan en samen met de levenden op de wolken worden weggevoerd, de Here tegemoet in de lucht. ‘En zó zullen wij altijd met de Here wezen. Vermaant elkander dus met deze woorden’ (1 Tessalonicenzen 4:16-18).’ (Ellen White, De Grote Strijd, blz. 284.)

`Waarom is de tweede komst zo belangrijk voor ons geloof? Waarom legt onze overtuiging dat de doden slapen (zie les 10) extra gewicht op de betekenis van de tweede komst? Waarom zouden we ons, zoals Paulus zegt, in een hopeloze situatie bevinden zonder de hoop op een tweede komst? (Zie:1 Korintiërs 15:15-18) `
