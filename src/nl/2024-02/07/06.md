---
title:  De langste profetische tijdlijn
date:   16/05/2024
---

`Lees Ezra 7:7-13. Wanneer ging het decreet uit om Israëlische ballingen in Perzië toe te staan hun tempel te herbouwen? `

Artaxerxes, koning van Perzië, vaardigde dit decreet uit in 457 voor Christus. Dit besluit was het laatste besluit in een reeks van drie decreten om de Joden toe te staan Jeruzalem te herbouwen en hun tempeldiensten te herstellen. Dit derde decreet was het meest volledig en is het beginpunt van de profetie over de 2300 avonden en morgens.

`Lees Daniël 9:25-26. Wanneer zou deze lange profetische tijdperiode van start gaan? Welke grootse gebeurtenissen voorspellen deze verzen?`

In deze opmerkelijke profetie voorspelde Daniël dat er 69 profetische weken, oftewel 483 profetische dagen of letterlijke jaren, zouden verstrijken ‘vanaf het ogenblik waarop de boodschap is uitgegaan dat Jeruzalem hersteld en weer opgebouwd zal worden’. Aangezien het decreet werd vervaardigd in de herfst van 457 voor Christus, belanden we 483 jaar later in de herfst van 27 na Christus. Het woord ‘Messias’ betekent ook wel ‘de Gezalfde’. In de herfst van 27 na Christus werd Jezus gedoopt en werd Hij gezalfd door de heilige Geest (Handelingen 10:38). Na zijn doop reisde Jezus af naar Galilea, ‘waar Hij Gods goede nieuws verkondigde [...] en zei: ‘De tijd is aangebroken’ (Marcus 1:14-15). In de lente van 31 na Christus, halverwege de laatste profetische week, drie-en-een-half jaar na zijn doop, werd Jezus gekruisigd. Het offersysteem dat wees op het Lam van God, ging in vervulling door Christus’ offer aan het kruis. Type ontmoette het antitype, waardoor de offers en giften in het ceremoniële systeem geen functie meer hadden.

`Lees Daniël 9:27. Hoe eindigt de profetie over de zeventig weken? `

De zeventig weken, de 490 jaar die voornamelijk aan de Joden waren toegewezen, stopten in 34 na Christus toen het Sanhedrin het goede nieuws verwierp (Handelingen 6:8-7:60). Zonder deze 490 jaar houden we nog 1810 jaar over in de profetie over de 2300 dagen. En zo komen we tot 1844 na Christus. William Miller en andere vroege adventisten dachten dat het heiligdom in Daniël 8:14 op de aarde sloeg. Daarom waren ze ervan overtuigd dat Christus in 1844 zou komen om deze wereld met vuur te zuiveren (Zie de tijdlijn op vrijdag.).
