---
title:  Verdere studie
date:   17/05/2024
---

Bestudeer de onderstaande tijdlijn waarin de profetieën over de zeventig weken en de 2300 dagen zijn verwerkt. De profetieën beginnen in 457 na Christus en geven te kennen welke gebeurtenissen zouden plaatsvinden rondom ‘Messias de Prins’, degene om wie de zeventig weken draaien. Door dat rotsvaste fundament eindigt de profetie over de 2300 avonden en morgens in 1844.

‘Zoals de eerste discipelen kenden ook Miller en zijn medewerkers de volledige draagwijdte van de boodschap die zij brachten niet. Door enkele dwalingen die allang gemeengoed waren geworden in de gemeente konden zij een belangrijk punt in de profetie niet juist interpreteren. Hoewel ze dus de boodschap verkondigden die God hun had toevertrouwd, zouden zij door hun eigen verkeerde interpretatie worden teleurgesteld.’ (Ellen White, De Grote Strijd, blz. 328-329.)

‘Toch liet God in Zijn genade de waarschuwingsboodschap in die vorm aan de wereld brengen. De grote dag stond voor de deur en in zijn voorzienigheid heeft Hij de mensen op de proef willen stellen door het bekend maken van een bepaalde datum. Daardoor zouden ze zelf kunnen merken wat er in hun harten omging. De boodschap was bedoeld om de kerken te toetsen en te reinigen. Zij moesten inzien waar hun hart naar uitging: naar de wereld of naar Christus en de hemel. Ze beweerden dat ze Christus liefhadden. Nu kregen ze de kans dat ook te bewijzen. Waren zij wel bereid hun wereldse verwachtingen en ambities op te geven en de komst van Christus met blijdschap tegemoet te zien? De boodschap zou hen in de gelegenheid stellen zelf te oordelen over hun geestelijk leven. Ze was gezonden als een teken van Gods barmhartigheid om hen tot inkeer te brengen zodat zij Hem in alle nederigheid zouden zoeken.’ (Ellen White, De Grote Strijd, blz. 330. )

**Gespreksvragen**

`Wat kunnen wij leren van wat William Miller meemaakte? Ziet God onze verkeerde interpretaties soms ook door de vingers?`

`Waarom kunnen we de Bijbel evenals de goddelijkheid van Christus enkel serieus nemen als we Daniël 9:24-27 goed begrijpen?`

`Welke rol spelen profetieën in het verlossingsplan? Waarom zijn profetieën zo belangrijk voor God?`
