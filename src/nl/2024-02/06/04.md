---
title:  De twee getuigen vermoord
date:   07/05/2024
---

`Lees Openbaring 11:7-9. Denk eraan dat dit vers symbolisch taalgebruik bevat. Wat zou er volgens dit vers gebeuren met Gods twee getuigen, het Oude- en het Nieuwe Testament? `

In 538 na Christus was er een einde gekomen aan het heidense Romeinse Rijk. Justinianus, de Romeinse keizer, droeg zijn burgerlijke, politieke en religieuze gezag over aan Paus Vigilius. En zo begonnen de donkere middeleeuwen. De vervolgingen hielden aan tot 1798. Op bevel van Napoleon trad de Franse generaal, Berthier, Rome zonder slag of stoot binnen op 10 februari 1798. Paus Pius IV werd gevangen genomen en naar Frankrijk gebracht waar hij overleed. Profetisch gezien markeert dit jaartal het einde van het werelds gezag dat de Roomse kerk bezat. Het wijst op de 1260 dagen of jaren zoals omschreven in Daniël en Openbaring (zie de les van gisteren).

Wat een prachtig staaltje Bijbelse profetie om de waarheid aan het licht te brengen! Daniël leefde meer dan 500 jaar voor Christus en toch wist hij precies te voorspellen wat 2300 jaar later zou gebeuren. Nooit hoeven wij te twijfelen aan de profetieën in de Bijbel. In de tussentijd werd de waarheid over het evangelie in leven gehouden door het getuigenis van het Woord. Toch stonden nog grotere uitdagingen de Bijbelse waarheid te wachten. Het beest uit de bodemloze put (satan) kwam in opstand tegen de Schriften. Hij probeerde het gezag van de Bijbel opnieuw te ondermijnen door de Franse Revolutie in 1789.

Tijdens de Franse Revolutie richtte de overheid plechtig de Cultus van de Rede op als een door de staat gesubsidieerde godsdienst. Deze cultus moest het christendom vervangen. 10 november 1793 werd aangewezen als de nationale Feestdag van de Rede. Door heel Frankrijk werden kerken omgebouwd tot tempels van de Rede en een levende vrouw op een troon stelde de godin van de Rede voor. Overal in de straten werden Bijbels verbrand. Men verklaarde dat God niet bestond en de dood was alleen maar een eeuwige slaap. Satan zette goddeloze mensen in om Gods twee getuigen te vernietigen. Hun dode lichamen zouden ‘liggen op het plein van de grote stad die in figuurlijke zin Sodom of Egypte heet, de stad waar ook hun HEER gekruisigd is’ (Openbaring 11:8).

Egypte bezat een polytheïstische cultuur die de ware God niet erkende (Zie: Exodus 5:2). Sodom vertegenwoordigt een ongekende mate van immoraliteit. Tijdens de Franse Revolutie kostte het Gods twee getuigen – het Oude- en het Nieuwe Testament – hun leven zodat het atheïsme en immoraliteit onbeperkt hun gang konden gaan. De gebruikelijke begrenzingen waren verloren gegaan te midden van de revolutie en het bloedvergieten. Openbaring 11:9 vertelt dat de lichamen van Gods twee getuigen ‘drie en een halve dag’ (deze profetische ‘dagen’ staan voor drie en een half letterlijke jaren) open en bloot op straat zouden liggen. Het atheïsme bereikte haar hoogtepunt tijdens de Franse Revolutie, sowieso voor een periode van drie en een half jaar. Dit tijdsbestek loopt van 26 november 1793, toen een decreet in Parijs werd uitgevaardigd om godsdienst in de ban te doen, tot 17 juni 1797. Op die dag kwam de Franse overheid terug op haar beperkende godsdienstige wetten.
