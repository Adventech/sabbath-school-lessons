---
title:  Verdere studie
date:   10/05/2024
---

‘Toen de Bijbel zowel door de wereldlijke als door de kerkelijke overheid was verboden, toen zijn getuigenis werd vervalst en allerlei menselijke en duivelse middelen werden gebruikt om de mensen dom te houden, toen zij die de heilige Bijbelse waarheden durfden te verkondigen werden opgejaagd, verraden of gefolterd, in gevangenissen werden opgesloten, voor hun geloof de marteldood stierven of een toevlucht moesten zoeken in de bergen en in de spelonken en holen van de aarde, profeteerden de trouwe getuigen ‘met een zak bekleed’, maar ze getuigden ondanks alles tijdens de hele periode van 1260 jaar. In de donkerste tijden waren er trouwe gelovigen die Gods Woord liefhadden en Gods eer verdedigden. Deze trouwe boodschappers kregen wijsheid, kracht en gezag om Gods waarheid tijdens deze lange periode te verkondigen.’ ( Ellen White, De Grote Strijd, blz. 254.)

‘Toen Frankrijk God openlijk verwierp en de Bijbel afzwoer, waren de goddelozen en de geesten der duisternis blij dat ze hun doel – een rijk dat bevrijd was van de beperkingen van Gods wet – eindelijk hadden bereikt [...] De bescherming van de heilige Geest, die de wrede macht van Satan aan banden legt, werd grotendeels teruggetrokken zodat hij die slechts behagen schept in de ellende van de mens zijn gang kon gaan. Zij die de rebellie hadden verkozen, moesten daar de gevolgen van dragen tot het land overspoeld werd door gruwelen die te vreselijk zijn om te worden beschreven. Uit verwoeste gewesten en vernielde steden werd een vreselijk geroep, een angstkreet, gehoord. Het was alsof Frankrijk door een aardbeving was geschokt. Godsdienst, wet en orde, gezin, kerk en staat werden alle ter aarde geworpen door de goddeloze hand die zich tegen Gods wet had opgeheven.’ (Ellen White, De Grote Strijd, blz. 269.)

‘Als de gemeente de wet die God haar in Zijn voorzienigheid aanwijst niet wil bewandelen, als ze niet elke lichtstraal wil aanvaarden en de plichten die haar zijn opgelegd niet wil uitvoeren, ontaardt de godsdienst tot een vormendienst en verdwijnt de ware godsvrucht.’

***Gespreksvragen***

`Welke principes achter de grote strijd blijken ook uit de Franse Revolutie?`

` In de discussie over het bestaan van God schreef iemand eens dat ‘we vrij zijn onze eigen doelen te stellen en welke intellectuele grenzen dan ook te overbruggen zonder dat we op zoek moeten gaan naar borden met ‘verboden toegang’ erop’. Waarom is die laatste zin, ‘zonder oog te hebben voor borden met ‘verboden toegang’ erop zo doorslaggevend voor velen om God van de hand te wijzen? Hoe kan dit ons helpen om te begrijpen wat tijdens de Franse Revolutie gebeurde?’

`Wat betekent Johannes’ visioen over het heiligdom met het oog op de eindtijd?`
