---
title:  Twee getuigen
date:   05/05/2024
---

`Lees Openbaring 11:3-6. Noem vijf kenmerken van de twee getuigen. `

In Zacharia 4 ziet de profeet twee olijfbomen, één aan elke kant van de gouden lamp – hetzelfde beeld komt terug in Openbaring 11. Zacharia krijgt te horen dat dit ‘de twee gezalfden [voorstellen] die aan weerszijden van de HEER van de hele aarde staan’ (Zacharia 4:14). Door de olijfboom komt er olie in de lampenstandaard waardoor de lamp kan blijven schijnen. Dat doet denken aan de woorden van de psalmist: ‘Uw Woord is een lamp voor mijn voet, een licht op mijn pad’ (Psalm 119:105). Olie staat symbool voor de heilige Geest (Zacharia 4:2, 6). Johannes’ visioen in Openbaring 11 omschrijft hoe Gods Woord verkondigd wordt door de kracht van de heilige Geest om de hele wereld te verlichten.

Deze twee getuigen kunnen voorspellingen doen en regen een halt toeroepen voor zo lang zij dat profeteren. Ze kunnen water in bloed veranderen en de aarde met plagen teisteren. Door het Woord van God zei Elia dat er geen regen zou vallen in Israël en als reactie op zijn gebed viel er drie en een half jaar geen druppel regen (Zie: Jakobus 5:17). Nadat hij tot God had gebeden, begon het opnieuw te regenen, iets wat de valse profeten van Baäl niet konden bewerkstelligen om de droogte te beëindigen (1 Koningen 17-18). Door het Woord van God liet Mozes allerlei plagen over de Egyptenaren neerdalen. Ook veranderde hij water in bloed, omdat de farao weigerde Gods volk te laten gaan (Exodus 7).

Zij die slecht spreken van de Schrift zullen verteerd worden door het vuur dat uit hun mond komt. God zegt: ‘Omdat zij dit durven te zeggen, maak Ik dit volk tot brandhout, maak Ik Mijn woorden in jouw mond tot een vlam die hen verslindt’ (Jeremia 5:14). Gods Woord roept het oordeel af over elk mens dat er geen gehoor aan wil geven. Zijn Woord is als een vuur in de mond. In Johannes 5:39 verklaart Jezus dat het Oude Testament van Hem getuigt (Hem verkondigt). Ook laat Hij weten dat het evangelie ‘als een getuigenis’ verkondigd zal worden aan de hele wereld (Matteüs 24:14). Zowel het Nieuwe- als het Oude Testament vormen het fundament van dat getuigenis. In Openbaring 11:3 wordt namelijk een term gebruikt met dezelfde stam (martelaar) als de woorden voor ‘getuigenis’ in deze twee verzen. Wie zijn die twee getuigen? Door deze Bijbelse gegevens en de kenmerken in Openbaring 11 kunnen we er zeker van zijn (weliswaar niet misbruiken als argument voor wetticisme) dat de twee getuigen het Oude- en het Nieuwe Testament voorstellen die Gods licht en waarheid verspreiden over de hele wereld.

`Vandaag de dag zijn veel christenen laatdunkend over het Oude Testament: het zou irrelevant en onnodig zijn. We hebben nu immers het Nieuwe Testament. Waarom is het een misleiding dit te denken?`
