---
title:  Het beest identificeren - deel 2
date:   12/06/2024
---

Niet de aanbidding van het beest, maar de verering van God, schenkt Gods volk de meeste blijdschap en de grootste voldoening. Hun gehoorzaamheid komt voort uit een hart vol liefde. Ze zijn Hem toegewijd omdat ze weten hoe trouw Hij aan hen is.

`Lees Openbaring 13:5. Schrijf dit kenmerk op.`

Weet u nog uit les 4 welke sleutel God ons geeft om profetische tijd te begrijpen? Eén profetische dag staat voor één letterlijk jaar (Numeri 14:34; Ezechiël 4:6). Als we uitgaan van een Hebreeuwse maand die uit dertig dagen bestaat, doelen de 42 maanden in Openbaring 13:5 op 1260 profetische dagen, oftewel op 1260 letterlijke jaren. Van 538 tot 1798 kreeg het pausdom bijna alles voor elkaar. Tot Napoleons generaal, Berthier, de paus in 1798 gevangen nam. Op dat moment kwam de profetische periode vol pauselijke overheersing ten einde en ging de profetie van Openbaring in vervulling: ‘Als iemand in gevangenschap voert, die gaat zelf in gevangenschap’ (Openbaring 13:10 (Herziene Statenvertaling)). Het was een enorme klap voor het pausdom, maar geen doodsteek. Zoals Openbaring 13:12 aangeeft, zou de dodelijke wond genezen. Op een dag zou de invloed van het pausdom wereldwijd te merken zijn.

Vandaag de dag verwelkomen wereldlijke leiders de paus als de ambassadeur van de kerk van Rome en brengen ze hem regelmatig een bezoek in het Vaticaan. In een wereld vol onvoorstelbare instabiliteit worden de voorbereidingen dus al getroffen om de Roomse paus tot morele leider van deze wereld te betitelen die mensen weer samen moet brengen. Tijdens zijn toespraak op 6 juni 2012, tegenover zo’n 15000 mensen die zich op het Sint-Pietersplein verzameld hadden in Rome, verklaarde Paus Benedictus XVI, dat ‘zondag de dag van de HEER en van mannen en vrouwen is. Het is een dag waarop een ieder vrij moet zijn, vrij voor het gezin en vrij voor God. Door voor de zondag op te komen, verdedigen we de vrijheid van de mens’ (www.vatican.va/content/benedict-xvi/en/audiences/2012/documents/hf_ben-xvi_aud_20120 606.html).

De Grote Strijd windt er geen doekjes om waar deze ontwikkelingen gaandeweg toe zullen leiden: ‘Gods kinderen die de sabbat van de Bijbel onderhouden zullen als vijanden van wet en orde worden aangeklaagd en zullen worden beschouwd als mensen die afbreuk doen aan de zedelijke normen van de samenleving en daardoor anarchie en zedenverval veroorzaken en Gods oordelen over de wereld laten komen [...] Ze zullen worden beschuldigd van vijandigheid tegen de overheid. Predikanten die de verplichting tot het onderhouden van Gods wet verwerpen, zullen van de kansel verkondigen dat men de burgerlijke overheid moet gehoorzamen ‘als van God ingesteld’. Zij die de geboden onderhouden zullen in de wetgevende instellingen en rechtbanken ten onrechte worden beschuldigd en veroordeeld.’ (Ellen White, De Grote Strijd, blz. 546.)

`Hoe moeilijk het ook is ons dit voor te stellen, denk dan eens aan hoe snel onze wereld op z’n kop kan komen te staan. Wat leren die veranderingen ons over de snelheid waarmee de gebeurtenissen in de eindtijd over ons kunnen komen?`
