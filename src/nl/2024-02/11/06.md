---
title:  Het beest uit de aarde
date:   13/06/2024
---

`Lees Openbaring 13:11-18. Wat zijn de verschillen tussen dit tweede beest en het eerste beest uit Openbaring 13? ` Het eerste beest kwam op uit de zee. Het tweede beest ‘komt op uit de aarde’ (Openbaring 13:11). De zee staat voor ‘vele landen en volken van elke taal’ (Openbaring 17:15). Logischerwijs zal de aarde dan voor een dunbevolkt gebied staan. Het tweede beest komt op als de profetische tijd bijna ten einde is waarin het eerste beest zijn gezag uitoefent (Openbaring 13:5). Oftewel, het komt op het toneel rond 1798.

Deze omschrijving past perfect bij de Verenigde Staten van Amerika. Ze verklaarde zich onafhankelijk in 1776 , vestigde haar grondwet in 1789 en werd aan het einde van de negentiende eeuw als wereldmacht beschouwd. Johannes vervolgt: ‘Het [tweede beest] had twee hoorns, net als een lam, en het sprak als een draak’ (Openbaring 13:11). In de Bijbel staan hoorns symbool voor macht. Anders dan het eerste beest heeft dit beest geen kronen op zijn hoorns. Oftewel, het is geen monarchie. De twee hoorns staan voor de twee grondbeginselen waar de Amerikaanse macht en voorspoed uit voortkomen – politieke en godsdienstige vrijheid.

`Lees Openbaring 13:11-12. Wat verandert er aan dit beest? Hoe spreekt het?`

Deze vriendelijke natie die zich aanvankelijk voordeed als een lam, spreekt nu als een draak. Het oefent ‘heel de macht van het eerste beest uit’ (Openbaring 13:12) en laat zijn principes van godsdienstige vrijheid links liggen, waardoor ‘het de aarde en alle mensen die erop leefden dwong het eerste beest te aanbidden’ (Openbaring 13:12). De Verenigde Staten zullen het voortouw nemen in hun pogingen iedereen het eerste beest te laten aanbidden door de geestelijke en wereldlijke macht van het pausdom te erkennen. Volgens deze profetie vervaardigt Amerika een beeld voor het beest – een vereniging van kerk en staat – en zal het iedereen dwingen dit beeld te aanbidden. Het is te bizar voor woorden dat de Verenigde Staten ten tijde van de profetie nog niet eens in de buurt waren van de militaire en economische grootmacht die het zou worden en inmiddels is.

`Denk aan de huidige politieke instabiliteit van Amerika. Waarom kan die factor er op een dag toe leiden dat de profetie in vervulling zal gaan?`
