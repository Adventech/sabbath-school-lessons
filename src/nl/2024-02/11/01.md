---
title:  De komende strijd
date:   08/06/2024
---

### Lezen

Openbaring 14:7, 9, 12; Openbaring 4:11; Openbaring 13:1-2; Openbaring 12:3-5; Openbaring 13:11-18

> <p>Kerntekst</p> 
> ‘Heilig hen dan door de waarheid, Uw Woord is de waarheid.’ Johannes 17:17

Een paar jaar geleden is een nieuw medisch hulpmiddel op de markt gebracht genaamd ‘de Biochip’ of ‘VeriChip’. De chip is ongeveer zo groot als een rijstkorrel en kan in een patiënt worden gebracht. De Biochip bevat informatie over de medische achtergrond van de patiënt. Die informatie kan verkregen worden door met een uitwendige scanner langs het gebied te gaan waar de Biochip of VeriChip is geplaatst. Sommige christenen denken dat dit medisch hulpmiddel onderdeel uitmaakt van een complot om het merkteken van het beest te introduceren. Anderen zien het merkteken van het beest in de barcodes op voedselblikken; of ze denken dat het een mysterieus getal is op dollarbiljetten dat opgeteld op 666 uitkomt. Weer anderen zien het merkteken van het beest in de Vrijmetselarij, de Illuminatie, de zwarte helikopters van de Verenigde Naties en de Verenigde Naties zelf.

Deze les werpt licht op de komende strijd om aanbidding. Satan zal Gods gezag in twijfel trekken door Gods wet te ondermijnen. Vooral de sabbat zal centraal komen te staan in het wereldwijde gevecht om aanbidding. Satan haat de sabbat omdat hij de Schepper haat. Hij zal dwang inzetten, druk uitoefenen en geweld om onze toewijding aan Christus te vernietigen. Er zal strijd gevoerd worden over de juiste dag van aanbidding. Voor de laatste keer zal God mensen oproepen tot trouw aan Christus, al komt er vervolging op hun pad, een economische boycot, gevangenneming en een decreet dat onze dood betekent. De les van deze week richt onze aandacht op Jezus’ LEZEN: kracht om de laatste strijd op deze wereld te doorstaan.

***Gebaseerd op De Grote Strijd, hoofdstuk 35 en 36.***

_Op sabbat 15 juni bespreken we met elkaar deze les._
