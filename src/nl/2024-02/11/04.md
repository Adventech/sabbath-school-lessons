---
title:  Het beest identificeren - deel 1
date:   11/06/2024
---

`Lees Openbaring 13:1-2. Waar komt dit beest op en wie geeft het zijn autoriteit?`

Zonder omhaal wijst het boek Openbaring de draak steeds aan als satan. Openbaring 12:3-5 verklaart dat de draak ‘een zoon, die dadelijk werd weggevoerd naar God en Zijn troon’ wilde vernietigen, ‘zodra het kind gebaard was’. De duivel verschool zich achter het heidense Rome dat Christus probeerde te doden (Zie: Matteüs2:16-18). De aartsvijand van God en mensen gebruikt politieke en religieuze instellingen om zijn doel te bereiken.

Over dit beest, deze macht, wordt gezegd dat, ‘de draak aan het beest zijn kracht en heerschappij opdroeg’ (Openbaring 13:2). Honderden jaren later ging deze profetie tot in het kleinste detail in vervulling, toen de Romeinse keizer Constantijn zijn centrum van invloed verplaatste van Rome naar wat later Constantinopel zou heten in het huidige Turkije. Zo ontstond er een machtsvacuüm binnen de voormalige troon of zetel van de Caesar-familie en de keizerlijke stad Rome. Op die manier schonk heidens Rome het beest haar zetel of haar centrum van invloed.

Isaac Backus zegt het zo: ‘Door de troon van het rijk te verplaatsen naar Constantinopel [...] bood Constantijn de bisschop van Rome de kans zichzelf te verheffen boven alle mensen op deze aarde en boven de God van de hemel’ (Isaac Backus, ‘The Infinite Importance of the Obedience of Faith, and of Seperation from the World, blz. 16 (geciteerd in Le Roy Edwin Froom, The Prophetic Faith of our Fathers, deel 3, blz. 213).).

Volgens Thomas Hobbes, ‘is het Pausdom in werkelijkheid de geest van het overleden Romeinse Rijk, dat nu gekroond op het graf van dat rijk rust’ (Thomas Hobbes, Leviathan (New York: Oxford University Press, 1996), blz. 386.).

Een diepgaande studie toont aan dat het zeebeest in Openbaring 13 een afvallige godsdienstige macht symboliseert die uit Rome opkomt en zich ontwikkelt tot een wereldwijd aanbiddingssysteem (Openbaring 13:3-4). Dit beest staat niet voor een persoon; het is een religieuze organisatie die de waarheid in Gods Woord heeft vervangen door menselijke decreten.

`Lees Openbaring 13:1, 6. Welk kernwoord omschrijft deze beestmacht?`

In Johannes 10:33 en Lucas 5:21 zet de Bijbel twee voorbeelden in om godslastering te duiden: 1) Een man die zich voordoet als en beweert God te zijn en 2) een man die pretendeert zonden te vergeven. Deze veronderstellingen sloegen nergens op; alleen Jezus is God en heeft daarom het recht zonden te vergeven. Het pausdom heeft twee unieke leerstellingen die de Bijbel als godslastering aanwijst: het beweert dat priesters het gezag hebben zonden te vergeven en dat de paus Gods vertegenwoordiger is op deze aarde.
