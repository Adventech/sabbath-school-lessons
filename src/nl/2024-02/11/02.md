---
title:  De laatste strijd in Openbaring
date:   09/06/2024
---

De boodschap in Openbaring draait om zo veel meer dan cryptische symbolen, vreemde beesten en aparte beelden. Het draait om eeuwige waarheden die een liefdevolle God heeft geschonken aan een generatie in de eindtijd. De strijd tussen Christus en satan begon in de hemel vanwege aanbidding. Diezelfde strijd zal tot een laatste climax komen, die ook opnieuw om aanbidding zal draaien.

`Vergelijk Openbaring 14:7, 9 met Openbaring 4:11. Welk thema loopt als een rode draad door Openbaring heen binnen dit kosmische conflict om goed en kwaad?`

Door heel Openbaring zijn aanbidding en schepping onlosmakelijk aan elkaar verbonden. Openbaring 14:7 roept ons op de HEER van alle schepping te aanbidden. Met het oog op de evolutieleer die de wereld de afgelopen twee eeuwen in haar greep heeft gehouden, is de sabbat een eeuwige herinnering aan onze identiteit. Het legt er voortdurend de nadruk op dat we geschapen zijn en dat onze Schepper onze trouw en eer waard is. Daarom haat de duivel de sabbat.

`Lees Openbaring 12:17 en Openbaring 14:12. Wat zal in de eindtijd het teken zijn dat we de Schepper aanbidden?`

De Schepper aanbidden door Gods geboden te houden staat lijnrecht tegenover het vereren van het beest. God zal een volk hebben in de eindtijd dat Hem trouw blijft, dwars door de sterkste tegenstand en heftigste vervolging ooit.

‘Het vieren van de valse sabbat in overeenstemming met de wetten van de staat, maar in strijd met het vierde gebod, zal een bewijs zijn van trouw aan de macht die zich tegen God verzet. Het heiligen van de ware sabbat in gehoorzaamheid aan Gods wet zal dan het bewijs zijn van trouw aan de Schepper.’ (Ellen White, De Grote Strijd, blz. 560.) Openbaring 14:12 geeft aan dat deze trouwe volgelingen van de Verlosser ‘het geloof in Jezus’ (Openbaring14:12,NBG) hebben. Het geloof in Jezus gaat zo diep dat het vertrouwt zonder te zien. Het gaat door al kan het er geen wijs uit worden. Het is een geschenk van Jezus dat we door geloof ontvangen en dat ons door het komende gevecht zal dragen.

`De sabbat van de zevende dag is zo’n fundamenteel symbool van Gods identiteit als Schepper dat het al bestond in de hof van Eden. Als je er dus naar streeft de sabbat van de hand te doen, zoals de Roomse kerk heeft gedaan (Zie: Daniël7:25), probeer je eigenlijk Gods autoriteit in de basis aan te tasten. Waarom helpt deze waarheid ons te begrijpen waarom het zo’n strijdpunt zal zijn in de eindtijd? `
