---
title:  Verdere studie
date:   14/06/2024
---

Het beest en zijn beeld aanbidden doet denken aan Daniël 3, waar de koning van Babylon Sadrach, Mesach en Abednego beval voor het gouden beeld te buigen. Anders stond een vurige oven op hen te wachten. Het oude Babylon, het moderne Babylon – het draait hoe dan ook om aanbidding. Ware aanbidding komt tot stand als de gedachten onderwezen zijn door Gods Woord, als het hart veranderd is door zijn liefde en het hart gevuld is door zijn Geest. Alleen dan zullen we ons niet ‘voegen naar deze wereld’, maar naar Gods wil leven, zoals omschreven in zijn Woord. Dat is onze enige schuilplaats!

‘God oefent nooit dwang uit op de wil of op het geweten, maar satan neemt altijd zijn toevlucht tot dwang en wreedheid om de mensen die hij niet kan verleiden toch onder controle te krijgen. Hij wil door intimidatie en geweld het geweten beheersen en eerbied afdwingen. Om dit doel te bereiken gebruikt hij zowel kerkelijke als burgerlijke instanties en zet hen ertoe aan menselijke wetten uit te vaardigen die in strijd zijn met Gods wet.’ (Ellen White, De Grote Strijd, blz. 546.) ‘Willen ze de beproeving die hun te wachten staat overleven, dan moeten ze Gods wil begrijpen zoals die in Zijn Woord is geopenbaard. Ze kunnen God alleen eren als ze een juist beeld hebben van zijn karakter, heerschappij en doelstellingen, en er ook naar handelen. Alleen zij die door de waarheid van de Bijbel zijn versterkt, zullen in de laatste grote strijd stand kunnen houden.’ (Ellen White, De Grote Strijd, blz. 548.)

‘Toch zal God een volk op aarde hebben dat de Bijbel en de Bijbel alléén zal hooghouden als de maatstaf voor alle leerstellingen en de grondslag voor alle hervormingen. De meningen van geleerden, de gevolgtrekkingen van de wetenschap, de geloofsbelijdenissen of beslissingen van kerkvergaderingen, die even talrijk en tegenstrijdig zijn als de kerken die ze verdedigen – de stem van de meerderheid – niets van dit alles mag worden beschouwd als het bewijs vóór of tegen één of ander geloofspunt. Voordat men leerstellingen of geboden aanneemt, moet men het bewijs hebben dat ze door een duidelijk ‘Zo spreekt de HERE’ worden gestaafd.’ (Ellen White, De Grote Strijd, blz. 549.)

**Gespreksvragen**

` Hoe kunnen we leven in afwachting op Christus’ komst en die komst verkondigen zonder paniekzaaiers te lijken?`

`Denk na over de kwestie van aanbidding. Wat zegt uw dagelijks leven, uw dagelijkse routine, over wie of wat u aanbidt?`

`Hoe kunnen we onszelf en anderen helpen de toekomst moedig onder ogen te zien en niet bang te zijn?`

`Welk praktisch verschil maakt het voor ons leven de gebeurtenissen in de eindtijd te begrijpen?`
