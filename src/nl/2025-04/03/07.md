---
title: Verdere studie
date: 17/10/2025
---

## Lees

Ellen White, 'De tocht door de Jordaan,' blz. 433-437, in Patriarchen en profeten.
'Bestudeer zorgvuldig de ervaringen van Israël tijdens hun reis naar Kanaän. Bestudeer het derde en vierde hoofdstuk van Jozua, waarin hun voorbereiding op en doortocht door de Jordaan naar het beloofde land wordt vastgelegd. We moeten ons hart en verstand in training houden door het geheugen op te frissen met de lessen die de Heer zijn oude volk leerde. Dan zullen voor ons, zoals Hij het voor hen bedoeld heeft, de lessen uit zijn Woord altijd interessant en indrukwekkend zijn. (Ellen White Comments, The SDA Bible Commentary, deel 2, blz. 994)
'Het moderne Israël loopt een groter gevaar om God te vergeten en in afgoderij te vervallen dan zijn volk in de oudheid. Veel afgoden worden aanbeden, zelfs door belijdende sabbatvierders. God droeg zijn oude volk in het bijzonder op te waken voor afgoderij, want als zij zich zouden laten afleiden van het dienen van de levende God, zou zijn vloek op hen rusten, terwijl als zij Hem zouden liefhebben met heel hun hart, met heel hun ziel en met heel hun macht, Hij hen overvloedig zou zegenen met voedsel en voorspoed, en ziekten uit hun midden zou wegnemen. (Ellen White, Testimonies for the Church, deel 1, blz. 609)

## 33 Gespreksvragen

`Bespreek de wonderlijke oversteek van de Jordaan met je groep. Hoe zou je wonderen definiëren? Waarom lijkt het alsof God in onze tijd niet meer van dergelijke wonderen verricht?`

`Welke praktische manieren kun je in je groep voorstellen om geestelijke vergeetachtigheid te voorkomen, zowel als individu en als kerk? Hoewel het belangrijk is dat we een voortdurende dynamische relatie met God hebben en dat we niet onze hele christelijke ervaring bouwen op krachtige ervaringen uit het verleden, is het wel van belang dat we onze ervaringen uit het verleden gebruiken als herinneringen aan hoe God in ons leven heeft gewerkt. Hoe kunnen we dat doen?`

`Op welke manier kan de sabbat ons enerzijds helpen herinneren aan de tussenkomst van God in ons leven en anderzijds ons een vooruitblik geven op de beloofde rust in zijn rijk? Op welke manier wijst de sabbat niet alleen naar hetgeen we moeten onthouden, maar ook naar waar we op mogen hopen voor de toekomst?`