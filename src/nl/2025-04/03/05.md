---
title: Vergeetachtigheid
date: 15/10/2025
---

Lees Jozua 4:20-24 in het licht van onderstaande teksten: Rechters 3:7; 8:34; Psalm 78:11; Deuteronomium 8:2, 18; Psalm 45:18. `Waarom was het zo belangrijk de machtige daden van God in herinnering te houden?`

Let op de verandering van persoon in Jozua 4:23. De wateren van de Jordaan zijn opgedroogd voor 'jullie,' dat wil zeggen voor alle Israëlieten die net de Jordaan zijn overgestoken. Daarentegen wordt gezegd dat de Rode Zee was opgedroogd voor 'ons,' degenen die nog aanwezig waren van de eerste generatie en die de Exodus hadden meegemaakt. De twee gebeurtenissen die door twee verschillende generaties werden ervaren, hadden een vergelijkbare betekenis, waardoor de tweede generatie, door het getuigenis van hun ouders, dezelfde betekenis van de Jordaanoversteek voor zichzelf kon herontdekken.

In het algemeen beschouwen we vergeetachtigheid als een normaal verschijnsel bij alle mensen. Vergeetachtigheid in spirituele zin kan echter ernstige gevolgen hebben. Zelfs vandaag de dag, als we onze identiteit als volk met een bijzondere roeping en missie willen behouden, zullen we gelegenheden moeten creëren om zowel ons individuele als ons gezamenlijke spirituele geheugen op te frissen, om scherp te houden waar we vandaan komen, wie we zijn en waarvoor we hier zijn.

`Lees 1 Korintiërs 11:24-25 en Johannes 14:26. Waarom moeten we altijd onthouden wat Christus voor ons deed? Wat heeft al het andere anders nog voor zin zonder dit?`

Ellen White begreep duidelijk dat als we onszelf niet voortdurend laten leiden door Gods daden en openbaringen uit het verleden, we zeker de motivatie zullen verliezen om onze zending in de toekomst uit te voeren: 'We hebben niets te vrezen voor de toekomst, behalve wanneer we de manier vergeten waarop de Heer ons heeft geleid, en zijn onderwijs in ons verleden. (Ellen White, Life Sketches, blz. 196)

Hoewel het belangrijk is om terug te denken aan het verleden en hoe de Heer in je leven heeft gewerkt, is het ook van belang nu elke dag een ervaring met Hem te hebben en de realiteit van zijn liefde en aanwezigheid te ervaren. `Waarom?`