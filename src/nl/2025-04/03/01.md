---
title: Gedenktekens van genade
date: 11/10/2025
---

### Lezen 
Jozua 3; Numeri 14:44; Lucas 18:18-27; Jozua 4; Johannes 14:26; Hebreeën 4:8-11.

> <p>Kerntekst</p> 
>'Want de HEER, jullie God, heeft de Jordaan voor jullie drooggelegd totdat jullie waren overgestoken, zoals Hij ook de Rietzee voor ons heeft drooggelegd tot we erdoorheen waren getrokken. Hierdoor zullen alle volken op aarde weten hoe machtig de HEER, jullie God, is, en zullen jullie altijd ontzag voor Hem hebben.' Jozua 4:23-24.

De agent gaf een teken. John moest naar de kant. De agent vroeg hem naar zijn rijbewijs en op dat moment drong het tot John door dat hij zijn portemonnee met al zijn pasjes erin, op kantoor had laten liggen. Hij legde de situatie uit en de agent vroeg wat voor werk hij deed. John zei dat hij hoogleraar was. Terwijl de agent een boete uitschreef voor John zei hij hem dat hij de boete niet moest zien als een bekeuring. 'Het is leergeld,' zei hij. 'Wanneer mensen iets willen leren, betalen ze leergeld of schoolgeld. Dit is jouw leergeld, zodat je weet dat je de volgende keer je rijbewijs niet moet vergeten als je gaat rijden. Een prettige dag verder, professor.'

Wij mensen vergeten continue dingen die niet in ons blikveld liggen. We vergeten telefoongesprekken te beantwoorden, op e-mails te reageren, de planten water te geven, verjaardagskaarten te sturen, en zo kunnen we doorgaan. Het vergeten van onze geestelijke noden zou echter ernstiger gevolgen kunnen hebben dan het ontvangen van een bekeuring, vooral omdat het letterlijk te maken heeft met onze eeuwige bestemming.

Deze week bestuderen we de oversteek door de Jordaan door de Hebreeën en kijken we wat we van hun ervaringen kunnen leren.

_Op sabbat 18 Oktober bespreken we met elkaar deze les._