---
title: Eden en Kanaän
date: 23/11/2025
---

Lees Genesis 2:15 en 3:17-24. `Wat waren de gevolgen van de val, voor zover het de woonomgeving van het eerste menselijke koppel betrof?`

Bij de schepping plaatste God Adam en Eva in een volmaakte omgeving die overvloed en schoonheid uitstraalde. Het eerste menselijke koppel ontmoette hun Schepper in een prachtige woonomgeving, waar voor al hun fysieke noden gezorgd was. Naast het gesproken woord van God, diende de Hof van Eden als een leercentrum waar Adam en Eva veel inzicht kregen in Gods karakter en het leven dat Hij voor hen bedoeld had. Toen ze de vertrouwensrelatie met hun Schepper verbraken, veranderde hun relatie met de Hof van Eden ook, en als teken van de verbroken relatie moesten ze de tuin verlaten. Ze verloren het gebied dat God hun had gegeven. Zo werd de Hof van Eden het symbool van overvloedig leven, en we zullen de motieven ervan herontdekken in het thema van het beloofde land.

`Zie Genesis 13:14-15; 26:3, 24; 28:13. Hoe zagen de patriarchen de belofte van het land?`

`Hebreeën 6:11-15. Wat betekent het voor ons, als adventisten, denk je, om te leven als erfgenamen van de beloften?`

Toen Abraham het land binnenging dat God hem had laten zien, werd dat land in geloof het land van belofte voor hem en zijn nakomelingen. Het bleef 400 jaar lang het land van belofte. De aartsvaders bezaten het land niet echt; het was niet van hen op zo'n manier dat ze het als erfenis aan hun kinderen konden geven. Het behoorde toe aan God, zoals de Hof van Eden aan Hem had toebehoord. Zoals Adam en Eva niets hadden gedaan dat hun recht gaf op de Hof van Eden, zo had Israël ook niets bijgedragen om het land te verdienen. Het beloofde land was een geschenk van God op basis van zijn initiatief. Israël had geen inherent recht of aanspraak om het land te bezitten; (Deuteronomium 9:4-6) het was alleen door Gods genade dat zij het konden bezitten.

De patriarchen waren erfgenamen van de beloften totdat die vervuld waren. Wij, als volgelingen van Christus, hebben zelfs nog betere beloften geërfd. (Hebreeën 8:6) Die beloften worden vervuld als wij in het spoor treden 'van hen die dankzij hun standvastig geloof de beloofde erfenis ontvangen hebben. (Hebreeën 6:12)