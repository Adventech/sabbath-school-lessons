---
title: Erfgenamen van de belofte - gevangenen van de hoop
date: 22/11/2025
---

### Lezen 

Genesis 3:17-24; Deuteronomium 6:3; Jozua 13:1-7; Hebreeën 12:28; Leviticus 25:1-5, 8-13; Ezechiël 37:14, 25.

> <p>Kerntekst</p> 
> 'Keer terug naar de burcht, gevangenen. Jullie hoop is niet vergeefs geweest, want ook nu geldt de toezegging aan Sion: Ik zal je dubbel schadeloosstellen.'
Zacharia 9:12

Jozua 13-21 bevat lange lijsten met geografische grensmarkeringen die stukken land afbakenen die aan de stammen van Israël waren toegewezen. Voor de moderne lezer lijken deze lijsten misschien irrelevant, maar ze zijn gebaseerd op een theologisch begrip van het beloofde land dat belangrijk is voor ons vandaag de dag. Door middel van deze concrete lijsten wilde God de Israëlieten leren dat het land geen droom was. Het was hun beloofd op een zeer tastbare, meetbare manier. Maar ze moesten die belofte wel waarmaken door ernaar te handelen.

Ja, God zou hun het land geven als erfenis; het was een gift, de vervulling van een belofte die Hij aan hun voorouders gedaan had. 'Heel dat gebied schenk Ik jullie. Trek het binnen en neem het in bezit, het land dat de HEER jullie voorouders Abraham, Isaak en Jakob en hun nageslacht onder ede heeft beloofd. (Deuteronomium 1:8) Maar, nogmaals, ook de Israëlieten moesten hun deel doen.

Deze week bestuderen we enkele van de theologische concepten die gerelateerd zijn aan het beloofde land en de geestelijke implicaties voor degenen die de beloften opeisen die ze in Jezus vinden.

_Op sabbat 29 November bespreken we met elkaar deze les._