---
title: Verdere studie
date: 28/11/2025
---

## Lees

Ellen White, 'Het einde van de strijd,' blz. 611-624 in De grote strijd.
'We zullen voor eeuwig bevrijd zijn als we door de poorten de stad binnengaan. Dan mogen we ons verheugen dat we gered zijn, eeuwig gered. Maar tot die tijd moeten we de vermaning van de apostel in acht nemen en 'ervoor waken dat iemand van u ook maar de schijn wekt achter te blijven. (Hebreeën 4:1) Kennis hebben van Kanaän, de liederen van Kanaän zingen, zich verheugen in het vooruitzicht om Kanaän binnen te gaan, bracht de kinderen van Israël niet in de wijngaarden en olijfgaarden van het beloofde land. Ze konden het in waarheid alleen van hen maken door het te bezetten, door aan de voorwaarden te voldoen, door een levend geloof in God uit te oefenen, door zich zijn beloften toe te eigenen. (Ellen White, The Youth's Instructor, 17 februari 1898.)
'In de Bijbel wordt de erfenis van de verlosten een 'vaderland' genoemd. (Hebreeën 11:14-16) Daar leidt de hemelse herder zijn kudde naar de rivier met 'het water des levens.' De 'boom des levens' geeft elke maand zijn vrucht en de bladeren van de boom zijn tot 'genezing der volkeren.' De rivieren stromen altijd en hun water is helder als kristal. Op hun oevers staan bomen die zorgen voor schaduw op het pad van de verlosten. De uitgestrekte vlakten gaan over in de prachtige heuvels en de bergen van God verheffen hun hoge toppen. Op deze weidse vlakten en op de oevers van deze stromen van levend water zullen Gods kinderen, die zo lang als pelgrims hebben rondgezworven, eeuwig wonen. (Ellen White, De grote strijd, blz. 621)

## Gespreksvragen

`Denk aan het beloofde land als symbool van het overvloedige leven dat Christus zijn volgelingen beloofde in Johannes 10:10. Op welke manier weerspiegelen de voordelen van leven in een land van overvloed de zegeningen van verlossing?`

`Wat is de relatie tussen inwoner zijn van een land en het erop naleven van een bepaalde leefwijze? Hoe beïnvloedt het eenhet ander? Wat zijn enkele implicaties van inwoner zijn in Gods rijk?`

`Wij worden voortdurend teleurgesteld in de beloften van anderen en soms ook door de beloften die we zelf doen. Waarom kunnen we wel op Gods beloften vertrouwen?`

`Hoe kunnen we de belofte van de nieuwe aarde nu al deel maken van onze toekomst op een echte en concrete manier?`