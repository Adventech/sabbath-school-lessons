---
title: Alles kwam voorbij
date: 14/12/2025
---

In Jozua 21:43-45 wordt een beeld van God geschetst. `Welk beeld is dat? Op welke manier zijn de woorden uit de tekst niet alleen van toepassing op het historische beloofde land, maar ook een realiteit voor onze verlossing?`

Deze verzen vormen de climax van het boek en de theologische samenvatting ervan. Ze benadrukken een van de belangrijkste thema's van het hele boek: de verbondstrouw van God, die zijn beloften houdt en zijn eden vervult. Dit korte gedeelte vat ook de hele inhoud van het boek tot nu toe samen. Jozua 21:43 spreekt over de toewijzing van en vestiging in het land, terwijl Jozua 21:44 verwijst naar overwinningen op de vijanden en de controle die over het land is verkregen. Al deze terugblikken worden bekeken door het prisma van Gods trouw. De Israëlieten moeten altijd onthouden dat zij nooit aanspraak kunnen maken op de overwinningen op hun vijanden of het land als hun erfenis - behalve door Gods trouw aan zijn gegeven woord.

Hij gaf 'het hele land', leverde 'al hun vijanden aan hen uit' en 'zoals Hij zijn voorouders beloofd had.' 'Niet één van de beloften die de HEER had gedaan bleef onvervuld; Hij deed ze alle gestand. Het herhaalde gebruik van het woord kol, 'alles', zes keer in drie verzen, benadrukt nogmaals de waarheid dat het land het geschenk van God is en dat Israël geen eer kan opstrijken voor het ontvangen ervan. Het was de Heer die had gezworen het land te 'geven' en die hun vijanden in hun handen had 'gegeven'. Al Israëls succes moet uitsluitend worden toegeschreven aan Gods goddelijke initiatief en betrouwbaarheid. Dit geldt ook voor onze verlossing: 'Door die genade bent u nu immers gered, doordat u gelooft. Deze redding dankt u niet aan uzelf; ze is een geschenk van God en geen gevolg van uw daden. Niemand kan zich er dus op laten voorstaan. Ook Paulus benadrukte Gods trouw: 'Deze boodschap is betrouwbaar: Als wij met Hem gestorven zijn, zullen we ook met Hem leven; als wij volharden, zullen we ook met Hem heersen; als wij Hem verloochenen, zal Hij ons ook verloochenen; als wij Hem ontrouw zijn, blijft Hij ons trouw, want zichzelf verloochenen kan Hij niet.

`Zie 1 Korintiërs 10:13; 2 Korintiërs 1:18-20. Hoe geeft Gods trouw in het houden van zijn beloften ons vertrouwen dat zijn beloften voor de toekomst waargemaakt zullen worden?`