---
title: Verdere studie
date: 19/12/2025
---

## Lees

Ellen White, 'Het afscheid van Jozua', blz. 472-475 in Patriarchen en profeten.
'Satan misleidt velen met de schoonklinkende theorie dat Gods liefde voor zijn volk zo groot is, dat Hij de zonde in hen zal verontschuldigen; hij doet het voorkomen dat Gods dreigementen een bepaald doel dienen in zijn bestuur, en dat ze nooit letterlijk vervuld zullen worden. Maar in zijn handelwijze met zijn schepselen heeft God de beginselen van gerechtigheid gehandhaafd, door de zonde in haar ware aard te tonen - door te laten zien dat het gevolg ervan ellende en dood is. Onvoorwaardelijke vergiffenis van zonden heeft nooit bestaan en zal ook nooit bestaan. Zulk een vergiffenis zou betekenen dat de beginselen van gerechtigheid, die de grondslagen vormen van Gods gezag, worden losgelaten. De zondeloze werelden zouden ontsteld zijn. God heeft steeds gewezen op de gevolgen van de zonde, en als men geen acht zou slaan op deze waarschuwingen, en deze niet in vervulling zouden gaan, hoe zouden we dan verzekerd kunnen zijn van de vervulling van zijn beloften? Deze zogenaamde goedertierenheid die gerechtigheid terzijde schuift, is geen goedertierenheid maar zwakheid.

God schenkt het leven. Vanaf het begin waren zijn wetten bedoeld om te leven. Maar zonde verbrak de door God vastgestelde orde, en wanorde ontstond. Zolang de zonde bestaat, zijn lijden en dood onafwendbaar. Alleen omdat de Verlosser de vloek van de zonde gedragen heeft voor ons, kan de mens hopen aan de gevolgen van de straf te ontkomen. (Ellen White, Patriarchen en profeten, blz. 473)

## Gespreksvragen

`Overdenk het bewijs van Gods trouw in je leven. Waar kan je op wijzen? Tegelijk, hoe reageer je wanneer dingen niet verlopen zoals je had gehoopt of waarvoor je had gebeden, of wanneer gedane beloften niet uitgevoerd worden?`

`Bespreek de Bijbelse leer aangaande Gods boosheid. Hoe zou je Gods wraak presenteren als onderdeel van het goede nieuws?`

`Welke principes haal je uit de les van deze week betreffende verbintenissen met ongelovigen? Hoe kunnen we duidelijke grenzen stellen op basis van onze principes en levenshouding en ons toch mengen onder andere mensen om hen van dienst te zijn en te zorgen dat het hen goed gaat?`

`Welke obstakels ervaar je die je verhinderen jezelf volledig aan de Heer over te geven?`