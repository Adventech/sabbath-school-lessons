---
title: Houd je vast aan God
date: 18/12/2025
---

De enige manier waarop Israël in staat zal zijn om de verleiding van afgoderij en de toorn van God te vermijden, is niet door het voortdurend in herinnering brengen van de verboden van het verbond, maar door het koesteren van een bewuste en consistente trouw aan de Heer. Hetzelfde werkwoord, 'hechten, aanhangen' aan de Heer, (Zie Deuteronomium 4:4) wordt ook gebruikt om het huwelijksverbond te beschrijven dat bedoeld was tussen vrouw en man of de trouw van Ruth aan Naomi. (Genesis 2:24; Ruth 1:14) Het is belangrijk op te merken dat, volgens Jozua's evaluatie, een dergelijke trouw Israël als natie 'tot op de dag van vandaag' heeft gekenmerkt. Helaas gaat dezelfde bewering niet op voor latere perioden in de geschiedenis van Israël, zoals het boek Rechters aantoont. (Rechters 2:2, 7, 11; 3:7, 12; 4:1, etc.)

`Jozua doet een beroep op Israël om God lief te hebben. Jozua 23:11; vergelijk met Deuteronomium 6:5. Liefde kan niet opgelegd worden; dat zou afbreuk doen aan wat liefde feitelijk is. Op welke manier kan liefde dan toch worden opgedragen?`

Als Israël voortdurend wil genieten van de zegeningen van het verbond, zullen ze God trouw moeten blijven. Het Hebreeuws is zeer nadrukkelijk: 'Wees zeer voorzichtig omwille van je eigen ziel.' Het woord 'ahaba', 'liefde', kan verwijzen naar een breed scala van menselijke affecties, waaronder vriendschappelijke gehechtheid, seksuele intimiteit, moederlijke tederheid, romantische liefde en trouw aan God. Als we liefde voor God begrijpen als een bewuste toewijding aan Hem, dan kan het worden opgelegd zonder de ware aart ervan te schenden. (Vergelijk met Johannes 13:34) God heeft altijd bedoeld dat gehoorzaamheid aan zijn geboden voortkomt uit een persoonlijke relatie met Hem, (Exodus 19:4 ["... en je hier bij mij heb gebracht"]; Deuteronomium 6:5; vergelijk met Matteús 22:37) gebaseerd op wat Hij voor hen heeft gedaan in zijn grote barmhartigheid en liefde. Het gebod om God lief te hebben drukt ook de wederkerige, maar niet symmetrische aard van de goddelijke liefde uit. God verlangt ernaar een intieme, persoonlijke relatie aan te gaan met iedereen die zijn liefde beantwoordt. Zijn universele liefde voor allen vormt dus het kader voor de manifestatie van onze vrijwillige, wederzijdse liefde.

`Lees Johannes 13:34; 15:17 en 1 Johannes 3:11; vergelijk met Leviticus 19:18. Jezus gaf een nieuw gebod aan zijn leerlingen. Op welke manier was dit gebod nieuw en oud tegelijk?`