---
title: Een teken van bezorgdheid
date: 15/12/2025
---

De glorieuze conclusie van het hele gedeelte (Jozua 21:43-45) draagt de vervulde voorwaarde van gehoorzaamheid in zich. Succes is nooit vanzelfsprekend; het is altijd verbonden met gehoorzaamheid aan Gods Woord. De toewijzing van het land is dus niet alleen een teken van Gods trouw aan Israël, (Nehemia 9:8) maar schept ook ruimte voor een toekomstige ontwikkeling met een open einde, gebaseerd op Israëls houding. Zal Israël in staat zijn om veilig te stellen wat is bereikt?

`Lees Jozua 23:1-5. Wat zijn de kernpunten van Jozua's introductie?`

Jozua's toespraak verplaatst zich van de oude en bejaarde spreker naar de toehoorders die de missie die hun door God is toevertrouwd moeten uitvoeren. Hij beschrijft hoe de verovering van het land mogelijk was: de Heer vocht voor hen. Ook al moesten de Israëlieten door hun ontrouw en ongeloof na de uittocht betrokken worden in oorlogvoering, het was niet door hun militaire kracht maar door Gods tussenkomst dat ze het land wisten te bemachtigen. God heeft Israël rust gegeven van zijn vijanden, maar er zijn nog enkele volken over die nog onteigend moeten worden. Overwinning is geen voltooide, onveranderlijke realiteit voor Israël, maar een altijd aanwezige mogelijkheid door voortdurend in trouw te vertrouwen op Gods beschikbare hulp.

`Lees Jozua 23:10; Kolossenzen 2:15; 2 Korintiërs 10:3-5; Efeziërs 6:11-18. Wat zijn de overeenkomsten tussen hoe de Israëlieten Kanaän innamen onder leiderschap van Jozua en de manier waarop christenen nu een overwinnend geestelijk leven kunnen leiden?`

De overwinningen van Israël konden niet worden toegeschreven aan hun eigen kracht en strategie. Ook de geestelijke overwinning op de zonde en op de verleiding is behaald door het offer en de opstanding van Christus. Maar Gods volk moet nu steeds vertrouwen op de geestelijke gereedschappen die de heilige Geest biedt om een overwinnend leven te kunnen leiden.

`Waarom is het nog steeds zo gemakkelijk om te zondigen, terwijl er zulke mooie beloften in het vooruitzicht gesteld zijn?`