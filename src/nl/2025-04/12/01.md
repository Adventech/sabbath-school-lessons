---
title: God is trouw
date: 13/12/2025
---

### Lezen 
Jozua 21:43-45; 2 Timoteüs 2:11-13; Jozua 23; Openbaring 14:10, 19; Deuteronomium 6:5.

> <p>Kerntekst</p> 
>'Niet één van de beloften die de HEER had gedaan bleef onvervuld; Hij deed ze alle gestand.' Jozua 21:45

Toen John F. Kennedy Amerika toesprak bij zijn inauguratie op 20 januari 1961, bevatte zijn toespraak slechts 1366 woorden, maar hij liet een onuitwisbare indruk achter bij de Amerikanen. Hij moedigde zijn landgenoten aan zich te richten op hun verantwoordelijkheden in plaats van hun voorrechten. Hij zei: 'Met een goed geweten als onze enige zekere beloning, met de geschiedenis als de uiteindelijke rechter van onze daden, laten we voortgaan om het land dat we liefhebben te leiden, zijn zegen en zijn hulp vragend, maar wetend dat hier op aarde Gods werk echt het onze moet zijn.'

Jozua, de oud geworden leider van Israël, voelde zijn einde naderen. Hij besloot de leiders en het volk van Israël toe te spreken. (Jozua 23-24) Jozua 23 richt zich vooral op de toekomst en op de goede manier om God te aanbidden: als enige. Jozua 24 kijkt terug naar Gods trouwe handelen in het verleden, met als doel een besluit tot stand te brengen over wie die enige is die aanbeden mag worden: De Heer.

Deze week bestuderen we de eerste toespraak van Jozua, waarin hij terugkijkt op de overwinningen van Israël, terwijl hij tegelijk het pad voor toekomstig succes uittekent voor het volk.

_Op sabbat 20 december bespreken we met elkaar deze les._