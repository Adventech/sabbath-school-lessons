---
title: De woede van God
date: 17/12/2025
---

Jozua 23:15-16; zie ook Numeri 11:33; 2 Kronieken 36:16; Openbaring 14:10, 19; 15:1.
`Hoe moeten we de beschrijvingen van Gods wraak en straffende gerechtigheid interpreteren bij Jozua en elders in de Schrift?`

Israël had de boosheid van de Heer al ervaren tijdens de omzwervingen in de woestijn, evenals in het beloofde land,(numerie 11:33; 12:9; Jozua 7:1) en was zich volledig bewust van de gevolgen van het opwekken van Gods woede door het verbond flagrant te verbreken. Deze verzen vormen het hoogtepunt van de strengheid van Jozua's retoriek. Het is schokkend om te horen dat de Heer Israël zal vernietigen, omdat dezelfde term eerder is gebruikt om te verwijzen naar de vernietiging van de Kanaänieten. Zo zeker als de beloften van de Heer over Israëls zegen trouw zijn vervuld, zo zeker zullen ook de vloeken van het verbond waar worden als de Israëlieten het verbond verwerpen. (Leviticus 26; Deuteronomium 28) In het licht van de onteigening en vernietiging van de Kanaänieten tonen deze verzen opnieuw aan dat de Heer uiteindelijk de rechter over de hele aarde is. Hij verklaart de oorlog aan de zonde, ongeacht waar deze zich bevindt. Israël werd niet geheiligd en kreeg geen speciale verdiensten door deelname aan de heilige oorlog, net zo min als heidense naties dat deden toen zij later het middel werden van Gods oordeel over de uitverkoren natie.

Het ligt in Israëls keuzevermogen de glorieuze zekerheden van het verleden tot basis te maken voor het tegemoet treden van de toekomst. Op het eerste gezicht lijkt de Bijbelse leer over Gods woede, onverenigbaar met de bevestiging dat God liefde is. (Johannes 3:16; 1 Johannes 4:8) Maar juist in het licht van Gods boosheid wordt de Bijbelse leer over Gods liefde nog relevanter. Ten eerste wordt God in de Bijbel voorgesteld als liefdevol, geduldig, lankmoedig en bereid om te vergeven. (Exodus 34:6; Micha 7:18) Maar in de context van een wereld die door zonde is aangetast, is de woede van de Heer de houding van zijn heiligheid en gerechtigheid wanneer Hij wordt geconfronteerd met zonde en kwaad. Zijn boosheid is nooit een emotionele, wraakzuchtige, onvoorspelbare overreactie. Het Nieuwe Testament leert ons dat Christus voor ons zonde is geworden en dat we door zijn dood met God verzoend zijn. (2 Korinthiers 5:21; Romeinen 5:10) Wie in Hem gelooft, zal Gods toorn niet onder ogen hoeven zien. (Johannes 3:36; Efeziers 2:3; 1 thessalonicenzen 1:10) Het concept van de woede van God stelt God voor als de rechtvaardige rechter van het universum en degene die de zaak van gerechtigheid handhaaft. (Psalm 7:12; 50:6; 2 Timoteus 4:8) 