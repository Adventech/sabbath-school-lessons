---
title: Verdere studie
date: 10/10/2025
---

## Lees

Ellen White, 'De tocht door de Jordaan,' blz. 433-437, in Patriarchen en profeten.
Na dit verhaal van Rachab en de verspieders is de rest van het Oude Testament stil over haar, totdat zij opnieuw opduikt in het geslachtsregister van Jezus. Er wordt gezegd dat zij de vrouw werd van Salmon uit de stam Juda, de vader van Boaz, en de schoonmoeder van een andere bijzondere vrouw die in hetzelfde register genoemd wordt: Ruth. (Matteüs 1:5; vergelijk met Ruth 4:13, 21) Door haar geloof in God wordt de prostituee van Jericho, veroordeeld tot vernietiging, een belangrijke schakel in de koninklijke lijn van David en een stammoeder van de messias. Dat is waartoe God in staat is wanneer mensen geloven, zelfs als dat geloof zo groot is als een mosterdzaadje. (Matteüs 17:20; Lucas 17:6)
'Haar [Rachabs] bekering was geen afzonderlijk geval van Gods barmhartigheid jegens afgodendienaars die zijn goddelijk gezag hadden erkend. In het midden van het land gaf een talrijk volk - de Gibeonieten - hun heidendom prijs, en verbond zich met Israël, waardoor ze deelden in de zegeningen van het verbond. God erkent geen onderscheid op grond van nationaliteit, ras of kaste. Hij is de Schepper van alle mensen. Allen zijn door deze schepping met elkaar verbonden, en allen zijn één door de verlossing. Christus is gekomen om elke scheidsmuur af te breken, om elke afdeling van de tempelvoorhof te openen, zodat iedere ziel vrije toegang kan hebben tot God. Zijn liefde is zo veelomvattend, zo diep, dat ze alles doordringt. Deze liefde heft mensen op uit Satans invloed, die misleid zijn door zijn bedrog, en brengt hen binnen het bereik van Gods troon, de troon die omringd wordt door de boog der belofte. In Christus is geen Jood of Griek, slaaf of vrije. (Ellen White, Profeten en koningen, blz. 227)

## 1.1 Gespreksvragen

`Bespreek het gegeven van 'tweede kansen' (en meer) en hoe we die kunnen toepassen op anderen. Hoe kunnen we tegelijk ervoor waken dat we dit concept niet misbruiken? Denk bijvoorbeeld aan een vrouw in een relatie van misbruik, die aanbevolen wordt terug te keren in de relatie ('genade'), om er in sommige gevallen achter te komen dat het misbruik gewoon doorgaat? Hoe kunnen we een goede balans vinden?`

`Bespreek Rachab als een voorbeeld van geloof. Hoe kunnen we de openheid van mensen voor God waarderen, zelfs als hun levensstijl ver van het Bijbelse ideaal afstaat? Op welke manier kunnen we hun geloof waarderen terwijl je sommige van hun praktijken niet goedkeurt?`

`Jozua slaagde erin rechtvaardigheid en genade op een praktische manier te combineren om de hachelijke situatie op te lossen die veroorzaakt was door het bedrog van de Gibeonieten en door zijn eigen nalatigheid om de Heer niet te raadplegen. Denk aan een situatie in je leven die zowel rechtvaardigheid als genade vereist. Wat zijn enkele praktische manieren om die twee samen te voegen?`