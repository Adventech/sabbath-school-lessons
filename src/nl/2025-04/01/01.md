---
title: Recept voor succes
date: 27/09/2025
---

### Lezen 

Deuteronomium 18:15-22; Jozua 1; Hebreeën 6:17-18; Efeziërs 6:10-18; Psalm 1:1-3; Romeinen 3:31.

> <p>Kerntekst</p> 
>'En houd je vóór alles vastberaden en standvastig aan de wet waarin mijn dienaar Mozes je heeft onderwezen. Wijk daar op geen enkele manier van af, opdat je in alles wat je doet zult slagen.'
Jozua 1:7

Benjamin Zander, dirigent van het Boston Filharmonisch Orkest, gaf een serie lessen in muzikale interpretatie. Hij zag de spanning bij de studenten toen de evaluatie van hun uitvoering eraan kwam. Om de studenten op hun gemak te stellen en zich open te stellen voor hun volledige potentieel, kondigde hij op de eerste dag van de lessen aan dat iedereen een 10 zou krijgen. Deze 10 was geen verwachting waar ze naartoe moesten werken, maar een mogelijkheid om na te leven. De enige voorwaarde was dat de studenten in de eerste twee weken van het semester een brief moesten schrijven die gedateerd was aan het einde van de cursus. In de brief moesten zij uitleggen waarom ze het hoge cijfer verdienden.

Het boek Jozua gaat over nieuwe mogelijkheden. Mozes, die veertig jaar van Israëls geschiedenis had gedomineerd, behoorde tot het verleden. De uittocht uit Egypte en de rondzwervingen door de woestijn, tragisch gemarkeerd door rebellie en koppigheid, was voorbij. Een nieuwe generatie, die bereid was God te gehoorzamen, stond klaar om het beloofde land binnen te trekken, niet als verwachting om naartoe te werken, maar als mogelijkheid om na te leven.

Laten we de manier waarop God een nieuw hoofdstuk opende in het leven van de Israëlieten nader bestuderen. Tevens zullen we ontdekken hoe Hij in ons leven hetzelfde kan betekenen.

_Op sabbat 4 oktober bespreken we met elkaar deze les._