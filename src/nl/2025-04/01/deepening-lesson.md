---
title: Verdieping
date: 03/10/2025
---

# Recept voor succes

## Jozua 1:10-18

## IJsbrekervraag

`Wat vind je het belangrijkste ingrediënt voor een goede samenwerking?`

## Ik verken

In Jozua 1:10-18 wordt beschreven hoe het volk Israël zich voorbereidt om het Beloofde Land in bezit te nemen. Het langverwachte moment is eindelijk aangebroken, maar dit zal gebeuren onder nieuw leiderschap. Jozua heeft het leiderschap van Mozes overgenomen en in een cultuur die sterk gericht is op collectieve doelen en verantwoordelijkheid, ligt de taak bij Jozua om de eenheid van het volk te bewaren zodat ze hun roeping kunnen vervullen.

Het succes van de landinname hangt sterk af van twee cruciale aspecten die in Jozua 1:10-18 naar voren komen: 1) de samenwerking en eenheid binnen het volk door de erkenning van Jozua's leiderschap; 2) de onvoorwaardelijke gehoorzaamheid aan God.

De boodschap van Jozua 1:10-18 is hoe geloof, leiderschap en collectieve verantwoordelijkheid hand in hand gaan om de doelstellingen van God te bereiken. Het uiteindelijke doel is om rust te ervaren - de vrede en veiligheid die zullen volgen na de oorlog. Dit is het thema dat in het centrum van Jozua 1:10-18 wordt aangesproken.

## Ik bestudeer

## De opdracht van Jozua (vers 10-11)

`Wat doet Jozua om het volk voor te bereiden op de inname van het land? Hoe toont Jozua hier effectief leiderschap?`

`Het land Kanaän was door God aan het volk beloofd en zou aan hen worden gegeven (Deuteronomium 6:10). In vers 11 wordt echter twee keer benadrukt dat het volk het land in bezit moet nemen. Wat zegt dit over de relatie tussen Gods belofte en de verantwoordelijkheid van de mens?`

## Een herinnering aan de belofte (vers 12-15)

`Hoe roept Jozua de stammen Ruben, Gad en de halve stam van Manasse op te helpen bij de verovering van het land aan de overkant van de Jordaan? Waarom zou hij dit op deze manier hebben gedaan?`

In Jozua 1:13 herinnert Jozua het volk aan Gods belofte van rust. Dit thema heeft diepe wortels in de schepping (Genesis 2:1-3), de sabbat (Exodus 20:8-11), en de bevrijding uit Egypte (Deuteronomium 5:12-15). De rust die Israël zal ervaren in het land vormt een model voor een geestelijke rust die Gods kinderen in Christus kunnen ervaren.

`Wanneer kan het volk van hun rust genieten? Wat laat dit voorbeeld en Hebreeën 4:9-11 zien over de rol van de mens om rust te kunnen ervaren?`

## De reactie van het volk (vers 16-18)

`Hoe reageren de leiders op Jozua's oproep? Waarom is dit zo cruciaal voor de toekomst van het volk Israël?`

`Hoe wordt het concept van vertrouwen in leiderschap en de opdracht die aan Jozua is gegeven, benadrukt in Jozua 1:16-18? Wat kan deze situatie ons leren over het belang van vertrouwen in de leiders die God aanstelt?`

# Ik pas toe

## Rust vinden in God

`Wat betekent Gods belofte van 'rust' voor jou? Hoe kun jij die rust ervaren te midden van uitdagingen?`

`Hoe kun je, net als Jozua, op God vertrouwen bij het vervullen van je roeping, zelfs als je je misschien onzeker voelt?`

## Samenwerking in geloof

`Wat kun jij leren van de manier waarop de stammen van Israël elkaar ondersteunen in deze passage?`

`Hoe kun jij anderen in jouw geloofsgemeenschap helpen om Gods doelen te bereiken?`

## Sterk en moedig zijn in uitdagingen

`Wat betekent het voor jou om 'sterk en moedig' te zijn?`

`Hoe kun je, net als Jozua, anderen aanmoedigen op God te vertrouwen en samen te werken?`

'Ik gebied je dus: wees vastberaden en standvastig, laat je door niets weerhouden of ontmoedigen, want waar je ook gaat, de HEER, je God, staat je bij'

## Ik bid ...

Liefdevolle Vader, vul ons met moed en vastberadenheid. Help ons om in uw beloften te blijven vertrouwen en dat we als broeders en zusters elkaar in eenheid en liefde ondersteunen. Geef ons de kracht onze roeping waar te maken en samen te werken aan uw koninkrijk.
Amen.