---
title: Verdere studie
date: 03/10/2025
---

## Lees

Ellen White, 'De tocht door de Jordaan,' blz. 433-434 in Patriarchen en Profeten; 'Entering the Promised Land,' blz. 175, in The Story of Redemption.
'In zijn beloften en waarschuwingen bedoelt Jezus mij. God had de wereld zo lief dat Hij zijn eniggeboren Zoon gegeven heeft opdat ik door geloof in Hem niet verloren zou gaan, maar eeuwig leven zou hebben. De ervaringen uit Gods Woord moeten mijn ervaringen zijn. . . Wanneer het geloof zo wordt aangenomen en de beginselen van de waarheid in zich opneemt, worden ze deel van ons en de drijfveer van het leven. Als Gods Woord in het hart wordt opgenomen, vormt het de gedachten en werkt het mee aan de ontwikkeling van het karakter. (Ellen White, Jezus - de wens der eeuwen, blz. 318-319)
'Er is geen punt waar dieper op moet worden ingegaan, dat vaker moet worden herhaald of dat steviger in de gedachten van iedereen moet worden verankerd dan de onmogelijkheid voor de gevallen mens om iets te verdienen door zijn eigen beste goede werken. Redding is door geloof in Jezus Christus alleen. (Ellen White, Faith and Works, blz. 19)

## Gespreksvragen

`Hoe verschillend de omstandigheden van Jozua's leven en ervaringen ook zijn van de onze, welke geestelijke principes kunnen we uit zijn leven halen die we op ons eigen leven kunnen toepassen? Maar waarom moeten we altijd de context in gedachten houden als we overeenkomsten zoeken?`

`Bespreek de relatie tussen Gods beloften en onze gehoorzaamheid aan Hem. Hoe vullen die elkaar aan? Wat zijn de gevaren van het teveel benadrukken van het ene ten opzichte van het andere? Met andere woorden, welk gevaar ontstaat wanneer we te veel nadruk leggen op de wet ten koste van de genade? Of van het benadrukken van genade ten koste van de wet?`

`Hoe zou je, gebaseerd op de les van deze week, succes definiÃ«ren vanuit Bijbels perspectief? Welke plek heeft voorspoed/welvaart in een christelijke definitie van succes?`

`Stel je voor hoe Jozua zich gevoeld moet hebben, als opvolger van Mozes. Welke belofte gaf God hem die hem zeker bemoedigd heeft bij zijn grote verantwoordelijkheden? (Zie Jozua 1:5)`