---
title: Voorspoedig en succesvol
date: 02/10/2025
---

Lees Jozua 1:7-9, samen met Genesis 24:40, Jesaja 53:10 en Psalm 1:1-3. `Wat betekent het, op basis van deze teksten, om voorspoedig en succesvol te zijn?`

De Hebreeuwse term tsalakh, 'voorspoedig,' (Jozua 1:8) impliceert dat plannen tot tevredenheid verlopen of een staat van gunstige omstandigheden. De tem sakal, 'verstandig zijn,' kan vertaald worden als 'voorspoed, ervaren' of 'succesvol zijn.' Maar het kan ook 'verstandig zijn' of 'verstandig handelen' betekenen. Het komt vaak voor in Job, Spreuken en Psalmen, waar het begrip succes nauw verbonden is met verstandig handelen door God te vrezen en zijn Woord te gehoorzamen.

Op basis van dit inzicht wordt succes niet per definitie gezien als materiÃ«le voorspoed, hoewel het ook niet uitsluit. Succes moet gezien worden als een staat van harmonie met de geestelijke waarden en principes die aan de fundering van Gods geschapen wereld liggen en die uitgedrukt worden in zijn wet. Vertrouw op Gods beloften. In het bijzonder de beloften van verlossing door geloof alleen en gehoorzaamheid aan zijn wet zijn niet met elkaar in tegenspraak. Ze vertegenwoordigen twee kanten van dezelfde munt.

`Lees Romeinen 3:31. Wat zegt deze tekst over de relatie tussen wet en geloof?`

Geloof in de verzoenende offerdood van Jezus ten gunste van ons tegenover gehoorzaamheid aan Gods wet plaatsen is een valse en gevaarlijke tweedeling opstellen. Wet en genade gaan altijd samen. Alleen een oppervlakkig begrip van de rol van de wet kan leiden tot het zien van 'wet' en 'genade' als tegengestelden. De schrijvers van het Oude Testament hadden veel ontzag voor de wet en beschouwden het als bron van vreugde. (Psalm 1:2; 119:70, 77, 174) Op de goede manier bekeken en gebruikt, leidt de wet tot een dieper begrip van onze eigen zondigheid en de behoefte aan Christus' gerechtigheid. (Romeinen 7:7 en Galaten 3:24)

`Hoezeer je door Gods genade ook probeert zijn wet te houden, hoe heeft jouw eigen ervaring je laten zien dat je de bedekkende gerechtigheid van Christus nodig hebt?`