---
title: Verdere studie
date: 24/10/2025
---

## Lees

Ellen White, 'De inneming van Jericho,' blz. 438-448, in Patriarchen en profeten.
Toen er in het universum opstand tegen Gods gezag ontstond, zou God ofwel ophouden te zijn wat Hij in wezen, onveranderlijk en eeuwig is en de leiding over het hele universum weggeven aan een van zijn opstandige schepselen, ofwel zou Hij de heilige, rechtvaardige, liefdevolle en barmhartige Vader zijn van alles wat bestaat. De Bijbel presenteert het tweede beeld en in dit geval is de botsing tussen de krachten van het kwaad en zijn macht onvermijdelijk.

Toen politieke of sociaalhistorische machten die geassocieerd werden met chaotische en opstandige kosmische krachten dezelfde uitdagende houding aannamen tegen God greep Hij, als de soevereine Heer van het universum, in. Het motief van God als strijder wordt een voorafbeelding van die uiteindelijke overwinning, die uiteindelijk een einde zal maken aan het voortdurende kosmische conflict tussen goed en kwaad. (Openbaring 20:8-10) Bovendien weerspiegelen Israëls goddelijke oorlogen niet alleen een glimp van het kosmische conflict als in een spiegel, maar maken ze deel uit van dezelfde controverse en anticiperen ze op Gods eindtijdoordeel in de sfeer van de huidige geschiedenis.
'God had het zowel hun voorrecht als hun plicht gemaakt het land binnen te gaan op de tijd die door Hem was vastgesteld, maar door hun zondige verzuim was die toestemming ingetrokken. . . Het was niet zijn bedoeling dat ze het land door oorlogvoering zouden verkrijgen, maar door strikte gehoorzaamheid aan zijn geboden. (Ellen White, Patriarchen en profeten, blz. 355)

## Gespreksvragen

`Hoe helpt de achtergrond van het kosmische conflict je de opdracht van de Heer aan Israël om ten strijde te trekken beter te begrijpen?`

`Bespreek in de groep jullie antwoorden op de vraag van maandag over de realiteit van de grote strijd en hoe die zich afspeelt in de wereld om ons heen. Wat is onze rol in deze strijd en hoe proberen we die te vervullen?`

`Hoe kunnen we het principe van stilstaan en wachten tot de Heer voor ons vecht toepassen in ons geestelijk leven?`

`In onze gesprekken en soms meningsverschillen in de kerk willen we vaak zien wie er aan onze kant staat. Hoe moeten we onze houding veranderen in het licht van Jozua 5:13-15?`