---
title: Aanvoerder van Gods leger
date: 19/10/2025
---

Lees Jozua 5:13-15. `Wat zegt deze tekst ons over de achtergrond van de inname van Kanaän?`

Israël was de Jordaan overgestoken en stond nu op vijandige grond. De vesting Jericho ligt voor hen, met de poorten stevig gesloten. (Jozua 6:1) Op dit moment zijn de mensen nog onwetend van enige oorlogsstrategie. En nog zorgwekkender, Israël beschikt slechts over slingers, speren en pijlen om een stad in te nemen die is voorbereid op een lange belegering.

Jozua's vraag aangaande de identiteit van de vreemde bezoeker krijgt een nogal absurd antwoord: 'Nee.' De bezoeker geeft hiermee aan dat hij niet bereid is zich binnen de lijnen van Jozua te begeven. Met andere woorden: de uiteindelijke vraag is niet of de bezoeker aan Jozua's kant staat, maar of Jozua aan de kant van de bezoeker staat.

`Vergelijk Jozua 5:14-15 met 2 Koningen 6:8-17; Nehemia 9:6 en Jesaja 37:16. Wat haal je hieruit ten aanzien van de identiteit van de aanvoerder van Gods leger?`

Hoewel de uitdrukking 'aanvoerder van het leger van de Heer' uniek is in de Hebreeuwse Bijbel, is de combinatie van de termen 'aanvoerder' en 'heerscharen' altijd een verwijzing naar een militair leider. Het woord 'heir' in de Bijbel kan verwijzen naar militaire troepen, engelen of buitenaardse wezens. Christus verschijnt vóór zijn menswording aan Jozua, niet slechts als een bondgenoot en zelfs niet als de ware bevelhebber van Israëls leger, maar als de bevelhebber van het onzichtbare maar echte engelenleger dat betrokken is bij een veel groter conflict dan dat van Jozua met de Kanaänieten. Jozua's antwoord geeft duidelijk aan hoe hij de identiteit van de bevelhebber begrijpt. Hij is gelijk aan God en Jozua valt voor Hem neer als een teken van diep respect en aanbidding. (Jozua 5:14; Genesis 17:3; 2 Samuel 9:6; 2 Kronieken 20:18) Jozua is klaar om de strijdstrategie te ontvangen voor een militaire campagne die een intrinsiek onderdeel is van een veel groter conflict waarin de God der heerscharen zelf betrokken is.

`Welke troost kunnen en moeten we halen uit de wetenschap dat de 'aanvoerder van het leger van de Heer' aan het werk is ter verdediging van zijn mensen?`