---
title: Het conflict achter alle conflicten
date: 18/10/2025
---

### Lezen 
Jozua 5:13-15; Jesaja 37:16; Openbaring 12:7-9; Deuteronomium 32:17; Exodus 14:13-14; Jozua 6:15-20.

> <p>Kerntekst</p> 
>'Het is voor noch na die dag ooit voorgekomen dat de HEER op die manier gehoor gaf aan het gebed van een mens, maar de HEER streed dan ook voor Israël.'
Jozua 10:14.

Bij het lezen van de bladzijden in Jozua worden we geconfronteerd met de agressieve militaire campagnes die uitgevoerd worden op bevel van God, in de naam van God en met de hulp van God. De idee dat God het brein is achter de verovering van Kanaän doorspekt het hele boek Jozua en wordt uitgedrukt in de beweringen van de verteller, (Jozua 10:10-11) in Gods eigen woorden, (Jozua 6:2; 8:1) in de uitspraken van Jozua, (Jozua 4:23-24; 8:7) van Rachab, (Jozua 2:10) van de verspieders (Jozua 2:24) en van het volk (Jozua 24:18). God beweert de aanstuurder te zijn van deze gewelddadige conflicten.

`Op welke manier moeten we de handelingen van Gods uitverkoren volk in het Oude Testament interpreteren? Hoe is het mogelijk het beeld van een 'oorlogsgod' te verzoenen met zijn karakter van liefde (Zie bijvoorbeeld Exodus 34:6; Psalm 86:15; 103:8; 108:4) zonder de betrouwbaarheid, het gezag en de historiciteit van het Oude Testament tekort te doen?`

Deze en volgende week onderzoeken we de moeilijke vragen van goddelijk geïnitieerde oorlogen in het boek Jozua en elders.

_Op sabbat 25 oktober bespreken we met elkaar deze les._