---
title: Kies nu
date: 20/12/2025
---

### Lezen 
Jozua 24; Genesis 12:7; Deuteronomium 17:19; 5:6; 1 Koningen 11:2, 4, 9; 2 Timoteüs 4:7-8.

> <p>Kerntekst</p> 
>'Als u daar niet toe bereid bent, kies dan nu wie u wel wilt dienen: de goden van uw voorouders ten oosten van de Eufraat of de goden van de Amorieten, van wie u nu het land bewoont. Ikzelf en mijn familie zullen de HEER dienen.' Jozua 24:15

Het laatste hoofdstuk van Jozua staat in het teken van een ceremonie om het verbond te vernieuwen, deze keer uitgevoerd door de bejaarde leider van Israël. Het is in zichzelf geen verbond, maar meer een verslag van een vernieuwingsceremonie. Het hoofdstuk heeft elementen van oude suzereiniteitsverdragen in het Nabije Oosten:

1. Een preambule waarin de leenheer, de initiatiefnemer van het verdrag, wordt geïdentificeerd;
2. De historische proloog, die de relatie tussen de opperheer en de vazal beschrijft;
3. De verbondsbepalingen die de vazal vragen om volledige trouw te tonen aan de leenheer, gebaseerd op, en gemotiveerd door dankbaarheid;
4. Zegeningen voor gehoorzaamheid en vloeken voor het verbreken van het verbond;
5. Getuigen van de belofte van de vazal;
6. Deponering van het document voor toekomstige lezing; en
7. Ratificatie van het verbond.

Jozua nadert het einde van zijn leven; er is geen vervanger voor hem in zicht. De vernieuwing van het verbond is een geheugensteun voor Israël dat de Heer zelf hun koning is en dat zij, wanneer ze Hem trouw blijven, mogen steunen op zijn bescherming. Israël heeft geen menselijke koning nodig. Als theocratische natie moet het volk altijd in gedachten houden dat de Heer hun enige koning is.

_Op sabbat 27 december bespreken we met elkaar deze les._