---
title: Verdere studie
date: 26/12/2025
---

## Lees
Ellen White, 'Het afscheid van Jozua,' blz. 472-475 in Patriarchen en profeten.
'Onder de menigte die uit Egypte opkwam, waren er velen die afgoden aanbaden; en de macht der gewoonte is zo groot dat deze gewoonte heimelijk tot op zekere hoogte werd voortgezet, zelfs na de vestiging in Kanaän. Jozua was zich bewust van dit kwaad onder de Israëlieten en hij zag duidelijk de gevaren die hieruit zouden voortvloeien. Hij verlangde vurig naar een grondige reformatie onder de Hebreeërs. Hij wist dat tenzij het volk een vastberaden standpunt zou innemen om de Heer met heel hun hart te dienen, zij zich steeds verder van Hem zouden afscheiden... Terwijl een deel van het Hebreeuwse volk geestelijke aanbidders waren, waren velen louter formalisten; geen ijver of ernst kenmerkte hun dienst. Sommigen waren afgodendienaars in hun hart, die zich zouden schamen om zichzelf als zodanig te erkennen. (Ellen White, Signs of the Times, 19 mei 1881)

'Dit plechtige verbond werd opgetekend in het boek van de wet, om heilig bewaard te worden. Jozua richtte toen een grote steen op onder een eik die bij het heiligdom van de Heer stond. Jozua zei tot het gehele volk: "Zie, deze steen zal ons tot een getuige zijn, want hij heeft gehoord al de woorden van de Heer, die Hij tot ons gesproken heeft; hij zal u tot een getuige zijn, opdat u uw God niet verloochent." Hier verklaart Jozua duidelijk dat zijn instructies en waarschuwingen aan het volk niet zijn eigen woorden waren, maar de woorden van God. Deze grote steen zou voor opeenvolgende geslachten blijven getuigen van de gebeurtenis die hij moest herdenken, en zou een getuige zijn tegen het volk, mochten zij ooit weer ontaarden in afgoderij. (Idem, 26 mei 1881)

## Gespreksvragen

`Bespreek de betekenis van de uitdrukking: 'Hij is een heilige God, die geen ontrouw duldt. (Jozua 24:19) In oudere vertalingen wordt soms gesproken over een jaloerse God. Op welke manier is God jaloers?`

`Hoe is onze liefde voor God verbonden met de vrijheid van keuze die Hij ons biedt? Zouden we werkelijk van God kunnen houden als we die vrijheid niet hadden? Kan ware liefde ooit afgedwongen worden? Waarom wel/niet?`

`Op welke praktische manieren kunnen kerkleiders van nu de fakkel overdragen aan de volgende generatie?`

`Denk na over het leven van Jozua en de conclusie dat de Israëlieten gedurende zijn hele leven de Heer dienden. Welke conclusie wil je dat mensen trekken aangaande jouw leven?`