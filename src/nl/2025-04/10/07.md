---
title: Verdere studie
date: 05/12/2025
---

## Lees

Ellen White, Verhalen om verder te vertellen, blz. 16-17:
'Zijn tijdgenoten begrepen niet wat Jezus kwam doen... De lessen die God wilde overbrengen raakten verscholen achter menselijke tradities, formules en gebaren. Deze formules en tradities werden een hindernis voor hun begrip en het in praktijk brengen van de ware godsdienst. En toen de werkelijkheid metterdaad kwam - namelijk in de persoon van Christus - werd Hij niet herkend als de vervulling van al hun symbolen en als het object waar al hun voorafschaduwingen van waren afgeleid. De mensen verwierpen de werkelijkheid en klampten zich vast aan de symbolen en de lege rituelen. De Zoon van God was gekomen, maar toch bleven ze vragen om een teken... Doordat ze een teken verlangden in plaats van een Verlosser, werd het evangelie van Jezus voor hen tot een struikelblok. Ze hadden gedacht dat de Messias zijn aanspraken kracht zou bijzetten door met indrukwekkende veroveringsdaden zijn heerschappij te vestigen op de puinhopen van de aardse koninkrijken. Jezus diende deze verwachting van repliek door de gelijkenis van de zaaier. Niet door wapengekletter en niet door gewelddadige interventies zou het koninkrijk van God overwinnen, maar door een nieuw basisbeginsel in de harten van de mensen te planten. (Ellen White, Verhalen om verder te vertellen, blz. 16-17)
'De kerk heeft trouwe Kalebs en Jozua's nodig, die bereid zijn het eeuwige leven te aanvaarden op Gods eenvoudige voorwaarde van gehoorzaamheid. Onze kerken hebben werkers nodig. De wereld is ons veld. Er zijn zendelingen nodig in steden en dorpen die meer gebonden zijn door afgoderij dan de heidenen van het Oosten, die nooit het licht van de waarheid hebben gezien. De ware zendingsgeest heeft de kerken met hun verheven belijdenissen verlaten; hun harten gloeien niet langer van liefde voor zielen en een verlangen om hen binnen de kudde van Christus te brengen. Wij willen serieuze werkers. Zijn er geen die gehoor geven aan de roep die uit alle hoeken opklinkt: "Kom hier... en help ons?" (Ellen White, Testimonies for the Church, deel 4, blz. 156)

## Gespreksvragen

`Hoe helpt Bijbelse typologie jou om het dienstwerk van Jezus voor jou beter te begrijpen?`

`In welk opzicht is onze geestelijke strijd als de verovering van Kana√§n en waar verschilt het?`

`Denk na over de ultieme vervulling van de Jozua-typologie. Op welke manier geeft het beeld van een wereld zonder pijn, lijden en dood ons werkelijk hoop bij de dagelijkse uitdagingen in het leven?`

`Jozua weerspiegelde het karakter van God in die mate dat hij een voorbode was van de bediening van Christus. Wat zijn enkele praktische manieren waarop jij Jezus kunt toestaan om zijn karakter vollediger in jou te weerspiegelen?`