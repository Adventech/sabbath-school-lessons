---
title: Les 4
date: 02/12/2025
---

# Jozua als type

Zie Exodus 3:1-2; Jozua 1:1-3; Numeri 13:1-2; Jozua 2:1; Exodus 3:5; Jozua 5:15. `Wat is, in het licht van bijbelse typologie, het belang van het meervoudige parallellisme tussen de levens van Jozua en Mozes?`

Zoals we in de eerste week hebben ontdekt, wordt Jozua voorgesteld als een nieuwe Mozes die, in het leven van de tweede generatie, de belangrijkste stappen van de Exodus uit Egypte herhaalt. Net als Mozes krijgt hij de opdracht door een persoonlijke ontmoeting met de Heer. Onder het leiderschap van beiden boezemt Israëls roem onder de volken angst in. Mozes leidt Israël bij de oversteek van de Rode Zee, terwijl Jozua Israël leidt bij de wonderbaarlijke oversteek van de Jordaan. Beide leiders worden herinnerd aan de noodzaak van besnijdenis en het belang van het Pascha. Manna begint te vallen in de tijd van Mozes, en het eindigt met Jozua. Beiden wordt bevolen hun sandalen uit te doen. De uitgestrekte hand van beiden betekent een overwinning voor Israël. Mozes geeft instructies voor de verdeling van het land en de instelling van vluchtsteden. Jozua voert de instructies uit. Beiden geven een afscheidsrede tot de natie en vernieuwen het verbond voor het volk aan het einde van hun leiderschap.

`Bestudeer Deuteronomium 18:15-19; 34:10-12, Johannes 1:21, Handelingen 3:22-26 en 7:37. Wie vervult de profetie van Mozes aangaande de profeet zoals hijzelf? Hoe past Jozua in dat plaatje?`

Jozua's leven was een gedeeltelijke vervulling van de profetie die Mozes deed. (Deuteronomium 18:5, 18) De profetie werd echter niet volledig vervuld, dat kon namelijk alleen gebeuren door de messias. Hij kende de Vader van dichtbij; (Johannes 1:14, 18) Hij was waar en openbaarde God trouw. (Lucas 10:22; Johannes 14:6; Matteüs 22:16) God legde werkelijk zijn woorden in zijn mond. (Johannes 14:24) Op die manier zijn zowel het leven van Mozes en dat van Jozua typen van de komende messias, Jezus.

`Hoe centraal staat Jezus in jouw weg met God? Waarom moet Jezus en wat Hij voor je heeft gedaan, het fundament zijn voor de gehele christelijke ervaring?`