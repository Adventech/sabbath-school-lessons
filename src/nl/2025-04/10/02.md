---
title: Bijbelse typologie
date: 30/11/2025
---

Bestudeer onderstaande teksten die naar typen verwijzen en probeer aan te geven wat Bijbelse typologie is:

Romeinen 5:14:

1 Korintiërs 10:1-13:

Hebreeën 8:5 en 9:23:

Deze Bijbelse passages gebruiken de term 'type' (Grieks typos) of 'antitype' (Grieks antitypos) om te verwijzen naar de manier waarop de nieuwtestamentische schrijver de relatie definieerde tussen een oudtestamentische tekst of gebeurtenis, en de betekenis ervan in zijn eigen tijd of in de toekomst.

Typologie is een specifieke interpretatie van personen, gebeurtenissen of instellingen die een voorafbeelding zijn van Jezus of andere realiteiten in het evangelie. Het type komt overeen met de antitype als een mal of een holle vorm die de oorspronkelijke vorm weerspiegelt, zelfs als deze laatste, het antitype, het doel van het type vollediger vervult. Het Bijbelse type werd dus gevormd volgens een goddelijk ontwerp dat concreet, of conceptueel, in de geest van God bestond, en het dient om toekomstige kopieën (antitypen) vorm te geven. Het is cruciaal te begrijpen dat de schrijvers van het Nieuwe Testament niet willekeurig een typologische betekenis toekenden aan bepaalde teksten uit het Oude Testament om hun punt te maken. Een oudtestamentisch type wordt altijd gevalideerd in de profetische geschriften voordat het een antitypische vervulling krijgt in het Nieuwe Testament.

`Kijk naar hoe David verschijnt in het Oude Testament en vervolgens hoe hij wordt voorgesteld in het Nieuwe Testament. Welke lessen over typologie kunnen we uit dit voorbeeld halen?`

a. David (Psalm 22:1, 14-18):
b. De nieuwe David (Jeremia 23:5; Jesaja 9:5-6; 11:1-5):
c. De antitypische David (Johannes 19:24):

Door naar deze teksten te kijken, ontdekken we dat het Oude Testament zelf de sleutel biedt voor het identificeren en toepassen van typen in de Schrift. Dat wil zeggen dat de schrijvers van het Nieuwe Testament, van wie de Schrift het Oude Testament was, geïnspireerd werden door de heilige Geest om de oudtestamentische typen te gebruiken om de 'waarheid' (2 Petrus 1:12) te openbaren, vooral over Jezus en zijn bediening.