---
title: Jozua en wij
date: 04/12/2025
---

Zie 1 Timoteüs 1:18; 2 Timoteüs 4:7; Efeziërs 6:10-12; 2 Korintiërs 10:3-5 en Handelingen 20:32. Jozua wijst als type voorbij de bediening van Jezus Christus naar een vervulling in het leven van de gemeente, het lichaam van Christus.

`In welk opzicht zijn de oorlogen die Israël onder Jozua voerde een voorafschaduwing van de geestelijke strijd van de kerk? Hoe zijn ze verschillend?`

De schrijvers van het Nieuwe Testament erkennen de ecclesiologische (kerkelijke) vervulling van de Jozua typologie. De leden van het lichaam van Christus, de kerk, zijn verwikkeld in een geestelijke oorlog tegen kwade machten; desondanks genieten ze van de rust van Gods genade (Hebreeën 4:9-11) en de zegeningen van hun geestelijke erfenis.

`Wat zeggen onderstaande teksten over de ultieme vervulling van de Jozua-typologie?`

1 Petrus 1:4:

Kolossenzen 3:24:

Openbaring 20:9; 21:3:

De uiteindelijke en volledige vervulling van de Jozua-typologie zal plaatsvinden bij de tweede komst van Jezus Christus (apocalyptisch/eschatologisch aspect). Jozua's leven weerspiegelde zoveel van Gods karakter dat bepaalde aspecten van zijn leven een profetisch karakter kregen als voorafschaduwing van de activiteit en persoon van de messias.

Voor ons is de messias al gekomen. Zijn bediening hoeft niet te worden voorafgebeeld, maar we hebben nog steeds het voorrecht zijn karakter te weerspiegelen - de heerlijkheid die Christus zo graag met zijn leerlingen wilde delen (Johannes 17:22) en die van ons kan worden door het karakter van Christus te weerspiegelen. (2 Korintiërs 3:18) Hoe beter we Jezus leren kennen, des te meer we de schoonheid van zijn karakter weerspiegelen. Dit is fundamenteel voor waar onze dagelijkse wandel met Christus toe zou moeten leiden. Daarom is tijd in het Woord, elke dag, zo belangrijk. Daarom moeten we ook tijd besteden aan het leven, het karakter en de leerstellingen van Jezus. Door goed te kijken worden we veranderd.

Jozua, het type, vroeg de Israëlieten: 'Hoe lang moet die besluiteloosheid nog duren? Wanneer neemt u nu eindelijk het land in bezit dat de HEER, de God van uw voorouders, u geschonken heeft? (Jozua 18:3) 

`Hoe zou Jezus, het antitype van Jozua, die vraag nu verwoorden?`