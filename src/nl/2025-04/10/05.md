---
title: De ware Jozua - het antitype
date: 03/12/2025
---

Het verhaal van Jozua moet door het prisma van de typologie worden gezien. De oorlogen die Jozua voert zijn historische gebeurtenissen en vormen een essentieel onderdeel van de geschiedenis van Israël. Het doel van deze oorlogen is om de Israëlieten in het beloofde land te vestigen, waar ze in vrede van hun toegewezen erfenis kunnen genieten en een nieuwe samenleving kunnen vestigen die gebaseerd is op de principes van Gods wet. Latere schrijvers van het Oude Testament, zoals Jesaja, presenteren het werk van de messias ook als bestaande uit het toewijzen van het 'verlaten erfgoed [aan zijn volk,' (Jesaja 49:8) waarbij ze dezelfde terminologie gebruiken die zo vaak voorkomt in het boek Jozua. Zoals het de taak van Jozua was om het land aan de Israëlieten toe te wijzen, zo wijzt de messias, die als de nieuwe Jozua wordt afgebeeld, de geestelijke erfenis toe aan een nieuw Israël.

`Lees Hebreeën 3:7-4:11. Op welke manier bevestigt het Nieuwe Testament dat Jozua, de nieuwe Mozes, zelf een type is van Jezus Christus?`

De schrijvers van het Nieuwe Testament presenteren veel aspecten van het dienstwerk van Jezus Christus in termen van Jozua's werk. Zoals Jozua na veertig jaar rondzwerven in de woestijn Kanaän binnenging, begon de 'antitypische Jozua', Jezus, met zijn aardse werk na veertig dagen in de woestijn te hebben doorgebracht (Matteüs 4:1-11; Lucas 4:1-13) en zijn hemelse werk begon na veertig dagen in de woestijn van de aarde. (Handelingen 1:3, 9-11; Hebreeën 1:2)

Na Jezus' doop in de Jordaan (zijn doortocht) (Matteüs 3:13-17; Marcus 1:9-11) citeren de evangelieschrijvers uit Psalm 2:7 en Jesaja 42:1, uit een messiaanse psalm en uit een lied over een lijdende dienstknecht van de Heer. (Matteüs 3:17; Marcus 1:11; Lucas 3:22) Jezus wordt in zijn doop dus voorgesteld als de goddelijke strijder die - door een leven van trouwe gehoorzaamheid tot in de dood - de oorlogen van God tegen de kwade machten zal voeren. Zijn leven en zijn dood aan het kruis wierpen Satan buiten, leidden de overwinning over onze geestelijke vijanden en boden geestelijke rust aan zijn volk. Tevens wees het de verlosten een erfenis toe. (Efeziërs 4:8; Hebreeën 1:4; 9:15)

`Wat betekent het te kunnen rusten in wat Christus voor ons heeft gedaan? Met andere woorden: hoe kunnen we er zeker van zijn dat Christus Satan heeft verslagen voor ons?`