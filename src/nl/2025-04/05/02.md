---
title: De ongerechtigheid van de Kanaänieten
date: 26/10/2025
---

`Lees Genesis 15:16, Leviticus 18:24-30, Deuteronomium 18:9-14 en Ezra 9:11. Wat zeggen deze teksten over het grotere plan van God bij het aanbieden van Kanaän aan de Israëlieten?`

We moeten verder kijken dan het boek Jozua om volledig te begrijpen wat er bedoeld werd met de ongerechtigheid van de volken die Kanaän bewoonden. De afschuwelijke praktijken binnen deze naties van kinderoffers, waarzeggerij, tovenarij, hekserij, dodenbezwering en spiritisme geven ons een hint. (Deuteronomium 18:9-12) 
De ontdekking van de oude Ugaritische teksten (uit Ras Shamra) geeft ons meer inzicht in de Kanaänitische religie en maatschappij. De teksten tonen ook aan dat de veroordeling van deze cultuur niet alleen begrijpelijk was, maar - volgens de normen van het Oude Testament - ook gerechtvaardigd.

De godsdienst van de Kanaänieten was gebaseerd op het geloof dat natuurverschijnselen, die vruchtbaarheid verzekerden, gecontroleerd werden door de seksuele relaties tussen goden en godinnen. Daarom zagen ze de seksuele activiteit van de godheden in termen van hun eigen seksuele gedrag en hielden ze zich bezig met rituele seksuele praktijken om de goden en godinnen aan te zetten hetzelfde te doen. Dit concept resulteerde in de instelling van 'heilige' prostitutie, waarbij zowel mannelijke als vrouwelijke prostituees zich bezighielden met orgiastische rituelen, allemaal weer als onderdeel van hun eigen religieuze praktijken!

Een maatschappij kan niet uitstijgen boven het moreel van de goden die door de mensen aanbeden worden. Gezien de gedachten die het volk had over hun goden, is het niet verwonderlijk dat de religieuze praktijken van de Kanaänieten ook kinderoffers behelsden, iets waar de Bijbel specifiek tegen waarschuwt. Archeologisch bewijs bevestigt dat de inwoners van Kanaän regelmatig hun eerstgeborenen offerden aan de goden, eigenlijk demonen, die zij aanbaden. Kleine skeletten die verpletterd in grote kruiken met votiefinscripties werden gevonden, getuigen van hun vernederende religie en wat het betekende voor veel van hun kinderen.

De uitroeiing van de Kanaänieten was dus geen bijkomstigheid, iets dat ontstond in het kielzog van Gods beslissing om het land Kanaän aan de Israëlieten te geven. De inwoners van Kanaän kregen een proeftijd, een tijd van extra genade waarin ze de kans hadden om God en zijn karakter te ontdekken door het getuigenis van de aartsvaders die onder hen leefden. Ze kregen die kans, maar ze verprutsten die natuurlijk en gingen door met hun afschuwelijke praktijken totdat de Heer hen uiteindelijk een halt moest toeroepen.