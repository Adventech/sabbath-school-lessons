---
title: Verdere studie
date: 31/10/2025
---

## Lees

Ellen White, 'De inneming van Jericho,' blz. 438-448, in Patriarchen en profeten.
Zoals met alles in de Bijbel is het kennen van de context en de achtergronden cruciaal. Het kosmische conflict en het motief van God als rechter zijn, zoals we zagen, cruciaal voor het begrijpen van de oorlogen tegen de Kanaänieten.
'God wordt niet snel boos. Hij gaf de goddeloze naties een proeftijd zodat ze Hem en zijn karakter konden leren kennen. Hun veroordeling was overeenkomstig het licht dat hen gegeven was, omdat ze het licht weigerden te ontvangen en hun eigen wegen kozen in plaats van Gods wegen. God gaf de reden waarom Hij de Kanaänieten niet meteen onteigende. De ongerechtigheid van de Amorieten was niet volledig. Door hun ongerechtigheid brachten zij zichzelf geleidelijk naar het punt waar Gods verdraagzaamheid niet langer kon worden uitgeoefend en zij zouden worden uitgeroeid. Totdat het punt was bereikt en hun ongerechtigheid volledig was, zou de wraak van God worden uitgesteld. Alle volken hadden een proeftijd. Zij die Gods wet ongeldig maakten, gingen van de ene graad van slechtheid naar de andere. Kinderen zouden de opstandige geest van hun ouders erven en slechter doen dan hun vaders voor hen, totdat Gods boosheid over hen uitgestort zou worden. De straf was niet minder omdat ze werd uitgesteld. (Ellen White Comments, The SDA Bible Commentary, deel 2, blz. 1005)

## Gespreksvragen

`Bespreek de implicaties van God die onze rechter is en ook de hoogste rechter over het universum. Waarom is God als rechter fundamenteel voor het evangelie en voor onze verlossing?`

`Op welke manier geeft de zaak van de Kanaänieten ons een beeld van Gods geduld en gerechtigheid? Hoe kunnen wij Gods karakter weerspiegelen in de manier waarop we met onze medemensen omgaan?`
`Denk aan het fundamentele karakter van de vrije wil. Waarom zou God onze vrije keuze respecteren? Op welke manier zijn liefde en vrijheid van keuze met elkaar verbonden?`

`Het Oude Testament bevat veel verhalen van oorlog en conflict, maar biedt ook het perspectief van vrede. Welke rol moeten christenen spelen in het verankeren van vrede in hun omgeving?`