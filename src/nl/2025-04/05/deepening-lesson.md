---
title: Verdieping
date: 31/10/2025
---

# God vecht voor je

## Deuteronomium 20:10-20 (Jozua 10:42)

## IJsbrekervraag

`Wat zijn jouw gedachten over de berichten met betrekking tot de huidige onrust in de wereld in relatie tot Bijbelse eindtijdprofetie?`

## Ik verken

Aan de oostzijde van de Jordaan houdt Mozes zijn laatste en lange rede. Het volk zou binnenkort de Jordaan oversteken en het 'beloofde land' binnengaan en veroveren. 'Luister dus, Israël, naar de wetten en de regels' (Deuteronomium 4:1). De tekst van deze les maakt deel uit van wat ook wel de oorlogswetten wordt genoemd en begint met de woorden: 'Als u ten strijde trekt tegen de vijand en u stuit op een overmacht, met paarden en strijdwagens ...' Overmacht, paarden en strijdwagens, meer dan genoeg reden om aan deze kant van de Jordaan te blijven.

## Ik bestudeer

- Lees Deuteronomium 20:15-16a. De 'oorlogswetten' maken onderscheid tussen steden die 'buiten het gebied liggen die God voor Israël bestemd heeft, en steden in het land dat' God, u als grondgebied zal geven.
- Vergelijking van de verzen 13 en 16 maakt duidelijk dat de overwinningen die de Israëlieten zouden behalen van tevoren al een feit waren. Waarom? God geeft hun de steden en het land in handen. Lees in dit verband ook Jozua 10:42. De Israëlieten moesten wel hun aandeel leveren en zich strikt houden aan de opdrachten van God.
- Genocide op Gods bevel? (zie Deuteronomium 20:16-17) Ja, volgens de definitie van dit woord is hier sprake van genocide. Veel lezers van deze gedeelten hebben er dan ook problemen mee. Een God van liefde en genocide? Deuteronomium 18:10-12 maakt duidelijk waarom. Uit archeologische opgravingen en Kanaänitische literatuur die in Syrië is gevonden, (Studiebijbel in Perspectief, Kanttekening bij Genesis 15:16) is gebleken dat het offeren van kinderen, tempelprostitutie en occultisme inderdaad in praktijk werden gebracht. God heeft met deze volken niettemin meer dan vierhonderd jaar geduld gehad totdat de maat vol was (zie Genesis 15:16; Exodus 12:41).
- Gods zorg was dat Israël gaandeweg deze praktijken zou overnemen (Deuteronomium 20:18) wat later helaas ook is gebeurd (zie o.a. Jeremia 32:34-35). Ze waren de God die voor hen had gevochten vergeten.
- Deuteronomium 20:19-20 betreft het nutteloos vernietigen van bomen. De vruchtbomen dienen tot voedsel waar de Israëlieten zelf van zullen genieten (zie Deuteronomium 6:11). Het overige hout mocht alleen gekapt worden voor belegeringsdoeleinden.

# Ik pas toe

`Waar was de strijd die de Israëlieten in de tijd van Jozua, in opdracht van God, moesten leveren in principe tegen gericht? (zie Deuteronomium 20:18)`

`Welke strijd hebben christenen, en dus ook wij, in de wereld van vandaag te leveren? Heeft die strijd alleen betrekking op dreigingen van buiten onszelf?`

`Kunnen wij uit onszelf die strijd winnen? Wat leert de Bijbel daarover? Vergelijk in dit verband Romeinen 7:19 met Deuteronomium 1:30a`

`Mozes bracht als profeet van God de boodschap over om de volken van Kanaän uit te roeien. Dat is nogal wat. Welke zekerheid had het volk Israël dat Mozes werkelijk door God was gezonden?`

`Het is niet ondenkbaar dat iemand uit jouw kerk zich net als Mozes, ontpopt als een profeet. We kunnen niet ontkennen dat de gave van profetie door God gegeven is. Bespreek met elkaar hoe en waaraan je een valse profeet kunt herkennen.`

`Er is tegenwoordig veel te doen over ontbossing. Wat is de betekenis van Deuteronomium 20:19-10 over de bescherming van bomen en het toepassen van hout voor onze tijd?`

## DEUTERONOMIUM 20:1

Als u ten strijde trekt tegen de vijand en u stuit op een overmacht, met paarden en strijdwagens, wees dan niet bang, want de HEER, uw God, die u uit Egypte heeft weggeleid, staat u bij

## Ik bid ...

Trouwe Vader in de hemel, dank $U$ voor uw beloften van een nieuwe wereld waar geen tranen, rouw en jammerklacht meer zullen zijn. Ik bid voor de mensen van vandaag die lijden vanwege de oorlogen die nu woeden. Gebruik mij om met uw leiding, waar ik kan uw troost en belofte bekend te maken. Amen.