---
title: De hoogste rechter
date: 27/10/2025
---

Lees Genesis 18:25; Psalm 7:11; 50:6; 82:1; 96:10 en 2 Timoteüs 4:1, 8. `Wat zeggen deze teksten over Gods moraal? Op welke manier helpt de rol van God als rechter van het universum ons de vraag aangaande goddelijke oorlog te begrijpen?`

De heiligheid van Gods karakter betekent dat Hij geen zonde kan toestaan. Hij is geduldig, maar uiteindelijk zal de zonde uitgeroeid moeten worden. (Romeinen 6:23) God verklaarde de oorlog aan de zonde, ongeacht waar Hij die tegenkomt, of het nu onder de Israëlieten is of in Kanaän. Israël werd niet geheiligd door deel te nemen aan heilige oorlogen, net zo min als andere volken dat waren, (Deuteronomium 9:4-5; 12:29-30) zelfs niet toen zij het middel werden van Gods oordeel tegen zijn uitverkoren natie. In tegenstelling tot andere volkeren uit het nabije Oosten uit de oudheid, ervoeren de Israëlieten de omkering van de heilige oorlog, toen God niet voor hen, maar tegen hen vocht en toestond dat hun vijanden hen onderdrukten. (Vergelijk met Jozua 7)

Het hele concept van heilige oorlog kan alleen begrepen worden als het gezien wordt in het licht van Gods activiteit als rechter. Op deze manier bezien krijgen Israëls veroveringsoorlogen een heel ander karakter. In tegenstelling tot de imperialistische oorlogen van zelfverheerlijking, die zo gebruikelijk waren in de oude wereld (en de onze vandaag de dag), waren de oorlogen van Israël niet bedoeld om glorie voor zichzelf te bereiken, maar om Gods gerechtigheid en vrede in het land te vestigen. Daarom staat in de kern van het begrip van het concept van de heilige oorlog het concept van Gods heerschappij en soevereiniteit, die op het spel staan in de beeldspraak van God als krijger, net als in de beeldspraak van God als koning of als rechter.

De Heer als strijder is degene die, als rechter, toegewijd is aan het implementeren, stabiliseren en handhaven van de regel van de wet, die de weerspiegeling is van zijn karakter. Het beeld van God als strijder, vergelijkbaar met dat van rechter en koning, bevestigt dat de Heer niet voor altijd rebellie tegen zijn gevestigde orde zal tolereren. Daarom kunnen we stellen dat het doel van Gods activiteit nooit de oorlog zelf is, of de overwinning, maar het herstel van gerechtigheid en vrede. Uiteindelijk zijn oordelen en oorlog voeren, of gerechtigheid brengen, hetzelfde als God het onderwerp van de actie is.

`Denk na over God als een rechtvaardige rechter die niet kan worden omgekocht of beïnvloed door partijdigheid. Hoe kan een God die niet eindeloos zonde, onderdrukking, het lijden van onschuldigen en de uitbuiting van onderdrukten tolereert, deel uitmaken van het evangelie?`