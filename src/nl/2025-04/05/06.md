---
title: De prins van vrede
date: 30/10/2025
---

`Lees Jesaja 9:6; 11:1-5; 60:17; Hosea 2:18; Micha 4:3. Op welke manier beschrijven genoemde teksten de toekomst die God voor zijn volk voor ogen had?`

Hoewel we ons in de les van deze week voornamelijk hebben gericht op de door God bevolen en geassisteerde oorlogen in het Oude Testament, moeten we de aanwezigheid van een ander, even belangrijk thema in de profetische geschriften van het Oude Testament vermelden: de toekomstige visie van het vreedzame messiaanse tijdperk. De messias wordt afgeschilderd als de 'Vredevorst'. (Jesaja 9:6) Hij zal een koninkrijk inluiden dat gedomineerd wordt door vrede, waar de leeuw en het lam samen zullen grazen, waar geen verwoesting of pijn zal zijn, en waar vrede zal heersen en stromen als een rivier. (Jesaja 11:1-9; 60:17 en 66:12)

`Lees 2 Koningen 6:16-23. Welke inzichten biedt dit verhaal in de diepere doelen van God voor zijn volk en de mensheid?`

Denk eens aan het verhaal van het voeden van het Syrische leger op initiatief van Elisa. In plaats van hen af te slachten, (2 Koningen 6:22) liet hij hun het hoogste ideaal zien, vrede, wat altijd Gods verlangen voor zijn volk is geweest. Het is interessant om te zien dat Elisa zich volledig bewust is van de superioriteit van het onzichtbare leger dat de vijand omsingelt. (2 Koningen 6:17) Hoezeer God ook betrokken is bij een kosmisch conflict dat ook onze planeet heeft getroffen, het uiteindelijke doel van verlossing is niet een eeuwigdurend conflict of zelfs een eeuwige onderwerping van de vijand in een staat van slavernij, maar in plaats daarvan eeuwigdurende vrede. Zoals geweld, geweld voortbrengt, (Matteüs 26:52) brengt vrede, vrede voort. Het verhaal eindigt met de uitspraak: 'Van toen af aan deden de Aramese benden geen invallen meer in Israël. (2 Koningen 6:23)

`Denk na over alle manieren waarop we, door te proberen Jezus na te volgen, brengers van vrede kunnen zijn. Hoe zit het met je eigen leven op dit moment? Op welke manieren kun jij, in welk conflict je ook bent, een vredebrenger zijn in plaats van een aanstichter van conflict?`