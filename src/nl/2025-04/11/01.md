---
title: Wonen in het land
date: 06/12/2025
---

### Lezen 

Jozua 22; EfeziÃ«rs 6:7; Johannes 7:24; Numeris 25; Spreuken 15:1; 1 Petrus 3:8-9.

> <p>Kerntekst</p> 
> 'Een vriendelijk antwoord doet drift bedaren, krenkende woorden wakkeren woede aan.'
Spreuken 15:1

Wonen in een gemeenschap kan soms leiden tot geschillen en spanningen. Dit geldt vooral in een gemeenschap zoals de kerk, waar mensen met verschillende achtergronden en sociale lagen - en soms afkomstig uit totaal verschillende culturen - samenleven en samenwerken aan een gemeenschappelijk doel.

Deze week bestuderen we Jozua 22 en een uitdaging die voortkwam uit een groot misverstand onder het volk. Aan het begin van het boek gebood Jozua sommige stammen de Jordaan over te steken en deel te nemen aan de verovering, samen met de stammen aan de westkant van de Jordaan. (Jozua 1:12-18) Nu de taak volbracht is, zijn ze vrij om terug te keren. Aan de westkant van de Jordaan bouwen ze echter een altaar dat de West-Jordaanse stammen zorgen baart.

`Waarom is het gevaarlijk om overhaaste conclusies te trekken over het gedrag van anderen? Hoe kunnen we eenheid in de kerk bevorderen? Waarom is het belangrijk om de grotere reikwijdte van onze roeping in gedachten te houden en niet verstrikt te raken in afleidingen?` Dit zijn enkele van de vragen die we deze week gaan behandelen.

_Op sabbat 20 December bespreken we met elkaar deze les._