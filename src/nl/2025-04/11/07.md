---
title: Verdere studie
date: 12/12/2025
---

## Lees

Ellen White, 'De verdeling van Kanaän,' blz. 460-471 in Patriarchen en profeten.
'Hoewel het van groot belang is dat men moet vermijden laks te zijn in het behandelen van de overtreding, is het van niet minder belang om een hard vonnis en ongegronde verdenkingen te mijden... De wijsheid die de Rubenieten en hun metgezellen openbaarden, is de moeite van het navolgen waard. Terwijl ze oprecht trachtten de zaak van het ware geloof te bevorderen, werden ze onjuist beoordeeld en streng berispt; toch koesterden ze geen wrok. Ze luisterden geduldig en vriendelijk naar de beschuldigingen van hun broeders eer ze trachtten zich te verdedigen, en toen maakten ze hun drijfveer duidelijk en bewezen hun onschuld. Zo werd de moeilijkheid, die zulke ernstige gevolgen had kunnen hebben, op vriendschappelijke wijze opgelost.

Zelfs onder onjuiste beschuldigingen moeten degenen die het gelijk aan hun kant hebben, rustig en attent zijn. God is op de hoogte van alles wat door mensen onjuist begrepen of uitgelegd wordt, en we kunnen ons geval Hem rustig in handen geven. Hij zal even zeker het geval oplossen van hen die hun vertrouwen in Hem stellen, als Hij de schuld van Achan bekendmaakte. Zij die door de Geest van Christus worden bezield, zullen de liefde bezitten die lankmoedig en vriendelijk is.

Het is Gods wil dat eenheid en broederlijke liefde onder zijn volk zullen bestaan. Het gebed van Christus, kort voor zijn dood, was dat zijn discipelen één zouden zijn zoals Hij één is met de Vader, opdat de wereld zou geloven dat God Hem gezonden heeft. Dit ontroerend en wonderbaar gebed heeft ook betrekking op onze tijd; want Jezus bad: "Ik bid niet alleen voor hen, maar voor allen die door hun verkondiging in Mij geloven." (Johannes 17:20) Hoewel we geen enkel beginsel der waarheid mogen prijsgeven, moet het steeds ons doel zijn deze eenheid te benaderen. (Ellen White, Patriarchen en profeten, blz. 470)

## Gespreksvragen

`Hoe kan de vermaning van Paulus 'de ander belangrijker dan uzelf' te achten, (Filippenzen 2:3) ons helpen voorkomen kwaad te spreken over onze geloofsgenoten?`

`Waarom reageren we vaak te heftig op een situatie vanwege fouten of gebeurtenissen uit het verleden? Hoe kunnen we die neiging tegengaan?`

`Bespreek het belang van luisteren naar de inzichten van anderen. Hoe kunnen we een luistercultuur creëren in de kerk? Vergelijk met Jakobus 1:19.`

`We leven in een maatschappij waarin de vereisten van ons professionele leven, verantwoordelijkheden voor het gezin, kerkgerelateerde afspraken en andere verplichtingen overweldigend kunnen zijn. Hoe kan het principe dat we alles doen voor de Heer ons niet alleen verantwoordelijker maken, maar ons ook rust bieden?`