---
title: De deur van hoop
date: 05/11/2025
---

`Lees Jozua 8:1-29. Wat vertelt dit verhaal ons over hoe God onze meest rampzalige fouten kan omzetten in mogelijkheden?`

De strategie van God zet de aanvankelijke nederlaag van Israël om in een tactisch voordeel en verandert zo de Achor-vallei (Hebreeuws woord voor 'moeite') (De NBV21 spreekt over een dal en over de Jordaanvallei.) in een deur van hoop. (Vergelijk met Hosea 2:15) Omdat ze te veel zelfvertrouwen hadden gekregen door hun eerste overwinning op de Israëlieten, herhalen de inwoners van Ai hun strategie door de Israëlieten aan te vallen. De Israëlieten doen alsof ze zich terugtrekken en een nederlaag lijden. Zodra de inwoners van Ai uit hun bolwerk zijn gelokt, zullen de 30.000 Israëlieten, die zich niet al te ver achter de stad bevinden, (Jozua 8:4) de lege stad veroveren door deze in brand te steken. Jozua 8:7 maakt duidelijk dat het niet de strategie is die de overwinning brengt, maar dat het de Heer zelf is die de overwinning zal schenken en de stad Ai aan de Israëlieten zal overhandigen. Zelfs in een hoofdstuk waarin de militaire aspecten het verhaal meer domineren dan in enig ander hoofdstuk van het boek, benadrukt de tekst de onderliggende waarheid dat de overwinning het geschenk is van de Heer.

Het beslissende moment van de strijd is wanneer de mannen van Ai de stad verlaten om de Israëlieten te achtervolgen. Dit is de tweede keer in het hoofdstuk dat God spreekt, nadat Hij in Jozua 8:2 zijn strategie had uitgelegd. Hij geeft aan dat Hij de strijd in de hand heeft. Tot dit moment weten we niet hoe de strijd zal uitpakken. Maar vanaf nu weten we dat het leger van Israël zal overwinnen. Het wapen in de hand van Jozua was een sikkelzwaard, of kromzwaard, in plaats van een zwaard of speer. In de tijd van Jozua werd het misschien niet echt als wapen gebruikt, maar het was een symbool van soevereiniteit geworden. En naast het signaal voor de aanval, geeft het ook uitdrukking aan Gods soevereiniteit in de nederlaag van Ai. Door het sikkelzwaard uit te strekken tot de volledige overwinning is behaald, laat Jozua zien dat hij de leiderschapsrol die Mozes had bij de doortocht van de Rode Zee (Exodus 14:16) en in de oorlog tegen de Amalekieten, (Exodus 17:11-13) waar Jozua persoonlijk de strijd leidde, volledig op zich had genomen.

Deze keer is er geen zichtbare, wonderbaarlijke tussenkomst van God en toch wordt deze strijd niet minder door God geleid dan die over de Egyptenaren bij de eerste generatie of bij de recente overwinning op Jericho. De sleutel tot het succes is Jozua's geloof in Gods Woord en zijn niet aflatende trouw eraan. Het principe in dit verhaal blijft van belang voor Gods volk van nu, waar ze ook wonen en wat hun uitdagingen ook zijn.