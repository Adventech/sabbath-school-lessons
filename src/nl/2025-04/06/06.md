---
title: Getuige van Gods kracht
date: 06/11/2025
---

Zoals we hebben gezien in les vijf, gaf God de heidense volken de mogelijkheid Hem te leren kennen en zich van hun slechte gewoonten te bekeren. Dat werd echter geweigerd en uiteindelijk moesten deze volken het oordeel van God ondergaan.

`Lees Jozua 7:6-9. We lezen hier over Jozua's eerste reactie op de rampspoed die het volk overkwam. Richt je vooral op vers 9. Welk belangrijk theologisch principe lees je in zijn woorden?`

Eerst klinkt Jozua als het volk Israël ten tijde van hun moeilijkheden na het verlaten van Egypte: 'Had de HEER ons maar laten sterven in Egypte,' zeiden ze tegen Mozes en Aäron. 'Daar waren de vleespotten tenminste gevuld en hadden we volop brood te eten. U hebt ons alleen maar naar de woestijn gebracht om ons hier allemaal van honger te laten omkomen. (Exodus 16:3) En zo klinkt Jozua nu: 'Ach HEER, mijn God!' riep Jozua uit. 'Waarom hebt U dit volk eigenlijk de Jordaan laten overtrekken? Alleen om ons over te leveren aan de Amorieten en ons door hen te laten doden? Waren we maar zo verstandig geweest aan de andere kant van de Jordaan te blijven. (Jozua 7:7)

Hij toont echter al snel zijn bezorgdheid over wat deze nederlaag zal doen met de naam en reputatie van God. 'Als de Kanaänieten en de andere inwoners van dit land het horen, zullen ze ons van alle kanten aanvallen en onze naam van de aardbodem wegvagen. En hoe wilt U dan uw naam hooghouden? (Jozua 7:9) Dit onthult een thema en principe dat centraal stond in Gods bedoelingen met Israël. Hoewel Hij wilde dat de heidense volken om hen heen zouden zien wat voor geweldige dingen God zou doen voor zijn volk dat Hem gehoorzaamde, konden ze ook, net als Rachab, leren over Israëls God door de kracht van de veroveringen van zijn volk. Aan de andere kant, als de dingen slecht zouden gaan, zoals hier, zouden de volken Israëls God zwak en ineffectief vinden, (Zie Numeri 14:16; Deuteronomium 9:28) wat het Kanaänitische verzet zou kunnen versterken. Met andere woorden, zelfs in de context van de inname van het land door de Hebreeën ging het om grote zaken en principes, waaronder het brengen van eer en glorie aan God, die ook de enige hoop was voor de heidenen en voor Israël.

`Lees Deuteronomium 4:5-9. Op welke manieren zien we de overeenkomst tussen Israël en hun getuigenis aan de wereld en het getuigenis van zevendedagsadventisten in het heden?`