---
title: Schending van het verbond
date: 02/11/2025
---

Lees Jozua 7. `Wat waren de twee belangrijkste oorzaken dat Israël verslagen werd door de inwoners van Ai?`

Het is interessant op te merken dat de lezer vanaf het begin de reden van Gods woede kent, evenals de naam van de overtreder. De spanning van het verhaal over de ontdekking van de overtreding van Achan wordt dus bepaald door de spanning tussen het perspectief van de lezer en dat van Jozua en de Israëlieten. Net als veel andere hoofdstukken in het Oude Testament heeft Jozua 7 een chiastische structuur. Het centrale, climactische gedeelte ervan beantwoordt de vraag waarom de Israëlieten er niet in slaagden om Ai bij hun eerste poging te veroveren. Er waren twee hoofdredenen waardoor de Israëlieten verslagen werden door de inwoners van Ai: de zonde van Achan en het onterechte vertrouwen van de Israëlieten op hun eigen kracht. Door dit laatste negeerden ze de Heer te raadplegen voor hun aanval op Ai en onderschatten ze de kracht van de vijand.

Gebaseerd op Jozua 7:1, 11-13, kunnen we zien dat, hoewel Achan verantwoordelijk was voor de verraderlijke daad van het breken van het verbod, de hele natie verantwoordelijk wordt gehouden en lijdt voor wat hij deed. God beschrijft de zonde van Achan door geleidelijk de ernst ervan te laten zien door het meervoudige gebruik, in vers 11, van het bijwoord 'zelfs,' of 'ook' (Hebreeuws gam). Eerst wordt de meest gebruikelijke term voor zonde gebruikt: 'khata'.' Dan wordt de handeling van de overtreding beschreven door vijf meer specifieke zonden die door het bijwoord 'gam' worden geïntroduceerd: (1) 'abar, ook 'oversteken, overtreden,' (2) zelfs nemen (laqakh) van de dingen die tot vernietiging zijn bestemd (kherem), (3) ook stelen (ganab), (4) ook bedriegen (kakhash), en (5) zelfs de gestolen *kherem* tussen hun spullen zetten (sim).

Het verbond tussen de Heer en Israël behelsde het volk op individueel en collectief niveau. In het licht van het verbond wordt Israël behandeld als ondeelbare eenheid van het uitverkoren volk van God; daarom brengt de zonde van een individu, of van enkele mensen, schuld op de hele verbondsgemeenschap. Zoals de Heer zei: 'Israël heeft gezondigd. Ze hebben het gewaagd de regels van het verbond te overtreden die Ik hun gegeven heb. (Jozua 7:11)

`Op welke manieren kunnen hele gemeenschappen lijden, en hebben ze geleden, onder de slechte daden van individuen binnen die gemeenschap? Welke voorbeelden kun je bedenken en wat was het effect op de gemeenschap?`