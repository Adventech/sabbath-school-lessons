---
title: De innerlijke vijand
date: 01/11/2025
---

### Lezen 
1 Petrus 1:4, Jozua 7, Psalm 139:1-16, Ezra 10:11, Lucas 12:15, Jozua 8:1-29.

> <p>Kerntekst</p> 
>'Ik, de HEER, ben het die het hart doorgrondt, die nieren toetst, die ieder naar zijn levenswandel beloont, die ieder geeft wat hij verdient.'
Jeremia 17:10

Jozua 7 is de eerste gebeurtenis waar het volk Israël, door een tragische ervaring, te maken krijgt met de verstrekkende gevolgen van het verbond en de diepe betekenis ervan. Terwijl gehoorzaamheid aan de bepalingen van het verbond voor overwinning zorgde, bracht het negeren van de voorwaarden van het verbond nederlaag. Israëls militaire succes hing niet af van hun aantallen, gevechtsstrategie of slimme tactieken, maar van de aanwezigheid van de goddelijke strijder aan hun zijde.

Tijdens de toe-eigening van het beloofde land moest Israël de moeilijke les leren dat hun gevaarlijkste vijand zich niet buiten hun kamp bevond, maar binnen hun eigen gelederen. De grootste uitdaging die voor hen lag, waren niet de versterkte muren van de Kanaänitische steden of hun geavanceerde militaire technologie, maar de koppigheid van individuen binnen hun eigen kamp om moedwillig de instructies van de Heer te negeren.

`Terwijl wij uitkijken naar onze hemelse erfenis (1 Petrus 1:4) krijgen we te maken met soortgelijke uitdagingen. We zijn op de grens van het beloofde land en onze trouw wordt beproefd. We kunnen slechts overwinnen door ons over te geven aan Jezus Christus.`

_Op sabbat 8 November bespreken we met elkaar deze les._