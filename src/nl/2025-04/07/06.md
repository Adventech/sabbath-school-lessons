---
title: Verlangen naar Gods aanwezigheid
date: 13/11/2025
---

`Lees Jozua 18:1-2. Met welke handeling pauzeerde Jozua het proces van toewijding van het land?`

Na de beschrijving van de gebieden die zijn toegewezen aan de twee grootste stammen aan de westkant van de Jordaan en aan de halve stam Manasse, geeft deze passage een beeld van een samenkomst van de gemeente in Silo, waar het land wordt toegewezen aan de resterende zeven kleinere stammen. De vestiging van het heiligdom, 'mijn woning,' vertegenwoordigt de vervulling van Gods belofte om onder zijn volk te wonen (Exodus 25:8; Leviticus 26:11-12) en onthult het centrale thema van het boek: Gods aanwezigheid in het midden van Israël heeft het bezit van het land mogelijk gemaakt en zal een voortdurende bron van zegen zijn voor Israël en, via hen, voor de hele aarde. (Genesis 12:3) De aanbidding van God staat centraal en heeft de overhand, zelfs boven de verovering en verdeling van het land! De aanwezigheid van het heiligdom, en later de tempel, zou het volk altijd moeten hebben geholpen om zich de aanwezigheid van God onder hen, en hun verplichtingen om het verbond na te leven, te herinneren.

`Lees Hebreeën 6:19-20; 9:11-12 en 10:19-23. Wat kunnen wij als christenen die geen aards heiligdom kennen waar de fysieke aanwezigheid van God vanaf straalt, leren van Jozua?`

De verschijning van het heiligdom zou niet als een plotselinge verrassing moeten komen, want het thema van het heiligdom was al aanwezig in het Jozua-verhaal door de ark van het verbond. Dit was het centrale meubelstuk in het allerheiligste en het markeerde de eerste twee delen van het boek: de oversteek en de verovering. Door nu de oprichting van de tabernakel in het middelpunt van de landverdeling te plaatsen, laat Jozua zien dat het hele leven van Israël draaide om het heiligdom, het aardse hoofdkwartier van God. Het is nog belangrijker voor ons, als christenen die leven in de antitypische verzoendag, om onze ogen te richten op het hemelse heiligdom terwijl we onze strijd voortzetten met de moderne (of postmoderne) reuzen die ons geloof, onze hoop en onze geestelijke erfenis uitdagen. Als we voortdurend vertrouwen op het werk van Christus dat aan het kruis en in het hemelse heiligdom is volbracht, kunnen we in geloof uitzien naar de tijd dat God weer onder zijn volk zal wonen, maar deze keer voor altijd. (Vergelijk met Openbaring 21:3)