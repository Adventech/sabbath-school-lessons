---
title: Ultieme trouw - Aanbidding in oorlogsgebied
date: 08/11/2025
---

### Lezen 

Jozua 5:1-7; Exodus 12:6; 1 Korintiërs 5:7; Jozua 8:30-35; Deuteronomium 8:11, 14; Hebreeën 9:11-12.

> <p>Kerntekst</p> 
> 'Zoek liever eerst het koninkrijk van God en zijn gerechtigheid, dan zullen al die andere dingen je erbij gegeven worden.' Matteüs 6:33

Deze week bekijken we een aantal kernmomenten tijdens Israëls aanwezigheid in het beloofde land, toen Israël zich opnieuw aan de Heer wijdde, soms ten tijde van dreigend gevaar. Jozua nam de schijnbaar irrationele beslissing om de Israëlieten in vijandelijk gebied te besnijden; (Jozua 5:1-9) het Pascha te vieren in het zicht van dreigend gevaar; (Jozua 5:10-12) een altaar te bouwen en de Heer te aanbidden terwijl de verovering in volle gang was; (Jozua 8:30-35) en om de tabernakel van de Heer op te zetten terwijl zeven stammen in Israël hun erfenis nog niet hadden ontvangen. (Jozua 18:1-2)

In ons drukke leven hebben we de neiging aandacht te geven aan de dringende dingen die het leven ons voor de voeten werpt. Heel vaak verzuimen we om tijd vrij te maken om onze toewijding aan God te vernieuwen en om stil te staan en onze dankbaarheid uit te drukken voor wat Hij voor ons heeft gedaan en nog dagelijks voor ons doet. Ochtend- en avondgebed en het familiealtaar lijken geen plaats te hebben in ons overladen, gemakzuchtige en prestatiegerichte leven. Maar diep in ons hart weten we allemaal dat de momenten die we samen met God en onze geliefden doorbrengen de beste investering van onze beperkte tijd zijn.

_Op sabbat 15 November bespreken we met elkaar deze les._