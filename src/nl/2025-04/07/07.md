---
title: Verdere studie
date: 14/11/2025
---

# Lees

Ellen White, 'De zegen en de vloek,' blz. 449-452 in Patriarchen en profeten.
'Overeenkomstig Mozes' bevel werd een gedenkzuil van grote stenen opgericht op de berg Ebal. Op deze stenen werd, nadat ze met kalk bestreken waren, de wet geschreven - niet alleen de tien geboden, die van de berg Sinaï waren gesproken en op stenen tafelen waren gegrift, maar ook de wetten die door Mozes in een boek waren geschreven. Naast deze zuil werd een altaar gebouwd van ongehouwen stenen, waarop offerranden voor de Here werden gebracht. Het feit, dat het altaar werd opgericht op de berg Ebal, de berg waar de vloek werd uitgesproken, gaf te kennen dat Israël terecht door hun overtredingen van Gods wet, zijn toorn had opgewekt, en dat de straf onmiddellijk zou zijn voltrokken, als deze niet was afgeweerd door de verzoening van Christus, welke door het offeraltaar werd voorgesteld. (Ellen White, Patriarchen en profeten, blz. 450)
'Maar de avondmaalsdienst moest geen tijd van droefheid zijn. Dat was niet de bedoeling. Als de discipelen des Heren zich rondom zijn tafel scharen, moeten zij niet denken aan hun tekortkomingen en daarover klagen. Zij moeten niet stilstaan bij hun godsdienstige ervaringen uit het verleden, of deze nu verheffend of terneerdrukkend zijn geweest. Zij moeten niet terugdenken aan de geschillen met hun broeders. Dit alles ligt opgesloten in de dienst der nederigheid. Het zelfonderzoek, het belijden van schuld, het bijleggen van geschillen is achter de rug. Nu komen zij samen met Christus. Zij moeten niet staan in de schaduw van het kruis, maar in het reddende licht daarvan. Zij moeten zich openstellen voor de heldere stralen van de Zon der gerechtigheid. (Ellen White, Jezus - de wens der eeuwen, blz. 548)

## Gespreksvragen

`Wat betekent het voor je om eerst het koninkrijk van God te zoeken? Hoe kleurt dit jouw dagelijks leven?`

`Kijk naar je antwoord op de laatste vraag van woensdag over hoe gemakkelijk het is om de Heer te vergeten in de dagelijkse drukte van het leven. Bespreek in de klas waarom dat zo gemakkelijk is. Wat zijn enkele oplossingen?`

`Als adventisten geloven wij dat Jezus werkt in ons belang in het hemels heiligdom. Op welke manier is die overtuiging een voortdurende bron van hoop en kracht? Waarom zou de wetenschap dat het Jezus is die daarboven voor ons 'pleit', ons kunnen helpen bij de realiserening dat zijn werk in het hemels heiligdom goed nieuws is, vooral nu tijdens de antitypische grote verzoendag?`