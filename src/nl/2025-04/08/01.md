---
title: Geloofsreuzen - Jozua en Kaleb
date: 15/11/2025
---

### Lezen 

Numeri 13:6, 30-32; Jozua 14:6-14; Lucas 18:1-5; Jozua 19:49-51; 2 Korintiërs 3:18; Romeinen 12:1-2.

> <p>Kerntekst</p> 
> 'Denk aan uw leiders, die het woord van God aan u hebben verkondigd, neem een voorbeeld aan hun geloof en kijk vooral goed hoe hun levenswandel eindigt.'
Hebreeën 13:7

Elke ouder weet dat kinderen leren door de voorbeelden die ze zien en horen. Veel ouders hebben zich al zorgen gemaakt dat hun kinderen vooral hun slechte eigenschappen navolgen in plaats van de goede. Het maakt niet uit welke leeftijd we hebben; verkeerde dingen doen lijkt ons gemakkelijker af te gaan dan het goede doen. Het maakt deel uit van het gegeven dat we zondige mensen zijn. 'Ik begrijp zelf niet wat ik doe, want ik doe niet wat ik wil, ik doe juist wat ik haat.' (Romeinen 7:15) Wie kan zich hier niet in herkennen?

Vanaf de geboorte worden mensen gevormd door de kracht van het voorbeeld. We leren de meest basale dingen in het leven, zoals lopen, praten en onze emoties uiten, door de mensen die het dichtst bij ons staan te imiteren. Als volwassenen hebben we nog steeds rolmodellen nodig en zelfs als ze niet perfect zijn, kunnen we die spirituele eigenschappen bewonderen en nastreven die hen tot geloofsreuzen maakten.

Deze week gaan we nader in op de persoonlijke voorbeelden van twee geloofsreuzen in het boek Jozua: Kaleb en Jozua. `Wat zorgde ervoor dat zij er op positieve wijze uitsprongen in hun generatie, waardoor zij een sleutelrol speelden in het leven van Gods volk tijdens een van de meest cruciale periodes in de geschiedenis van Israël?`

_Op sabbat 22 November bespreken we met elkaar deze les._