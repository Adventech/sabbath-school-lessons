---
title: Verdere studie
date: 21/11/2025
---

## Lees

Ellen White, Patriarchen en profeten, blz. 462:
'Kalebs geloof was nog hetzelfde als toen hij door zijn getuigenis het kwaad bericht van de verspieders tegengesproken had. Hij had geloofd in Gods belofte, dat zijn volk het land Kanaän zou bezitten, en in dit opzicht had hij de Here getrouw gevolgd. Hij had met zijn volk de lange zwerftocht gemaakt, en gedeeld in de teleurstellingen en lasten van hen die schuldig waren; toch had hij zich niet beklaagd, maar Gods barmhartigheid geprezen, waardoor hij in de woestijn gespaard was gebleven toen zijn broeders waren gestorven. De Here had hem beschermd onder de gevaren, moeilijkheden en plagen in de woestijn en tijdens de verovering van Kanaän; en nu hij tachtig jaar was geweest, was zijn kracht niet verminderd. Hij vroeg voor zichzelf geen land dat reeds veroverd was, maar juist de plaats die volgens de verspieders onoverwinnelijk was. Met Gods hulp zou hij deze vesting ontnemen aan de reuzen, wier macht het geloof van Israël had doen wankelen. Het verzoek van Kaleb werd niet ingegeven door eerzucht of eigenbelang. De dappere oude krijgsman wilde het volk een voorbeeld geven waardoor God geëerd zou worden, zodat de stammen aangemoedigd zouden worden het land te onderwerpen, dat volgens hun vaderen onoverwinnelijk was. (Ellen White, Patriarchen en profeten, blz. 462)
'Het was Kalebs geloof in God dat hem moed gaf, dat hem weghield van de angsten van mensen en hem in staat stelde moedig en onwankelbaar te staan aan de kant van het recht. Door vertrouwen op dezelfde macht, de machtige generaal van de hemelse legers, kan elke soldaat van het kruis kracht en moed ontvangen in het overwinnen van obstakels die onoverkomelijk lijken. (Ellen White, The Advent Review and Sabbath Herald, 30 mei 1912.)

## Gespreksvragen

`Bespreek de kracht van groepsdruk en de moed die nodig is je uit te spreken wanneer anderen stil blijven. Welke rol speelt moed in het uitoefenen van geloof? Hoe kunnen we voorkomen bot te zijn wanneer we opkomen voor waar we in geloven?`

`Bespreek met de groep een paar voorbeelden van geloof in je kerk of je omgeving die jouw leven en karakter gevormd hebben. Wat zijn de kenmerken van deze mensen die het waard maken ze na te volgen?`

`Bespreek de invloed die de media heeft op je leven en denk hierover na. Hoe kunnen we de negatieve effecten ervan vermijden terwijl we de positieve mogelijkheden omarmen?`

`Denk nog eens verder na over de nederigheid van Jozua als leider en zijn wens om dicht bij het heiligdom te wonen. Op welke manieren spreekt dit voorbeeld je aan?`