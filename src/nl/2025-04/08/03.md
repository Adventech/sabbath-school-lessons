---
title: Geef mij dit bergland
date: 17/11/2025
---

`Lees Jozua 14:6-14; Numeri 14:24; 32:12; Deuteronomium 1:36 en Lucas 6:45. Hoe zou je de houding van Kaleb en Jozua beschrijven? Wat betekent het om ten volle de Heer te volgen?`

Kaleb vergat nooit de belofte die de Heer hem door Mozes had gegeven: dat hij het land zou binnengaan waar zijn voeten hadden gelopen. (Numeri 14:24) Veertig jaar later verwijst hij naar zijn eigen verslag over het land als een woord 'naar eer en geweten.' (Jozua 14:7) Zijn verslag was gebaseerd op zijn overtuiging dat IsraÃ«l, met Gods leiding en hulp, in staat zou zijn om het land te veroveren. In tegenstelling tot de andere tien verspieders, die angst zaaiden onder het volk, toonde Kaleb volledig vertrouwen en toewijding aan de Heer. De Hebreeuwse frase die letterlijk 'ik ging volledig achter de Heer aan' betekent, (Jozua 14:8) is waarschijnlijk afgeleid van een langere zin: 'Mijn hart was volledig op God gericht,' of 'Ik vulde mijn hart om achter/met de Heer te wandelen.' In tegenstelling met anderen die achter vreemde goden aangingen en die de Heer niet volledig volgden, was Kaleb volledig aan God toegewijd.

Dezelfde uitdrukking wordt later twee keer herhaald om de trouw van Kaleb te benadrukken. (Jozua 14:9, 14) Zijn eigen karakterisering is in overeenstemming met wat de Heer zelf een 'andere geest' noemde' die Kaleb onderscheidde van de andere tien verspieders. Zelfs op 85 -jarige leeftijd bleef hij een voorbeeld van wat de Heer kan bereiken door mensen wiens hart volledig aan Hem en zijn zaak is toegewijd. Kaleb begreep dat het grondgebied dat elke stam uiteindelijk zou bezitten recht evenredig was met de mate waarin zij aanspraak durfden te maken op de beloften van de Heer en hoeveel land zij bereid waren te betreden door geloof. Gods beloften zijn niet zelfvervullend, in de zin dat ze uitkomen ongeacht onze wil. Ze vereisen veeleer geloof dat gepaard gaat met vastberaden actie. De Hebreeuwse term 'ulay, 'misschien', (Jozua 14:12) kan angst en twijfel uitdrukken, maar meestal duidt het op hoop en de verwachting dat er iets positiefs zal gebeuren. (Genesis 16:2; Numeri 22:6, 11; 23:3)

`Welke 'kleine' compromissen, kunnen ons ervan weerhouden de Heer volledig te volgen?`