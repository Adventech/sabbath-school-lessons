---
title:  Verdere studie
date:   29/01/2021
---

‘Het hart van een menselijke vader is begaan met zijn zoon. Hij ziet in het gezicht van zijn kind en beeft bij de gedachte aan de gevaren van het leven. Hij verlangt ernaar zijn kleine te beschermen tegen de macht van Satan en hem te vrijwaren voor verleiding en strijd. God gaf zijn eniggeboren Zoon om een bitterder strijd te strijden en een groter risico te lopen, opdat de weg ten leven veilig gesteld zou kunnen worden voor onze kleinen. “Hierin is de liefde”. Verwonder u, o hemelen, en verbaas u zeer, gij aarde.’ (Ellen White, Wens der eeuwen, p. 31)

‘Christus was degene die ermee instemde om aan de voorwaarden te voldoen die noodzakelijk waren voor de verlossing van de mens. Engel noch mens kon het grote werk volbrengen dat moest worden gedaan. De Mensenzoon kon als enige worden verheven. Alleen iemand met een oneindige natuur kon het verlossingsproces op zich nemen. Christus stemde erin toe zich aan de trouwelozen en de zondaars te verbinden en om deelgenoot te worden van de natuur van de mens en om zijn eigen bloed te schenken en om zichzelf tot een offerande te maken voor de zonde. In de gerechtshoven van de hemel werd de schuld van de mens gewogen en de toorn over de zonde bepaald. Toch verklaarde Christus dat Hij zelf de verantwoordelijkheid op zich zou nemen om aan de voorwaarden te voldoen en daardoor hoop te bieden aan een gevallen geslacht.’ (Ellen White, The Signs of the Times, March 5, 1896)

`Jesaja 9:1-5 en Matteüs 4:12-25 Wanneer en hoe ging deze profetie in vervulling?`

**Gespreksvragen**

`Zoals we in Jesaja 11 hebben gezien, bracht God de twee komsten van Christus samen in één beschrijving. Dit helpt om tot op zekere hoogte te verklaren waarom sommige Joden Christus niet aanvaardden bij zijn eerste komst. Ze verwachtten dat Hij dingen zou doen, die in werkelijkheid pas plaatsvinden bij de wederkomst. Waarom kunnen we hieruit opmaken dat het heel belangrijk is om een goed begrip te hebben van de aard van Christus’ komst? Hoe kunnen verkeerde opvattingen over zijn tweede komst er bijvoorbeeld toe bijdragen dat mensen ten prooi vallen aan de grote misleiding van de tegenstander in de eindtijd? (Zie: Ellen White, De grote strijd, hoofdstuk 19, ‘De tijd der benauwdheid’)`

### Samenvatting

In de dagen van Jesaja, wiens naam ‘Verlossing van de HEER’ betekent, gaf God het overblijfsel van zijn volk de belofte dat ze gered zouden worden uit de onderdrukking die door de nationale afvalligheid over hen zou komen. Deze profetie van hoop vindt haar uiteindelijke vervulling in Jezus, wiens naam ‘De HEER is verlossing’ betekent.
