--- 
title: Jongeren les
date: 30/01/2021
--- 

### Verheven vredevorst

#### Opdracht van de vorige week

`Wat doet Gods liefde met jou?`

#### Lees samen 
Jesaja 11:1-10 

#### IJsbrekervraag 
`Wat is volgens jou vrede en hoe bereik je die?`

#### Inspiratie 
‘God, de machtige Heer, zegt: “Je hoeft niet bang te zijn, mijn volk. Jullie die wonen op de berg Sion, wees niet bang voor de Assyriërs.”’ (Jesaja 10:24, BGT.)

#### Behandel de tekst
Wij mensen hebben een vrije wil en we kunnen kiezen tussen goed en kwaad. Koning Achaz en het volk Juda hebben de gevolgen van hun keuze ondervonden. Zij vertrouwden liever op de koning van Assyrië dan op God. Het gevolg was dat Tiglat-Pileser III de regio’s Galilea en Trans-Jordanië binnenviel en er provincies van zijn rijk van maakte. Bovendien voerde hij een deel van het volk Israël in ballingschap. Op deze manier werd pijnlijk ondervonden tot welke gevolgen verkeerde keuzes kunnen leiden. Bij God is echter altijd de mogelijkheid om tot inkeer te komen, zodat het duistere bestaan veranderd wordt in licht. Dat voorspelt de profeet Jesaja in hoofdstuk 9: ‘Het volk dat nu in het donker leeft, zal een stralend licht zien. Een helder licht zal schijnen in het land waar het nu nog donker is. ... Een kind is ons geboren, een zoon is ons gegeven; de heerschappij rust op zijn schouders. Deze namen zal hij dragen: Wonderbare raadsman, Goddelijke held, Eeuwige vader, Vredevorst. Groot is zijn heerschappij, aan de vrede zal geen einde komen.’

#### Gespreksvragen naar aanleiding van de tekst 
`Lees Jesaja 11:1. Over wie spreekt Jesaja hier? En wat wil hij ons duidelijk maken met die beeldspraak?`

`Wie zal deze persoon begeleiden? (vers 2) En wat krijgt deze persoon daardoor?`

`Wat is de bron van zijn inzichten? Wat is zijn basishouding? (vers 3)`

`Wat kun je zeggen over zijn oordeelsvermogen? (vers 4) En welke kwaliteiten passen bij hem? (vers 5)`

`Via welke beeldspraak maakt de profeet Jesaja duidelijk hoe de uiteindelijke situatie zal zijn wanneer deze persoon aan de macht is? (vers 6-10). Omschrijf die leefsituatie in je eigen woorden.`

#### Opdracht 
Wat is jouw bijdrage aan vrede?

