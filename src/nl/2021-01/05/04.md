---
title:  De stok van Gods woede
date:   26/01/2021
---

Deze passage legt Jesaja 9:1-5 uit, waarin bevrijding wordt beloofd voor het troosteloze en gekwelde volk dat zijn vertrouwen had gesteld op het occulte en ten prooi was gevallen aan militaire verovering en onderdrukking: ‘de zweep van de drijver, U hebt ze verbrijzeld, zoals Midjan destijds.’ (Jesaja 9:3)

`Lees Jesaja 9:8-10:34; Leviticus 26:14-39. Jesaja vertelt over de ellende van Gods volk. Vergelijk dit met de vervloekingen in Leviticus. Waarom liet God de straf in gedeelten komen en niet alles tegelijkertijd? Wat vertelt ons dit over zijn karakter en doelstellingen?`

Als God zijn volk had willen vernietigen, had Hij hen meteen kunnen overgeven aan de Assyriërs. Hij is echter geduldig, ‘omdat Hij wil dat iedereen tot inkeer komt en niemand verloren gaat.’ (2 Petrus 3:9) Net als in de tijd van de rechters liet God zijn volk de gevolgen van hun dwaasheid ondervinden. Zo konden ze zien waar hun daden toe leidden en kregen ze de mogelijkheid betere keuzes te maken. Als ze volhardden in het kwaad en hun harten verhardden tegen Hem en de oproepen die Hij deed via zijn boodschappers, dan trok Hij zijn bescherming steeds verder in. Toch bleven ze opstandig. Deze vicieuze cirkel bleef zich in een neerwaartse spiraal herhalen totdat God niets meer kon doen.

`Lees Jesaja 9:8-10:2. Aan welke zonden heeft het volk zich schuldig gemaakt? Tegenover wie zijn ze de mist in gegaan? Wie van hen is schuldig? `

Wat we hier zien, en wat ook telkens terugkomt in de Bijbel, is de realiteit van de vrije wil. God heeft de mens als vrije wezens geschapen (Hij moest wel want anders zouden ze Hem nooit echt liefhebben) en vrijheid laat de mogelijkheid open verkeerd te handelen. God probeert steeds weer om ons tot zich te trekken door zijn liefde en karakter te laten zien. Hij laat het ook toe dat we met de vruchten van onze beslissingen worden gecon- fronteerd: dat wil zeggen, met pijn, ellende, angst, onrust en nog veel meer. Dat alles is bedoeld om ons ervan te doordringen waar het toe leidt als we ons van Hem afkeren. Toch gebeurt het nog vaak genoeg dat mensen de zonde niet vaarwel zeggen en zich tot de HEER wenden. Onze vrije wil is iets prachtigs: dat maakt ons tot mens. Wee degenen die er verkeerd mee omgaan.

`Hoe heeft God lijden in jouw leven gebruikt om je weg te leiden van de verkeerde weg? Of heb je het misschien nog steeds niet door dat Hij dit doet?`

`Jesaja 9:8-10:34; Leviticus 26:14- 39; 2 Petrus 3:9 Waaruit blijkt het geduld van God?` 
