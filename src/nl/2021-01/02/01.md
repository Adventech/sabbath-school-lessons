---
title:  Leiderschapscrisis
date:   02/01/2021
---

### Lezen 
Jesaja 6:1-13

> <p>Kerntekst</p> 
> `‘In het sterfjaar van koning Uzzia zag ik de HEER, gezeten op een hoogverheven troon. De zoom van zijn mantel vulde de hele tempel.’ Jesaja 6:1`

Toen één van zijn leerlingen vroeg waar een goede regering op berust, antwoordde Confucius: ‘Voldoende voedsel, voldoende wapens, en het vertrouwen van het volk’. ‘Stel nou’, zo betoogde de leerling, ‘dat u het zonder één van die drie zou moeten stellen, welke zou u achterwege laten?’ ‘Wapens’, zei Confucius. Zijn leerling ging verder: ‘Stel dat u gedwongen werd om het zonder één van deze twee resterende dingen te doen, welke zou u dan achterwege laten?’ ‘Voedsel’, antwoordde Confucius. ‘Van oudsher hebben mensen honger geleden. Een volk dat zijn gezaghebbers niet vertrouwt, is echter per definitie verloren.’ (Michael P. Green (ed.), 1500 Illustrations for Biblical Preaching (Grand Rapids, Michigan: Baker Books, 1989), p. 215)

Mensen hebben inderdaad behoefte aan een solide en betrouwbare regering. Toen een soldaat zich aanmeldde voor zijn tweede dienstperiode, vroeg de legercommandant hem waarom hij zich opnieuw liet werven. ‘Ik heb het burgerbestaan uitgeprobeerd’, zei hij, ‘maar niemand heeft daar de touwtjes in handen’.

Deze week richten we ons op de leiderschapscrisis waar Juda zich in bevond en de noodlottige resultaten die daarvan het gevolg waren.

_Op sabbat 9 januari bespreken we met elkaar deze les._


