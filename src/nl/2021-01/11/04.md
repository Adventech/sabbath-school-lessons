---
title:  Vriendjes worden door te vasten
date:   09/03/2021
---

`Lees Jesaja 58:3. Naar welke ‘vastendag’ verwijst dit vers?`

Het gaat hier om het vasten op Grote Verzoendag. Dat is het enige vasten dat God heeft geboden (Leviticus 16:29, 31;23:27-32). Dit blijkt ook uit Jesaja 58:3. Daar wordt ook gesproken over ‘ons verootmoedigen (NBG)’. Jezelf verootmoedigen/vernederen was één van de manieren om jezelf te verloochenen. Daar hoort ook vasten bij (Vergelijk met: Psalm 35:14; Daniël 10:2-3,12). De verbinding met Grote Verzoendag verklaart Gods opdracht om ‘luidkeels te roepen’ (Jesaja 58:1). Dat gebeurde met een bazuin, een sjofar. Die moest tien dagen voor Grote Verzoendag klinken als een moment om te herdenken of om je ergens aan te herinneren (Leviticus 23:24). Elk vijftigste jaar kondigde het op de Grote Verzoendag ook het begin aan van het jubeljaar dat vrijheid verschafte ( Leviticus 25:9, vergelijk met: Jesaja 27:13).

`Lees Jesaja 58:3-7. Waar doet God zijn beklag over? Wat was er mis met hun ‘vasten’? `

Het volk leek van God te verwachten dat Hij hun een schouderklopje zou geven voor hun ‘vroomheid’. Ze hadden het echter bij het verkeerde eind. Op Grote Verzoendag moesten ze zich verootmoedigen om hun dankbaarheid en trouw te tonen aan Hem. Op die dag verscheen de hogepriester voor Gods aangezicht om het heiligdom in ere te herstellen. Daarmee reinigde hij ook hen van de zonden waarvoor zij al vergiffenis hadden ontvangen (Leviticus 16, vergelijk met: Leviticus 4). Hun daden hoorden voort te komen uit dankbaarheid en blijdschap omdat God hen op de dag van het oordeel had gered. Hun daden waren niet bedoeld om van God te horen hoe ‘vroom’ en ‘toegewijd’ ze waren. Het waren immers de zonden van het volk die Gods heiligdom hadden ontheiligd. Om hun daden moest het in ere worden hersteld met bloed dat werd vergoten.

`Deze verzen wijzen ons bovenal op het belangrijke verschil tussen gelovig zijn en het zijn van een echte volgeling van Christus. Wat is het verschil? Waarom lopen wij zelf ook het gevaar om te denken dat we door onze godsdienstige rituelen laten zien dat we echt Gods volgelingen zijn zoals Hij dat van ons vraagt?`

`Jesaja 58:3-7 Wat werd niet goed begrepen?` 
