---
title:  Tijd voor onszelf
date:   11/03/2021
---

`Lees Jesaja 58:13-14. Waarom haalt Jesaja hier de sabbat aan? Wat heeft het te maken met de gang van zaken op Grote Verzoendag, waar de voorgaande verzen naar verwijzen?`

De jaarlijkse Grote Verzoendag was een sabbat. Deze speciale ceremoniële sabbat leek op de wekelijkse sabbat in de zin dat werken, in welke vorm dan ook, verboden was (Leviticus 23:27-32). De eerste adventisten beseften al dat de regel over de rust op Grote Verzoendag, die van avond tot avond voortduurde, ook gold voor de wekelijkse sabbat (Leviticus 23:32). Jesaja 58:13-14 speelt zich voornamelijk af binnen de ceremoniële sabbat van Grote Verzoendag. Toch is de boodschap van deze verzen ook van toepassing op de wekelijkse sabbat.

`Lees Jesaja 58:13. Wat voor dag hoort de sabbat te zijn? Hoe kunnen we ervoor zorgen dat wij de sabbat ervaren zoals dit vers het beschrijft? Als je erbij stilstaat waar de sabbat voor staat, waarom moeten we deze dag dan op deze wijze beleven? `

Er staan drie hoofdthema’s in Jesaja 58: zelfverloochening, vriendelijkheid en de sabbat. Hoe zijn deze zaken met elkaar verbonden? Zij richten in de eerste plaats alle drie het oog op God, op zijn prioriteiten en ze doen ons beseffen dat wij afhankelijk zijn van Hem. Door die in de tweede plaats alle drie in de praktijk te brengen, streven mensen ook heiligheid na want ze volgen Gods voorbeeld. Hij heeft zich in Christus vernederd. Hij laat zelfopofferende vriendelijkheid zien en aan het einde van de scheppingsweek deed Hij geen werk op de sabbat (Zie: Leviticus 19:2; Filippenzen 2:8; Johannes 3:16; Genesis 2:2, 3; Exodus 20:11).

Jesaja 58 noemt nog een aantal andere verbindingen waarom zelfverloochening, vrien- delijkheid en de sabbat met elkaar te maken hebben. De vrijheid op de sabbat om de doordeweekse lasten te laten rusten, houdt rekening met mensen omdat het ervoor zorgt dat ze weer op krachten komen. Jezus heeft laten zien dat er niks mis mee is om goede daden te doen op de sabbat. Ware sabbatviering brengt net als het helpen van anderen vreugde met zich mee.

`Wat moet er in je eigen leven veranderen om deze zegeningen ook te ondervinden? (Exodus 23:12; Marcus 2:27;3:1-5; Johannes 5:1-17; Jesaja 58:10-14)`

`Jesaja 58:13-14 — Hoe kunnen we er voor zorgen dat we de sabbat ervaren zoals hier beschreven wordt?`
