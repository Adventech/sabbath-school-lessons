---
title:  Rebelleren door te vasten
date:   10/03/2021
---

Het bazuingeschal herinnerde Gods volk eraan dat God op Grote Verzoendag tot hun Koning zou worden uitgeroepen. Zij zouden dan wel in nederigheid zichzelf moeten verloochenen om hun trouw te tonen aan Hem als Koning. De profeet verhief zijn stem als een ramshoorn om te verkondigen dat ze tegen Hem in opstand komen.14

`Lees Jesaja 58:6-12. Welke daden laten in Gods ogen echte nederigheid zien? Wat is per slot van rekening makkelijker, een paar maaltijden overslaan of je eigen tijd en geld besteden aan het voeden van de daklozen in je omgeving? Welk beginsel ligt aan deze daden ten grondslag? Waarom geven deze daden blijk van ware godsdienst?`

Iedereen kan godsdienstig zijn. Iedereen kan godsdienstige rituelen doorlopen. Dat kunnen zelfs de juiste rituelen zijn, op het juiste moment en op de juiste manier uitgevoerd. God wil echter meer dan dat. Kijk naar het leven van Jezus. Hij was trouw aan de godsdienstige rituelen van zijn tijd. De evangelieschrijvers besteden echter veel meer aandacht aan zijn daden van genade zoals genezing, voeding en vergiffenis. Dat was belangrijker voor hen dan dat Hij zich trouw hield aan de vormen. De HEER zoekt een gemeente, een volk, dat waarheid aan de wereld verkondigt. Wat zal mensen meer tot de waarheid trekken die in Jezus is: het nauwgezet navolgen van de voedingswetten of de bereidheid om hongerige mensen te helpen? Strikte rust op de sabbat of de bereidheid tijd en energie in te zetten om hulpbehoevenden bij te staan?

`Lees Matte√ºs 25:40; Jakobus 1:27. Wat leren deze teksten ons?`

`Jesaja 58 somt de zegeningen op die God zal schenken aan degenen die zich in dienst stellen van de kwetsbaren. Wat wil God ons duidelijk maken? Wijzen deze beloftes op een bovennatuurlijk ingrijpen in ons leven, als we deze dingen maar doen? Of verzekert God ons ervan dat we beslist een zegen ontvangen als we onszelf aan anderen geven in plaats van zelfzuchtig, hebzuchtig en zelfingenomen te zijn? Leg je antwoord uit.`

`Jesaja 58:6-12 Welke daden laten echte nederigheid zien?`
