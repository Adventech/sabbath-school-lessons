---
title:  Houd moed voor de toekomst
date:   14/02/2021
---

`Lees Jesaja 40:1-2. God bemoedigt zijn volk. De bestraffing is voorbij. Hoe zijn ze gestraft?`

Wordt deze straf uitgevoerd door Assyrië, de stok van Gods woede, waarvan God Juda verloste door Sanheribs leger in 701 voor Christus te vernietigen? Of is het de door Babylon toegediende straf die goederen en mensen uit Juda zou wegvoeren, omdat Hizkia zijn rijkdom had getoond aan de boodschappers uit Merodach-Baladan? (Jesaja 10, 37, 39) De woorden ‘Assyrië’ en ‘Assyriërs’ komen 43 keer voor in Jesaja 7:17-38:6. Dit volk komt verder slechts eenmaal voor in Jesaja. Jesaja 52:4 verwijst naar eerdere onderdrukkingen: door Egypte en later door ‘Assyrië’. Het laatste deel van Jesaja verwijst naar de bevrijding uit de Babylonische ballingschap. Cyrus, de Pers, veroverde Babylon in 539 voor Christus en schonk de Judese ballingen hun vrijheid (Jesaja 43:14; 47:1; 48:14,20 en Jesaja 44:28; 45:1,13). Jesaja 1-39 benadrukt de gebeurtenissen die leidden tot de bevrijding van de Assyriërs in 701 voor Christus. In hoofdstuk 40 maakt het boek een sprong van anderhalve eeuw naar de val van Babylon en de terugkeer van de Joden kort daarna.

Je kunt jezelf de vraag stellen of het thema van de terugkeer uit Babylon in verband staat met iets dat eerder in Jesaja is genoemd. Wat is dat? Jesaja 39 vormt de schakel naar de volgende hoofdstukken door de Babylonische ballingschap te voorspellen, die in ieder geval een aantal van Hizkia’s nakomelingen zou treffen (Jesaja 39:6-7). De voorzeggingen in Jesaja 13-14 en 21 spreken over de ondergang van Babylon en de vrijheid die het zou brengen voor Gods volk: ‘Maar over Jakob zal de HEER zich ontfermen, weer wordt Israël uitverkoren. Hij zal hen in vrede laten wonen op hun eigen grond (...) Dan, op die dag, zal de HEER jullie vrede geven en een eind maken aan jullie zwoegen, jullie ellende, jullie slavendienst. En jullie zullen het volgende spotlied op de koning van Babylonië aanheffen.’ (Jesaja 14:1-4) Merk de overeenkomst met Jesaja 40:1-2 op waar God zijn volk belooft dat er een einde komt aan hun lijden.

`Welke waarde hecht jij aan Bijbelse beloftes over de beëindiging van ellende terwijl je er nog middenin zit? Wat zou ons geloof betekenen zonder die beloftes? Waarom is het dan zo belangrijk dat we daar te allen tijde aan blijven vasthouden?`

`Jesaja 40:1-2 Wat is voorbij?`
