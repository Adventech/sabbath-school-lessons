---
title:  Verdere studie
date:   05/02/2021
---

Ontvangen we verlossing door aan bepaalde voorwaarden te voldoen? We zullen nooit op die wijze tot Christus komen. Als we tot Christus komen, wat is dan de voorwaarde? De voorwaarde is dat we ons met alles wat in ons is door levend geloof vastklampen aan de verdiensten van het bloed van een gekruisigde en opgestane Verlosser. Als we dat doen, dan voeren we werken van gerechtigheid uit. Als God de zondaar in deze wereld roept en hem/haar uitnodigt te komen, dan is daar geen voorwaarde aan verbonden. Hij trekt ons tot zich door de uitnodiging van Christus. Er wordt niet gezegd, ‘je moet nu reageren om tot God te kunnen komen’. De zondaar komt en als hij dat doet en Christus aanschouwt, terwijl Hij aan dat kruis hing op Golgota, dan ontstaat er een liefde die alles wat hij ooit gezien heeft verreweg te boven gaat. Dat beeld legt God op zijn netvlies vast.’ (Ellen White, Manuscript Releases, vol. 6, p. 32)

`Spreuken 3:5-7 Welk advies krijgen we?`

**Gespreksvragen**

`Lees het bovenstaande citaat van Ellen White in het licht van wat we woens- dag hebben besproken. Wat leert ze ons hier? Merk op dat haar woorden de beide elementen bevatten van een christelijk leven: geloof en dan de werken. Welk onderscheid maakt ze tussen deze twee elementen?`

`Waarom zijn trots en hoogmoed zulke gevaarlijke zonden? Waarom is het zo moeilijk om deze zonden aan de kant te schuiven? Maken ze de mensen misschien blind voor de noodzaak dat ze zich van deze zonden moeten ontdoen? Als je trots bent, dan denk je toch dat je het prima doet en waarom zou je dan veranderen? Waarom zijn een blik op het kruis en de gedachte aan wat het betekent (het is de enige manier waarop een mens kan worden verlost) het enige geneesmiddel tegen trots en hoogmoed?`

`Is Jesaja hoopvol wat betreft de mensen uit andere volkeren? (Zie bijvoorbeeld: Jesaja 25:3,6; Jesaja 26:9, vergelijk met: Openbaring 19:9)`

### Samenvatting

Jesaja zag dat Babylon, evenals Assyrië voor haar, Juda zou overwinnen. Hij zag bovenmenselijke heersers van het kwaad in deze wereld die door Gods menselijke vijanden werken en denken dat ze God zijn. Hij zag ook dat God vastberaden is te overwinnen en eeuwige vrede te brengen op onze gekwelde planeet.
