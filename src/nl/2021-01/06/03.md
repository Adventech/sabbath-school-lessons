---
title:  Babylon, de stad die ooit groot was
date:   01/02/2021
---

In 626 voor Christus herstelde de Chaldeeër Nabopolassar de roem van Babylon door zichzelf daar tot koning uit te roepen. Dat was het begin van de Nieuw-Babylonische dynastie. Dat leidde in samenwerking met Media tot de ondergang van Assyrië. Zijn zoon, Nebukadnessar II, was de koning die Juda overwon en in ballingschap wegvoerde.

`Lees Daniël 5. Hoe kwam de stad Babylon aan haar einde?`

Toen de Pers Cyrus in 539 voor Christus Babylon veroverde en tot een deel maakte van het Medo-Perzische rijk, raakte de stad haar onafhankelijkheid voorgoed kwijt. In 482 voor Christus drukte Xerxes I de opstand van Babylon tegen het Perzische bewind met bruut geweld de kop in. Hij verwijderde het standbeeld van Marduk, de oppergod en hij schijnt ook vestingwerken en tempels te hebben beschadigd. In 331 voor Christus nam Alexander de Grote zonder slag of stoot de macht over Babylon over van de Perzen. Het was zijn kortstondige droom om Babylon tot zijn oostelijke hoofdstad te maken. In de eeuwen daarna raakte de stad in verval. Rond 198 na Christus trof de Romein Septimius Severus Babylon volledig verlaten aan. De grote stad kwam door verlating aan haar 06 einde. Vandaag de dag verblijft een aantal Irakese dorpelingen op bepaalde delen van de oeroude locatie. Zij hebben de stad echter niet herbouwd.

Jesaja 13 beschrijft de ondergang van Babylon en dat betekende de bevrijding voor de nazaten van Jakob die door Babylon werden onderdrukt (Jesaja 14:4-6). De verovering van Babylon in 539 voor Christus door Cyrus, maakte dit mogelijk. Hij legde de stad niet in puin, maar deze gebeurtenis was toch het begin van het einde voor Babylon. Het vormde nooit weer een bedreiging voor Gods volk. Jesaja 13 omschrijft de val van Babylon als een goddelijk oordeel. De soldaten die de stad innemen, zijn Gods werktuigen. De tijd van het oordeel wordt ‘de dag van de HEER’ genoemd. Gods toorn is ook zo krachtig dat zelfs de sterren, zon, maan, hemelen en aarde erdoor worden bewogen (Jesaja 13:2-13). Vergelijk dit met het lied van Debora en Barak dat vertelt hoe de aarde beeft en de regen uit de hemel neerdaalt zodra de HEER optrekt (Rechters 5:4). De verzen 20 en 21 spreken over de natuurlijke elementen, waaronder ook de sterren, die tegen de buitenlandse onderdrukker ten strijde trekken.

`Stel je voor dat iemand die in Babylon woonde op het hoogtepunt van haar roem deze woorden las (vooral 13:19-22). Hoe dwaas en onmogelijk zou dat eruit zien! Welke andere, nog onvervulde profetieën lijken in onze ogen nu ook onzinnig en onmogelijk? Waarom zou het toch zeer onverstandig zijn ze af te doen als iets onmogelijks?`

`Daniël 5 Hoe kwam de stad Babylon aan haar einde?`
