---
title:  De gevolgen van zonde
date:   14/03/2021
---

`Lees Jesaja 59:1-2. Wat wordt hier gezegd dat antwoord geeft op de impliciete vraag in vers 1?`

In Jesaja 58:3 vroeg het volk aan God: ‘Waarom ziet U niet dat wij vasten, en merkt U niet op dat wij ons onthouden?’ Jesaja 59:1 doet vermoeden dat ze nog een andere vraag hebben gesteld, zoiets als: ‘Waarom vragen we dat de hand van de HEER ons redt als Hij dat toch niet doet? Waarom schreeuwen we het uit tot Hem, maar hoort Hij ons niet?’ Jesaja antwoordt dat God bij machte is om te redden en te horen. Dat Hij het toch niet doet, is een hele andere kwestie.

God koos ervoor zijn volk te ‘negeren’. Dat doet Hij niet omdat Hij dat wilde, maar ‘jullie wangedrag heeft jullie en je God uit elkaar gedreven’ (Jesaja 59:2). Dit is één van de duidelijkste uitspraken in de Bijbel over het effect dat zonde heeft op de relatie tussen de mens en God. In de rest van hoofdstuk 59 weidt Jesaja uit over waar aldoor al sprake van was in de menselijke geschiedenis: zonde verbreekt ons contact met de Heer en leidt ons naar eeuwig verderf. Dat gebeurt niet omdat de zonde God van ons verwijdert, maar het drijft ons weg van Hem.

`Lees Genesis 3:8. Hoe laat dit vers het principe zien waar we het in de bovenstaande alinea over hadden?`

Zonde is in de eerste plaats het afwijzen van God. Het komt erop neer dat we ons van Hem afkeren. Zonde wordt vanzelf erger, omdat het er toe leidt dat we God verlaten. Dat is niet het enige, maar deze daad zorgt er ook voor dat de zondaar steeds verder van God verwijderd raakt. Zonde brengt scheiding aan tussen ons en God, niet omdat God geen contact zoekt met de zondaar. In feite spreekt de hele Bijbel over niets anders dan over Gods pogingen zondaren te redden. Zonde brengt ons echter zover dat wij zijn goddelijke aanbod van de hand wijzen. Daarom is het zo belangrijk de zonde niet toe te laten in ons leven.

`Heb je persoonlijk meegemaakt dat de zonde ons scheidt van God? Wat bleek, in je eigen ervaring, de enige oplossing te zijn voor dit probleem?`

`Jesaja 59:1-2; Genesis 3:8 Wat had God en de mens uit elkaar gedreven?`
