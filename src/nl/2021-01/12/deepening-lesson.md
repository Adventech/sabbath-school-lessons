---
title: Verdieping
date: 20/03/2021
---

### Licht voor de volkeren 
Jesaja 59:20-60:5

#### IJsbrekervraag 
`Ben je weleens in een situatie geweest dat je geen hand voor ogen kon zien? Zo ja, hoe heb je dat toen ervaren?`

#### Ik Verken 
Dit gedeelte is veelbelovend voor ‘allen uit Jakobs nageslacht’ (59:20). Ze worden aange- sproken in de derde en in tweede persoon (‘hen’ en ‘je/jou’, 59:21 en 60:1-2,4-5). Er zal een ‘bevrijder’ naar hen toe komen, die met hen een ‘verbond’ zal sluiten (59:20-21). De HEER zal over hen komen met zijn licht en luister, zodat ook zij licht zullen uitstralen (60:1-3). Ook andere volken zullen zich door dat licht laten leiden, en erop af komen (60:3-4). Dat zal de nakomelingen van Jakob blij maken, en die volken zullen hen ook doen delen in hun rijkdommen (60:5).

#### Ik Bestudeer 
Het woord ‘Sion’ (59:20a) en ook het woord ‘zee’ (60:5b) zijn profetische aanduidingen. In beide versdelen is sprake van ‘parallellismus membrorum’ (= overeenkomst van zinsdelen). ‘Sion’ staat voor ‘de stad van David’ (2 Samuel 5:7; 1 Koningen 8:1) of voor de Tempelberg (Psalm 48:3). In Jesaja 59:20 wordt ‘Sion’ gebruikt als een aanduiding voor ‘allen uit Jakobs nageslacht die met de misdaad breken’ (Vgl. Jesaja 1:27). ‘Je zonen’ en ‘je dochters’ in Jesaja 60:4 (vgl. ‘je kinderen’ in vers 9) behoren eveneens tot het nageslacht van Jakob.

`Lees Galaten 3:7. Horen wij als gelovigen om die reden ook bij ‘allen uit Jakobs nage- slacht’ (Jesaja 59:20), zodat we Jesaja 59:20 en 60:4 ook op onszelf mogen betrekken? Vgl. Romeinen 11:17.`

Het woord ‘licht’ staat niet voor zonlicht. Het gaat om ‘licht’ dat van God uit zal gaan (vgl. Jesaja 60:19-20; Openbaring 21:23), door zijn woorden en zijn Geest (Jesaja 59:21, vgl. Efeziërs 1:17), maar ook door het onderwijs en levenswerk van Jezus Christus, die zichzelf ‘het Licht voor de wereld’ (Johannes 8:12; 12:46) noemde.

`Welke overeenkomst is er te zien tussen Jesaja 51:12-16 en 59:21? Volkeren buiten Israël (die worden in het Hebreeuws ‘gojim’ genoemd) zullen zich laten leiden door het licht dat Israël heeft ontvangen (Jesaja 60:3-4; 2:2-3). Daarvan is ook in het nieuwe Jeruzalem sprake (vgl. Jesaja 2:2, 3 met Openbaring 21:24).`

`Welk verband bestaat er tussen Matteüs 2:1-2,11 en Jesaja 49:22-23?`

`Romeinen 5:1-9 Welke zekerheid mogen we hebben?`

#### Ik Pas Toe 
De volgelingen van Jezus worden door Hem aangeduid als degenen die ‘het licht in de wereld zijn’ (Matteüs 5:14, vgl. Johannes 8:12).

`Welk bijzonder licht heb jij in jouw leven ontvangen? Hoe kunnen we ervoor zorgen dat ons ‘licht’ niet uitgaat?`

`Op welke manier maakt Johannes in Openbaring 21:10,23 duidelijk dat Jezus ook in het nieuwe Jeruzalem de luister van God zal uitstralen? Wat betekent dat voor jou? Hoe vul je dat in het hier en nu in? Waarom is het niet verstandig alleen maar te ‘dromen’ van het eenmaal mogen leven in dat volmaakte licht?`

Het woord ‘zee’ in Jesaja 60:5 is een synoniem van ‘vreemde volken’.

`Komt dit overeen met de betekenis van het woord ‘zee’ in Jesaja 17:12-13, 57:20 en Openbaring 13:1, en met wat ‘de wateren’ in Openbaring 17:15 voorstellen? Waarmee associeert u het woord zee in deze tijd? Daarbij moeten we niet in de eerst plaats denken aan een zonvakantie op het strand!`

Er leven in Israël en daarbuiten veel Messias-belijdende (in Jezus gelovende) joden.

`Hoe kunnen zij volgens jou bijdragen aan een juist verstaan van de Bijbel?`

#### Ik bid …
Heer, dank U voor het licht dat U mij gegeven hebt door uw Woord, door uw Geest en door uw Zoon Jezus Christus. Doe mij beseffen dat het een voorrecht is dat ook ik in zekere zin een zoon of dochter van Jakob mag zijn, en dat U ook van mij vraagt uw licht aan anderen door te geven. Amen.
