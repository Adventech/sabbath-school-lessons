---
title:  Wereldwijde oproep
date:   16/03/2021
---

`Lees Jesaja 60:1-2. Waarom gaat het in deze verzen? Welk principe komt er naar voren dat door de hele Bijbel heen aanwezig is? Welke bemoediging biedt het? `

Hier wordt ons een beeld voorgehouden van de bevrijding door God na de ballingschap. Dit wordt beschreven met het beeld van God die licht geeft in de duisternis en door vooruit te wijzen naar de uiteindelijke verlossing in Christus.

`Lees Jesaja 60:3. Tot wiens licht komen de volken en koningen?`

Dit individu wordt beschreven met een vrouwelijk enkelvoud. Het is ‘Sion’, die als een vrouw wordt gepersonifieerd. Zij werd aan het einde van het vorige hoofdstuk genoemd. De volken op aarde zijn gehuld in duisternis en komen naar Sion. Het licht van Gods heerlijkheid brengt hen daartoe (Jesaja 59:20; 60:1-2). ‘Sion wordt opgeroepen in te gaan in het licht dat van haar is en om vervolgens op de volkeren te letten die tot hetzelfde licht komen en daarop te reageren.’ (J. Alec Motyer, The Prophecy of Isaiah: An Introduction and Commentary, p. 494.) Sion verwijst naar Jeruzalem, maar de nadruk ligt op de volkeren, niet op de plek van de stad. Hoofdstuk 60 gaat in op het thema van verzen 1-3: de volkeren worden aangetrokken door Jeruzalem. Zij is gezegend door Gods roemrijke aanwezigheid.

`Lees Genesis 12:2-3. Waarom is deze profetie identiek met Gods belofte aan Abraham?`

God had een universeel doel toen Hij Abraham en zijn nakomelingen koos. Door Abraham zouden alle volken worden gezegend (Genesis 12:3; Genesis 18:18; Genesis 22:18). Gods verbond met Abraham moest leiden tot een verbond met iedereen via Abraham. Hij en zijn nakomelingen zijn Gods boodschappers. Jesaja wil zijn volk terugbrengen tot haar oude, allesomvattende bestemming. Als vertegenwoordigers van de ware God waren ze verantwoordelijk voor zichzelf en ook voor de hele wereld. Het was hun taak vreemdelingen die God zoeken met open armen te ontvangen. Zijn tempel zal niet voor niets ‘Huis van gebed voor alle volken’ heten (Jesaja 56:7).

`Wat betekent dit voor de rol van de Adventkerk en voor jouw rol in die kerk?`

`Jesaja 60:1-3; Genesis 12:2-3 Waarom gaat het in deze verzen?`
