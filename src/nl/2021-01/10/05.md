---
title:  Wij zijn de onbereikbaren!
date:   03/03/2021
---

Als een kwetsbare plant, zonder enige meerwaarde, en veracht - dat is het beeld dat we krijgen van de lijdende dienaar (Jesaja 53:2-3). In een oogwenk brengt Jesaja ons van onschuldige jeugdjaren naar de rand van de afgrond. Hoeveel achtergrondinformatie we ook al hebben gekregen, we zijn er niet klaar voor om te berusten in het lot van de dienaar. Integendeel! Jesaja heeft ons juist geleerd om het kind te koesteren dat ons is geboren, de allerhoogste Vredevorst. Anderen verachten Hem, wij weten wie Hij werkelijk is.

Zoals iemand heeft gezegd: ‘We zijn de vijand tegengekomen en dat zijn wij! De dienaar is niet de eerste die werd veracht en afgewezen en die een man van smarten was. Koning David ervoer het ook toen hij vluchtte voor zijn zoon Absalom (2 Samuël 15:30). Deze dienaar draagt niet zijn eigen lijden en het is niet het gevolg van zijn eigen zonde. Hij draagt het ook niet voor maar één persoon: ‘de wandaden van ons allen liet de HEER op Hem neerkomen’ (Jesaja 53:6).

Het antwoord op de vraag ‘Waarom’ is de waarheid van Jesaja die ons op de proef stelt. Dat antwoord is: Door Gods liefde koos zijn Messias ervoor om te lijden. Waarom doet Hij dat? Jesaja slaat de ‘gouden spijker’ op de kop en dat is deze ondenkbare waarheid: Hij koos ervoor om te lijden zodat Hij hen kon bereiken die niet bereikt konden worden. Dat zijn wij! Zij die het niet begrijpen, beschouwen de dienaar als ‘door God geslagen’. Jobs vrienden dachten dat zijn zonde voor dit lijden had gezorgd. De leerlingen van Jezus vroegen: ‘Hoe komt het dat hij blind was toen hij geboren werd? Heeft hij zelf gezondigd of zijn ouders?’ (Jesaja 53:4; Johannes 9:2) Zij die Jezus aan het kruis zagen, gingen ook uit van het ergste. Had Mozes niet gezegd dat ‘op een gehangene Gods vloek rust’? (Deuteronomium 21:23 en vergelijk Numeri 25:4;) Ja, dit alles was Gods wil. Waarom? Omdat ‘Christus ons heeft vrijgekocht van de vloek van de wet door voor ons vervloekt te worden’. Omdat God ‘Hem die de zonde niet kende voor ons één heeft gemaakt met de zonde, zodat wij door Hem rechtvaardig voor God konden worden’ (Jesaja 53:10 Galaten 3:13; 2 Korintiërs 5:21).

‘Welke prijs is er voor ons betaald! Kijk naar het kruis en het slachtoffer dat daarop wordt verheven. Kijk naar die handen, door onbarmhartige spijkers doorboord. Kijk naar zijn voeten, met nagels aan het hout vastgemaakt. Christus droeg onze zonden in zijn eigen lichaam. Dat lijden, die kwelling is de prijs voor uw verlossing.’ (Ellen White, God’s Amazing Grace, p. 172)

`Het gewicht, de schuld, de straf voor de zonden van de gehele wereld – elke zonde van elke zondaar – alles werd aan het kruis op Christus’ schouders gelegd. Het was de enige manier om ons te redden! Hoe slecht is de zonde dat zo’n prijs betaald moest worden? Wat zegt het ons over Gods liefde dat Hij dit voor ons deed, tegen zo’n hoge prijs?`

`Jesaja 53:4-6 Wat droeg Jezus voor ons?`
