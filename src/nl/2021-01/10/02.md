---
title:  Jesaja’s waarheid die je op de proef stelt
date:   28/02/2021
---

Als het Jesaja’s bedoeling was geweest enkel en alleen informatie te geven, dan had hij alle details over de Messias in één keer kunnen geven. Om te onderwijzen, te overtuigen en zijn lezers kennis te laten maken met de dienaar van de HEER, voegt hij een rijk scala aan terugkerende thema’s op een harmonische manier samen. Stap voor stap ontvouwt hij Gods boodschap opdat elk aspect kan worden begrepen door het verband met het grotere geheel. Jesaja is een kunstenaar die schildert op het hart van de luisteraar.

`Lees Jesaja 50:4-10. Vat deze passage samen. Hoe zie je Jezus in deze teksten?`

We lazen al dat Hij ‘de dienaar is van vreemde heersers’ en dat ‘koningen dit zullen zien en opstaan, vorsten buigen diep voorover’. Het dal blijkt nog dieper te zijn voor de zacht- moedige onderwijzer wiens woorden de moedeloze opbeuren. De weg naar gerechtigheid leidt langs mishandeling (Jesaja 49:7; 50:6). Mensen met een moderne westerse cultuur als achtergrond, vinden het vreselijk over dit misbruik te lezen. In het oude Nabije Oosten was de eer van een individu en zijn/haar groep een zaak van leven en dood. Als je iemand zo beledigde en mishandelde, dan moet je voor goede bescherming zorgen. Als ze maar een kleine kans hadden, zou het slachtoffer en zijn/haar groep zeker terugslaan.

Koning David viel Ammon aan en veroverde het, enkel en alleen omdat zijn koning ‘Davids afgezanten liet oppakken. Hij liet één kant van hun baard afscheren en de onderkant van hun kleren afscheuren, tot op hun achterste, en stuurde ze weg.’ (2 Samuël 10:1-12) In Jesaja 50 folteren de mensen de dienaar, trekken ze de haren uit zijn baard en spugen ze hem in het gezicht. Deze daden krijgen een allesomvattende en kosmische betekenis, omdat het slachtoffer de afgezant is van de goddelijke Koning der koningen. Deze dienaar blijkt de Koning te zijn, de grote Bevrijder! Om een reden die je niet kunt bedenken, redt Hij zichzelf niet, ondanks al zijn macht en eer. Mensen vonden dit zo absurd dat ze het niet konden geloven. Aan de voet van Jezus’ kruis beschimpten de leiders Hem: ‘Anderen heeft Hij gered; laat Hij nu zichzelf redden als Hij de messias van God is, zijn uitverkorene!’ ‘Laat Hij dan nu van het kruis afkomen, dan zullen we in Hem geloven.’ (Lucas 23:35; Matteüs 27:42)

`Lees Jesaja 50:4-10. Noteer de geestelijke principes die wij in ons geestelijk leven moeten toepassen. Kijk naar jezelf in het licht van wat je hebt opgeschreven. Wat kun je beter doen? Als jij je ontmoedigd voelt, ga dan vooral door met de les van deze week.`

`Jesaja 50:4-10 Wat wil dit deel ons zeggen?` 
