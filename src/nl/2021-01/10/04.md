---
title:  Wie heeft geloofd?
date:   02/03/2021
---

In Jesaja 52:13 wordt Gods dienaar hoog verheven, maar zonder enige waarschuwing geeft het volgende vers te kennen dat zijn verschijning zo ontsierd is dat je niet meer ziet dat hij een ‘mensenkind’ is. Het Nieuwe Testament beschrijft waarom Jezus’ uiterlijk zo werd misvormd: geseling, een doornenkroon, de kruisiging, maar bovenal omdat Hij de zonden droeg van de mensheid. De zonde was nooit bedoeld als een vanzelfsprekend onderdeel van het menselijk leven: door die te dragen leek de ‘Zoon des Mensen’ niet meer op een mens.

Vergelijk het maar met het verhaal over Job. Van het ene op het andere moment verloor hij zijn positie als een mens met een enorme rijkdom, eer en macht en werd hij een jammerlijke stumper die in het stof zat en zijn pijnlijke wonden krabde met een potscherf. Het verschil was zo groot dat zelfs Jobs vrienden hem eerst niet herkenden. Nu is het de vraag: Waarom leed Job? Waarom moest Gods Messias lijden doorstaan? Geen van beiden had dat verdiend. Ze waren beiden onschuldig. Waarom dan dat lijden?

`Lees Job 1-2. Noteer de teksten waarin onschuldig lijden voor de schuldigen wordt genoemd. Welke belangrijke boodschap kunnen wij hieruit opmaken?`

Kijk eens naar de vragen in Jesaja 53:1. Ze benadrukken hoe moeilijk het is om het onge- looflijke te geloven en waarschuwen ons voor het vervolg van het verhaal (Vergelijk met: Johannes 12:37-41). De vragen houden daarnaast ook een oproep in. In deze context wijst de overeenkomst tussen de vragen erop dat Gods arm/kracht van verlossing wordt geopenbaard aan degenen die hebben geloofd wat er geschreven staat (Vergelijk met: Jesaja 52:10). Wilt u Gods reddende macht ervaren? Geloof dan wat er staat.

`Lees aandachtig Jesaja 53:6. Wat leert dit vers? Wat betekent deze tekst voor jou persoonlijk, een boodschap die je hoop zou moeten geven ondanks je vroegere zonden en fouten?`

`Job 1-2; Jesaja 53:1; Johannes 12:37-41 Wat kunnen we hieruit opmaken?`
