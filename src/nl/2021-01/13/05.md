---
title:  Geloofsgemeenschap
date:   24/03/2021
---

De Israëlieten waren ‘een koninkrijk van priesters en een heilig volk’, met priesters die speciaal werden afgezonderd om hen als hun voorgangers te vertegenwoordigen. In de toekomst zouden er ook heidenen zijn die deze rol ook op zich konden nemen.

`Lees Matteüs 28:19; Handelingen 26:20; Galaten 3:28; Kolossenzen 3:11; 1 Timoteüs 3:16. Welke invloed had deze verandering op de geloofsgemeenschap?`

In Gods ‘nieuwe wereldorde’ zouden de heidenen niet alleen onderdeel uitmaken van Gods volk, ze zouden gelijkwaardige partners worden met het Joodse volk in een gezamenlijke geloofsgemeenschap. Met elkaar zouden zij een ‘koninkrijk van priesters’ zijn. Het verschil tussen Joden en heidenen zou effectief ophouden te bestaan.

`Lees Jesaja 66:21. Wanneer ging deze profetie van Jesaja in vervulling?`

Paulus zei: ‘Er zijn geen Joden of Grieken meer (...) – u bent allen één in Christus Jezus. En omdat u Christus toebehoort, bent u nakomelingen van Abraham, erfgenamen volgens de belofte’ (Galaten 3:28-29). Deze oproep was geen vrijbrief voor een zelfingenomen gevoel tot een elite te behoren. Het was een uitnodiging om samen met het Joodse volk ‘de grote daden te verkondigen van Hem die u uit de duisternis heeft geroepen naar zijn wonderbaarlijke licht’ (1 Petrus 2:9, vergelijk met: Jesaja 66:19). De verheffing van de heidenen gaf Joden niet het recht te zeggen dat God oneerlijk handelde door hun dezelfde beloning te geven. Het gaf heidenen ook niet het recht hun Joodse broeders en zusters respectloos te behandelen. De werklieden die later op de dag waren aangenomen mochten immers niet neerkijken op degenen die al eerder waren ingehuurd (Matteüs 20:1-16). Het Joodse volk was het eerste ‘aan wie God zijn Woord heeft toevertrouwd’ en om zijn werktuigen te zijn. Paulus liet de heidenen weten: ‘En als nu sommige takken van de edele olijfboom zijn afgebroken en u, loten van een wilde olijfboom, tussen de overgebleven takken bent geënt en mag delen in de vruchtbaarheid van de wortel, dan moet u zich niet boven de takken verheffen.’ (Romeinen 3:2; 11:17-18)

`Waarom zorgen het kruis en de opdracht het evangelie te verkondigen ervoor dat elke vorm van arrogantie een gruwel is in Gods ogen? Gedraag jij je in geestelijk of etnisch opzicht superieur? Zo ja, breng daar dan verandering in! `

`Matteüs 28:19; Handelingen 26:20; Galaten 3:28; Kolossenzen 3:11 Welke invloed had deze verandering op de geloofsgemeenschap?`
