---
title:  Zendelingen en voorgangers
date:   23/03/2021
---

`Lees Jesaja 66:19-20. Wat betekent het dat de in leven gebleven ballingen mensen meevoeren als een offer voor de Heer?`

God stuurt hen die het hebben overleefd naar de uithoeken van de aarde, naar mensen die God niet kennen, ‘en zij zullen mijn majesteit tegenover al deze volken verkondigen’. Dit is één van de uitspraken waar het thema van zendingswerk ter sprake komt. Mensen worden aangetrokken tot het Hebreeuwse volk. Sommige leden van dat volk gingen naar andere volkeren en leerden hun over de ware God. Die handelwijze komt nadrukkelijk naar voren in het Nieuwe Testament. Er waren Joodse zendelingen in de tijd dat ze uit de ballingschap terugkeerden tot aan de eerste komst van Christus. De eerste christenen verspreidden het evangelie echter met hoge snelheid en op grote schaal (Matteüs 23:15; Kolossenzen 1:23).

De Israëlieten boden de Heer graanoffers aan in zijn tempel. Zo zouden de zendelingen Hem ook offers brengen. Die zouden bestaan uit ‘al uw broeders uit alle heidenvolken’ (Jesaja 66:20 (HSV)). Bij de graanoffers die aan God werden geschonken, werden geen dieren geslacht. Op dezelfde manier worden de bekeerlingen aan de Heer gepresenteerd als ‘levende offers’ (Vergelijk met: Romeinen 12:1).

Kijk voor het beeld van mensen, die als een offer aan God worden voorgesteld, naar het gegeven dat de Levieten vele jaren daarvoor ‘als offergave aan de HEER werden aangeboden namens de Israëlieten; zij zijn bestemd voor de dienst van de HEER’ (Numeri 8:11).

`Lees Jesaja 66:21. Wat is zo betekenisvol aan Gods belofte om ‘sommigen van hen aan te stellen als priester of Leviet’?`

‘Hen’ in vers 21 verwijst naar ‘de broeders uit alle heidenvolken’ in het vorige vers. Het gaat om de heidenen, waarvan God sommigen aanwijst als voorgangers om samen met de priesters en de Levieten dienst te doen. Dit is revolutionair. Voorheen stond God alleen de nakomelingen van Aaron toe het priesterambt te vervullen en mochten alleen andere leden uit die stam hen daarbij helpen. In de letterlijke zin van het woord konden heidenen nooit afstammelingen van Aaron of Levi worden. Toch stond God hun toe om deze ambten te vervullen, wat eerst zelfs verboden was voor het overgrote deel van het Joodse volk.

`Lees 1 Petrus 2:9-10; Exodus 19:6. Aan wie is deze brief gericht? Wat is Petrus’ boodschap? Welke les heeft hij voor een ieder van ons, als leden van een ‘heilig volk’?`

`Zijn wij ook maar een haar beter dan het oorspronkelijke volk?`

`1 Petrus 2:9-10; Exodus 19:`
