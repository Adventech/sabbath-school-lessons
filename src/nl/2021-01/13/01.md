---
title:  De wedergeboorte van planeet aarde
date:   20/03/2021
---

### Lezen 
Jesaja 65:17-66:24

> <p>Kerntekst</p> 
> ‘Zie Ik schep een nieuwe hemel en een nieuwe aarde. Wat er vroeger was raakt in vergetelheid, het komt niemand ooit nog voor de geest.’ Jesaja 65:17

Op een dag weigerde een twaalfjarige jongen naar school te gaan. Hij had zojuist een boek over astronomie gelezen. Zijn moeder bracht hem naar de huisarts, die hem vroeg ‘Billy, wat is er aan de hand? Waarom wil je niet meer leren. Waarom wil je niet meer naar school?’ ‘Omdat ik in een astronomieboek heb gelezen, dokter, dat de zon op een dag zal opbranden en al het leven op aarde zal verdwijnen. Wat heb ik eraan om iets te doen als alles uiteindelijk toch tot een einde komt?’ Zijn moeder, hysterisch nu, schreeuwde, ‘Dit zijn niet jouw zaken! Hier heb jij niets mee te maken!’ De huisarts glimlachte en zei, ‘Billy, je hoeft je echt geen zorgen te maken. Tegen de tijd dat dit gebeurt, zijn we toch allang dood.’ Dat is natuurlijk juist een deel van het probleem: uiteindelijk sterven we allemaal. Gelukkig zet de dood geen punt achter ons bestaan. Integendeel, leven, eeuwig leven, wordt ons aangeboden in een geheel nieuwe wereld.

_Op sabbat 27 maart bespreken we met elkaar deze les._

