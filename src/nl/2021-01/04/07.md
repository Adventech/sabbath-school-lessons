---
title:  Verdere studie
date:   22/01/2021
---

‘Lees in De grote strijd, ‘Het spiritisme’, pp. 505-518. ‘In de dagen van de Hebreeën was er een groep mensen die net zoals de spiritisten van vandaag beweerden dat ze in contact konden treden met de doden. Maar de Bijbel zegt dat ‘de waarzeggende geesten’, zoals deze bezoekers uit andere werelden worden genoemd, ‘geesten van duivelen’ zijn (Zie: Numeri 25:1-3; Psalm 106:28; 1 Korintiërs 10:20; Openbaring 16:14). God had de omgang met waarzeggende geesten en gruwel genoemd. Wie zich eraan schuldig maakte werd met de dood gestraft (Leviticus 19:31; Leviticus 20:27). In onze tijd wordt zelfs het woord ‘hekserij’ met minachting uitgesproken. De bewering dat mensen contact kunnen hebben met boze geesten wordt als een fabel uit de donkere Middeleeuwen beschouwd. Maar het spiritisme dat honderdduizenden, ja zelfs miljoenen bekeerlingen maakt, dat doorgedrongen is in wetenschappelijke kringen, dat de kerken is binnengeslopen, dat aanvaard is in regeringskringen en zelfs in de paleizen van koningen – dit reusachtige bedrog is slechts een herleving in een nieuwe gedaante, van de vroeger veroordeelde en verboden zwarte kunst.’ (Ellen G. White, De grote strijd, pp. 511-512)

`1 Petrus 1:13-25 Welk advies krijg ik?`

**Gespreksvragen**

`Ga na hoe spiritisme voorkomt in films, boeken, op tv en in populaire cultuur. Als daaraan op geen enkele manier een halt toe geroepen kan worden, hoe kunnen we anderen dan op de gevaren wijzen van iets dat in de ogen van zo veel mensen slechts onschadelijk vermaak is? Waarom is een juist begrip van de staat van de doden zo belangrijk om beschermd te zijn tegen deze misleidingen?`

`Lees Jesaja 8:20. Geef dit vers weer in je eigen woorden. Laat verschillende mensen in de gespreksgroep hun Bijbelvertalingen hardop voorlezen. Wat zegt de HEER ons hier?`

`Sta nog eens goed stil bij een God die zowel een liefdevolle als een ontzagwekkende God is. Hoe komt onze liefde voort uit ontzag? Of komt ons ontzag voort uit onze liefde? Bespreek deze vraag met elkaar.`

#### Samenvatting

Door Jesaja’s daden, zijn gezin en zijn woorden legde God de nadruk op de boodschap die gevuld was met waarschuwing en hoop: de enige veilige weg die we kunnen bewandelen is die wanneer we erop vertrouwen dat God weet wat Hij doet. Hij heeft zowel de liefde als de macht om degenen die dat toestaan te leiden, te beschermen en te voorzien in hun noden. Voor degenen die zich tot andere machten wenden, is er slechts duisternis. 
