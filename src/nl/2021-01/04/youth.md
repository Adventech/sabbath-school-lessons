--- 
title: Jongeren les
date: 23/01/2021 
--- 

### Door schade en schande

#### Opdracht van de vorige week

 Hoe stap jij over van angst op vertrouwen en welke plek krijgt God daarin?

#### Lees samen

Jesaja 8:16-20

#### IJsbrekervraag

Wat heb jij ‘door schade en schande’ geleerd?

#### Inspiratie

‘Volk van Israël, ik ben voor jullie een teken. Ik, samen met de kinderen die de Heer mij gegeven heeft. Door mijn waarschuwingen kunnen jullie zien wat de Heer wil.’ (Jesaja 8:18, BGT.)

#### Behandel de tekst

Koning Achaz deed niet wat de HEER, zijn God wilde. Hij bracht offers op onheilige plaatsten. Zelfs één van zijn eigen zonen werd geofferd. Daarmee haalde hij zich de woede van de Heer op de hals. Achaz vertrouwde meer op een vijandige koning dan op God. De Assyrische koning Tiglat-Pileser kwam hem weliswaar te hulp, maar niet zonder gevolgen. Niet alleen moest Achaz schatting betalen aan de koning van Assyrië, ook Juda was nog altijd niet veilig. Tiglat-Pileser had het ook op dit tweestammenrijk gemunt. Het vertrouwen dat koning Achaz in de Assyrische koning had gesteld ging gepaard met zijn vertrouwen in afgoden. Uiteraard werd dat vertrouwen beschaamd. De Enige bij wie je echt terecht kunt voor hulp is de Here God. Achaz leefde in grote zonde waardoor God zich tegen hem keerde. De naam van Jesaja’s oudste zoon ‘Haastige-roof, Spoedige-buit’ zou het volk Juda eraan moeten herinneren wat er met het ontrouwe Noordrijk Israël was gebeurd. Gelukkig kreeg Jesaja nog een zoon met een veelbelovende naam: Sjear-Jasjoev (een rest keert terug). 

#### Gespreksvragen naar aanleiding van de tekst

`Wat wil Jesaja met de woorden van God doen? (vers 16) Wat betekenen Gods woorden voor jou?`

`Wat blijft de profeet Jesaja doen? (vers 17) Waarom?`

`De namen van Jesaja’s zonen fungeerden als beeldspraak voor Gods volk. (vers 18) Wat leer jij van die laatste naam?`

`Wat deden sommige mensen in die tijd om inzicht te krijgen? (vers 19) Geef voorbeelden uit onze tijd hoe sommige mensen dat nog steeds doen. Welk advies geeft Jesaja ons daarover? (vers 20)`

`Bij wie of wat ga jij te rade als je het moeilijk hebt?`

#### Opdracht 

`Wat doet Gods liefde met jou?` 
