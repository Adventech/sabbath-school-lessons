---
title:  Les
date:   21/01/2021
---

`Lees Jesaja 8:16-22. Waar gaat het om in deze passage? Wat heeft dit te maken met koning Achaz? Vat uw ideeën samen.`

Achaz hield zich diepgaand bezig met heidense godsdiensten en daar nam het occulte een prominente plaats in (2 Koningen 16:3, 4, 10-15; 2 Kronieken 28:2-4, 23- 25; Vergelijk Deuteronomium 32:17, ‘Ze brachten offers aan demonen’; 1 Korintiërs 10:20). Verschillende aspecten van hedendaagse tovenarij hebben treffende overeenkomsten met de rituelen van het Nabije Oosten, zoals die worden beschreven in oude geschriften naast de Bijbel. Ook zaken in de huidige New Age-beweging zijn simpelweg hedendaagse manifestaties van deze oude occulte praktijken.

Jesaja’s omschrijving van de wanhoop die ontstond doordat ze hun vertrouwen op geesten stelden in plaats van op de HEER, is ook van toepassing op Achaz (Jesaja 8:21-22; Vergelijk met: 2 Kronieken 28:22-23). Jesaja verwijst naar mensen die woedend zijn en hun koning vervloekten. Het was een waarschuwing aan Achaz dat de mensen hem zouden vervloeken. Hij leidde hen immers zelf tot het occulte. Na Achaz’ dood werd er door een gebrek aan respect voor hem een uitzondering gemaakt wat betreft zijn begrafenis: ‘hij werd niet bijgezet in de graven van de koningen van Israël.’ (2 Kronieken 28:27)

`Lees Leviticus 20:27; Deuteronomium 18:9-14. Wat zeggen deze teksten over het occulte?`

Breken met het occulte is een kwestie van loyaliteit aan God. 1 Kronieken 10:13-14 past dit principe toe op koning Saul: ‘Saul vond de dood omdat hij de HEER ontrouw was geweest door niet uit te voeren wat de HEER hem had opgedragen. Ook had hij de geest van een dode geraadpleegd in plaats van de HEER om raad te vragen. Daarom had de HEER hem gedood en het koningschap laten overgaan op David, de zoon van Isaï.’

`Ga je eigen leven eens na en bedenk wie/wat jou beïnvloedt. Op welke subtiele manieren word jij blootgesteld aan de principes die schuilgaan achter het occulte en de diverse verschijningsvormen van het spiritisme? Je kun ze niet altijd volledig vermijden. Wat kun je doen om hun invloed op jou en je gezin zo minimaal mogelijk te houden?`

`Jesaja 8:16-22 Waar gaat het hier om?`

