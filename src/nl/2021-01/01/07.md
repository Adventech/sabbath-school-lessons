---
title:  Verdere studie
date:   01/01/2021
---

Met betrekking tot Jesaja 1:4 schreef Ellen White: ‘Het volk dat beleed dat God Heer is, had zich van God verwijderd, waardoor het zijn wijsheid verloor en zijn inzicht in de dingen verdraaide. Ze beschikten slechts over een beperkte blik: ze waren vergeten dat ze waren gereinigd van hun oude zonden. Rusteloos en onzeker tastten ze in het duister, in een poging om de herinnering aan de vrijheid, zekerheid en de blijdschap van hun vroegere toestand uit hun gedachten te verwijderen. Ze gaven zich over aan aanmatigend en roekeloos gedrag, keerden zich tegen Gods voorzienigheden en vermeerderden de schuld die al op hen rustte. Ze gaven gehoor aan de beschuldigingen die de tegenstander uitte tegen het karakter van God. Ze stelden het zo voor dat er bij God geen genade of vergeving kon worden gevonden.’ (Ellen G. White, The SDA Bible Commentary, vol. 4, p. 1137.)

`Deuteronomium 30:19 Voor welke keuze word ik gesteld?`

**Gespreksvragen**

`Hoe kan iemand ‘zichzelf reinigen’? Wat is de betekenis daarvan? (Filippenzen 2:12-13)`

`Welke aanpassingen bracht Jezus aan in het liefdeslied over de wijngaard? Hoe heeft Hij de betekenis ervan vergroot en hoe heeft Hij dit liefdeslied toegepast? (Matteüs 21:33-45; Marcus 12:1-12; Lucas 20:9-19) Welke lessen bevat het bovenstaande verhaal voor ons als zevendedagsadventisten?`

`Hoe verhoudt de vergeving die God biedt zich tot de verandering die Hij bewerkstelligt in ons leven? Wat vindt als eerste plaats, verandering en dan vergeving of vergeving en dan verandering? Waarom is het zo belangrijk de juiste volgorde te kennen?`

`In het bovenstaande citaat stelt Ellen White dat het volk zich keerde tegen ‘Gods voorzienigheden’. Wat betekent dat?`

###Samenvatting 

Als Gods volk Hem vergeet en zijn zegeningen als vanzelfsprekend beschouwt, herinnert Hij hen eraan dat ze door het verbond aan Hem verantwoording schuldig zijn. Vol genade wijst Hij hen op hun toestand, waarschuwt Hij hen voor de vernietigende gevolgen die over hen zullen komen als ze zijn bescherming afwijzen. Hij spoort hen aan zich door Hem te laten genezen en te laten reinigen.
