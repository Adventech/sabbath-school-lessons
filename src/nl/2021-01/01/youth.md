---
title: Jongerenles 
date: 02/01/2021
---

#### Onderwijs in de tuin van eden

**Openingsvraag**

`Wat is een identiteitscrisis en hoe uit zich dat?`

**Lees samen**

Jesaja 1:1-9

**IJsbrekervraag**
Stel dat iemand jou vra
agt wie je bent, wat is dan je antwoord?

**Inspiratie**

‘Leer hoe je goed moet doen, en zorg dat er eerlijk rechtgesproken wordt. Geef slechte leiders geen kans. Help weduwen, en bescherm kinderen zonder vader.’ (Jesaja 1:17, BGT.)

**Behandel de tekst**

Na koning Salomo (10e eeuw voor Christus) wordt het land Israël in tweeën verdeeld. Er komt een Noordrijk dat de naam Israël behoudt (tien stammenrijk) en een Zuidrijk dat verder gaat onder de naam Juda (twee stammenrijk). Het Noordrijk wordt in 722 voor Christus van de kaart geveegd door de Assyriërs, terwijl het Zuidrijk blijft bestaan. De profeet Jesaja leefde in de achtste eeuw voor Christus in de stad Jeruzalem, de hoofdstad van het Zuidrijk Juda. Hij heeft de ontwikkeling van het afvallige Noordrijk Israël en de val van dat rijk meegemaakt. Ook heeft hij ervaren dat de mensen in het Zuidrijk al niet veel beter waren dan hun noorderburen. Niet alleen het tienstammenrijk Israël verloor haar ware identiteit, ook Juda kwam in een identiteitscrisis terecht. Met betrekking tot dat tweestammenrijk Juda, met Jeruzalem als hoofdstad, krijgt Jesaja diverse visioenen. In opdracht van God profeteert hij over de Judeeërs.


**Gespreksvragen naar aanleiding van de tekst**

`Welke koningen heeft de profeet Jesaja meegemaakt en in welke tijd leefden zij? (vers 1)`

`In zijn aanklacht tegen zijn volk roept God, bij monde van Jesaja, in de vorm van beeldspraak getuigen op. Wie zijn dat en wat wil Hij daarmee duidelijk maken? (vers 2a)`

`Hoe luidt de aanklacht? (vers 2b en 4) Hoe omschrijft God zijn volk? (zie ook ‘Inspiratie’).`

`Wie heeft meer inzicht dan het volk van God? (vers 3) Wat zegt jou dit?`

`Wat zijn de gevolgen van de overtredingen die het volk heeft begaan? (vers 5-7)`

`Wat is ervan overgebleven en hoe wordt dat omschreven? (vers 8)`

`Wie neemt het initiatief tot het redden van ‘een rest’? (vers 8a en 9)`

**Opdracht**

Waaraan herken je een christen?
