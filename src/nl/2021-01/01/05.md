---
title:  Eten of gegeten worden
date:   30/12/2020
---

`Lees Jesaja 1:19-31. Welk thema komt regelmatig terug in de rest van de Bijbel?`

Let op de logische structuur van Jesaja 1:19-20: Als de mensen ervoor kiezen gewillig te zijn en God te gehoorzamen, dan zal het beste van het land hun ten deel vallen. Als ze daarentegen zijn aanbod voor vergeving en herstel afslaan en tegen Hem in opstand komen, zullen ze vallen door het zwaard (Jesaja 1:19-20). De keuze is aan hen. Deze verzen bevatten daarom zowel een voorwaardelijke zegen als een voorwaardelijke vloek. Jesaja 1 herhaalt Mozes’ woorden uit Deuteronomium 30:19-20 en past die toe. Die werden uitgesproken in de periode dat het verbond met Israël werd ingesteld: ‘Ik roep vandaag hemel en aarde als getuigen op: u staat voor de keuze tussen leven en dood, tussen zegen en vloek.’

`Lees de woorden van Mozes. Merk op dat er geen middenweg is. Het is of leven of dood, zegeningen of vervloekingen. Waarom denk je dat we tussen één van beide dingen moeten kiezen? Waarom kunnen we geen compromis sluiten?`

Mozes’ woorden zijn een samenvatting van de waarschuwingen, zegeningen en ver- vloekingen die volgt op de verbondssluiting in Deuteronomium 27-30 (Vergelijk met: Leviticus 26). Dit verbond bestaat uit de volgende elementen: 1. Herinneren aan wat God voor hen had gedaan. 2. Voorwaarden/bepalingen (geboden) om aan te voldoen om het verbond te handhaven. 3. Verwijzen naar getuigen. 4. Zegeningen en vervloekingen om het volk te waarschuwen voor wat er zou gebeuren als ze de verbondsvoorwaarden schonden.

Geleerden hebben vastgesteld dat de politieke overeenkomsten waar niet-Israëlitische volkeren, zoals de Hettieten, bij betrokken waren, dezelfde elementen bevatten. God maakte in het verbond met de Israëlieten dus gebruik van een vorm die ze begrepen en die hen op een zo krachtig mogelijke manier zou laten beseffen wat de aard en de gevolgen waren van de relatie waaraan ze zich verbonden. De voordelen van het verbond gingen elk verstand te boven. Als Israël zich echter niet hield aan de overeenkomst, zou het slechter af zijn dan ooit.

`Hoe kijk jij aan tegen het bovenstaande principe van zegeningen en vervloekingen ervaren in jouw leven als christen?`

`Jesaja 1:19-31 Over welk terugkerend thema lezen we hier?`
