---
title:  Als je wereld in elkaar stort
date:   09/01/2021
---

### Lezen 
Jesaja 7:1-14 

> <p>Kerntekst</p> 
> ‘Alleen als jullie vertrouwen hebben, houden jullie stand.’ Jesaja 7:9

Op een sabbat reden Connie en Roy na de kerkdienst hun oprijlaan op. Voor hen uit vloog een krielkip als een gek in het rond door de tuin. Er was iets mis. De vogels hoorden veilig in hun hok te zitten, maar op de een of andere manier waren ze ontsnapt. Rap speurwerk bracht een steeds verder om zich heen grijpende ramp aan het licht. Beethoven, de kleine hond van de buren, was ook uit haar tuin ontsnapt en stond bij de vijver met Daisy in haar bek. Daisy was een prachtige legkip met donzige witte staartveren. Connie bracht Daisy in veiligheid, maar het was al te laat. Haar dierbare huisdier, nu met een gehavende nek, stierf binnen korte tijd in Connies armen. Ze ging zitten in de tuin en liet haar tranen de vrije loop, terwijl ze de overleden vogel vasthield. Een ander huisdier was helemaal in de war. Een grote witte eend, genaamd Waddlesworth, zag dat Daisy door Connie werd vastgehouden en leek te denken dat zij haar had gedood. Zodra hij haar zag, viel hij haar daarom in de daaropvolgende weken woedend aan. Waddlesworth deed haar dan pijn door haar te bijten met zijn krachtige snavel. Soms is het moeilijk om te achterhalen wie je vrienden en je vijanden zijn. 

Deze week zullen we onze aandacht richten op een Judese koning die ook met dit probleem kampte en proberen we te begrijpen wat hem ertoe om de verkeerde keuzes te maken. 

 _Op sabbat 16 januari bespreken we met elkaar deze les._

