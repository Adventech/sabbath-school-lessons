---
title: Jongeren les
date: 27/02/2021
---

### Dienen en redden

#### Opdracht van de vorige week 
`Wat doet het met je als je vertrouwt op God als degene die voor je zorgt?` 

#### Lees samen 
Jesaja 42:1-7

#### IJsbrekervraag 
Wat doet het met je als je een ander helpt en wat als je door een ander geholpen wordt?

#### Inspiratie 
‘Je hoeft niet bang te zijn, want Ik ben bij je. Je hoeft geen angst te hebben, want Ik ben jouw God. Ik zal je helpen, Ik zal je sterk maken.’ (Jesaja 41:10, BGT.)

#### Behandel de tekst 
In oude tijden duidde het woord ‘dienaar’ op iemand die ondergeschikt was aan een ander. Als dienaar hoorde je te doen wat de meester van je vroeg. In de Bijbel worden mensen die een speciale band met God hebben ook dienaar genoemd. Ze zijn dienaren van God. Denk maar aan Abraham, Mozes en David. Zij bleven trouw aan God. In onze tijd ben je dienstbaar aan een ander wanneer je die ander helpt. En dan niet omdat het moet of van je wordt gevraagd, maar omdat je dat zelf wilt. In het Bijbelboek Jesaja speelt de dienaar van de HEER een belangrijke rol. Deze dienaar wordt daar niet bij name genoemd. Wel is het duidelijk wat hij doet. Hij leeft de mensen voor wat het betekent om gehoorzaam te zijn aan God. Zijn trouw aan God leidt zelfs tot zijn dood. In het Nieuwe Testament worden deze teksten toegepast op Jezus, Hij is Gods dienaar bij uitstek.

#### Gespreksvragen naar aanleiding van de tekst 
`Wat is de relatie tussen God en zijn dienaar? (vers 1) Wat vindt God van hem en welke kwaliteiten bezit deze dienaar?`

`Wat doet hij niet en wat doet hij juist wel? (vers 2-4) Wat betekent dat?`

`Waar zien de volken naar uit? (vers 4) Waarom is dat, denk je?`

`Wie neemt die dienaar in dienst en met welk doel? (vers 5-6)`

`Wat houdt dat concreet in? (vers 7)`

`Wat is Gods naam? (vers 8) Wat betekent die naam en waar duidt dat op? (vgl. Exodus 3:14 in de NBV) Hoe heeft Jezus dat laten zien?`

#### Opdracht 
`Wat betekenen dienen en redden voor jou?` 
