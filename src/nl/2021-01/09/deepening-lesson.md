--- 
title: Verdieping
date: 27/02/2021
---

### Dienen en redden

#### IJsbrekervraag 
`Noem de kwaliteit die volgens jou het belangrijkst is als we anderen willen dienen.`

#### Ik Verken 
Het lange eerste deel van het boek Jesaja bepaalde ons steeds weer bij de trieste balans van Israëls zonde en het ongeluk dat daaruit voortvloeide. Dat verandert aan het begin van het tweede deel in hoofdstuk 40. De schrijver slaat een andere toon aan en het thema wordt dat van herstel, door ons eraan te herinneren dat God zijn volk niet in de steek zal laten. De passage die we bestuderen is de eerste van de ‘lofzangen van de dienaar’. Dat zijn vier verschillende teksten die de komst aankondigen van Gods dienaar, de Messias. Hij neemt daarbij een houding aan van dienstbaarheid en nederigheid. 

#### Ik Bestudeer 
Let op het drievoudige ritme dat in deze verzen aanwezig is: in vers 1 zien we dit in de relatie tussen God en wat Hij deze dienaar geeft.

`Waarom steunt God deze dienaar? Waarom vindt de Heer vreugde in hem? Waarvoor zet hij zich in?`

`Welke bijzondere gave ontvangt deze dienaar van God? Waartoe ontvangt hij deze gave?`

We vinden dit drievoudige terug in de beschrijving van deze knecht in de verzen 2-4. namelijk in zijn zachtmoedigheid en hoe dat duidelijk wordt:

`Wat doet hij niet?`

`Wat doet hij wel?`

`Hoe wordt zijn volharding duidelijk?`

In vers 5 laat hij zien wie God is:

`Wat heeft de Heer helemaal aan het begin gedaan?`

`Wat heeft de Heer met het werk gedaan waaraan Hij was begonnen?`

`Wat is het hoogtepunt van het werk van de Heer aan het begin?`

Ten slotte wordt in vers 6 en 7 beschreven wat de opdracht is van deze dienaar.

`Hij is geroepen ‘in gerechtigheid’. Wat betekent dat? Wat zal de Heer vervolgens met hem doen?`

`Waarom klinken deze woorden ons zo bekend in de oren? Wie sprak deze woorden ook uit en op welk moment? (zie Lucas 4:14-19)`

`Johannes 8:12; 9:5; 17:1-5 Wat zei Jezus over Zichzelf?`

#### Ik Pas Toe 
De verzen 1-4 gebruiken verschillende beelden om deze bijzondere dienaar te karakteriseren.

`Zet ze op een rijtje en probeer dan na te gaan of deze kenmerken overeenstemmen met wat je in de evangeliën over Jezus leest.`

`Er lijkt een tegenstelling te bestaan tussen het begin van vers 2 waar hij ‘niet schreeuwt” noch ‘zijn stem verheft in het openbaar’ en het slot van vers 4 waarin wordt gezegd dat hij ‘ongebroken en vol vuur . . . het recht op de aarde zal vestigen.’ Hoe kun je de boodschap verspreiden als die niet luidkeels wordt verkondigd? Hoe heeft Jezus dat gedaan? Ken je een voorbeeld van Jezus die zijn stem verheft?`

`Vers 5 herinnert ons er uitgebreid aan dat God alles heeft geschapen. Waarom zo’n 09 uitweiding alvorens terug te keren naar het thema van de dienaar? Wij zijn ook geroepen om dienaren van God te zijn. Hoe belangrijk is het dat wij weten dat God aan het begin staat van alles?`

`In de verzen 6 en 7 vinden we een tegenstelling tussen licht en donker. De dienaar moet het licht brengen aan de naties en aan degenen die blind zijn en degenen bevrijden die opgesloten zitten in kerkers van duisternis. Zie je een verband met andere teksten die over blindheid of duisternis spreken? Wat voor betekenis heeft dit voor het dienstwerk van de Messias en ook van jouzelf?`

`Voel je je soms gevangen in de duisternis of juist bevrijd in het licht?`

#### Ik bid … 
Heer, dank U voor het sturen van uw dienaar om deze wereld te dienen. Help me om elke dag een beetje meer in het licht te gaan staan dat U geeft en weer een beetje meer het ideaal te weerspiegelen dat uw trouwe dienaar ons geeft. Amen.
