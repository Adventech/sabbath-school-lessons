---
title:  Les
date:   22/02/2021
---

`Lees Jesaja 42:1-7. Wat is de functie en het karakter van Gods naamloze dienaar, die God heeft uitverkoren en die Hij met zijn Geest heeft vervuld? Kies één of meerdere antwoorden:`

1. Hij brengt gerechtigheid voor de volkeren 
2. Hij voert zijn plannen op een rustige en vriendelijke, maar succesvolle wijze uit 
3. Hij is een onderwijzer 
4. Hij is het verbond tussen God en het volk 
5. Hij brengt licht en hoop door blinden te genezen en gevangenen te bevrijden 
6. Al het bovenstaande

`Lees Jesaja 11. In hoeverre komt de functie en het karakter van deze dienaar overeen met die van ‘de telg van de stronk van Isaï’, waar de Geest van de Heer ook op rust?`

De Davidische vorst in Jesaja 11 handelt net als in Jesaja 42 ook in overeenstemming met wat God wil. Hij brengt gerechtigheid en bevrijding voor de onderdrukten evenals wijsheid en kennis van God. We zagen dat deze ‘telg’ en ‘scheut’ van Isaï de Messias is, het goddelijke kind van Jesaja 9:6-7, dat ook ‘in recht en gerechtigheid vrede brengt voor Davids troon en rijk.’ (Jesaja 9:7) De dienaar in Jesaja 42 is overduidelijk de Messias.

`Lees Matteüs 12:15-21. Hoe stelt het Nieuwe Testament vast wie de dienaar van Jesaja 42:1-7 is, die recht doet?`

Matteüs 12 past Jesaja 42 toe op het genezingswerk van Jezus, Gods geliefde Zoon, in wie 09 Hij vreugde vindt (Jesaja 42:1; Matteüs 3:16-17; 17:5). Het is zijn dienstwerk waardoor Gods verbondsrelatie met zijn volk wordt hersteld (Jesaja 42:6; Daniël 9:27). Jezus en zijn leerlingen deden de mensen recht door hen te bevrijden uit ellende, onwetendheid aangaande God en gebondenheid aan boze geesten. Al deze zaken worden stuk voor stuk veroorzaakt door de onderdrukking door Gods tegenstander. Jezus gaf zijn leven om ‘het nieuwe verbond’ te bekrachtigen en om gerechtigheid te verwerven voor deze wereld. Dat deed Hij door de tegenstander uit te werpen, de vreemdeling die zich de positie van ‘de heerser van deze wereld’ had toegeëigend (Lucas 10:18; Johannes 12:31-33; Matteüs 26:28).

`Lees Jesaja 42:1-4. Denk na over het leven van Jezus. Welke specifieke eigenschappen van zijn dienstwerk zorgden ervoor dat deze profetie zo precies in vervulling ging? Wat leert het ons over hoe wij ons dienstbaar op kunnen stellen naar anderen?`

`Jesaja 42:1-7 Wat is de functie en het karakter van Gods dienaar?`
