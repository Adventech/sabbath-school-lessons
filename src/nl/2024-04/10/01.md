---
title:  De weg, de waarheid en het leven
date:   30/11/2024
---

### Lezen

Johannes 13:1-20; Johannes 14:1-3; Daniël 7:27; Johannes 14:5-11; Johannes 1:14; Kolossenzen 1:16-17; Johannes 5:38-40

> <p>Kerntekst</p> 
> ‘Niemand heeft ooit God gezien, maar de enige Zoon, die zelf God is, die aan het hart van de Vader rust, heeft Hem doen kennen.’ Johannes 1:18

Het evangelie van Johannes is in vieren te verdelen: A) de proloog (Johannes 1:1-18), B) de tekenen (Johannes 1:19-12:50), C) de heerlijkheid (Johannes 13:1-20:31) en D) de epiloog (Johannes 21:1-25). Tot nu toe heeft onze Bijbelstudie vooral gedraaid om de proloog en de verhalen over de tekenen. Deze delen omschrijven Jezus via zijn wonderen (de tekenen), dialogen en onderricht. Van nu af aan richten we ons met name op het derde gedeelte van het Johannesevangelie, de hoofdstukken over zijn heerlijkheid.

Wist u dat de zeven indrukwekkende ‘IK BEN’-uitspraken de brug slaan tussen het gedeelte over Jezus’ wonderen en de hoofdstukken over zijn heerlijkheid? Die zeven uitspraken zijn: ‘Ik ben het brood dat leven geeft,’ (Johannes 6:35, 41, 48, 51) ‘Ik ben het licht voor de wereld,’ (Johannes 8:12; Johannes 9:5) ‘Ik ben de deur,’ (Johannes 10:7, 9) ‘Ik ben de goede herder,’ (Johannes 10:11, 14) ‘Ik ben de opstanding en het leven,’ (Johannes 11:25) ‘Ik ben de weg, de waarheid en het leven,’ (Johannes 14:6) ‘Ik ben de ware wijnstok.’ (Johannes 15:1, 5)

Deze week bestuderen we hoe Jezus afscheid neemt en dat het startsein daarvoor gegeven wordt als Jezus de voeten van zijn leerlingen wast. Vervolgens kijken we naar de ‘IK BEN’-uitspraak in hoofdstuk 14 (‘Ik ben de weg, de waarheid en het leven’).

_Op sabbat 7 december bespreken we met elkaar deze les._
