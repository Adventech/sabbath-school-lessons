---
title:  Verdere studie
date:   06/12/2024
---

Lees Ellen White, ‘’Het licht des levens’’, blz. 385-396 in De wens der eeuwen; E. Edward Zinke, ‘The Authority of the Bible and the Certainty of the Second Coming [Het gezag van de Bijbel en de zekerheid op de wederkomst]’, The Certainty of the Second Coming, blz. 23-26.

'Toen Jezus verklaarde ‘het licht van de wereld te zijn’, was Hij in de voorhof van de tempel, die een bijzondere rol speelde bij de diensten tijdens het Loofhuttenfeest. Midden in de voorhof bevonden zich twee hoge voetstukken, waarop grote lampen stonden. Na het avondoffer werden alle lampen aangestoken en verspreidden hun licht over Jeruzalem. Deze plechtigheid herinnerde aan de vuurkolom die Israël voorging in de woestijn. Tevens werd het gezien als een heenwijzing naar de komst van de Messias. Als de lampen ’s avonds werden aangestoken, was de voorhof het toneel van grote vreugde. [ ] Door het verlichten van Jeruzalem uitte het volk zijn hoop op de komst van de Messias, die zijn licht over Israël zou doen schijnen. Maar voor Jezus had het schouwspel een diepere betekenis. Zoals de stralende lampen in de tempel alles om zich heen verlichtten, verlicht Christus, de Bron van geestelijk licht, de duisternis in de wereld. Toch was het zinnebeeld onvolkomen. Het grote licht, dat Hij met eigen hand aan de hemel had geplaatst was een juistere voorstelling van de heerlijkheid van zijn zending. Het was morgen. De zon was juist opgekomen boven de Olijfberg en haar stralen schenen met verblindende helderheid op de marmeren paleizen en deden het goud van de tempelmuren oplichten, toen Jezus erop wees en zei: "Ik ben het Licht der wereld.’ (Ellen White, De wens der eeuwen, blz. 385.)'

**Gespreksvragen**

`Bespreek uw antwoord op de laatste vraag bij donderdag. Welke cruciale waarheden uit de Bijbel zou de wetenschap u nooit kunnen leren? Het kruis bijvoorbeeld? Of de opstanding? Of de tweede komst? Welke andere belangrijke Bijbelse waarheden moeten ons geopenbaard worden – anders zouden we ze nooit te weten komen?`

`Denk aan de val van Lucifer, een perfect wezen met ongelooflijk veel intellectuele kennis over God en Gods karakter. En toch, ondanks alles, kwam hij tegen Hem in opstand. Waarom bevestigt dit het bestaan van een vrije wil, de vrije wil die wij ook hebben – waarom leert het ons dat we er elk moment van de dag voor moeten kiezen die wil aan God te onderwerpen?`
