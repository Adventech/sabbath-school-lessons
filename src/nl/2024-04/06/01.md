---
title:  Andere getuigenissen over Jezus
date:   02/11/2024
---

### Lezen

Johannes 3:25-36; Johannes 1:32-36; Daniël 7:18; Johannes 6:51-71; Johannes 5:36-38; Johannes 7:37-53

> <p>Kerntekst</p> 
>‘Wanneer Ik van de aarde omhoog geheven word, zal Ik iedereen naar mij toe halen.’ Johannes 12:32

Jezus sprak niet alleen op verbazingwekkende manier over zichzelf, over wie Hij is, wie Hem stuurde of waar Hij vandaan kwam. Hij liet ook zien wie Hij is door de wonderen en tekenen die Hij verrichtte. Zoals sommigen rondweg over Hem zeiden: ‘Wanneer de messias komt, zal die niet meer tekenen verrichten dan Hij heeft gedaan.’ (Johannes 7:31) Hij voegde de daad bij het woord om aan te tonen dat Hij de waarheid sprak. In de loop van het verhaal ontstaat er onenigheid onder het volk. De genezing van de man bij het bad van Betzata had de woede van sommige leiders gewekt. Hele menigtes wezen Jezus van de hand nadat het voeden van 5000 mannen op een discussie in Kafarnaüm was uitgedraaid. Een aantal voelde zich versterkt in hun geloof door de opstanding van Lazarus. Tegelijkertijd veroorzaakte diezelfde gebeurtenis een vijandigheid die tot het proces en de terechtstelling van Jezus zou leiden.

Deze week besteden we aandacht aan degenen die over Jezus getuigden. Elk van hen openbaart ten dele wie Jezus werkelijk is. Samen dragen ze bij aan een betere kijk op Jezus, de Messias.

_Op sabbat 9 november bespreken we met elkaar deze les._
