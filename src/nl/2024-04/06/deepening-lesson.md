---
title:  Verdieping
date:   08/11/2024
---

## Andere getuigenissen over Jezus

### Johannes 3:25-36

#### IJsbrekervraag

`In onze maatschappij houden we van mensen die heel succesvol zijn. Maar wat is eigenlijk het verschil tussen iemand bewonderen en jaloers zijn op die persoon?`

#### Ik Verken

In zijn verhaal benadrukt de evangelist Johannes de goddelijkheid van Jezus en zijn legitieme superioriteit want ‘in het begin was het Woord, het Woord was bij God en het Woord was God’ (zie Johannes 1:1). Vóór hem verscheen Johannes de Doper, de profeet. En hoewel deze laatste een boodschap van bekering verkondigde en doopte voor de vergeving van zonden, erkende hij dat hij niet de Messias was en presenteerde zichzelf als de stem die roept in de woestijn om de weg van de Heer voor te bereiden (zie Johannes 1:21-23). De populariteit van Johannes de Doper had reeds de jaloezie van de farizeeën opgewekt, maar de komst van Jezus, die ook predikte en doopte, wekte deze keer de jaloezie op van de leerlingen van Johannes de Doper voor hun meester.

#### Ik Bestudeer

Lees aandachtig Johannes 3:25-36.

Vers 25-26:

`De vraag: Waar gaat de discussie over? Welk probleem brengen de leerlingen van Johannes naar voren? Welke termen worden gebruikt om over Jezus te spreken? Wat denk jij dat de gevoelens van de discipelen van Johannes waren toen ze zeiden: ‘iedereen gaat naar hem toe.’`

Vers 27-32:

`De uitleg: Welke argumenten gebruikt Johannes de Doper om de superioriteit van Jezus over Hem te rechtvaardigen? Wat is zijn standpunt?`

Vers 33-36:

`De oproep: Welk verband legt Johannes tussen het aanvaarden van het getuigenis van Jezus en het aanvaarden van God? Kan het een zonder het ander?`

De leerlingen van Johannes vragen hem niets over Jezus. Ze vertellen hun meester gewoon over de andere persoon die doopt, en Johannes antwoordt meteen met feiten, zonder zich bezig te houden met emoties die veel mensen als legitiem zouden beschouwen. Later zal Johannes zelf vragen stellen over Jezus, en deze keer zal Jezus hem met feiten antwoorden (zie Lucas 7:18-23). Heb je ooit meegemaakt dat je gevoelens botsten met wat je wist dat goed, waar of juist was? Welke reactie zou, volgens jou, makkelijker zijn: die van de leerlingen, of die van Johannes de Doper?

#### Ik Pas Toe

`Tijdens zijn toespraak zei Johannes: ‘Hij moet groter worden en ik kleiner.’ (vers 30). Tegenwoordig, waar het begin van iets vaak meer wordt gevierd dan het einde (zoals bruiloften, nieuwe banen, eerste verjaardagen, het kopen van een huis, enzovoort), kan het moeilijk zijn om vervangen te worden of bedankt te worden. Denk eens na over momenten waarop je afscheid moest nemen om ruimte te maken voor een andere persoon of een nieuw team. Hoe zou je iemand kunnen aanmoedigen die zich in deze situatie bevindt?`

`Kunnen we, als we anderen zien werken aan dingen die we zelf ook kunnen doen of hebben gedaan, eerlijk blijven zonder hypocriet te zijn? In Romeinen 12:15 moedigt Paulus ons aan om blij te zijn met degenen die blij zijn. Maar hoe kunnen we echt blij zijn voor iemand die succes heeft als het met onszelf niet zo goed gaat?`

`Wanneer heb je voor het laatst aan iemand die al veel bewondering krijgt een compliment gegeven? Zijn er dingen of gevoelens die je tegenhouden om dit te doen? En denk je dat het een verschil zou kunnen maken voor de persoon die zijn best doet?`

#### Ik bid …

Lieve God, ik weet dat U altijd belangrijker bent dan alles. Help me alstublieft om elke dag van mijn leven respect voor U te hebben, om van U te houden en anderen over U te vertellen. Ook wil ik graag de mensen om me heen die U uitkiest om samen met mij U te dienen, waarderen en respecteren. Amen.
