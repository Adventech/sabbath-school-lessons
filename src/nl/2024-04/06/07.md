---
title:  Verdere studie
date:   08/11/2024
---

Lees Ellen White, ‘De crisis in Galilea’, blz. 312-322, en ‘In de buitenste voorhof’, blz. 515-520, in De wens der eeuwen.

'"Tot wie zullen wij heengaan". De leraars in Israël waren slaven van de vormendienst. De Farizeeën en de Sadduceeën waren het voortdurend met elkaar oneens. Jezus verlaten betekende te verdwalen onder ijveraars voor vormen en gebruiken, onder eerzuchtige mensen die op eigen eer uit waren. De discipelen hadden meer vrede en blijdschap gevonden sinds zij Jezus hadden aanvaard, dan zij vroeger hadden gekend. Hoe konden ze terugkeren naar hen, die de Vriend van zondaars hadden bespot en vervolgd? Lang hadden zij uitgezien naar de Messias. Nu was Hij gekomen en zij konden zijn tegenwoordigheid niet verlaten om zich te voegen bij hen, die zijn leven zochten en die hen hadden vervolgd omdat zij zijn volgelingen waren.

"Tot wie zullen wij gaan?"Niet van de leer van Christus, van zijn lessen van liefde en barmhartigheid naar het duister van ongeloof, naar de goddeloosheid van de wereld. Hoewel de Heiland verlaten werd door velen, die getuige waren geweest van zijn wonderen, bracht Petrus het geloof van de discipelen tot uitdrukking: "Gij zijt de Christus". Reeds de gedachte dat zij dit anker voor hun zielen zouden verliezen vulde hen met vrees en pijn. Van de Heiland verstoken te zijn betekende stuurloos rond te drijven op een donkere, stormachtige zee.’ (Ellen White, De wens der eeuwen, blz. 321.)

**Gespreksvragen**

`Bespreek met elkaar waarom sommige mensen het blij aanvaarden, wanneer ze bewijs in handen krijgen dat Jezus de Messias is en dat het christendom klopt, en waarom anderen datzelfde bewijs van de hand wijzen?`

`Welke waarheid gaat de kennis te boven dat Jezus Christus voor onze zonden is gestorven? Hoe hebben we deze cruciale waarheid leren kennen? Door wetenschap, natuurrecht, natuurlijke theologie, logica of rede? Al deze dingen kunnen ons absoluut tot geloof in een scheppende God brengen, een eerste begin, een onbewogen beweger, hoe je het ook wilt noemen – toch kan geen van deze studies, op zichzelf of gezamenlijk, ons de grootste waarheid leren die er is: dat Christus onze zonden op zich genomen heeft. Gezien dit feit – dat al deze domeinen en studierichtingen ons niet kunnen onderwijzen in het belangrijkste dat we moeten weten – hoe belangrijk is het dan de Bijbel tot onze hoogste en enige maatstaf te maken wat ons geloof betreft?`

`Waarom versterkt het ons geloof als we beseffen wat God in ons leven heeft gedaan?`
