---
title:  De hemelse Vader
date:   08/12/2024
---

Het Bijbelse narratief, ook over onze oorsprong, klinkt door in het evangelie van Johannes. ‘In het begin schiep God de hemel en de aarde.’ (Genesis 1:1) Met andere woorden: In het begin schiepen de Vader, Zoon en heilige Geest de hemel en de aarde. Ze zijn de bron van alles wat bestaat. Zij formeerden het universum, ook de mensen die het bewonen. Op onze planeet werd een unieke levensvorm geschapen, waarvan de schepping van de mens het toppunt vormde. Toen Hij de mens vormde, was het Gods bedoeling dat we in een liefdevolle relatie zouden leven, met Hem en met elkaar.

Hoe vreselijk dat Lucifer de zonde in de wereld bracht. Zonde, en wat ze teweegbrengt, verstoort onze relatie met God. Ze zet God in een kwaad daglicht. En dus nam Jezus onze menselijke natuur aan om onze kennis van God te herstellen en verlossing te brengen voor de mensheid. Toen Hij hier op aarde was, legde Jezus zijn leven in handen van de Vader en liet Hij alles afhangen van zijn leiding. ‘De Vader en Ik zijn één.’ (Johannes 10:30) ‘De Vader is in Mij en Ik ben in de Vader.’ (Johannes 10:38) ‘Als wat Ik doe niet van mijn Vader komt, geloof Me dan niet.’ (Johannes 10:37)

**Welke functies van de Vader komen aan bod in deze verzen?**

`Johannes 3:16-17; Johannes 6:57`

`Johannes 5:22, 30`

`Johannes 6:32; Johannes 14:10, 24`

`Johannes 6:45`

`Johannes 15:16; Johannes 16:23`

`Deze verzen spreken over de intieme relatie tussen de Vader en Jezus Christus, zijn Zoon. De Vader is nauw verbonden met deze wereld en heeft een hoge prijs betaald voor onze verlossing. Wat leert ons dit over Gods liefde voor ons?`
