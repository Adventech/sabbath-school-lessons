---
title:  Verdere studie
date:   13/12/2024
---

Lees Ellen White, 'Uw hart worde niet ontroerd', blz. 551-569, in De wens der eeuwen.

In hun oordeel over Jezus baseerden zijn tegenstanders zich op menselijke maatstaven, ‘ze denken als aardse mensen.’ (Johannes 8:15, BGT) Zo oordelen is waarschijnlijk nog erger dan ‘afgaan op de schijn.’ (Johannes 7:24) Ze baseerden zich op de normen en waarden van mensen, van een gevallen mensheid in een gevallen wereld, zonder de overredende sturing van de Geest (Zie: Johannes 3:3-7). Ze zagen Hem zogezegd ‘in het vlees’, maar weigerden te geloven dat Hij het vleesgeworden Woord was (Johannes 1:14). Als we zulke beperkte criteria gebruiken om Jezus te beoordelen, dan keuren we Hem volgens de maatstaven van deze wereld ( 2 Korintiërs 5:16).

‘De Trooster wordt ‘de Geest der waarheid’ genoemd. Het is zijn werk de waarheid te omschrijven en te verdedigen. Hij woont eerst in het hart als de Geest der waarheid en wordt op deze wijze de Trooster. In de waarheid schuilt troost en vrede. Werkelijke vrede of troost is in de leugen niet te vinden. Satan krijgt macht over de geest door onjuiste theorieën en overleveringen. Door de mens valse maatstaven voor te houden, misvormt hij het karakter. De heilige Geest spreekt tot het verstand door de Schriften en maakt dat de waarheid doordringt in het hart. Op deze wijze brengt Hij dwaling aan het licht en verdrijft deze uit het leven. Door de Geest der waarheid, die door Gods Woord werkt, onderwerpt Christus zijn uitverkoren volk aan zich.’ (Ellen White, De wens der eeuwen, blz. 560.)

**Gespreksvragen**

`Het eeuwige leven is God te kennen. Wat betekent het werkelijk om God te kennen, in plaats van alleen feiten over Hem op te noemen (bijvoorbeeld dat Hij almachtig is, liefdevol en een God van gerechtigheid)? Als iemand u zou vragen, ‘Weet jij wie God is?’, wat zou u dan antwoorden? Lijkt uw antwoord op wat Jezus uitleefde?`

`Hoe kunnen we Jezus’ uitspraak, ‘Uw woord is de waarheid,’ (Johannes 17:17) toepassen op ons dagelijks leven?`

`Jezus bad, ‘Ik vraag niet of U hen uit de wereld weg wilt nemen, maar of U hen wilt beschermen tegen hem die het kwaad zelf is.’ (Johannes 17:15) Waarom bepalen onze keuzes of dit gebed werkelijkheid wordt in ons leven?`
