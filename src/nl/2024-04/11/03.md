---
title:  Jezus en de Vader
date:   09/12/2024
---

De Godheid heeft ons geschapen om een persoonlijke relatie met Hem aan te gaan (Genesis 1:26-27). De zonde maakte een abrupt einde aan die relatie. Het onmiddellijke gevolg van deze scheiding blijkt wel uit het verhaal over de hof van Eden.

`Lees Genesis 3:7-9. Waaruit blijkt de breuk die de zonde veroorzaakte? Wat betekent het dat God de mens opzocht en niet andersom? `

Voor ieder mens wilde de Godheid herstellen wat de zonde veroorzaakt had. Ook als geen mens op zijn aanbod in zou gaan. Om deze relatie te vernieuwen, werd één lid van de Godheid mens. ‘Het Woord is mens geworden en heeft in ons midden gewoond [...] en wij hebben de grootheid van God gezien.’ (Johannes 1:14-18) Daardoor kreeg de mensheid zijn volheid en genade in handen. Dat kwam Jezus verkondigen. Hij vertelde over de heerlijkheid van God om de relatie, verstoord door de zonde, te herstellen. Tenminste, voor degenen die in geloof aanvaarden wat hun in Christus Jezus wordt aangeboden.

`Lees Johannes 1:1-2; Johannes 5:16-18; Johannes 6:69; Johannes 10:10, 30 en Johannes 20:28. Welke hoopvolle boodschap bieden deze verzen ons?`

`‘In Christus is het oorspronkelijke, echte, aan niets anders ontleende leven.’ (Ellen White, De wens der eeuwen, blz. 440.) Hoewel Hij de vleesgeworden Zoon was die ‘afstand had genomen’ ( Filippenzen 2:7) van al zijn voorrechten, omschreef Hij zijn bestaan op deze aarde in menselijke termen. Zijn leven beschouwde Hij dan ook als een geschenk van God. ‘De godheid van Christus is de garantie van eeuwig leven voor de gelovige.’ (Ellen White, De wens der eeuwen, blz. 440.) De mensheid erkende God niet (Johannes 17:25). Daarom stuurde Hij zijn enige Zoon (Johannes 9:4; Johannes 16:5) in de hoop dat ze Hem, de Vader, zouden leren kennen.`

`Over het universum schreef een atheïst, ‘Te midden van alle vragen die we hebben, in deze onmetelijke ruimte, wijst niets erop dat iets anders ons hulp zal bieden dan wij alleen.’ Door welke lessen van de Bijbel wordt deze atheïst op zijn vingers getikt?`
