---
title:  De Vader, de Zoon en de Geest
date:   07/12/2024
---

### Lezen

Johannes 14:10, 24; Genesis 3:7-9; Johannes 16:27-28; Johannes 16:7-11; Johannes 17:1-26

> <p>Kerntekst</p> 
> ‘Later zal de pleitbezorger, de heilige Geest, die de Vader jullie in mijn naam zal zenden, jullie alles duidelijk maken en alles in herinnering brengen wat Ik tegen jullie gezegd heb.’ Johannes 14:26

Het evangelie van Johannes is een caleidoscoop aan thema’s. Johannes beroept zich op wonderen (tekenen) om te bewijzen dat Jezus de Messias is, beloofd door de profeten. Johannes zet een reeks getuigen in om Jezus te verkondigen als de Christus. Ook gebruikt hij de ‘IK BEN’-uitspraken om zijn goddelijkheid aan te tonen. Direct in Johannes 1 ontmoeten we de drie leden van de Godheid (Johannes 1:1-4, 14, 18, 32-34). Honderden jaren lang hebben mensen talloze pogingen ondernomen de aard van de Godheid te begrijpen. Omdat ze daarin niet slagen, ontkennen ze het bestaan ervan. Wat onnozel om iets van de hand te wijzen, puur en alleen omdat het niet volledig te doorgronden is of omdat het niet past in het beperkte inzicht van het menselijke verstand.

Als je God wilt begrijpen, zo zegt Johannes, zie dan op Jezus en wat het Woord ons openbaart. Deze zienswijze knoopt heel wat losse eindjes aan elkaar: het verbindt de drie leden van de Godheid, de drie leden van de Godheid met de mensen en mensen onderling. Deze week bestuderen we hoe het Johannesevangelie de Vader, Zoon en heilige Geest omschrijft. Daarbij letten we specifiek op de passage waarin Jezus zijn vertrek aankondigt. (Johannes 13-17)

_Op sabbat 14 december bespreken we met elkaar deze les._
