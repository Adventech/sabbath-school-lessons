---
title:  Het getuigenis van Tomas
date:   13/11/2024
---

Na zijn opstanding verscheen Christus aan de leerlingen. Op dat moment hadden zij zich uit angst opgesloten in een kamer. Tomas was daar niet bij. Later hoorde hij de andere leerlingen over de opstanding vertellen, maar hij bleef twijfelen. Het verhaal paste niet in zijn plaatje over het koninkrijk. Ook zal hij zich hebben afgevraagd waarom Jezus zich aan de anderen liet zien, terwijl hij niet aanwezig was. Tomas zei, ‘Alleen als ik de wonden van de spijkers in zijn handen zie en met mijn vingers kan voelen, en als ik mijn hand in zijn zij kan leggen, zal ik het geloven.’ (Johannes 20:25) Tomas somde de voorwaarden van zijn geloof op. Deze handelwijze komt keer op keer naar voren in het Johannesevangelie. Nicodemus vroeg Jezus, ‘Hoe kan iemand geboren worden als hij al oud is?’ (Johannes 3:4) De vrouw bij de put zei: ‘Maar Heer, U hebt geen emmer en de put is diep – waar wilt U dan levend water vandaan halen?’ (Johannes 4:11) Net nadat de menigte brood en vissen te eten had gekregen, vroegen de mensen: ‘Welk teken kunt U dan verrichten?’ (Johannes 6:30)

Voortdurend komt het Johannesevangelie terug op deze ‘eerst zien, dan geloven’-instelling. Toen Jezus Tomas na de opstanding ontmoette, nodigde Hij hem uit te komen, te zien en zijn opgestane lichaam aan te raken. Daarna zei Hij wel: ‘Gelukkig zijn zij die niet zien en toch geloven.’ (Johannes 20:29)

‘God eist niet dat wij iets geloven, zonder voldoende grond te bezitten waarop ons geloof rusten kan. Zijn bestaan, zijn karakter, de geloofwaardigheid van zijn Woord, al deze dingen worden door getuigenissen gestaafd, welke een beroep op ons verstand doen en waarvoor overvloedig bewijs voorhanden is. Evenwel heeft God de mogelijkheid om te twijfelen niet weggenomen. Ons geloof moet op bewijzen en niet op schijn berusten.’ (Ellen White, Schreden naar Christus, blz. 70.) Door het Woord van God, de Schepping en door persoonlijke ervaringen hebben we onuitputtelijk bewijs gekregen om in Jezus te geloven.

`Als iemand u zou vragen, Waarom gelooft u in Jezus, wat zou u dan zeggen?`

Steeds weer brengt Johannes getuigenissen over Jezus ter sprake om ons tot een geweldige conclusie te leiden: ‘Jezus heeft in het bijzijn van zijn leerlingen nog veel meer tekenen
