---
title:  Verdere studie
date:   15/11/2024
---

‘Thomas wierp zich neer aan Jezus’ voeten met de uitroep: "Mijn HEERE en mijn God!". Jezus aanvaardde deze erkenning maar berispte op liefdevolle wijze zijn ongeloof: "Omdat gij Mij gezien hebt, hebt gij geloofd. Zalig zij die niet gezien hebben en toch geloven." Het geloof van Thomas zou Christus welgevalliger zijn geweest als hij het getuigenis van zijn broeders had willen geloven. Als de wereld het voorbeeld van Thomas in deze tijd zou volgen, zou niemand behouden worden, want iedereen die Christus aanvaardt, moet dat doen door het getuigenis van anderen. Velen die toegeven aan twijfel verontschuldigen zich door te zeggen dat zij zouden geloven als zij de bewijzen zouden hebben die Thomas kreeg van zijn metgezellen. Zij beseffen niet dat zij niet alleen dat bewijs, maar nog veel meer hebben. Velen die net als Thomas wachten tot alle twijfel uit de weg is geruimd, zullen nooit hun verlangens verwezenlijkt zien. Geleidelijk raken zij vast in hun ongeloof. Zij die zich gewennen naar de donkere kant te zien, die klagen en morren weten niet wat zij doen. Zij zaaien het zaad van twijfel en zullen een rijke oogst aan twijfel binnenhalen. Velen zullen in een tijd waarin geloof en vertrouwen onontbeerlijk zijn, ontdekken dat zij krachteloos zijn om te hopen en te geloven.’ (Ellen White, De wens der eeuwen, blz. 671.)

**Gespreksvragen**

`Laat degenen die dat willen getuigen van Jezus, zoals ook gebeurt in het Johannesevangelie. Hoewel de getuigenissen verschillen, wat zeggen mensen? Hoe getuigen ze allemaal op hun eigen manier over één en dezelfde HEER?`

`Pilatus stelde een hele filosofische vraag: ‘Wat is waarheid?’ Beantwoord die vraag op basis van onze studie in het Johannesevangelie.`

`Bestudeer de profetieën in Daniël 2 en 7. De mensen in de tijd van Jezus hadden deze twee hoofdstukken ook. Welk groot voordeel hebben wij nu dat zij toen niet hadden, in de zin dat wij deze profetieën in vervulling hebben zien gaan en dus nog meer redenen hebben om te geloven?`
