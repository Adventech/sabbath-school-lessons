---
title:  Gelukkig zijn zij die niet zien en toch geloven
date:   09/11/2024
---

### Lezen

Johannes 8:54-58; Genesis 12:3; Romeinen 4:1-5; Johannes 12:1-8; Johannes 19:4-22; Johannes 20:19-31; Daniël 2; Daniël 7

> <p>Kerntekst</p> 
> ‘Jezus zei tegen hem: "Omdat je Me gezien hebt, geloof je. Gelukkig zijn zij die niet zien en toch geloven."’ Johannes 20:29

In het evangelie van Johannes getuigen allerlei soorten mensen – mensen met verschillende achtergronden, geloofsovertuigingen en ervaringen – over Jezus. ‘Daar is het lam van God!’ (Johannes 1:36) ‘Wij hebben de messias gevonden!’ (Johannes 1:41) ‘We hebben de man gevonden over wie Mozes geschreven heeft!’ (Johannes 1:45) ‘Rabbi, U bent de Zoon van God, U bent de koning van Israël!’ (Johannes 1:49) ‘Zou dat niet de messias zijn?’ (Johannes 4:29) ‘Wij hebben Hem zelf gehoord en we weten dat Hij werkelijk de redder van de wereld is.’ (Johannes 4:42) ‘Naar wie zouden wij moeten gaan, Heer? U spreekt woorden die eeuwig leven geven.’ (Johannes 6:68) ‘Ik geloof dat U de messias bent, de Zoon van God die naar de wereld zou komen.’ (Johannes 11:27) ‘Ik was blind en nu kan ik zien.’ (Johannes 9:25) ‘Hier is Hij, uw koning.’ (Johannes 19:14) ‘Ik zie niet waaraan Hij schuldig is.’ (Johannes 19:6) ‘Mijn Heer, mijn God!’ (Johannes 20:28)

Wie waren deze mensen? Wat bracht hen ertoe op hun manier over Jezus te getuigen?

_Op sabbat 16 november bespreken we met elkaar deze les._
