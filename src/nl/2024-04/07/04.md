---
title:  Pilatus - een onwetende getuige
date:   12/11/2024
---

Jezus bevestigt deze rode draad in het Johannesevangelie maar al te vaak om aan te geven dat zijn tijd of uur om gekruisigd te worden nog niet gekomen was (Johannes 2:4; Johannes 7:6, 8, 30; Johannes 12:7, 23, 27; Johannes 13:1; Johannes 17:1). Nu was die tijd aangebroken. Jezus was gearresteerd in de hof van Getsemané, voor Annas geleid, toen naar Kajafas gebracht en daarna tweemaal naar Pilatus. Op elk moment van Jezus’ leven zet Johannes allerlei getuigen in om te bevestigen dat Jezus de Christus is. Nu beroept hij zich op Pilatus, de gouverneur die Jezus terecht moest stellen. Aan dit getuigenis hangt een groot gewicht: Pilatus was een Romein, een gouverneur en een rechter. De meeste andere getuigen waren Joden en gewone burgers.

`Lees Johannes 18:38; Johannes 19:4-22. Waarom past Pilatus’ oordeel bij het thema in het Johannesevangelie?`

In alle vroegte werd Jezus op vrijdagochtend voor Pilatus geleid (Johannes 18:28). Pilatus’ voornemen was de gevangene snel aan zijn lot te onderwerpen. Toch trok Jezus’ verschijning Pilatus’ aandacht. Aandachtig verhoorde de gouverneur Jezus en kreeg te horen: ‘Ik ben geboren en naar de wereld gekomen om van de waarheid te getuigen, en ieder die de waarheid is toegedaan, luistert naar wat Ik zeg.’ (Johannes 18:37) Hoewel de gouverneur Jezus uiteindelijk ter dood veroordeelde, verklaarde hij driemaal dat Jezus onschuldig was (Johannes 18:38; Johannes 19:4, 6). Bovenaan het kruis liet hij de woorden beitelen: ‘Jezus van Nazaret, koning van de Joden,’ (Johannes 19:19) zijn laatste getuigenis over wie Jezus is. Ondanks zijn verklaring van Jezus’ onschuld, legde hij Hem de doodstraf op. Pilatus stond oog in oog met de Waarheid in eigen persoon en toch – terwijl de menigte Hem treiterde – veroordeelde Pilatus Jezus ter dood. Wat een tragisch voorbeeld van iemand die geen gehoor gaf aan wat zijn geweten en hart hem vertelden dat juist was!

`Hoe gevaarlijk is het ons te schikken naar wat de menigte vindt, of zelfs wil, waardoor we niet handelen naar wat we weten dat goed is?`

`Lees Johannes 20:19-31. Wat leert Tomas’ ervaring ons over geloof en twijfel? Welke grote fout beging Tomas?`
