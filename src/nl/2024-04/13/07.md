---
title:  Verdere studie
date:   27/12/2024
---

Gods zienswijze is heel anders dan die van mensen. God deelt zijn gedachten met ons via zijn Woord, de Bijbel, onder de leiding van de heilige Geest. De keuze is aan ons om in duisternis te wandelen of het licht te aanvaarden dat van Jezus Christus komt, zoals geopenbaard in zijn Woord. Deze beslissing heeft ook onvermijdelijk tot gevolg dat we ons geheel en al overgeven aan Jezus Christus, de Zoon van God en Verlosser van de mensheid. Door de kracht van de heilige Geest heeft God de Vader ons – door het leven, de dood en de opstanding van Jezus – getoond hoe ver zijn liefde reikt. We kennen Jezus omdat zijn leven, dood en opstanding opgetekend staan in Gods Woord.

‘Gods engelen gaan steeds heen en weer van de aarde naar de hemel en terug. De wonderen van Christus voor de beproefden en lijdenden zijn gedaan door Gods macht, door het werk van de engelen. Door Christus en door de dienst van zijn hemelse boden komt iedere zegen van God tot ons. Door mens te worden verenigt onze Heiland zijn belangen met die van de gevallen kinderen van Adam, terwijl Hij door zijn goddelijkheid beslag legt op Gods troon. Zo is Christus het verbindingsmiddel van de mens met God en van God met de mens.’ (Ellen White, De wens der eeuwen, blz. 109.)

**Gespreksvragen**

`In welk verhaal uit het Johannesevangelie De westerse geschiedenis van het ziet u Gods liefde en zijn karakter het meest? Deel met de klas waarom juist dat verhaal u zo raakt.`

`Hoe kan iemand tot de waarheid komen?`

` Waarom is het zo moeilijk je eigen ‘ik’ niet mee te laten wegen in het achterhalen van de waarheid? Zijn we daar ooit toe in staat of zal ons mens-zijn tot op zekere hoogte altijd bepalend zijn in onze interpretatie van de Schrift? Waarom moeten we dat feit erkennen? Waarom kan nederigheid ons helpen onze vooroordelen te onderwerpen aan Gods Woord?`

`De westerse geschiedenis van het christendom is gevuld met vreselijke voorbeelden wat er gebeurt als Gods Woord moet onderdoen voor de politieke belangen en vooroordelen van mensen. Welke voorbeelden zijn dat zoal? Wat leert het ons over het gevaar dat loert zodra menselijke ideeën het voornaamste filter worden om de Bijbel te ‘interpreteren’?`

`Hoe zou u de centrale boodschap van het Johannesevangelie samenvatten? Wat wil het ons vooral bijbrengen?`
