---
title:  Verdieping
date:   27/12/2024
---

## Epiloog: Jezus en zijn Woord

### Johannes 21:1-19

#### IJsbrekervraag

`Hoe zou je het verschil tussen ‘kennismaken’ en ‘ontmoeten’ kunnen omschrijven?`

#### Ik Verken

We bevinden ons na de opstanding van Jezus. Hij is al een paar keer aan zijn leerlingen verschenen en Hij verschijnt opnieuw aan sommigen van hen. Deze keer is Hij op het strand, waar zijn leerlingen de hele nacht vruchteloos hebben gevist. Het verhaal is interessant, want de leerlingen wisten niet dat het Jezus was die hen vroeg hun netten aan de rechterkant van de boot uit te werpen. Het is als gevolg van de overvloedige vangst dat ze de Messias herkennen. Ondertussen nodigt Jezus hen uit om met Hem te komen eten op het strand en maakt Hij gebruik van de gelegenheid om het geloof van Petrus te herstellen en hem opnieuw uit te nodigen Hem te volgen. Dit verhaal geeft verschillende aanwijzingen die ons wijzen op de verbinding tussen het kennen van Jezus en zijn Woord. We zien allereerst de zorg van Jezus om zijn leerlingen te ontmoeten. Vervolgens zien we het moment van herkenning door Johannes na de wonderbaarlijke visvangst. Dan komt de tijd van de maaltijd, waar alles door de Heer was voorbereid; door zijn uitnodiging wisten de discipelen dat Hij het was. Uiteindelijk is het gesprek tussen Jezus en Petrus onthullend over het wezen en de aard van Christus.

#### Ik observeer

**Vers 1:**

`Hierna verscheen Jezus weer aan de leerlingen.’ Waarom denk je dat de auteur het nodig vond om deze opmerking te maken? En wat zou de betekenis kunnen zijn van deze daad van ‘zich tonen’?`

**Verzen 5-7:**

`Hoe kunnen we verklaren dat de discipelen onmiddellijk ingingen op de uitnodiging om hun net in zee te werpen, terwijl ze niet wisten dat het Jezus was die hun dat vroeg? Wat was voor hen de aanleiding om Jezus te herkennen?`

**Verzen 10-14:**

`Jezus nodigt hen uit een maaltijd te delen. Waarom was dit zo belangrijk voor Hem? Wat toonde Hij aan zijn discipelen door dit gebaar?`

**Verzen 15-17:**

`In deze verzen zien we dat Jezus Petrus uitnodigt om een emotionele, spirituele en relationele reis te ondernemen. Hoe kunnen we deze reis beschrijven ?`

**Vers 19:**

`Aan het begin van Jezus’ bediening had Petrus al deze uitnodiging van Jezus ontvangen om Hem te volgen. Waarom vond Jezus het noodzakelijk deze uitnodiging nu te herhalen?`

#### Ik Pas Toe

`Dit verhaal benadrukt de zorg van Christus voor zijn mensen. Hoe kan dit incident bemoedigend zijn voor ons als volgelingen van Christus?`

`Wat betekent het echt om Jezus te kennen? Over welke kennis spreken we dan? Wat moeten we doen om Hem beter te leren kennen?`

`Welke relatie bestaat er tussen het kennen van Christus en het kennen van zijn Woord? En als Jezus ons dezelfde vragen zou stellen als aan Petrus, hoe zouden we dan antwoorden?`

`Wat houdt het voor jou in om Jezus te volgen?`

Johannes 21:15-17

Hij zei: ‘Weid mijn lammeren.’ Nog eens vroeg Hij: ‘Simon, zoon van Johannes, heb je Me lief?’ Hij antwoordde: ‘Ja, Heer, U weet dat ik van U houd.’ Jezus zei: ‘Hoed mijn schapen,’ en voor de derde maal vroeg Hij hem: ‘Simon, zoon van Johannes, houd je van Me?’ Petrus werd verdrietig omdat Hij voor de derde keer vroeg of hij van Hem hield. Hij zei: ‘Heer, U weet alles, U weet toch dat ik van U houd.’Jezus zei: ‘Weid mijn schapen

#### Ik bid …

Jezus verlangt ernaar zich aan ons te laten zien. Hij verlangt ernaar zich in ons leven te openbaren en in onze intimiteit te komen. De uitnodiging om met Hem te eten staat er nog steeds, het klinkt nog steeds vandaag. Hij wil dat we Hem kennen en niet alleen maar experts worden in wat er over Hem gezegd is. Laten we dus bidden tot onze God dat Hij ons altijd zal toestaan Hem te zien en onze ogen op Hem te richten in alle omstandigheden. Amen.
