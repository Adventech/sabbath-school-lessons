---
title:  Epiloog - Jezus en zijn Woord kennen
date:   21/12/2024
---

### Lezen

Johannes 21; Johannes 11:9-10; Johannes 8:42-44; Johannes 4:46-54; 2 Timoteüs 3:16; Johannes 15:1-11.

> <p>Kerntekst</p> 
> ‘U bestudeert de Schriften en u denkt daardoor eeuwig leven te hebben. Welnu, de Schriften getuigen over Mij.’ Johannes 5:39

Net als bij Marcus eindigt ook het Johannesevangelie met een ontmoeting in Galilea. Deze laatste les over Johannes draait om die ontmoeting. Deze gebeurtenis is verbonden met het thema hoe we Jezus leren kennen en zijn Woord – een onderwerp dat de spil vormt van het vierde evangelie. Hoewel ze meer dan drie jaar met Jezus hadden doorgebracht, waren de leerlingen totaal niet voorbereid op de kruisiging en opstanding. En dat terwijl Jezus hun steeds had voorspeld wat er gebeuren zou. Jammer genoeg geloofden ze Hem niet op zijn woord.

Vandaag de dag lopen wij het gevaar dat ook te doen: we luisteren en lezen Gods Woord misschien wel, maar we leven er niet naar; we eigenen ons het niet toe; we gehoorzamen het niet. We erkennen het niet als het licht dat onze gedachten en daden zou moeten aansturen. Jammer genoeg geldt dit voor vele christenen, die zich er misschien niet eens bewust van zijn.

In deze les, de laatste studie van Johannes, laten we de centrale boodschap van het evangelie de revue passeren. Dit zal ons helpen om geen oppervlakkige 13 kennis over Jezus te hebben, maar een diepgaande band met Hem op te bouwen en dagelijks te groeien in Hem en in zijn Woord.

_Op sabbat 28 december bespreken we met elkaar deze les._
