---
title:  Christus, de Messias - getuigen
date:   19/10/2024
---

### Lezen

Johannes 1:19-23; Jesaja 40:1-5; Johannes 1:29-37; Romeinen 5:6; Johannes 1:35-39; Johannes 1:43-51; Johannes 3:1-21

> <p>Kerntekst</p> 
> ‘Jezus zei: "Werkelijk, Ik verzeker u, alleen wie opnieuw geboren wordt, kan het koninkrijk van God zien."’ Johannes 3:3

Vanuit de Bijbel bewees Jezus dat Hij was wie Hij beweerde te zijn. Bijvoorbeeld door het vers, ‘Voorwaar, voorwaar, Ik zeg u: Wie in Mij gelooft, heeft eeuwig leven.’ (Johannes 6:47 (Herziene Statenvertaling)) En dat is nog maar het begin. Denk eens aan dat Hij water in wijn veranderde; duizenden te eten gaf door een paar broden; de zoon van de hoveling genas; de man beter maakte bij het bad van Betzata; het zicht teruggaf aan iemand die blind was geweest vanaf zijn geboorte; Lazarus uit de dood wekte. De apostel haalt allerlei gebeurtenissen en mensen aan: Joden, heidenen, rijk, arm, mannen, vrouwen, heersers, middenstanders, opgeleiden en onopgeleide mensen– om over Jezus te getuigen.

Johannes benut zelfs het getuigenis van de Vader en de Schriften om te bewijzen wie Jezus is. Deze week komt eerst het krachtige getuigenis van Johannes de Doper aan bod. Daarna volgen andere ooggetuigen: Andreas en Simon Petrus, Filippus en Natanaël en zelfs een zeer onverwachte ooggetuige, de farizeeër Nicodemus. Een andere getuige verschuilt zich in de coulissen (de discipel bij Andreas in Johannes 1:35, 40) – Johannes zelf.

_Op sabbat 26 oktober bespreken we met elkaar deze les._
