---
title:  Verdere studie
date:   25/10/2024
---

Lees Ellen White, ‘Nicodemus’, blz. 129-139, in De wens der eeuwen.

'Nicodemus ‘onderzocht de Schriften op nieuwe wijze, niet om een gedachte te bespreken, maar om leven voor de ziel te ontvangen. Hij begon het koninkrijk der hemelen te zien, toen hij zich onderwierp aan de leiding van de heilige Geest [...] Wij ontvangen Gods genade door het geloof, maar het geloof maakt ons niet zalig. Het kan niets verdienen. Het is de hand waarmee wij Christus aangrijpen en zijn verdiensten, het geneesmiddel tegen de zonde, ons toe-eigenen. Wij kunnen onszelf niet bekeren zonder de hulp van Gods Geest [...] Hoe worden wij dan gered? Zoals Mozes de slang in de woestijn heeft verhoogd, zo is de Zoon des mensen verhoogd en iedereen die is verleid en door de slang is gebeten, kan opzien en leven. "Zie het Lam Gods dat de zonden der wereld wegneemt." (Johannes 1:29) Het licht van het kruis openbaart Gods liefde. Die liefde trekt ons tot Hem. Als wij geen weerstand bieden aan die liefde, zullen wij naar de voet van het kruis worden geleid, vol berouw over de zonden die de dood van de Heiland veroorzaakt hebben. Dan wekt Gods Geest door het geloof nieuw leven in de ziel. Ons denken en willen wordt ondergeschikt aan de wil van Christus. Het hart en het verstand worden herschapen naar het beeld van Hem, die in ons werkt om alles aan zich te onderwerpen. Dan wordt Gods wet geschreven in verstand en hart en kunnen wij met Christus zeggen: "Ik heb lust om uw wil te doen, mijn God." (Psalm 40:8) ’ (Ellen White, De wens der eeuwen, blz. 137-138.)

**Gespreksvragen**

`zijn dienstwerk vanuit een menselijk perspectief? Terwijl u over die vraag nadenkt, stel uzelf ook de belangrijke vraag: Wat betekent ‘succes’ als het geestelijke zaken betreft?`

`Een tijdje later twijfelde Johannes de Doper toch behoorlijk (Matteüs 11:2-3; Lucas 7:19). Wat veroorzaakte zijn twijfel? Wat kunnen we hieruit leren om sterk te blijven staan in ons geloof?`

`Bespreek met elkaar hoe iemand zoals Nicodemus, een leider in de ware kerk, iemand die veel kennis van zaken had, in geestelijk opzicht zo onwetend kon zijn over wat er werkelijk toe deed. Wat kunnen we leren van zijn voorbeeld?`
