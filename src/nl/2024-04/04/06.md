---
title:  Het getuigenis van Nicodemus
date:   24/10/2024
---

` Lees Johannes 3:1-21. Waarom sluit Nicodemus’ getuigenis aan bij het thema in het Johannesevangelie? `

Nicodemus was een gerespecteerd onderwijzer in Israël en een vermogend lid van het Sanhedrin. Om meerdere redenen speelt zijn getuigenis een belangrijke rol in het evangelie van Johannes. Hij noemde Jezus ‘Rabbi’ en zag Jezus’ wonderen als een bewijs voor zijn goddelijke zending. Nog voordat Nicodemus wist wat hij deed, bewees hij dus al dat Jezus de Messias is. Nicodemus zelf zag de tekenen als een bewijs voor Jezus’ goddelijke roeping. Hij had alleen niet door dat de tekenen op Jezus wezen als de vervulling van oudtestamentische profetieën over de Messias. Daarom twijfelde Nicodemus: hij herkende Jezus nog niet als de Christus.

`Lees Johannes 3:3-21. Hoe blijkt uit Jezus’ woorden dat Hij Nicodemus doorzag?`

Jezus kent het hart van ieder mens. Zijn antwoord op Nicodemus komt misschien wat scherp over, maar Hij dringt simpelweg door tot de kern. Hoewel de Joden geloofden dat de heidenen bekeerd moesten worden, begrepen ze niet dat zij, het gekozen volk, ook zelf tot geloof moesten komen. Waar je ook vandaan komt, naar welke kerk je ook gaat, niemand is van zijn geboorte af verlost. Het bijzondere erfdeel van de Joden, aan Abraham gegeven, bood hun uitzonderlijke voorrechten, (Zie: Romeinen 3:1-2) daar is geen twijfel over mogelijk. Toch was dat niet genoeg. Jezus vertelde Nicodemus dan ook iets ondenkbaar: hij, een onderwijzer en leider in Israël, moest opnieuw geboren worden! Vervolgens hield Jezus Nicodemus zijn geestelijke onwetendheid voor ogen: '‘’Begrijpt u dit niet", zei Jezus, "terwijl u een leraar van Israël bent?’’ (Johannes 3:10)' Hoe kunt u, een erkend onderwijzer, dit niet inzien? Wat een terechtwijzing! Welke vragen Nicodemus bij dat gesprek ook had over Jezus, later sloot hij zich aan bij Jezus’ volgelingen (Zie: Johannes 19:39).

`Wat betekent het ‘opnieuw geboren te worden’? Waarom legt Jezus er zo’n nadruk op?`
