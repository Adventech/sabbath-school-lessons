---
title:  Het getuigenis van Johannes de Doper
date:   20/10/2024
---

Zoals we vorige week hebben gelezen, begint het evangelie van Johannes met Jezus Christus, het Woord, zijn eeuwig bestaan nog voordat de wereld geschapen werd. In diezelfde proloog verschijnt ook Johannes de Doper op het toneel om van Jezus te getuigen. Ten tijde van Jezus’ komst keek een aantal Joden uit naar twee messiassen, een priesterlijke en een koninklijke. Johannes windt er geen doekjes om: Johannes de Doper maakte er geen aanspraak op één van deze messiassen te zijn. Hij getuigde van die ene ware Messias.

`Lees Johannes 1:19-23. Hoe omschreef Johannes de Doper zijn dienstwerk en boodschap?`

De religieuze leiders stuurden priesters en Levieten om Johannes te vragen wie hij was. Omdat de messiaanse verwachtingen hoog opliepen in Judea, stond er veel druk op de Doper om zijn relatie tot die verwachtingen goed uit te leggen. Hij was niet het Licht. Hij was door God gezonden om te getuigen van het Licht en de wereld voor te bereiden op de komst van de messias (Johannes 1:6-8). Daarom antwoordde hij hen ronduit met de woorden: ‘Ik ben niet de Messias.’ (Johannes 1:20) Johannes doopte met water, terwijl Christus met de Geest gedoopt zou worden (Johannes 1:26, 33). Johannes was het niet waard de riemen van Jezus’ sandalen los te maken (Johannes 1:27). Christus stond boven Johannes, omdat Hij er al was nog voor Johannes geboren werd (Johannes 1:30). Jezus was de Zoon van God. Johannes baande slechts de weg voor Hem (Johannes 1:34).

`Lees Jesaja 40:1-5 en Johannes 1:23. Waarom verwijst Johannes naar het Oude Testament? `

In een tijd van verharde en met stenen gevulde wegen werden dienaren soms al vooruitgestuurd naar de koning om de bestrating van de paden te egaliseren en scherpe bochten zo begaanbaar mogelijk te maken voor de komst van de koning. De profetie had het al aangegeven: Johannes zou eerst komen om de mensen voor te bereiden op de komst van Jezus.

`Hoe kunnen wij als zevendedagsadventisten in de voetsporen van Johannes de Doper? Welke overeenkomsten zijn er?`
