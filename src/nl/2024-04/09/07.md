---
title:  Verdere studie
date:   29/11/2024
---

Lees Ellen White, ‘God met ons’, blz. 11-17; ‘Strijd’, blz. 497-504, in De wens der eeuwen.

‘Door zich te vernederen en de menselijke natuur aan te nemen heeft Christus een karakter geopenbaard dat lijnrecht tegengesteld is aan Satans karakter. Maar Hij ging nog verder op de weg van vernedering. "In zijn uiterlijk als mens bevonden, heeft Hij zich vernederd en is gehoorzaam geworden tot de dood, ja de dood van het kruis." (Filippenzen 2:8) Zoals de hogepriester zijn prachtig hogepriesterlijk gewaad aflegde en dienst deed in het witte linnen gewaad van de gewone priester, nam Christus de gedaante van een dienstknecht aan en bracht het offer, waarbij Hij zelf de priester en tevens het offer was. "Om onze overtredingen werd Hij doorboord, om onze ongerechtigheden verbrijzeld; de straf die ons de vrede aanbrengt, was op Hem." (Jesaja 53:5) Christus werd behandeld zoals wij verdienen, opdat wij behandeld zouden worden zoals Hij dat verdient. Hij werd veroordeeld voor onze zonden, waaraan Hij geen deel had, opdat wij gerechtvaardigd zouden worden door zijn gerechtigheid, waaraan wij geen deel hadden. Hij onderging de dood die voor ons bestemd was, opdat wij het leven zouden ontvangen dat Hem toebehoorde. "Door zijn striemen is ons genezing geworden."' (Ellen White, De wens der eeuwen, blz. 15-16.)

**Gespreksvragen**

`Jezus zette alles op alles om deze wereld te redden. Hoe kunt u deze prachtige waarheid met anderen delen om hen tot geloof in Hem te brengen?`

`Wat bepaalt of je beslissingen neemt vanuit een menselijk, werelds oogpunt of op basis van goddelijke openbaring?`

`Welke rol spelen logica en rede in ons begrip van Gods Woord? Welke logische en rationele redenen hebben we om tot geloof te komen? Waarom wijzen onderwerpen, zoals de vervulling van profetieën of de indrukwekkende schoonheid en complexiteit van de geschapen wereld, ons logischerwijs en rationeel gezien op het bestaan van God en op de waarheid over het verlossingsplan?`

`Bespreek uw antwoord op de laatste vraag bij dinsdag. Wat is het fundament van uw geloof? Als iemand u zou vragen waarom u in Jezus gelooft en de beloftes van het evangelie, wat zou u dan antwoorden?`
