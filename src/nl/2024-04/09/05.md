---
title:  De bron van leven verwerpen
date:   27/11/2024
---

De meest tragische verhalen in de Bijbel staan opgetekend in het boek Johannes. ‘Het licht schijnt in de duisternis en de duisternis heeft het niet in haar macht gekregen [...] Het Woord was in de wereld, de wereld is door Hem ontstaan en toch kende de wereld Hem niet. Hij kwam naar wat van Hem was, maar wie van Hem waren hebben Hem niet ontvangen.’ ( Johannes 1:5, 10-11) De grote ‘IK BEN’ werd door zijn eigen mensen verstoten. Geen wonder dat Paulus ons waarschuwt, ‘Blijf ook nu op God vertrouwen, dan zullen jullie een grote beloning krijgen.’ (Hebreeën 10:35 (Bijbel in Gewone Taal)) Keer op keer verwierpen ze Christus omdat de mensen zijn Woord niet wilden aanvaarden.

‘De moderne manier van denken begint bij twijfel. Mensen zetten vraagtekens bij van alles en nog wat om vast te stellen wat waarheid is. Wat de vuurproef doorstaat, nemen ze aan als rotsvaste kennis. Daar stellen ze hun vertrouwen in. Sommigen passen dezelfde werkwijze toe op de Bijbel. Ze trekken alles in twijfel vanuit een wetenschappelijk, geschiedkundig, psychologisch, filosofisch, archeologisch of geologisch perspectief, alleen maar om te achterhalen wat waarheid is in de Bijbel. Juist deze methode creëert en versterkt het wantrouwen in de geloofwaardigheid van de Schrift. Geen wonder dat Christus vroeg, ‘Maar als de Mensenzoon komt, zal Hij dan geloof vinden op aarde?’ (Lucas 18:8)’ (E. Edward Zinke & Roland Hegstad, The Certainty of the Second Coming, (Hagerstown, MD: Review and Herald Publishing Association, 2000), blz. 96.)

`Lees Numeri 13:23-33. Wat gaf de doorslag in de boodschap van de verkenners uit Kanaän?`

Bij Kades begingen de Hebreeërs de fout aan het Woord van God te twijfelen. God had hun de opdracht gegeven het land te betreden en in te nemen. Twaalf verkenners werden naar Kanaän gestuurd om het land te bespieden. Ze kwamen terug met twee verschillende berichten. Het overgrote deel gaf een negatief verslag. Er waren reuzen in het land, ommuurde steden, wapens die we nooit eerder hebben gezien en goedgetrainde legers. Wij daarentegen zijn slechts slaven geweest in het land van Egypte en hebben nauwelijks militaire ervaring opgedaan. Tien verkenners zagen het niet zitten door het overweldigende bewijs dat ze vanuit menselijk oogpunt hadden verzameld. Twee verkenners durfden het aan doordat ze hun vertrouwen stelden in de overweldigende kracht van Gods Woord.

`Hoe voorkomen we dezelfde fout te maken? Waarom moeten we er tegelijkertijd ook voor waken achteloos te worden, dat we iets doms doen in de overtuiging Gods wil te doen en dus nooit zullen struikelen? `
