---
title:  Bron van leven
date:   23/11/2024
---

### Lezen

Johannes 1:4; Johannes 10:10; Johannes 1:12-13; Johannes 6:61-68; Numeri 13:23-33; Matteüs 4:1-4

> <p>Kerntekst</p> 
> ‘Ik ben de weg, de waarheid en het leven. Niemand kan bij de Vader komen dan door Mij.’ Johannes 14:6

Toen Jezus in het Johannesevangelie gevraagd werd wie Hij was, bleek zijn goddelijkheid uit het antwoord dat Hij gaf. ‘IK BEN’ wees onmiskenbaar op de Heer zelf die aan Mozes was verschenen in de brandende braamstruik. ‘Ik ben die er zijn zal,’ (Exodus 3:14) zei God tegen Mozes. Diezelfde God, de ‘IK BEN’, ‘is mens geworden en heeft in ons midden gewoond, vol van genade en waarheid, en wij hebben zijn grootheid gezien, de grootheid van de enige Zoon van de Vader.’ (Johannes 1:14) De grote ‘IK BEN’ vormt de spil van het Johannesevangelie. Denk maar aan de kerntekst van deze week: ‘Ik ben de weg, de waarheid en het leven.’ (Johannes 14:6)

De ‘IK BEN’ is het licht van deze wereld, het brood des levens, de poort of deur voor de schapen, de goede herder en de ware wijnstok. Deze week bestuderen we opnieuw hoe God zichzelf openbaart in het Johannesevangelie. Ook stellen we onszelf weer de vraag waarom sommigen Hem afwezen, welk krachtig bewijs ze ook kregen dat Jezus de Messias was. Dit onderwerp is enerzijds van belang voor ons om niet dezelfde fout te maken, anderzijds om mensen te helpen niet in die valkuil te vallen.

_Op sabbat 30 november bespreken we met elkaar deze les._
