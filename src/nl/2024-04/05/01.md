---
title:  Het getuigenis van de Samaritanen
date:   26/10/2024
---

### Lezen

Johannes 4:1-42; Johannes 3:26-30; Jeremia 2:13; Zacharia 14:8; Ezechiël 36:25-27

> <p>Kerntekst</p> 
> ‘Ze zeiden tegen de vrouw: "Wij geloven nu niet meer om wat jij gezegd hebt, maar we hebben Hem zelf gehoord en we weten dat Hij werkelijk de redder van de wereld is."’ Johannes 4:42

Wie waren de Samaritanen precies? In 722 voor Christus veroverden de Assyriërs het noordelijke rijk van Israël. Zo hoopten ze politieke stabiliteit te creëren. Daarna verspreidden ze hun ballingen door heel hun rijk. Ook regelden ze dat ballingen uit andere gebieden het noordelijke koninkrijk bewoonden. Die ballingen werden de Samaritanen genoemd; zij gaven hun eigen draai aan het Judaïsme. De Joden en Samaritanen stonden niet op goede voet met elkaar. Zo staken de Samaritanen een stokje voor de wederopbouw van de tempel na de terugkeer van de Joden uit Babylon. In de tussentijd hadden de Samaritanen een eigen tempel gebouwd op de berg Gerizim. In 128 voor Christus liet de Joodse heerser Johannes Hyrcanus die tempel vernietigen.

In de tijd van Christus was die vijandigheid er nog steeds. De Joden lieten Samaria zoveel mogelijk links liggen. Ze dreven handel met hen, maar daar bleef het dan ook bij. De Joden leenden niets van de Samaritanen en wilden niet bij hen in het krijt staan. Binnen deze context vertelt Johannes over een ontmoeting tussen Jezus, de vrouw bij de put en de inwoners van de Samaritaanse stad Sichar.

_Op sabbat 2 november bespreken we met elkaar deze les._
