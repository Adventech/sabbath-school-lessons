---
title:  Verdere studie
date:   01/11/2024
---

Lees Ellen White, ‘Bij de Jakobsbron’, blz. 144-153, in De wens der eeuwen.

‘Zodra de vrouw de Heiland had gevonden, bracht zij anderen tot Hem. Ze bleek een doeltreffender zendeling dan zijn eigen discipelen. De discipelen zagen niets in Samaria dat aangaf dat het een veelbelovend zendingsveld was. Ze dachten niet aan een groot werk dat in de toekomst gedaan moest worden. Zij zagen niet dat om hen heen de velden wit waren om te oogsten. Maar door de vrouw die zij verachtten, werd een hele stad ertoe gebracht naar de Heiland te luisteren. Dadelijk bracht zij het licht naar haar landgenoten. Deze vrouw laat zien wat een werkelijk geloof in Christus doet. Iedere discipel van Gods koninkrijk is een zendeling. Wie drinkt van het levende water wordt een fontein van leven. De ontvanger wordt een gever. De genade van Christus in het leven is als een bron in de woestijn, die opwelt om iedereen te verfrissen en hen, die op het punt staan om te komen, verlangend van het water des levens te doen drinken.’ (Ellen White, De wens der eeuwen, blz. 153.)

**Gespreksvragen**

`Bespreek uw antwoord op de laatste vraag op zondag. Zeg waar het op staat. Welke (on)geschreven regels en vooroordelen uit uw eigen cultuur weerhouden u ervan aan anderen te getuigen?`

`Waarom denkt u dat de Samaritanen Jezus hartelijker ontvingen dan zijn eigen volk?`

`Stel uzelf voor in de schoenen van de Samaritaanse vrouw te staan. Ze ontmoet een volstrekte vreemdeling die haar zegt haar diepste geheimen te kennen. Hoe kon iemand, een vreemdeling zelfs, hiervan op de hoogte zijn? Geen wonder dat Jezus indruk op haar maakte! Wat doet het met u dat de HEER alles over ons weet, zelfs de diepste, meest donkere geheimen die we voor iedereen verbergen? Als u kijkt naar hoe Hij met haar omging, hoe zal Hij dan met ons omgaan, al kent Hij onze geheimen? Hoe kan die waarheid u bemoedigen?`

`Welke thema’s in het Johannesevangelie komen ook naar voren in Jezus’ dienstwerk voor de Samaritaanse vrouw bij de put?`
