---
title:  Wegwijzers
date:   28/09/2024
---

### Lezen

Johannes 2:1-11; Johannes 4:46-54; Johannes 5:1-16; Marcus 3:22-23; Matteüs 12:9-14; Johannes 5:16-47.

> <p>Kerntekst</p>
> ‘Jezus heeft in het bijzijn van zijn leerlingen nog veel meer tekenen verricht, die niet in dit boek staan, maar deze zijn opgeschreven opdat u gelooft dat Jezus de messias is, de Zoon van God, en opdat u door te geloven leven ontvangt door zijn naam.’ Johannes 20:30-31

Waarom schreef Johannes zijn evangelie? Wilde hij Jezus’ wonderen onder de loep nemen? Of ging zijn aandacht specifiek uit naar wat Jezus leerde? Waarom besloot hij zijn woorden als zodanig op papier te zetten? Onder de invloed en leiding van de heilige Geest geeft Johannes zelf antwoord op die vraag. Hij legt uit dat er nog meer te zeggen was over het leven van Christus (Johannes 21:25), maar dat hij de verhalen schreef ‘opdat u gelooft dat Jezus de Messias is, de Zoon van God, en opdat u door te geloven leven ontvangt door zijn naam.’ (Johannes 20:31)

Deze week kijken we naar een paar van Jezus' eerste wonderen, van het veranderen van water in wijn tijdens een bruiloft tot het genezen van iemands zieke zoon en het gezond maken van een man bij Betzata.Johannes omschrijft deze wonderen als ‘tekenen’. Daar bedoelt hij niet mee dat ze als een verkeersbord aanwijzingen gaven. Integendeel, met ‘tekenen’ duidt Johannes op een wonderlijke gebeurtenis die op een diepere realiteit wijst: Jezus als de Messias. In elk verhaal dat hij schrijft, komen mensen ter sprake die uit geloof handelden. Hun getuigenis nodigt ons uit hun voorbeeld te volgen.

_Op sabbat 5 oktober bespreken we met elkaar deze les._
