---
title:  Verdere studie
date:   04/10/2024
---

Jezus had hem [de verlamde man] geen goddelijke hulp beloofd. De man had kunnen twijfelen en zijn laatste kans op genezing kunnen verliezen. Maar hij geloofde de woorden van Christus en omdat hij ernaar handelde, kreeg hij kracht. Wij kunnen door hetzelfde geloof geestelijk genezen worden. Wij zijn door de zonde gescheiden van het leven met God. Onze geest is verlamd. Wij kunnen uit eigen kracht evenmin een heilig leven leiden als de verlamde man in staat was om te lopen [...] Deze wanhopige, strijdende mensen moeten omhoog kijken. De Heiland buigt zich over degenen, die Hij met zijn bloed heeft gekocht en zegt met onuitsprekelijke tederheid en medelijden: ‘Wilt u gezond worden?’. Hij gebiedt u op te staan, gezond en sterk. Wacht niet tot u voelt dat u genezen bent. Geloof zijn Woord, en het zal in vervulling gaan. Plaats uw wil achter de wil van Christus. Als u Hem wilt dienen en naar zijn Woord handelt, zult u kracht ontvangen. Welke verkeerde gewoonte u ook mag hebben, welke hartstocht door langdurige gewoonte ziel en lichaam bindt, Christus kan en wil u daarvan bevrijden. Hij wil leven brengen aan de mens die dood is door overtredingen. Hij wil de gevangene bevrijden die door zwakheid en tegenslag met de ketenen van de zonde is gebonden [...] Jezus verweerde zich tegen de beschuldiging van godslastering. Mijn gezag, zei Hij, voor het doen van het werk waarvan u Mij beschuldigt, is dat Ik Gods Zoon ben. Ik ben één met Hem in natuur, in wil, in bedoeling.’ (Ellen White, De wens der eeuwen, blz. 159-160, 164.)

**Gespreksvragen**

` Denk na over de les van deze week. Geloof maakte deze genezingen mogelijk. De leiders daarentegen gaven zich over aan twijfel en ongeloof. Waarom moeten we het verschil kennen tussen vragen stellen (wat we allemaal doen) en twijfelen? Waarin verschillen ze van elkaar? Waarom is het belangrijk van dat verschil op de hoogte te zijn?`

`Kijk nog eens naar de laatste vraag op donderdag. Waarom moeten vooral zevendedagsadventisten op hun hoede zijn voor dat gevaar? Hoe belangrijk het bijvoorbeeld ook is de sabbat op de juiste dag te vieren of de toestand van de doden te kennen, waarom verlossen deze waarheden ons niet? Wat verlost ons wel? Hoe?`

`Lees Johannes 5:47 zorgvuldig. Sommigen zijn van mening dat de zondvloed niet over de hele aarde woedde. Anderen spreken een scheppingsweek van zes letterlijke dagen tegen. Waarom doen dergelijke mensen precies waar Jezus voor waarschuwde?`
