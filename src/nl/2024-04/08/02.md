---
title:  Tekenen, werken en wonderen
date:   17/11/2024
---

Johannes zette niet alleen wonderen in om op Jezus als de Messias te wijzen. Hij nam ook diepgaande discussies op over de tekenen, werken en wonderen die Jezus verrichtte. De wonderen en tekenen op zich bewezen niet dat Jezus de Messias is. Er waren genoeg profeten, soms zelfs valse profeten, die wonderen verrichtten. Johannes schreef niet over de tekenen om op een geweldige wonderwerker te wijzen. De tekenen die hij heeft opgeschreven, wijzen specifiek op Jezus als de Messias en laten zien dat Hij van God, de Vader zelf, afkomstig is.

`Lees Johannes 5:17, 20, 36-38. Wat is de relatie tussen Jezus en God de Vader? Wat hebben wonderen daarmee te maken? `

Door de wonderen bevestigde Jezus hoe nauw Hij verbonden is met de Vader. Ze zijn één. Zijn daden toonden aan dat ‘de Vader in Mij is en dat Ik in de Vader ben.’ (Johannes 10:38, zie ook: Johannes 14:10-11) Jezus kwam om de werken te doen van degene die Hem gestuurd had, zodat de wereld die werken voor hun ogen zou zien gebeuren. Hij kwam om het werk te doen dat de Vader Hem opgedragen had. Dat werk bracht overduidelijk aan het licht dat Hij van de Vader kwam. Toch is al meerdere keren gebleken dat de mensen nog zoveel krachtige tekenen en getuigenissen konden krijgen van anderen, ze kozen er evengoed voor niet in Hem te geloven.

De godsdienstige leiders vroegen Jezus: 'Hoe lang houdt U ons nog in het onzekere? Als U de messias bent, zeg het ons dan ronduit’[...] 'Jezus antwoordde: "Dat heb Ik u al gezegd, maar u gelooft het niet. Wat Ik in naam van mijn Vader doe getuigt over Mij.’’ (Johannes 10:24-25) ' Als Jezus onverholen had gezegd dat Hij de Messias was, zouden de godsdienstige leiders – hevig op zoek naar iets dat Hem kon veroordelen – Hem gepakt hebben. Omdat Hij dit wist, wees Jezus hen op de werken die Hij had gedaan. Als Jezus had gezegd dat Hij de Christus was, zouden ze er alles aan hebben gedaan om die uitspraak te ontkrachten. Maar hoe konden ze de tekenen, werken en wonderen ontkennen? Meer dan wat ook wezen ze op wie Hij was en waar Hij vandaan kwam.

`Hoe kunnen we ervoor zorgen dat ons hart niet verhardt zoals bij de godsdienstige leiders? Op welke manieren vechten wij tegen Gods leiding in ons leven?`
