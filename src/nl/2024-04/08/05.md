---
title:  Oudtestamentische profetieën over Jezus (2)
date:   20/11/2024
---

Jezus zei tegen de religieuze leiders: ‘U bestudeert de Schriften en u denkt daardoor eeuwig leven te hebben. Welnu, de Schriften getuigen over Mij.’ (Johannes 5:39) Wat een adembenemende uitspraak! De schattingen lopen wat uiteen, maar volgens sommige geleerden liet Jezus van Nazaret honderden oudtestamentische profetieën in vervulling gaan. Wat het precieze aantal ook is, de kans dat één man slechts een paar ervan vervult, laat staan alle, is miniem. Zo nu en dan verbeeldt iemand het als volgt: stel je voor dat je een gebied zo groot als Texas tot aan je knieën wilt vullen met munten. Eén ervan schilder je roze om ze vervolgens door elkaar te husselen. Daarna geef je een geblinddoekt persoon één kans om de roze munt eruit te vissen. Hoe groot is de kans dat hij of zij in die ene poging de roze eruit weet te halen?

Er is geen twijfel over mogelijk: Christus’ geboorte, leven en dood zijn door het Oude Testament voorspeld en bieden onweerlegbaar bewijs dat Hij de verwachte Messias is. Keer op keer wijst Johannes op deze oudtestamentische verzen om te bevestigen wie Jezus is en waarom we in Hem moeten geloven en niet moeten aarzelen de verlossing die Hij biedt te aanvaarden.

`Waarom verwijzen de volgende verzen uit het Johannesevangelie naar teksten uit het Oude Testament over Jezus als de beloofde Messias?`

`Johannes 12:13; Psalm 118:26`

`Johannes 12:14-15; Zacharia 9:9`

`Johannes 13:18; Psalm 41:9`

`Johannes 19:37; Zacharia 12:10; Zacharia 13:6`

`Hoe sterk staat u in uw geloof? Als iemand u zou uitdagen om uw geloof in Jezus als de Messias, wat zou u dan zeggen? Op welke manier zou u dat geloof verdedigen? Waarom?`
