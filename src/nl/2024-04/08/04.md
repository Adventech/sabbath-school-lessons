---
title:  Oudtestamentische profetieën over Jezus (1)
date:   19/11/2024
---

In de zoveelste discussie met de godsdienstige leiders over zijn identiteit, bevestigde Jezus opnieuw de autoriteit van de Schrift. Op het eerste gezicht lijkt het een wat overbodige actie: de religieuze leiders geloofden zelf ook in de Bijbel. Toch legde Jezus ook in hun aanwezigheid de nadruk op het gezag van de Schrift. Hij deed dit om te laten zien wie Hij was – hoe verhard hun harten ook waren, hoezeer ze zich er ook tegen verzetten de waarheid onder ogen te komen. Meerdere keren verwerkt Johannes letterlijke citaten en toespelingen uit het Oude Testament om op Jezus te wijzen als de beloofde Messias

`Wat hebben deze verzen uit het Oude- en het Nieuwe Testament met elkaar te maken? Met andere woorden, hoe gebruikt het Nieuwe Testament deze teksten om van Jezus te getuigen?`

`Johannes 1:23; Jesaja 40:3`

`Johannes 2:16-17; Psalm 69:9`

`Johannes 7:38; Jeremia 2:13`

`Johannes 19:36; Numeri 9:12`

Behalve Johannes beamen ook Petrus, Paulus, Matteüs, Marcus, Lucas en alle andere nieuwtestamentische schrijvers onder leiding van de heilige Geest dat de profetieën uit het Oude Testament in vervulling zijn gegaan door het leven, de dood, opstanding en hemelvaart van Jezus tot de troon van God. Jezus wees zijn leerlingen voortdurend op de Schriften, die zijn dienstwerk voorspelden – wanneer kwamen de leerlingen dan eindelijk tot het besef dat de Bijbel van Hem getuigde? Het kwartje viel pas nadat Hij gestorven was, uit de dood was opgestaan en aan hen was verschenen. ‘Na zijn opstanding uit de dood herinnerden zijn leerlingen zich dat Hij dit gezegd had, en zij geloofden de Schrift en alles wat Jezus gezegd had.’ (Johannes 2:22, zie ook: Johannes 20:9)
