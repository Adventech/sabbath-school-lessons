---
title:  Goddelijke wonderen
date:   05/10/2024
---

### Lezen

Johannes 6:1-15; Jesaja 53:4-6; 1 Korintiërs 5:7; Johannes 6:26-36; Johannes 9:1-41; 1 Korintiërs 1:26-29; Johannes 11

> <p>Kerntekst</p> 
> ‘Maar Jezus zei: "Ik ben de opstanding en het leven. Wie in Mij gelooft zal leven, ook wanneer hij sterft, en ieder die leeft en in Mij gelooft zal nooit sterven. Geloof je dat?’’' Johannes 11:25-26

De Bijbel windt er geen doekjes om: Jezus is de eeuwige Zoon, één met de Vader, zonder begin en zonder einde. Jezus is de Schepper van alles wat bestaat (Johannes 1:1-3). Jezus is altijd geweest; nooit heeft Hij niet bestaan. Hoewel Hij naar deze wereld kwam en onze menselijkheid op zich nam, behield Jezus zijn goddelijkheid. Van tijd tot tijd gaf Jezus door woorden en daden blijk van die goddelijkheid. Deze waarheid was heel belangrijk voor Johannes. Zijn verhalen over Jezus’ wonderen gebruikt hij dan ook om op Christus’ goddelijkheid te wijzen. Niet alleen in woorden, maar ook in daden zette Jezus zijn goddelijke aard kracht bij.

Deze week bestuderen we drie tekenen die het grootste bewijs leveren voor Jezus’ goddelijkheid. Opmerkelijk genoeg komen in elk van deze verhalen mensen voor die het wonder of de betekenis ervan niet begrepen. De wonderen brachten sommigen ertoe zich van Jezus af te wenden, anderen raakten des te meer verblind voor wat ze zagen. Weer anderen maakten van de situatie gebruik om Jezus’ dood te beramen. Toch zetten de wonderen een aantal mensen er ook toe aan in Jezus te geloven als de Messias.

_Op sabbat 12 oktober bespreken we met elkaar deze les._
