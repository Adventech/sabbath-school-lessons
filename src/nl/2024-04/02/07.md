---
title:  Verdere studie
date:   11/10/2024
---

Lees Ellen White, ‘De crisis in Galilea’, blz. 312-322; 'Lazarus, kom uit!', blz. 434-444; ‘Samenzweringen van de priesters’, blz. 445-449, in De wens der eeuwen.

‘Het leven van Christus, dat de wereld leven geeft, is in zijn Woord. Door zijn woord genas Jezus de zieken en wierp Hij de boze geesten uit. Door zijn woord deed Hij de zee bedaren en wekte Hij de doden op en de mensen getuigden dat zijn woord macht bezat. Hij sprak Gods Woord zoals Hij door alle profeten en leraars in het Oude Testament had gesproken. Heel de Bijbel is een manifestatie van Christus en de Heiland wilde het geloof van zijn volgelingen richten op het Woord. Als Hij niet meer persoonlijk bij hen zou zijn, moest dat Woord de bron van hun kracht zijn. Evenals hun Meester moesten zij leven ‘van alle woord dat uit de mond Gods uitgaat.’ (Matteüs 4:4)

‘Zoals ons natuurlijk leven in stand wordt gehouden door voedsel, wordt ons geestelijk leven in stand gehouden door Gods Woord. Iedereen moet voor zichzelf leven uit Gods Woord ontvangen. Zoals wij eten om onszelf te voeden, moeten wij ook het Woord tot ons nemen. Wij moeten het niet uitsluitend door de geest van iemand anders verkrijgen. Wij moeten aandachtig de Bijbel bestuderen en God vragen om de hulp van de heilige Geest zodat wij zijn Woord kunnen begrijpen.’ (Ellen White, De wens der eeuwen, blz. 318.)

**Gespreksvragen**

` Deze week hebben we bestudeerd hoe Jezus 5000 mensen te eten gaf, het gezichtsvermogen van een man genas die vanaf zijn geboorte blind was en Lazarus uit de dood wekte. In elke situatie bood Jezus krachtig bewijs van zijn goddelijkheid. En toch zorgden deze wonderen, hoe geweldig ze ook waren, voor verdeeldheid. Sommigen reageerden in geloof, anderen twijfelden. Hoe blijkt hieruit dat mensen er alsnog voor kunnen kiezen God te verwerpen, hoe overtuigend het bewijs ook is?`

`Al deze verhalen wijzen op Christus als de goddelijke Zoon van God. Waarom staat zijn goddelijke natuur zo centraal in ons geloof in Jezus als onze Verlosser?`

` Lees 1 Korintiërs 1:26-29. Waarin ziet u dit principe in de 21ste eeuw? In welke ‘zwakke dingen’ geloven christenen, dingen die ‘in de ogen van de wereld onbeduidend zijn en veracht worden’? Op welke manier geloven wij dat ook ‘dingen die machtig zijn’‘te schande maken’?`
