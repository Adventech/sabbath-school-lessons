---
title:  Jezus en Maria
date:   19/12/2024
---

`Lees Johannes 20:11-13. Waaruit blijkt dat Maria van Magdala nog steeds niet begreep wat het lege graf betekende?`

Eerder in het hoofdstuk is Maria naar Petrus en Johannes gerend om hun over het lege graf te vertellen (Johannes 20:2). Zij snelden naar het graf, zij kwam enige tijd later. Nadat Petrus en Johannes het graf bekeken hadden, gingen ze weg. Maria daarentegen kwam terug en bleef daar huilend achter. Wat zal ze gehuild hebben die dagen vanaf Jezus’ kruisiging. En nu – dit er ook nog eens bij? Al bukkend, keek ze in het graf. Tot haar grote verbazing zag ze twee engelen in het graf, die op de plek zaten waar Jezus’ lichaam had gelegen. Ze vroegen haar, ‘Waarom huil je?’ (Johannes 20:13) Bedrukt antwoordde ze dat ze haar Heer weg hadden genomen en dat ze niet wist waar ze Hem gelaten hadden.

`Lees Johannes 20:14-18. Wat liet het kwartje vallen bij Maria?`

Met roodomrande ogen van het huilen draaide Maria zich om en zag Iemand achter haar staan. Net als de engelen vraagt de vreemdeling, ‘Waarom huil je? [...] Wie zoek je?’ (Johannes 20:15) Ze denkt dat Hij de tuinman is en vraagt Hem of Hij haar kan helpen het lichaam van Jezus te vinden. De vreemdeling reageert met één woord, ‘Maria’. Dit ene woord liet haar wereld op zijn grondvesten schudden. Plotseling realiseerde Maria zich dat de opgestane Jezus tot haar sprak en herkent ze Hem. Jezus zegt haar Hem niet aan te raken tot Hij bij de Vader is geweest. Hij zegt haar dat ze naar de leerlingen moet gaan om hun te zeggen dat Hij ‘opstijgt naar mijn Vader, die ook jullie Vader is, naar mijn God, die ook jullie God is.’ (Johannes 20:17) Maria deed wat haar was gevraagd. Ze vertelde de leerlingen dat ze de Heer had gezien en herhaalde alles wat Hij tegen haar had gezegd.

`Lees 1 Korintiërs 15:12-20. Wat had ons christelijke geloof te betekenen als Christus niet was opgestaan uit de dood?`
