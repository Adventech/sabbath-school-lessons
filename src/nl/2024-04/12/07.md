---
title:  Verdere studie
date:   20/12/2024
---

Lees Ellen White, 'Het is volbracht', blz. 634-640, ‘De HEER is opgestaan’, blz. 651-656, ‘Waarom weent gij?’, blz. 657-661, in De wens der eeuwen. Zie ook [Clifford Goldstein, Risen: Finding Hope in the Empty Tomb (Nampa, ID: Pacific Press, 2020)].

‘Pilatus had Jezus graag willen vrijlaten, maar hij besefte dat hij dit niet kon doen en toch zijn positie en eer zou kunnen behouden. Hij offerde liever een onschuldig leven op dan zijn wereldse macht te verliezen. Hoe velen die proberen verlies of lijden te ontgaan, offeren op gelijke wijze hun beginselen op! Het geweten en de plicht wijzen naar die ene richting, eigenbelang naar de andere kant. De stroom beweegt zich met kracht in de verkeerde richting en wie met het kwaad een overeenkomst sluit wordt meegesleept in het diepe duister van schuld.’ (Ellen White, De wens der eeuwen, blz. 617.)

‘Christus legde zijn leven pas af toen Hij het werk had voltooid waartoe Hij gekomen was en met zijn laatste ademtocht riep Hij uit: ‘Het is volbracht’. De strijd was gewonnen. Zijn rechterarm en zijn heilige arm hadden Hem de overwinning bezorgd. Als Overwinnaar plaatste Hij zijn vaandel op de eeuwige hoogten. Was er geen vreugde onder de engelen? Heel de hemel triomfeerde over de overwinning van de Heiland. Satan was verslagen en wist dat zijn rijk verloren was. Voor de engelen en de ongevallen werelden had de uitroep ‘Het is volbracht’ grote betekenis. Het grote verlossingswerk is zowel voor hen als voor ons volbracht. Met ons delen zij in de vruchten van Christus’ overwinning.’ (Ellen White, De wens der eeuwen, blz. 634.)

**Gespreksvragen**

`Wat kan u bij het nemen van een beslissing helpen om Pilatus’ fout niet te maken?`

`Waarom moest Jezus voor ons sterven? Waarom moest Hij onze Plaatsvervanger zijn? Waarom moest Hij sterven om ons te verlossen? Op welke Bijbelverzen baseert u zich?`

`Hoe versterken het historische bewijs en het Bijbelse bewijs elkaar als het gaat om Jezus’ opstanding? Met andere woorden, welk krachtig historisch bewijs is er dat Jezus is opgestaan?`

`Denk aan 1 Korintiërs 15:12-20. Hoe kunnen we zeggen dat ‘de doden die Christus toebehoren niet gered zijn’ ( 1 Korintiërs 15:18) zonder Christus’ opstanding, als ‘zij die in Christus ontslapen zijn’ (1 Korintiërs 15:18 (Herziene Statenvertaling)) meteen naar de hemel gaan? Waarom bevestigen Paulus’ woorden dat de overledenen slapen totdat Jezus terugkomt?`
