---
title:  Wat is waarheid?
date:   15/12/2024
---

Johannes 18:28-32 laat sommige details van Jezus’ veroordeling achterwege. Het verhaal draait om het moment dat Jezus voor Pontius Pilatus wordt geleid.

`Lees Johannes 18:33-38. Waar spraken Pilatus en Jezus over?`

De gouverneur vraagt Jezus of Hij de koning van de Joden is (Johannes 18:33). Het is de eerste, maar zeker niet de laatste keer dat deze aanspreekvorm voorkomt. Jezus informeert bij Pilatus of hij dit uit zichzelf vraagt of dat anderen zo over Hem gesproken hebben. Zijn vraag draait de rollen om: nu wordt de gouverneur gevraagd of hij weet wie hij voor zich heeft. De lezer weet al dat Jezus de Koning is. En de gouverneur? Pilatus reageert met een wedervraag: ’’Ik ben toch geen Jood,’ antwoordde Pilatus. "Uw volk en uw hogepriesters hebben U aan mij uitgeleverd – wat hebt U gedaan?’’ (Johannes 18:35)' Pilatus zocht een uitvlucht; het irriteerde hem dat Jezus’ vraag hem het vuur aan de schenen legde. Het was de eerste keer dat de gouverneur de waarheid afwees; vooroordeel blokkeerde zijn inschattingsvermogen.

Jezus reageert dat zijn koninkrijk niet van deze wereld is (Johannes 18:365). Pilatus denkt daaruit af te kunnen leiden dat Jezus wel degelijk beweert koning te zijn (Johannes 18:37). Jezus weerlegt dit door uit te leggen dat Hij geboren is om van de waarheid te getuigen en dat elk persoon ‘die de waarheid is toegedaan’ (Johannes 18:37) zijn stem zal horen. Waarheid loopt als een rode draad door het Johannesevangelie. Als het eeuwige Woord (Johannes 1:1-5) is Jezus het Licht en de Waarheid. Het exact tegenovergestelde daarvan is duisternis en dwaling. Hij is vol genade en waarheid (Johannes 1:14). Genade en waarheid is door Hem tot stand gekomen (Johannes 1:14). Johannes de Doper stond voor waarheid (Johannes 5:33). Jezus bevestigde dat zijn Vader ‘waarheid’ is (Johannes 7:28). Jezus zelf hoorde de waarheid van zijn Vader (Johannes 8:40). Jezus is ‘de weg, de waarheid en het leven.’ (Johannes 14:6) Het Woord van God is ‘waarheid.’ ( Johannes 17:17) Ondanks zijn vraag miste Pilatus de kans de waarheid te kennen; zijn vooroordelen hielden hem tegen, evenals zijn keuzes in het verleden en de druk die op hem rustte.

`Wat betekent het volgens u dat Jezus de Waarheid is?`
