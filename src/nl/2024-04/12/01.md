---
title:  Het moment suprême - het kruis en de opstanding
date:   14/12/2024
---

### Lezen

Johannes 18:33-19:5; Johannes 19:17-22; Johannes 19:25-27; Lucas 2:34-35; Johannes 20:1-18; 1 Korintiërs 15:12-20

> <p>Kerntekst</p> 
> ‘Pilatus zei: "U bent dus koning?" "U zegt dat Ik koning ben", zei Jezus. "Ik ben geboren en naar de wereld gekomen om van de waarheid te getuigen, en ieder die de waarheid is toegedaan, luistert naar wat Ik zeg."' Johannes 18:37

Heel het Johannesevangelie komt samen in de kruisiging en opstanding van Jezus. De eerste tien hoofdstukken beslaan zo’n 3,5 jaar; in hoofdstuk 11-20 verstrijken niet meer dan 1 à 2 weken. Elk evangelie vertelt op een andere manier over Jezus’ dood. De verhalen lijken ontzettend op elkaar. Toch belicht iedere auteur net wat andere speerpunten, omdat elk evangelie andere thema’s centraal stelt. Matteüs benadrukt dat de Schrift in vervulling is gegaan; Marcus wijst op de overeenkomst tussen Jezus’ doop en het kruis; Lucas getuigt van het kruis als onze genezing en verlossing (daarom; het verhaal over de dief aan het kruis).

Johannes spreekt over het kruis als de troonsbestijging van Jezus, vooral in relatie tot ‘het uur’, een onderwerp waar hij het geregeld over heeft in zijn evangelie (Johannes 7:30; Johannes 8:20; Johannes 12:27). Het komt wat tegenstrijdig over het kruis te zien als een kroningsmoment: voor de Romeinen bestond er geen verachtelijker en meer zondige manier om te sterven dan aan het kruis. Toch wijst dit contrast juist op de boodschap die Johannes over wil dragen: Jezus sterft een schandelijke dood, terwijl diezelfde dood ook staat voor zijn kroning als de Verlosser.

_Op sabbat 21 december bespreken we met elkaar deze les._
