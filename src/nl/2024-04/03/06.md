---
title:  Terugkerende thema’s - Heerlijkheid
date:   17/10/2024
---

`Lees Johannes 17:1-5. Wat bedoelde Jezus met de woorden ‘Vader, nu is de tijd gekomen, toon nu de grootheid van uw Zoon, dan zal de Zoon uw grootheid tonen?’ (Johannes 17:1)`

Gisteren hebben we de aardse verhaallijn in het Johannesevangelie bestudeerd. De verschillen en omgang tussen mensen draaiden steeds om de vraag wie Jezus is en wat Hij deed. Vandaag richten we onze blik op de goddelijke, kosmische verhaallijn die het Johannesevangelie eveneens rijk is. In de proloog komt deze kosmische verhaallijn voor het eerst ter sprake. Jezus wordt voorgesteld als de goddelijke Zoon van God, de Schepper van het universum. Alles wat een begin kent, heeft Jezus tot stand gebracht. ‘Alles is erdoor ontstaan, zonder het Woord is niets ontstaan van wat bestaat.’ (Johannes 1:3) Ook merkt de apostel de grootsheid op van de vleeswording (Johannes 1:14). Johannes gebruikt de termen ‘grootsheid’ (doxsa, helderheid, pracht, roem, eer) en ‘verheerlijking’ (doxsazō, vereren, verheerlijken, prijzen, verheffen) om aan te geven dat mens of God eer ontvangt of geeft. In Johannes heeft het verheerlijken van Jezus te maken met zijn ‘tijd’, dat is het moment waarop Hij stierf (Vergelijk met: Johannes 2:4; Johannes 7:30; Johannes 8:20; Johannes 12:23-27; Johannes 13:1; Johannes 16:32; Johannes 17:1). Het kruis is zijn moment suprême. Deze zienswijze komt wat paradoxaal over: in de Oud-Romeinse wereld was de kruisdood de meest beschamende en vernederende executiemethode. Doordat Jezus aan het kruis hing, komen de menselijke en de goddelijke verhaallijn op ongelooflijke wijze samen. Vanuit menselijk oogpunt stierf Jezus van de pijn, als een verachte crimineel die verzwakt uitriep, ‘Mijn God, Mijn God, waarom hebt U mij verlaten?’13 Deze menselijke, duistere kant van het kruis komt vooral tot uiting in Matteüs en Marcus.14 De roemrijke kant van het kruis blijkt uit Lucas en Johannes.15 Het kruis vertegenwoordigt verlossing en genade. Het is de plek waar de Zoon van God zich aan de Vader geeft. Het is bijna niet te bevatten: Gods grootste verheerlijking vloeit voort uit zijn meest schandelijke dieptepunt – dat Hij de zonden van de wereld op zijn schouders nam.

`God zelf moest aan het kruis sterven om ons van zonden te bevrijden. Wat kunnen we hiervan leren over de ernst van zonde?`

`Matteüs 27:46`

`Zie: Matteüs 27:46; Marcus 15:34`

`Lucas 23:32-47; Johannes 19:25-30`
