---
title:  Verdere studie
date:   18/10/2024
---

Lees Ellen White, ‘God met ons’, in De wens der eeuwen, blz. 11-17.

‘De HEERE Jezus Christus, de goddelijke Zoon van God, heeft in alle eeuwigheid bestaan. Hij is een uniek wezen en toch één met de Vader. Zijn roem in de hemel ging alles te boven. Hij voerde de hemelse wezens aan en het aanbiddende eerbetoon van de engelen kwam Hem toe. Hij maakte er geen aanspraak op aan God gelijk te zijn. (Geciteerd uit: Spreuken 8:22-27)

Hoe verhelderend en glorievol is de waarheid dat Christus één was met de Vader nog voordat de wereld gegrondvest werd. Dit is het licht dat in het duister schijnt en het verlicht door haar goddelijke, nooit eindigende schittering. Deze waarheid, zo mysterieus, verklaart geheimzinnigheden die anders nooit ontvouwd konden worden, terwijl het opgaat in een ontoegankelijk licht dat niet te vatten is.’ (Ellen White Comments, The Seventh-day Adventist Bible Commentary, deel 5, blz. 1126.)

‘Jezus heeft gezegd: “als Ik van de aarde verhoogd ben, zal Ik allen tot Mij trekken” (Joh. 12:32).' Christus moet aan de zondaar geopenbaard worden als de Zaligmaker, die voor de zonden van de wereld sterft. Wanneer we het Lam Gods zien op het kruis van Golgotha, begint het geheim van de verlossing zich in onze geest te ontvouwen en leidt Gods goedheid ons tot berouw. Door voor zondaars te sterven, openbaarde Christus een liefde, die niet te bevatten is. En als de zondaar op deze liefde acht slaat, wordt zijn hart toegankelijk. Zijn geest komt ervan onder de indruk en in zijn binnenste ontwikkelt zich berouw. Het is waar, dat men zich soms gaat schamen voor zijn zondige daden en verkeerde gewoonten opgeeft, voordat men zich er van bewust is, dat men naar Christus toe wordt getrokken. Maar zodra men, vanuit een oprechte wens om het goede te doen, pogingen doet om zich te veranderen is het de kracht van Christus, die de mens daartoe in staat stelt. Zonder dat men zich daar bewust van is, wordt het hart beïnvloed, het geweten tot leven gewekt en de levenspraktijk verbeterd. En terwijl Christus de mens ertoe brengt om naar Zijn kruis op te zien en om Hem te aanschouwen, die als gevolg van hun zonden werd doorstoken, begint het gebod tot het geweten te spreken. Men begint de slechtheid in zijn leven te zien; de diepgewortelde zondigheid van het hart wordt duidelijk.’ (Ellen White, Op weg naar Christus, blz. 21-22 21,22 03)

**Gespreksvragen**

`Waarom begint Johannes zijn evangelie door Jezus als Schepper aan te duiden? Hoe centraal staat de schepping in onze theologie? Waarom is een juist begrip van de schepping, zoals omschreven in de Bijbel, zo belangrijk?`

`Denk nog eens na over de vraag op zondag. Wat gebeurt er met het kruis als een geschapen wezen eraan stierf in plaats van de eeuwige God? Wat verliezen we als Jezus geen eeuwige God was?`
