---
title:  Het achtergrondverhaal - proloog Sabbat
date:   12/10/2024
---

### Lezen

Johannes 1:1-5; Genesis 1:1; Johannes 1:9-13; Johannes 3:16-21; Johannes 9:35-41; Matteüs 7:21-23; Johannes 17:1-5

> <p>Kerntekst</p> 
> ‘In het begin was het Woord, het Woord was bij God en het Woord was God.' Johannes 1:1

In week 1 stond het slot van het Johannesevangelie centraal. Zo ontdekten we waarom Johannes zijn evangelie schreef. In deze les richten we onze aandacht op het begin van het evangelie. Daar maakt Johannes, geïnspireerd door de heilige Geest, duidelijk welke kant hij op wil met zijn lezers. Maar al te vaak leggen nieuwtestamentische auteurs de te behandelen thema’s bloot in de openingswoorden en alinea's van hun geschriften. Zo ook Johannes: de thema’s in zijn evangelie staan te boek als een grote kosmische tijdlijn die fundamentele waarheden over Jezus Christus openbaart – waarheden die al voor de schepping bestonden. Deze thematische aanwijzingen in het begin van het boek geven de lezers een voorsprong op de personages in het evangelie. De lezer is zich ervan bewust dat Jezus de Messias is. Hij ziet op welke omvangrijke thema’s de evangelist een beroep doet in zijn vertelling over Jezus. Deze grote thema’s spelen zich af in de tijd dat Jezus hier op aarde was.

Deze week nemen we eerst de proloog van het Johannesevangelie onder de loep (Johannes 1:1-18) en zetten we de centrale thema’s op een rijtje. Vervolgens bestuderen we hoe deze thema’s tot uiting komen in de rest van het Johannesevangelie.

_Op sabbat 19 oktober bespreken we met elkaar deze les._
