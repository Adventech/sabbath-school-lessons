---
title:  Terugkerende thema’s - (on)geloof
date:   16/10/2024
---

Lees Johannes 3:16-21; Johannes 9:35-41 en Johannes 12:36-46. Hoe blijken beide thema’s uit de proloog ook in deze verzen?

`Geloof:`

`Ongeloof:`

In het evangelie van Johannes wordt de mensheid opgesplitst in twee overkoepelende groepen: zij die in Jezus geloven en Hem aanvaarden als hun Messias en zij die de kans niet aangrijpen te geloven. De discipelen behoren tot de eerste groep. Hetzelfde geldt voor anderen zoals Nicodemus (die gaandeweg tot geloof komt), de vrouw bij de put en de man die blind geboren werd. De Farizeeërs en de hogepriesters maken deel uit van de tweede groep. Zo ook de mensen bij het wonder waarbij 5000 mensen gevoed werden en zelfs één van de discipelen, Judas. Opvallend genoeg komt het zelfstandig naamwoord geloof (in het Grieks: pistis) niet één keer voor in het Johannesevangelie. Het werkwoord geloven (Grieks: pisteuō) daarentegen wordt 98 keer gebruikt van de in totaal 241 keer in het hele Nieuw Testament! Dit werkwoord is de spil van het Johannesevangelie. Het gebruik van een werkwoord in plaats van een zelfstandig naamwoord wijst erop dat christen-zijn een actieve ervaring met zich meebrengt. In Jezus geloven houdt een handeling in. Het is zichtbaar in hoe we leven. Geloof draait niet alleen om een rijtje geloofsovertuigingen. Zoals we weten, gelooft immers ook de duivel in Jezus (Zie: Jakobus 2:19).

In Johannes is het contact tussen de mens en Jezus bepalend. Gelovigen of degenen die tot geloof komen, hebben een open oor voor Hem, al windt Hij er geen doekjes om en wijst Hij hen terecht. Ze naderen tot Jezus en laten niets of niemand tussen hen komen. Hij is het Licht dat hen verlicht. Door geloof worden ze kinderen van God. Ongelovigen daarentegen komen vooral tot Jezus om te ruziën. Zij zijn degenen die duisternis verkiezen boven het licht. Ze kunnen zijn woorden niet verkroppen, zijn er getuige van dat Hij oude tradities breekt en hun verwachtingen niet waarmaakt. Ze staan al met hun oordeel klaar in plaats van zijn licht toe te staan hen te peilen en te beoordelen. Deze aanpak is keer op keer kenmerkend voor de godsdienstige leiders, terwijl zij als geestelijke leiders van het volk voor in de rij hadden moeten staan om Jezus te erkennen.

`Hoe brengt u uw geloof in Jezus in praktijk? Of erkent u vooral intellectueel dat Hij de Messias is? Waarom is het belangrijk daar onderscheid in te kunnen maken? (Zie: Matteüs 7:21-23)`
