---
title: Het geheimenis van de godsvrucht
date: 22/01/2026
---


Dit vers is populair in de Bijbel: 'Wanneer iemand denkt dat hij kennis bezit, begrijpt hij nog niet wat ware kennis is. (1 Korintiërs 8:2) Er is geen onderwerp waar we alles over weten. We kunnen altijd nog meer leren over wat dan ook. Dat geldt des te meer voor eeuwige realiteiten die verbonden zijn met de Godheid en het mens worden van Jezus. Paulus verwijst vaak naar Christus' verbazingwekkende vernedering door mens te worden. Het is een onderwerp dat we zelfs in de eeuwigheid niet volledig kunnen doorgronden.

`Lees Romeinen 8:3; Hebreeën 2:14-18; 4:15. Wat kenmerkte Jezus' vernedering en het aannemen van de menselijke natuur?`

Hoe was het mogelijk dat de eeuwige Zoon van God, door wat de heilige Geest deed, tot een goddelijk-menselijk wezen wordt in Maria's baarmoeder? (Lucas 1:35) Het is niet te bevatten hoe het oneindige en eeuwige plotseling een eindig menselijk wezen kon worden dat onderworpen is aan de dood. Dat is de kern van wat Paulus 'het mysterie van de godsvrucht' noemt. (1 Timoteús 3:16)

In het prachtige lied uit Filippenzen 2:6-8 gaat Paulus, in sommige opzichten, dieper en uitgebreider in op deze vernedering dan waar ook in de Schrift:

**'De gestalte van God hebben'**. Het woord morphē (gestalte) verwijst naar zijn goddelijke natuur en dat Jezus gelijk was aan de Vader. (Johannes 1:1)
**'Ontledigde Zichzelf(NBG1951)'**. De natuur van Jezus die "afstand deed van zijn positie' (NBV21) van zijn goddelijke voorrechten, zodat Hij werkelijk mens kon worden en verzocht kon worden zoals wij, is een diepgaand mysterie dat verwondering oproept.
**'Hij heeft zich vernederd'.** Door de menselijke natuur aan te nemen, ging Jezus van een allesomvattende suprematie naar absolute dienstbaarheid. Dat is volledig tegenovergesteld aan wat Lucifer beoogde.
**'De dood - de dood aan het kruis'.** Er was geen verachtelijker wijze van sterven dan die waarvoor Jezus koos, nadat Hij dat met de Vader had gepland door 'in goede vrede samen te werken'. (Zacharia 6:13) Dat was van tevoren ook geillustreerd door Mozes, die de slang omhoog hield. Zo 'heeft God Hem die de zonde niet kende één gemaakt met de zonde, zodat wij in Hem rechtvaardig voor God konden worden. (Numeri 21:9; Johannes 3:14; 2 Korintiërs 5:21)

`Hoe kunnen wij ons nederiger en onderdaniger maken aan God door ons te richten op wat Jezus voor ons deed, en het kruis zien als een voorbeeld van overgave en nederigheid?`