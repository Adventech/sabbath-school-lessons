---
title: Eenheid door nederigheid
date: 17/01/2026
---

### Lezen 
Filippenzen 2:1-11; 4:8; Jeremia 17:9; 1 Korintiërs 8:2, Romeinen 8:3; Hebreeën 2:14-18.

> <p>Kerntekst</p> 
>'Maak mij dan volmaakt gelukkig door eensgezind te zijn, één in liefde, één in streven, één van geest.' Filippenzen 2:25

Eenheid is kracht. Weten wat waar is, is echter nog niet hetzelfde als het doen. We schieten allemaal wel eens tekort, ondanks onze beste pogingen om de eenheid te bewaren. Dat is niet hetzelfde als het opzettelijk ondermijnen van de eenheid. Het hoeft ons dus niet te verbazen dat Paulus, terwijl zijn brief aan de Filippenzen verdergaat, wil dat ze 'één zijn en eensgezind'.

Paulus baseert de noodzaak van eenheid op het voorbeeld van Jezus en wat Hij daarover leert. Het is een thema dat we overal in het Nieuwe Testament tegenkomen en vooral in de brieven. De oorsprong van verdeeldheid in het universum kwam voort uit de trots en dorst naar aanzien en macht van een enkele engel in de hemel. Zijn kijk op de dingen verspreidde zich snel, zelfs in die volmaakte omgeving. (Jesaja 14:12-14) Het kreeg vervolgens voet aan de grond in Eden door een soortgelijke ontevredenheid aan te wakkeren met de regels die God had gegeven en het verlangen te wekken op te stijgen naar een hogere sfeer dan die God had ingesteld. (Genesis 3:1-6)

Deze week kijken we naar de Bijbelse basis voor eenheid in de gemeente. We richten ons daarbij met name op de verbazingwekkende vernedering van Jezus. Richt je op de lessen die we kunnen leren door naar Hem te kijken en hoe we meer op Hem kunnen gaan lijken.

_Op sabbat 24 januari bespreken we met elkaar deze les._