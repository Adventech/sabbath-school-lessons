---
title: Hersenimplantaat of hersenoperatie?
date: 20/01/2026
---


Een toenemend aantal bedrijven in de wereld werkt aan technologie die de rekenkracht van computers combineert met het menselijk brein. Door de hersenen van mensen aan computers te koppelen, hopen wetenschappers onze gedachten via de computer te beïnvloeden. Hoewel het gebruik van implantaten in het menselijk brein positieve resultaten kan hebben, zoals het helpen beheersen van epilepsie, depressie en de ziekte van Parkinson, is het niet moeilijk je veel sinisterdere toepassingen voor te stellen. Het beheersen van het denkproces is dan niet ver weg.

In sommige opzichten is dat er al. Ons verstand is als een computer, alleen veel beter. De constante informatiestroom waaraan we dagelijks worden blootgesteld, 'programmeert' onze geest, conditioneert onze gedachten en stuurt onze handelingen aan. Wanneer we ons onderdompelen in de media, drukt de wereldse manier waarop mensen denken zijn stempel op onze geest en beginnen we op dezelfde manier te denken. Het is alsof de geest van andere mensen in de onze is geïmplanteerd of ermee is versmolten. Wij moeten, net als Jezus, 'nastreven wat de Geest wil'. 'Zo is alleen de Geest van God in staat om God te kennen.' Dat stelt Paulus tegenover 'de geest van de wereld'. (Romeinen 8:6; 1 Korintiërs 2:11-12) Wie is onze leraar? Wat leren we?

`Lees Filippenzen 2:5. Wat betekent het om de 'gezindheid' van Christus te hebben?`

We kunnen van gedachten veranderen, maar alleen God kan ons hart veranderen. De heilige Geest moet een hartoperatie op ons uitvoeren, met het 'zwaard van de Geest', het 'woord van God dat levend en krachtig is', 'en scherper dan een tweesnijdend zwaard: het dringt diep door tot waar ziel en geest, been en merg elkaar raken, en het is in staat de opvattingen en gedachten van het hart te ontleden'. (Efeziërs 6:17; Hebreeën 4:12) We kunnen onszelf alleen echt kennen door de heilige Geest, omdat ons eigen hart 'onbetrouwbaar is'. (Jeremia 17:9) Het Hebreeuwse woord voor 'onbetrouwbaar' (*'aqov*) verwijst naar hobbelige grond waarover we struikelen. In die lijn staat het ook voor gedachten die kronkelig, verdraaid en krom zijn. Wij moeten worden veranderd door de 'vernieuwing' van onze gezindheid, opdat wij 'ontdekken wat God wil en wat goed, volmaakt en Hem welgevallig is. (Romeinen 12:2)

`Waarom is het zo belangrijk te doen wat Paulus ons vertelt: laat u leiden door al wat waar is, al wat edel, rechtvaardig, zuiver, beminnelijk en eervol is, kortom door al wat deugdzaam is en lof verdient'? (Filippenzen 4:8)`