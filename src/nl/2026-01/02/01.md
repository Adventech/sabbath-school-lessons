---
title: Redenen voor dankzegging en gebed
date: 03/01/2026
---

### Lezen 
Filippenzen 1:1-18; 1 KorintiÃ«rs 13:1-8; Jeremia 17:9; Kolossenzen 1:1-12; 1 Petrus 1:4; Psalm 119:105; Jesaja 30:21.

> <p>Kerntekst</p> 
>'Ik ben ervan overtuigd dat Hij die dit goede werk bij u begonnen is, het ook zal voortzetten tot het voltooid is op de dag van Christus Jezus.' Filippenzen 1:6


Paulus begint zijn brieven heel bewust met woorden van begroeting en dankzegging. 'Genade zij u en vrede van God, onze Vader. In al onze gebeden danken wij God, de Vader van onze Heer Jezus Christus, voor u.' (Kolossenzen 1:2-3)

Wij hebben net als Paulus veel om dankbaar voor te zijn. Wij hebben Gods genade op diepgaande manieren ervaren en wel op manieren die zelfs engelen niet kunnen vatten. Hetzelfde geldt voor Gods gave van vrede en dat omvat harmonie met God en hoop die voortvloeit uit Gods liefde.

Op menselijk niveau kunnen we anderen onze waardering laten zien en hopen dat mensen waardering hebben voor de dingen die we voor hen doen. Ouders bidden dat hun kinderen van God zullen houden en eenmaal in de toekomst de echte offers zullen waarderen die zij hebben gebracht om hun de beste opvoeding te geven die ze maar konden. Als mensen maken we echter veel fouten en we leren daarvan (dat zouden we in ieder geval moeten doen).

Deze week bespreken we Paulus' openingswoorden van dankzegging en gebed in Filippenzen en Kolossenzen. Deze kunnen ons eigen gebedsleven verrijken en versterken.

`Wat zijn enkele van de redenen waarom Paulus dankbaar was en waarom zouden wij ook dankbaar moeten zijn?`

_Op sabbat 10 januari bespreken we met elkaar deze les._