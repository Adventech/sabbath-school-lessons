---
title: Verdere studie
date: 09/01/2026
---

### Lees

'Velen zijn niet in staat definitieve plannen te maken voor de toekomst. Ze hebben geen vastigheid in hun leven. Ze hebben geen kijk op hoe zaken zullen uitwerken. Dit vervult hen vaak met angst en onrust. Laten we niet vergeten dat het leven van Gods kinderen in deze wereld een pelgrimstocht is. We ontberen de wijsheid plannen te maken voor ons eigen leven. Het is niet aan ons onze toekomst vorm te geven. "Door zijn geloof ging Abraham, toen hij geroepen werd, gehoorzaam op weg naar een plaats die hij als erfenis zou ontvangen, en hij ging op weg zonder te weten waarheen." (Hebreeën 11:8)

'Christus maakte in zijn leven hier op aarde ook geen plannen voor zichzelf. Hij accepteerde Gods plannen voor Hem, en dag na dag ontvouwde de Vader zijn plannen. Zo zouden wij ook op God moeten vertrouwen, zodat ons leven de eenvoudige uitwerking van zijn wil kan zijn. Als wij onze wegen aan Hem toevertrouwen, zal Hij onze stappen leiden.

'Te veel mensen maken er een totale mislukking van als zij plannen maken voor een schitterende toekomst. Laat God de plannen voor je maken. Vertrouw als een klein kind op de leiding van Hem die "Hij behoedt op hun pad." (1 Samuel 2:9) God leidt zijn kinderen nooit op een andere manier dan ze zelf zouden willen, als ze het einde vanaf het begin konden zien en de heerlijkheid van het doel zouden kunnen onderscheiden dat ze vervullen als zijn medewerkers. (Ellen White, De weg tot gezondheid, pp. 410-411.)

**Gespreksvragen**

`Denk terug aan de afgelopen week en maak een lijst met dingen waar je dankbaar voor bent. Heb je misschien meer dingen om dankbaar voor te zijn dan je je realiseert?`

`Sta even stil bij de laatste regel van het citaat van Ellen White hierboven. Dat is een zeer krachtige geloofsverklaring. Hoe kun je leren om God zo diepgaand te vertrouwen?`

`Bespreek in het licht van Kolossenzen 1:6,23 de volgende uitspraak: 'Veertig jaar lang hebben ongeloof, gemor en opstand het oude Israel uit het land Kanaän gehouden. Dezelfde zonden hebben de intrede van het Israël van nu in het hemelse Kanaän vertraagd. In geen van beide gevallen lag dat aan de beloften van God. Het is het ongeloof, de wereldse gezindheid, de onheiligheid en de strijd onder het belijdende volk van de Heer die ons zoveel jaren in deze wereld van zonde en verdriet hebben gehouden. Als de gemeente van Christus de haar toegewezen taak had uitgevoerd zoals de Heer had bepaald, dan zou de hele wereld hiervoor gewaarschuwd zijn geweest en zou de Heer Jezus in kracht en grote heerlijkheid naar onze aarde zijn gekomen. (Ellen White, Jezus komt!, p. 33.).`

`Op welke manieren zouden wij vandaag de dag schuldig kunnen zijn aan dezelfde dingen?`