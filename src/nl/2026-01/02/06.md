---
title: De kracht van gebed
date: 08/01/2026
---


`Lees Kolossenzen 1:9-12. Welke specifieke verzoeken staan hier in Paulus' gebed?`

Paulus bidt 'dat u Gods wil ten volle mag leren kennen'. Dat gebeurt 'door de wijsheid en het inzicht die zijn Geest u schenkt'. Die wijsheid ontvang je door allereerst God volledig te vertrouwen en bereid te zijn zijn wil te doen, en niet te vertrouwen op je eigen inzicht. (Johannes 7:17; Spreuken 3:5) De vraag die dan vaak opkomt, is deze: 'Wat is Gods wil voor mij in deze situatie?' Er zijn vier belangrijke bronnen waaruit we Gods wil leren kennen als we er in gebed naar zoeken:

1. De belangrijkste bron van wijsheid is de Bijbel zelf. 'Uw woord is een lamp voor mijn voet, een licht op mijn pad.' (Psalm 119:105)
2. God heeft ons in de laatste dagen een bijzondere wijsheid gegeven door de Geest der Profetie, (Openbaring 12:17, Openbaring 19:10) zoals die tot uiting komt in de geschriften van Ellen White. De Bijbel moedigt ons aan: 'Vertrouw op de HEER, uw God, en u zult standhouden, vertrouw op zijn profeten en uw welslagen is verzekerd.' (2 Kronieken 20:20)
3. Gods wil en leiding kun je ook leren kennen door miraculeuze omstandigheden, door Hem te vragen deuren te openen of te sluiten.' (Kolossenzen 4:3)
4. De heilige Geest leidt ons zodra we hebben geleerd zijn stem te herkennen: 'met eigen oren zul je een stem achter je horen zeggen: "Dit is de weg die je moet volgen. Hier moet je rechts. Ga daar naar links."' (Jesaja 30:21)

Paulus bidt dat de Kolossenzen 'leven zoals het past tegenover de Heer'. Natuurlijk leeft niemand 'zoals het past', maar God acht ons waardig door zijn genade en roept ons op te leven in overeenstemming met die hoge roeping.' (Efeziërs 4:1; 1 Tessalonicenzen 2:12) Paulus gebruikt het woord, dat je ook met 'wandelen' of 'wandelde' kunt weergeven, nog drie keer alleen al in deze brief.' (Kolossenzen 2:6; 3:7; 4:5) Het betekent leven en handelen in overeenstemming met Gods wet. Dat is alleen mogelijk door het werk van de heilige Geest.' (Exodus 18:20; Ezechiël 36:27) Paulus bidt ook dat hun (en onze) levens 'volkomen welgevallig' mogen zijn aan de Heer en somt vervolgens verschillende manieren op om dat te doen: 'leven zoals het past tegenover de Heer ... en vrucht dragen en groeien in de kennis van God en ten slotte door dank te brengen'.

`Stel dat iemand je vraagt: 'Hoe weet je dat God je in de ene of de andere richting leidt?' Wat voor antwoord zou je op die vraag geven? En waarom?`