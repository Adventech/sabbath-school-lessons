---
title: De vrucht van het evangelie
date: 07/01/2026
---

Paulus' relatie met de Kolossenzen was anders dan met de mensen in Filippi. Zij waren mensen 'die mij nog nooit in levenden lijve hebben gezien'. (Kolossenzen 2:1) Toch verzekert Paulus hen ervan, net als de Filippenzen, dat hij God dankt voor hen en 'onophoudelijk' voor hen bidt.

`Lees Kolossenzen 1:3-8. Voor welke drie dingen dankt Paulus God?`

Paulus brengt hier de drie deugden samen die hij elders noemt: geloof, hoop en liefde. (1 Korintiërs 13:13; 1 Tessalonicenzen 1:3; 5:8) Paulus geeft de Kolossenzen niet de eer voor deze dingen. Hij dankt de Vader, omdat ze behoren tot 'elke goede gave, elk volmaakt geschenk' die Hij ons geeft. Wanneer we Gods liefde voor ons zien, dan leidt dat ons tot geloof in Christus en ontvangen we de hoop op de hemel. Petrus beschrijft het zo: 'vanwege uw geloof door Gods kracht wacht u in de hemel een onvergankelijke, ongerepte erfenis die nooit verwelkt. (Jakobus 1:17; Efeziërs 2:4-8; 1 Petrus 1:4)

Paulus benadrukt ook dat het evangelie betrouwbaar is omdat het is gebaseerd op 'de waarheid.' Dit is een uitdrukking die Paulus elders gebruikt met betrekking tot het geïnspireerde woord van God. In tegenstelling tot 'een boodschap van mensen' is dat 'werkzaam' in hen die geloven en daardoor komt tot stand wat God gebiedt. (2 Korintiërs 6:7; 2 Timoteüs 2:15; 1 Tessalonicenzen 2:13; Jesaja 55:11) Wanneer het evangelie wordt verkondigd, manifesteert zich de kracht van God door het werk van de heilige Geest in de harten van de hoorders, en de mensen reageren daarop. Het evangelie zelf brengt de vrucht voort, want dat is het 'het woord dat leven brengt'. (Filippenzen 2:16)

Het meest verbazingwekkende is wel de verspreiding van het evangelie in zo'n korte tijd. Binnen ongeveer dertig jaar na Christus' kon Paulus al zeggen dat het zich 'overal in de wereld' had verspreid. Iets verderop in dit hoofdstuk zegt hij dat het evangelie 'aan alle schepselen onder de hemel verkondigd is'. (Kolossenzen 1: 23) Het uitgebreide Romeinse wegennet maakte snelle communicatie en reizen mogelijk, waardoor Paulus' brieven zo wijdverspreid en snel rond konden gaan. Het is de kracht van God die door het woord werkt die geestelijk leven in een persoon tot stand brengt, waardoor hij een nieuw schepsel wordt in Christus. (Jakobus 1:18; 1 Petrus 1:23; 2 Korintiërs 5:17)

`In Kolossenzen 1:5 schrijft Paulus over 'de hoop op wat in de hemel voor u klaarligt'. Hoe vat jij die hoop op, en waarom is het op jou persoonlijk van toepassing, ook al ben je het eigenlijk onwaardig?`