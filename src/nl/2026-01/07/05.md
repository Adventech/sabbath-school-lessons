---
title: Denk aan al deze dingen
date: 11/02/2026
---

De vrede die alle verstand te boven gaat, zal ook 'uw hart en gedachten bewaren in Christus Jezus'. Ons innerlijke leven heeft bescherming nodig. Daarom gebruikt Paulus in Filippenzen 4:7 een militair voorbeeld in verband met Gods vrede. Het Griekse werkwoord (phroureō) wordt gebruikt om een garnizoen met soldaten mee te beschrijven dat een stad bewaakt tegen een invasie. (2 Korintiërs 11:32; Handelingen 9:24) Een ander aspect van groot belang voor die innerlijke vrede is het leven in harmonie met Gods wil. 'Groot is de vrede voor wie uw wet beminnen, zij vinden geen hindernis op hun weg. (Psalm 119:165)

`Lees Filippenzen 4:8-9. Op welke specifieke acties wordt hier aangedrongen?`

Paulus introduceert deze verzen met 'ten slotte' en een lijst met zes deugden. Die worden gevolgd door een beknopte samenvatting en een aanmoediging om Paulus' voorbeeld te volgen. Deze afsluitende interculturele vermaning past goed tegen de Grieks-Romeinse achtergrond van Filippi, met zijn dubbele nadruk op deugd en voorbeeld. De nadruk ligt echter op Bijbelse deugden. Dat blijkt duidelijk uit het feit dat Paulus de vier belangrijkste Griekse deugden weglaat: voorzichtigheid, rechtvaardigheid, matigheid en moed.

1. **Wat waar is.** De lijst begint niet toevallig met de fundamentele Bijbelse deugd van waarheid. Dat benadrukt Jezus ('Dit zeg Ik ...) en het hele Nieuwe Testament vaak. (Handelingen 26:25; Romeinen 1:18; 1 Korintiërs 13:6; 2 Korintiërs 4:2; Efeziërs 4:15; 1 Timoteüs 3:15; Jakobus 1:18; 1 Petrus 1:22; 1 Johannes 2:21)
2. **Edel.** Het Griekse woord verwijst hiermee naar een persoonlijke deugd. (Voor de andere betekenissen zie 1 Timoteüs 3:8,11; Titus 2:2, 'eerbaar' in de HSV.)
3. **Rechtvaardig. **Deze deugd wordt gedefinieerd door Gods rechtvaardige karakter. (Zie Filippenzen 1:7)
4. **Zuiver.** In gedachte en daad. Het vloeit voort uit Gods rechtvaardigheid, die je ontvangt door geloof en waardoor je recht voor God staat. (1 Johannes 3:3)
5. **Beminnelijk.** Esthetische schoonheid, die overal in Gods schepping is te zien.
6. **Eervol.** 'Deugd' (NBG en HSV).

Paulus voegt nog twee kwaliteiten toe, opdat aan geen van deze deugden een heidense betekenis wordt toegeschreven: 'al wat deugdzaam is en lof verdient'. Daar moeten we aan denken bij deze hemelse deugden. Om alle twijfel en mogelijke misverstanden weg te nemen, roept Paulus ons op te oefenen wat we hebben geleerd, wat ons is overgedragen, is verteld en wat we hebben gezien door zijn eigen voorbeeld.

`In hoeverre lukt het jou deze deugden in de praktijk te brengen?`