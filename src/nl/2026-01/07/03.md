---
title: Houd stand in de Heer
date: 09/02/2026
---

`Lees Filippenzen 3:19-21. Welke levendige beschrijving van hoe 'burgerschap' eruitziet staat hier?`

In tegenstelling tot de vijanden van het kruis, waarvan 'de aandacht alleen is gericht op aardse zaken' en die geen grotere god hebben dan hun buik, is het christelijk burgerschap in de hemel, en onze heerser is Jezus Christus zelf. Om dit punt te onderstrepen, benadrukt Paulus de noodzaak dat 'ons armzalig lichaam', dat onderworpen is aan ziekte, verval en dood, volledig wordt veranderd om te worden als Christus' verheerlijkte opstandingslichaam.

**Lees onderstaande teksten. Hoe beschrijven deze passages die verheerlijkte staat?** 

`Job 19:25-27`

`Lucas 24:39`

`1 Korintiërs 15:42-44`

`1 Korintiërs 15:50-54`

`Kolossenzen 3:4`

Uiteindelijk zal door Jezus de dood, 'de laatste vijand zijn die wordt vernietigd'. (1 Korintiërs 15:26) Dat is onze grootste hoop, de ultieme belofte die ons in Jezus is gegeven: niet alleen het einde van de dood, maar een geheel nieuw lichaam, zelfs een 'verheerlijkt lichaam'.

Luc Ferry schrijft in een boek hoe je 'verlossing' kunt vinden zonder God. Daarin werd nogal dwaas aangevoerd dat het overwinnen van de angst voor de dood 'verlossing' is. De auteur geeft toe dat het christendom 'ons niet alleen in staat stelt de angst voor de dood te overstijgen, maar ook om de dood zelf te verslaan. Door dit te doen vanuit een eigen identiteit, in plaats van door anonimiteit of abstractie, lijkt dit de enige versie te zijn die een werkelijk definitieve overwinning biedt van persoonlijke onsterfelijkheid vanuit onze toestand als stervelingen. (Luc Ferry, A Brief History of Thought (New York: HarperCollins, 2011, Kindle-editie), p. 90.) Dat is nogal een erkenning, afkomstig van een atheïst.

Voor Paulus omvat ons hemels burgerschap de belofte van de opstanding en het eeuwige leven in een heel nieuw bestaan. Dat is iets wat wij ons nu nauwelijks kunnen voorstellen.

`Waarom is de belofte van eeuwig leven zo belangrijk voor alles wat we geloven? Wat kan deze wereld bieden dat zo waardevol is dat we dat willen verliezen wat Christus ons hier aanbiedt?`