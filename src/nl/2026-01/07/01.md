---
title: Een hemels burgerschap
date: 07/02/2026
---

### Lezen 
Filippenzen 3:17-4:23; 1 Korintiërs 15:42-44; Johannes14:27; Psalm 119:165;
Job 1:21; 1 Timoteüs 6:7.

> <p>Kerntekst</p> 
>‘Wees over niets bezorgd, maar vraag in alle omstandigheden aan God wat unodig hebt en dank Hem in uw gebeden.’ Filippenzen 4:6

De les van deze week sluit onze studie van Filippenzen af en zit vol met waardevolle lessen en beginselen voor het dagelijks leven. Het lijkt erop dat veel van de hoge morele waarden waardoor de apostel Paulus zich in zijn leven liet leiden, zijn te vinden in de afsluitende verzen van deze brief. De leringen van Paulus zijn vergelijkbaar met die van Jezus, en die richten zich op de innerlijke mens. Paulus deelt geheimen met ons die gaan over het leiden van een vreugdevol christelijk leven.

De dingen gaan niet altijd zoals we dat graag zouden willen, en dat gebeurt ook vaker dan we zouden willen. Toch hoeven we ons geen zorgen te maken, angstig te zijn of ontmoedigd te raken. In plaats daarvan zijn er principes die ons helpen innerlijke kracht te vinden om de uitdagingen van het leven het hoofd te bieden. Daardoor kunnen we een vaste en blijvende vrede ervaren die alleen God ons kan geven. Het heden en de toekomst liggen in zijn handen, en Hij zal voorzien in alles wat we nodig hebben.

Het allerbelangrijkste is dat we onze hoop niet hoeven te vestigen op aardse manieren van regeren, die ons regelmatig teleurstellen. Als christenen zijn we burgers van Gods hemelse koninkrijk. Dat burgerschap komt met privileges, ja, met prachtige voorrechten. Daar horen echter ook verantwoordelijkheden bij.

_Op sabbat 14 februari bespreken we met elkaar deze les._