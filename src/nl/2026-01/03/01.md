---
title: Leven en dood
date: 10/01/2026
---

### Lezen 
Filippenzen 1:19-30; 1 Korintiërs 4:14-16; 2 Korintiërs 10:3-6; Johannes 17:17-19; Micha 6:8; Handelingen 14:22.

> <p>Kerntekst</p> 
>'Want voor mij is leven Christus en sterven winst.'
Filippenzen 1:21


Er wordt ons vaak verteld dat de dood gewoon een deel is van het leven. Dat is een leugen. De dood is het tegenovergestelde van het leven en de vijand van het leven. De dood was niet meer deel van het leven dan dat losse onderdelen tot een auto behoren. Paulus zegt nadrukkelijk dat Christus stierf 'om door zijn dood definitief af te rekenen met de heerser over de dood, de duivel, en zo allen te bevrijden die door hun angst voor de dood hun leven lang in slavernij verkeerden. (Hebreeen 2:14-15)

Hoewel hij bereid was voor Christus te sterven, had Paulus alle vertrouwen in zijn lot op de lange termijn. Het belangrijkste voor hem in de tussentijd was om, door zijn eigen leven of dood, Christus te eren en het evangelie aan zoveel mogelijk mensen te prediken. Misschien is dat wel de reden waarom we zoveel brieven hebben die zijn naam dragen. Door zijn geschriften kon hij veel mensen en plaatsen bereiken, waaronder plaatsen waar hij nooit was geweest.

Het leven is kort en het is van groot belang de grootst mogelijke impact te hebben voor Gods koninkrijk binnen de tijdspanne van de jaren die God ons geeft. Een groot deel van die impact heeft te maken met het aanmoedigen van 'de eenheid van het geloof'. Zoals we aan het begin van deze week zullen zien, was dit thema een belangrijke reden voor Paulus om deze brief te schrijven aan de Filippenzen.

_Op sabbat 17 januari bespreken we met elkaar deze les._