---
title: Verdere studie
date: 16/01/2026
---

# Lees
'Van de pijnbank, de brandstapel, de kerker, uit holen en grotten van de aarde, bereikt de triomfkreet van de martelaar zijn oor. Hij [de Redder] hoort het getuigenis van standvastige mensen, die berooid, gekweld, gepijnigd worden en toch een onbevreesd, plechtig getuigenis afleggen voor het geloof en zeggen: "Ik weet in wie ik mijn vertrouwen heb gesteld." Zij hebben hun leven gegeven voor het geloof. Zij zeggen tegen de wereld dat Hij op wie zij hebben vertrouwd, in staat is om volkomen te redden. (Ellen White, Van Jeruzalem tot Rome, p. 512)
'Er is in het christendom nog nooit sprake geweest van zo'n grote diversiteit aan geloof als nu. Als de gaven [van apostelen, profeten, evangelisten, herders en leraren] (Efeziërs 4:11-13) nodig waren om de eenheid van de vroege kerk te bewaren, hoeveel te meer zijn die nodig om nu de eenheid te herstellen! De profetieën maken heel duidelijk dat het Gods doel is de eenheid van de gemeente in de laatste dagen te herstellen. We worden ervan verzekerd dat de wachters oog in oog met elkaar zullen staan, wanneer de Heer Sion terug zal brengen. We worden ervan verzekerd dat in de tijd van het einde de wijzen het zullen begrijpen. Wanneer dit in vervulling gaat, zal er eenheid van geloof zijn onder allen die God wijs acht. Zij die het werkelijk op de juiste wijze begrijpen, moeten het noodzakelijkerwijs ook op dezelfde manier begrijpen ... Op grond van overwegingen zoals deze is het duidelijk dat de volmaakte staat van de gemeente die hier wordt voorspeld nog in de toekomst ligt. Daarom hebben deze gaven hun doel nog niet bereikt. (RF Cottrell, 'Introduction,' in Ellen White, Early Writings, p. 140.)


## Gespreksvragen

`Wat is er met het oog op het bovenstaande citaat van RF Cottrell voor nodig opdat de heilige Geest vandaag voor eenheid kan zorgen in Gods gemeente? Hoe belangrijk is het voor de eenheid van de gemeente om de raadgevingen in praktijk te brengen die ons zijn gegeven door de gave van de profetie?`

`Hoe zou je de Bijbelse leer over de dood uitleggen aan een vriend die gelooft dat Paulus en andere christenen die gestorven zijn, nu 'bij Christus' in de hemel zijn?`

`Wat denken we van de verschrikkelijke realiteit van het lijden in deze wereld? Waarom is het motief van de grote strijd zo behulpzaam om ons daar enig inzicht in te geven? Waarom moeten we uiteindelijk toch kijken naar Jezus aan het kruis als de meest volledige uitdrukking van de liefde van de Vader en moeten we leren Hem te vertrouwen, zelfs in de ergste tijden?`