---
title: Christus zal worden geëerd
date: 11/01/2026
---

`Lees Filippenzen 1:19-20. Wat lijkt Paulus' verwachting te zijn met betrekking tot de uitkomst van zijn proces? Wat beschouwt hij als nog belangrijker dan vrijspraak?`

Hoewel Paulus geen crimineel was, was dit niet de eerste keer dat hij gevangen zat en wist hij heel goed wat vervolging was. Aan de Korintiërs gaf hij een gedetailleerde beschrijving van zijn lijden tot op dat moment: 'heb vaker gevangengezeten, heb veel meer lijfstraffen ondergaan, ben vaker in doodsgevaar geweest. Door de Joden ben ik vijfmaal met veertig min één zweepslagen gestraft, ik ben driemaal met stokslagen gestraft, ik ben eenmaal met stenen bekogeld en heb driemaal schipbreuk geleden. Eén keer heb ik een heel etmaal op zee rondgedreven. Voortdurend was ik onderweg, bedreigd door rivieren, rovers, volksgenoten en vreemdelingen, in gevaar in de stad, in de woestijn, op zee en te midden van schijngelovigen. Ik heb gezwoegd en geploeterd, vaak zonder te slapen, hongerig en dorstig, vaak zonder te eten, verkleumd en zonder kleren. (2 Korintiërs 11:23-28)

We moeten echter niet denken dat dit lijden het voornaamste was in zijn gedachten en daarom voegt Paulus er onmiddellijk dit aan toe: 'En los van wat ik nog meer zou kunnen noemen is er de druk waaronder ik dagelijks sta vanwege mijn zorg voor de gemeenten.'

`Lees 1 Korintiërs 4:14-16; 1 Tessalonicenzen 2:10-11; Galaten 4:19; Filemon 10. Welke relatie heeft Paulus met de gemeenten die hij heeft gesticht en de mensen die hij heeft gewonnen voor Christus?`

Jezus gaf alles om ons te redden, en zo was ook Paulus bereid 'alles wat ik bezit aan u geven, tot mezelf toe'. Het is paradoxaal, maar hoe meer iemands daden lijken op die van Jezus, hoe minder hij of zij door sommigen geliefd of gewaardeerd wordt. 'Allen die vroom en in eenheid met Christus Jezus willen leven, zullen worden vervolgd. (3 Korintiërs 12:15; 2 Timoteüs 3:12) Trouwe christenen blijven de misschien wel krachtigste manier om God te verheerlijken en de waarheid van het evangelie te openbaren. (Vergelijk Filippenzen 1:7) 'Paulus' geduld en vrolijkheid tijdens zijn lange en onrechtvaardige gevangenschap, zijn moed en geloof, waren een voortdurende preek. (Ellen White, Van Jeruzalem tot Rome, p. 342)

`Kijk eens hoe je leeft en hoe je mensen behandelt, vooral mensen die niet zo aardig zijn tegen jou. Wat voor getuige van Jezus ben je dan?`