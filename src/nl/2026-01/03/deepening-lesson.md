---
title: Verdieping - Leven en Dood
date: 16/01/2026
---

## Filippenzen 1:18-30

## IJsbrekervraag

`Bespreek met elkaar hoe je ervaart dat niet-gelovigen in jouw omgeving over jou en je geloof denken? Reageer je, zwijg je liever, of trek je je er niets van aan.`

## Ik verken

In de woorden van het te bestuderen tekstgedeelte klinkt duidelijk door vanuit welke voor hem bedreigende situatie, Paulus schrijft. Bovendien verkondigen sommigen vanwege Paulus' gevangenschap het evangelie met onzuivere bedoelingen. (zie Filippenzen 1:15-17) Hij beziet zijn situatie echter vanuit een optimistisch oogpunt. Hij vertrouwt op de Heer die te allen tijde ook vanuit benarde omstandigheden de evangelieboodschap zal laten doorklinken door degenen die zich daarvoor willen inzetten. Bovendien is hij ervan overtuigd dat zijn gevangenschap juist een positief effect heeft op anderen (Filippenzen 1:14).

## Ik bestudeer

Paulus beseft dat hij door zijn inzet voor het evangelie zelfs in doodsgevaar is. Lees Filippenzen 1:20-23 nog eens na en merk op dat hij daarin een aantal keren een toespeling maakt op zijn mogelijke dood.

`Welke twee zekerheden ('ik weet'!) heeft Paulus met betrekking tot zijn redding en wat geeft dit hem? (Filippenzen 1:18,19)`

Paulus is vastbesloten om, wat hem ook overkomt, in alle openheid te spreken.

`Wat is volgens Paulus belangrijker, of hij nu in leven blijft of zal sterven? (Filippenzen 1:21,20)`

`Met een mogelijke dood voor ogen vraagt hij zich af waarvoor hij zou kiezen, als dat hem gegeven was: te sterven of in leven te blijven. Welke overwegingen spelen daarbij voor hem een rol? (Filippenzen 1:23, 24)`

Niettemin is hij ervan overtuigd dat hij behouden zal blijven. Hij zal dan namelijk kunnen werken aan de toename van het geloof en de vreugde van de gelovigen in Filippi.

De kern van de boodschap van Paulus in dit gedeelte is dat de gemeente van de Filippenzen blijft 'leven in overeenstemming met het evangelie van Christus'. 
`Wat verwacht Paulus dat daarvan het gevolg zal zijn met betrekking tot de gemeente? (Filippenzen 1:27)`

Uit eigen ervaring weet Paulus dat de gemeente weerstand zal gaan ondervinden in het uitdragen van het evangelie; de tegenstanders zullen hen 'angst aanjagen'. Zij zullen eenzelfde strijd moeten voeren als de strijd die Paulus nog steeds voert. (Filippenzen 1:30)

`Ondanks dat moedigt Paulus hen aan standvastig te blijven. Welk tweeledig teken ziet hij daarin? (Filippenzen 1:28)`

# Ik pas toe

In West-Europa zijn de bedreigingen voor ons geloof anders dan vroeger. `Welke zie jij? Hoe kun je daar zelf mee omgaan?`

Net als in de tijd van Paulus is het soms moeilijk om over het evangelie te praten. `Welke kansen zie jij vandaag? Denk aan sociale media, waar veel mensen dagelijks contact hebben.`

In sommige landen is het gevaarlijk om het evangelie te vertellen. Toch horen we dat gelovigen daar trouw blijven. Wij kunnen hen vaak niet helpen. `Wat kunnen we volgens Filippenzen 1:18 w√©l voor hen doen? En ook voor anderen die hun leven riskeren om Christus te volgen?`

Paulus vraagt de gemeente in Filippi om samen te strijden voor het geloof. Vandaag zijn er veel verschillende kerken en groepen. `Hoe kun je toch samenwerken met andere gelovigen, ook al denk je niet over alles hetzelfde?`

En mijn vreugde is blijvend, omdat ik weet dat dit alles door uw gebed en de hulp van de Geest van Jezus Christus tot mijn redding leidt. (Filippenzen 1:18-19)

## Ik bid ...

Vader in de hemel, dank U dat wij in ons land de vrijheid van geloof hebben om ons geloof te kunnen uitdragen. Help ons om in de huidige tijd en omstandigheden effectief mensen te bereiken met de boodschap van uw koninkrijk van liefde.
Amen.