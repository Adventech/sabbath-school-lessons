---
title: Eensgezind en standvastig
date: 15/01/2026
---

`Lees Filippenzen 1:27-30. Hoe verhoudt onze eensgezindheid en 'strijden voor het geloof in het evangelie' zich tot standvastigheid?`

De strategie van de tegenstander is om te verdelen en te heersen. Verdeeldheid is dodelijk. Jezus zei: 'als een gemeenschap innerlijk verdeeld is, zal die gemeenschap niet kunnen standhouden. (Marcus 3:25) Het is een eenvoudig principe waarvan de tegenstander graag wil dat wij dat vergeten. Onze eenheid helpt ons onze profetische rol te vervullen als 'de rest' van de Bijbelse profetie, door het 'eeuwig evangelie' te verkondigen aan 'alle landen en volken, van elke stam en taal. (Openbaring 12:17; 14:6) Eenheid is van doorslaggevende betekenis om onze opdracht uit te voeren om deze door God gegeven boodschap te verspreiden. Jezus' gebed in Johannes 17 benadrukt 'Uw woord is de waarheid' als een van de belangrijkste sleutels voor eenheid (vers 17,19). Onze boodschap kan niet worden losgemaakt van onze opdracht en ook niet van onze eenheid. Alle drie staan of vallen met elkaar. Als een van deze drie sleutels ontbreken, dan kunnen we geen succes hebben. Als we die drie echter allemaal op hun plaats hebben, dan hebben we niets te vrezen. We hoeven ons 'op geen enkele manier door tegenstanders angst te laten aanjagen'. Onze tegenstander is een verslagen vijand. Zelfs als we ter dood worden gebracht vanwege ons geloof, dan kan niets ons schaden als we ons 'volledig inzetten voor het goede'. (1 Petrus 3:13) De duivel is machteloos om de opmars van Gods waarheid te stoppen.

`Lees Matteüs 10:38; Handelingen 14:22; Romeinen 8:17; 2 Timoteüs 3:12. Vat kort het gemeenschappelijke thema samen van deze teksten.`

Leven in deze gevallen wereld is zwaar, zelfs voor de 'besten' onder ons. Job was een rechtvaardig man. De Bijbel zegt dat hij 'rechtschapen en onberispelijk was, en ontzag had voor God en het kwaad meed. (Job 1:1) Toch treft van de ene op de andere dag het onheil hem en zijn gezin. Wie heeft niet geleerd, door persoonlijke ervaring of door wat er met anderen gebeurde, dat je hier een leven leidt op het randje, en dat je nooit weet wanneer je daar overheen gaat? Lijden is tot op zekere hoogte het lot van ons allemaal. Uiteindelijk is het echter beter om te lijden omwille van Christus dan om wat dan ook.

`Welke hoop en welke troost kunnen wij als christenen bezitten te midden van ons lijden?`