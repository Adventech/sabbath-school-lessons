---
title: Volmaakt vasthouden aan alles wat God wil
date: 21/03/2026
---

### Lezen 
Kolossenzen 4:7-18; Efeziërs 6:21; Handelingen 15:36-40; 2 Timoteüs 4:10-11; 2 Petrus 3:10-14; Jesaja 60:1-3.

> <p>Kerntekst</p> 
> 'Dank God onder alle omstandigheden, want dat is wat Hij van u, die één bent met Christus Jezus, verlangt' 1 Tessalonicenzen 5:18.

In dit laatste deel van Kolossenzen wordt duidelijk hoe Paulus' bredere netwerk van medewerkers eruitzag. Handelingen laat zien hoe hij eerst samenwerkt met Barnabas, daarna met Silas, en geeft vervolgens een overzicht van zijn drie zendingsreizen.

Deze week kijken we naar de strategie die Paulus gebruikte voor zijn zendingsactiviteiten. Die hield in dat hij zijn tijd en middelen zo efficiënt mogelijk gebruikte om de belangrijkste centra van het Romeinse Rijk te bereiken. Hij leidde ook veelbelovende lekenwerkers op om de steden en dorpen te bereiken die Paulus niet zou bezoeken, zoals Kolosse, Laodicea en Hiërapolis.

Door persoonlijke bezoeken tijdens zijn reizen, en vooral als gevangene door zijn brieven, verbond Paulus voortdurend mensen en gemeenten met elkaar. Hij besefte dat het succes van de opdracht tot evangeliseren afhing van de samenwerking van: Joodse en heidense christenen, mannen en vrouwen, en van mensen als Tychikus, Aristarchus, Justus, Epafras, Lucas en Nymfa. Het is intrigerend ook iets te horen over een brief die hij aan Laodicea schreef en die niet bewaard is gebleven voor ons. Paulus stopt heel veel informatie in deze laatste verzen. Daar hoort ook een persoonlijke aansporing toe aan een man genaamd Archippus. Paulus deed er alles aan de gemeenten te versterken zolang hij dat nog kon.

`Wat kunnen we leren van Paulus' strategie voor zendingsactiviteiten en hoe kunnen we dit toepassen in onze eigen evangelisatie-inspanningen?`

_Op sabbat 28 maart bespreken we met elkaar deze les._