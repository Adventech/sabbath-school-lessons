---
title: Een boodschap voor Laodicea
date: 26/03/2026
---

# Een boodschap voor Laodicea

**Lees Kolossenzen 4:16-18; vergelijk 2:1-3.** Denk nog eens na over de boodschap van Jezus aan Laodicea (zie de studie van gisteren). `Welke overeenkomsten vind je dan met die van Kolossenzen, die in de tijd van Paulus ook moest worden gelezen in Laodicea?`

Als we kijken naar de geschiedenis van Gods volk door de eeuwen heen, zien we dat dezelfde problemen telkens weer terugkeren. De profeten keurden Israëls gedrag af, omdat ze wilden aanbidden zoals de wereld dat deed. Ze drongen aan op bekering voordat het te laat was. Jesaja klaagde: 'Ach, de trouwe stad is een hoer geworden!' en drong er bij het volk op aan om terug te keren tot God voor vergeving en reiniging. (Jesaja 1:16-21) Johannes de Doper en Jezus riepen de Israëlieten op zich te bekeren en die vrucht te dragen die de toets van het oordeel in de laatste dagen zou doorstaan. (Matteüs 3:2,8-10; 4:17; 12:33-37) De apostelen brachten een soortgelijke boodschap. (Handelingen 2:38; 3:19; 17:30; 2 Korintiërs 7:9-10)

`**Vergelijk Jesaja 60:1-3 met Openbaring 18:1-4 en Jesaja 62:1-5 met Openbaring 19:7-8.** Welke overeenkomsten bestaan er tussen de boodschappen in de twee boeken?`

God zal hemel en aarde verenigen. Vanwege de grote strijd gebeurt dat in fasen:

1. Op Golgota verloor de duivel alle genegenheid die er nog was onder de hemelse wezens. (Johannes 12:31)
2. Door de inzet van Christus in het oordeel in het hemelse heiligdom zijn Gods mensen 'toegerust met al het goede, zodat zij zijn wil kunnen doen' en geschikt zijn voor de hemel. (Hebreeën 13:21)
3. Door het oordeel tijdens het millennium en het laatste oordeel daarna worden alle vragen die er nog zijn voorgoed opgelost. De zonde en zondaars die geen berouw tonen worden vernietigd in de poel van eeuwig vuur, die ook de aarde reinigt. (Openbaring 21:8)
4. Pas als er een einde is gekomen aan de zonde, kunnen hemel en aarde eindelijk weer één geheel zijn. (Openbaring 21:3)

`Wat kun je zelf (zonder naar iemand anders te kijken) doen om trouw te blijven aan God en aan de waarheid die Hij ons heeft gegeven? Welke keuzes maak je die laten zien wie jouw hart echt toebehoort?`