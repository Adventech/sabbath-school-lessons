---
title: Verdere studie
date: 27/03/2026
---

'De ziel die zich heeft overgegeven aan Christus wordt tot een burcht, die Hij bewaart in een opstandige wereld. Hij wil dat er geen enkel ander gezag erkend wordt dan het zijne. Een mens die op deze manier toebehoort aan hemelse machten is onaantastbaar voor de aanvallen van de tegenstander. Alleen wanneer we ons overgeven aan de leiding van Christus, zullen we niet worden overheerst door de boze. We staan onvermijdelijk onder de controle van de ene of de andere van deze twee grote machten die strijden om de oppermacht in deze wereld. Het is niet nodig dat we doelbewust voor het koninkrijk van de duisternis kiezen om onder zijn heerschappij te komen. We hoeven alleen maar na te laten ons te verbinden met het koninkrijk van het licht. Als we niet samenwerken met de hemelse machten, zal Gods tegenstander bezit nemen van ons hart en het tot zijn verblijfplaats maken. De enige verdediging tegen het kwaad is de inwoning van Christus in het hart door geloof in zijn gerechtigheid. Als we niet diepgaand verbonden zijn met God, kunnen we nooit weerstand bieden aan de ontwijdende gevolgen van eigenliefde, zelfgenoegzaamheid en verleiding tot zonde. We kunnen veel slechte gewoonten opgeven, gedurende de tijd dat we ons distantiëren van de boze. Zonder een diepgaande verbinding met God, door onszelf telkens weer aan Hem over te geven, zullen we de nederlaag lijden. Zonder Christus persoonlijk te kennen en voortdurend met Hem verbonden te zijn, zijn we overgeleverd aan de genade van de vijand en zullen we uiteindelijk doen wat hij zegt. (Ellen White, De wens der eeuwen, p. 263-264.)


## Gespreksvragen

Kijk naar het citaat van Ellen White hierboven. Er zijn inderdaad maar twee kanten in de grote strijd en tenzij we bewust voor Christus kiezen, staan we aan de kant van zijn tegenstander. (Lucas 11:23) Hoezeer dat idee onze gevoelens ook zorgen baart, God is niet verplicht ervoor te zorgen dat zijn waarheden hen niet beledigen. 

`Wat vertelt deze realiteit je over hoe belangrijk de overgave van de wil aan Christus echt is?`

**Lees Openbaring 14:14-16.** De vroege regen van Pinksteren zorgde ervoor dat het zaad van het evangelie kon ontkiemen en groeien, terwijl de late regen de aarde voorbereidt op de laatste oogst.

`Hoe verhoudt Openbaring 14:12 zich tot dit vooruitzicht?`

`Wat zijn de verschillende manieren waarop wij worden beïnvloed door de cultuur en de wereld om ons heen, als kerk in haar geheel en als individuele gelovigen? Hoe kunnen we worden beschermd tegen de negatieve invloeden van de wereld, die altijd een probleem zijn geweest voor Gods volk in elk tijdperk?`