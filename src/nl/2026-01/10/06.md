---
title: Geboden van mensen
date: 05/03/2026
---

`Lees Kolossenzen 2:20-23. Hoe vat jij Paulus' vermaningen op in het licht van de andere elementen die in dit hoofdstuk worden besproken?`

In zijn brief aan de Galaten karakteriseert Paulus de zorg over het houden van Joodse ceremonieën als 'de machten van de wereld'. (Kolossenzen 2:8,20; Galaten 4:3,9) Net als de aardse tempel, behoren deze dingen dus tot de aarde, maar ons burgerschap is in de hemel. We hoeven ons geen zorgen te maken over de ceremoniële wet, omdat deze slechts een schaduw was van de werkelijkheid waarvan we nu door Christus genieten. Deze verordeningen zijn oorspronkelijk wel door God gegeven, maar nadat ze hun functie hebben vervuld, zijn ze niet langer nodig.

Al deze voorschriften werden aan het kruis afgeschaft. Dat wordt duidelijk gemaakt door de goddelijke hand die het voorhangsel van de tempel scheurde. Daarom zijn christenen (ook de joodse christenen) niet langer onderworpen aan deze voorschriften. (Matteüs 27:51; Daniël 9:27) Door ons eraan te onderwerpen, zouden we onszelf feitelijk identificeren met deze wereld, en die gaat voorbij, in tegenstelling tot de nieuwe wereld die ons in Christus is beloofd. Wij 'zien uit naar een nieuwe hemel en een nieuwe aarde, waar gerechtigheid woont' en niet slechts naar een renovatie van de oude. (2 Petrus 3:13)

Farizeeën en schriftgeleerden hadden extra menselijke vereisten toegevoegd aan de Mozaïsche voorschriften. (Marcus 7:1-13) Daarom kon de voortzetting van de uit het Oude Testament niet langer als een goddelijk vereiste worden beschouwd. Het waren door mensen opgelegde plichten en die waren door Christus vervuld. Het lijkt er zelfs op dat ze tot een last voor het geloof werden, in plaats van iets dat het geloof zou versterken. Het is zo gemakkelijk om te gaan denken dat het uitvoeren van al deze dingen jezelf superieur maakt aan degenen die dat niet doen. Dat is al erg genoeg, maar misschien kan het zelfs op subtiele wijze een andere manier worden van verdiensten verkrijgen voor je redding. Dat is een valkuil waar we niet in willen trappen.

Door de hele christelijke geschiedenis heen zijn Bijbelexperts bezweken voor de verleiding om religieuze uitspraken te doen, waarbij ze de rol van de heilige Geest overnamen om gelovigen te leiden in wat de tekst betekent. Christus zelf is de bron waaruit de waarheid van de Schrift ontspringt, zoals Paulus en de andere Bijbelschrijvers dat leren.

`Hoe zorgen we ervoor dat we begrijpen dat onze enige basis voor redding ligt in wat Jezus voor ons heeft gedaan, buiten ons om, in onze plaats, en niet in wat Hij in ons doet?`