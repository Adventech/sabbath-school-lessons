---
title: De Wijsheid en kennis van God
date: 01/03/2026
---

Job vroeg: 'de wijsheid - waar moet je haar zoeken, en het inzicht - waar is het te vinden?' (Job 28:12) Het antwoord van Paulus is: in Christus, 'in wie alle schatten van wijsheid en kennis verborgen liggen.' (Kolossenzen 2:3; vergelijk 1 Korintiërs 1:30) Als we Christus hebben, hebben we alles, zelfs 'de volle rijkdom van allesomvattend inzicht.' Dat is het doel van het leven. Door Hem is het geheim van God geopenbaard, wat het hele verlossingsplan omvat.

`Lees Kolossenzen 2:1-7. Wat is Paulus' doel bij het schrijven van deze brief?`

Het Griekse woord *paraklēthōsin* betekent 'bemoedigen' of 'troosten'. Paulus' verlangen is niet alleen de gelovigen in Kolosse te helpen valse leer te herkennen, maar ook om hen te verenigen (sumbibasthentes) in christelijke liefde. De taalkundige tijd die voor beide werkwoorden, bemoedigen en verenigen, wordt gebruikt, drukt Paulus' vertrouwen uit dat deze brief het beoogde doel zal dienen. Hij prees hen voor 'orde' (NBG) en hun 'onwrikbare geloof in Christus.' (Kolossenzen 2:5)

De Griekse term *taxis*, wat je kunt vertalen met 'orde', wordt in het Nieuwe Testament gebruikt met betrekking tot de priesterlijke afdelingen van Aäron en Melchisedek, maar Paulus past het ook toe op de orde in de kerk. (Lucas 1:8; Hebreeën 7:11; 5:6,10; 6:2; 7:11,17; 1 Korintiërs 14:40) Soms heeft men de neiging de orde in de gemeente en organisatie in zijn algemeenheid te beschouwen als enkel en alleen een kerkelijke instelling zonder theologische betekenis.

Paulus schreef voor wat goed past in de eredienst. (1 Korintiërs 11) Door ook gedetailleerde instructies te geven wat betreft de selectie van ouderlingen en diakenen, liet Paulus zien erg voorzichtig te zijn om de orde in de gemeente te bewaren. (1 Timoteüs 3; Titus 1) Door deze maatregelen worden Gods wijsheid en de leer van de Bijbel bewaard en verkondigd.

Ten gevolge van de juiste leer, die de Kolossenzen van Paulus' metgezellen hadden ontvangen, stonden ze 'onwrikbaar' in hun geloof. Het kan niet in beweging worden gebracht omdat het rust op een solide Bijbels fundament. Als je je daaraan houdt, zou dat hen helpen beschermd te zijn tegen de dwalingen die door valse leraren werden verspreid.

`Wat is jouw ervaring wat betreft de behoefte aan 'orde' in je eigen geestelijk leven?`