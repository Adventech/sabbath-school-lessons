---
title: Verdere studie
date: 06/03/2026
---

'In de tijd van de apostelen probeerden mensen door traditie en filosofie het geloof in de Schrift te vernietigen. Op dezelfde manier probeert de vijand van rechtvaardigheid vandaag de dag mensen op verboden paden te leiden door ze een aangenaam gevoel te geven, zoals dat gebeurt door de hogere kritiek, evolutie, spiritualisme, theosofie en pantheïsme. Voor velen is de Bijbel als een lamp zonder olie, omdat ze hun geest hebben afgestemd op kanalen van speculatief geloof die misverstanden en verwarring brengen. Het werk van de hogere kritiek, door het ontleden, speculeren en reconstrueren van de Bijbel, vernietigt het geloof daarin als een goddelijke openbaring. Het berooft Gods woord van de kracht om menselijke levens richting te geven, te verheffen en te inspireren. Door spiritualisme wordt aan velen geleerd te geloven dat begeerte de hoogste wet is, dat losbandigheid vrijheid is en dat de mens alleen aan zichzelf verantwoording schuldig is.

'De volgeling van Christus zal "verleidende woorden" tegenkomen waartegen de apostel de gelovigen in Kolosse al waarschuwde. Hij zal spiritualistische interpretaties van de Schrift tegenkomen, maar hij mag die niet accepteren. Zijn stem moet worden gehoord in een duidelijke bevestiging van de eeuwige waarheden van de Schrift. Door zijn ogen op Christus gericht te houden, moet hij gestaag voortgaan op het uitgestippelde pad, waarbij hij alle ideeën verwerpt die niet in harmonie zijn met zijn leer. De waarheid van God moet het onderwerp zijn voor zijn overpeinzing en meditatie. Hij moet de Bijbel beschouwen als de stem van God die rechtstreeks tot hem spreekt. Zo zal hij de wijsheid vinden die van God is. (Ellen White, Van Jeruzalem tot Rome, pp. 348.)


## Gespreksvragen

`Wat betekent het dat in Christus 'heel de goddelijke volheid lichamelijk aanwezig is,' en dat Hij 'het hoofd is van alle machten en krachten'. (Kolossenzen 2:9-10; zie ook Johannes 1:1; Hebreeën 1:3; 1 Petrus 3:22)`

`We hebben waarschijnlijk allemaal wel eens gehoord dat Kolossenzen 2:14-16 wordt gebruikt als argument tegen de sabbat van de zevende dag. Naast de problemen die in de les van deze week naar voren zijn gebracht, komen er met het gebruik van deze teksten, om te betogen dat we het vierde gebod niet langer hoeven te houden, nog andere problemen naar voren. Welke zijn dat?`

`Hoe ga je om met hen die erop staan dat we ons ook aan de ceremoniële wetten moeten houden? Misschien ondervind je wel spirituele of theologische zegeningen door je daaraan te houden. Welke problemen ontstaan er als mensen erop staan dat we ons daaraan moeten houden?`

`Ellen White schreef hierboven dat we de Bijbel moeten beschouwen als 'de stem van God die rechtstreeks tot ons spreekt'. Waarom moeten we onszelf goed beschermen tegen alles en iedereen dat ons geloof in het gezag en de inspiratie van de hele Bijbel verzwakt, ook de delen die ons soms een ongemakkelijk gevoel kunnen geven?`
