---
title: Verdieping - Compleet in Christus
date: 06/03/2026
---

## Kolossenzen 2

## IJsbrekervraag

Vertel de groep over een moment dat jij je verloren voelde door verwarrende of tegenstrijdige informatie.

## Ik verken

De brief van Paulus aan de Kolossenzen is, net als zijn andere brieven, geschreven om verkeerde praktijken en leerstellingen te corrigeren die het evangelie en de geloofsgemeenschap schade toebrengen. Paulus had deze gemeente niet zelf gesticht, maar zijn invloed was er wel duidelijk merkbaar. Vermoedelijk schreef hij deze brief tijdens een van zijn gevangenschappen. Zijn doel was om bepaalde leringen te weerleggen die binnen de gemeenschap verspreid werden - leringen die gebaseerd waren op een filosofie die in strijd was met het evangelie. Paulus wil Christus opnieuw centraal stellen in het geloof van de gelovigen, boven alles en iedereen die aanspraak maakt op autoriteit of invloed. Op een voorzichtige en tactvolle manier leidt Paulus de gelovigen van Kolosse er stap voor stap toe zich volledig op Christus te richten. Waar hoofdstuk 1 de fundamenten van wie Christus is opnieuw bevestig'd, gaat hoofdstuk 2 in op de verkeerde leringen en herstelt het juiste evangelische kader.

## Ik bestudeer

## Verzen 1-3
`Wat motiveert Paulus om zo'n strijd voor de Kolossenzen te voeren? Waarom noemt hij Christus Gods geheim?`

## Verzen 6-9
`Welke aanwijzingen geeft Paulus de Kolossenzen om hen te bemoedigen in hun wandel met Jezus? Hoe begrijp jij vers 9?`

## Verzen 10-12
`Hoe vaak komen de uitdrukkingen 'in Hem' en 'met Hem' in deze verzen voor? Wat zeggen deze woorden over de relatie tussen een christen en Christus?`

## Verzen 13-15
`Hoe beschrijft Paulus hier het werk van Jezus aan het kruis?`

## Vers 16
In vers 16 somt Paulus zaken op waarvoor hij waarschuwt.
`Vallen deze onder rituelen, religieuze feesten of geboden? En wat is volgens Paulus de relatie tussen deze dingen en Christus?`

## Verzen 18 en 19
`Hoe moeten we de begrippen lichaam, gewrichten en groei in God begrijpen?`

## Verzen 20-23
`Hoe verhouden vers 20 en de verzen 21-23 zich tot elkaar?`

# Ik pas toe
`Als in Jezus alle 'schatten van wijsheid en kennis verborgen' zijn, wat betekent dat dan voor ons als christenen die naar wijsheid en kennis zoeken?`

`De oproepen in de verzen 6-8: betekent dit dat trouw blijven aan Christus een werk van onszelf is, en dus de basis van onze redding?`

`Als het 'in Christus zijn' ons helpt op onze geloofsweg, wat is dan de rol van geestelijke disciplines in dat proces?`

`Welke plaats heeft het kruis in ons dagelijks leven als discipelen van Christus, en hoe be√Ønvloedt het kruis mijn leven werkelijk?`

`Wat kunnen we doen om te voorkomen dat geloofsmomenten zoals de sabbat, het avondmaal, erediensten en andere geestelijke bijeenkomsten betekenisloos of oppervlakkig worden?`

Kolossenzen 2:7
Laat u in Hem wortelen en bouw op Hem voort; houd vast aan het geloof dat u geleerd is en wees vervuld van dankbaarheid.

## Ik bid ...
Heer Jezus, wij verlangen dat ons hele leven door U geleid wordt.
Toch weten we hoe snel we in gewoontes vervallen en het diepere doel van ons geloof vergeten.
Help ons om U en uw kruis steeds weer centraal te stellen in onze wandel met God. Laat ons elke dag opnieuw ontdekken dat U ons alles bent. Geef ons uw wijsheid en inzicht, zodat we in deze wereld kunnen leven naar uw wil. Maak dit ons dagelijkse gebed: dat wij dicht bij U blijven, en dat alles in ons leven tot uw eer mag zijn. Amen.