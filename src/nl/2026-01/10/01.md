---
title: Compleet in Christus
date: 28/02/2026
---

### Lezen 
Kolossenzen 2; Hebreeën 7:11; Jesaja 61:3; 1 Korintiërs 3:6; Deuteronomium 31:24-26; Romeinen 2:28, 29; 7:7.

> <p>Kerntekst</p> 
>'Laat u daarom door niemand iets voorschrijven op het gebied van eten en drinken of het vieren van feestdagen, nieuwemaan en sabbat. Dit alles is slechts een schaduw van wat komt - de werkelijkheid is van Christus.' Kolossenzen 2:16-17

Is je ooit gevraagd waarom je de sabbat viert? Misschien werd zelfs de kerntekst van deze week toen gebruikt als 'bewijs' ertegen. Deze tekst werd niet geschreven over het vierde gebod, maar het is een reactie op dwalingen die door valse leraren in de kerk werden onderwezen. Wat waren dat voor dwalingen?

Ten eerste wordt de valse leer beschreven als 'theorieën', 'menselijke tradities', 'de machten van de wereld' en 'niet gebaseerd op Christus'. (Kolossenzen 2:8)

Het ging ook om de besnijdenis en het houden van Joodse feesten, samen met Joodse reinheidsrituelen en voorschriften met betrekking tot voedsel. Verder gaat het om de aanbidding van of met engelen of een poging om de aanbidding van engelen na te bootsen. (Kolossenzen 2:11,16,18,21)

Ten slotte was het gebaseerd op 'menselijke voorschriften en instructies' en hield het mogelijk allerlei ascetische praktijken in. (Kolossenzen 2:22-23)

Deze valse leraren waren duidelijk religieus en oprecht, maar het evangelie begrepen ze verkeerd. Deze week zullen we zien waarom dat zo was. We zullen ook zien waarom de kerntekst niets te maken heeft met het houven van de sabbat op de zevende dag.

_Op sabbat 7 maart bespreken we met elkaar deze les._