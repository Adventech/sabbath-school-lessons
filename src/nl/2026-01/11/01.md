---
title: Leven met Christus
date: 07/03/2026
---

### Lezen 

Kolossenzen 3:1-17; Romeinen 1:18; 6:1-7; Efeziërs 4:22-24; Deuteronomium 7:6-8; 1 Samuel 16:23.

> <p>Kerntekst</p> 
>'En bovenal, kleed u in de liefde, dat is de band die u tot een volmaakte eenheid maakt.' Kolossenzen 3:14

Er wordt vaak gezegd dat we niet te veel op de hemel gericht moeten zijn, omdat we dan op aarde van geen nut zouden zijn. In zekere zin is dat waar, maar een al even belangrijk idee dat Paulus benadrukt in Kolossenzen 3 is dit: als we te zeer zijn gericht op de aarde zijn we van weinig hemels nut voor de Heer. Paulus vestigt onze aandacht op heel veel praktische principes die uit het leven zijn gegrepen en die in de hemel zijn geboren en alleen begrepen kunnen worden door hen die 'met Christus tot leven zijn gewekt. (Kolossenzen 3:1) De adviezen van Paulus zijn hele nuchtere principes die bij toepassing al onze relaties zullen verbeteren, en niet alleen die binnen de gemeente.

Jezus zei: 'heb je vijanden lief en bid voor wie jullie vervolgen; alleen dan zijn jullie werkelijk kinderen van je Vader in de hemel. Hij laat zijn zon immers opgaan over goede en slechte mensen en laat het regenen over rechtvaardigen en onrechtvaardigen. (Matteüs 5:44-45) Dat klinkt toch als iets onmogelijks? Menselijk gesproken is dat ook zo. We moeten sterven voordat we echt voor God kunnen leven. Daarom moeten we op de hemel zijn gericht als we hopen voor onze hemelse Vader van enig nut te zijn op deze aarde.

Deze week gaan we kijken hoe een leven met Christus een verschil kan maken, nu en in de eeuwigheid.

_Op sabbat 14 maart bespreken we met elkaar deze les._