---
title: Op de hemel gericht zijn
date: 08/03/2026
---

`Lees Kolossenzen 3:1-4. Welke voorwaarde noemt Paulus om op de hemel gericht te kunnen zijn? Wat denk je dat dat betekent?`

Vanaf een bergtop is het mogelijk een uitgestrekt landschap te overzien dat zich rondom je bevindt. Sinds mensenheugenis gaan mensen de bergen op om daar te zoeken naar een diepgaandere ervaring met God. (Psalm 121:1-2) Er zijn zelfs door mensen gemaakte bergen, die we ziggurats noemen, die door heidenen zijn gebouwd met een soortgelijk doel: om de goden te ontmoeten. Het is interessant te weten dat de stad Ur, die Abram moest verlaten, een hele grote ziggurat had die van kilometers ver zichtbaar was. Ook al gaat iemand de hoogte in, dan zal dat iemand nooit in geestelijke zin automatisch dichter bij de hemel brengen. Menselijke inspanning is daartoe nooit in staat. Het is alleen mogelijk dichter bij de hemel te komen door het wonder van genade, waarbij wij met Christus zijn gestorven en met Hem zijn opgewekt. Dat wordt symbolisch uitgebeeld door de doop. (Kolossenzen 2:12-13)

Merk op dat er vanaf het begin van Kolossenzen 3 een herhaalde nadruk ligt op wat boven is, dat wil zeggen, wat er in de hemel is: 'wat boven is,' 'waar Christus zit', 'met Christus aan de rechterhand van God,' 'met Hem in luister verschijnen.' We moeten erkennen dat er veel is in het christelijke leven waarvoor geen enkele verklaring is. Hoe kan iemand werkelijk 'sterven' en 'opstaan' als hij of zij, zoals blijkt, nog steeds dezelfde persoon is en geen daadwerkelijke ervaring van dood en opstanding heeft gehad? Er is veel dat het natuurlijke verstand niet kan bevatten als dat niet onder invloed staat van de heilige Geest. Voor hen die geestelijk zijn ingesteld, zijn de dood aan de zonde en het opstaan met Christus wel een realiteit. Want zij hebben een nieuw hart ontvangen, zoals God heeft beloofd. Dit lied bevestigt dat: 'En vraagt ge mij, hoe ik dat weet? Hij leeft diep in mijn hart. (Dat is lied 17 uit 'Tot zijn eer')

Paulus geeft deze opdrachten omdat er een constante behoefte is aan vernieuwing van het geestelijke leven. (2 KorintiÃ«rs 4:16) We kunnen inderdaad van de waarheid afvallen en verloren gaan! In dit leven zijn we nooit gevrijwaard van verleiding. Wij moeten er daarom dagelijks voor kiezen 'te streven naar wat boven is'. Ons eeuwige leven is veilig 'verborgen met Christus in God'. De uiterlijke bevestiging van dat leven blijft echter allesbehalve verborgen.

`Waar ben jij het meest op gericht: op boven of op onder? Als dat laatste het geval is, hoe verander je dan de richting daarvan?`