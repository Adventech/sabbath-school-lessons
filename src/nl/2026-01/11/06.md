---
title: Het uitleven van het nieuwe leven
date: 12/03/2026
---

Dat Paulus zich zorgen maakt over vrede en harmonie in de gemeente, blijkt duidelijk uit de laatste verzen van Kolossenzen 3. We hebben al naar wat details gekeken over Gods vrede (zie les 7). In tegenstelling tot de *pax Romana is de pax Christi* geen vrede die van buitenaf wordt opgelegd, maar gaat die ons van binnenuit 'regeren'. Dat kan alleen gebeuren als Christus de leiding heeft.

`Lees Kolossenzen 3:16-17. Wat stelt Christus specifiek in staat om de leiding te hebben, en welke rol speelt muziek daarin?`

De taal hier is erg beeldend. Het is een beschrijving van hoe het woord van Christus in ons woont. Dat gebeurt wanneer we de Bijbel aandachtig lezen om te luisteren en te leren van Gods wijsheid. De Griekse tekst is voor meerdere uitleggingen vatbaar, maar blijkbaar speelt muziek een belangrijke rol in het 'onderrichten en vermanen van elkaar'. Het gaat echter niet om wat voor muziek dan ook. Paulus gebruikt zeer specifieke terminologie: 'psalmen, hymnen en liederen die de Geest u ingeeft'. (Vergelijk EfeziÃ«rs 5:19) We weten het niet zeker, maar het lijkt erop dat er onderscheid wordt gemaakt tussen de bestaande verzameling psalmen uit het Oude Testament en een groeiende verzameling hymnen uit het Nieuwe Testament. 'Liederen die de geest ingeeft' is mogelijk een algemenere aanduiding voor elk lied dat verband houdt met het geestelijke leven of het leven van de gemeente. De woorden van de liederen zijn het middel om de waarheid te onderwijzen en instructies te geven over het leven van een nieuw leven door een christen. Veel geweldige liederen uit de afgelopen paar eeuwen hebben krachtige, opbeurende boodschappen van hoop en zekerheid, die hard nodig zijn in een wereld die ons allemaal zo gemakkelijk naar beneden trekt.

De invloed van muziek is sterk. Davids harpspel had een kalmerend effect op koning Saul. Toen David zijn rivaal werd, namen Sauls woede en wrok toe. (1 Samuel 16:2; 18:10-11) Klinisch onderzoek laat zien dat rustige klassieke muziek angst vermindert, de hersenfunctie optimaliseert, ontspanning vergroot, helpt bij pijn en de mate van socialisatie doet toenemen. Wie van ons heeft niet ervaren welke grote invloed muziek kan hebben op onze emoties en gedachten, ten goede of ten kwade? De juiste muziek kan de mens geestelijk verheffen.

`Ons wordt gezegd dat wat we ook doen, 'doe alles in de naam van de Heer Jezus.' Kun jij zeggen dat je dat echt doet? Zo niet, hoe kun je dat veranderen? Waarmee moet je stoppen als je iets niet in de naam van de Heer kunt doen?`