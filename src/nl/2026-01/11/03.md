---
title: Beëindig gerichtheid op de aarde
date: 09/03/2026
---

We horen tegenwoordig veel leuzen: ‘Stop oorlog!' ‘Stop ontbossing!' ‘Stop kernwapens!' Een leuze die we waarschijnlijk nog nooit hebben gehoord is: 'Stop gerichtheid op de aarde!' Dat past gewoon niet bij de gevoeligheden van onze wereld. Het is natuurlijk niet zo dat een van die andere leuzen verkeerd is of dat wat ze bepleiten verkeerd is. Ze zijn gewoon erg kortzichtig, met het oog op de nabijheid van de eeuwigheid. Onze aandacht moet gericht zijn op het hogere, op wat voor eeuwig hoger is.

`Lees Kolossenzen 3:5-6; Romeinen 6:1-7. Hoe ervaren wij wat het betekent om dood te zijn voor onszelf en voor het aardse en levend voor 'wat boven is'? (Kolossenzen 3:1)`

Wij zijn geestelijk dan wel met Christus gestorven, maar wat 'aards in u is' moet worden gedood. Dat zijn de verleidingen waar ons lichaam en onze geest ons aan blootstellen. In verband met dit gebod moeten we ons twee dingen realiseren. Ten eerste veronderstelt de taalkundige Griekse vorm die Paulus gebruikt in 3:1, dat we in feite met Christus zijn opgewekt. Ten tweede is het gebod in 3:5 een gevolg van dat feit ('dus'). We kunnen aardse dingen zoals 'ontucht, zedeloosheid, hartstocht, lage begeerten en ook hebzucht' alleen doden, omdat we met Christus zijn opgewekt en delen in zijn geestelijke leven en kracht om deze dingen uit onze gedachten en levens te bannen.

De enige andere keer dat deze exacte zinsnede uit 3:6, 'Gods toorn,' voorkomt is in Romeinen 1:18. God 'levert' mensen uit aan 'zedeloze begeerten', en dus 'breekt de grote dag van hun toorn' aan. (Romeinen 1:24; Openbaring 6:16-17) Die toorn komt over 'degenen die Hem ongehoorzaam zijn'. In Romeinen 1:18 verwijst Paulus naar 'kwaad en onrecht' en vult hij dat verderop nader in en stelt daarbij 'zedeloosheid' heel specifiek gelijk aan mensen die 'God heeft uitgeleverd aan zedeloze begeerten, waardoor ze hun lichaam onteren.' Hij gebruikt daarvoor in Kolossenzen 3:5 en Romeinen 1:24 hetzelfde Griekse woord.

Hoe onteren zij hun lichaam? Ten eerste omdat zij weigeren de Schepper te erkennen, maar ook door 'onterende verlangens'. Want 'de vrouwen hebben de natuurlijke omgang verruild voor de tegennatuurlijke, en ook de mannen hebben de natuurlijke omgang met vrouwen losgelaten en zijn in hartstocht voor elkaar ontbrand. Mannen plegen ontucht met mannen. (Romeinen 1:26-27)

`Hoe volgen wij de woorden 'laat dus wat aards in u is afsterven'?`