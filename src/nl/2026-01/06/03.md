---
title: Het ‘vorige leven’ van Paulus
date: 02/02/2026
---

Het is een veelvoorkomende ervaring voor christelijke bekeerlingen om over hun leven te denken in termen van vóórdat ze Jezus aanvaardden en daarna, net zoals Paulus dat doet in Filippenzen 3. Terecht of ten onrechte spreken we soms over hen die geen christenen zijn als ‘goede mensen’. Zeker als je op de normen van de wereld afgaat, zijn veel mensen dat inderdaad ook. Als je ze echter vergelijkt met Gods normen, dan is niemand ‘goed’, en dat geldt ook voor christenen.

`Lees Filippenzen 3:4-6. Paulus wijst op de vele dingen in zijn leven waar hij ooit trots op was. Wat zijn deze dingen? Hoe beschrijf jij het ‘goede’ in je leven (verleden en heden)?`

Paulus stelt impliciet gelovige Joden die valse leer verspreiden tegenover onbesneden gelovigen die volledig op Christus vertrouwen voor hun redding en geen vertrouwen stellen in louter menselijke werken zoals besnijdenis. (Hebreeën 6:1; 9:14; vergelijk Romeinen 2:25-29)

Paulus’ vroegere leven en zijn afkomst waren behoorlijk indrukwekkend voor zijn mede-Joden, maar geen van deze dingen droeg bij aan zijn redding. Die vormden juist een belemmering omdat ze hem een tijd lang blind maakten voor zijn afhankelijkheid van Christus.

Paulus was niet alleen besneden, hij was ook een zogenaamde ‘achtste dag-er’. Dat betekent
dat hij op de achtste dag werd besneden als Israëliet die dat door geboorte is en behoort tot het volk van het verbond. Bovendien kwam hij uit de stam Benjamin en tot het gebied van deze stam behoorden enkele van de belangrijkste steden van Israël. Paulus sprak niet alleen Hebreeuws, maar hij was ook een leerling van Gamaliël de Oudere. (Handelingen 22:3, 26:4-5)
Als farizeeër was hij ondergedompeld in de kennis van de wet en hoe deze volgens de traditie moest worden toegepast. Paulus zette zich zo in voor de wet dat hij de gemeente vervolgde vanwege de bedreiging die hij daarin zag voor de Joodse manier van leven, die volgens hem door de wet werd voorgeschreven. Het is interessant op te merken dat Paulus ‘onberispelijk’ was in de zin van die door de mens gedefinieerde ‘rechtvaardigheid’. Hij besefte ook dat de wet eigenlijk veel dieper en veeleisender was dan hij zich kon voorstellen, en dat hij zonder Christus als een veroordeelde tegenover die wet stond.

`Lees Filippenzen 3:9; Romeinen 7:7-12; 5:21-22,27-28. Welk belangrijk punt maken zowel Jezus als Paulus over de wet? Waarom is ‘geloof in Christus’ de enige bron van rechtvaardigheid in plaats van de wet?`

`Hoe goed houd jij je aan de wet, op de wijze die Jezus zei dat we zouden moeten doen?`