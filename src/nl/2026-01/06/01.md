---
title: Alleen vertrouwen hebben in Christus
date: 31/01/2026
---

### Lezen 
Filippenzen 3:1-16; Romeinen 2:25-29; Johannes 9:1-39; Efeziërs 1:4,10; 1 Korintiërs 9:24-27.

> <p>Kerntekst</p> 
>Ik wil Christus kennen door de kracht van zijn opstanding te ervaren, door te delen in zijn lijden en aan Hem gelijk te worden in zijn dood, in de hoop ook zelf uit de dood op te staan.’
Filippenzen 3:10-11 

Er is iets in ons dat ons achterdochtig blijft maken over redding door geloof alleen, los van de werken van de wet. Om een of andere reden hebben we allemaal de neiging te leunen op onze werken, alsof die iets zouden kunnen toevoegen aan onze redding. Op een nogal opvallende manier behandelt Paulus dit punt in een voortvarende pennenstrijd tegen hen die volhouden dat besnijdenis noodzakelijk is voor redding.

Paulus wil voorkomen dat sommigen hun werken, zoals de besnijdenis, beschouwen als bijdragend aan hun redding. Daarom maakt hij duidelijk dat rechtvaardigheid van Christus komt als een geschenk dat door geloof komt en niet door de wet. De besnijdenis is vandaag de dag geen vraagstuk meer. Het principe waar het over gaat is dat zeker wel.

Door dit onderwerp is de protestantse reformatie begonnen: de rol die geloof en werken spelen in de ervaring van een volgeling van Christus. Uiteindelijk is Christus alles voor ons, ‘de grondlegger en voltooier van ons geloof’. (Hebreeën 12:2) Als we de juiste prioriteiten stellen, zullen we ook nu leven met de zekerheid van Gods liefde en genieten van de belofte van verlossing, terwijl we ‘ons niet laten voorstaan op afkomst en prestaties’. (Filippenzen 3:3)

_Op sabbat 7 februari bespreken we met elkaar deze les._