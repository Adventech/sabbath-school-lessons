---
title: De dingen die er toe doen
date: 03/02/2026
---

De studie van gisteren duidde aan dat de dingen die Paulus eerder trots maakten, eigenlijk belemmeringen waren voor het geloof, omdat ze hem blind maakten voor zijn behoefte aan Christus. Paulus gebruikt de taal van handel, van winst en verlies, om zijn geestelijke grootboek van vóór het geloof te beschrijven. We denken er niet graag veel over na, maar elk mens heeft een 'geestelijk grootboek'. Voorheen werd dat van Paulus' gemeten aan de hand van de Joodse waarden van die tijd in plaats van aan de Bijbelse waarden zoals Jezus die onderwees. Na zijn bekering zag zijn geestelijke grootboek er heel anders uit, omdat de waardeschaal drastisch was veranderd: van de 'munteenheid' van het jodendom naar de 'munteenheid van de hemel'.

'Hij die uit de hemel is neergedaald, kan over de hemel spreken en over de dingen die de munteenheid van de hemel vormen en die op de juiste manier presenteren. Daarop heeft Hij zijn beeld en opschrift gedrukt. Hij kent het gevaar waarvoor degenen staan die hij kwam verheffen uit hun ontaarding om hen te verheffen tot een plaats naast zichzelf op zijn troon. Hij wijst op het gevaar dat hen bedreigt doordat ze genegenheid schenken aan nutteloze en gevaarlijke dingen. Hij probeert de geest weg te leiden van het aardse naar het hemelse, zodat we onze tijd, talenten en mogelijkheden niet verspillen aan dingen die op zelfvoldaanheid wijzen.' (Ellen White, The Advent Review and Sabbath Herald, 1 juli 1890)

In de wereld van het jodendom van de eerste eeuw was Paulus een snel rijzende ster totdat hij blind werd toen hij de verheerlijkte Jezus zag op de weg naar Damascus. (Handelingen 9) Zijn geestelijk gezichtsvermogen werd gecorrigeerd en toen kon hij weer scherp zien.

`Lees Johannes 9. Dit is het verhaal van een andere man die blind was en toen Jezus duidelijk zag. Jezus zei dat Hij in de wereld kwam, zodat 'zij die niet zien, zien en zij die zien, blind zullen worden' (vers 39). Hoe kun je dit principe op jouw leven toepassen?`

Wat zou waardevoller kunnen zijn dan het eeuwige leven in de hemel en op de nieuwe aarde? Toch maken wereldse waarden zoveel mensen blind voor deze realiteit. Er is een echte strijd gaande tussen de dingen die hier gewaardeerd worden en de dingen die de Hemel waardeert: lijken op Christus en een mens zijn die wordt gered. (Zie Matteüs 13:22; Lucas 4:5-6; 1 Johannes2:16)

`De wereld kan ons blind maken voor geestelijke waarheden en voor wat echt belangrijk is. Wat is de sleutel om onze ogen gericht te houden op wat er echt toe doet?`