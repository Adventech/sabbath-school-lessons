---
title: Het geloof van Christus
date: 04/02/2026
---

We mogen het belangrijkste niet missen. Paulus ervoer een wonderbaarlijke uitwisseling op weg naar Damascus. Hij ruilde zijn oude, op de wet gebaseerde leven in voor de aanwezigheid van Christus, want 'ik wil Christus winnen en één met Hem zijn'. (Filippenzen 3:8-9) 'In Hem gevonden worden' (HSV), wil zeggen in Christus zijn, is een interessante uitdrukking.

`Lees Efeziërs 1:4; 2 Korintiërs 5:21; Kolossenzen 2:9; Galaten 2:20. Wat denk je dat Paulus bedoelt met dit 'in Christus zijn' op basis van deze gedeelten?`

Over deze uitdrukking van Paulus, het 'in Christus zijn', is veel gesproken. Het zal niemand verbazen dat de beste uitleg ervan misschien wel van Paulus zelf komt: 'om alles in de hemel en op aarde onder één hoofd, Christus, bijeen te brengen, omdat het Hem behaagde de voltooiing van de tijd te verwezenlijken met Christus. (Efeziërs 1:10) Dat is vanaf het begin Gods bedoeling geweest. Paulus maakt duidelijk hoe dat gebeurt: 'u bent door Hem één met Christus Jezus, die dankzij God onze wijsheid is geworden. In Christus zijn wij rechtvaardig en heilig, en in Hem zijn wij verlost. (1 Korintiërs 1:30) In Christus' zijn omvat alles waar het in het verlossingsplan om gaat: vanaf het begin van ons geestelijk inzicht (wijsheid), via rechtvaardiging door geloof (rechtvaardigheid) en de voorbereiding op de hemel (heiligmaking), tot uiteindelijk de verheerlijking bij de wederkomst (verlossing). Verlossing is het werk van Christus van begin tot eind, voor ons en ook in ons. Door 'Christus te winnen', hebben we alles wat we nodig hebben.

`Lees Filippenzen 3:8-9. Welke twee dingen vergelijkt Paulus, en waarom is het belangrijk dit contrast altijd te onthouden?`

Paulus wist dat een 'eigen rechtvaardigheid' hebben geen echte rechtvaardigheid is, omdat de wet geen leven kan geven. (Galaten 3:21-22) Dat kan alleen door geloof, door Christus. Dat is niet zomaar geloof. De duivels geloven immers ook en beven. (Jakobus 2:19) Het enige geloof dat redt is 'het geloof van Christus.' Alleen zijn geloof was volledig gehoorzaam en Hij kan ook gehoorzamen. Het Griekse woord voor geloof betekent ook trouw. Als wij in Christus zijn en Hij in ons is, dan leven wij door zijn geloof door in Hem te geloven.

`Hoe ervaar jij het 'in Christus' zijn?`