---
title: Verdere studie
date: 06/02/2026
---

'Hij die een sterk, evenwichtig karakter wil opbouwen, hij die een uitgebalanceerde christen wil zijn, moet alles geven en alles doen voor Christus. Want de Verlosser zal geen dienst accepteren die over meerderen is verdeeld. Hij moet dagelijks leren wat de betekenis is van de overgave van het eigen ik. Hij moet het woord van God bestuderen en de betekenis daarvan leren begrijpen en de voorschriften ervan gehoorzamen. Zo kan hij de maatstaf van christelijke uitmuntendheid bereiken. Dag in dag uit werkt God met hem samen en vervolmaakt het karakter dat stand moet houden in de tijd van de laatste toets. Dag in dag uit laat de gelovige voor mensen en engelen zien deel te nemen aan een verheven experiment. Dat laat zien wat het evangelie kan doen voor gevallen mensen. (Ellen White, Van Jeruzalem tot Rome, p. 354.)

'Wij die wachten op de Bruidegom moeten de mensen om ons heen erop wijzen: "Ziehier jullie God". Bij de laatste stralen van het genadelicht, de laatste tijding van genade die aan de wereld moet worden gegeven, gaat het om de openbaring van zijn liefde. De kinderen van God moeten zijn liefde uitstralen. In hun dagelijks leven en in hun karakter moeten ze laten zien wat de genade van God voor hen heeft gedaan.

'Het licht van de Zon der Gerechtigheid moet in ons leven zichtbaar worden - in woorden van waarheid en oprechte daden. (Ellen White, Verhalen om verder te vertellen, p. 353.)

**Gespreksvragen**

`Denk nog eens na over 'de Heer die onze vreugde blijft'. Let op dat er niet staat dat je je moet verheugen in je beproevingen (hoewel dat ook Bijbels is), maar in de Heer. Waarom is het zo belangrijk om altijd de Heer voor ogen te houden, zijn goedheid, kracht, liefde en redding? Hoe zou dat je enorm ten goede komen te midden van de onvermijdelijke beproevingen van het leven?`

`Let op hoe de bovenstaande citaten de rol van genade beschrijven in het voortbrengen van de 'goede werken' die we als christenen doen. Waarom is deze functie van genade zo belangrijk als we uitkijken naar de spoedige komst van Christus? Hoewel we niet worden gered door goede werken, zijn we wel echt gered als we ze niet hebben?`

`Denk nog eens na over dit idee van geen vertrouwen hebben in je prestaties. Wat houdt dat in? Waarom zouden we daar geen vertrouwen in moeten hebben? Zijn onze prestaties niet ook een geschenk van God?`