---
title: De voortreffelijkheid van Christus
date: 14/02/2026
---

### Lezen 
Genesis 1:26-27; Kolossenzen 1:13-19; Johannes 1:1-3; Efeziërs 1:22; 1 Korintiërs 12:12-27; 4:9; Romeinen 6:3-4.

> <p>Kerntekst</p> 
>'Beeld van God, de onzichtbare, is Hij, eerstgeborene van heel de schepping: in Hem is alles geschapen, alles in de hemel en alles op aarde, het zichtbare en het onzichtbare, vorsten en heersers, machten en krachten, alles is door Hem en voor Hem geschapen. Hij bestaat vóór alles en alles bestaat in Hem.' Kolossenzen 1:15-17

Te beginnen met de les van deze week hervatten we onze bespreking van Kolossenzen in les 1 en 2. In het donderdaggedeelte van les 2 zagen we dat Paulus in Kolossenzen 1:9-12 bidt voor de gelovigen in Kolosse en dat hij vraagt dat zij op een manier mogen leven die God behaagt. In vers 12 en 13 stelt hij twee rijken tegenover elkaar: dat van het licht en dat van de duisternis, 'het erfdeel der heiligen in het licht' en 'de macht van de duisternis'. (Kolossenzen 1:12 HSV en 1:13) God de Vader heeft ons geschikt gemaakt om te delen in de eeuwige erfenis van het rijk van het licht, ons verlost van de macht van de duisternis en 'overgebracht naar het rijk van zijn geliefde Zoon, die ons de verlossing heeft gebracht, de vergeving van onze zonden'. (Kolossenzen 1:13-14)

Wij hebben met andere woorden verlossing in Jezus, in de persoon Jezus, die ook God onze Schepper is. Hij heeft bewerkt dat wij verlossing ontvangen. Door in Hem te geloven zijn wij verplaatst van het rijk der duisternis naar het koninkrijk van zijn geliefde Zoon.

Deze week gaan we in op een van de meest veelomvattende en sublieme uitspraken over Jezus in het Nieuwe Testament. Wat betekent het dat Jezus 'het beeld van God, de onzichtbare' is, maar ook 'de eerstgeborene van heel de schepping'?

_Op sabbat 21 februari bespreken we met elkaar deze les._