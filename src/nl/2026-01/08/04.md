---
title: Hoofd van het lichaam (de kerk)
date: 17/02/2026
---

Lees Efeziërs 1:22 en Kolossenzen 2:10. Wat betekent 'hoofd' in deze teksten? Wat bedoelt Paulus als hij Jezus het 'hoofd van de kerk' noemt?

Het is de natuurlijke wijze van spreken om over het hoofd te spreken in een metaforische zin met betrekking tot een leiderschapspositie. Dat wordt in talloze talen over de hele wereld weerspiegeld. We vinden een soortgelijk gebruik in het Oude en Nieuwe Testament. Let op hoe 'hoofd' wordt gebruikt in de volgende verzen:

1. Mozes 'koos uit heel Israël doortastende mannen en stelde hen over het volk aan: hij gaf hun de leiding over groepen van duizend, van honderd, van vijftig en van tien.'
2. 'De familiehoofden.'
3. God zal Israël 'tot een hoofd en niet tot een staart stellen, ... wanneer gij luistert naar de geboden van de Here.'
4. 'Immers, het hoofd van Aram is Damascus, en het hoofd van Damascus is Resin.'
5. 'De kinderen van Juda en de kinderen van Israël zullen ... één hoofd over zich stellen.'
6. 'Hoofden van het huis Jakobs en leidslieden van het huis van Israëls.'
7. 'Het hoofd van iedere man is Christus. (Exodus 18:25; Numeri 31:26; Deuteronomium 28:13 (NBG); Jesaja 7:8; Hosea 1:11 (NBG); Micha 3:9 (NBG);
1 Korintiërs 11:3 )

Zo zorgt Christus als hoofd van de kerk voor leiderschap, begeleiding en voeding voor de eenheid en groei van de kerk (zie Kolossenzen 2:19).

`Lees 1 Korintiërs 12:12-27. Hier beschrijft Paulus de gemeente als een 'lichaam.' Welke andere aspecten van de gemeente worden door deze metafoor toegevoegd?`

Het lichaam kan niet leven zonder het hoofd en zo kan het leven veel moeilijker zijn als een deel van het lichaam verloren gaat of gewond raakt. We beseffen vaak niet hoe belangrijk iets is totdat we het verliezen.

`Als je een ledemaat of een oog zou moeten verliezen, waarvoor zou je dan kiezen? Wat vertelt dit je over hoe vitaal elke persoon is als lid van de gemeente?`