---
title: De Oorsprong (en de Initiatiefnemer)
date: 18/02/2026
---

`Lees Kolossenzen 1:18. Wat is het verband tussen het idee van Christus als het hoofd en als de 'oorsprong'?`

In het Hebreeuws zijn de woorden voor hoofd (rʾs ̌) en oorsprong (rēʾšît) en oorsprong (rēʾšît) met elkaar verwant. De eerste keer dat het laatste woord in de Schrift voorkomt is in Genesis 1:1: 'In het begin [rēʾšît] schiep God de hemel en de aarde.' Jezus is het hoofd van de mensheid en van de gemeente, niet alleen vanwege zijn menswording, maar ook omdat Hij de Schepper is. In het Grieks heeft het woord voor begin (*archē*) een brede betekenis. Hier verwijst 'begin' naar Jezus als de bron of initiatiefnemer van de kerk, en daarom is Hij daarvan ook het Hoofd, net zoals Hij het 'begin' of de initiatiefnemer tot de schepping is.

Jezus is niet alleen de initiatiefnemer tot de schepping en de kerk. Door zijn opstanding uit de dood is Hij ook de initiatiefnemer tot de nieuwe schepping. (Romeinen 6:3-4) Omdat het loon van de zonde de dood is, toont zijn overwinning over de dood ook zijn overwinning over de zonde aan en daarmee zijn macht om ons te herscheppen naar zijn beeld. Dit alles toont aan waarom Hij 'de eerstgeborene uit de dood' is (over de betekenis van 'eerstgeborene', zie de studie van maandag). Zijn opstanding is de meest voortreffelijke, ook al is het niet de eerste. Mozes was de eerste, en dat was de reden van het geschil met de duivel over zijn lichaam, zoals Judas 9 dat beschrijft. Zonder de opstanding van Christus zou niemand uit de dood kunnen worden opgewekt.

Op dit punt is het nuttig om kort de redenen te herhalen die Paulus gaf voor de voortreffelijkheid van Jezus:

1. Hij is de volmaakte manifestatie van de onzichtbare God.
2. Hij is de persoon door wie alle dingen zijn geschapen.
3. Hij was er al vóór alle dingen, en alle dingen bestaan in Hem.
4. Hij is het hoofd van de kerk, dat zijn lichaam is.
5. Hij is de initiatiefnemer tot de schepping en de herschepping.
6. Hij heeft de zonde en de dood overwonnen en daardoor het recht verkregen iedereen die zijn vertrouwen op Hem stelt als Redder, weer tot leven te wekken.
7. Jezus heeft altijd bestaan, maar nu heeft Hij, dankzij dit alles, de voornaamste positie ingenomen als hoofd van de mensheid en hoofd van de kerk.

`Wat moet je veranderen om de voortreffelijkheid van Christus in jouw leven beter te ervaren?`