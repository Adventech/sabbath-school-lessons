---
title: Verdere studie
date: 20/02/2026
---

'Een man die slechts een mens was en de dingen zei die Jezus zei, zou niet tot een groot moreel leraar zijn geworden. Hij zou óf een krankzinnige zijn - op het niveau van iemand die zegt dat hij een gekookt ei is - óf hij zou de Duivel van de Hel zijn. De keuze is aan jou. Deze man was en is de Zoon van God, óf anders is het een gek of nog iets ergers. Je kunt Hem opsluiten als een dwaas, je kunt naar Hem spugen en Hem doden als ware hij een demon, of je kunt aan zijn voeten neervallen en Hem Heer en God noemen. We moeten echter niet met die neerbuigende onzin komen dat Hij een grote menselijk leraar is. Die keuze heeft Hij ons niet gelaten. Dat was ook niet zijn bedoeling. (CS Lewis, Mere Christianity (New York, Collier Books, 1952), p. 41.)

'De Vader is de volheid van de Godheid lichamelijk en dat is niet zichtbaar voor menselijke ogen. De Zoon is de volheid van de Godheid die zichtbaar wordt gemaakt. Het Woord van God zegt dat Hij "Gods luister uitstraalt en zijn evenbeeld is".'

'Christus is degene die er eeuwig was en is, de in zichzelf bestaande Zoon van God. ... Door te spreken over zijn eeuwige bestaan, voert Christus het verstand terug naar de oertijd. Hij verzekert ons ervan dat er nooit een tijd is geweest dat Hij niet nauw verbonden was met de eeuwige God. ... Hij was gelijk aan God, oneindig en almachtig. ... Hij is de eeuwige, in zichzelf bestaande Zoon. (Ellen White, Evangelism, p. 614-615.)

## 1.1. Gespreksvragen

`Denk nog eens na over de vraag naar de eeuwige goddelijkheid van Jezus. Denk na over de implicaties van het hele plan van verlossing en de betekenis van het offer aan het kruis als Jezus iets anders was geweest dan de eeuwige God, Iemand die nooit is geschapen, maar die er altijd was, vanaf de eeuwigheid. Waarom is die les zo belangrijk? Praat in de groep over wat het zou betekenen als Jezus niet eeuwig was, maar op een of andere manier zelf ook geschapen was. Nogmaals, wat gaat er verloren door dat te denken?`

`Wanneer we nadenken over Jezus, het evangelie en het verlossingsplan, waarom moeten we dan vasthouden aan het idee van de betrokkenheid en interesse van het hele universum in wat Jezus hier heeft gedaan? Wat moet er in hun gedachten zijn omgegaan toen ze hun eeuwige Schepper, aan het kruis zagen? Het is één ding voor ons om er ontzag voor te hebben, maar het ongevallen universum kende Hem in zijn eeuwige heerlijkheid. Wat moet er door hun gedachten zijn gegaan toen ze getuige waren van Hem die ze in de hemel hadden aanbeden, en die nu aan het kruis stierf?`

`Wat zou je zeggen tegen iemand die niet gelooft dat de Vader en de Zoon er altijd samen zijn geweest? Waarom is dit zo'n belangrijke waarheid? Hoe zou je uitleggen dat er nooit een tijd is geweest dat de Vader er zonder de Zoon was, behalve aan het kruis, toen er een tijdelijke 'scheiding van de goddelijke machten' was'? (Zie Ellen White Comments, The SDA Bible Commentary, vol. 7, blz. 924.)