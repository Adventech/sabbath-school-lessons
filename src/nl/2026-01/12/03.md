---
title: Ouders en kinderen
date: 16/03/2026
---

Kinderen spelen een belangrijke rol als deel van het familiebedrijf. Ze moeten weten dat ze geliefd en gewaardeerd worden als leden van het gezin en burgers van het hemelse koninkrijk. Het samen als gezin aanbidden is van groot belang en om dat op een eenvoudige, maar wel regelmatige wijze 's ochtends en 's avonds te doen. Op jonge leeftijd kunnen kinderen beginnen met helpen met schoonmaken en andere taken. Het allerbelangrijkste is dat ze gehoor geven aan Paulus' bevel: 'Kinderen, gehoorzaam je ouders in alles, want dat is de wil van de Heer.' (Kolossenzen 3:20)

**Lees de volgende Bijbelgedeelten. Welke principes worden hier gegeven voor het opvoeden van kinderen?**

`Spreuken 22:6,15`

`Matteüs 19:14`

`Deuteronomium 6:6-7`

`Spreuken 1:8-9`

Als kinderen goed zijn opgevoed voor de Heer, door regels en voorbeeld, zullen zij een zegen zijn voor het gezin, de gemeente en ook daarbuiten. De aanwijzingen van Paulus voor ouders zijn, net als die voor echtgenoten, evenwichtig en wederkerig: 'Vaders, drijf uw kinderen niet tot het uiterste, want dat maakt ze moedeloos.' (Kolossenzen 3:21) Hoe ouders, en met name de vaders, omgaan met kinderen en discipline toepassen, heeft een diepgaande invloed op hun geestelijke opvoeding. Onderzoeken tonen ook aan dat, wanneer beide ouders naar de kerk gaan, een hoger percentage van de kinderen eveneens kerkganger blijft, in tegenstelling tot situaties waarin slechts één van de ouders gaat. Nog verrassender is dat consequent kerkbezoek door de vader, zelfs nog meer dan door de moeder, ertoe leidt dat een groter aantal kinderen als volwassenen naar de kerk blijft gaan. De rol van de vader in de geestelijke vorming van zijn kinderen moet dus niet worden onderschat. Het is dus van groot belang dat vaders hun rol serieus nemen.

`Niet alle vaders zijn echter (om het voorzichtig uit te drukken) voorbeeldige rolmodellen voor hun kinderen. Hoe kan kennis van God als onze Vader helpen om voor genezing te zorgen waar dat nodig is, vooral wanneer zo'n aardse vader grote schade heeft aangericht?`