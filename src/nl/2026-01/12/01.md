---
title: Samenleven met elkaar
date: 14/03/2026
---

### Lezen 
Kolossenzen 3:18-4:6; Efeziërs 5:22-25,33; Spreuken 22:6,15; 1 Petrus 2:16; 1 Tessalonicenzen 5:17.

> <p>Kerntekst</p> 
>'Laat wat u zegt altijd aantrekkelijk zijn, sprankelend, en weet hoe u op iedereen moet reageren.' Kolossenzen 4:6

Wanneer mensen dicht op elkaar wonen en werken, dan lopen ze aan tegen een verscheidenheid aan uitdagingen. Meningsverschillen kunnen spanningen veroorzaken en daar kunnen twistgesprekken uit ontstaan. Hoe hechter de relatie is, hoe belangrijker het ook is dat iedereen die daarvan deel uitmaakt met elkaar overweg kan.

De hechtste banden zijn natuurlijk die binnen het gezin. Het huisgezin wordt ook weleens 'het familiebedrijf' genoemd. Dat is een interessante manier om te beschrijven hoe zo'n huisgezin functioneert. Er zijn ook duidelijke overeenkomsten tussen het leiden van een bedrijf en het leiden van een huisgezin. Er zou een breed gedragen instemming moeten zijn wat betreft waarden, doelen en doelstellingen. Iedereen zou met elkaar moeten kunnen opschieten en zijn/haar deel goed moeten doen om alles soepel te laten verlopen. Dezelfde principes gelden voor de gemeente, want in wezen is dat ook een groot gezin.

In ons Bijbelgedeelte voor deze week geeft Paulus een aantal essentiële principes voor hoe een christelijk gezin het beste functioneert. Een christelijk gezin moet worden geleid door Bijbelse principes en daarom functioneert het noodzakelijkerwijs toch enigszins anders dan bijvoorbeeld het typische Romeinse huishouden. Paulus geeft ook andere waardevolle principes die nuttig zijn voor verschillende sociale relaties, zowel binnen als buiten het huisgezin.

`Wat zijn enkele van de essentiële principes die Paulus geeft voor het functioneren van een christelijk gezin? Hoe kunnen deze principes worden toegepast binnen en buiten het huisgezin?`

_Op sabbat 21 maart bespreken we met elkaar deze les._