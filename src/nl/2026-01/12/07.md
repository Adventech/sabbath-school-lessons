---
title: Verdere studie
date: 20/03/2026
---

'Ieder lid van het gezin moet beseffen dat ook op hem de verantwoordelijkheid rust zijn deel te doen om bij te dragen aan de welstand, de orde en de regelmaat van het gezin. Men mag niet elkaar tegenwerken. Alle leden moeten zich met elkaar inzetten voor het goede werk om elkaar aan te moedigen. Ze moeten naar elkaar zachtmoedig, verdraagzaam en geduldig zijn en op lage, kalme toon met elkaar spreken en verwarring vermijden. Ieder gezinslid moet zijn uiterste best doen om de lasten van de moeder te verlichten. ...

'Elk gezinslid moet precies begrijpen welke rol hij geacht wordt te spelen in het vormen van eenheid met de anderen. Als kinderen de leeftijd bereiken van zes jaar of ouder, dan moeten zij begrijpen dat het van hen verwacht wordt dat ze hun deel doen in het dragen van de lasten van het leven. (Ellen White, The Adventist Home, pp. 179-180.)

'We moeten Christus in ons hart en huis toelaten als we in het licht willen wandelen. Thuis moet alles zijn waar het woord voor staat. Het moet een kleine hemel op aarde zijn, een plek waar genegenheid wordt aangeleerd in plaats van angstvallig te worden onderdrukt. Ons geluk hangt af van het leren van liefde, sympathie en echte goede omgangsvormen naar elkaar toe ... We moeten onszelf wegcijferen, altijd op zoek zijn naar gelegenheden, ook in kleine dingen, om dankbaarheid te tonen voor de goede dingen die we van anderen hebben ontvangen. We moeten op zoek zijn naar mogelijkheden om anderen op te vrolijken en hun verdriet en lasten weg te nemen en te verlichten door daden van warme vriendelijkheid en kleine tekenen van liefde. Deze attente goede manieren, die beginnen in onze gezinnen en zich uitbreiden tot daarbuiten, helpen bij te dragen aan het geluk van het leven. Het verwaarlozen van deze kleine dingen draagt bij aan de bitterheid en het verdriet van het leven. (Ellen White, Testimonies for the Church, deel 3, pp. 539-540.)


## Gespreksvragen

`Een vraag voor getrouwde stellen: welke principes hebben jullie geholpen in jullie relatie? Welk advies heb je voor de ongehuwden en hoe moeten zij zich voorbereiden op de uitdagingen die het huwelijk altijd met zich meebrengt?`

`Veel liefdevolle, zorgzame ouders die hun kinderen in goede christelijke gezinnen hebben opgevoed, hebben te maken met volwassen kinderen die het geloof afwijzen. Welk advies en welke troost kun je hun geven? Wat kun je beter helemaal niet zeggen?`

`Bespreek verder met elkaar de oproep 'in wijsheid te wandelen'. Wat betekent het daarentegen om in 'domheid' te wandelen? Wat heb je geleerd van de verschillende momenten dat je in overeenstemming met het ene of het andere hebt gewandeld?`