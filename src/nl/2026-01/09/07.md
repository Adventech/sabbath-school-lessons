---
title: Verdere studie
date: 27/02/2026
---

'Wij hebben van onszelf geen gerechtigheid waarmee we aan de eisen van de wet van God kunnen voldoen. Maar Christus heeft voor een uitweg gezorgd voor ons. ... Als je jezelf aan Hem overgeeft en Hem als je Redder aanneemt, dan word jij, wat voor zondaar je ook maar mag zijn geweest, omwille van Hem als een rechtvaardige gerekend. Het karakter van Christus komt in de plaats van jouw karakter te staan en je wordt door God geaccepteerd alsof je niet had gezondigd.

'Het gaat nog verder dan dit, want Christus verandert ook je hart. Hij woont in jouw hart door geloof. Je moet deze verbinding met Christus onderhouden door geloof en de voortdurende overgave van je wil aan Hem. Zolang je dit doet, zal Hij in je werken om te willen en te doen in overeenstemming met zijn welbehagen. ...

'We hebben dus niets van onszelf om ons daarop te laten voorstaan. We hebben geen reden om onszelf te verheffen. De enige basis onder onze hoop is in de gerechtigheid van Christus die ons wordt toegerekend, en die door zijn Geest in ons en door ons werkt. (Ellen White, Steps to Christ, pp. 62-63)

'Het licht dat mij is gegeven, had zoveel kracht dat velen van ons zijn weggaan, en hebben toegegeven aan verleidende geesten en leringen van duivels. De Heer verlangt dat elk mens die beweert de waarheid te geloven, een doordachte kennis zal hebben van wat waar is. (Ellen White, Evangelism, p. 363)

## Gespreksvragen

`Lees de kerntekst nog eens: 'Ter wille van ons heeft God Hem die de zonde niet kende één gemaakt met de zonde, zodat wij in Hem rechtvaardig voor God konden worden.' Wat betekent dit? Wat betekent het dat Christus voor ons één met de zonde werd gemaakt, en hoe zou dat ons moeten helpen de plaatsvervangende aard van het kruis te begrijpen? Wat betekent het om 'in Hem rechtvaardig voor God' gemaakt te worden?`

`Denk nog eens na over de vraag 'eens gered, altijd gered,' wat veel christenen geloven. Waarom geloven we dat dit een valse leer is? Welke duidelijke gevaren brengt het met zich mee voor iemand die dit gelooft? Hoe kunnen we, zelfs als we deze leer verwerpen, nog steeds zekerheid hebben wat betreft onze redding?`

`Hoe 'onwrikbaar gegrondvest' ben jij in je geloof? Hoe goed weet je wat je gelooft en waarom je dat gelooft? Wat kun je doen om beter te weten wat je gelooft? Waarom is het zo belangrijk dat je 'onwrikbaar gegrondvest' bent in het geloof?`