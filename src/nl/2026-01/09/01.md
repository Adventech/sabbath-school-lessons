---
title: Verzoening en hoop
date: 21/02/2026
---

### Lezen 
Kolossenzen 1:20-29; Efeziërs 5:27; 3:17; 1:7-10; 3:3-6; Romeinen 8:18; Spreuken 14:12.

> <p>Kerntekst</p> 
>'Ter wille van ons heeft God Hem die de zonde niet kende één gemaakt met de zonde, zodat wij in Hem rechtvaardig voor God konden worden.'
2 Korintiërs 5:21

Paulus gaat door op het thema van verzoening, dat op zo'n levendige wijze werd belicht in Kolossenzen 1:20 (zie les 8, donderdag). Daar ging hij in op de kosmische reikwijdte, terwijl wat nu volgt persoonlijk en individueel is. Door zijn dood aan het kruis heeft Jezus verzoening tot stand gebracht voor alles en iedereen, vooral voor mensen die, door de zonde, vervreemd waren van het leven met God. Nu zijn zij door hun geloof met Hem verzoend.

Het proces van individuele verzoening komt in het gedeelte van deze week aan de orde. Ook dan vindt alles plaats door de dood van Christus, net als dat het geval was in de kosmische sfeer. Op individueel niveau is het kruis allesbehalve een passief symbool, maar wordt het een actieve realiteit. Gods liefde verandert mensen totaal als ze het evangelie horen en Christus zelf ontvangen, de hoop op heerlijkheid.

Paulus spreekt ook over 'het goddelijk geheim dat in alle eeuwen en voor alle generaties verborgen is geweest, maar nu aan zijn heiligen onthuld is. (Kolossenzen 1:26) Wat is dit geheim en waar gaat het allemaal om? Gaat het om het individu of om het universum? Hoe verhoudt dit 'geheim' zich tot het evangelie dat Paulus met zoveel passie heeft verkondigd?

_Op sabbat 28 februari bespreken we met elkaar deze les._