---
title: De kracht van het evangelie
date: 26/02/2026
---

`Lees Kolossenzen 1:28-29. Waarop richt Paulus hier de aandacht? Waarom denk je dat het woord 'iedereen' wordt herhaald?`

Paulus benadrukte in zijn prediking een 'gekruisigde Christus'. Volgens Paulus is het doel van Christus' offer 'om haar [de gemeente] in al haar luister bij zich te nemen, zodat ze zonder vlek of rimpel of iets dergelijks zal zijn, heilig en zuiver. (1 Korintiërs 1:23; Efeziërs 5:27) Het doel van Paulus' evangelieprediking is om 'iedereen tot volmaaktheid in Christus te brengen'. Hij doet dit door te onderwijzen en te waarschuwen, door de verschillende punten van de christelijke leer en praktijk te onderwijzen, te wijzen op de gevolgen van het verwerpen van het evangelie en voor het gevaar van valse leraars. (2 Tessalonicenzen 2:15; 1 Timoteüs 4:11; 5:7; Titus 1:9; Handelingen 20:29-31; Romeinen 16:17) We groeien op tot volwassen christenen, door de leer te accepteren en de waarschuwingen van de Schrift ter harte te nemen. Volwassenheid is een belangrijk begrip. De ouders van een pasgeboren baby vieren elke mijlpaal: de eerste woordjes, leren lopen en leren lezen. Welke ouder is niet gealarmeerd als hun kind na een aantal jaren nog steeds niet kan lopen of praten? Groei en ontwikkeling zijn normaal en te verwachten. Dat geldt ook voor het christelijk leven.

Het Griekse woord dat vertaald wordt met 'volwassen' (*teleios*) betekent volmaakt en zonder gebrek. Door het proces van christelijke groei worden we ons bewust van de diepte van Gods wet en dat de vereisten ervan 'grenzeloos ruim' zijn. We beseffen dat het zich uitstrekt tot 'de opvattingen en gedachten van het hart'. (Psalm 119:96; Hebreeën 4:12) We moeten echter voorzichtig zijn en daarom gebruikte Paulus ook het woord 'waarschuwen'. 'Soms denkt een mens de juiste weg te gaan, terwijl die eindigt bij de dood. (Spreuken 14:12) Geestelijk onderscheidingsvermogen komt voort uit kennis van Gods Woord, waar de Geest ons in leidt. Een valse leer bevat meestal ook enige waarheid, maar er wordt iets aan toegevoegd of weggenomen van wat de Bijbel zegt. (Jesaja 8:20) Dat laatste lukt vaak; en als het niet gebeurt door directe twijfel aan wat God zegt, dan toch doordat we ons afvragen of het echt mogelijk is en of het op onze tijd van toepassing is. We moeten scherpzinnig zijn als een slang, maar argeloos als een duif als het gaat om het onderscheiden van leerstellige waarheid van dwaling.

`Hoe begrijp jij wat het betekent om 'tot volmaaktheid in Christus Jezus' te komen? Hoe helpt een begrip van wat Jezus voor ons volbracht aan het kruis om te weten wat het betekent om 'volmaakt in Christus Jezus' te zijn?`