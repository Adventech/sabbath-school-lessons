---
title: Schijnen als een licht in de nacht
date: 24/01/2026
---

### Lezen 
Filippenzen 2:12-30; Romeinen 3:23-24; 5:8; 2 Timoteüs 4:6,21,13; 1 Korintiërs 4:17; Lucas 7:2.

> <p>Kerntekst</p> 
>'Doe alles zonder morren en tegenspreken, opdat u zuiver en smetteloos bent, onberispelijke kinderen van God te midden van een krom verdorven en ontaarde generatie, waartussen u schittert als sterren aan de hemel.' Filippenzen 2:14-15

God droeg de Hebreeërs op te gehoorzamen, want door die gehoorzaamheid 'toont u wijsheid en inzicht. Alle volken die dat zien en van deze wetten horen, zullen zeggen: 'Wat is dat grote volk wijs en verstandig!'' Eeuwen later zei Jezus: 'Ik ben het licht voor de wereld. Wie Mij volgt loopt nooit meer in de duisternis, maar heeft licht dat leven geeft. (Johannes 8:12) Hij heeft ook gezegd: 'Jullie zijn het licht voor de wereld. Een stad die op een berg ligt, kan niet verborgen blijven. (Matteüs 5:14) Hoe kunnen we dat licht zijn? Alleen door een nauwe band met Jezus te hebben, 'het ware licht dat ieder mens verlicht. (Johannes 1:9) Zoals Filippenzen 2 zegt: ‘God heeft Hem hoog verheven en Hem de naam geschonken die elke naam te boven gaat, opdat in de naam van Jezus elke knie zich zal buigen, ... en elke tong zal belijden: "Jezus Christus is Heer", tot eer van God, de Vader.' (Filippenzen 2:9-11)

Het licht en de kracht van de hemel zijn beschikbaar voor ons allemaal die ons leven aan Jezus hebben overgegeven. Te vaak verwachten we echter dat God alles doet en soms staan onze eigen ideeën en plannen ons in de weg. Daarom zijn Paulus' woorden aan de Filippenzen vandaag de dag zo relevant.

_Op sabbat 31 januari bespreken we met elkaar deze les._