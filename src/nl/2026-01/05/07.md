---
title: Verdere studie
date: 30/01/2026
---

'Degene die het dichtst bij Christus staat, is hij die op aarde het diepst de geest van zijn zelfopofferende liefde heeft overgenomen. Dat is een liefde die "geen ijdel vertoon en geen zelfgenoegzaamheid kent ... die niet zelfzuchtig is, zich niet boos laat maken en het kwaad niet aanrekent." (1 Korintiërs 13:4-5) Dat is de liefde die de leerling motiveert, zoals het onze Heer motiveerde, om alles te geven, om te leven en te werken en zich op te offeren, zelfs tot in de dood, voor de redding van de mens. Deze geest zag je terug in het leven van Paulus. Hij zei: "Want voor mij is leven Christus." Want zijn leven openbaarde Christus aan de mensen. "En sterven is winst," want het was winst voor Christus. De dood zelf zou de kracht van zijn genade laten zien en mensen tot Hem brengen. "Christus zal worden geëerd door alles wat ik meemaak," zei hij, "of ik nu in leven blijf of moet sterven." (Filippenzen 1:20) (Ellen White, De wens der eeuwen, p. 452.)

'De tijd is niet ver weg dat elk mens op de proef wordt gesteld. Het merkteken van het beest zal ons worden opgedrongen. Degenen die stap voor stap hebben toegegeven aan wereldse eisen en zich hebben aangepast aan wereldse gewoonten, zullen het dan niet moeilijk vinden toe te geven aan de machten die er zijn, in plaats van zichzelf te onderwerpen aan spot, belediging, dreigende gevangenschap en dood. ...

'Wanneer je grote groepen valse broeders kunt gaan onderscheiden van de ware, dan zullen zij die verborgen zijn gebleven, zichtbaar worden en zich met hosanna's onder de banier van Christus scharen. Zij die schuchter waren en weinig zelfvertrouwen hadden, zullen zich openlijk uitspreken voor Christus en zijn waarheid. De zwaksten en zij die het meest aarzelden in de gemeente zullen zijn als David en bereid zijn alles te doen en te durven. Hoe donkerder de nacht voor Gods volk, hoe meer de sterren schitteren. Gods tegenstander zal de gelovigen op pijnlijke wijze lastigvallen, maar in de naam van Jezus zullen zij meer dan overwinnaars zijn. (Ellen White, Testimonies for the Church, deel 5, pp. 81-82.)

**Gespreksvragen**

`Denk eens aan de waarschuwing in het bovenstaande citaat over degenen die 'stap voor stap toegaven aan wereldse eisen en zich aanpasten aan wereldse gewoonten.' Wat zou dat kunnen zijn? Bespreek hoe dit niet alleen van toepassing zou kunnen zijn op individuen, maar ook op de kerk als geheel.`

`God zegt: 'Wie Mij hoogachten acht Ik hoog'. (1 Samuel 2:30) Op welke manieren hoogachten wij God? Is dat hetzelfde als 'ontzag hebben voor God'? (Openbaring 14:7) Waarom wel of waarom niet?`

`Hoe kunnen we het idee van 'je inspannen voor je eigen redding' verstaan zonder in de valkuil van wetticisme te vallen? (Filippenzen 2:12)`