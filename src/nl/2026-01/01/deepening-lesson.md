---
title: Verdieping - Vervolgd maar niet in de steek gelaten
date: 02/01/2026
---

## 2 Korintiërs 4:1-18

## IJsbrekervraag

`Wanneer is er volgens jou sprake van 'een succesvol leven'?`

## Ik verken

Een flink deel van deze brief is gewijd aan wat Paulus allemaal heeft gedaan sinds zijn eerste brief. Dat is niet echt duidelijk en kun je alleen vermoeden. Hij wilde de gemeente nogmaals bezoeken (1 Korintiërs 16:5-6). Dat leidde kennelijk tot een conflict met 'valse profeten' en de gemeente steunde hem niet zoals hij had gehoopt. 2 Korintiërs is bedoeld als voorbereiding op een derde bezoek. 2 Korintiërs 2:4 maakt duidelijk dat hij eerder een 'pijnlijke' brief heeft geschreven. Mogelijkerwijs is dat 2 Korintiërs 10-13. Daar verandert de toon die Paulus aanslaat. Het kan ook zijn dat hij in hoofdstukken 1-9 de berouwvolle meerderheid van de gemeente aanspreekt en daarna de opstandige minderheid. Dat doet hij door vooral in te gaan op de aard van zijn taak.

## Ik bestudeer

Om een bepaald soort werk te doen, heb je vaak aanbevelingen nodig. Let op de vraag waarmee de apostel hoofdstuk 3:1 begint.

## Lees 2 Korintiërs 3:1-3

`Hoe ziet Paulus de relatie tussen hem en de gemeente Korinte?`

## Lees 2 Korintiërs 4:1-6

`Hoe maakt Paulus duidelijk dat ze serieus naar hem moeten luisteren?`

`Wat bedoelt Paulus met deze woorden: 'Zo bevelen we ons ten overstaan van God aan bij ieders geweten.'`

`Welke 'sluier' kan er over het evangelie liggen?`

`Waardoor hebben veel tijdgenoten van Paulus geen heldere blik op het evangelie?`

## Lees 2 Korintiërs 4:7-12

Let op dat de apostel hier telkens begint met iets negatiefs: we zijn slechts een aarden pot, we worden belaagd, twijfelen, worden vervolgd en zelfs aan de dood prijsgegeven.

`Wat stelt Paulus tegenover die tegenslagen in het leven?`

`Wat moet je met deze woorden: 'Zo is in ons de dood werkzaam, en in u het leven.' Wie is 'ons'?`

## Lees 2 Korintiërs 4:13-18

`Denk aan de vorige vraag. Hebben die woorden iets te maken met Paulus die tot alles bereid is om het goede nieuws van Jezus te verkondigen?`

`Waarom kon Paulus 'blijven vertrouwen'? Wat is de basis van zijn hoop en hoe draagt zijn ervaring op de weg naar Damascus daartoe bij (Handelingen 9:1-6)?`

`Hoe belangrijk is het 'uiterlijke bestaan' voor Paulus?`

`Wat is het probleem met 'de zichtbare dingen'?`

## Ik pas toe

`Wat kan er vandaag toe leiden dat mensen het evangelie niet op waarde schatten?`

`Als je verblind bent geraakt door de god van deze wereld, ben je dan zelf wel of niet schuldig aan het niet begrijpen van het evangelie?`

`Lees vers 5 en 6 nogmaals en vraag je af hoe je zelf een hinderpaal kunt worden in de verkondiging van het evangelie. Hoe voorkom je dat? Waarom citeert Paulus een tekst uit het Oude Testament?`

De apostel somt dingen op die ervoor zorgen dat het leven soms moeilijk is. Dat is ook vandaag de dag nog steeds herkenbaar.

`Hoe gaan wij om met tegenslagen?`

`Zijn wij bereid ons leven te geven voor het evangelie?`

Kiezen voor Jezus is kiezen voor alle aspecten van het leven van Jezus! De mooie dingen en de kwade dingen.

`In het leven van Jezus zijn leven, lijden, sterven en opstaan met elkaar verbonden. Accepteren wij dat ook?`

`Hoe belangrijk is de opstanding in dit hele verhaal?`

Keer ten slotte terug naar de ijsbrekervraag.

2 Korintiërs 4:16

#### Ik bid …
Almachtige Heer. Help ons het evangelie te begrijpen en de verlossende kracht daarvan te ervaren. We hebben die kracht, die ons wordt gegeven door de heilige Geest, iedere dag opnieuw nodig. Help ons om te gaan met de tegenslagen in dit leven in de hoop en verwachting van de komst van uw Zoon op de wolken des hemels. Dan gaan de graven open!
