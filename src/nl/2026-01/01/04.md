---
title: Paulus in Filippi
date: 30/12/2025
---


Tijdens Paulus' tweede zendingsreis en kort nadat Timoteüs aan het team was toegevoegd, verhindert de heilige Geest hen door Asia te reizen. Tijdens een visioen in de nacht ziet Paulus een man die hem toeroept om 'naar Macedonië over te steken en ons te helpen'. Ze gaan dus direct naar de haven die het dichtst bij Macedonië ligt en varen van Troas over de Egeïsche Zee naar Neapolis, op het Europese continent. In plaats van te evangeliseren, gaan Paulus, Silas, Timoteüs en Lucas naar Filippi. Door het gebruik van 'wij' in vers 16 weten we dat Lucas zich in Troas bij hen had aangesloten. In zijn evangelisatie-activiteiten dacht Paulus altijd strategisch. Filippi was 'een belangrijke stad in dat deel van Macedonië'. (Handelingen 16:6,9,11-12) Het was een van de meest vooraanstaande steden van het Romeinse Rijk, met de status van *Ius Italicum*. Dat was de meest eervolle beschrijving die een stad kon krijgen. De burgers hadden dezelfde privileges en het was alsof de stad in Italië lag. Daar hoorde dan ook de vrijstelling van grondbelasting en de stemrechtbelasting bij. Iedereen die in de stad werd geboren, werd automatisch Romeins staatsburger. Het was ook een belangrijke halteplaats langs de *Via Egnatia*, de belangrijkste weg over land die Rome met het oosten verbond. Omdat er een belangrijke christelijke aanwezigheid was, konden ze het evangelie brengen naar veel andere nabijgelegen steden, zoals Amfipolis, Apollonia, Tessalonica en Berea. (Handelingen 17:1,10)

Het is interessant te weten dat de officiële taal in de eerste eeuw in Filippi het Latijn was. Dat blijkt uit de aanwezigheid van vooral Latijnse inscripties. In Filippenzen 4:15 spreekt Paulus hen aan met het Latijns klinkende, Philippēsioi, duidelijk als erkenning van hun speciale Romeinse status. Toch was Grieks de taal van de markt en de omliggende steden en dorpen en het middel waarmee het evangelie werd verspreid. Lucas beschrijft hoe Paulus en zijn team zich bij de mensen voegden voor gebed aan de rivier, waar Lydia en haar huishouden tot bekering kwamen. (Handelingen 16:13-15) 
Als zakenvrouw ('een purperverkoopster') zal ze één van de belangrijkste financiële ondersteuners in Filippi zijn geweest van Paulus' dienstwerk. De tijd die Paulus en Silas daar in de gevangenis doorbrachten, leidde tot de bekering van nog een ander compleet huishouden: dat van de gevangenbewaarder.

De heilige Geest wist dat Filippi het ideale bruggenhoofd zou zijn voor de verspreiding van het evangelie door Europa, ook al zou er ook sprake zijn van vervolging. Hoe verkeerd het ook is, toch kan vervolging in bepaalde omstandigheden het evangelie in staat stellen mensen te bereiken die je anders misschien niet zou kunnen bereiken.

`Lees Handelingen 9:16. Helpt dit ons sommige beproevingen van Paulus te begrijpen?`

`Hoe helpt dit sommige van onze eigen beproevingen te begrijpen?`
