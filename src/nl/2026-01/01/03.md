---
title: Paulus in ketenen
date: 29/12/2025
---


Terwijl hij in Macedonië was, noemt Paulus meerdere gevangennemingen. De eerste keer dat dit wordt vermeld, was in Filippi. (2 Korintiërs 6:5; 11:23; 7:5; Handelingen 16:16-24) 
Later werd hij korte tijd gevangengezet in Jeruzalem voordat hij werd overgebracht naar de gevangenis in Caesarea. Elders heeft Paulus het over 'mijn gevangenschap.' (Filemon 10-13) 
In Rome stond hij onder huisarrest en was hij vastgeketend aan een Romeinse elite-soldaat. Ignatius was een christen uit het begin van de tweede eeuw die ook op deze manier was vastgeketend. Hij beschreef dat de soldaten zich gedroegen als 'wilde beesten ... die zich alleen maar erger gaan gedragen als ze goed worden behandeld.' (Michael W. Holmes, red., The Apostolic Fathers (Grand Rapids, MI: Baker Academic, 2007), p. 231.)

`Lees 2 Korintiërs 4:7-12. Wat staat er in dit gedeelte dat duidelijk maakt hoe Paulus de beproevingen kon doorstaan, die hij tegenkwam? Waarop richt hij zich in zijn leven?` 

Hoe moeilijk zijn leven ook was, Paulus kon er een positievere kant van zien. Dat gaf hem de moed om de stress te doorstaan. Ondanks dat de tegenstander alles wat hij kon op hem afvuurde, wist Paulus dat hij niet in de steek werd gelaten.

`Lees 2 Korintiërs 6:3-7. Welke geestelijke hulpmiddelen had Paulus tot zijn beschikking om hem te helpen deze moeilijkheden het hoofd te bieden?` 

We kunnen in de verleiding komen om naar onze omstandigheden, onze zwakheden of onze mislukkingen uit het verleden te kijken en ontmoedigd te raken. Dan moeten we denken aan al die geweldige dingen waarin God heeft voorzien om succesvol te strijden tegen het kwaad. De Bijbel zelf is een van de belangrijkste, 'het woord van de waarheid', omdat we van de fouten van anderen kunnen leren en ook kunnen leren hoe deze mensen succesvol zijn geweest. Ook maakt de heilige Geest 'effectief wat door de Verlosser van de wereld tot stand is gebracht. Door de Geest wordt het hart rein gemaakt. Door de Geest wordt de gelovige een deelgenoot van de goddelijke natuur. Christus heeft zijn Geest gegeven als een goddelijke kracht om alle erfelijke en gekweekte neigingen tot het kwaad te overwinnen en zijn eigen karakter op zijn gemeente te drukken.' (Ellen White, De wens der eeuwen, p. 560.)

`Hoe kunnen wij onszelf als leken of als geestelijken altijd 'aanbevelen als dienaren van God'? Wat houdt dat in?` 