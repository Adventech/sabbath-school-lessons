---
title: De gemeenten van Filippi en Kolosse
date: 01/01/2026
---


`Lees Filippenzen 1:1-3 en Kolossenzen 1:1-2. Hoe worden de gemeenten in Filippi en Kolosse beschreven, en welke betekenis heeft deze beschrijving?`

De typerende begroeting van Paulus in zijn brieven is dat hij christenen 'heiligen' noemt. Daarmee wil hij zeggen dat zij door de doop apart zijn gezet als Gods bijzondere volk, net zoals het volk van Israël, door het uitvoeren van de besnijdenis apart was gezet als een 'heilig volk' (Exodus 19:5-6; 1 Petrus 2:9-10; Opmerking: Dit heeft overigens helemaal niets te maken met de praktijk van de Rooms-katholieke Kerk om mensen 'heilig' te verklaren). De parallel tussen de begroetingen in deze brieven is ook interessant. Paulus verwijst naar 'leiders en dienaars' in Filippi en 'gelovige broeders en zuster die één zijn met Christus' in Kolosse. Wanneer het Nieuwe Testament spreekt over 'gelovige broeders' dan worden daar mensen mee bedoeld die een specifiek dienstwerk in de gemeenten hebben (Efeziërs 6:21; Kolossenzen 4:7; 1 Petrus 5:12). 
Het lijkt er dus op dat Paulus zich niet alleen tot de gemeenteleden richt, maar ook tot de leiders in deze plaatsen. Deze verwijzing naar ambten, die specifieker worden beschreven op andere plaatsen, getuigt van het bestaan en het belang van organisatie vanaf de vroegste periode van de kerk (Bijvoorbeeld in 1 Timoteüs 3:1-12 en Titus 1:5-9).

Het opleiden van mensen als Timoteüs en Epafras en het voorzien in het leiderschap van plaatselijke gemeenten was een prioriteit. Het voegde kracht toe aan zijn evangelisatie-inspanningen. Het was dus een strategische benadering van zowel naar buiten toe werken als het vasthouden van mensen. Onze adventistische pioniers volgden dit voorbeeld van kerkelijke organisatie, zoals veel artikelen in de Review and Herald uit de jaren 1850 laten zien. James White zei: 'De goddelijke orde van het Nieuwe Testament is voldoende om de kerk van Christus te organiseren. Als er meer nodig was, zou inspiratie ons dat hebben gegeven ('Gospel Order,' The Advent Review, and Sabbath Herald, 6 december 1853, p. 173). Voordat Paulus deze gemeenten schreef, waren de apostelen al begonnen met het aanstellen van officiële functionarissen voor de gemeente te Jeruzalem (Handelingen 6:1-6; 11:30). Dat 'moest dienen als voorbeeld voor de organisatie van gemeenten in elke andere plaats waar boodschappers van de waarheid bekeerlingen voor het evangelie zouden maken (Ellen White, Van Jeruzalem tot Rome, p. 64). 
Het is bekend dat Paulus soms gebruik maakte van assistenten bij het schrijven van zijn brieven. Timoteüs wordt elders ook genoemd als mede-afzender (2 Korintiërs 1:1; Filemon 1). Het feit dat Paulus verder gaat met het gebruiken van 'ik' in plaats van 'wij' laat zien dat hij met zijn gezag achter deze brieven staat.

`Hoe georganiseerd ben jij in je persoonlijk leven?`
