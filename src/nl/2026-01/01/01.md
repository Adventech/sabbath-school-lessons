---
title: Vervolgd maar niet in de steek gelaten
date: 27/12/2025
---

### Lezen

Efeziërs 3:1; 2 Korintiërs 4:7-12; Handelingen 9:16; Filemon 15-16;
Kolossenzen 1:1-2; 4:9; Filippenzen 1:1-3.

> <p>Kerntekst</p> 
> 'Laat de Heer uw vreugde blijven; ik zeg u nogmaals: wees altijd verheugd.' Filippenzen 4:4

Een adventistische predikant was gevangen gezet op basis van valse beschuldigingen en bracht bijna twee jaar achter de tralies door. Hoewel hij in eerste instantie met stomheid was geslagen, realiseerde hij zich dat de gevangenis zijn zendingsgebied was dat hem door God was gegeven. Toen zijn medegevangenen hoorden dat hij predikant was, vroegen ze hem om te preken. Dat deed hij, en hij deelde ook lectuur uit. Hij doopte zelfs gevangenen en leidde avondmaalsdiensten. Hij gaf toe, 'dat het soms moeilijk was om in de gevangenis zijn dienstwerk te doen, maar er was ook vreugde, vooral als je zag dat gebeden werden verhoord en dat levens veranderden.'

Paulus schreef Filippenzen en Kolossenzen vanuit de gevangenis. (Zie Filippenzen 1:7; Kolossenzen 4:3) Het was juist in Filippi zelf gebeurd dat Paulus en Silas onterecht waren beschuldigd en dat de gevangenbewaarder 'hun voeten in het blok sloot'. 'Om middernacht waren Paulus en Silas aan het bidden en zongen ze lofliederen voor God. De andere gevangenen luisterden aandachtig naar hen. (Handelingen 16:24-25) Ze wisten werkelijk hoe ze 'altijd verheugd moesten zijn'.(1 Tessalonicenzen 5:16)

Deze week kijken we naar de omstandigheden waarmee Paulus te maken had. Hij zag een groter doel achter alles wat hem overkwam, en misschien kunnen wij van hem leren wanneer wij onze eigen onvermijdelijke beproevingen onder ogen moeten zien.

_Op sabbat 3 januari bespreken we met elkaar deze les._