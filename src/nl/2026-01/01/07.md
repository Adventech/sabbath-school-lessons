---
title: Verdere studie
date: 02/01/2026
---

### Lees

God heeft je uitverkoren tot zaligheid door je geest te heiligen en door je geloof in de waarheid. Blijf daarom stevig staan ... Als je God trouw dient, krijg je te maken met vooroordelen en tegenstand. Erger je er niet aan wanneer je onterecht lijdt. Neem geen wraak. Bewaar je integriteit in Jezus Christus. Richt je blik onwrikbaar op de hemel. Laat anderen hun eigen woorden spreken en hun eigen handelwijze volgen. Het is jouw opdracht om door te gaan in de zachtmoedigheid en nederigheid van Christus. Doe je werk met een vast doel voor ogen, met zuiverheid van hart, met al je kracht en macht, leunend op de arm van God. De ware en verheven aard van je inzet zul je misschien nooit kennen. De waarde van bestaan, kun je alleen afmeten aan het leven dat is gegeven om jou te redden ...

'Voor ieder mens die groeit in Christus zullen er tijden komen van ernstige en langdurige strijd. De machten van de duisternis zijn namelijk vastbesloten die weg van vooruitgang tegen te werken. Wanneer we naar het kruis van Christus kijken voor genade, kunnen we niet falen. De belofte van de Verlosser is: "Nooit zal Ik u afvallen, nooit zal Ik u verlaten." "Ik ben met jullie, alle dagen, tot aan de voltooiing van deze wereld." (Ellen White in The Youth's Instructor, 9 november 1899)

**Gespreksvragen**

`Paulus heeft meerdere keren in de gevangenis gezeten en dat was altijd onterecht. Hoe reageer jij als je oneerlijk wordt behandeld? Naar welke beloften in de Bijbel zou je willen verwijzen voor zulke momenten?`

`Over de vervolging van christenen zei Tertullianus, een vroege kerkleider: 'Hoe vaker wij door je worden neergemaaid, hoe meer wij in aantal toenemen; het bloed van de christenen is als zaad. Tegelijkertijd heeft vervolging op sommige plaatsen en tijden het werk van de kerk enorm belemmerd. Hoe kunnen we mensen ondersteunen die vervolging vanwege hun geloof ondergaan?`

`Denk aan de kerntekst voor deze week in het licht van de ontberingen die Paulus onderging. 'Wees altijd verheugd'? Wat betekent dat? Hoe moeten we dat doen? Iemand van wie je houdt, is ziek of sterft. Je verliest je baan. Je lijdt veel fysieke pijn. Misschien is de sleutel tot het begrijpen hiervan om te vragen: 'Waarin moet ik me altijd verheugen?' Waarover kunnen we ons, ongeacht onze situatie, altijd verheugen?`
