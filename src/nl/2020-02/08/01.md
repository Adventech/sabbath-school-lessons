---
title:  Genesis: fundament van de schepping (1)
date:   16/05/2020
---

### Lezen
Johannes 1:1-3; Genesis 1:3-5; Exodus 20:8-11; Openbaring 14:7; Matteüs 19:3-6; Romeinen 5:12

> <p>Kerntekst</p>
> ‘In het begin was het Woord, het Woord was bij God en het Woord was God. Het was in het begin bij God. Alles is erdoor ontstaan en zonder dit is niets ontstaan van wat bestaat. In het Woord was leven en het leven was het licht voor de mensen.’ Johannes 1:1-4

De eerste hoofdstukken van Genesis leggen het fundament onder de rest van de Bijbel. De voornaamste leerstellingen in de Bijbel vinden hun bron in deze hoofdstukken. In die passages zien we namelijk de aard van de Godheid, die in een harmonieus geheel werkzaam is als Vader, Zoon en Geest om de wereld te scheppen en alles wat daarin is, met als hoogtepunt de mens (Johannes 1:1-3; Hebreeën 1:1-2; Genesis 1:2,26-28). Genesis laat ons voor de eerste keer kennismaken met de sabbat, de oorsprong van het kwaad, de Messias en het verlossingsplan, de wereldwijde universele zondvloed, het verbond, de verstrooiing van talen en volkeren en de geslachtsregisters die het kader vormen voor de Bijbelse chronologie vanaf de schepping tot Abraham (Zie voor de genoemde onderwerpen: Genesis 2:1-3; 3; 3:15; 6-9; 5, 10-11; voor het verbond zie 1:28; 2:2-3,15-17; 9:9-17; 15).

Ook de kracht van Gods gesproken Woord, de aard van de mens, Gods karakter, het huwelijk tussen man en vrouw, het rentmeesterschap over de aarde en haar middelen en de beloofde hoop op een nieuwe schepping (Genesis 1:3; 2 Timoteüs 3:16; Johannes 17:17; Jesaja 65:17; 66:22; Openbaring 21:1; Genesis 1:26-28; Matteüs 10:29-30; Genesis 1:27-28; Genesis 2:18,21-25; Genesis 1:26; 2:15,19). Deze dingen zijn allemaal gebaseerd op die eerste hoofdstukken in Genesis, die we in de komende twee weken nader zullen bestuderen. 

_Op sabbat 23 mei bespreken we met elkaar deze les._
