---
title:  Het licht van God weerkaatsen
date:   22/07/2021
---

Het meest natuurlijke dat we waarschijnlijk doen, nadat we door een gênante mislukking heen zijn gegaan en vergeving hebben ervaren, is om te proberen te vergeten dat het ooit heeft plaatsgevonden. Terugdenken aan een mislukking kan pijnlijk zijn.

`Lees Psalm 51:13-19. Wat wil David doen met zijn pijnlijke ervaring?`

Wanneer een kom of een kostbare vaas valt en in stukken breekt, zuchten we normaal gesproken en gooien de nutteloze brokstukken weg. Japan kent de traditionele kunst kintsugi en die is gespecialiseerd in het herstellen van gebroken aardewerk. Een edelmetaal, zoals vloeibaar goud of zilver, wordt gebruikt om de gebroken stukken aan elkaar te lijmen. Zo wordt van het gebroken item iets moois en waardevols gemaakt.

Elke keer dat God onze overtredingen vergeeft en ons opnieuw schept, verandert er iets. Gods kostbare vergeving lijmt onze gebrokenheid aan elkaar, en de zichtbare breuken vestigen de aandacht op zijn genade. We kunnen Gods luidsprekers worden. ‘Ik zal juichen om uw gerechtigheid.’ We proberen niet om het zelf te repareren of automatisch te verbeteren (zelfs niet stapsgewijs). Onze verbroken geest, ons berouwvolle hart, zijn genoeg lof voor God. Dat zijn lichtstralen die de wereld om ons heen kan zien. Onze ervaring van vergeving trekt anderen aan die ook op zoek zijn naar vergeving.

`Lees Psalm 51; 1 Johannes 1:9. Welk verband is er tussen deze teksten?`

De tekst uit 1 Johannes is een korte samenvatting van Psalm 51. David weet: ‘Een gebroken geest; een gebroken en verbrijzeld hart zult U, God, niet verachten’. Johannes verzekert ons dat ‘als we onze zonden belijden, dan zal Hij, die trouw en rechtvaardig is, ons onze zonden vergeven en ons reinigen van alle kwaad’. We kunnen God op zijn woord geloven. David kon de enorme schade inderdaad niet herstellen die hij door zijn daden en voorbeeld in zijn gezin had aangericht. Hij leed onder de gevolgen van zijn beslissingen en daden. Toch wist David dat hij vergiffenis had ontvangen. Hij wist dat hij door geloof moest vertrouwen dat op een dag het ware Lam van God zou komen en zijn plaats zou innemen.

`Hoe kun je nu leren de beloften van 1 Johannes 1:9 op je eigen leven toe te passen? Hoe zou je je moeten voelen nadat je dit hebt gedaan en weet dat deze belofte ook voor jou is?`

`Psalm 51:13-19 Wat wil David doen met zijn pijnlijke ervaring?` 
