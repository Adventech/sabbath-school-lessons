---
title:  Moe en lusteloos
date:   18/07/2021
---

Op een zwoele lenteavond ijsbeerde de rusteloze koning David over het dak van zijn paleis. Hij had bij zijn leger aan de andere kant van de Jordaan moeten zijn. Hij had Gods volk moeten leiden om de Ammonieten te verslaan om eindelijk voor vrede te zorgen in het koninkrijk.

`Lees 2 Samuël 11:1-5. Omdat hij niet was waar hij had moeten zijn, stond de deur open voor David naar de verleiding. Wat gebeurde er, en welke grote zonde beging David?`

David zag vanaf het dak van zijn paleis een ‘heel mooie vrouw’ een bad nemen. Zijn zondige impulsen kregen die avond de overhand en hij sliep met Batseba, de vrouw van een vertrouwde legerofficier. Net als alle oude koningen had David absolute macht. Als koning hoefde hij zich niet aan de regels te houden die voor andere mensen wel golden. Dit pijnlijke verhaal van Davids familie bepaalt ons erbij dat deze gebeurtenis een alles veranderend moment was. Het maakt duidelijk dat zelfs David, de koning, niet boven Gods wet stond.

De wet is er als bescherming en waarborg. Toen de koning daarbuiten stapte, kreeg zelfs hij te maken met vreselijke gevolgen. Zodra David de grenzen van Gods wet had overschreden, begon hij de gevolgen ervan te merken op alle terreinen van zijn leven. David dacht dat zijn door hartstocht gedreven uitspatting onopgemerkt was gebleven. Batseba was nu echter zwanger en haar man was ver weg.

`Lees 2 Samuël 11:6-27. Hoe probeerde David zijn zonde te verbergen?`

Davids meest ingewikkelde plannen mislukken om Uria bij zijn vrouw Batseba te krijgen. Uria was een man met een uitstekende reputatie die zo reageert op Davids subtiele aanwijzingen: ‘De ark en het leger van Israël en Juda zijn ondergebracht in hutten, opperbevelhebber Joab en zijn manschappen bivakkeren in het open veld; zou ik dan naar huis gaan om te eten en te drinken, en te slapen met mijn vrouw?’ (2 Samuel 11:11) Uiteindelijk valt een wanhopige David terug op moord op afstand om zijn zonde te verbergen.

`Het is moeilijk te geloven dat David, aan wie God zoveel had gegeven, zo diep heeft kunnen zinken. Welke waarschuwing moeten we allemaal uit dit verhaal halen, ongeacht wie we zijn?`

`2 Samuël 11:1-5 Welke zonde beging David?`