---
title:  Verdere studie
date:   23/07/2021
---

‘Davids berouw was oprecht en diepgaand. Hij trachtte zijn misdaad niet te vergoelijken. Zijn gebed werd niet geïnspireerd door de wens aan Gods oordelen te ontkomen. ... hij zag de onreinheid van zijn hart; hij verafschuwde zijn zonde. Hij bad niet alleen om vergiffenis, maar ook om een nieuw hart. ... In Gods beloften aan berouwvolle zondaars zag hij de zekerheid van zijn vergiffenis en aanneming. ...

“De offeranden Gods zijn een verbroken geest; een verbroken en verbrijzeld hart veracht Gij niet.” Psalm 51:16-17.

‘Hoewel David gevallen was, hief de Heer hem op. ... ‘David verootmoedigde zich en beleed zijn schuld, terwijl Saul de bestraffing verwierp en onboetvaardig zijn hart verhardde.

‘Dit voorval in Davids leven ... is een van de welsprekendste voorbeelden die ons gegeven zijn betreffende de strijd en verzoekingen van de mens en van het oprecht berouw jegens God. ... Door de eeuwen heen ... [hebben] duizenden kinderen Gods, die in zonde gevallen zijn ... gedacht aan Davids oprecht berouw en zijn schuldbekentenis ... Ze hebben moed geschept, zich bekeerd en zich ingespannen verder te gaan op de weg van Gods geboden.

‘Wie zich onder Gods bestraffing wil verootmoedigen en berouw wil tonen zoals David dat deed, kan zeker zijn dat er voor hem hoop is. ... De Here zal nooit een oprecht berouwvol mens wegzenden.’ (Ellen White, Patriarchen en profeten, pp. 664-665)

`2 Samuël 11:6-27 Hoe probeerde David zijn zonde te verbergen?`

**Gespreksvragen**

`Hoe kunnen we het evenwicht vinden tussen het erkennen dat we onvermijdelijk belast zijn met zonde waardoor we behoefte hebben aan vergeving, en tegelijkertijd leven als de vergeven kinderen van de Koning van het Universum? Dat laatste zijn we namelijk ook!`

`Waarom is alle zonde uiteindelijk zonde tegen God? Wat betekent het om tegen God te zondigen?`

`Wat kunnen we zeggen tegen iemand die niet gelovig is en die worstelt met het lijden van onschuldige mensen, zoals Uria of de pasgeboren zoon van David en Batseba? Hoe leggen we de liefde en gerechtigheid van God uit in zo’n situatie? Hoe biedt het perspectief van de grote strijd een behulpzame kijk op het geheel?`

`Waarom zou de Bijbel twee volledige hoofdstukken wijden aan het onverkwikkelijke verhaal van David en Batseba? Welk doel dient het vertellen van dit verhaal?`

`Sta stil bij het idee dat zonde ons van God scheidt, zoals dat staat in Psalm 51:13-14. Wat is je eigen ervaring met hoe dit plaatsvindt? Hoe zou je iemand uitleggen hoe deze scheiding aanvoelt en waarom het zo onaangenaam is? Waarom is de belofte van genade de enige remedie?`
