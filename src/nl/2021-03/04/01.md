---
title:  Het prijskaartje dat hangt aan rust
date:   17/07/2021
---

### Lezen 
2 Samuel 11:1-27;12:1-23; Genesis 3:1-8, 1 Johannes 1:9

> <p>Kerntekst</p> 
> ‘Schep, o God, een zuiver hart in mij, vernieuw mijn geest, maak mij standvastig.’ Psalm 51:12

Veel mensen lijken wanhopig op zoek naar een beetje rust en stilte. Ze zijn zelfs bereid daarvoor te betalen. In veel grote steden zijn er internetvrije kamers, die je per uur kunt huren. De regels zijn streng: geen geluid en geen bezoekers. Mensen zijn bereid te betalen om rustig te kunnen zitten en gewoon na te denken of een dutje te doen. Er zijn slaapcabines op luchthavens die je kunt huren en geluidsreducerende koptelefoons zijn populaire items. Er zijn zelfs canvas capuchons of inklapbare privacykappen die je kunt kopen om over je hoofd en bovenlichaam te doen voor een snelle pauze op de werkplek.

Ook aan echte rust hangt een prijskaartje. Zij die de effectiviteit van de zelfhulpmedia bepleiten, willen ons laten geloven dat we onze eigen bestemming kunnen bepalen en dat rust slechts een kwestie van keuze en planning is. Als we dit eerlijk overwegen, zijn we ons bewust van ons onvermogen om voor ware rust in ons hart te zorgen. De kerkvader Augustinus uit de vierde eeuw n. Chr. verwoordde het in zijn beroemde boek Belijdenissen (Boek 1) kort en bondig zo toen hij over Gods genade nadacht: ‘U hebt ons voor uzelf geschapen, en onze harten zijn rusteloos, totdat zij rust in U kunnen vinden.’

Deze week werpen we kort een blik in het leven van de man naar God hart om erachter te komen hoe hij de werkelijke prijs van Gods rust ontdekte.

_Op sabbat 24 juli bespreken we met elkaar deze les._  terug.</center>