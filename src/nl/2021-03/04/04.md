---
title:  Vergeven en vergeten?
date:   20/07/2021
---

Nadat David ongewild een oordeel over zichzelf heeft uitgesproken, confronteert Natan hem met de ontzaglijke omvang van zijn zonde. Davids hart is gebroken en hij belijdt zijn zonde. Onmiddellijk verzekert Natan hem hiervan: ‘De HEER vergeeft u die zonde, u zult niet sterven.’ Er is geen wachttijd voor Gods vergiffenis. David hoeft niet te bewijzen dat hij echt oprecht is voordat hem vergiffenis wordt geschonken. Natan heeft de gevolgen van Davids zonde al voorspeld en gaat verder met te zeggen dat het kind dat geboren zal worden, zal sterven.

`Lees 2 Samuël 12:10-23. Wat betekent het dat God Davids zonde had vergeven? Kun je daarna met een schone lei beginnen? Vergeet iedereen het daarna gewoon?`

David moet zich deze vragen ook hebben gesteld toen hij zijn wereld ineen zag storten: de baby dood, zijn gezin in wanorde (de verhalen van Amnon en Absalom zijn twee goede voorbeelden van echte gezinsproblemen) en zijn toekomst onzeker. Ook onschuldige mensen zoals Uria en de pasgeboren baby dragen de gevolgen van zijn misstap. Ondanks dat alles begint David ook te begrijpen dat Gods genade dit zal bedekken en dat op een dag alle gevolgen van de zonde zullen worden weggedaan. In de tussentijd kan hij rust vinden voor zijn gekwelde geweten in Gods genade.

`Lees Psalm 51:1-6. Wat denkt David dat hij echt nodig heeft? Waar verlangt hij naar?`

In Psalm 51 treedt David in de openbaarheid als hij zijn hart opent en zijn zonden belijdt. Davids schreeuw om genade doet een beroep op Gods onfeilbare liefde en zijn grote mededogen. Hij hunkert naar vernieuwing.

We moeten kijken naar de kosten die er zijn verbonden aan het vinden van rust in Jezus en dan eerst erkennen dat we hulp van buitenaf nodig hebben. Wij zijn zondaars en hebben een Redder nodig. We erkennen onze zonden en roepen het uit tot de Enige die ons kan wassen, reinigen en vernieuwen. Als we dit doen, kunnen we moed vatten. We zien hier een overspeler, een manipulator, een moordenaar en iemand die ten minste vijf van de tien geboden heeft overtreden. Hij vraagt om hulp en beroept zich op de belofte van Gods vergeving.

`Als God David vergaf voor wat hij deed, welke hoop is er dan voor jou? `

`Psalm 51:1-6 Waar verlangt David naar?`
