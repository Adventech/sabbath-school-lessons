---
title:  Vergeven en vergeten?
date:   10/08/2021
---

Vergeving wordt omschreven als de bereidheid afstand te doen van het recht op verontwaardiging, veroordeling en wraak jegens een dader of daders die onrechtvaardig handelen. Dr. Marilyn Armor is gezinstherapeut die heeft gewerkt met overlevenden van de Holocaust. Ze wilde erachter komen wat deze overlevenden deden om te begrijpen wat er met hen was gebeurd. Ze schrijft dit: ‘Het hele idee van vergeving is een doelbewuste daad van het slachtoffer. Het is niet iets dat zomaar gebeurt.’ Vergeving betekent niet dat er geen gevolgen zijn. Het betekent ook niet dat je een dader laat doorgaat met patronen van misbruik. Vergeving betekent dat we onze verontwaardiging en ons verlangen naar wraak aan God overlaten. Anders maakt de woede, de bitterheid, de haat en de verontwaardiging alles wat die persoon/personen ons hebben aangedaan alleen maar erger.

`Lees Matteüs 18:21-35. Wat doet het vergeven van anderen met ons?`

Ongetwijfeld is het begrijpen wat ons in Christus is vergeven een van de sleutels om te leren vergeven. We hebben allemaal gezondigd, niet alleen tegen andere mensen, maar ook tegen God. Elke zonde is een zonde tegen onze Heer en Maker. Toch kunnen we in Jezus volledige vergeving vragen voor al die zonden. Dat kunnen we niet doen omdat we het verdienen, want dat is niet zo, maar alleen vanwege Gods genade jegens ons. Die heilige waarheid moet eenmaal tot ons doordringen en die moeten we tot iets voor onszelf maken. Als wij de realiteit van Gods vergeving zelf kunnen ervaren, dan kunnen we beginnen met loslaten en kunnen we anderen vergeven. We vergeven niet omdat anderen het verdienen, maar omdat wij dat zelf van God hebben ontvangen en wat we zelf nodig hebben. Je kunt je afvragen hoe vaak we die vergeving verdienen?

Zoals we zagen, gaf Jozef hun een tweede kans wat betreft de familierelaties. Hier was geen sprake van wrok of teruggrijpen op zaken uit het verleden. Het is bijna onmogelijk om opnieuw in een familie te beginnen aangezien we allemaal experts zijn in het leren hoe we elkaar het beste kunnen kwetsen. Zo reageert Jozef niet. Hij wil het verleden blijkbaar achter zich laten en met liefde en acceptatie verdergaan. Als Jozef een andere houding had aangenomen, dan zou dit verhaal anders zijn geëindigd en lang niet zo gelukkig.

`‘Gelukkig is de mens wiens onrecht is vergeven, wiens zonden zijn bedekt; gelukkig is de mens wiens zonden de Heer niet telt.’ (Romeinen 4:7-8) Wat vertelt Paulus ons over wat we in Jezus hebben ontvangen en hoe deze prachtige belofte van invloed zou moeten zijn op onze relatie met degenen die ons hebben gekwetst?`

`Matteüs 18:21-35 Wat doet het vergeven van anderen met ons?`
