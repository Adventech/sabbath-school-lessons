---
title:  Rust, relaties en genezing
date:   07/08/2021
---

### Lezen 
Genesis 42:7-24; 45:1-15; 50:15-21; Matteüs 25:41-46; Lucas 23:34

> <p>Kerntekst</p> 
> ‘Maar wees niet bang en maak jezelf geen verwijten dat jullie mij verkocht hebben en dat ik hier ben terechtgekomen, want God heeft mij voor jullie uit gestuurd om jullie leven te redden.’ Genesis 45:5

Een man werd beschuldigd een vrouw seksueel te hebben misbruikt. Ze pikte hem uit de rij met mogelijke kandidaten van de politie. Er was wel bewijs dat zijn schuld twijfelachtig maakte. De vrouw was er echter van overtuigd dat ‘Johnny’ de schuldige was. Dus ging Johnny de gevangenis in om daar veertien jaar lang weg te kwijnen voor een misdaad die hij niet had begaan. Pas toen DNA-bewijs hem had vrijgepleit, realiseerde de vrouw, ‘Joan’, haar vreselijke fout. Ze wilde Johnny ontmoeten na zijn vrijlating. Wat zou deze man doen, die zozeer had geleden, als hij oog in oog kwam te staan met de vrouw die zoveel jaren van zijn leven had verwoest? Ze zat in een kamer te wachten tot hij zou komen. Toen hij binnenkwam, en ze elkaar in de ogen keken, barstte Joan in tranen uit. ‘Johnny leunde voorover en pakte mijn handen, hij keek me aan en zei: “Ik vergeef je.” Ik kon het niet geloven. Hier was deze man die ik had gehaat en waar ik maar één wens voor had, namelijk dat hij dood zou gaan. Nu was hij hier en vertelde mij, wie hem zoveel kwaad had gedaan, dat hij mij vergaf? Pas op dat moment begon ik te begrijpen waar het met genade echt over gaat. Daarna pas begon ik te genezen en vond ik echte rust.’

_Op sabbat 14 augustus bespreken we met elkaar deze les._