---
title:  Verdere studie
date:   13/08/2021
---

‘Zoals Jozef door zijn eigen broers aan de heidenen werd verkocht, zo werd Christus aan zijn bitterste vijanden verkocht door één van zijn discipelen. Jozef werd onrechtvaardig beschuldigd en in de gevangenis geworpen op grond van zijn deugdzaamheid; zo werd Christus veracht en verworpen, omdat Zijn rechtvaardig, zelfverloochenend leven een aanstoot was voor de zonde. Hoewel Hij onschuldig was, werd Hij veroordeeld op grond van de aanklacht van valse getuigen. Het geduld en de zachtmoedigheid van Jozef onder onrecht en verdrukking, zijn bereidheid om te vergeven en wel te doen tegenover zijn onmenselijke broers, zijn een beeld van de Heiland, die niet klaagde toen Hij bereid was te vergeven; niet alleen zijn moordenaars, maar een ieder die tot Hem komt om zijn schuld te belijden en vergiffenis te zoeken.’ (Ellen White, Patriarchen en profeten, p. 207)

‘Er is niets dat een gebrek aan vergevingsgezindheid kan rechtvaardigen. Wie zelf geen genade toont aan anderen laat daarmee zien dat hij ook zelf geen deel heeft aan Gods vergevende genade. Gods vergeving brengt het hart van de zondaar dicht bij het hart van de oneindige liefde. De vloed van goddelijk medeleven stroomt door het innerlijk van de zondaar en van daaruit naar anderen. De liefde en genade die Jezus in zijn eigen kostbare leven heeft laten zien, zullen ook zichtbaar worden in het leven van allen die deel hebben gekregen aan zijn genade.’ (Ellen White, Verhalen om verder te vertellen, p.202 )

`Matteüs 25:41-46 Waarom wijst Jezus ons hier op?`

**Gespreksvragen**

`Iemand zei ooit:‘Niet vergeven is net als vergif drinken in de hoop dat de ander zal sterven.’Wat is uw mening?`

`Wat was het doel van al die plannen die Jozef uitvoerde voordat hij zijn identiteit bekend maakte? Waar zorgde dit voor wat hemzelf betreft en ook voor zijn broers?`

`Jozefs hofmeester moet sommige plannen van Jozef met zijn broers hebben gekend.9 Welke invloed heeft vergeving op hen die slechts toeschouwers zijn?`

`‘Nooit leidt God zijn kinderen anders dan dat ze zelf gekozen zouden hebben, als ze vanaf het begin het einde hadden kunnen zien en de heerlijkheid hadden kunnen ontdek- ken van het plan waaraan zij als zijn medewerkers bouwen.’10 Denk aan je eigen leven terwijl je over deze uitspraak nadenkt. Als we dit zouden begrijpen, hoe zou dat ons kunnen helpen veel van de beproevingen en worstelingen waarmee we te maken hebben te doorstaan?`
