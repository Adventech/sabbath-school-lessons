---
title:  Het verleden onder ogen zien
date:   08/08/2021
---

Uiteindelijk gingen de dingen echt heel sterk in de goede richting voor Jozef. Hij komt uit de gevangenis en wordt de premier van Egypte nadat hij de dromen van Farao heeft uitgelegd. Hij trouwt en krijgt twee kinderen (Genesis 41). De voorraadschuren van Egypte zijn vol en de voorspelde hongersnood is begonnen. Op een dag duiken Jozefs broers op in Egypte.

`Lees Genesis 42:7-20. Dit is de eerste ontmoeting van Jozef en zijn broers. Waarom dit uitgebreide complot? Wat probeerde Jozef met deze eerste bijeenkomst te bereiken?`

Jozef had de macht en hij had zich kunnen wreken op zijn broers zonder dat hij dat hoefde te rechtvaardigen. In plaats van wraak te nemen, maakt Jozef zich zorgen om de leden van het gezin die nog thuis waren. Hij maakt zich zorgen om zijn vader. Leefde hij nog, of had dit verstoorde gezin geen patriarch meer? Hoe zit het met zijn broer Benjamin? Hij was nu degene waar zijn vader zich over verheugde. Hij zat nu in dezelfde positie als Jozef. Richtten de broers hun gevaarlijke jaloezie nu op Benjamin? Jozef kan iets doen voor deze kwetsbare mensen in het gezin en dat is precies wat hij doet. Het volgen van Bijbelse principes in onze relaties betekent niet dat we misbruik ooit kunnen of moeten accepteren. Iedereen is kostbaar in Gods ogen. Jezus betaalde aan het kruis voor iedereen de ultieme prijs.

`Lees Matte√ºs 25:41-46. Waarom neemt Jezus misbruik of verwaarlozing van anderen zo persoonlijk op? ` We zijn allemaal gekocht door het bloed van Jezus en daarom zijn we volgens de wet allemaal van Hem. Iedereen die een ander mishandelt, doet een aanval op het eigendom van Jezus. Seksueel misbruik en emotioneel of fysiek geweld mogen nooit deel uitmaken van wat er in een gezin gebeurt. Dit is niet slechts een familiezaak die je onder elkaar kunt oplossen. Hiervoor is hulp en tussenkomst van buitenaf nodig. Als jijzelf of iemand in je familie wordt misbruikt, vraag dan hulp van een vertrouwde professional.

`Welke Bijbelse principes moet jij toepassen op moeilijke familierelaties waarmee je nu hebt te maken?`

`Genesis 42:7-20 Wat probeerde Jozef met deze eerste bijeenkomst te bereiken?`