---
title:  Verdieping
date:   13/08/2021
---

### Rust, relaties en genezing

Genesis 45:1-15

#### IJsbrekervraag

`Hoe stel je je een familiereünie voor, nadat een van de kinderen lange tijd in het buitenland was?`

#### Ik Verken

Genesis bestaat uit verschillende verhalencycli, die worden aangeduid met de Hebreeuwse term toledot (geslachten, generaties). Deze tekst is deel van de cyclus van Jozef (hoofdstukken 37-50). Jozef ervoer in zijn jonge jaren enorme spanningen vanwege de voorkeur van zijn vader en de gewelddadige jaloezie van zijn broers. Nadat hij als slaaf naar Egypte was verkocht, in het huis van Potifar diende en in de gevangenis zat, werd Jozef ‘heerser over heel Egypte’ (vs. 9). Hij werd door de farao aangesteld de economische crisis ten gevolge van die langdurige droogte, in goede banen te leiden. In dit verband ziet Jozef zijn broers weer. Zij komen graan kopen om te overleven. Na al die jaren herkennen zij Jozef niet. Hij herinnert hen op voorzichtige wijze aan het verleden.

#### Ik Bestudeer

Dit verhaal bestaat uit verschillende delen die de spanning oproepen en het beeld in alle scherpte tekenen en die naar een climax toegaat. - vs 1-3 Josef kan zich niet beheersen en maakt zich huilend aan zijn broes bekend. - vs. 4-8 Jozef geeft hun een ander perspectief op wat er in het verleden gebeurde. - vs. 9-13 Jzef biedt zich op een nieuwe toekomst - vs. 14-15 Huilend omhelst Jozef zijn broers

1) Jozef onthult zijn identiteit (vs.1-3)

`Hoe maakt Jozef zich bekend aan zijn broers? Welke werkwoorden beschrijven zijn daden en emoties en die van zijn broers? Hoe belangrijk is het dat Jozef zegt wie hij is zonder dat daar anderen bij zijn?`

2) Een verandering van perspectief (vs.4-8)

`Wat zegt Jozef over zichzelf wanneer hij duidelijk maakt wie hij is? Aan wie schrijft Jozef toe wat er met hem is gebeurd? Welke redenen geeft hij daarvoor? Wat is de betekenis van God in dit hele verhaal? (Let op zijn woorden en daden). Vergelijk dit met wat Jozef zegt over de daden van zijn broers. Wat valt je op?`

3) Een nieuwe toekomst (vs. 9-13)

`Wat zegt Jozef over zijn rol in dit deel van het verhaal? Wat zijn zijn plannen en motieven?`

4) Een hernieuwde dialoog (vs.14-15)

`Let op de verbanden en contrasten tussen het eerste deel en dit laatste deel. Wat valt je op?`

`Genesis 45:1-15 Wat kunnen wij van dit verhaal leren?`

#### Ik Pas Toe

1) Jozef vertelt wie hij is (vs.1-3)

`Kun jij een voorbeeld geven van een situatie waarin je vertelt wie je echt bent? Hoe reageerden de mensen daarop?`

2) Een verandering van perspectief (vs.4-8)

`Als Jozef zich bekend maakt noemt hij zichzelf ‘jullie broer die jullie verkocht hebben en die naar Egypte is meegevoerd’. Kunnen wij ook ‘vergeten’ op het moment dat we vergeven? Zo niet, waar gaat het dan om? Hoe en waarom moeten we zeggen wat we hebben meegemaakt?`

`Jozef geeft een nieuwe wending aan dit drama uit het verleden. Waarom is het belangrijk stil te staan bij wat er met ons is gebeurd? Is dat wel altijd mogelijk?`

`De broers krijgen de mogelijkheid ook zichzelf te vergeven. Waarom is dit nodig in een proces van verzoening?`

3) Een nieuwe toekomst (vs. 9-13)

`Wat leert Jozefs bereidheid tot vergeving ons? Waarom is het belangrijk degenen die ons hebben gekwetst het goede toe te wensen en moeten we voorkomen dat we opnieuw slachtoffer worden van dat oude kwaad? Wat deed God voor Jozef om hem te helpen zijn broers te vergeven?`

4) Een hernieuwde dialoog (vs.14-15)

`Wanneer zijn Jozefs broers eindelijk in staat met hem praten? Hoe komt dat?`

`Jozefs verhaal is niet mijn verhaal. Wat leert dit verhaal ons desondanks?`

#### Ik bid …

Heer, ik weet dat vergeving en verzoening niet berusten op geheugenverlies of magie, maar dat ze deel zijn van een proces dat ons in staat stelt met de wonden van het verleden om te kunnen gaan, zonder wrok of een verlangen naar wraak. Wilt U mij daarbij ook helpen?