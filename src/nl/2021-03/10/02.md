---
title:  Sabbat en schepping
date:   29/08/2021
---

Van alle tien geboden begint alleen het vierde met het werkwoord ‘houden’. Er staat niet: ‘Houd u eraan dat u niet zult stelen’ of ‘Houd u eraan dat u niet zult begeren.’ Alleen in het vierde gebod staat ‘Houd de sabbat in ere.’ Dat idee van ‘in ere houden’ veronderstelt voorgeschiedenis. Het gaat er vanuit dat er iets in het verleden is gebeurd waar we aan moeten denken. Als we eraan denken, leggen we verbanden met het verleden. ‘Houd de sabbat in ere, het is een heilige dag’ legt een direct verband met de scheppingsweek zelf.

`Lees Genesis 1:26-27; 9:6. Wat leren deze verzen ons over hoe speciaal wij als mensen zijn, en hoe radicaal verschillend wij zijn van de rest van Gods aardse schepping? Waarom is het dan ook zo belangrijk dat we dit onderscheid begrijpen? `

Als we de schepping gedenken, dan denken we terug aan het feit dat we naar Gods beeld zijn geschapen. Dat is iets wat niet wordt gezegd over wat dan ook waarnaar wordt verwezen in het scheppingsverslag. Het is duidelijk dat we als menselijke wezens radicaal anders zijn dan elk ander schepsel op de planeet. Dat is zo ongeacht hoeveel DNA we gemeen hebben met sommige andere dieren. In tegenstelling tot de populaire mythe zijn we niet alleen maar geavanceerde apen of hoger ontwikkelde versies van een of andere oeroude primaat. We zijn als mensen gemaakt naar het beeld van God en uniek onder al het andere dat God op deze wereld heeft geschapen.

`Lees Genesis 2:15,19. Hoe herinnert het scheppingsverhaal ons aan onze relatie tot de schepping? `

Het besef dat God ook onze wereld heeft geschapen, doet ons stilstaan bij de verantwoordelijkheid die wij hebben naar de schepping toe. We moeten ‘heerschappij voeren’ over de schepping. Heerschappij voeren, betekent niet dat je de schepping uitbuit. We moeten heerschappij voeren als Gods regenten. We moeten met de natuurlijke wereld omgaan zoals God dat zou doen. De zonde heeft inderdaad alles bedorven en verknoeid, maar deze aarde is nog steeds Gods schepping. Er is dan ook niets dat ons het recht geeft haar uit te buiten en zeker niet ten nadele van andere mensen, want dat gebeurt vaak wel.

`De sabbat is een gedenkteken van God als de Schepper. Op welke manieren kan het houden van de sabbat ons helpen meer bewust te worden van de noodzaak om een goede beheerder van het milieu te zijn? `

`Genesis 1:26-27; 9:6; 2:15,19 Waar willen deze verzen ons aan herinneren?`