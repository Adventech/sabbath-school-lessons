---
title:  Sabbatsrust
date:   28/08/2021
---

### Lezen 
Genesis 1:26-27; 9:6; 2 Petrus 2:19; Romeinen 6:1-7; Exodus 19:6; Johannes 5:7-16

> <p>Kerntekst</p> 
> ‘Zes dagen kun je werken, maar de zevende dag is het sabbat, een dag van volstrekte rust, die je als heilige dag samen moet vieren. Je mag die dag geen enkele bezigheid verrichten. Waar je ook woont, het moet een rustdag zijn die aan de HEER gewijd is.’ Leviticus 23:3

We horen allerlei argumenten tegen het in ere houden van de sabbat op de zevende dag. Dat gaat van zeggen dat Jezus de sabbat in de zondag heeft veranderd, of dat Jezus de sabbat heeft afgeschaft, of dat Paulus dat deed, of dat de apostelen de sabbat van de zevende dag hebben vervangen door de zondag ter ere van de opstanding, enz. In de afgelopen jaren zijn sommige van die argumenten wat verfijnder geworden. Een voorbeeld daarvan is de bewering dat Jezus onze sabbatsrust is, en dat we daarom die dag, of welke andere dag dan ook, niet in ere hoeven te houden. Het argument dat we door op de zevende dag te rusten op de een of andere manier proberen ons een weg naar de hemel te banen, wordt ook telkens weer aangehaald. Dat argument blijft maar genoemd worden, hoe vreemd het ook is.

Aan de andere kant zijn sommige christenen meer geïnteresseerd geraakt in het idee van rust en van een rustdag. Ze nemen het Bijbelse begrip rust over en waarom dat belangrijk is. Ze beweren echter dat zondag de dag is, of ze zeggen dat het niet uitmaakt welke dag je in ere houdt.

Als zevendedagsadventisten begrijpen we dat Gods morele wet eeuwig is en dat we door gehoorzaamheid aan het vierde gebod net zo min onze weg naar de hemel banen als door gehoorzaamheid aan het vijfde, zesde, eerste of welk ander gebod dan ook.

Deze week staan we stil bij de rust die God ons heeft gegeven in het sabbatsgebod en waarom het belangrijk is.

_Op sabbat 4 september bespreken we met elkaar deze les._