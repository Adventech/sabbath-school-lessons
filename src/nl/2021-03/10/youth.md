---
title:  Jongerenles
date:   03/09/2021
---

### Sabbatsrust

#### Opdracht van de vorige week

`Hoe geniet jij van Gods ritme in de schepping? `

#### Lees samen

Johannes 5:7-16

#### Ijsbrekervraag

`Welke goede daad heb jij weleens op sabbat gedaan terwijl je dat ook als werk zou kunnen zien?`

#### Inspiratie

‘Maar Jezus zei tegen hen: ‘Mijn Vader werkt altijd, en Ik doe dat ook.’’ (Johannes 5:17, BGT)

#### Behandel de tekst

Jezus reisde rond in het noorden van Palestina door de provincie Galilea en ver- richtte daar wonderen. Kort daarna ging Hij naar Jeruzalem omdat er een Joods feest was. Bij de Schaapspoort (aan de noordkant) van Jeruzalem was een badhuis met vijf zuilengangen. Dat badhuis heette in het Hebreeuws Betzata wat ‘huis van medeleven/compassie’ betekent. In de gangen van dat badhuis lagen veel zieke mensen, mensen die blind waren, mensen die niet konden lopen en ook mensen met vergroeide armen of benen. Er was daar ook een man die al 38 jaar ziek was. En al deze mensen wachtten op het moment dat het water bewoog. Want zo nu en dan kwam er een engel van God die het water liet bewegen. Degene die dan als eerste het water in ging, werd beter. Toen Jezus op een sabbat dat badhuis binnenging, zag Hij die man liggen en wist dat hij al heel lang ziek was. Toen vroeg Jezus aan hem: ‘Wil je beter worden?’

#### Gespreksvragen naar aanleiding van de tekst

`Wat is het antwoord op de vraag van Jezus aan de man die al 38 jaar ziek was? (Johannes 5:6-7) Welk antwoord zou jij verwachten?`

`Hoe reageert Jezus op de reactie van die man en wat is het gevolg? (verzen 8-9a)`

`Hoe reageert een aantal Joden op de genezing van Jezus? (verzen 9b-10) Waar leggen deze Joden de nadruk op? (vers 16) Waarop zou men zich eigenlijk moeten focussen? (vergelijk ‘Behandel de tekst’ van les 9) Wat is de essentie van sabbat vieren?`

`Hoe zou jij vers 17 uitleggen in verband met de sabbatsrust? `

#### Opdracht

`Wat doe jij wel en wat niet op sabbat en waarom?`
