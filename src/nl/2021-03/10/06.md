---
title:  Het teken dat we God toebehoren
date:   02/09/2021
---

Tijdens de Tweede Wereldoorlog hield Engeland rekening met een op handen zijnde invasie door het Duitse leger. Er werden voorbereidingen getroffen om het eiland dat hun thuis was zo goed mogelijk te verdedigen. Langs de stranden werden extra vestingwerken gebouwd. Wegen zouden de vijand natuurlijk de snelste routes naar hun doelen bieden en daarom werden er op strategische punten blokkades geplaatst. Toen deden de Engelse autoriteiten iets vreemds. Om de vijand te vertragen en in verwarring te brengen, werden spoorwegborden en verkeersborden weggehaald. Gegraveerde markeringen op steen of op gebouwen konden niet worden verwijderd, maar die werden bedekt met cement. Tekenen zijn van betekenis. Ze dienen als markeringen en gidsen. In de tijd voordat we GPS hadden, gebruikten we allemaal kaarten en keken we naar borden.

`Lees Exodus 31:13,16-17. Waarvan is de sabbat een teken? Hoe kunnen we wat hier staat, nu op onszelf toepassen, de mensen die in de eeuwigheid van Gods wet geloven?`

Deze woorden waren specifiek aan het oude Israël gegeven: ‘u bent nakomelingen van Abraham, erfgenamen volgens de belofte.’ (Galaten 3:29) Wij die van Christus zijn, zijn ook Abrahams nakomelingen. De sabbat blijft ook voor hen een teken tussen God en zijn volk. De sabbat is een teken van Gods eeuwigdurend (of eeuwig) verbond (Exodus 31:16-17). Dit teken helpt ons onze Schepper, onze Verlosser en degene die ons heiligt te ‘kennen’. Het is net als een vlag die elke zeven dagen wordt gehesen en die dient om ons te helpen te herinneren, omdat we het anders vergeten. Gods sabbat herinnert ons constant aan onze oorsprong, bevrijding, bestemming en aan onze verantwoordelijkheid jegens de verschoppelingen en de mensen die aan de rand staan. Die sabbat is zo belangrijk dat wij er niet naartoe hoeven te gaan, maar dat deze elke week zonder uitzondering naar ons toekomt. Het herinnert ons voortdurend aan wie we zijn, wie ons heeft gemaakt, wat Hij voor ons doet en wat Hij uiteindelijk voor ons wil doen als Hij een nieuwe hemel en een nieuwe aarde maakt.

Een heilige God nodigt zijn menselijke verbondspartners uit om na te denken over het ritme dat bepaalt wat echt telt: de reddende relatie tussen de Schepper en Verlosser en zijn opstandige schepping. Elke week wordt ons met de kracht en het gezag die van God komen, de opdracht gegeven binnen te gaan in de rust die ons vrijelijk is gegeven in Christus Jezus, ‘de grondlegger en voltooier van ons geloof: die, denkend aan de vreugde die voor Hem in het verschiet lag, zich niet liet afschrikken door de schande van het kruis.’ (Hebreeën 12:2)

` Hoe kun jij leren om tijdens de sabbat een diepere ervaring met God te hebben?`

`Lees Exodus 31:13,16-17 Waarvan is de sabbat een teken?`