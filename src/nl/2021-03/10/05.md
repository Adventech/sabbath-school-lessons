---
title:  De sabbat eren door anderen te dienen
date:   01/09/2021
---

In de nieuwtestamentische wereld hadden de religieuze leiders het houden van de sabbat verheven tot kunst. Er waren tientallen verboden en regels om de sabbat in ere te houden. Dit omvatte een verbod om iets vast te binden of los te maken, om twee draden te scheiden, een brand te blussen, iets te vervoeren tussen privéterrein en het publieke domein, of iets over een vastgestelde afstand in het publieke domein te vervoeren.

`Lees Johannes 5:7-16. Waarvan wordt Jezus hier beschuldigd?`

De leiders negeerden volledig het prachtige wonder dat Jezus had verricht en het vrij van ziekte zijn wat Hij deze man had gegeven. Ze waren geobsedeerd door het feit dat de genezen man zijn bed op sabbat in het openbaar droeg. Ze zagen niet hoe de ‘Heer en Meester van de sabbat’ deze speciale dag gebruikte (Marcus 2:28). De leiders waren vastbesloten hun eigen regels en voorschriften te handhaven. We moeten oppassen dat we niet op onze eigen manier en in onze eigen context soortgelijke fouten maken.

`Lees Jesaja 58:12-14. Wat is Gods agenda voor het houden van de sabbat?`

God wil geen lege aanbidding of vrome stilte. Hij wil dat zijn volk betrokken is bij andere mensen, in het bijzonder bij de onderdrukten en de mensen aan de rand van de maatschappij. Jesaja maakt dit heel duidelijk: ‘Wanneer je je voeten rust gunt op sabbat en geen handel drijft op mijn heilige dag, wanneer je de sabbat als een dag van vreugde ziet, de dag van de HEER als een heilige dag, wanneer je hem in ere houdt door niet je gang te gaan, geen handel te drijven of zaken te bespreken, dan vind je vreugde in de HEER. Ik zal je laten rijden over de hoogten van de aarde en je laten genieten van het land dat Ik je voorvader Jakob in bezit heb gegeven.’ (Jesaja 58:13-14) Je ‘gang gaan’ of ‘je gewone bezigheden doen’ (NBG) staat gelijk aan ‘heenlopen over de sabbat’ (NBG). Menselijke agenda’s maken geen deel uit van Gods sabbatsideaal. We worden opgeroepen om te zien naar degenen die worstelen, die gevangen zijn, die hongerig en naakt zijn, en in duisternis wandelen en wiens namen niemand schijnt te kennen. Meer dan welke dag van de week ook zou de sabbat ons moeten losmaken van onszelf en ons egoïsme en ervoor zorgen dat we meer aan de behoeften van anderen denken dan alleen aan onszelf en onze behoeften.

`Johannes 5:7-16 Waarvan wordt Jezus hier beschuldigd?`