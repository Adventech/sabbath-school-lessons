---
title:  De sabbat in ere houden
date:   26/08/2021
---

God gebiedt zijn volk de sabbatdag in ere te houden. Samen met niet moorden en niet stelen wordt het gebod om de sabbat in acht te nemen genoemd, ook al zegt de Bijbel ons niet precies hoe we dat moeten doen.

`Lees Psalm 92; Jesaja 58:13. Welke sfeer moeten we op sabbat creëren en promoten?`

Het in ere houden van de sabbat betekent de viering van de schepping en de verlossing. De sfeer dient er daarom een te zijn van blijdschap en vreugde in de Heer en niet van somberheid. Het in acht nemen van de sabbat begint niet op de zevende dag van de week. Omdat de eerste sabbat het hoogtepunt was van de scheppingsweek, moeten we de hele week ‘de sabbat in ere houden’. We moeten dus vooruit plannen zodat we ons dagelijkse werk opzij kunnen zetten. Zo kunnen we ‘de sabbat in ere houden’ wanneer die begint. Het doelbewust voorbereiden tijdens de week en vooral op de voorbereidingsdag, dat is de vrijdag, is daartoe de sleutel ( Marcus 15:42). Dat draagt bij aan de vreugde naarmate de voorsmaak toeneemt voor deze zeer speciale dag.

`Lees Leviticus 19:3. Welk aspect van het houden van de sabbat benadrukt deze tekst?`

Het in ere houden van de sabbat betekent ook dat we zorgzaam zijn wat betreft onze band met familie en vrienden. God biedt tijd voor gerichte gemeenschap met het hele gezin. Het houdt ook rust in voor de slaven en het vee. Sabbat en gezin gaan hand in hand. Rust en tijd voor het gezin zijn belangrijke principes. Het in ere te houden van de sabbat houdt echter ook het deelnemen aan gezamenlijke, op God gerichte aanbidding met ons kerkgezin in. Jezus woonde de erediensten bij terwijl Hij op aarde was (Zie Leviticus 23:3, Lukas 4:16 en Hebreeën 10:25).

Onze wekelijkse routines en ritmes kenmerken zich door haast. Diep in ons hart is er een verlangen naar echte sabbatsrust en echte verbondenheid met onze Maker. Als we eraan denken al onze zaken stop te zetten en van plan zijn tijd met God door te brengen en onze relaties te onderhouden, dan kunnen we het ritme en de rust van de sabbat ingaan.

`Wat is je eigen ervaring met de sabbat en de zegeningen die kunnen voortvloeien uit het in ere houden van de sabbat? Op welke manieren zou je meer kunnen doen om er de heilige tijd van te maken die het hoort te zijn?`

`Psalm 92; Jesaja 58:13 Welke sfeer moeten we op sabbat creëren en promoten?`