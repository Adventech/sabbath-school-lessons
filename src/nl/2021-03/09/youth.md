---
title:  Jongerenles
date:   27/08/2021
---

### Ritmes die voor rust zorgen

#### Opdracht van de vorige week

`Genezing geeft rust. En als je niet geneest, wat doe je dan?`

#### Lees samen

Deuteronomium 5:12-15

#### Ijsbrekervraag

`Op welke manier geeft de sabbat jou rust?`

#### Inspiratie

‘Ik ben de Heer, jullie God. Ik heb jullie uit Egypte weggehaald, en bevrijd uit de slavernij.’ (Deuteronomium 5:6, BGT.)

#### Behandel de tekst

De naam Deuteronomium betekent tweede wet(geving). Mozes herhaalt in dit boek Gods onderricht aan het volk Israël. Terwijl het volk zijn kamp heeft opgeslagen ten oosten van de Jordaan, roept Mozes de Israëlieten nog een keer bijeen. Hij herinnert hen aan het verbond dat God met hen heeft gesloten. Dat verbond was niet slechts bedoeld voor hun ouders, het is ook op hen van toepassing. Ook zij zijn dat verbond met God aangegaan. Ook van hen vraagt God vertrouwen en gehoorzaamheid. Op dat moment staan de Israëlieten voor de tweede keer aan de grens van het beloofde land. Veertig jaar daarvóór stonden hun voorouders daar ook; zij konden het land echter niet binnengaan vanwege hun ontrouw. Het volk dat nu op het punt stond het beloofde land binnen te trekken, zou dat niet kunnen zonder de hulp van God. Zoals hun voorouders door God werden bevrijd uit de slavernij in Egypte, zo hadden ook zij de hulp van God nodig bij de verovering van het beloofde land. God is niet alleen de Schepper, Hij is ook de God van de bevrijding.

#### Gespreksvragen naar aanleiding van de tekst

`Waarom zou je sabbat vieren? (Deuteronomium 5:12)`

`Wanneer ervaar jij de sabbat als iets prettigs of onprettigs? Leg uit waarom.`

`Voor wie geldt die sabbatsrust? (verzen 13-14) Waarom staan de vreemdelingen ook in dit rijtje?`

`Welke sociale gedachte gaat er schuil achter het sabbatsgebod?`

`Wat is in dit Bijbelgedeelte de reden om sabbat te vieren? (vers 15)`

`Waarom zou God willen dat de Israëlieten zich ervan bewust zijn zelf ooit slaven te zijn geweest? En wat heeft dit met sabbat vieren te maken?`

#### Opdracht

`Hoe geniet jij van Gods ritme in de schepping?`
