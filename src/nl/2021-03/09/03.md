---
title:  Het bevel om te rusten
date:   23/08/2021
---

De schepping mag dan wel ‘heel goed’ zijn, maar toch is deze nog niet voltooid. De schepping eindigt met God die rust en die de zevende dag, de sabbat, op een speciale manier zegent. ‘God zegende de zevende dag en verklaarde die heilig, want op die dag rustte hij van heel zijn scheppingswerk.’ (Genesis 2:3) De sabbat is een essentieel onderdeel van Gods schepping. In feite is dat het hoogtepunt van de schepping. God maakt rust en schept ruimte voor gemeenschap waar de mens (in die dagen het kerngezin van Adam en Eva) kon stoppen met zijn dagelijkse activiteiten en samen met zijn Schepper kon rusten.

Helaas kwam de zonde deze wereld binnen en daardoor veranderde alles. Er was geen directe verbondenheid meer met God. In plaats daarvan waren er pijnlijke geboorten, hard werken, wankele en verstoorde relaties, enz. Deze klaagzang kennen we allemaal zo goed want zo is het leven op deze gevallen wereld. Midden in dit alles, blijft Gods sabbat een blijvend symbool van onze schepping en ook van de hoop en belofte van onze herschepping. Als we de sabbatsrust nodig hadden voor de zondeval hoeveel te meer is die daarna dan nodig? Vele jaren later herinnert Hij hen weer aan deze bijzondere dag, toen God zijn kinderen uit de slavernij in Egypte bevrijdde.

`Lees Exodus 20:8-11. Wat leert dit ons over het belang van de sabbat in relatie tot de schepping?`

Met dit gebod roept God ons op om terug te denken aan onze oorsprong. In tegenstelling tot wat zovelen denken, zijn we niet een toevallig product van koude, onverschillige en blinde krachten. We zijn daarentegen wezens die zijn geschapen naar het beeld van God. We zijn gemaakt om met God verbonden te zijn. Het deed er niet toe dat de Israëlieten waren behandeld als slaven die weinig waarde hadden. Elke sabbat werden ze opnieuw op een speciale manier geroepen om eraan te denken wie ze werkelijk waren, namelijk wezens die zijn gemaakt naar het beeld van God zelf. ‘Omdat de sabbat een gedenkteken is van het scheppingswerk, is het een teken van de liefde en macht van Christus.’ (Ellen White, The Desire of Ages, p. 226)

`Bedenk hoe belangrijk de leer van een zesdaagse schepping is. Welke andere leerstelling is zo belangrijk dat God opdraagt dat we elke week een zevende deel van ons leven, zonder uitzondering, daaraan wijden en denken? Wat moet alleen dit feit al ons leren over hoe belangrijk het is dat we ons onze ware oorsprong herinneren, zoals het boek Genesis dat vertelt?`

`Exodus 20:8-11 Wat zegt dit over het belang van de sabbat in relatie tot de schepping?`