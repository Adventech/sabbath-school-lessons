---
title:  Verdere studie
date:   27/08/2021
---

‘God gaf de mens een herinnering aan zijn scheppende macht, zodat ze Hem in het werk van zijn hand zouden ontwaren De sabbat nodigt ons uit om de heerlijkheid van de Schepper te ontdekken in zijn scheppingswerk. ... Op de heilige dag van rust zouden we – meer dan op alle andere dagen – de boodschap moeten bestuderen die God in de natuur voor ons heeft vastgelegd. ... Met de natuur om ons heen maakt Jezus zijn aanwezigheid voelbaar en spreekt Hij tot ons over zijn vrede en liefde.’ (Ellen White, Verhalen om verder te vertellen, pp.13-14)

‘Een van de belangrijke redenen waarom de Heer Israël uit de slavernij van Egypte verloste, was dat ze zijn heilige sabbat in ere zouden houden. ... Blijkbaar hebben Mozes en Aäron de leer over de heiligheid van de sabbat hernieuwd , want Farao klaagde bij hen: ‘u wilt ook nog dat ze ophouden met werken!’ (Exodus 5:5.) Dit kan erop duiden dat Mozes en Aäron in Egypte met een sabbathervorming zijn begonnen.

‘Het in ere houden van de sabbat moest echter geen herinnering zijn aan hun slavernij in Egypte. De viering ervan ter nagedachtenis aan de schepping hield tegelijkertijd een vreugdevolle herinnering in aan de bevrijding van religieuze onderdrukking in Egypte, die het in ere houden van de sabbat moeilijk maakte. Op dezelfde manier moest hun bevrijding uit de slavernij voor altijd in hun hart een hoogachting opwekken voor de armen en onderdrukten, de vaderlozen en de weduwen.’ (Appendix in Ellen White, From Eternity Past, p. 549 )

`Johannes 1:1-13 Wat leren deze verzen ons over Jezus als onze Schepper en Verlosser?`

**Gespreskvragen**

`Sommige christenen en zelfs sommige adventisten, beschouwen theïstische evolutie als een levensvatbare verklaring voor de schepping. Hoe laat de sabbat zien dat theïstische evolutie en het zevendedagsadventisme onverenigbaar zijn? Welk doel dient het in ere houden van de zevende dag als dat ter nagedachtenis is aan miljarden jaren? Dat is des te meer een vraag omdat het Woord van God nadrukkelijk zegt dat deze dag heilig is verklaard na de eerste zes dagen van de schepping.`

`Wat zeg je van het argument dat de dag er niet toe doet, als we ons maar een rustdag per week houden? Hoe reageren we op de stelling dat Jezus onze sabbatsrust is en dat het daarom niet nodig is om een dag als rustdag te houden?`

`Hoe kan het in ere houden van de sabbat een herinnering zijn aan vrijheid en bevrijding? Hoe kunnen we voorkomen dat het beperkend en wettisch wordt?`

`Sommigen beweren dat het houden van de sabbat op de zevende dag een poging is om je een weg naar de hemel te banen. Wat is de logica achter de bewering dat we door op de zevende dag te rusten, proberen ons een weg naar de hemel te banen?`