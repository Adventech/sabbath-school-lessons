---
title:  Drie dagen rust
date:   13/09/2021
---

Jona’s vlucht van God verliep niet zonder problemen. Zijn kortstondige ‘rust’ werd verstoord toen God op wonderbaarlijke wijze tussenbeide kwam in de storm. Jona wordt gered uit dit watergraf door God, die een vis opdracht geeft Jona te redden. Jona wordt gedwongen drie dagen te rusten in de buik van de grote vis. Dan pas realiseert hij zich hoezeer hij afhankelijk is van God. Soms moeten we naar een plek worden gebracht waar we niets hebben dat deze wereld te bieden heeft om op te steunen. Dan pas beseffen we dat het Jezus is die we echt nodig hebben.

`Lees Jona 2:1-19. Waar bidt Jona over in de buik van de vis? `

Jona zit daar in de diepte in een heel gevaarlijke situatie. In zijn gebed heeft Jona het over het heiligdom. Hij zegt: ‘eens zal ik opnieuw uw heilige tempel aanschouwen.’

Wat is hier aan de hand? In dit gebed vormt de tempel het middelpunt. Dat zou in het algemeen het punt moeten zijn waar het om draait in een gebed. In het Oude Testament kun je God met name vinden in het heiligdom. Daar woont Hij (zie Exodus 15:17; 25:8). Het heiligdom is het centrale punt van gebed en gemeenschap met God. Jona verwijst niet naar de tempel in Jeruzalem. Hij heeft het over het hemelse heiligdom (Jona 2:7). Daarop is zijn hoop gebaseerd, want daar komen God en de redding die Hij aanbiedt echt vandaan.

Jona begrijpt eindelijk deze belangrijke waarheid. Hij heeft Gods genade ervaren. Hij is gered. Wanneer de grote vis hem uitspuugt, begrijpt hij uit de eerste hand Gods liefde voor hem, een weggelopen profeet. Hij heeft zeker geleerd dat het doen van Gods wil de enige veilige weg is voor elke gelovige. Dat gebeurt niet zonder enige omwegen.

Hij besluit nu dus zijn plicht te doen en Gods bevelen te gehoorzamen. Hij gaat uiteindelijk op weg naar Ninevé. Dat doet hij ongetwijfeld in geloof, want hij is op weg naar een buitengewoon goddeloze stad. De burgers vinden het misschien helemaal niet leuk dat deze buitenlandse profeet hun komt vertellen hoe slecht ze zijn.

`Soms moeten we er gewoon even helemaal tussenuit om een frisse kijk op de dingen te krijgen. Het verhaal van Jona is een nogal extreem geval: hij overleefde op wonderbaarlijke wijze in de buik van een vis. Hoe zou je door je normale omgeving achter je te laten in staat zijn er vanuit een nieuw en misschien wel broodnodig ander perspectief naar te kijken?`

`Jona 2:1-19 – Waar bidt Jona over in de buik van de vis?`
