---
title:  Jongerenles
date:   17/09/2021
---

### De rusteloze profeet

#### Opdracht van de vorige week

`Hoe krijg jij deel aan Gods rust? `

#### Lees samen

Jona 4:1-11

#### Ijsbrekervraag

`Waar kun je echt boos van worden?`

#### Inspiratie

‘God zag wat de inwoners van Nineve deden. Hij zag dat ze een eind maakten aan hun slechte gedrag. En Hij kreeg medelijden en veranderde zijn plan ... Hij deed het niet.’1

#### Behandel de tekst

Op een dag krijgt de profeet Jona een bericht van God. Hij moet naar Nineve, een grote stad in Assyrië (het huidige Irak), omdat de inwoners het te bond hebben gemaakt. Ze hebben God diep gekwetst met hun zonden. Nineve is een flink eind reizen. Het zal hem maanden kosten om er te komen. Maar in plaats van dat Jona naar het Oosten reist, vertrekt hij naar het Westen. Hij gaat naar de kust en zoekt een schip uit in de havenplaats Jafo. Dat schip heeft als bestemming Tarsis. Dat is echt een heel eind van Nineve vandaan. Waarom doet hij dat nou? Welke reden zal Jona hebben om niet naar God te luisteren? Hoe dan ook, zo gemakkelijk komt hij niet van God af. Via een storm en een reddingsoperatie zorgt God ervoor dat Jona toch naar Nineve reist. Eenmaal daar aangekomen verkondigt hij Gods onheil over die stad en haar inwoners. Zij komen echter tot inkeer en God ziet ervan af de aangekondigde straf uit te voeren. Dit tot grote ontsteltenis van de profeet Jona. Hij had er toch echt op gerekend dat God het die mensen betaald zou zetten.

#### Gespreksvragen naar aanleiding van de tekst

`Hoe reageerde Jona op de vergeving van God aan de Ninevieten? (Jona 4:1,5) Wat vind jij hiervan?`

`Wat zegt hij tot God in zijn gebed? En wat was nou de reden waarom hij in eerste instantie niet naar Nineve wilde? (vers 2) Wat zegt dit volgens jou over deze profeet?`

`Wat wilde Jona als gevolg van Gods vergeving? (vers 3) Begrijp jij dat?`

`Hoe reageert God? (vers 4)`

`Wat heeft God aan Jona proberen duidelijk te maken en hoe deed Hij dat? (verzen 6 -11)`

#### Opdracht

`Hoe probeer jij iemand tot inkeer te brengen?`
