---
title:  De rusteloze profeet
date:   11/09/2021
---

### Lezen 
Jona 1-4; Jeremia 25:5; Ezechiël 14:6; Openbaring 2:5; Lucas 9:51-56; Judas 1-25

> <p>Kerntekst</p> 
> ‘Zou Ik dan geen verdriet hebben om Ninevé, die grote stad, waar meer dan honderdtwintigduizend mensen wonen die het verschil tussen links en rechts niet eens kennen, en dan nog al die dieren?’ Jona 4:11

Een van de interessantste verhalen in de Bijbel moet wel dat van Jona zijn. Hij was een profeet van God en dus iemand die door God was geroepen. Toch roept hij heel wat vragen op. Hij loopt weg als God hem roept. Hij wordt op een dramatische manier overtuigd om van gedachten te veranderen en de Heer te gehoorzamen en wat is het enige dat hij dan doet? Hij begint te klagen dat de mensen waarvoor hij werd geroepen om te getuigen, zich dan ook echt bekeerden en dat hun de vernietiging bespaard blijft die anders over hen zou zijn gekomen!

Dit is echt een voorbeeld van iemand die geen rust heeft en die geen vrede heeft met zichzelf. Dat gaat zelfs zover dat hij uitroept: ‘Laat mij maar sterven, HEER: ik ben liever dood dan dat ik zo verder moet leven.’ (Jona 4:3)

Jezus zelf verwees naar het verhaal van Jona en zei: ‘Op de dag van het oordeel zullen de Ninevieten samen met deze generatie opstaan en haar veroordelen; want zij hadden zich bekeerd na de prediking van Jona, en hier ziet u iemand die meer is dan Jona!’ (Matteüs12:41) Hij was 12 inderdaad groter dan Jona! Als dat niet zo was, dan zou Hij niet onze Redder kunnen zijn. Laten we deze week eens kijken naar Jona en wat we kunnen leren van zijn rusteloosheid en gebrek aan innerlijke vrede.

_Op sabbat 18 september bespreken we met elkaar deze les._
