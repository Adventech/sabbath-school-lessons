---
title:  Verdere studie
date:   17/09/2021
---

‘Jona had een zware verantwoordelijkheid te dragen gekregen door de opdracht die hem was gegeven; toch was Hij, die hem geboden had te gaan, in staat zijn dienstknecht te ondersteunen en hem succes te verzekeren. Als de profeet zonder vragen te stellen had gehoorzaamd, zouden hem heel wat bittere teleurstellingen bespaard zijn gebleven en zou hij overvloedig zijn gezegend. Toch liet de Here Jona in het uur van zijn wanhoop niet alleen. Door een reeks van beproevingen en vreemde omstandigheden zou het vertrouwen van de profeet in God en diens oneindige macht worden hersteld.’ (Ellen White, Profeten en koningen, pp. 167-168)

‘Duizenden kunnen op een heel eenvoudige en gewone manier bereikt worden. Vaak voelen ook de mensen die het meeste gestudeerd hebben en die beschouwd worden als de begaafdste mannen en vrouwen van deze wereld zich aangenaam verrast door de eenvoudige woorden van iemand die van God houdt en net zo spontaan over die liefde spreekt als mensen ‘van de wereld’ vertellen over de dingen die hen het meeste interesseren.’ ( Ellen White, Verhalen om verder te vertellen, p. 188)

`Jona 3:6-9; Jeremia 25:5; Ezechiël 14:6; Openbaring 2:5 Wat houdt echt berouw in?`

**Gespreksvragen**

` Een ‘profeet van God’ die boos is omdat het volk de verlossing aanvaardt. Om welke reden had God hem dan anders geroepen om daarvan naar hen te getuigen? Hoe moeten we met deze houding van Jona omgaan? Dit is een machtig voorbeeld van Gods geduld met zijn volk, zelfs als ze handelen in strijd met het licht dat ze hebben!`

`Dit verhaal van Jona lijkt erop te duiden dat God niet alleen bezig is met het redden van eigenzinnige mensen, maar dat Hij ook buitengewoon geïnteresseerd is in het veranderen van zijn volgelingen. Hoe kunnen we een ‘nieuw hart’ en een ‘nieuwe geest’ krijgen, zelfs als we de Heer en de waarheid voor deze tijd al kennen? Wat is het verschil tussen de waarheid kennen en erdoor veranderd worden?`

`Lees nogmaals het boek Jona. Wat is de essentiële boodschap van het boek, en waarom is die boodschap in deze tijd relevant voor ons als gemeente?`

`Hoe draagt de ervaring van het werken voor de redding van anderen ertoe bij dat wij ons geestelijk beter voelen?`

`Welke goede redenen Jona ook had, of dacht te hebben, om niet naar Ninevé te willen gaan, God had hem laten zien hoe fout hij eigenlijk was geweest. Welke houding zouden wij tegenover anderen kunnen hebben die dezelfde verkeerde handelwijze kunnen weerspiegelen die Jona aan de dag legde?`