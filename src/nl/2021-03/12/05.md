---
title:  Een boze, rusteloze zendeling
date:   15/09/2021
---

Helaas eindigt het verhaal van Jona niet met hoofdstuk 3.

`Lees Jona 4:1-11. Wat is het probleem van Jona? Welke les kunnen we leren van zijn nogal gebrekkige karakter? `

Jona 4 begint met Jona’s boosheid naar God toe omdat zijn opdracht zo succesvol was. Hij maakt zich zorgen dat hij voor gek staat. We zien dat God de tijd neemt om met zijn profeet te praten en te overleggen. Die gedraagt zich echter als een kleuter met een driftbui. Dit is het bewijs dat ware volgelingen van God, en zelfs profeten, misschien nog moeten groeien en wat dingen moeten overwinnen. ‘Toen Jona Gods bedoeling om de stad te sparen, die zich, ondanks haar boosheid, had bekeerd in zak en as, leerde kennen, had hij de eerste moeten zijn om zich te verblijden over Gods verbazingwekkende genade; maar in plaats daarvan liet hij zijn gedachten stilstaan bij de mogelijkheid dat men hem als een valse profeet zou beschouwen. Door te staan op zijn reputatie verloor hij de oneindig grotere waarde van de zielen in die slechte stad uit het oog.’ (Ellen White, Profeten en koningen, p. 170)

Gods geduld met zijn profeet is verbazingwekkend. Hij lijkt echt van plan te zijn Jona te gebruiken, en wanneer Jona wegrent, stuurt God een storm en een vis om deze wegloper terug te brengen. Zelfs nu probeert God het gesprek aan te gaan met deze Jona met zijn slechte houding. Zelfs al is Jona tegendraads. God zegt tegen hem: ‘Is het terecht dat je zo kwaad bent?’ (Jona 4:4)

`Lees Lucas 9:51-56. Op welke wijze komt dit verslag enigszins overeen met wat er in het verhaal van Jona gebeurde?`

‘Want God had de wereld zo lief dat Hij zijn enige Zoon heeft gegeven, opdat iedereen die in Hem gelooft niet verloren gaat, maar eeuwig leven heeft.’ (Johannes 3:16) In Jona zegt Hij het zo: ‘zou Ik dan geen verdriet hebben om Ninevé, die grote stad, waar meer dan honderdtwintigduizend mensen wonen die het verschil tussen links en rechts niet eens kennen, en dan nog al die dieren?’(Jona 4:11) We zouden dankbaar moeten zijn dat uiteindelijk God de ultieme Rechter is van hart, verstand en motieven en niet wijzelf.

`Hoe kunnen we leren het soort mededogen en geduld voor anderen te hebben dat God heeft, of in ieder geval leren dat mededogen en geduld te weerspiegelen?`

`Jona 4:1-11 Wat is het probleem van Jona?`