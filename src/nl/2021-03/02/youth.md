---
title:  Jongeren les
date:   09/07/2021
---

### Rusteloos en opstandig

#### Opdracht van de vorige week

``Welke rol speelt sabbatsrust in jouw leven?``

#### Lees samen

1 Korintiërs 10:1-11

#### Ijsbrekervraag

`Naar welke waarschuwing van wie dan ook heb jij geluisterd?`

#### Inspiratie

‘Maar God is trouw. Hij zal jullie altijd helpen. En Hij zal ervoor zorgen dat jullie het kunnen volhouden, en dat jullie geen verkeerde keuzes maken.’ (1 Korintiërs 10:13, BGT.)

#### Behandel de tekst

Ooit leefde het volk Israël in slavernij in het land Egypte. De afstammelingen van aartsvader Jakob waren er weliswaar in vrede terechtgekomen, maar als gevolg van vreemdelingenangst bij een nieuwe farao sloeg de sfeer om. Hij wantrouwde de Israëlieten en maakte hen vervolgens tot slaven. God heeft hen echter uit die slavernij bevrijd. Zo gingen zij onder leiding van Mozes dwars door de woestijn op reis naar het beloofde land, het land Kanaän. Tijdens die reis zorgde God goed voor het volk. Hij beschermde het tegen gevaar en zorgde dat ze voldoende te eten en te drinken hadden. Toch was het geen reis zonder hindernissen en uitdagingen. Van tijd tot tijd heerste er onder het volk grote ontevredenheid en dat lieten veel Israëlieten weten ook. Niet voor niets noemde God hen weleens hardleers. Voor ons is dat niet anders. Ieder van ons kent uitdagingen in zijn leven. Iedereen kent zo zijn eigen woestijnreis waarin keuzes moeten worden gemaakt tussen goed en kwaad. Vandaar dat Paulus ons waarschuwt.

#### Gespreksvragen naar aanleiding van de tekst

`Over wie wil Paulus de gelovigen in Korinte (en daarmee ook ons) vertellen en waarom? (1 Korintiërs 10:1)`

`Naar welke gebeurtenissen verwijzen de volgende woorden uit de verzen 1 en 3-4: ‘beschermd door een wolk’, ‘ze liepen veilig door de zee’, ‘geestelijke voedsel en drank’?`

`Ondanks Gods zorg voor het volk Israël, hebben veel Israëlieten niet het beloofde land bereikt. Waarom niet? (vers 5-10) Welke waarschuwing houdt dit voor jou in?`

`Met welke vier verleidingen kreeg het volk Israël te maken? (verzen 6-10)`

`Hoe zou je deze verleidingen vertalen naar nu? Noem concrete voorbeelden. `

#### Opdracht

`Wat is het nut van een waarschuwing?` 