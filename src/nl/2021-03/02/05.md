---
title:  Een tussenpersoon
date:   07/07/2021
---

`Lees Numeri 14:11-12. Wat biedt God Mozes aan midden in deze opstand?`

God biedt aan de Israëlieten te vernietigen en een hele nieuwe natie te vormen met Mozes als de vader van iedereen.

`Lees Numeri 14:13-19. Hoe reageert Mozes op deze regelrechte opstand, niet alleen tegen hem maar ook tegen God?`

Dit is het moment waarop de ware Godsman zichtbaar wordt. Mozes’ antwoord, bevroren in de tijd, anticipeert op de tussenpersoon die meer dan 1400 jaar later, zou bidden voor zijn leerlingen in hun beproevingen (Johannes 17). Veel theologen en Bijbelstudenten hebben hier inderdaad in wat Mozes deed een voorbeeld gezien van wat Christus voor ons doet. Hun schuld, en ook onze schuld, wordt niet eens in twijfel getrokken. Toch pleit Mozes voor hen als hij zegt: ‘toon uw grote trouw.’ Vergeef deze mensen alstublieft. Dat deed de Heer toen vanwege Mozes’ voorspraak, zo doet Hij dat ook voor ons vanwege Jezus, vanwege zijn dood en opstanding en voorbede voor ons. Daarom pleit Mozes: ‘vergeef dit volk zijn schuld, zoals U het steeds vergiffenis hebt geschonken, van Egypte af tot hier toe.’ Je bestrijdt rebellie en rusteloosheid in de kern door genade. Met vergeving biedt je een nieuw begin aan.

Daar hangt een prijskaartje aan. Genade kan nooit goedkoop zijn. Ze ontvangen vergiffenis. De mensen moeten echter wel de gevolgen van hun rebellie onder ogen zien. Die generatie zal het beloofde land niet binnengaan (Numeri 14:20-23). God zal hen nog 38 jaar in de woestijn ondersteunen. Hij zal ze te eten geven. Hij zal vanuit het heiligdom met hen spreken. Hij zal aan hun kant staan in de woestijn. Dan zullen ze echter sterven, en een nieuwe generatie zal het stokje moeten overnemen en rust vinden in het Beloofde Land. Dat klinkt als een oordeel, maar toch is het in werkelijkheid genade. Hoe kan deze generatie de machtige stadstaten van Kanaän veroveren als ze nog niet hadden geleerd op Hem te vertrouwen? Hoe konden ze een licht zijn voor de volkeren als ze zelf struikelden in de duisternis?

`Welke harde lessen heb jij geleerd over de gevolgen van vergeven zonden?`

`Numeri 14:11-19 Wat biedt God Mozes aan en hoe reageert hij daarop?`
