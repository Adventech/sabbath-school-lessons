---
title:  Rusteloos en rebels
date:   03/07/2021
---

### Lezen 
Numeri 11:1-33; 12:1-13; 13:27-33; 14:1-23,39-45; 1 Korintiërs 10:1-11

> <p>Kerntekst</p> 
> Wat hun overkomen is, moet ons tot voorbeeld strekken; het is geschreven om ons, voor wie de tijd ten einde loopt, te waarschuwen.’ 1 Korintiërs 10:11

Door de eeuwen heen hebben veel mensen gemerkt dat hun honden en andere huisdieren zich vreemd en rusteloos gedroegen vóór grote aardbevingen. Wetenschappers hebben nu vastgesteld dat dieren in staat zijn om de eerste seismische golven van een aardbeving, de zogenaamde drukgolf, op te merken. Die golf gaat vooraf aan de tweede golf die alles laat schudden. Dit verklaart waarschijnlijk waarom van dieren wordt gemeld dat ze zich verward of rusteloos gedroegen vlak voordat de grond begon te trillen. Sommige dieren, zoals olifanten, kunnen laagfrequente geluidsgolven en trillingen waarnemen van voorschokken, die mensen niet kunnen waarnemen.

Een paar minuten voor de aardbeving die op 23 augustus 2011 het gebied van Washington DC met een kracht van 5,8 trof, begonnen sommige dieren zich vreemd te gedragen in de National Zoo van het Smithsonian Institution. Onder hen waren de maki’s, die ongeveer 15 minuten voordat de grond begon te trillen, luidkeels begonnen te schreeuwen.

In de studie van deze week kijken we naar enkele voorbeelden van opvallende menselijke rusteloosheid. Die werd niet veroorzaakt door dreigende natuurrampen zoals aardbevingen, maar veeleer door de fundamentele zondigheid van gevallen mensen. Zij hebben geen rust gevonden in wat Christus te bieden heeft aan allen die tot Hem komen in geloof en gehoorzaamheid.

_Op sabbat 10 juli bespreken we met elkaar deze les._