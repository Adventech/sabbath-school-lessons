---
title:  Rusteloos in de wildernis
date:   04/07/2021
---

Israël moet zich rusteloos en ongelukkig hebben gevoeld toen ze de Sinai verlieten op weg naar Kanaän. Er was meer dan een jaar verstreken sinds ze Egypte hadden verlaten. Ze waren er klaar voor om het beloofde land binnen te gaan. Ze waren geteld en georganiseerd. Ze waren getuige geweest van ongelooflijke schouwspelen van goddelijke goedgunstigheid en van duidelijke tekenen van Gods aanwezigheid. Op de eerste plaats die ze aandeden na hun vertrek bij de Sinai beginnen ze echter te klagen.

`Lees Numeri 11:1-15. Waar klagen de Israëlieten over?`

De Israëlieten hunkeren naar het vlees, de komkommers, de meloenen, de prei, de uien en de knoflook van Egypte. ‘”Hadden we maar vlees te eten!” zeiden ze. “We verlangen terug naar de vis die we in Egypte volop te eten hadden, naar de komkommers en watermeloenen, de prei, uien en knoflook. We drogen uit, we zien nooit iets anders dan dat manna.” Ze moeten ook last hebben gehad van een ernstige vorm van selectieve herinnering. Ze herinnerden zich wel het voedsel maar de slavernij en de ongelooflijke ontberingen vergaten ze (Exodus 1). Ze werden al meer dan een jaar gevoed door Gods manna. Toch voelden ze zich rusteloos en wilden iets anders. Zelfs Mozes wordt er door beïnvloed. Het valt niet mee een groep rusteloze mensen te leiden. Mozes weet echter wel tot wie hij zich moet wenden. ‘Waarom doet U uw dienaar dit aan? Bent U mij zo weinig genegen, dat U mij de last van heel dit volk te dragen geeft?’

`Lees Numeri 11:16-33. Hoe reageert God op de klachten?`

God is niet doof voor onze noden als we ons rusteloos voelen. In het geval van Israël gaf Hij hun kwartels om hun honger naar vlees te stillen. Het was niet echt het vlees dat Israël wilde. Als we ongelukkig en rusteloos en boos zijn, zijn we vaak boos op de aanleiding. Dat is niet de oorzaak van het conflict. We verzetten ons omdat er iets mis is dat veel dieper ligt. Dat beïnvloedt onze onderliggende relaties. Israël kwam in opstand tegen Gods leiding. Daar moeten we allemaal voorzichtig mee zijn, ongeacht de situatie waarin we ons bevinden en het verband waarin het plaatsvindt. Dat gebeurt gemakkelijker dan we denken.

`Waarom is het zo gemakkelijk om ons het verleden te herinneren alsof het toen beter was dan het in werkelijkheid was?`

` Numeri 11:1-33 Waar wordt over geklaagd en hoe reageert God daarop?`
