---
title:  Het is besmettelijk
date:   05/07/2021
---

`Lees Numeri 12:1-3. Waarover zijn Mirjam en Aaron van streek?`

Ogenschijnlijk waren Mirjam en Aaron niet gelukkig met de Nubische vrouw van Mozes. Zippora was een buitenstaander uit Midjan (Exodus 3:1). Zelfs onder de ‘elite’ van Israël wordt onze gevallen natuur duidelijk, en dat gebeurde op een niet zo prettige manier. Je kunt je afvragen of dat ooit gebeurt. De Bijbeltekst laat duidelijk zien dat dit een voorwendsel is. In hun klacht gaat het vooral over de profetische gave. In het vorige hoofdstuk had God tegen Mozes gezegd dat hij zeventig van Israëls oudsten moest aanstellen die Hem zouden helpen de last van het leiderschap te dragen. Aäron en Mirjam hadden ook een belangrijke rol vervuld in het leiden van het volk (Numeri 11:16-17,24- 25; Exodus 4:13-15; Micha 6:4). Nu voelden ze zich echter bedreigd door de nieuwe ontwikkeling wat betreft het leiderschap. Zij zeiden: ‘Heeft de HEER soms uitsluitend bij monde van Mozes gesproken en niet ook bij monde van ons?

`Lees Numeri 12: 4-13. Hoe reageert God op deze klacht? Waarom denk je dat God zo resoluut reageert?`

God antwoordt onmiddellijk en dat antwoord is niet voor meerdere uitleg vatbaar. De profetische gave is geen wapen dat je kunt gebruiken om meer macht uit te oefenen. Mozes was buitengewoon geschikt voor het leiderschap omdat hij had geleerd hoezeer hij afhankelijk was van God. Het feit dat Mirjam in vers 1 vóór Aäron wordt genoemd, duidt erop dat zij de aanstichter was van de aanval op Mozes. Aäron is dan al hogepriester. Als hij melaats werd, zou hij niet in staat zijn de tabernakel binnen te gaan en zijn dienstwerk te doen namens het volk. Dat God Mirjam straft met tijdelijke melaatsheid maakt op niet mis te verstane wijze zijn ongenoegen duidelijk naar hen beiden. Het helpt de verandering van houding teweeg te brengen die deze familie nodig heeft. Aärons pleidooi bevestigt dat hij er ook bij betrokken was. In plaats van kritiek en rusteloosheid zien we dat Aäron pleit voor Mirjam. We merken ook dat Mozes namens haar tussenbeide komt. Die houding wil God zien onder zijn volk. Hij hoort en geneest Mirjam.

`Het is altijd gemakkelijk om, op welk niveau dan ook, kritiek te hebben op de leiding van de kerk. Hoeveel beter zou het voor onze gemeente en ons eigen spirituele leven zijn als we, in plaats van te klagen, voorbede zouden doen voor onze leiders, zelfs als we het niet met hen eens zijn?`

`Numeri 12:1-13 Wat gebeurde hier?` 
