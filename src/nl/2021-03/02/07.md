---
title:  Verdere studie
date:   09/07/2021
---

‘Nu schenen ze oprecht berouw te hebben van hun zondig gedrag; maar ze treurden meer over de gevolgen van hun verkeerde handelwijze dan over hun ondankbaarheid en ongehoorzaamheid. Toen ze zagen dat God niet op zijn besluit terugkwam, werden ze weer eigenzinnig en ze zeiden dat ze niet naar de woestijn wilden terugkeren. Toen Hij hun beval zich af te wenden van het land hunner vijanden, stelde God hun schijnbare onderwerping op de proef en nu bleek dat deze onderwerping niet oprecht was. Ze wisten dat ze zwaar gezondigd hadden door zich te laten overheersen door hun opwellingen en door te trachten de verspieders te doden die bij hen erop hadden aangedrongen God gehoorzaam te zijn. Hun vrees was echter het gevolg van de vergissing die ze gemaakt hadden, waarvan de gevolgen rampzalig voor hen zouden zijn. Hun harten waren niet veranderd en er was weinig voor nodig om een verontschuldiging te vinden voor een soortgelijke opstand. Dit bleek toen Mozes op bevel van God hun gebood terug te keren naar de woestijn.’ (Ellen White, Patriarchen en profeten, p. 354)

‘Geloof heeft niets te maken met aanmatiging. Alleen iemand die werkelijk gelooft, is beveiligd tegen aanmatiging. Satan gebruikt dit laatste als een surrogaat voor geloof. Geloof maakt aanspraak op Gods beloften en brengt vruchten van gehoorzaamheid voort. Aanmatiging maakt eveneens aanspraak op de beloften, maar gebruikt ze evenals Satan gedaan heeft, om overtreding te verontschuldigen. Geloof zou onze stamouders gebracht hebben tot vertrouwen in Gods liefde en tot gehoorzaamheid aan zijn geboden. Aanmatiging bracht hen ertoe zijn wet te overtreden, in de mening dat zijn grote liefde hen zou redden van de gevolgen van hun zonde. Aanspraak maken op Gods gunsten zonder te voldoen aan de voorwaarden waarop genade wordt bewezen, is geen geloof. Echt geloof berust op de beloften en voorzieningen van de schriften.’ (Ellen White, De wens der eeuwen, pp. 95-96)

`Numeri 14:39-45 Hoe reageerden de Israëlieten op dit oordeel van God?`

**Gespreksvragen**

`Bespreek het verschil tussen geloof en aanmatiging. Waarom zou de verovering van het land Kanaän eerst worden gezien als een daad van geloof en later, wanneer de Israëlieten de aanval inderdaad inzetten, als een aanmatigende daad? Op welke wijze spelen het motief en de omstandigheden een grote rol in het verschil tussen geloof en aanmatiging?`

`Sta nog eens stil bij het feit dat zonde wel kan worden vergeven, maar dat we vaak toch moeten leven met de gevolgen daarvan. Hoe kun je die mensen helpen die worstelen met de wetenschap dat hun een zonde weliswaar is vergeven maar dat die toch nog steeds een negatieve invloed heeft op hen en misschien zelfs op hun dierbaren?`