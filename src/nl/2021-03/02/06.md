---
title:  Geloof versus aanmatiging
date:   08/07/2021
---

`Lees 1 Korintiërs 10:1-11. Welke overeenkomsten zie je in de omzwervingen van Israël in de woestijn en Gods volk dat vlak voor de wederkomst van Jezus leeft?`

Door de geschiedenis heen heeft Gods volk door de woestijn gezworven op zoek naar het beloofde land. Deze wildernis heeft vele gezichten. Op dit moment ziet het eruit als een eindeloos spervuur door de media, de constante piepjes van binnenkomende berichten en het diepe geluid van eindeloos entertainment. Het probeert ons pornografie te verkopen als liefde en materialisme als het antwoord op onze problemen. Als we maar een beetje fitter, een beetje jonger, een beetje welvarender, een beetje sexyer zouden kunnen zijn! Dat zou een einde maken aan al onze problemen. Wij zijn net als de Israëlieten rusteloos in onze zoektocht naar vrede. Die zoeken we vaak op de verkeerde plaatsen.

`Lees Numeri 14:39-45. Hoe reageerden de Israëlieten op dit oordeel van God?`

De reactie van Israël op het goddelijke oordeel is typerend: ‘we hebben gezondigd.’ ‘We zijn alsnog bereid om op te trekken naar de plaats waarover de HEER gesproken heeft.’ Halfslachtige toewijding is als een slecht toegediend vaccin: het werkt niet. Tegenwoordig bevelen artsen een Hepatitis B-vaccinatie aan direct na de geboorte, binnen de eerste 24 uur van het leven. Dat is een goed begin. Als er na die eerste injectie echter niet twee of drie extra vaccinaties worden toegediend op het juiste moment en in de juiste doses, dan is er geen enkele bescherming tegen hepatitis B.

In de laatste verzen van Numeri 14 staat waar de opstandige ommekeer van Israël toe leidt. Dat resulteert in dood en teleurstelling. De Israëlieten weigeren Gods nieuwe richtlijnen te aanvaarden en beginnen koppig aan een aanval zonder de ark van het verbond of de leiding van Mozes.

Aanmatiging is kostbaar en leidt tot de dood. Heel vaak wordt aanmatiging aangedreven door angst. We zijn ergens bang voor en daarom nemen we beslissingen waar we later spijt van krijgen.

`Denk eens aan een moment dat jij handelde vanuit geloof en een moment dat je handelde uit aanmatiging. Wat was het grote verschil?`

`1 Korintiërs 10:1-11 Waarom maakt Paulus deze vergelijking?`