---
title:  Genezende rust
date:   15/08/2021
---

Als er ooit een tijd is waarop we rust nodig hebben, dan is het wel wanneer we ziek zijn. We hebben de fysieke rust nodig zodat ons lichaam ons immuunsysteem kan versterken. Ook hebben we vaak geestelijk rust nodig. Soms hebben we gewoon te kampen met iets dat niet levensbedreigend is, zoals een verkoudheid of migraine. We liggen daar en proberen niet na te denken over alles wat we zouden moeten doen, maar gewoon niet kunnen doen.

Als het wel iets is dat potentieel levensbedreigend is, dan liggen we wakker en maken we ons zorgen over wat de onderzoeksresultaten zullen zijn. Dan beginnen we ons ook vaak af te vragen waarom zoiets gebeurt. Eist die ongezonde levensstijl eindelijk zijn tol? Waren het de verdovende middelen die je 20 jaar geleden gebruikte? Is het extra gewicht dat we de afgelopen jaren hebben meegedragen de oorzaak ? Straft God ons voor die geheime zonde waarvan niemand anders iets weet?

`Lees Marcus 2:1-4. Wat gebeurde hier?`

Voor de verlamde in dit verhaal was het een duidelijk geval. Ellen White schetst de achtergrond hiervan voor ons (Ellen White, De wens der eeuwen, pp. 213-217). De verlamde had enkele dingen gedaan waar hij niet zo trots op was. Zijn zondige leven was de oorzaak van deze ziekte, en de religieuze experts legden een direct verband tussen oorzaak en gevolg. Hij had deze ziekte aan zichzelf te wijten door zijn zonden. Er was geen genezing. Deze houding is heel treffend. We lijken vaak geobsedeerd te zijn door ‘wie het heeft gedaan’. Als er een misdaad is gepleegd, moet iemand ervoor boeten. Als er een ongeluk is gebeurd, moet iemand worden aangeklaagd. Het toeschrijven van de schuld aan iemand brengt echter geen genezing of heelheid aan degene die ziek is.

In Gods oorspronkelijke plan waren geen pijn, ziekte en lijden. Dat begon pas op deze planeet na de intrede van de zonde. Daarom geeft God ons richtlijnen voor een gezond leven zodat we kunnen genieten van een betere levenskwaliteit. Deze aarde is ziek door de zonde. Zolang dat zo is, is gezondheid niet gegarandeerd, hoe zorgvuldig we ook zijn geweest om gezonde principes na te leven. Het goede nieuws is dat God ons rust kan geven, of we nu ziek zijn of gezond, of onze ziekte het gevolg is van ons eigen doen en laten of door de nalatigheid van iemand anders, onze genen, of gewoon iets dat gebeurt tijdens het leven in deze zondige wereld. God weet hoe Hij ons rust kan geven.

` Als iemand ziek wordt, is het niet goed om een schuldige te zoeken. Waarom kan het begrijpen van de oorzaak van een ziekte soms wel een belangrijke stap zijn op weg naar genezing en herstel?`

`Marcus 2:1-4 Wat gebeurde hier?`