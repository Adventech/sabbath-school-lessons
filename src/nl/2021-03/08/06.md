---
title:  Rust en nog meer
date:   19/08/2021
---

God weet dat Elia moe is geworden van al dat rennen. Hij weet dat Elia niet alleen lichamelijk moe is, maar ook emotioneel en dat hij een enorme schuld met zich meedraagt. God veegt de lei schoon en Hij zorgt voor rust voor Elia net zoals Jezus dat zoveel jaren later zou doen voor de verlamde. Eindelijk kan hij echt slapen en nieuwe krachten opdoen. Je zou verwachten dat dit het einde van het verhaal is, maar dat is het niet. Gods rust is niet iets dat maar eenmaal gebeurt. Het binnengaan in Gods rust heeft te maken met genezing, met het langzaam maar zeker afleren van negatieve denkpatronen en verwoestende gewoonten. God haast zich niet met genezing.

`Lees 1 Koningen 19:5-8. Waar gaat Elia heen, en waarom?`

Na zijn rust begint Elia weer te rennen. Deze keer leidt God dat rennen in andere banen. God begrijpt dat het leven in deze zondige wereld depressies kan en zal veroorzaken. Hij begrijpt onze neiging om te gaan rennen. Hij wil daar een andere richting aan geven. We gebruiken allerlei methoden om om te gaan met tegenslag die tot zelfvernietiging leidt. God wil dat we naar Hem toe rennen. Als we dat eenmaal doen, dan wil Hij ons leren om te luisteren naar het ‘gefluister van een zachte bries’ (1 Koningen 19:12). Dat geeft ons rust. Elia had geen energie om zichzelf op te richten en op weg te gaan om God te ontmoeten. God zorgt voor de energie om samen te komen en Hij belooft dat het morgen beter zal zijn. Toen Elia onder de bremstruik lag en wilde sterven, geloofde hij dat zijn beste tijd voorbij was.

` Lees 1 Koningen 19:15-16 en 2 Koningen 2:11. Wat stond Elia nog te wachten? `

God wist dat er betere dagen in het verschiet lagen voor Elia. De profeet zou genezing vinden als hij zou leren zijn leven te reguleren in overeenstemming met de ritmes die Hij heeft ingesteld en Gods rust zou aanvaarden. Er moesten nog koningen worden gezalfd en een opvolger worden gekozen. God wist al van Elisa, die Elia zo nabij zou zijn als ware hij zijn zoon. God wist dat Elia in geloof opnieuw vuur uit de hemel zou laten komen (2 Koningen 1:10). Er stond Elia geen wanhopige dood onder een bremstruik te wachten, maar een rit in een vurige wagen naar de hemelse rust.

`We kunnen ons soms heel slecht voelen. Wat kunnen we leren van het verhaal van Elia waarom we in Gods kracht toch moeten proberen het niet op te geven?`

`1 Koningen 19:15-16 en 2 Koningen 2:11 Wat stond Elia nog te wachten?`