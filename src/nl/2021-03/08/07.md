---
title:  Verdere studie
date:   20/08/2021
---

‘Doordat de omstandigheden voortdurend veranderen, komen er ook wijzigingen in wat wij meemaken. Deze veranderingen zorgen ervoor dat we óf opgetogen óf depressief worden. Hoezeer de omstandigheden ook veranderen, ze hebben geen macht om Gods relatie met ons te veranderen. Hij is dezelfde gisteren, vandaag en voor altijd. Hij vraagt ons om een onvoorwaardelijk vertrouwen te hebben in zijn liefde.’ (Ellen White, In Heavenly Places, p. 120)

‘Blijf je blik op Jezus richten, zeg in geloof stille gebeden op, klamp je vast aan zijn kracht, of je dat nu duidelijk zo voelt of niet. Volg een koers recht vooruit, alsof elk gebed dat wordt aangeboden in bewaring wordt gegeven bij de troon van God en dat daarop wordt gereageerd door de Ene wiens beloften altijd standhouden. Ga gewoon door, zing en jubel voor God in je hart, zelfs als je depressief bent doordat je het gevoel hebt dat er een gewicht op je drukt en je verdriet hebt. Ik zeg jullie als iemand die het weet: er zal licht komen, je zult vreugde vinden en de mist en wolken zullen worden weggedaan. We gaan over van de kracht die je terneergeslagen maakt door schaduwen en duisternis naar de heldere zonneschijn van zijn tegenwoordigheid.’ (Ellen White, Selected Messages, boek 2, pp.242-243)

`Marcus 2:3-12 Waar ging het hier eigenlijk om?`

**Gespreksvragen**

`Het is vaak erg moeilijk om iemand te helpen die lijdt aan psychische stoornissen of depressies. Wat zou een goede strategie zijn voor jouw gemeente om te leren hoe ze zich effectiever kan inzetten voor mensen die worden getroffen door depressie?`

`We worstelen er vaak mee om open en eerlijk te zijn als we voor God staan. Blader eens door enkele psalmen en zie hoe open en eerlijk de Bijbelse schrijvers waren als ze voor God stonden. Hoe kunnen we zorgen voor een sfeer van openheid en eerlijkheid in onze plaatselijke gemeente?`

`Bidden is vaak moeilijk als we met een depressie worden geconfronteerd. Bespreek de kracht van voorbede voor degenen die niet voor zichzelf kunnen bidden.`

`Waarom is het zo belangrijk dat we niet vergeten dat geloof niet slechts een gevoel is? Wanneer we depressief, ontmoedigd, bang en bezorgd zijn, betekent dat niet dat we geen geloof of vertrouwen in God hebben. Het betekent alleen dat we op dat moment depressief, ontmoedigd, bang en bezorgd zijn. Dat is ons allemaal weleens overkomen. Hoe kunnen we leren dat het in tijden zoals deze zo belangrijk is om in geloof je hand uit te strekken, hoe moeilijk dat ook lijkt?`

`Welke indringende hoop kun je putten uit het verhaal van de verlamde, vooral als een zondige levensstijl heeft gezorgd voor ziekten en kwalen?`