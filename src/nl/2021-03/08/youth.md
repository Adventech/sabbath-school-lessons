---
title:  Jongerenles
date:   20/08/2021
---

### Vrij om te rusten

#### Opdracht van de vorige week

`Hoe vergevingsgezind ben jij?`

#### Lees samen

Marcus 2:1-12

#### Ijsbrekervraag

`Als je in een crisissituatie verkeert, welke vier vrienden zou jij om hulp vragen?`

#### Inspiratie

‘Jezus zag dat die mensen in Hem geloofden. Daarom zei Hij tegen de man die niet kon lopen: ‘Ik vergeef je alles wat je verkeerd gedaan hebt.’’1

#### Behandel de tekst

De evangelist Marcus vertelt ons over de woorden van de profeet Jesaja uit het Oude Testament en hoe die woorden betrekking hebben op Johannes de Doper. Hij is als boodschapper van God degene die de weg heeft voorbereid voor Jezus. Hij riep de mensen op zich te bekeren en zich te laten dopen. Velen luisterden naar hem. Ook Jezus kwam naar Johannes toe om zich te laten dopen. Dat was echter niet omdat Hij spijt zou moeten hebben van gemaakte fouten, want Hij beging geen zonde. Voor Jezus was dit hét moment waarop God duidelijk maakte dat Jezus zijn geliefde Zoon is. Veertig dagen later begon Jezus met zijn werk. Hij vertelde het goede nieuws van God en hoe dichtbij zijn koninkrijk is. Ook Hij riep de mensen op hun leven te veranderen en te vertrouwen op dat goede nieuws van God. Vervolgens kiest Hij zijn leerlingen uit, genas Hij zieken en zoekt momenten van rust om te bidden. Daarna trekken ze verder om het goede nieuws ook op andere plekken te verkondigen.

#### Gespreksvragen naar aanleiding van de tekst

`Jezus keert terug naar zijn woonplaats aan het meer van Galilea. Hoe heette die plaats en wat gebeurde daar? (Marcus 2:1-2)`

`Hoeveel mensen komen er nog bij en wat was er met één van hen aan de hand? (vers 3)`

`Wat deden die vier mensen en waarom? (vers 4)`

`Wat zag Jezus en wat zei Hij daarna en tegen wie? (vers 5)`

`Waar leggen de schriftgeleerden de nadruk op bij deze daad van Jezus? (vers 6)`

`Hoe gaat Jezus hier mee om? En wat was het gevolg? (vers 7-12)`

`Waarom kiest Jezus voor deze volgorde – eerst vergeving en dan genezing?`

#### Opdracht

`Genezing geeft rust. En als je niet geneest, wat doe je dan?`