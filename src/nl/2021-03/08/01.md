---
title:  Vrij om te rusten
date:   14/08/2021
---

### Lezen 
Marcus 2:1-12; 1 Koningen 18; 19:1-8, Matteüs 5:1-3; Jesaja 53:4-6; 2 Koningen 2:11

> <p>Kerntekst</p> 
> ‘De HEER is mijn licht, mijn behoud, wie zou ik vrezen? Bij de HEER is mijn leven veilig, voor wie zou ik bang zijn?’ Psalm 27:1

Veel mensen die Jezus tegenkwam in zijn aardse dienstwerk waren ziek, soms waren ze zelfs dodelijk ziek. Ze dromden samen rondom Jezus voor genezing en voor rust van hun lijden. Die dingen ontvingen ze altijd. Soms sprak Hij alleen maar een woord uit en waren ze volledig hersteld. Soms raakte Hij de zieken aan en op wonderbaarlijke wijze werden ze genezen. Soms stuurde Hij ze weg en vond genezing plaats terwijl ze onderweg waren. Jezus genas mannen, vrouwen, kinderen, Joden, niet-Joden, rijke, arme en bescheiden mensen. De ergste gevallen van melaatsheid en blindheid lagen niet buiten zijn bereik. Hij genas zelfs degenen met de ergste ‘ziekte’ van allemaal: de dood.

Deze week kijken we naar twee heel verschillende voorbeelden van genezing. In het ene geval was de patiënt zo ziek dat hij niet eens in zijn eentje naar Jezus toe kon komen. Zijn symptomen waren voor iedereen duidelijk zichtbaar. In het andere geval waren er geen duidelijke zichtbare symptomen. In beide gevallen kwam er genezing op het moment dat God uitkoos op zijn tijd en op zijn manier. We gaan in op het onderwerp rust van pijn en lijden. We zullen tegelijkertijd ook nadenken over de vraag die wij allemaal op het ene of het andere moment in onze christelijke wandel zijn tegengekomen. Wat gebeurt er als onze gebeden om genezing niet worden verhoord? Hoe vinden we dan rust?

_Op sabbat 21 augustus bespreken we met elkaar deze les._
