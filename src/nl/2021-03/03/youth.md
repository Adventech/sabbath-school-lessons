---
title:  Jongeren les
date:   16/07/2021
---

### De oorzaken van rusteloosheid

#### Opdracht van de vorige week

`Wat is het nut van een waarschuwing?`

#### Lees samen

Lucas 12:13-21

#### Ijsbrekervraag

`Wat vind je heel belangrijk om te bezitten en waarom?`

#### Inspiratie

‘Maak je dus geen zorgen. Vraag niet: ‘Hoe komen we aan eten?’ of: ‘Hoe komen we aan drinken?’ ... Houd je bezig met Gods nieuwe wereld. Dan zal God je die andere dingen ook geven.’ (Lucas 12:29-31, BGT.)

#### Behandel de tekst

Erfenissen worden nogal eens ergernissen en zijn regelmatig een bron van ruzies binnen families. Het is iets van alle tijden. Van toen, maar ook van nu. Zo verongelijkt mensen zich kunnen voelen als de verdeling van de erfenis in hun ogen niet eerlijk is gegaan. Met als gevolg: hoog oplopende ruzie. Verwijten die over en weer worden gemaakt. Familiebanden die voor langere tijd, of zelfs voorgoed, stuk gaan. In dit soort situaties lijken mensen gevangenen van hun hebzucht. In Lucas 12 lezen we dat Jezus onderricht geeft aan de leerlingen en de menigte. Tijdens dat onderricht zegt iemand uit de menigte: “Meester, zeg tegen mijn broer dat hij de erfenis met mij moet delen!” Die persoon noemt Jezus ‘meester’, oftewel rabbi. Het was in die dagen heel gebruikelijk een rabbi om raad te vragen in dergelijke kwesties. De rabbi was zowel theoloog als jurist. Op zich lijkt dit dus een zeer redelijk verzoek. Hoe gaat Jezus met dit verzoek om?

#### Gespreksvragen naar aanleiding van de tekst

`Wat vind je van de vraag die een toehoorder aan Jezus stelt? (Lucas 12:13) Welke gedachte gaat er volgens jou achter deze vraag schuil?`

`Hoe reageert Jezus in eerste instantie? (vers 14) En hoe reageert Jezus in tweede instantie? (vers 15) In hoeverre ben je het eens/oneens met deze tweede reactie?`

`Wat doet hebzucht (het verlangen naar steeds meer bezit) met de mens / met jou?`

`Welk verhaal vertelt Jezus om zijn standpunt duidelijk te maken? (verzen 16-20)`

`Welke conclusie trekt Jezus zelf naar aanleiding van deze gelijkenis? (vers 21) Wat vind je hiervan?`

#### Opdracht

`Wanneer maakt geld gelukkig?`
