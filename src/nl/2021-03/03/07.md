---
title:  Verdere studie
date:   16/07/2021
---

‘Een leven dat op zichzelf is gericht kan niet groeien of vrucht dragen. Wie Christus als persoonlijke Redder aanvaardt, moet zichzelf wegcijferen en alles doen om anderen te helpen. Praat met anderen over de liefde van Christus en vertel hen van zijn goedheid. Doe alles wat er als je taak op je weg komt. Draag de zorg voor anderen op je hart en probeer je tot het uiterste in te spannen om hen die verloren dreigen te gaan te redden. Naarmate je de Geest van Christus ontvangt – de Geest van onbaatzuchtige liefde en inspanning voor anderen – ga je groeien en vrucht dragen. De genadegaven van de Geest zullen je karakter doen rijpen. Je geloof zal groter worden, je overtuiging zal zich verdiepen en je liefde wordt volmaakt. Je gaat steeds meer op Christus lijken in alles wat oprecht, integer en aantrekkelijk is.’ (Ellen White, Verhalen om verder te vertellen, p. 46)

Bij het omgaan met dingen die spelen tussen gemeenteleden, ‘heeft het gesprek tussen de betrokken partijen urenlang geduurd. Daarbij is niet alleen hun tijd verspild, maar de dienaren van God zijn genoodzaakt naar hen te luisteren, terwijl de harten van beide partijen niet bereid zijn zich aan de genade te onderwerpen. Als trots en egoïsme terzijde werden gelegd, dan zou je in vijf minuten de meeste moeilijkheden kunnen wegnemen.’ (Ellen White, Early Writings, p. 119)

`Filippenzen 2:5-8 Wat beschrijft deze tekst?`

**Gespreksvragen**

`Denk in de klas na over praktische manieren om egoïsme te overwinnen. Hoe kun je elkaar verantwoordelijk houden zodat deze ideeën ook werkelijkheid worden?`

`Ambities zijn niet per definitie slecht. We zien uit naar de grote dingen die God voor ons heeft voorzien en die we ons proberen voor te stellen. Hoe kunnen we voorkomen dat we daarbij in de val lopen dat we door onze ambitie worden opgeslokt?`

`De meesten van ons tonen aan de buitenkant geen ambitie, huichelarij, egoïsme of afgunst. We zijn heel goed in staat om naar buiten toe een meer goedaardige façade aan te bieden. Net als het enorme wortelstelsel van een esp gaan al deze negatieve eigenschappen echter schuil onder het oppervlak. Hoe ziet de door de Geest geleide vorming van het karakter er in de praktijk uit? Hoe kunnen we de oorsprong van rusteloosheid overwinnen en ware rust vinden in Jezus?`

`Sta eens stil bij je antwoord op de laatste vraag van donderdag over het belang van de wederkomst. Welke hoop hebben we immers zonder dit? Wat voor goeds zou Christus’ eerste komst voor ons hebben gedaan zonder die tweede komst, wetende dat de doden slapen tot de opstanding en dat die pas plaatsvindt bij de wederkomst?`
