---
title:  Rusteloosheid uitroeien
date:   15/07/2021
---

`Lees Johannes 14:1-6. Wat kunnen we te midden van onze eigen rusteloosheid doen om ervoor te zorgen dat we niet onrustig zijn? Wat is de sleutel om verdeeldheid, egoïsme, ambitie en huichelarij te overwinnen en om echt rust te vinden?`

Het overwinnen van rusteloosheid begint altijd bij Jezus. Hij is de weg, de waarheid en het leven. Hij kent de goede richting als we doelloos ronddwalen in de wildernis van onze van media verzadigde wereld. De goddelijke wetgever is de personificatie van de waarheid. Zijn Geest zal ons leiden in alle waarheid (Johannes16:13). Als we gekwetst, moe, uitgeput, ziek en ontmoedigd zijn, dan is Hij het leven en dus niet zomaar leven. Hij heeft ons leven in overvloed beloofd (Johannes 10:10). Dat leven omvat ons eeuwige thuis en het eeuwige leven, maar het brengt hier ook een andere kwaliteit van leven met zich mee. De Schepper is zeker in staat om zelfs nu overvloedig en onmetelijk veel te geven. ‘Wees niet ongerust’ is een uitnodiging om vol verwachting te leven (Johannes 14:1-3). Als we ons terneergeslagen voelen, is Hij in staat ons op een hoger plan te brengen. Als we worstelen met duisternis en zonde, is Hij degene die zijn goede werk in ons niet alleen begon, maar ook zal voltooien (Filippenzen 1:6 ).

Het maakt niet uit hoe erg de dingen hier ook worden (en ze kunnen inderdaad slecht worden), kijk naar de belofte die we in Jezus hebben gekregen. Hij bereidt een ‘plaats’ voor ons voor. Daar worden onze pijn, rusteloosheid en lijden voor altijd uitgebannen. Die hoop hebben we in Christus Jezus gekregen, en die wordt aangeboden aan iedereen, ongeacht wie we zijn, ongeacht onze achtergrond en hoe onverkwikkelijk ons leven ook was of is. De sleutel is dat we hoe dan ook tot God komen in onze zwakheid, in onze pijn, in onze gebrokenheid en in onze gevallen toestand, in de wetenschap dat Hij ons ondanks alles accepteert. Daarom draait het bij genade, en daarom moeten we geloven dat we het hebben ontvangen als we ernaar zoeken in geloof.

`Lees Jeremia 3:22. Wat vraagt God ons te doen, en wat zal Hij dan in antwoord daarop voor ons doen?`

`Denk aan Jezus’ woorden: ‘Ik kom terug. Dan zal Ik jullie met Me meenemen, en dan zullen jullie zijn waar Ik ben.’ Wat moet dit ons vertellen over hoe centraal en belangrijk de belofte van de wederkomst is?`

`Waarom is de belofte van de wederkomst zo kostbaar, vooral voor ons als adventisten (met hoe wij de dood zien)?`

`Johannes 14:1-6 Wat is de sleutel om echt rust te vinden?`
