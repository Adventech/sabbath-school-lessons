---
title:  Verdere studie
date:   06/08/2021
---

In verband met wat er met Jozef gebeurde door toedoen van Potifars vrouw, schreef Ellen White: ‘Hier is een voorbeeld voor alle generaties die op aarde zouden leven. ... God zal een hulp zijn die altijd tegenwoordig is en zijn Geest een schild. Ook al worden ze omringd door de zwaarste verleidingen, er is een bron van kracht waarop ze zich kunnen beroepen om die verleidingen te weerstaan. De aanval op Jozefs principes was hevig. Het kwam van iemand met invloed en daarvan is het meest waarschijnlijke dat die je op een dwaalspoor leidt. Er werd echter snel en krachtig weerstand geboden. ... Hij had zijn reputatie en belangen in de handen van God gelegd. Het berokkende hem een tijdlang veel leed, maar dat was om hem voor te bereiden op een belangrijke positie. God waakte over de veiligheid van zijn reputatie die door een boosaardige aanklager in een kwaad daglicht werd gesteld. Daarna zorgde Hij er op een door Hem gekozen moment voor dat hij kon schitteren. God maakte zelfs van de gevangenis een weg die leidde tot zijn verheffing. Deugd zal na verloop van tijd zelf voor de beloning zorgen. Het schild dat Jozefs hart overdekte, was ontzag voor God. Daardoor was hij trouw en rechtvaardig aan zijn meester en trouw aan God. Hij verafschuwde ondankbaarheid die hem ertoe zou brengen het vertrouwen van zijn meester te misbruiken, hoewel zijn meester dat misschien nooit te weten zou komen.’ (Ellen White, The Spirit of Prophecy, vol. 1, p. 132)

`Hebreeën 11:17-22 – Waarom worden Abraham, Isaak en Jacob als geloofshelden genoemd?`

**Gespreksvragen**

`Het zijn van een zogenaamde christen of van een adventist die zich op zijn eigen cultuur baseert, zal ons niet helpen om rust te vinden in onze relaties. Wat zijn de verschillen tussen een ‘culturele’ adventist en een ware gelovige?`

`Zuster X is net lid van de gemeente geworden. Ze is getrouwd met een ongelovige. Ze houdt van haar man, maar hij houdt niet van de veranderingen die hij in haar ziet. Wat voor raad zou jij geven aan dat nieuwe gemeentelid op grond van Bijbelse principes?`

`De Russische auteur Leo Tolstoj schreef: ‘Alle gelukkige gezinnen lijken op elkaar. Elk ongelukkig gezin is op zijn eigen manier ongelukkig.’ Alle gezinnen hebben tot op zekere hoogte te kampen met verstoringen, omdat ze allemaal bestaan uit zondaars, die allemaal hun eigen stoornis in de gezinsrelatie meebrengen. Een ieder van ons kan zich door Gods genade inzetten om de Bijbelse principes na te volgen van liefde, vergeving, elkaars lasten dragen, enz. Hoe kan dat bijdragen om tot genezing te komen in onze gezinsrelaties?`

`Zoveel mensen hebben meegemaakt dat het goed met hen en hun gezin gaat als er een tragedie toeslaat, plotseling en onverwacht. Waarom is het van vitaal belang om op zulke momenten vast te houden aan het geloof en de beloften in Gods Woord? Waarom is het zo belangrijk om met name in goede tijden geestelijk voorbereid te zijn op slechte tijden?`