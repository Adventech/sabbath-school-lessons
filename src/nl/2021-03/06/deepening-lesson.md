---
title:  Verdieping
date:   06/08/2021
---

### Rust vinden in gezinsverbanden

Efeziërs 6:1-13

#### IJsbrekervraag

`Deel een jeugdherinnering waarin gehoorzaamheid goed of slecht werd uitgeleefd? Waarom was dat zo? Hoe voelde je je toen?`

#### Ik Verken

Deze brief bepaalt ons bij hoe we door God worden gered en bij de overwinning van Christus op het kwaad. Vanaf het begin (Efeziërs 1) laat Paulus een prachtige lofzang horen op de heerlijkheid van God, op het verzoeningswerk van Christus, die het hoofd van de gemeente is en op de invloed van de heilige Geest in het leven van de gelovigen. In hoofdstuk 2 en 3 staat een theologische uitwerking wat betreft het nieuwe leven in Christus, de verzoening tussen Joden en niet-Joden en de verkondiging van dit goede nieuws. Dat wordt ook in de praktijk zichtbaar. De gemeente is het ‘lichaam van Christus’ en de gelovigen zijn leerlingen van Jezus die naar de Geest leven. Daarom gaat het in ons tekstgedeelte (vs. 1-10). De verzen 11-13 behoren tot de conclusie van deze brief (Efeziërs 6:11-13) en die sporen ons aan standvastig te zijn in tijden van nood.

#### Ik Bestudeer

`Voor welke categorieën mensen is dit advies bedoeld? Kinderen/ouders; slaven/meesters`

`Waarom verdeelt de apostel het juist in deze categorieën? Wat voor relaties zijn er tussen hen? Welke risico’s kunnen er zijn? Wat stelt de auteur hier tegenover?`

`In vs. 1 en 5 worden kinderen en slaven opgeroepen hun ouders en meesters te ‘ge- hoorzamen’. Hoe moet gehoorzaamheid in dit verband worden geïnterpreteerd? Welke synoniemen zou je kunnen geven om de betekenis ervan op een meer eigentijdse manier te verduidelijken?`

`Welke motieven spelen een rol in de houding die mensen aannemen naar elkaar?`

`Waarom gaat de auteur verder met de verzen 10-13? Wat wil de auteur in herinnering brengen? Hoe spoort hij zijn lezers aan? Waarom is het nodig standvastig te zijn? Tegen wie? Welke hulp biedt hij aan?`

#### Ik Pas Toe

Dit tekstgedeelte wil dat we nadenken over onze levenshouding: gehoorzaamheid, gezag, gevoelens van minderwaardigheid of juist van superioriteit.

`Is de parallel tussen gehoorzaamheid/inferioriteit en gezag/superioriteit goed, recht- vaardig, adequaat?`

Gehoorzaamheid aan de Heer is gebaseerd op vertrouwen en op de band die is opgebouwd tussen ‘het kind’ en zijn Vader. De kwaliteit van die band staat voorop. Deze is gebaseerd op begrippen als rechtvaardigheid en betekenis. Als het kind of de slaaf het gevoel heeft dat zijn ouder/meester steeds het goede met hem voorheeft, dan zal hij gehoorzamen en dat zelfs met vreugde en dankbaarheid doen. Dan is er geen sprake van angst!

`Matteüs 5:43-48 Waarom is het belangrijk zo te leven?`

`Waar en wanneer heb jij het meeste inzicht gekregen in het belang van het leren van gehoorzaamheid? Waarom vind je het moeilijk of juist makkelijk om te gehoorzamen?`

We begrijpen beter waarom het belangrijk is onze Meester (God) te kennen, want dan krijgen we een beter beeld van zijn karakter en van zijn motieven, en doen we met een gerust hart wat Hij van ons vraagt. We volgen Hem dan zonder twijfel en zonder angst en vertrouwen we volledig op Hem.

`Welke beeld van God heb jij? Versterkt dat je bereidheid tot gehoorzaamheid of niet?`

De tegenstander heeft altijd geprobeerd ons te laten twijfelen aan dit beeld van God. Hij probeert verwarring te zaaien en het beeld van de Vader te vervormen. Zo veroorzaakt hij het verkeerde en brengt hij ons tot ongehoorzaamheid. Dan ontstaan er misverstanden en onbegrip ten aanzien van de wil van de Vader, met als gevolg dat we weigeren te doen wat Hij vraagt. Daarom moeten we op onze hoede zijn en de volledige wapenrusting van God aantrekken om deze aanvallen van allerlei aard te weerstaan. Het doel daarvan is altijd duidelijk geweest,

`Wat vind je ervan dat je ‘de wapens van God op moet nemen’?`

#### Ik bid …

Mijn Vader, mijn Meester, ik bid dat ik U in alle dingen zal gehoorzamen, want ik weet dat uw wil voor mij erop is gericht om tot mijn volledige geluk en volmaakte vreugde te leiden. Geef dat mijn vertrouwen in U altijd sterk blijft.
