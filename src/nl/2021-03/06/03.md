---
title:  Een nieuwe richting kiezen
date:   02/08/2021
---

Jozef neemt pijn, ingewikkelde relaties en onrust met zich mee naar Egypte. Daar wordt hij als slaaf verkocht. Dit was geen rustgevende reis, terwijl hij vocht tegen de tranen. ‘Intussen was Jozef met zijn meesters op weg naar Egypte. Terwijl de karavaan naar het zuiden trok naar de grenzen van Kanaän, kon de knaap in de verte de heuvels zien waar de tenten van zijn vader stonden. Hij schreide bitter bij de gedachte aan zijn liefhebbende vader in diens eenzaamheid en beproeving. Opnieuw stond het toneel in Dotan hem voor ogen. Hij zag zijn boze broers en voelde hun blikken vol haat op hem rusten. De bijtende, beledigende woorden in antwoord op zijn smeekbeden klonken nog in zijn oren. Met bevend hart zag hij de toekomst tegemoet. Wat een verandering van positie – van teer beminde zoon naar de verachte en hulpeloze slaaf! Alleen en zonder vrienden zag zijn lot in het vreemde land waarheen hij op weg was, er somber uit. Gedurende enige tijd gaf Jozef zich over aan een onbeheerst verdriet en een gevoel van ontzetting. ...

Toen richtten zijn gedachten zich op de God van zijn vader. In zijn jeugd had hij geleerd God lief te hebben en te vrezen. Dikwijls had hij in de tent van zijn vader Jakob geluisterd naar het verhaal van het visioen dat hij zag toen hij als balling en vluchteling zijn ouderlijk huis was ontvlucht. ... Nu kwamen al deze kostelijke lessen hem levendig voor de geest. Jozef geloofde dat de God van zijn vaderen zijn God zou zijn. Toen en daar gaf hij zich volledig over aan de Here. Hij bad dat de bewaarder Israëls met hem zou zijn in het land van zijn ballingschap.’ (Ellen White, Patriarchen en profeten pp. 182-183)

Sommige culturen benadrukken de rol van de gemeenschap boven die van het individu, terwijl andere culturen juist geneigd zijn de rol van het individu boven de gemeenschap te stellen. In de Schrift treffen we een evenwicht aan tussen deze twee. Er is duidelijk sprake van een oproep tot zowel persoonlijke als collectieve toewijding aan God. Jozef begint rust te vinden in zijn relaties door een persoonlijke beslissing te nemen om God te volgen.

`Lees Deuteronomium 4:29; Jozua 24:15; 1 Kronieken 16:11; Psalm 14:2, Spreuken 8:10; Jesaja 55:6. Wat leren deze verzen ons over persoonlijke toewijding?`

Om rust te vinden, moeten we allemaal een persoonlijke beslissing nemen om God te volgen. Zelfs als onze voorouders spirituele reuzen waren, worden geloof en spiritualiteit niet genetisch overgedragen. Bedenk dat God alleen kinderen heeft, geen kleinkinderen.

`Waarom is het elke dag, en zelfs elk moment van de dag, belangrijk om ervoor te kiezen je aan God over te geven? Wat gebeurt er als je dat niet doet?`

`Deuteronomium 4:29; Jozua 24:15; 1 Kronieken 16:11; Psalm 14:2, Spreuken 8:10; Jesaja 55:6 Wat leert ons dit over persoonlijke toewijding?`