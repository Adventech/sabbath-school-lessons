---
title:  Verdieping
date:   02/07/2021
---

### Leven in een wereld die maar doorgaat

Marcus 6:30-34

#### IJsbrekervraag

`Komt het weleens voor dat je helemaal niet aan eten of drinken toekomt, en zo ja, hoe komt dat dan?`

#### Ik Verken

De twaalf leerlingen worden eropuit gestuurd door Jezus (Marcus 6:7). Zij gaan het evangelie verkondigen, drijven demonen uit, zalven zieken en genezen hen (Marcus 6:12-13). In deze periode wordt Johannes de Doper vermoord (Marcus 6:14,27). Als Jezus hiervan hoort en zijn leerlingen Hem vertellen wat ze allemaal hebben gedaan en verkondigd, vertrekt Hij samen met zijn leerlingen in een boot naar een afgelegen plaats (Marcus 6:30,32, vgl. Matteüs 14:13). Verdriet vraagt om de gelegenheid dat te verwerken en Jezus gunt ook zijn leerlingen na alle drukte een korte rustperiode, zodat ze tegelijk de kans krijgen wat te eten. Zodra Jezus weer aan wal komt, staat er al ‘een grote menigte’ mensen op hen te wachten (Marcus 6:34). Jezus gaat hun langdurig onderwijzen (Marcus 6:34), maar zijn leerlingen zijn in de tussentijd niet bij Hem. Zij zijn kennelijk nog in Betsaïda (vgl. Lucas 9:10), waar Filippus, Andreas en Petrus vandaan kwamen. Pas laat op de dag, bij het vallen van de avond, komen ze weer bij Hem (Matteüs 14:15; Marcus 6:35).

#### Ik Bestudeer

‘De boog kan niet altijd gespannen zijn.’ Deze uitdrukking wil zeggen dat een mens niet altijd actief kan zijn. Er is tijd nodig om mentaal en lichamelijk bij te tanken.

`Welke overeenkomst is er tussen Marcus 1:32-35 en Marcus 6:30-32? In Marcus 3:20 krijgen Jezus en zijn leerlingen niet de kans om te eten en in Marcus 6:31 geldt dat voor de leerlingen nogmaals. In Johannes 4:34 zegt Jezus: ‘Mijn voedsel is: de wil doen van Hem die Mij gezonden heeft en zijn werk voltooien.’`

`Wat bedoelde Jezus volgens jou met deze woorden? Jezus was bezorgd om zijn leerlingen (Marcus 6:31) en de moeder en broers van Jezus maakten zich zorgen om Hem (Marcus 3:21,31). In beide gevallen was de reden, dat de mogelijkheid om te eten ontbrak. Verder zien we in Johannes 4:31 dat de leerlingen Jezus eraan herinneren dat Hij iets moet eten.`

`Wat is de betekenis van de woorden van Jezus over voedsel in Matteüs 4:4 en Johannes 4:34?`

`Welk verband zie je tussen Johannes 4:34 en Marcus 3:35? In Marcus 6:34 kunnen we lezen hoe Jezus na een korte pauze zijn dienstwerk weer oppakt, omdat Hij medelijden met de toegestroomde mensenmenigte heeft. In Matteüs 9:36 staat iets dergelijks. Toch laat Hij toe dat zijn leerlingen nog wat langer rust nemen.`

`Wat heeft dit ons te zeggen, juist op die momenten dat we in aanraking komen met mensen die een beroep op ons doen?`

`Johannes 10:7-10 Wat probeert Jezus hier uit te leggen?`

#### Ik Pas Toe

Veel christenen houden een bepaalde periode van de dag apart voor ‘stille tijd’ met God.

`Heb je daar zelf ervaring mee, en zo ja, merk je dan dat het je goed doet en je helpt de dag goed door te komen?`

`Wat is voor jou een plek waar je helemaal tot rust kunt komen?`

`Noem een reden waarom gebed tot God je kan helpen de balans in je leven te bewaren. We maken allemaal in ons leven periodes mee waarin we het drukker hebben dan anders, of plotseling te maken krijgen met sterfgevallen van mensen in onze directe omgeving.`

`Als je terugdenkt aan een dergelijke situatie, wat heb je toen gedaan om je eigen lichamelijke en/of geestelijke gezondheid te bevorderen?`

#### Ik bid …

Heer, wat is het fijn dat ik op zijn tijd uit mag rusten van wat ik gedaan heb, en dat U me ook ruimte geeft om verdriet te verwerken, samen met U, maar ook met anderen die dichtbij mij staan. Help mij om uw wil te doen, ook als dat mij iets kost. Ik dank U voor stoffelijk en geestelijk voedsel waarmee ik mijn welzijn kan bevorderen. Amen. 