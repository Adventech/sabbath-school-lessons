---
title:  Jongeren les
date:   02/07/2021
---

### Leven in een wereld die maar doorgaat

#### Opdracht van de vorige week

`Wat betekent de opmerking ‘we leven in een 24-uurs economie’ volgens jou?`

#### Lees samen

Marcus 6:30-34

#### Ijsbrekervraag

`In welke situatie had je het zo druk, dat je niet toekwam aan rust en ontspanning?`

#### Inspiratie

‘Kom naar Mij, jullie die vermoeid zijn en onder lasten gebukt gaan, dan zal Ik jullie rust geven.’ (Matteüs 11:28, NBV.)

#### Behandel de tekst

Jezus leidde een intens leven waarin er veel van Hem werd gevraagd. Hij was met grote inzet en betrokkenheid begaan met het leven van de mensen om zich heen. Samen met zijn leerlingen trok Hij rond in het land Palestina. Onophoudelijk verkondigde Hij de komst van het koninkrijk van God en riep de mensen op zich te bekeren, zowel in het openbaar als in synagogen. Hij gaf onderwijs aan wie zijn boodschap maar wilde horen en genas voortdurend zieke mensen. Soms kreeg Hij niet eens de tijd om rustig te eten, zo druk had Hij het. Daarnaast moest ook Hij persoonlijk verdriet verwerken. Zo kreeg Hij te midden van zijn drukke bestaan plotseling te horen dat zijn neef Johannes de Doper was onthoofd. De evangelist Matteüs vertelt ons dat Hij direct nadat Hij dat had gehoord per boot vertrok, omdat Hij een stille plek opzocht om alleen te zijn. (Matteüs 14:13) Het pakte echter anders uit.

#### Gespreksvragen naar aanleiding van de tekst

`Waar kwamen de leerlingen van Jezus van terug? Wat hadden ze gedaan? Waarin hadden ze de mensen onderwezen? (Marcus 6:30 en 6:7,12-13)`

`Welke opmerking maakt Jezus nadat de leerlingen verslag hadden gedaan van hun reis? Met welk doel? (vers 31) Wat vind je hiervan?`

`Waar gingen de leerlingen en Jezus naartoe en waarom? (vers 32) Wat doe jij om je te ontspannen en welke plek past daar het beste bij?`

`Soms lukt het je maar niet om aan drukte te ontkomen. (vers 33) Hoe ging Jezus daar in deze situatie mee om en wat was zijn motivatie? (vers 34) Waar trek jij de grens?`

#### Opdracht

`Welke rol speelt sabbatsrust in jouw leven?` 
