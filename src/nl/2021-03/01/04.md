---
title:  Rust in het Oude Testament
date:   29/06/2021
---

We hebben met zekerheid allemaal rust nodig. Daarom is het een thema dat je in de Bijbel overal tegenkomt. Hoewel God ons heeft geschapen om actief te zijn, moet die activiteit worden onderbroken door rust. In het Oude Testament worden een aantal woorden gebruikt die rust aanduiden. De beschrijving van Gods rust op de net geschapen zevende dag is het werkwoord sjavat (Genesis 2:2-3). Dat betekent ‘stoppen met werken, rusten’. Het is de werkwoordsvorm van het zelfstandig naamwoord ‘sjabbat’. Dat werkwoord wordt in een vorm van oorzaak en gevolg gebruikt en vertaald met ‘iemand laten rusten’ van zijn werk. De boze farao beschuldigt Mozes ervan ‘hen te laten rusten’ van hun werk (Zie bijv. Exodus 5:5).

Het Hebreeuwse woord nuach verwijst in het vierde gebod naar Gods rust op de sabbat van de zevende dag. Het wordt in Job vertaald met ‘rust’. Figuurlijk gesproken staat het voor ‘stilhouden’ en is het een verwijzing naar de ark van het verbond in Numeri. Elia’s geest ‘rustte’ op Elisa. Ook het woord sjaqat is belangrijk. Dat betekent ‘wees gerust, schenk verlichting, wees stil’. Dat beschrijft de rust of de beëindiging van de oorlog in het land na Jozua’s eerste verovering. Het woord lijkt in Jozua en Rechters vaak ‘vrede’ aan te duiden (Zie voor een aantal voorbeelden Exodus 20:11; Deuteronomium 5:14; Job 3:13; Numeri 10:36; 2 Koningen 2:15; Jozua 11:23). Het woord raga` wordt ook gebruikt om naar rust te verwijzen. God zegt in Deuteronomium in de waarschuwingen aan Israël vanwege hun ongehoorzaamheid dat ze in ballingschap geen rust zullen vinden. Jeremia beschrijft met hetzelfde woord ook een relatie van oorzaak en gevolg voor wat betreft het vermogen van de Heer om te voorzien in rust (Deuteronomium 28:65; Jeremia 50:34).

`Lees Deuteronomium 31:16; 2 Samuël 7:12. Over wat voor een rust wordt hier gesproken?`

Beide verzen gebruiken een idiomatische uitdrukking van het werkwoord sjachav dat eigen aan de taal is en dat betekent letterlijk ‘liggen, slapen’. In Gods verbond met David belooft God de toekomstige koning van Israël dat ‘Wanneer je leven voorbij is en je bij je voorouders te ruste gaat, zal ik je laten opvolgen door je eigen zoon en hem een bestendig koningschap schenken.’ (2 Samuel 7:12) De lange, maar onvolledige lijst van werkwoorden die rust aanduiden, helpt ons te begrijpen dat het theologische concept van rust niet verbonden is met één of twee specifieke woorden. We rusten individueel en collectief. Rust beïnvloedt ons lichamelijk, sociaal en emotioneel en is niet beperkt tot alleen de sabbat.

`De dood is zeker een vijand en daar zal op een dag een einde aan komen. We rouwen om onze doden en missen hen. Waarom is het vertroostend te weten dat ze nu rusten?`

`Deuteronomium 31:16; 2 Samuël 7:12 – Over wat voor een rust wordt hier gesproken?`