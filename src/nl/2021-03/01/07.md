---
title:  Verdere studie
date:   02/07/2021
---

Verder denken: ‘Naar de mening van de rabbijnen bestond de godsdienst uit een voortdurend druk bezig zijn. Ze vertrouwden op uiterlijk vertoon om hun grotere vroomheid te laten zien. Daardoor scheidden ze zichzelf van God en omringden zich met zelfvoldaanheid. Die gevaren bestaan ook nu nog. Naarmate het werk toeneemt en mensen succes hebben in hun arbeid voor God, bestaat het gevaar op menselijke plannen en methoden te vertrouwen. Er is een neiging minder te bidden en minder geloof te oefenen. Evenals de discipelen lopen wij het gevaar dat wij onze afhankelijkheid van God uit het oog te verliezen en ons werk als middel tot zaligheid gaan zien. We moeten altijd op Jezus zien en beseffen dat het werk door zijn kracht wordt gedaan. Hoewel we ijverig werken voor de redding van hen die verlorenen zijn, moeten we ook tijd nemen voor meditatie, gebed en de studie van Gods Woord. Alleen het werk dat onder veel gebed is gedaan en geheiligd is door de verdiensten van Christus, zal ten slotte ten goede blijken te zijn geweest.’ (Ellen White, De wens der eeuwen, p. 295)

`Matteüs 11:28 Waar nodigt Jezus ons toe uit?`

**Gespreksvragen**

`Er is een constante druk er bovenop te zitten, altijd beschikbaar te zijn (in persoon of virtueel) en te proberen te voldoen aan idealen die niet realistisch zijn en die ons ook niet door God zijn gegeven. Dat kan mensen emotioneel, lichamelijk en geestelijk ziek maken. Hoe kan uw gemeente een plek worden die mensen welkom heet die uitgeput en vermoeid zijn en die verlangen naar rust?`

`Is het mogelijk dat we het te druk hebben, zelfs met het doen van goede dingen voor God? Denk aan het verhaal van Jezus en zijn leerlingen en bespreek de toepassingen ervan in uw sabbatschoolgroep. (Zie Marcus 6:30-32)`

`In 1899 werd een snelheidsrecord verbroken. Iemand had echt met een snelheid van 39,24 mijl (63,15 km) per uur in een auto gereden en hij had het overleefd en kon het navertellen! Tegenwoordig gaan auto’s natuurlijk veel sneller. De snelheid van de processor in onze mobiele telefoon is veel hoger dan die van de snelste grote computers van een generatie geleden. Vliegreizen gaan sneller dan vroeger, en dat wordt alleen maar sneller. Het punt is dat bijna alles wat we vandaag doen, sneller wordt gedaan dan in het verleden. En toch voelen we ons nog steeds gehaast en hebben nog steeds onvoldoende rust. Wat zou dat ons moeten vertellen over de fundamentele menselijke aard en waarom God rust zo belangrijk heeft gemaakt dat het een van zijn geboden is?`

`Sta nog eens stil bij het idee dat de sabbatsrust er al was in Eden, zelfs voordat er zonde was. Wat moet dit ons vertellen over hoe rust zelfs in een zondeloze, volmaakte wereld nodig was, afgezien van de interessante theologische implicatie van deze waarheid?`
