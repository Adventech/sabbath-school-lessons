---
title:  Een lege brandstoftank
date:   28/06/2021
---

Slaapgebrek en uitputting door lichamelijke overbelasting zijn echte problemen. Nog verontrustender is het echter wanneer we het gevoel hebben dat we ‘emotioneel een lege tank’ hebben. Als slaapgebrek wordt toegevoegd aan emotionele beproevingen dan kan het natuurlijk gebeuren dat we op pijnlijke wijze ontmoedigd raken. Baruch was de secretaris van Jeremia en hij moet zich tijdens de laatste turbulente jaren van Jeruzalem vaak zo hebben gevoeld. Dat was de tijd die voorafging aan de chaos, het lijden en het tumult dat het gevolg zou zijn van de vernietiging van de stad door de Babyloniërs.

`Lees Jeremia 45:1-5. Geef een snelle diagnose van Baruchs emotionele gezondheid.`

Kun jij je voorstellen hoe het zou voelen als God je zo’n persoonlijke boodschap zou sturen? Baruch ontving een bericht dat rechtstreeks kwam vanuit Gods troonzaal. Er wordt ons verteld dat dit gebeurde ‘In het vierde regeringsjaar van koning Jojakim van Juda’. Dat is ongeveer in 605 of 604 voor Christus Vers 3 geeft een goede samenvatting van hoe mensen zich voelen als hun tank leegraakt.

Uit alles wat we uit de Schrift weten over deze periode, is het duidelijk dat Baruchs klachten geen onbetekenend gejammer waren. Hij had goede redenen om zich ontmoedigd en emotioneel uitgeput te voelen. Er gebeurde veel slechts, en er zou nog heel wat meer komen.

`Lees Jeremia 45:4-5. Hoe reageert God op Baruchs leed en zijn pijn?`

Gods reactie op Baruchs echte pijn herinnert ons eraan dat Gods wanhoop en pijn vele malen groter moeten zijn geweest dan die van Baruch. Hij had Jeruzalem gebouwd en nu stond Hij op het punt het af te breken. Hij had Israël geplant als ware het een wijngaard (Jesaja 5:1-7). Hij stond nu op het punt het uit te roeien en in ballingschap weg te voeren. Dit was niet wat de Heer voor zijn volk had gewild, maar het was het logische gevolg van hun opstandigheid tegen Hem. Aan het einde van de tunnel gloorde er hoop voor Baruch. God zou ervoor zorgen dat zijn leven werd gespaard, zelfs te midden van verwoesting, ballingschap en verlies.

`Lees nogmaals de woorden van God tot Baruch. Welke algemeen geldende boodschap kunnen we daar voor onszelf uit leren? Wat zegt het over God die er uiteindelijk voor ons is, ongeacht onze situatie?`

`Jeremia 45:1-5 Hoe reageert God op Baruchs pijn en leed?`