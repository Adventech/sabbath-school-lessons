---
title:  Want mijn juk is zacht
date:   28/07/2021
---

We hebben al opgemerkt dat het gebruik door Matteüs van ‘juk’ in dit gedeelte een weerspiegeling is van het gebruik van de term door Joden. Diverse nieuwtestamentische teksten verwijzen daarmee naar een verkeerd begrip van de wet.

`Lees Matteüs 11:30. Het Griekse woord dat wordt vertaald met ‘zacht’, kun je ook vertalen met ‘goed, aangenaam, nuttig en welwillend’. Voor veel mensen is Gods wet zwaar op de hand, moeilijk na te leven en soms irrelevant. Hoe kunnen we hen helpen de schoonheid ervan te ontdekken en te stimuleren dat ze van de wetgever gaan houden?`

Ouders herinneren zich altijd het moment waarop hun kind z’n eerste stapje zette. Een onzekere eerste stap wordt gevolgd door een provisorische tweede stap en dan een derde. Tegen die tijd is de kans groot dat het kind zal gaan wankelen en vallen. Er kunnen wat tranen zijn en misschien zelfs een blauwe plek. Als het kind eenmaal de vrijheid van beweging heeft gevoeld, zal hij of zij opstaan en het opnieuw proberen. Lopen, vallen, opstaan, lopen, vallen, opstaan. Dat herhaalt zich vele malen voordat het kind zeker gaat lopen. Te midden van dat struikelen en vallen, is er een trots gezichtje dat triomfantelijk zegt: papa, mama, ik kan lopen! Met Jezus wandelen is misschien niet altijd gemakkelijk, maar het is altijd goed en het is het juiste om te doen. We kunnen wankelen en we kunnen zelfs vallen, maar we kunnen ook weer opstaan en met Hem aan onze zijde blijven wandelen.

`Lees Galaten 5:1. Wat betekent dat? Hoe heeft Christus ons vrijgemaakt? Wat is het verschil tussen het juk dat Hij ons vraagt te dragen en het ‘slavenjuk’ waarvoor Paulus ons waarschuwt?`

We kunnen er zeker van zijn dat, wat Paulus nu ook precies bedoelde met het ‘slavenjuk’, hij niet doelde op gehoorzaamheid aan Gods wet, de tien geboden. Onze redding wordt juist zeker door gehoorzaamheid en door geloof en door te begrijpen dat onze redding niet is gebaseerd op de wet, maar op Christus’ gerechtigheid. Die bedekt ons en daardoor kunnen we ware rust en vrijheid hebben.

`Waarom is een leven in gehoorzaamheid aan Gods wet een rustgevender leven dan een leven waarin we die wet ongehoorzaam zijn? `

`Galaten 5:1 Wat betekent dit voor mij?`