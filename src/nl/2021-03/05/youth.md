---
title:  Jongerenles
date:   30/07/2021
---

### ‘Kom naar Mij ...’

#### Opdracht van de vorige week

`Hoe vind jij rust bij God?`

#### Lees samen

Matteüs 11:25-30

#### Ijsbrekervraag

`Welke plek associeer jij met rust?`

#### Inspiratie

Wat Ik van je vraag, is eenvoudig. Wat Ik van je eis, is niet zwaar.’ (Matteüs 11:30, BGT.)

#### Behandel de tekst

Rust is een scheppingsdaad van God. Nadat Hij alles had geschapen in de eerste zes dagen, schiep Hij rust op de zevende dag. Wat mogen we God daarvoor bijzonder dankbaar zijn! Minstens één dag in de week mogen we volledig tot rust komen. Dat betekent echter niet dat we nooit onrust in ons leven ervaren. Er zijn veel redenen op te noemen waardoor we zo nu en dan onrustig worden en maar niet tot rust kunnen komen. Voor elk van ons is dat weer anders. We kennen allemaal situaties waaronder we gebukt gaan en zaken die onrust in ons alledaagse leven veroorzaken. Dat kan met je studie te maken hebben, of met je werk, je relatie of vriendschap, je thuissituatie of nare gebeurtenissen die zich afspelen in de samenleving. Het mooie van onze relatie met Jezus is, dat Hij zegt dat je er niet alleen mee hoeft te blijven rondlopen. Je kunt er altijd mee terecht bij Hem. Hij geeft je namelijk echte rust.

#### Gespreksvragen naar aanleiding van de tekst

`Tot wie richt Jezus zich? (Matteüs 11:25) Hoe omschrijft Hij God en wat betekent dat (voor jou)?`

`Aan wie heeft God wel en aan wie niet dingen bekendgemaakt? (verzen 25-26) Waarom zou God dat zo hebben gewild?`

`Wat heeft God de Vader aan Jezus gegeven en waarom alleen aan Hem? (vers 27; zie ook Johannes 17:2-3) Met welk doel geeft God macht aan Jezus?`

`Tot wie richt Jezus zich na zijn gebed? (vers 28)`

`Waartoe roept Jezus de mensen op? Wat is de reden voor deze oproep? En wat is het gevolg? (verzen 28-29)`

`De uitnodiging van Jezus is gebaseerd op wat wij nodig hebben. Wat heb jij van Hem nodig?`

`Wat Jezus van ons vraagt is eenvoudig en niet zwaar, zegt Jezus. (vers 30, BGT) Hoe ervaar jij dat?`

#### Opdracht

`Hoe vind jij rust in deze tijd?`