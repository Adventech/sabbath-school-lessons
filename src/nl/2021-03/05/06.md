---
title:  Mijn last is licht
date:   29/07/2021
---

In de laatste woorden van Jezus in Matteüs 11 gebruikt Hij de beeldspraak van het dragen van een last: ‘Want mijn juk is zacht en mijn last is licht.’

`Lees Exodus 18:13-22. Hoe ziet het dragen van andermans last eruit in dit verhaal?`

Dit gedeelte vertelt ons dat mensen van ‘s morgens vroeg tot ‘s avonds laat naar Mozes gingen om hun meningsverschillen te beslechten. Toen de schoonvader van Mozes dit zag, drong hij er bij zijn schoonzoon sterk op aan om een gezagsstructuur op te zetten. Daardoor zou hij in staat zijn zich op de grote dingen te concentreren, terwijl hij erop kon vertrouwen dat anderen voor de meer alledaagse dingen zouden zorgen. De Bijbel vertelt ons dat Mozes naar Jetro luisterde en deze levengevende veranderingen invoerde.

Toen Jezus zei dat zijn last licht is, wilde Hij ons eraan herinneren dat we op Hem kunnen vertrouwen als de ultieme drager van lasten. We moeten net als Mozes leren dat we anderen nodig hebben om onze lasten te dragen. Het beeld van het lichaam van Christus door Paulus is een goede illustratie van hoe gedeelde lasten eruit kunnen zien (1 Korintiërs 12:12-27). We hebben een functionerend lichaam nodig om wat voor gewicht dan ook te kunnen dragen. We hebben benen, armen, schouders, spieren en pezen nodig om iets te dragen

`Lees Galaten 6:2. Hoe vervullen we de wet van Christus door elkaars lasten te dragen?`

Het directe verband van deze tekst kan enige hulp bieden. In vers 1 stelt Paulus dat als een broer of zus een misstap begaat we die persoon op een zachtmoedige wijze weer op het rechte pad moeten brengen. Denk eraan dat Jezus zegt dat Hij zachtmoedig is. Lasten dragen betekent iemand tot herstel leiden die van het rechte pad is geraakt door hem te helpen op Gods genade te zien. Het betekent ook dat we elkaar helpen als iemand het moeilijk heeft. Het Griekse woord voor ‘last’ kan verwijzen naar een steen of een zwaar gewicht. Zo beseffen we dat we allemaal lasten dragen en dat we allemaal mensen nodig hebben die ons kunnen helpen de last te dragen. God draagt het delen van elkaars lasten op aan de gemeente. Dat vereist zachtmoedigheid en zorgt voor mededogen.

`Denk aan de laatste keer dat iemand jou heeft geholpen om de last te dragen waarmee jij worstelde. Waarom betekende dat zo veel voor je? Wiens last kun jij nu helpen dragen?`

`Exodus 18:13-22 Hoe ziet het dragen van andermans last eruit in dit verhaal?`