---
title:  Kom naar Mij ...
date:   24/07/2021
---

### Lezen 
Matteüs 11:20-30; 5:5; Deuteronomium 18:15; Galaten 5:1; 6:2; Exodus 18:13-22

> <p>Kerntekst</p> 
> 'Kom naar Mij, jullie die vermoeid zijn en onder lasten gebukt gaan, dan zal Ik jullie rust geven.' Matteüs 11:28

‘Kom naar Mij, jullie die vermoeid zijn en onder lasten gebukt gaan, dan zal Ik jullie rust geven.’ Wat een geweldige belofte hebben we hier van Jezus gekregen. Wie van ons gaat immers niet weleens onder zware lasten gebukt? Dat hoeft niet altijd te maken te hebben met je werk (hoewel dat vaak wel het geval zal zijn) maar met de moeiten en de zware lasten waar het leven zelf al voor zorgt. Jezus vertelt ons hier dat Hij weet wat we doormaken en dat Hij ons ook echt kan helpen. Dat gebeurt echter alleen als wij toelaten dat Hij dat doet.

Nadat Hij ons heeft opgedragen zijn juk te dragen, zegt Jezus: ‘want mijn juk is zacht en mijn last is licht.’ (Matteüs 11:30) Met andere woorden: Bevrijd je van alle andere jukken en lasten die je draagt en geef ze aan Mij en neem in plaats daarvan die van Mij op je, want die zijn makkelijker te dragen.

Hoe kunnen we de rust ervaren waar Jezus het over heeft? We leven immers in een wereld waar de Heer, na de zondeval, tegen Adam zei: ‘Zweten zul je voor je brood.’ (Genesis 3:19) Daardoor weten we hoe het is om te werken en lasten te dragen die veel te moeilijk lijken te dragen. Wanneer we dat althans alleen proberen te doen.

_Op sabbat 31 juli bespreken we met elkaar deze les._