---
title:  Verdieping
date:   30/07/2021
---

### ‘Kom naar Mij ...’

Matteüs 11:25-30

#### IJsbrekervraag

`Waar word je rustig van, en als je onrustig bent, wat kan hiervan dan de oorzaak zijn?`

#### Ik Verken

Jezus zegt in deze verzen, dat Hij echte rust zal geven aan wie naar Hem komt en zijn juk op zich neemt. Hij kan als geen ander die rust geven, omdat Hij zachtmoedig en nederig is, en het juk dat Hij te dragen geeft, zacht is. De last die Hij je geeft is licht in vergelijking met de lasten die je jezelf kunt opleggen, of met de lasten waar anderen je mee kunnen beladen. Wie bereid is van Jezus dingen te leren, zal hoe dan ook opleven, ook als er sprake is van moeilijke levensomstandigheden.

#### Ik Bestudeer

Het is opmerkelijk dat Jezus in Matteüs 11:28 ‘Kom naar Mij’ zegt tegen mensen die al in zijn buurt zijn. Ze waren toch immers al bij Hem?

`Wat zou Hij met dit ‘naar Hem komen’ bedoeld hebben, als je dit vers vergelijkt met Jesaja 55:3; Jeremia 2:31; 3:22; Lucas 6:47; Johannes 6:45; 64-65?`

`Op welke manier is het verhaal in Lucas 10:38-42 een illustratie van het wel en niet ‘naar Jezus komen’?`

Jezus wist dat mensen ‘onder lasten gebukt gaan’.

`Om welke last gaat het in Matteüs 23:4?`

`Welke last hoeven we als gelovige beslist niet te dragen, getuige Hebreeën 12:1?`

De rust waar Matteüs 11:28-29 naar verwijst met de woorden anapausoo en anapausin is een rust waarin nieuwe levenslust hervonden wordt. Het voorvoegsel ana betekent letterlijk ‘omhoog’. Degene die deze anapausis ervaart, leeft op en knapt op (vgl. Marcis 6:31; 1 Korintiërs 16:18; 2 Korintiërs 7:13; Filippenzen 1:7,20; Openbaring 14:13). In Lucas 12:19 gaat het over een bedrieglijke vorm van rust.

`Lees Lucas 12:16-20. Hoe probeerde de man in deze gelijkenis in zijn leven rust te vinden, en wat leverde dat hem op?`

De bron van echte rust is Jezus Christus. Het juk dat Hij ons voorhoudt is hoe Hij leefde en het onderwijs dat Hij ons heeft nagelaten. Hij nodigt ons uit Hem na te volgen, en zijn wijsheden tot ons te nemen.

`Wat zegt Kolossenzen 2:3 over Christus?`

`Een belangrijk deel van Jezus’ onderwijs is te vinden in de Bergrede in Matteüs 5-7. Hoe interpreteer je Matteüs 5:17-19?`

`Wat staat er over Gods geboden in 1 Johannes 5:3?`

Onder een juk werden in de dagen van Jezus twee koeien gespannen. In Matteüs 11:29 staat letterlijk: ‘Neemt mijn juk op jullie’.

`Wat kunnen we hieruit afleiden?`

`1 Korintiërs 12:12-27 Wat wordt hier aan ons duidelijk gemaakt?`

#### Ik Pas Toe

In de omgang met Jezus kunnen we telkens weer de kracht ontvangen onze levensweg voort te zetten, ongeacht de omstandigheden.

`Hoe ervaar je Gods kracht in jouw leven, of vind je God juist een belemmering om het maximale uit je leven te halen?`

Jezus wil jou en mij ook verlossen van een krampachtige gerichtheid op onszelf. De Tien Geboden (Exodus 20:2-17 en Deuteronomium 5:6-21) zijn daarbij een middel, dat ons helpt onze ogen te openen voor God en elkaar.

`Wat vind je van de Tien Geboden? Vind je ze gemakkelijk toepasbaar? Waarom wel, of waarom niet?`

Soms nemen mensen een sabbatsjaar, waarin ze een jaar lang niet werken.

`Hoe kijk je daar tegenaan?`

`Hoe zou jij een sabbatsjaar op zo’n manier invullen, dat je er als herboren weer uit komt? Werk (ook in de kerk!) kan als een loden last worden ervaren.`

`Hoe kunnen we als gemeenteleden elkaars lasten verzwaren of juist verlichten?`

#### Ik bid …

Heer, ik erken dat ik niet altijd goed omga met de onrust die in mij leeft. Help mij, wanneer dat nodig is, aan U te vragen wat ik er zelf aan kan doen. Wilt U voor mij doen waartoe ikzelf niet in staat ben. Leer mij te vertrouwen op uw liefde voor mij. Amen.
