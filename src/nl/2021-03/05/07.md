---
title:  Verdere studie
date:   30/07/2021
---

‘Als je je werk moeilijk vindt, als je klaagt over moeilijkheden en beproevingen, als je zegt dat je geen kracht hebt om verleiding te weerstaan, dat je je ongeduld niet kunt overwinnen en dat het christelijk leven een zware klus is, wees er dan zeker van dat je dan niet het juk van Christus draagt. Je draagt het juk van een andere meester.’ (Ellen White, Child Guidance, p. 267)

‘Er is voortdurende waakzaamheid en oprechte, liefdevolle toewijding nodig, maar deze zullen van nature komen wanneer de ziel zich door het geloof vastklampt aan de kracht van God. We kunnen zelf niets doen, maar dan ook helemaal niets, om ons bij God aan te bevelen. We moeten helemaal niet op onszelf of onze goede werken vertrouwen. Als we als dwalende, zondige wezens tot Christus komen, dan zullen we rust vinden in zijn liefde. God zal iedereen aanvaarden die tot Hem komt en volledig vertrouwt op de verdiensten van een gekruisigde Heiland. Er ontstaat liefde in het hart. Er is misschien geen sprake van een gevoel van extase, maar er is een blijvend, vredig vertrouwen. Elke last is licht; want het juk dat Christus oplegt, is zacht. Plicht wordt een genot, en een opoffering een plezier. Het pad dat voorheen in duisternis leek te zijn gehuld, wordt helder door de stralen van de zon der gerechtigheid. Dit is wandelen in het licht zoals Christus in het licht is.’ (Ellen White, Faith and Works, pp. 38-39)

`Galaten 6:2 Waar worden we hier op gewezen?`

**Gespreksvragen**

`Herinner je je het moment tijdens je wandeling met Jezus dat jij je uiteindelijk overgaf? Deel dit moment in de groep en richt de aandacht vooral op de reden waarom je je overgaf.`

`Bestudeer het gebed van Jezus in Matteüs 11:25-27 en bespreek in de groep hoe we kennis verwerven van Gods genade. Waarom verbergt God het heilsplan (‘deze dingen’) voor de wijzen en verstandigen en openbaart hij ze aan baby’s?`

`Hoe kunnen we op een praktische manier die mensen om ons heen helpen om bij Jezus te komen en rust te vinden die met hun lasten worstelen,?`

` Sta meer stil bij dit idee van ‘zachtmoedig en nederig van hart’ zijn. Is dat niet slecht voor iemands zelfrespect? Moeten we niet een goed gevoel over onszelf hebben, vooral iemand die toch al worstelt met twijfels aan zichzelf? Hoe moet het kruis, en waar dat voor staat, ons helpen te begrijpen wat Jezus bedoelt met ‘zachtmoedig en nederig’ zijn? Dat wil zeggen: waarom zijn zachtmoedigheid en nederigheid met het oog op het kruis de enige echt passende houdingen die je kunt aannemen?`