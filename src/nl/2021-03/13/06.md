---
title:  De Heer is uw vreugde
date:   23/09/2021
---

Een van de meest gebruikte apps op onze smartphones is Google Maps. De meesten van ons kunnen zich niet herinneren wat we deden voordat we op GPS-gebaseerde kaarten op onze telefoons hadden. We zijn misschien zenuwachtig op weg naar een plaats waar we nog nooit zijn geweest, maar met Google Maps kunnen we er vol vertrouwen op uittrekken en onze weg vinden in elke vreemde stad. Is dit vertrouwen illustratief wat betreft het soort rust dat God ons wil geven met zijn profetische tijdschema? Soms voeren we echter het verkeerde adres in onze apps in, of we negeren de instructies omdat we denken dat we een kortere weg kennen. In beide gevallen kunnen we ergens terechtkomen waar we niet naartoe wilden gaan en we verkeren al helemaal niet in een rustige gemoedstoestand.

`Lees Filippenzen 4:4-7. Wat zegt Paulus hier tegen ons over hoe we ware rust, ware vrede, kunnen vinden, zelfs als we in een gekwelde en van pijn doortrokken wereld leven?`

In deze passage zegt Paulus niet dat je je altijd moet verheugen over alle beproevingen waarmee je te maken hebt. Hij zegt wel: ‘wees altijd verheugd’. Ongeacht onze huidige situatie kunnen we ons in Hem verheugen en vrede hebben voor onze vermoeide zielen. Dat staat los van welke beproevingen we ook doormaken, zolang we God, zijn goedheid, liefde en offer aan het kruis voor ons maar in gedachten houden. De toon van de teksten alleen al straalt rust, vrede en een allesoverstijgende hoop uit op iets buiten deze wereld. Probeer je voor te stellen wat voor rust we innerlijk zouden hebben als we inderdaad ‘over niets bezorgd zijn’. Dit lijkt nauwelijks realistisch voor iemand in deze wereld. Paulus had ook de nodige zorgen. We kunnen herhalen dat we een liefhebbende God hebben die de controle heeft, die ons redt en in zijn koninkrijk brengt. Dat zal ons zeker helpen de dingen waar we ons zorgen over maken in het juiste perspectief te plaatsen. ‘De Heer is nabij’? Dat wil zeggen dat Hij altijd dicht bij ons is. Zodra we onze ogen sluiten en rusten in de slaap van de dood, is het volgende dat we weten de terugkeer van Christus.

Het lijdt geen twijfel dat het leven vol spanningen, beproevingen en strijd is. Niemand ontsnapt daaraan. Dat gold ook zeker niet voor de apostel Paulus (zie 2 Korintiërs 11). Desalniettemin wil hij ons vertellen dat met alles wat we nu hebben te verdragen, we ons kunnen verheugen in wat we in Christus hebben ontvangen en dat we ook nu innerlijke rust kunnen vinden.

`Lees Filippenzen 4:4-7 opnieuw. Hoe kun je deze prachtige woorden toepassen op je ervaring op dit moment gezien alle beproevingen en ellende waarmee je te maken hebt?`

`Filippenzen 4:4-7 – Hoe kunnen we ware rust en ware vrede vinden`
