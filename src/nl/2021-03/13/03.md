---
title:  Het aftellen
date:   20/09/2021
---

Op de Olijfberg geeft Jezus antwoord op de vragen van zijn leerlingen en schilderde de grote lijnen van de geschiedenis: ‘wanneer zal dat allemaal gebeuren en aan welk teken kunnen we uw komst en de voltooiing van deze wereld herkennen?’ (Matteüs 24:3) Deze beroemde preek van Jezus beslaat de ononderbroken, historische tijdlijn van zijn tijd tot zijn tweede komst en daarna. Jezus gaf zijn volk door de eeuwen heen een ruwe schets van het goddelijke schema wat betreft eindtijdprofetieën. Zo zijn degenen die in de tijd van het einde leven, voorbereid op de ultieme gebeurtenis. Hij wilde dat we vol vertrouwen in zijn liefde konden rusten, zelfs als alles om ons heen uiteen valt. Adventisten kennen Daniëls beschrijving van ‘Het zal een tijd van verdrukking zijn, zoals er niet geweest is sinds er volken bestaan. In die tijd zal je volk worden gered: allen die in het boek zijn opgetekend.’ (Daniël 12:1) Jezus wil dat we voorbereid zijn op deze gebeurtenis, die voorafgaat aan zijn wederkomst.

`Lees Matteüs 24:4-8,23-31. Hoe zal zijn komst eruit zien? Hoe kunnen we voorkomen dat we worden misleid?`

Jezus’ komst zal een letterlijke gebeurtenis zijn aan het einde der tijden. Gezien de aandacht die er in Jezus’ preken en in de profetie wordt gegeven aan zijn terugkeer, is dit iets groots. De laatste keer dat er een wereldwijde gebeurtenis plaatsvond die tot zo’n geweldige climax leidde, waren er slechts acht mensen klaar voor over de hele wereld. Jezus vergelijkt het onverwachte van de wederkomst met de zondvloed. Niemand kent de dag of het uur van de wederkomst. God heeft ons wel door de profetie de mogelijkheid gegeven tot aftellen door wat we zien gebeuren in de wereld om ons heen. (Matteüs 24:36-39)

`Lees Matteüs 24:9-14. Welke rol hebben wij gekregen in dit profetische drama.`

In dit kosmische conflict zijn we meer dan alleen toeschouwers. We nemen actief deel aan de verspreiding van het evangelie tot aan de uiteinden van de wereld. Dat betekent dat ook wij zullen worden vervolgd.

` Wat betekent ‘standhouden tot het einde’? Hoe doen we dat? Welke keuzes moeten we elke dag maken om niet af te vallen, zoals velen hebben gedaan of nog zullen doen?`

`Matteüs 24:4-8,23-31 – Hoe zal zijn komst eruit zien en hoe kunnen we voorkomen dat we worden misleid?`