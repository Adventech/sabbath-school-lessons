---
title:  De ultieme rust
date:   18/09/2021
---

### Lezen 
Openbaring 1:9-19; 14:6-12; Matteüs 24:4-8,23-31; Hebreeën 11:13-16; Filippenzen 4:4-6

> <p>Kerntekst</p> 
> ‘Maar het is zoals geschreven staat: “Wat het oog niet heeft gezien en het oor niet heeft gehoord, wat in geen mensenhart is opgekomen, dat heeft God bestemd voor wie Hem liefheeft.”’ 1 Korintiërs 2:9

Heb je ooit het gevoel gehad dat je midden in een grote strijd zat, een soort worsteling tussen goed en kwaad? Velen hebben deze realiteit aangevoeld, zelfs seculiere mensen. Wij voelen ons zo omdat het gewoon waar is. We zijn verwikkeld in een grote strijd tussen goed en kwaad, tussen Christus (het goede) en zijn tegenstander (het kwade). Het leven speelt zich dus ook echt op twee niveaus af. De grote strijd tussen Christus en de tegenstander vindt plaats op een schaal die de hele wereld omvat. In feite vindt die strijd zelfs plaats op een kosmisch niveau, want die strijd begon in de hemel.1 Door de verwarring die de gebeurtenissen veroorzaken, kunnen we gemakkelijk het grote plaatje van Gods ontsnappingsplan voor deze wereld uit het oog verliezen. Oorlogen, politieke onrust en natuurrampen kunnen ons vastpinnen in een staat van hulpeloosheid. Gods leiding door het profetisch woord kan ons helpen het grote plaatje voor ogen te houden van waar we heen gaan en hoe we daar zullen komen.

De grote strijd speelt zich ook af op een veel persoonlijker niveau. Een ieder van ons wordt in het dagelijks leven, individueel geconfronteerd met uitdagingen in het geloof. Als we niet meer in leven zijn bij de tweede komst van Jezus, dan moeten we ook de dood onder ogen zien. Deze week kijken we hoe we in Jezus rust kunnen vinden in het licht van wereldwijde onrust en onrust wat betreft onze eigen persoonlijke toekomst. Dat laatste is in ieder geval op korte termijn ook onbekend. Op de lange termijn ziet dat er inderdaad veelbelovend uit!

_Op sabbat 25 september bespreken we met elkaar deze les._ enter>
