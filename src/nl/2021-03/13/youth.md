---
title:  Jongerenles
date:   24/09/2021
---

### De ultieme rust

#### Opdracht van de vorige week

`Hoe probeer jij iemand tot inkeer te brengen? `

#### Lees samen

Hebreeën 11:13-16

#### Ijsbrekervraag

`Welke personen in je leven kun je blindelings vertrouwen?`

#### Inspiratie

‘Abraham gehoorzaamde. Hij ging weg uit zijn land, zonder dat hij wist waar hij terecht zou komen.’ (Hebreeën 11:8, BGT.)

#### Behandel de tekst

De Bijbel is verweven met de geschiedenis van de mensheid. Vanaf de schepping tot en met de wederkomst is God in ons leven aanwezig. Hij is het begin en het einde. In Bijbelse woorden heet dat de ‘Alpha en de Omega’ (eerste en laatste letter van het Griekse alfabet). Met God begon de menselijke geschiedenis en Hij zal deze ook afronden. En in de tijd daartussen hebben onze keuzes invloed op zowel ons eigen leven, als op dat van anderen. Ook de keuzes van mensen uit het verleden hebben effect op dat van ons. Wij leren van de keuzes die anderen hebben gemaakt en de daden die mensen hebben verricht. Dat geldt ook voor de geloofshelden die in Hebreeën 11 worden beschreven. Het Hebreeuwse woord voor geloof is emoenah (Waar ons 'amen' van is afgeleid.), wat zoveel betekent als ‘geloofsvertrouwen’. Het gaat om een geloof dat doordrenkt is van vertrouwen op God, en de mens aanzet tot het doen van het goede en het maken van de juiste keuzes. Dit vertrouwen in God brengt ons ultieme rust.

#### Gespreksvragen naar aanleiding van de tekst

`Op wie bleven de drie aartsvaders vertrouwen? Wat kregen zij niet ondanks hun geloof? (Hebreeën 11:13) Wat maak je hieruit op?`

`Waarom noemden Abraham, Izaäk en Jakob zichzelf vreemdelingen? (verzen 13-14)`

`Zou jij jezelf een ‘vreemdeling op aarde’ noemen? Waarom wel/niet?`

`Naar welk ‘vaderland’ keken de drie aartsvaders reikhalzend uit? (verzen 15-16) Deel jij dit verlangen? Waarom wel/niet?`

#### Opdracht

`Wat gebeurt er wanneer je leeft vanuit vertrouwen? Hoe kan gebed hier bij helpen?`
