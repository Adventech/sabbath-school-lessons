---
title:  Rust in vrede
date:   22/09/2021
---

Christenen wachten al eeuwen op de terugkeer van Christus. Het is echt het hoogtepunt van onze hoop. Dat is het niet alleen van ons, maar het is de hoop van al Gods getrouwen door de hele geschiedenis heen.

`Lees Hebreeën 11:13-16. Welke grote belofte is er ook voor ons en niet alleen voor de mensen van weleer? `

In veel opzichten hebben deze verzen geen betekenis als de gewone en populaire versie waar is wat betreft wat er gebeurt als we sterven. Waar gaat het om in deze passage? Wie zijn deze mensen die ‘wat hun beloofd was geen werkelijkheid zagen worden’? Ze zijn dood en zogenaamd met Jezus in de hemel terwijl ze genieten van hun grote beloning. Toen Billy Graham bijvoorbeeld stierf, hoorden we keer op keer dat hij nu met Jezus in de hemel was. Er zit ook een ironie in deze opvatting, want als iemand sterft, horen we vaak: ‘rust in vrede.’ Wat is hier aan de hand? Rusten zulke mensen in vrede, of doen ze in de hemel wat ze zouden moeten doen, zoals kijken naar al het ‘plezier’ hier beneden?

`Lees Johannes 11:11. Hoe beschrijft Jezus de dood?`

In feite is het idee van ‘rust in vrede’ wel de waarheid over wat er gebeurt bij de dood. Waar of niet waar? De doden zijn echt in rust. ‘Voor de gelovige is de dood slechts van geringe betekenis. Christus spreekt erover alsof het slechts een ogenblik is. “Indien iemand mijn woord bewaard heeft, hij zal de dood in eeuwigheid niet aanschouwen”, “hij zal de dood in eeuwigheid niet smaken.” Voor de christen is de dood slechts een slaap, een moment van stilte en duisternis. Het leven is met Christus verborgen in God, en “wanneer Christus verschijnt, die ons leven is, dan zult ook gij met Hem verschijnen in heerlijkheid”. (Johannes 8:51-52; Kolossenzen 3:4)’ (Ellen White, De wens der eeuwen, p. 656)

Jezus vergelijkt de toestand waarin iemand verkeert tussen de dood en de opstandingsmorgen met een onbewuste slaap. Hij benadrukt ook dat zowel de geredden als de verlorenen hun beloning zullen ontvangen na de opstanding (Johannes 11:11,14; 5:28-29). Hij benadrukte de noodzaak om voorbereid te zijn op de dood, wanneer die maar komt.

`Welke troost put jij uit de wetenschap dat jouw overleden dierbaren nu inderdaad rusten?`

`Hebreeën 11:13-16 – Welke grote belofte is er ook voor ons en niet alleen voor de mensen van weleer?`
