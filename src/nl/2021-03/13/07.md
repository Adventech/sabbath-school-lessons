---
title:  Verdere studie
date:   24/09/2021
---

‘We verlangen allemaal direct antwoord op onze gebeden en we komen in de verleiding ontmoedigd te raken als het antwoord te laat is of in een onverwachte vorm tot ons komt. God is te wijs en te goed om onze gebeden altijd precies op dat moment en op die manier te beantwoorden die wij wensen. Hij zal meer en betere dingen voor ons doen dan al onze wensen te vervullen. Omdat we zijn wijsheid en liefde kunnen vertrouwen, moeten we Hem niet vragen toe te geven aan onze wensen. We moeten bezig zijn met zijn doel en proberen dat te bereiken. Onze verlangens en interesses zouden verloren moeten gaan in zijn wil.’ ( Ellen White, Gospel Workers, p. 219)

‘Het zal nog maar een korte tijd duren voordat Jezus zal komen om zijn kinderen te redden. Dan legt Hij ook de laatste hand aan zijn doel om onsterfelijkheid te geven ... De graven zullen open gaan en de doden komen overwinnend tevoorschijn en roepen uit: ‘Dood, waar is je overwinning? Dood, waar is je angel?’ Onze geliefden die in Jezus slapen, zullen te voorschijn komen en zij zullen dan bekleed worden met onsterfelijkheid.’ (Ellen White, Counsels on Stewardship, p. 350)

`Johannes 11:11 Hoe beschrijft Jezus de dood?`

**Gespreksvragen**

`Denk na over de realiteit van de grote strijd. Hoe zie je dat die zich afspeelt in de wereld? Hoe zit het met je eigen leven? Het is heel echt, nietwaar? In feite is het reëler dan veel mensen denken, omdat velen niet in een letterlijke duivel geloven. Waarom is het begrijpen van de realiteit van de grote strijd zo belangrijk om ons te helpen de toestand van onze wereld te begrijpen? Waarom is het zo geruststellend om te begrijpen hoe deze grote strijd eindigt?`

`Profetie kan ons afleiden als we proberen verder te gaan dan wat duidelijk is geopenbaard. Hoe vaak zijn gemeenteleden in de problemen gekomen omdat ze voorspellingen hebben gedaan die niet zijn uitgekomen of geloofden ze de voorspellingen van anderen? Hoe kunnen we onszelf beschermen om niet in een dergelijke valstrik te trappen?`

`Bespreek Openbaring 14:9-11 met elkaar in de gespreksgroep en sta stil bij hen die geen rust hebben omdat zij het beest aanbidden en zijn beeld. Wat betekent dat?`

`Een controversieel onderwerp in de kerk heeft te maken met welke rol we wel of niet hebben wat betreft het moment waarop de wederkomst van Christus plaatsvindt. Waarom is het nog steeds erg belangrijk dat we een actieve rol spelen bij het verspreiden van de boodschap van zijn terugkeer naar de wereld, los van welk standpunt je inneemt in dat vraagstuk?`