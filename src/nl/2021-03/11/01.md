---
title:  Verlangen naar meer
date:   04/09/2021
---

### Lezen 
1 Korintiërs 10:1-11; Leviticus 4:32-35; Johannes 1:29; Hebreeën 4:1-11; Psalm 95:8-11

> <p>Kerntekst</p> 
> ‘Dit alles strekt ons tot voorbeeld: wij moeten niet uit zijn op het kwade, zoals zij.’ 1 Korintiërs 10:6

Het Queens Museum of Art in New York in de Verenigde Staten, herbergt ‘s werelds grootste architectonische model van een stad. Alle gebouwen van New York maken er deel van uit. Op een schaal van 1:1200 (waarbij 2,5 cm of 1 inch overeenkomt met 33 meter of 100 voet) neemt het bijna 870 vierkante meter in beslag. Het werd oorspronkelijk voltooid in 1964 door 100 ambachtslieden die meer dan drie jaar hadden gewerkt om het project te voltooien. Het is bijgewerkt naar New York zoals het was in de jaren negentig. Het weerspiegelt dus niet het stadsbeeld van 2021. Het is een verbazingwekkend complexe en gedetailleerde kopie van het origineel.

Uiteindelijk is het echter toch niet meer dan dat: een kopie, een model, een weergave van iets grootser, groter, dieper en veel complexer dan het model zelf. Dat geldt eigenlijk voor alle modellen. Ze zijn niet het origineel, maar functioneren alleen als symbolen van de 11 originelen. Een model helpt ons om de essentie van het origineel te vatten, maar het kan het origineel nooit vervangen. Het is er om mensen te helpen beter te begrijpen waar het in het origineel om gaat. De Bijbel zelf staat vol met miniatuurmodellen van activiteiten en instellingen die allemaal verwijzen naar grotere, hemelse realiteiten. Hebreeën 4 helpt ons inzicht te krijgen in een van deze realiteiten en wel met betrekking tot de Bijbelse vraag aangaande rust.

_Op sabbat 11 september bespreken we met elkaar deze les._ 