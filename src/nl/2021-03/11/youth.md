---
title:  Jongerenles
date:   10/09/2021
---

### Verlangen naar meer

#### Opdracht van de vorige week

`Wat doe jij wel en wat niet op sabbat en waarom?`

#### Lees samen

Hebreeën 4:1-11

#### Ijsbrekervraag

`Wat is jouw favoriete manier om van de sabbatmiddag te genieten?`

#### Inspiratie

‘Wij horen bij Jezus, de Zoon van God. Dat geloven we, en daar moeten we aan vasthouden.’ (Handelingen 4:14a, BGT.)

#### Behandel de tekst

Denken we bij brieven aan de Efeziërs, de Korintiërs en de Filippenzen aan concrete doelgroepen (christenen woonachtig in respectievelijk Efeze, Korinte en Filippi) , bij de brief aan de Hebreeën is dat minder duidelijk. Wie zijn dat en waar wonen ze? Dat is niet duidelijk. Wel kunnen we aan christenen van Joodse afkomst denken. Het volk Israël werd immers van oudsher met ‘Hebreeën’ aangeduid. Bovendien komen er in deze brief veel Joodse gebruiken aan de orde en wordt er regelmatig uit het Oude Testament geciteerd. Uit de brief blijkt dat een deel van de beoogde lezers ontmoedigd is en dreigt het christelijk geloof te verliezen. Sommige van hen gaan niet meer naar de kerk (10:25). Anderen beginnen juist weer meer interesse voor het jodendom te krijgen. De schrijver wil voorkomen dat zij het christelijk geloof kwijt raken. Hij probeert duidelijk te maken dat Jezus de vervulling is van beloften die God heeft aangekondigd via het Oude Testament. In Hem is een nieuw tijdperk aangebroken. Jezus heeft immers met zijn dood de zonden voorgoed weggenomen. Door Hem zijn we gered en hebben wij toekomstperspectief.

#### Gespreksvragen naar aanleiding van de tekst

`Wat betekent ‘Gods rust binnengaan’ (NBV) in de context van deze brief? (Hebreeën 4:1; vgl. 3:18-19) En wat betekent het dat dit nog steeds van kracht is? Hoe heeft dat betrekking op ons? (verzen 1-3)`

`Waarom kon de eerste groep Israëlieten die door God uit slavernij werd bevrijd toch niet het beloofde land binnengaan? (verzen 1 en 6) Wat is dus essentieel om die rust van God te mogen binnengaan? Waarom?`

`Wanneer is ‘vandaag’? (verzen 7-9)`

`Aan de hand waarvan illustreert de schrijver deze rust? (vers 4)`

`Wanneer ontvang je die rust? (verzen 10-11)`

#### Opdracht

`Hoe krijg jij deel aan Gods rust?` 
