---
title:  Een hemelse stad veroveren
date:   09/09/2021
---

De logische ontwikkeling van de sleutelideeën in Hebreeën 4 wordt vooral duidelijk wanneer je de verzen 8-11 leest. Jozua zorgde niet voor rust voor Israël. Aangezien God geen leugenaar is, moet er nog een ‘rust’ zijn die overblijft voor het volk van God. Deze groep bestaat niet uitsluitend uit Joodse gelovigen. Daar horen al de mensen bij die Jezus als hun persoonlijke Verlosser hebben aanvaard.

`Lees Galaten 3:26-29. Let op de kenmerken van Gods verbondsvolk na het kruis. Wat betekent het dat er geen Jood of Griek is, geen slaaf of vrije man, geen man of vrouw in het verband waarin Paulus dit schrijft?`

11 Een hemelse stad veroveren De logische ontwikkeling van de sleutelideeën in Hebreeën 4 wordt vooral duidelijk wanneer je de verzen 8-11 leest. Jozua zorgde niet voor rust voor Israël. Aangezien God geen leugenaar is, moet er nog een ‘rust’ zijn die overblijft voor het volk van God. Deze groep bestaat niet uitsluitend uit Joodse gelovigen. Daar horen al de mensen bij die Jezus als hun persoonlijke Verlosser hebben aanvaard. Lees Galaten 3:26-29. Let op de kenmerken van Gods verbondsvolk na het kruis. Wat betekent het dat er geen Jood of Griek is, geen slaaf of vrije man, geen man of vrouw in het verband waarin Paulus dit schrijft? Soms is Hebreeën 4 gebruikt om de viering van de sabbat op de zevende dag mee te benadrukken. Anderen hebben het juist gebruikt om de geldigheid van deze sabbatsrust aan te vechten, met het oog op het feit dat er nog een rust is die zal komen aan het einde der tijden. Geen van beide standpunten doen de Bijbelse tekst recht. In plaats daarvan wijst de tekst erop dat de aandacht op Gods speciale rust aan het einde der tijden al sinds de schepping aanwezig is. De viering van de sabbatsrust is een klein, wekelijks terugkerend voorproefje van die rust die eenmaal komt. Joden beschouwden de sabbat als een kleine voorloper van de ‘olam haba’ (‘de wereld die komt’).

De rust van de sabbat die overblijft voor het volk van God is er in navolging van Gods rust op de eerste sabbat in de geschiedenis van de aarde. Die rust houdt in dat we kunnen stoppen met onze eigen inzet en erop kunnen vertrouwen dat Hij zijn belofte nakomt van verlossing voor ons.

In tegenstelling tot de argumenten van sommige uitleggers, ondersteunt het verband van deze tekst de suggestie niet dat het sabbatsgebod in vervulling ging in de rust van de redding die Christus bracht, waardoor het voor christenen niet nodig was om dat gebod te gehoorzamen. De ultieme rust die ons is beloofd door wat Christus voor ons had gedaan, is geen vervanging van de Bijbelse sabbat op de zevende dag. Het versterkt dat gebod juist. We leven in een wereld waarin veel waardering is voor mensen die zichzelf omhoog werken, die hard werken en doorzetters zijn. Het rusten in Jezus en erop vertrouwen dat zijn genade voldoende is om ons te redden en te veranderen gaat regelrecht in tegen de cultuur.

`Hoe kun je anderen helpen rust te vinden in Jezus als ze denken dat hun zonden te groot zijn geweest, dat hun hart niet kan worden veranderd en dat zij echt hopeloze gevallen zijn? Welke Bijbelse verwijzing zou je met hen willen delen? `

`Galaten 3:26-29 Wat betekent dit voor mij?`