---
title:  Het ‘voorbeeld’ van rust
date:   07/09/2021
---

Naast de voorbeelden die we al hebben bekeken, kan dit idee van typen en symbolen ook van toepassing zijn op het Bijbelse idee van rust. We kijken daartoe naar het nieuwtestamentische boek Hebreeën.

`Lees Hebreeën 4:1-11. Waar verwijst de belofte naar die nog steeds van kracht is wat betreft het binnengaan in zijn rust? Hoe biedt Israëls ervaring tijdens de Exodus en de omzwervingen door de woestijn daarop aanvullend inzicht?`

Het thema doorzettingsvermogen en trouw is hier erg belangrijk. We hebben het wel over de sabbat op de zevende dag, maar de meeste aandacht in deze verzen (en het gedeelte dat daaraan voorafgaat) gaat in feite uit naar een oproep aan Gods volk om het geloof te bewaren. Dat wil zeggen dat ze trouw blijven aan de Heer en aan het evangelie. Deze teksten herinneren de lezer eraan de lessen aangaande Gods leiding, die zijn geleerd in het verleden, serieus te nemen, ‘en zo voorkomen dat ook maar iemand dit voorbeeld van ongehoorzaamheid volgt en te gronde gaat.’ Let op, dit is een kans! De tekst gaat verder met zeggen dat Israël het goede nieuws ook heeft gehoord. Het woord was voor hen niet heilzaam. In plaats van dat hun geloof werd versterkt door vertrouwen en gehoorzaamheid, kozen ze voor rebellie (Vergelijk Hebreeën 3:7-15). Daardoor hebben ze nooit de rust ervaren die God hun wilde geven. Vers 3 wijst op de nauwe relatie tussen geloof en rust. We kunnen zijn rust alleen binnengaan als we Hem geloven en vertrouwen die rust heeft beloofd en die deze belofte kan nakomen. Dat is natuurlijk Jezus Christus.

`Lees Hebreeën 4:2-3. Wat was het grootste probleem met de mensen die hier worden genoemd? Welke les kunnen wij trekken uit de woorden ’ons is het goede nieuws verkondigd’?`

De vroege christelijke gemeenschap aanvaardde Gods eerdere openbaring (wat wij het ‘Oude Testament’ noemen) en geloofde dat Jezus Christus als het lam van God het offer was voor hun zonden. Door te geloven in het offer, konden ze verlossing ervaren in Jezus en de rust die ons in Hem wordt aangeboden.

`Hoe kan begrip van wat het betekent om gered te worden door het bloed van Jezus ons helpen die rust binnen te gaan die we in Jezus kunnen hebben, wetend dat we gered zijn door genade en niet door werken?`

`Hebreeën 4:1-11 Welke belofte is nog steeds van kracht?` 
