---
title:  Verdere studie
date:   10/09/2021
---

‘We zijn niet altijd bereid om met onze beproevingen en moeilijkheden tot Jezus te komen. Soms storten we ons hart uit voor andere mensen en vertellen we onze ellende aan degenen die ons niet kunnen helpen. We verzuimen alles toe te vertrouwen aan Jezus, die wel in staat is verandering te brengen in die treurige weg door ons naar paden van vreugde en vrede te leiden. Zelfverloochening en zelfopoffering schrijven de eer van de overwinning toe aan het kruis. De beloften van God zijn zeer kostbaar. We moeten zijn woord bestuderen als we zijn wil willen kennen. Door de geïnspireerde woorden zorgvuldig te bestuderen, en daar in de praktijk ook gehoorzaam aan te zijn, zullen onze voeten op het rechte pad gaan. Dan kunnen we wandelen zonder te struikelen. Was het maar zo dat iedereen, predikanten en het volk, hun lasten en verwarring bij Jezus zouden neerleggen. Hij wacht erop ze te ontvangen en hun vrede en rust te geven! Hij zal degenen die hun vertrouwen op Hem stellen nooit in de steek laten.’ (Ellen White, The Signs of the Times, 17-03-1887, p.161) ‘Kunnen jullie, beste jongelui, met vreugdevolle hoop en verwachting uitkijken naar de tijd dat de Heer, jullie rechtvaardige Rechter, jullie naam zal belijden voor de Vader en voor de heilige engelen? De allerbeste voorbereiding op de tweede verschijning van Christus, is met een vast geloof te rusten in de redding die bij zijn eerste komst naar ons toe is gebracht. Jullie moeten in Christus geloven als jullie persoonlijke Redder.’ (Ellen White, Our High Calling, p. 368)

`Romeinen 5:11 Wat hebben we aan onze Heer Jezus Christus te danken?`

**Gespreksvragen**

`Wat is er zo bijzonder aan de sabbat van de zevende dag dat het een voorbode is van Gods hemelse rust voor zijn volk? Dat wil zeggen: hoe geeft sabbatsrust ons een voorproefje van de eeuwigheid?`

`Verzoening betekent toenadering en verwijst naar de weg terug naar God. Denk eens aan deze belangrijke uitspraak: ‘En meer nog, dat wij God prijzen danken we aan onze Heer Jezus Christus, door wie we nu al met God zijn verzoend.’8 Stel dat iemand je vraagt: ‘Wat betekent het om met God verzoend te zijn, en welk verschil heeft deze verzoening in je leven gemaakt’? Welk antwoord zou je geven?`

`Hoe kunnen we voorkomen dat we in ons christelijke leven van bijzaken, hoofdzaken maken? Wat zorgt er voor dat we onze aandacht blijven richten op het grote geheel dat ons in Gods Woord wordt aangeboden?`

`Denk nog eens na over alle fouten en het gebrek aan geloof van Israël in de woestijn. De details van hun uitdagingen verschillen van die van ons. Wij dwalen bijvoorbeeld niet door een uitgestrekte woestijn. Welke gemeenschappelijke principes zijn er echter wel degelijk? Hoe kunnen we in onze eigen christelijke wandel geconfronteerd worden met dezelfde uitdagingen als zij? Wat kunnen we leren van hun fouten?`