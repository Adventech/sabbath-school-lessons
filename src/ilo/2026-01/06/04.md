---
title:  Dagiti Bambanag a Napateg
date:   03/02/2026
---

Kas naipakita iti adal idi kalman, dagiti bambanag nga immun-una a namagbalin ken Pablo a napasindayag ket kinaagpaysoanna ket lapped iti pammati agsipud ta isu iti nangbulsek kenkuana iti pannakasapulna ken Cristo. Ni Pablo aramatenna ti pagsasao ti komersio, ti ganansya ken pukaw, a mangiladawan iti naespirituan a listaanna sakbay ti pammati. Nupay ditay kayat a panunoten unay iti maipapan dayta, isuamin a tattao ket addaan iti “naespirituan a listaan.” Iti napalabas, ti listaan ni Pablo ket narukod babaen kadagiti pateg ti tiempo ti kina Judio a saan ket di a dagiti pateg a naibatay iti Biblia a kas insuro ni Jesus.

Kalpasan ti pannakakombertir ni Pablo, ti naespirituan a listaan ket naiduma iti kita unay agsipud ta dagiti pagrukodan dagiti pategna ket nagbaliw a namimpinsan, manipud iti “currency” [kuarta] iti kina Judio a napan iti “currency” [kuarta] ti langit.

“Isu a bimmaba manipud langit ket mabalinna a saritaen ti langit, ken umiso unay nga iparangna dagiti bambanag nga isu a mangbukel iti kita ti kuarta [currency] ti langit, nga iti dayta nga indeppelna ti ladawan ken ti titolona. Ammona ti peggad a nakaikabilan dagita isu nga immay tapno mangitag-ay manipud iti pannakaipababa, ken tapno itan-okna iti maysa a lugar iti abayna a mismo iti tronona. Itudona ti peggadda iti panangipategda kadagiti awan serserbina ken napeggad a banag. Ikagkagumaanna nga iyadayo ti panunot manipud naindagaan nga agturong iti nailangitan, tapno ditay masayang ti tiempo, talento, ken gundaway, kadagiti banag nga awan pategna.”—Ellen G. White, in The Advent Review and Sabbath Herald, July 1, 1890.

Iti lubong ti immuna-a-siglo a kinaJudio, ni Pablo ket napardas unay iti panagpangatona agingga a, babaen iti panagbalinna a bulsek iti imatang ti nadayag a Jesus idiay dalan ti Damasco (Aramid 9), ti naespirituan a panagkitana ket naisimpa, ket nakakita isuna a nalawag unay.

`Ti Juan 9 ket ibagana ti istoria ti sabali a tao nga isu a bulsek ken kalpasanna nakitana ni Jesus a silalawag unay. Ni Jesus kinunana nga Isu immay ditoy lubong tapno “dagiti saan a macakita, macakitada, ket dagiti macakita, agbalinda a bulsec” (Juan 9:39). Kasano ngata a daytoy a principio ket mabalin a maipakat iti bukodmo a biag?`

Ania koma pay iti ad-adu a napatpateg ngem ti agnanayon a biag idiay langit ken iti baro a daga? Nupay kasta dagiti nailubongan a pateg ket bulsekenna dagiti adu iti daytoy a kinapaypayso. Adda iti maysa a nakaisigudan a panagsasalisal iti nagbaetan dagiti bambanag nga ipatpateg ditoy (kitaen ti Mateo 13:22; Lucas 4:5, 6; 1 Juan 2:16) ken dagiti bambanag nga ipatpateg ti Langit—ti panagbalin a kas ken Cristo ken dagiti karkararua a naisalakan.

`Ti lubong ket mabalin a bulsekennatayo kadagiti naespirituan a kinapudno ken ti napaypayso a napateg. Ania ti kangrunaan iti panamagtalinaed kadagiti matatayo a nakasentro no ania ti napudpudno a napateg?`