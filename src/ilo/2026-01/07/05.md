---
title:  Panunotenyo Dagitoy a Banbanag . . .
date:   11/02/2026
---

Ti talna a mangdaeg iti pannakaawat ket “aywanannanto dagiti puspusoyo ken dagiti panunotyo ken Cristo Jesus” (Filipos 4:7). Dagiti akin uneg a biagtayo ket kasapulanna ti pannakasalaknib. Makapangayangay unay, ti Filipos 4:7 ket agaramat iti maysa a pangngarig ti militar iti pannakaisilpu iti talna ti Dios. Ti verbo ti Griego a (phroureō) ket naaramat a mangiladawan iti maysa kuartel dagiti soldado a mangbanbantay iti maysa a ciudad manipud iti pannakaraut (2 Corinto 11:32; idilig iti Aramid 9:24).

Sabali pay a napateg unay a paset ti akin uneg a talna ket iramanna ti panagbiag a mayannatop iti pagayatan ti Dios. “Dackel a talna ti maadda cadagiti agayat iti lintegmo; ket awan cadacuada ti pacaitibcolanda” (Salmo 119:165).

`Basaen ti Filipos 4:8, 9. Ania dagiti masinunuo nga ar-aramid a naguyugoy?`

Ni Pablo iyammona ti Filipos 4:8, 9 iti “camaudiananna” ken maysa a listaan dagiti innem a naimbag a kababalin, sinaruno ti maysa a nalawag unay a pakadagdagupanda ken pammabileg a mangtulad iti ulidan ni Pablo. Daytoy pammabileg ti aglalaok a kultura ket mayataday unay iti uneg ti Griego-Roma a kasasaad ti Filipos, agraman dagiti dua a paganetgetna iti naimbag a kababalin ken ulidan. Nupay kasta, ti makapangayangay unay, ket ti sentro ket iti naimbag a kababalin a naibatay iti Biblia, nga isu a nalawag unay manipud iti pananglibtaw ni Pablo kadagiti uppat a kangrunaan a naimbag a kababalin dagiti Griego (kinamanakem, hustisya, panagteppel, ken bileg).

1. Napudno—saan a karkarna, ti listaan mangrugi iti kangrunaan a kababalin a naibatay iti Biblia, nga isu nga ipaganetget ni Jesus (“Pudno kunak . . .”) ken ti sibubukel a Baro a Testamento (kitaen, kas pangarigan, Aramid 26:25; Roma 1:18; 1 Corinto 13:6; 2 Corinto 4:2; Efeso 4:15; 1 Timoteo 3:15; Santiago 1:18; 1 Pedro 1:22; 1 Juan 2:21).
2. Nadayaw—ti sao ti Griego ket tudtudoenna ti maysa a personal a naimbag a kababalin (idilig iti dadduma a pannakaaramatna idiay 1 Timoteo 3:8, 11; Tito 2:2, nga idiay a naipatarus a kas “natakneng”).
3. Nalinteg—daytoy a naimbag a kababalin ket nailawlawag babaen iti kinalinteg ti kababalin ti Dios (idilig iti pannakaaramatna idiay Filipos 1:7).
4. Nadalus—panunot ken aramid nga agayus manipud iti makapalinteg a kinalinteg ti Dios a naawat babaen ti pammati (kitaen ti 1 Juan 3:3).
5. Macaay-ayo—kinapintas, makita iti parsua ti Dios.
6. Naimbag ti damagda—“naasi ken makaawis ken naparabur.”

Ni Pablo mangted iti dua pay a kualipikasyon, di la ket ta ti maysa a pagano a kaipapanan ket maited iti aniaman kadagitoy a naimbag a kababalin: “no adda aniaman a kinasingpet, ken no adda aniaman a kinadayaw” (Filipos 4:8), panunotentayo dagitoy nailangitan a naimbag a kababalin. Kalpasanna, tapno maikkat amin a duadua ken mabalin a di pannakaawat, ni Pablo ayabannatayo nga aramidentayo dagiti nasursuro, naawatan, nangngeg, ken nakitatayo manipud iti bukodna a pagulidanan (Filipos 4:9).