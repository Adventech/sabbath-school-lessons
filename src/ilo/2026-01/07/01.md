---
title:  Maysa a Nailangitan a Pannakipagili
date:   07/02/2026
---

### Basaen Agpaay iti Adal ita a Lawas
Filipos 3:17–4:23; 1 Corinto 15:42–44; Juan 14:27, Salmo 119:165; Job 1:21; 1 Timoteo 6:7.

> <p>Paset a Mayulo</p>
> “Dicay madanagan iti uray ania, no di ket cadagiti isu-amin, maipacaammo coma dagiti dawdawatyo iti Dios, gapu iti cararag ken araraw, agraman panagiaman” (Filipos 4:6).

Daytoy adal ita a lawas ket dagdagupenna ti adaltayo iti Filipos, ken dayta ket napno kadagiti napateg nga ad-adal ken sursuro agpaay iti inaldaw a panagbiag. Kas la adu kadagiti nangato a namoralan a kababalin a nangibagnos iti biag ni apostol Pablo ket masarakan kadagiti pangserra a bersikulo ti surat [epistulo]. Umasping kadagiti sursuro ni Jesus, nga isu a maisentro iti akin-uneg a tao, dagiti ibingay ni Pablo kadatayo ket palimed ida iti panagbiag iti maysa a naragsak a Nacristianoan a biag.

Uray pay no dagiti bambanag ket saanda a mapasamak iti wagas a kayattayo a pagbalinanda, nga isu a mapasamak nga ad-adda a masansan ngem iti kayattayo koma, saan a masapul nga agdanagtayo wenno makomikom wenno mauppapay. No di ket, adda dagiti principio a tumulong kadatayo a makasarak iti akin uneg a pigsa a mangsango kadagiti karit nga iyeg ti biag, ket iti kasta ket mabalintayo a mapadasan ti maysa a nasimpa ken agpaut a talna a ti Dios laeng iti makaited. Ti agdama ken ti masakbayan ket addada kadagiti im-imana, ken ipaayna isuamin a masapultayo.

Ti kapapatgan, saan a masapul nga ikabiltayo dagiti namnamatayo kadagiti naidagaan a sistema ti gobierno, nga isu a kanayon a manguppapay kadatayo. Kas Cristiano, datayo ket makipagilitayo iti nailangitan a pagarian ti Dios. Ken iti dayta a pannakipagili, karaman dagiti pribilehio, nakaskasdaaw a gundaway. Ken ti pagrebbengan met.

_*Adalen ti adal ita a lawas tapno maisagana agpaay ti Sabado, Pebrero 14._