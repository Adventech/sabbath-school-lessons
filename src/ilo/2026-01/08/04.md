---
title:  Olo ti Bagi (ti Iglesia)
date:   17/02/2026
---

`Basaen ti Efeso 1:22 ken Colosas 2:10. Ania ti kayat a saoen ti “olo” kadagitoy a teksto? Ania ti kayat a saoen ni Pablo idi nga inawaganna ni Jesus nga “olo ti iglesia” (Efeso 5:23)?`

Kadawyan a saritaen ti olo iti maysa a naiyarigan a panangkita iti panangitudo iti maysa a saad a panangipangulo, kas naipaduyakyak kadagiti di mabilang a pagsasao iti lubong. Masarakantayo ti umasping a pannakaaramat iti amin a Daan ken Baro a Testamento. Paliiwen no kasano ti pannakaaramat ti “olo” kadagiti sumaganad a bersikulo:

1. Exodo 18:25—ni Moises pimmili “cadagiti maitutop a lallaki a nagtaud ti Israel, ket incabilna ida a mangipangolo iti umili a mangituray iti rinibu, mangituray iti ginasut, mangituray iti saglilimapulo, ken mangituray ti pinullo.”
2. Numeros 31:26—“dagiti pangpangoloen ti balbalay dagiti amma ti gimong.”
3. Deuteronomio 28:13—ti Dios aramidenna ti Israel “nga olo, nga saan nga ipus” no agtungpalda Kenkuana.
4. Isaias 7:8—“Ta ti olo ti Siria isu ti Damasco, ket ti olo ti Damasco isu ni Rezin.”
5. Oseas 1:11—“Dagiti annac ti Juda ken dagiti annac ti Israel . . . dutokendanto cadacuada met laeng ti maysa a pangolo.”
6. Mikias 3:9—“Cadacayo, pangpangulo iti balay ni Jacob, ken agturturay iti balay ti Israel.”
7. 1 Corinto 11:3—“Ti panguloen ti isu-amin a tao isu ni Cristo.”

Gapuna, ni Cristo kas olo ti iglesia ti mangipaay iti panangipangulo, pannakaibagnos, ken pannakataraon agpaay iti panagkaykaysa ken idadakkel ti iglesia (kitaen ti Colosas 2:19).

`Basaen ti 1 Corinto 12:12–27. Ditoy ket iladawan pay ni Pablo ti iglesia a kas maysa a “bagi.” Ania pay dagiti dadduma a paset ti iglesia nga idanun daytoy a pangngarig?`

Kas iti bagi a saan nga agbiag nga awan iti olo, no ti maysa a paset ti bagi ket mapukaw wenno madangran, ti biag ket ad-adda a narigat. Masansan a ditay mabigbig no kasano iti kinapateg ti maysa a banag agingga a mapukawtayo dayta.

`No maikkat ti maysa nga imam wenno maysa a matam, ania iti piliem? Ania ti ibaga daytoy kenka maipapan no kasano iti kinapateg iti tunggal tao a kas kamkameng ti iglesia?`