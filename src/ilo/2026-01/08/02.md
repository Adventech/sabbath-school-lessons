---
title:  Ladawan ti Di-makita a Dios
date:   15/02/2026
---

No kumitatayo idiay espeho wenno litrato, makitatayo ti ladawan ti mismo a bagbagitayo, ngem dayta ket maysa a daplat, two-dimensional a pannakailadawan. Iti sumagmamano a pamay-an, ti maysa a kitikit ket mangted iti maysa a nalawlawag a kapanunotan ngem kaskasdi nga agkurang iti sibibiag, agang-anges, agkuti a kinapaypayso. Ti kapanunotan ti ladawan a naibatay iti Biblia, kabayatan a no dadduma tudtudoenna dagitoy basbassit a pannakaiparang, ket mangisingasing iti maysa a banag a kaskasdi a nalawlawa.

`Basaen ti Genesis 1:26, 27; Genesis 5:3; 1 Corinto 15:49; 2 Corinto 3:18; ken Hebreo 10:1. Isalaysay dagiti agduduma a kaipapanan ti “ladawan” kadagitoy a teksto. Kasano nalabit ti pannakaidumada manipud iti pannakailadawan ni Jesus a kas ladawan ti Dios?`

Naparsua dagiti tattao tapno agbalinda a kas iti Dios aginggat’ mabalin—iti napisikalan, naespirituan, pannakilangen, ken panagkurri. Kaskasdi, iyanninawda ti ladawan ti Dios iti matudtudo laeng a paset, ket ti basol dinadaelna uray dayta. Ngem ni Jesus ti mamagbalin kadatayo a “makakita” iti di makita a Dios. “Ti nacakita caniac,” kinuna ni Jesus, ket “nakitana ni Ama” (Juan 14:9). Isu ti “napaypayso a ladawan” ti kababalin ti Dios (Hebreo 1:3). Isu ti panunot ti Dios a naaramid a mangngeg ken kababalin ti Dios a naaramid a makita.

`Basaen ti Mateo 11:27 ken Juan 1:1, 2, 14, 18. Apay a ni Jesus ket naisalsalumina unay a kinabaelanna nga iparangarang ti Ama?`

Paliiwen dagiti dadduma a wagas a panangiladawan ni Jesus iti pannaki­naigna iti Dios Ama:

- “Ni Amac agingga ita agar-aramid, ket agararamidac met” (Juan 5:17).
- “Siac ken ti Ama maymaysacami” (Juan 10:30).
- “Awan ti umay ken Ama, no di magna caniac” (Juan 14:6).

Ni Jesus inulit-ulitna pay nga inladawan ti Mismo a Bagbagina iti mamimpinsan a panangkita iti balbalikas ti nagan ti Dios: “SIAK” (kitaen ti Exodus 3:14); “Siak ti tinapay ti biag” (Juan 6:35); “Siak ti silaw ti lubong” (Juan 8:12); “Siak ti naimbag a pastor” (Juan 10:11, 14); “Siak ti panagungar, ken ti biag” (Juan 11:25); “Addaac ken Ama, ket ni Ama, adda caniac” (Juan 14:11); ken “idi casangoanan ti pannacayanac ni Abraham, addaacon” (Juan 8:58).

`No ni Jesus ket saan nga Isuna ti Dios a Mismo, ania koma ti kayat a saoen dayta no di ti Ama ket nangibaun iti naparsua a nabiag tapno matay agpaay kadatayo? Apay a dayta ket kasta unay ti kinakaru ken kinapategna a dayta ket naiduma iti Dios a Mismo, iti persona ni Cristo, a natay agpaay kadatayo?`