---
title:  Tapno Maikapia Amin a Bambanag
date:   19/02/2026
---

`Basaen ti Colosas 1:19, 20. Ania daytoy a pannakaikapia nga umay babaen ti kruz, ken kasano iti kinalawa dayta?`

Ni Pablo ket agaramat iti makapangayangay unay a sasao iti Griego a mangipatingga iti panangiladawanna ken Jesus, iti saan a direkta a panangitudo iti Ama, nga isu a naibaga idiay Colosas 1:12. Iti kinaan-anayna a ti Ama ket naay-ayo nga agtaeng ken Jesus (idilig iti Colosas 2:9). Ania daytoy a “naananay”? Ni Juan tudtudoenna dayta a kas dayag ti Ama, “napno ti parabur ken pudno” (Juan 1:14).

Ngem, naibatay iti daytoy a teksto, dayta a “naananay” ket saklawenna ti adu. Dayta ket saklawenna ti kinaagnanayon ken bukod-a-kaadda ti Dios, ken ti pannakabalinna a mamarsua ken mamarsua-manen. Ti kapapatgan, ipaganetgetna ti siribna iti panangparmek iti basol ken patay babaen iti di-matukod a wagas—ti kruz. Gapuna, binaliwanna dayta nakababain unay a banag iti maysa a pammaneknek iti agnanayon nga ayatna agpaay iti isuamin a naparsua a nabiag. “Ta casta la unay ti panagayat ti Dios iti lubong; nga intedna ti Anacna a Bugbugtong, tapno amin a mamati kencuana, saan a mapucaw, no di ket adda biagna nga agnanayon” (Juan 3:16).

Ti laeng wagas a ti basol ket mabalin a napaypayso a maabak nga agnanayon, ken amin a bambanag a mabalin a maikapia ket maikapianto, ket madagdagup iti dayta maysa a nadayag a kinapudno: ti Dios inayatna—Inayatna ti uniberso, ken inayatnatayo iti kasta unay ta impeggadna ti isuamin a bambanag a mangisalakan kadatayo babaen ti ipapatay ni Cristo idiay kruz. Ti sao ti Griego iti “lubong” ket kosmos, nga isu a mabalin a mangsaklaw iti sibubukel a uniberso. Ni Pablo tudtudoenna daytoy a sapasap a panangipaduyakyak iti lawag iti panangsurot ken Cristo: “ta naaramidcami a buyaen ti lubong, dagiti angel ken dagiti tattao” (1 Corinto 4:9).

“Ti langit kinitana a nabuyogan ti ladingit ken panagsiddaaw ni Cristo a nakabartay iti kruz. . . . Babaen ti maysa a biag ti yaalsa, ni Satanas ken amin a makitipon kenkuana ket ikabilda dagiti bagbagida a saan a maitunos iti Dios a ti mismo a kaaddana ket kadakuada maysa a mangrunaw nga apuy. Ti dayag ti Dios nga Isu ti ayat ti mangdadael kadakuada. Idiay pangrugian ti dakkel a panagbinnusor, dagiti angeles dida naawatan daytoy. . . .

“Ngem saan a kasta inton agpatingga ti dakkel a panagbinnusor. Kalpasanna, ti plano ti pannakasubbot kas nalpasen, ti kababalin ti Dios ket maiparangarang iti amin a naparsua a nasirib. . . .

“Iti kasta ngarud, dagiti angeles ket agrag-o kabayatan a kimmitada iti kruz ti Mangisalakan . . . ni Cristo a Mismo naan-anay a naawatanna dagiti bunga ti sakripicio a naaramid idiay Kalbaryo. Iti amin kadagitoy Isu ket kimmita iti masangoanan idi nga idiay kruz inyikkisna, ‘Natungpalen.’ ”—Ellen G. White, The Desire of Ages, pp. 760–764.