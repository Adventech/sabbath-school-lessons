---
title:  Pannakikapia ken Namnama
date:   21/02/2026
---

### Basaen Agpaay iti Adal ita a Lawas
Colosas 1:21–29; Efeso 5:27; Efeso 3:17; Roma 8:18; Efeso 1:7–10; Efeso 3:3–6; Proverbio 14:12.

> <p>Paset a Mayulo</p>
> “Daydi saan a nacaammo ti basol, inaramidna a basol gapu cadatayo, tapno macapagbalintayo a kinalinteg ti Dios gapu kencuana” (2 Corinthians 5:21).

Ni Pablo itultuloyna ti tema ti pannakikapia, nga isu a nalawag unay a naipaganetget idiay Colosas 1:20 (kitaen ti Liksion 8, Huebes). Idiay inladawanna ti nailangitan a saklawenna, kabayatan a ti simmaruno ket agbalin a personal ken minnaysa. Babaen ti ipapatayna idiay kruz, ni Jesus ket nagun-odna ti pannakaikapia agpaay iti tunggal maysa ken isuamin a bambanag, nangnangruna kadagiti tattao, nga isu a naisina manipud iti biag ti Dios babaen ti basol, ngem itan, babaen ken Jesus, ket naikapia babaen Kenkuana babaen ti pammati.

Ti proseso ti minnaysa a pannakikapia ket maadal idiay teksto daytoy a lawas. Kas iti nailangitan a gunglo, dayta ket napasamak babaen ti ipapatay ni Cristo. Iti tukad a minnaysa, ti kruz, adayo a kas maysa a passive (saan nga aktibo) a simbolo, ket agbalin a maysa nga active (naalibtak) a kinapaypayso, a ti ayat ti Dios balbaliwanna dagiti tattao kabayatan a denggenda ti evangelio ken awatenda ni Cristo a Mismo, ti namnama ti dayag.

Ni Pablo saritaenna pay ti maipapan “ti palimed a nailemmeng bayat ti ginasgasut a taoen ken cadagiti caputotan” (Colosas 1:26). Ania daytoy a palimed, ken ania ti makitana—agpaay iti minnaysa ken agpaay iti uniberso? Kasano a daytoy a “palimed” ket mainaig iti evangelio nga isu a sipapasnek unay nga inwaragawag ni Pablo?

_*Adalen ti adal ita a lawas tapno maisagana agpaay ti Sabado, Pebrero 28._