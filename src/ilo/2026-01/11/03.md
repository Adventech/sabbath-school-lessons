---
title:  Ipatingga ti Panagbalin a Naindagaan
date:   09/03/2026
---

Adu a pagsasao (slogan) dagiti mangngegtayo ita nga aldaw: “Ipatingga ti gubat!” “Ipatingga ti pannakapukan ti kabakiran!” “Ipatingga dagiti igam a nuclear!” Ngem nalabit a ditay pay pulos a nangnangngeg ti “Ipatingga ti panagbalin a naindagaan!” Dayta ket saan a maiyataday iti rikrikna iti lubongtayo. Dagiti dadduma a pagsasao (slogan) ket saan a dakes ken ti ibabaetda ket saan a dakes. Saanda laeng a makita iti adayu, no kitaentayo ti kinaasideg ti kinaagnanayon. Ti pontiriatayo ket masapul a nangatngato koma, agnanayon a nangatngato.

`Basaen ti Colosas 3:5, 6 (kitaen pay ti Roma 6:1–7). Kasano a mapadasantayo ti kayat a saoen ti matay iti bagi ken iti panagbalin a naindagaan ken agbiag kadagiti “banbanag sadi ngato” (Colosas 3:1)?`

Uray pay no iti naespirituan ket nataytayo ken Cristo, dagiti “kamkameng” tayo—dayta ket, dagiti sulisog ti bagi ken isip ket addada kadatayo—masapul a matayda.

Ngem masapul a mabigbigtayo dagiti dua a bambanag a maisilpu iti daytoy a bilin.

Umuna, idiay Colosas 3:1, ti langa ti Griego nga aramaten ni Pablo ket pagarupennna a datayo, iti kinapudnoanna, ket napagungar a naikuyog ken Cristo. Maikadua, ti bilin idiay Colosas 3:5 ket maysa a supapak iti dayta a kinapudno (“ngarud”). Mabalintayo laeng a papatayen dagiti naidagaan a bambanag (pannakikamalala, kinarugit, dakes a derrep, dakes a tarigagay, agum, ken dadduma pay) agsipud ta napagungartayo a naikuyog ken Cristo ken adda kadatayo ti naespirituan a biag ken pannakabalin ni Jesus a mangikkat kadagitoy a bambanag iti isip ken biagtayo.

Makapangayangay unay, ti kakaisuna a panagparang iti Griego ti apagisu a sasao nga agparang idiay Colosas 3:6, “ti pungtot ti Dios,” ket idiay Roma 1:18. Ti Dios “itedna” dagiti tattao nga agduyos kadagiti bukodda a nadangkes a wagas, ket iti kasta ti pungtotna ket “dumteng” met (kitaen ti Apocalipsis 6:16, 17) “cadagiti annac ti kinasukir” (Colosas 3:6). Idiay Roma 1:18 tudtudoen ni Pablo ti “kinadangcuc ken kinakil-lo,” nga impadana iti “kinarugit” (ar-aramatenna ti isu met laeng a sao ti Griego idiay Colosas 3:5) masinunuo unay kadagiti tattao a mangpanuynoy “cadagiti derderrep dagiti puspusoda nga agturong iti kinarugit, tapno maibabain coma dagiti bagbagida cadacuada met laeng” (Roma 1:24).

Kasano iti saanda a panangraem kadagiti bagbagida? Umuna, agsipud ta dida kinayat a bigbigen ti Namarsua, ti Dios “binaybay-anna ida cadagiti derderrep a nacababain; ta uray dagiti babbai nga adda cadacuada sinuctanda ti nacaparsuaan a pannacaaramatda iti maisalungasing iti nacaparsuaan: Ket casta met dagiti lallaki, binaybay-anda ti nacaparsuaan dagiti babbai, simgedda iti derrep iti maysa ken maysa cadacuada, nga inaramidda ti nacarugrugit a pamay-an a lallaki ken lallaki, ket inawatda cadagiti bagbagida met laeng ti maicari a gonggona ti pannacaal-lilawda” (Roma 1:26, 27).

`Kasano iti panangsurottayo kadagiti sasao a “papatayenyo ngarud dagiti camcamengyo nga addada iti rabaw ti daga” (Colosas 3:5)?`