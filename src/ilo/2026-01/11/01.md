---
title:  Agbibiag ken Cristo
date:   07/03/2026
---

### Basaen Agpaay iti Adal ita a Lawas
Colosas 3:1–17; Roma 1:18; Roma 6:1–7; Efeso 4:22–24; Deuteronomio 7:6–8; 1 Samuel 16:23.

> <p>Paset a Mayulo</p>
> “Ket cangronaan cadagitoy a banbanag, agcawescayo ti ayat, isu ti singgalut ti pannacaananay” (Colosas 3:14).

Gagangay a maidagadag ti saan a panagbalin a nailangitan unay ti panagpampanunot; di la ket ta, awan ti naimbag pagbalinantayo iti naidagaan. Kabayatan a pudno iti sumagmamano a panangkita, adda iti maysa nga agpadpada a napateg a kapanunotan nga ipaganetget ni Pablo idiay Colosas 3: no naidagaan unay iti panagpampanunottayo, awanto iti nailangitan a panangaramat ti Apo kadatayo.

Ni Pablo guyugoyenna ti imatangtayo iti adu a napraktikalan, napaypayso iti panagbiag a prinsipyo a naggapu langit ken maawatan laeng dagidiay a “napagungar ken Cristo” (Colosas 3:1). Dagiti balbalakad ni Pablo ket napraktikalan ken napaypayso unay a principio a mangpapigsa kadagiti amin a pannakikayamettayo, ket saan laeng nga iti uneg ti iglesia.

Ni Jesus kinunana, “Ayatenyo dagiti cabusoryo, ket icarcararaganyo dagiti mangidadanes cadacayo. . . Tapno annacnacayo ni Amayo nga adda sadi langit, ta paruarenna ti initna cadagiti dakes ken cadagiti naimbag ket pagtudoenna cadagiti nalinteg ken nakil-lo” (Mateo 5:44, 45).

Kasla imposible? Wen, iti nataoan a panagsasao. Masapul a mataytayo sakbay a mabalintayo nga agbiag a napaypayso nga agpaay iti Dios. Dayta iti gapuna no apay a masapul nga agbalintayo a nailangitan iti panagpampanunot no namnamaentayo iti maaramat iti aniaman a naidagaan a panangaramat ti nailangitan nga Amatayo.

Daytoy a lawas intayo kitaen dagiti wagas a ti panagbiag ken Cristo ket mangaramid iti maysa a pakaidumaan, ita ken iti agnanayon.

_*Adalen ti adal ita a lawas tapno maisagana agpaay ti Sabado, Marzo 14._