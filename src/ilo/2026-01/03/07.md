---
title:  Adalen Pay
date:   16/01/2026
---

“Manipud iti pagparigatan (rack), ti pagpuoran (stake), ti naka­rim­rimon a pagbaludan (dungeon), manipud kadagiti rukrukib ken abut ti daga, idiay agtinnag iti lapayagna ti pukkaw ti balligi ti martir. Isu [ti Mangisalakan] mangngegna ti saksi dagiti natibker a karkararua, nga isu, a nupay napanglaw, naparigat, natutuok, kaskasdi nga awitda ti awanan buteng, nasolemne a pammaneknek agpaay iti pammati, nga ipakpakdaarda, ‘Ammok no asino ti pinatik.’ Dagitoy, nga itedda dagiti biagda agpaay iti pammati, ket ipakdaarda iti lubong nga Isu a nagtalkanda ket kabaelanna ti mangisalakan agingga iti kadakkelan a tukad.”—Ellen G. White, The Acts of the Apostles, p. 512.

“Awan pay ti kasta a kadakkel unay a panagduduma ti pammati iti Kacristianoan a kas iti agdama nga aldaw. No dagiti sagsagut [dagiti apostol, mammadto, evangelista, papastor, ken mannursuro (Efeso 4:11–13)] ket nasken tapno mataginayon ti panagkaykaysa ti kadaanan nga iglesia, di ad-adda koma a maisubli ti panagkaykaysa itan! Ket ti panggep ti Dios nga isubli ti panagkaykaysa ti iglesia kadagiti maudi nga al-aldaw, ket nawadwad a makita manipud kadagiti padto. Maipatalged kadatayo a dagiti agbambantay ket makitadanto iti mata ken mata, inton ti Apo ket iyegna manen ti Sion. Kasta met, nga iti panawen ti panungpalan dagiti masirib ket maawatandanto. Inton daytoy ket matungpal addanto panagkaykaysa ti pammati kadagiti amin nga ibilang ti Dios a masirib; ta dagidiay pudno nga umiso ti pannakaawatda, ket masapul a nasken a maawatanda nga agpapada. . . . Manipud kadagiti konsiderasyon a kas kadagitoy, nabatad a ti naan-anay a kasasaad ti iglesia a naipadto ditoy ket adda pay laeng iti masangoanan; gapuna dagitoy a sagsagut dida pay nalpas ti panggepda.”—R. F. Cottrell, “Introduction,” in Ellen G. White, Early Writings, p. 140.

**Salsaludsod a pagiinnadalan:**

`Iti lawag ti naadaw iti ngato manipud ken ni R.F. Cottrell, ania ti nasken tapno ti Espiritu Santo ket mangyeg iti panagkaykaysa iti iglesia ti Dios ita? Iti panagkaykaysa ti iglesia, kasano ti kapateg ti panangipakat iti biag kadagiti balbalakad a naited babaen ti sagut ti padto?`

`Kasano ti panangilawlawagmo iti sursuro ti Biblia maipapan iti ipapatay iti maysa a gayyem nga isu a patienna a ni Pablo ken dagiti dadduma pay a Cristiano a natay ket adda itan a “kadua ni Cristo” idiay langit?`

`Kasanotayo a maawatan ti nakaam-amak a kinapaypayso ti panagsagaba iti daytoy a lubong? Apay a ti tema ti dakkel a panagbinnusor ket makatulong unay a mangted kadatayo iti sumagmamano a pannakaawat iti amin dayta? Nupay kasta, apay a masapultayo, iti panungpalan, a mamimpinsan a, kumita ken Jesus idiay kruz a kas naan-anay a mabalin a pannakaiyebkas ti ayat ti Ama ken sursuroentayo ti agtalek Kenkuana uray kadagiti kadadaksan a panpanawen?`