---
title:  Ti Ipapatay Isu ti Gunggona
date:   12/01/2026
---

Di la ket ta saanyo a napaliiw, datayo amin, nangnangruna a kas mamati, ket nairaman iti dakkel a panagbinnusor, nga isu a maar-aramid iti amin nga aglikmuttayo ken, pudno unay, iti met unegtayo. Datayo amin, iti maysa a wagas wenno iti sabali, ket mapadasantayo ti kinapaypayso daytoy nailangitan a dangadang, ken mapadasantayo dayta agingga iti aldaw a mataytayo, sadinoman wenno uray no kasano ti pannakapasamak dayta.

`Basaen ti 2 Corinto 10:3–6. Ania ti pakaibatayan ti naespirituan a gubat a pakigubgubatantayo, ken ania dagiti igamtayo?`

Dagiti makapatay unay a naespirituan nga igam ket dagiti kapanunotan, naimbag ken dakes. Ni Satanas ket aramatenna ti pammabalaw, panangliput, panangibabain, buteng, laddit dagiti kapatadan, ken adu nga umas-asping a rimienta a di koma pulos nga aramaten dagiti Cristiano. Iti sabali a bangir, datayo ket aramatentayo ti ayat, asi, talna, kinaalumamay, mabayag a panagitured, kinamanangngaasi, ken panagteppel. Ti kapipigsaan nga igamtayo, a nainsiriban unay a maaramat, ket “ti Sao ti Dios” nga iggem ti Espiritu (Efeso 6:17), gapu ta ti Dios laeng ti makaiyeg iti kinapudno iti puso ti maysa a tao. Datayo ket instrumento laeng nga aramaten ti Dios a mangileppas kadagiti panggepna.

`Basaen ti Filipos 1:21, 22. Kasano iti pannakaawattayo iti ponto ni Pablo, nangnangruna iti lawag ti dakkel a panagbinnusor?`

Agsipud ta ti dangadang ket naespirituan, addatayo iti maysa a gubat dagiti kapanunotan ken galad. Nupay ni Cristo ket inabaknan ti balligi idiay kruz agpaay kadatayo, ken agingga nga agtalinaedtayo a naisilpu Kenkuana, saantayonto pulos a maabak, uray pay no mapapataytayo. Ni Pablo insukona ti biagna iti aniaman a mapasamak kenkuana ditoy rabaw ti daga, uray pay no kasano iti kinakillona, agsipud ta intalekna ti biagna ken ti masakbayanna iti maysa a nangatngato nga okom.

Kas Cristano, saantayo koma a lumaban unay agpaay kadagiti kalintegantayo a kas no ania iti nalinteg. Saan a ti “bileg ti mangaramid iti nalinteg,” no di ket ti “nalinteg ti mangaramid iti bileg.” Ti isusuko iti pagayatan ti Dios ket nadayaw; kinaagpaysoanna, dayta laeng ti wagas nga agbalin a naballigi iti gubat nga isu a pakasarakantayo kadagiti bagbagitayo. Agpayso, ni Jesus, ket Isu ti namimpinsan nga ulidan iti isusuko iti pagayatan ti Dios, kas iti imbaga ni Pablo idiay Filipos 2.

`Ania dagiti wagas, itan a mismo, a mapadpadasam ti kinapaypayso ti dakkel a panagbinnusor? Kasano iti pannakaalam iti liwliwa ken pigsa manipud iti pannakaammo a ni Cristo inabaknan ti balligi nga agpaay kadatayo?`