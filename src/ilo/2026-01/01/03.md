---
title:  Ni Pablo a Nakawaran
date:   29/12/2025
---

Kabayatan nga adda idiay Macedonia, ni Pablo imbagana dagiti adu a pannakaibalbalud (2 Corinto 6:5; 2 Corinto 11:23; 2 Corinto 7:5). Ti umuna a nailanad a pasamak ket idiay Filipos (Aramid 16:16–24). Iti ud-udina isu ket naibalud idiay Jerusalem iti apagbiit sakbay a naiyalis idiay pagbaludan idiay Caesarea.

Iti sabali pay a pakasarakan, ni Pablo imbagana nga isu ket adda “cadagiti cawcawarco” (Filemon 10, 13). Nupay adda iti babaen ti pannakaibalud iti maysa a balay (house arrest) idiay Roma, isu ket naikawar iti maysa a natan-ok a soldado. Ni Ignatius, maysa a Cristiano iti immuna a maikadua a siglo nga isu a nakawaran a kastoy, ket inladawanna dagiti soldado a kas agkukua a kas kadagiti “atap nga animal . . . nga isu a dumakdakesda laeng no matratarda a naimbag.”—Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`Basaen ti 2 Corinto 4:7–12. Iti daytoy a teksto, ania dagiti maiparangarang no kasano a naibtoran ni Pablo dagiti susuot a sinangona? Ania iti kas la nakaisentroan ti biagna?`

Uray pay no kasano ti kinarigat ti biag, ni Pablo ket kinabaelanna a kitaen iti maysa a naranraniag a dasig, ket dayta iti nangted kenkuana iti bileg nga agtuloy iti sidong dagiti rigrigat. Iti laksid ti panangibato ni Satanas kadagiti isuamin a bambanag a mabalinna nga ibato, ni Pablo ammona nga isu ket saan a nabaybay-an.

`Basaen ti 2 Corinto 6:3–7. Ania dagiti naespirituan a sannikua nga adda ken Pablo a sidadaan a tumulong kenkuana a mangsango kadagitoy a kinarigat?`

Masansan, a datayo ket mabalin a masulisogtayo a kumita kadagiti paspasamaktayo, dagiti pagkapkapsutantayo, wenno dagiti napalabas a saantayo a panagballigi ket mauppapaytayo. Kadagiti panawen a dagitoy a masapul a laglagipentayo dagiti amin a nakaskasdaaw a bendicion nga inaramid ti Dios agpaay iti balligitayo iti pananglaban iti dakes. Maysa kadagiti kapapatgan ket ti Biblia a mismo, “ti sao ti kinapudno,” agsipud ta makasursurotayo manipud kadagiti biddut ti sabsabali ken kasta met a makasursurotayo no kasano a nagballigi dagitoy a tattao. Kasta met, ti Espiritu Santo “pagbalinenna a nabertud ti inaramid ti Mannubbot iti lubong. Babaen ti Espiritu a ti puso ket naaramid a nadalus. Babaen ti Espiritu a ti mamati ket agbalin a makiraman iti nadiosan a kababalin. Inted ni Cristo ti Espirituna a kas maysa a nadiosan a pannakabalin a mangparmek iti amin a natawid ken napatanor a panagduyos iti dakes, ken tapno maimaldit ti bukodna a kababalin iti iglesiana.”—Ellen G. White, The Desire of Ages, p. 671.

`Kasano a datayo a kas laiko wenno kas ministro ket kankanayon nga “italecmi ti bagimi a cacas la minministro ti Dios” (2 Corinto 6:4)? Ania ti kayat a saoen dayta?`