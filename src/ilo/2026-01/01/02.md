---
title:  Ni Pablo, ti Balud ni Jesu-Cristo
date:   28/12/2025
---

Ti Filipos ken Colosas ket nanagananda a sursurat ti pagbaludan agsipud ta naisuratda kabayatan a ni Pablo ket adda iti pagbaludan (dagiti dadduma ket Efeso ken Filemon). Kaaduanna a komentarista ket pagarupenda a naisuratda kabayatan a ni Pablo ket adda idiay Roma, agarup a.d. 60–62 (kitaen ti Aramid 28:16).

`Basaen ti Efeso 3:1 ken Filemon 1. Ania ti kaipapanan ti wagas a pa­nangiladawan ni Pablo iti pannakaibaludna?`

Ni Pablo ket intedna ti biagna iti panagserbi ken Jesu-Cristo. No dayta a panagserbi ket iramanna ti panagbalin a maysa a balud, isu ket nakasagana. Ni Pablo iladawanna ti bagbagina a kas “maysa a babaonen [ambasador] a nacawaran” (Efeso 6:20). Isu ket napan kadagiti namisioneroan a panagpagpagna, panangbangun kadagiti ig-iglesia ken panangisuro kadagiti trabahador agpaay iti Apo. Mabalin koma a dinamagna, “Apay nga addaak ditoy idinto a maaramidko koma ti ad-adu pay nga awan dagitoy a kawkawar?” Ni Pablo ket naibalud pay iti ud-udina, idi nga insuratna ti 2 Timoteo. Isu nga adda lima a libro iti Baro a Testamento a naisurat kabayatan nga isu ket adda idiay pagbaludan.

Awan kadagiti sursurat ti pagbaludan iti nangibagaan ni Pablo iti apagisu nga ayan ti nakaibaludanna; gapuna, dadduma ket insingasingda a mabalin nga idiay Efeso wenno Caesarea. Ngem awan iti pammaneknek iti Biblia a ni Pablo ket naibalud idiay Efeso. Ti Caesarea ket nalabit a kas la ad-adda a mabalin, malaksid nga awan ti nalawag a mangam-ames iti biag ni Pablo iti dayta a ponto. Nupay kasta, adda ti matudtudo a pangam-ames iti tiempo a ti Filipos ket naisurat (kitaen ti Filipos 1:20; Filipos 2:17).

Daytoy a surat ket itedna kadatayo dagiti sumagmamano a dadduma pay a pamalatpatan no sadino iti ayan ni Pablo iti tiempo ti pannakaibaludna. Umuna, adda ti maysa a praetorium. Daytoy ket mabalin a tudtudoenna iti maysa nga opisyal a pagnanaedan ti gobernador ti probinsya, kas iti maysa nga adda idiay Jerusalem, nga idiay a nakausigan ni Jesus babaen ken Pilato (Mateo 27:27; Juan 18:33), ken idiay Caesarea, nga idiay a nakaibaludan ni Pablo (Aramid 23:35). Ngem ni Pablo ket nalawag unay nga aramatenna daytoy a balikas, saan nga iti maysa a lugar, no di ket iti panangitudona kadagiti tattao. Isu kunana a “cadagiti isu-amin nga agaywan iti pangocoman ken cadagiti isu-amin a sabsabali” nagbalin a pagaammoda ti evangelio (Filipos 1:13). Idiay Roma, dagitoy ket dagiti natan-ok a soldado, agarup 9,000, nga isu a nangaywan iti emperador ken nangbantay kadagiti baludna.

Ni Pablo ket impatulodna pay dagiti kablaaw dagiti mamati a “kabbalay ni Ceasar” (Filipos 4:22). Daytoy ipakitana a ni Pablo ket maysa a balud idiay Roma ken adda pannakilangenna kadagidiay agserserbi iti balay ti emperador.

`Kasano a masursurotayo a mangaramid iti kaimbagan iti aniaman a narigat a kasasaad a pakasarakantayo kadagiti bagbagitayo? Apay a dayta ket saan a kankanayon a nalaka nga aramiden?`