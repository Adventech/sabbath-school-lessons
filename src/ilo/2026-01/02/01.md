---
title:  Dagiti Gapu iti Panagyaman ken Panagkararag
date:   03/01/2026
---

### Basaen Agpaay iti Adal ita a Lawas
Filipos 1:1–18; 1 Corinto 13:1–8; Jeremias 17:9; Colosas 1:1–12; 1 Pedro 1:4; Salmo 119:105; Isaias 30:21.

> <p>Paset a Mayulo</p>
> “Ket sitatalgedac itoy met laeng, a daydiay nangirugi cadacayo ti nasayaat nga aramid, ananayennanto agingga iti aldaw ni Jesu-Cristo” (Filipos 1:6).

Inggagara unay ni Pablo a rugian dagiti sursuratna babaen kadagiti sasao ti kablaaw—ken panagyaman. “Parabur cadacayo ken talna iti biang iti Dios nga Amatayo. Agyamancami iti Dios, nga Ama ni Apotayo a Jesu-Cristo” (Colosas 1:2, 3).

Datayo, kas ken Pablo, ket addaan iti adu a mabalin a pagyamanan. Napadasantayo ti parabur ti Dios kadagiti naindaklan a wagas, dagiti wagas nga uray dagiti angeles ket dida maawatan. Dayta met laeng ket pudno iti sagut ti Dios a talna, nga isu a mangarakop iti pannakaitunos iti Dios ken ti namnama nga agay-ayus manipud iti ayat ti Dios.

Iti maysa a nataoan a tukad, mabalintayo nga ited ken ipakita ti panangapresyar kadagiti sabsabali ken namnamaen nga apresyaren dagiti tattao dagiti bambanag nga ar-aramidentayo agpaay kadakuada. Dagiti nagannak ikararagda a dagiti annakda ket ayatenda ti Dios ken apresyaren­danto, no saan nga ita, dagiti napaypayso a sakripicio nga inaramidda tapno itedda kadakuada ti kaimbagan a pannakapadakkel a malak-amda. Ngem, kas tattao, makaaramidtayo kadagiti adu a biddut, ken makasursurotayo manipud kadakuada (ken masapul a makasursurotayo koma).

Daytoy a lawas intayo kitaen dagiti sasao ti panagyaman ken panagkararag a panglukat ni Pablo idiay Filipos ken Colosas, nga isu a mabalin a mangpabaknang ken mangpapigsa iti bukodtayo a panagkarkararag iti biag.

_*Adalen ti adal ita a lawas tapno maisagana agpaay ti Sabado, Enero 10._