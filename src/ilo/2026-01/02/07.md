---
title:  Adalen Pay
date:   09/01/2026
---

“Adu dagiti saan a makabael a mangaramid kadagiti sigurado a plano agpaay iti masakbayan. Ti biagda ket saan a naisimpa. Saanda a mailasin ti pagbanagan dagiti paspasamak, ket daytoy ti mangpunno kadakuada iti dandanag ken di pannakaidna. Laglagipentayo a ti biag dagiti annak ti Dios iti daytoy a lubong ket maysa a biag a panagpagpagna. Awanantayo iti sirib nga agplano iti bukodtayo a biag. Saan a datayo iti mangsukog iti masakbayantayo. ‘Gapu iti pammati ni Abraham, idi a naayaban, tapno mapan iti maysa a disso nga awatennanto a cas tawid, nugtulnog ket napan a dina ammo no adino ti pagturonganna.’ Hebreo 11:8.

“Ni Cristo iti biagna ditoy rabaw ti daga ket saan a nangaramid kadagiti plano nga agpaay iti Mismo a Bagbagina. Inawatna ti plano ti Dios nga agpaay Kenkuana, ket inaldaw-aldaw ti Ama imbuksilanna dagiti planona. Isu nga agdas-altayo iti Dios, tapno dagiti biagtayo ket agbalin a nalaka a pagtrabahoan ti pagayatanna. Kabayatan nga itaklintayo dagiti daldalantayo Kenkuana, iturongna dagiti addangtayo.

“Adu unay ti mangaramid iti mamimpinsan a saan a panagballigi iti panagplano agpaay iti naraniag a masakbayan. Bay-am a ti Dios ti agplano agpaay kenka. Kas iti maysa a bassit nga ubing, agtalekka iti panangibagnosna ‘Isu aywanannanto dagiti sacsaca dagiti sasantona.’ 1 Samuel 2:9. Ti Dios saanna pulos nga idalan dagiti annakna iti sabali ngem iti pilienda a pannakaiturong, no makitada ti panungpalan manipud iti punganay ken mailasinda ti dayag ti panggep a tungtungpalenda a kas makipagtrabaho Kenkuana.”—Ellen G. White, The Ministry of Healing, pp. 478, 479.

**Salsaludsod a pagiinnadalan:**

`Panunoten ti napalabas a lawas ket ilista dagiti bambanag a pagyamanam. Nalabit nga addaanka iti ad-adu a pagyamanan ngem iti ammom?`

`Utoben ti maudi a linya iti adaw ken Ellen G. White iti ngato. Dayta ket napigsa unay a sasao ti pammati. Kasano a masursurom iti agtalek iti Dios iti kasta a maysa a nauneg a wagas?`

`Iti lawag ti Colosas 1:6, 23, pagiinnadalan ti sumaganad a sasao: “Iti uppat a pulo a tawtawen a ti di panamati, panagtantanabutob, ken yaalsa ket sinerraanna ti nagkauna nga Israel manipud iti daga a Canaan. Dagiti isu met laeng a basol ti nangitantan iti iseserrek ti moderno nga Israel iti nailangitan a Canaan. Awan kadagita a kasasaad a dagiti karkari ti Dios ti nagkamali. Iti di panamati, ti kinainlubongan, di pannakaikonsagrar, ken panagriri kadagiti agkunkuna a tattao ti Apo ti namagtalinaed kadatayo iti daytoy a lubong ti basol ken ladingit iti adu a tawtawen. No ti iglesia ni Cristo ket inaramidna koma ti naituding a trabahona kas intuding ti Apo, ti sibubukel a lubong sakbay daytoy ket napakdaaran koma ket ni Apo Jesus ket immay koman ditoy dagatayo iti pannakabalin ken dakkel a dayag.” —Ellen G. White, Last Day Events, p. 38. Ania dagiti wagas a nalabit a datayo ita nga aldaw ket makabasol kadagiti isu met laeng a bambanag?`