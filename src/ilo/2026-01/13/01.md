---
title:  Agtaktakder iti Amin a Pagayatan ti Dios
date:   21/03/2026
---

### Basaen Agpaay iti Adal ita a Lawas
Colosas 4:7–18; Efeso 6:21; Aramid 15:36–40; 2 Timoteo 4:10, 11; 2 Pedro 3:10–14; Isaias 60:1–3.

> <p>Paset a Mayulo</p>
> “Iti isu-amin, agyamancayo; ta daytoy ti nakem ti Dios ken Cristo Jesus ti maipapan cadacayo” (1 Tesalonica 5:18).

Daytoy maudi a paset ti Colosas ket iparangarangna ti nalawlawa a panagsasanga dagiti katrabahoan ni Pablo. Ti Aramid ipakitana ti pannakikaduana ken Barnabas, kalpasanna ni Silas, ken kalpasanna mangted iti pakabuklan dagiti tallo a namisioneroan a panagpagpagnana.

Daytoy a lawas intayo kitaen ti istratehiya ti misyon ni Pablo, nga isu a mangiraman iti naimbag unay a panangaramatna iti tiempo ken sannikua iti panangdanon kadagiti kangrunaan a sentro ti Pagarian ti Roma, kasta met iti panangsanay kadagiti mapangnamnamaan a trabahador a layko tapno madanon dagiti ciciudad ken il-ili a saan a masarungkaran ni Pablo, kas iti Colosas, Laodicea, ken Hierapolis.

Babaen kadagiti personal a panagsarungkar idi panawen ti panagbibiahena ken, nangnangruna kas maysa a balud, babaen kadagiti sursuratna, ni Pablo ket nagtultuloy latta a namagsisilpu kadagiti tattao ken ig-iglesia. Binigbigna a ti balligi ti misyon ti evangelio ket nagdas-al iti tunggal maysa a nagtitimpuyog a nagtrabaho—dagiti Cristiano a Judio ken Gentil; lallaki ken babbai; dagiti tattao a kas ken Tychichus, Aristarchus, Justus, Epaphras, Lucas, ken Nympha. Makapangayangay unay, naibaga pay nga adda iti maysa a suratna kadagiti taga Laodicea a saan a naaywanan agpaay kadatayo. Ni Pablo ket adu dagiti balakadna kadagitoy maudi a bersikulo, agraman ti maysa a napersonalan a pammabileg iti maysa a lalaki nga agnagan ti Archippus. Inaramidna amin a bambanag a mabalin a mangpapigsa kadagiti ig-iglesia kabayatan a kabaelanna pay laeng.

_*Adalen ti adal ita a lawas tapno maisagana agpaay ti Sabado, Marzo 28._