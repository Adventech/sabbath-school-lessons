---
title:  Agbibiag iti Daytoy a Lubong Ngem Saan a Taga Lubong
date:   25/03/2026
---

`Basaen ti Colosas 4:14, 15 ken 2 Timoteo 4:10, 11. Kasano iti pannakaiduma ni Lucas manipud ken Demas ken apay?`

Ni apostol Juan kunaenna kadatayo, “Dicay ayaten ti lubong, uray dagiti banbanag nga adda ditoy lubong. No ti siasinoman a tao agayat iti lubong, ti ayat ti Ama awan kencuana” (1 Juan 2:15). Ti ayat ni Lucas ken Jesus ken ti pagarianna ti nangiturong kenkuana nga agtakder iti abay ni Pablo agingga ti panungpalan, uray ania ti mapaspasamak, idinto a ni Demas inayatna daytoy a lubong nga ad-adda ngem iti lubong nga umay.

**Basaen dagiti sumaganad a teksto. Ania a balakad ti naited agpaay kadagidiay agur-uray iti Maikadua a Yaay?**

`Marcos 13:32–37`

`Tito 2:11–14`

`2 Pedro 3:10–14`

`Apocalipsis 3:17–21`

Ni Jesus ken dagiti apostoles ket masansan a ballaagandatayo tapno “agsalucag,” ken agpuyat, ken nakasagana a kankanayon nga agpaay iti yuumay ti Apo tapno saanto a maklaat. Daksanggasat laeng, kas ti inaramid dagiti adalan nga isu a saan a nagballigi a nangikaso iti bilin ni Jesus nga “agpuyat ken agcararag” (Marcos 14:38), adu dagiti saan a mangaramid kadagiti nasken a panagsagsagana. Dayta ket agdas-al amin no asino wenno ania iti adda kadagiti pusotayo, agsipud ta saantayo a makapagserbi iti dua nga appo.

Iti mensahe kadagiti taga Laodicea, ni Jesus itedna kadatayo dagiti nalawag a suroten. Umuna, agbabawi kadagiti basbasoltayo. Maikadua, masapul nga ilukattayo dagiti pusotayo ken Jesus ken palubosantayo nga isu iti mangtengngel, nga iti kasta (maikatlo) pabilgennatayo a manggun-od iti “balitok” ti pammati ken ayat a napadas babaen ti suot ken panagballigi iti sulisog.

`Ania dagiti masinunuo a nalabit a kiddawen ni Jesus nga ibabawim iti bukodmo a biag? Ania a paset iti preskripsyonna iti kasapulam unay?`