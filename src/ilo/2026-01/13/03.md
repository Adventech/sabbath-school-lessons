---
title:  Panagsisilpu ti Iglesia
date:   23/03/2026
---

Iti maysa a lubong nga ikonekta ti internet, social media, ken di mabilang a kaadu dagiti al-alikamen, narigat a mapanunot ti karit a sinango ni Pablo iti panangtulong kadagiti ig-iglesia a mariknada a paset ida ti maysa a banag a dakdakkel ngem iti bukodda a lokal a kongregasyon.

`Basaen ti Colosas 4:10, 11. Iti laksid iti panangibaun kadagiti damdamag babaen kadagiti babaunen (Colosas 4:7–9), ania pay dagiti dadduma a wagas nga inaramid ni Pablo a mangpabileg iti panagsisilpu? Iti panangkita kadagiti sumagmamano a parparikut a tinaming ni Pablo iti daytoy a surat, ania a damag ti mabalin a naidanon babaen kadagitoy a kabkablaaw?`

Kadagitoy a kablaaw, ni Pablo ket mangaramid ken parang-ayenna ti panagsisilpu kadagiti pada a mamati. Maammoantayo ditoy a ni Marcos ket kasinsin ni Barnabas. Gapuna ni Pablo ket isaganana ti wagas a mabalin a sumarungkar ni Marcos idiay Colosas. Ni Aristarchus ket nailadawan a litiral a kas maysa a “caduac iti pagbaludan”; dayta ket, isu ket naibalud a kadua ni Pablo. Agpadpadada a soldado nga addaan iti “cabal a nadiosan” (Efeso 6:10, 11), lumablaban tapno mangwayawaya kadagiti kayaw ni Satanas agpaay iti panagserbi iti pagarian ti Dios (kitaen ti 2 Timoteo 2:1–4). Ni Jesus/Justus (nagnagan iti Judio ken Romano nga agkakaarngi iti pannakaibalikasda iti Griego, kas iti Saulo/Pablo) ket naibaga met kadagiti taga Colosas a kas maysa a mapagtalkan a pada a trabahador iti evangelio.

Ni Pablo impuntona iti panangibagana a da Aristarchus, Marcos, ken Justus ket Judioda a mamati (“maicadcadua iti pannacacugit”). Sa’na intuloy nga imbaga dagiti tallo a Gentil: Epaphras, Lucas, ken Demas (Colosas 4:12–14). Napateg nga, iti laksid dagiti sumagmamano a tensyon iti iglesia iti nagbaetan dagiti Judio ken dagiti Gentil, dagitoy a katrabahoan ket nabalinanda iti agtrabaho a sibebertud ken natimpuyog, nagmaymaysa ken nagtutunos. Nupay kasta, babaen iti panagkuna iti “laeng,” ni Pablo ket kas la mangipakpakita iti pannakauppapay nga ad-adu kadagiti Cristiano a Judio ket saanda a nakipagtakder kenkuana kadagiti panagsagabana. Nupay kasta, napateg nga iti daytoy a panawen, ni Juan Marcos, nga iti sumagmamano a tawtawen iti napalabas ket pinanawanna da Pablo ken Barnabas idi immuna a namisioneroan a panagpagpagnada (Aramid 13:13), ket napaneknekan, a saan laeng a napudno, no di ket maysa a “makaliwliwa” ken Pablo Aramid 15:36–40).

Dagiti mangam-ames iti panagkaykaysa ket saan a pulos a kabarbaro. Kadagiti kallabas a tawtawen, ti Iglesia Adventista ket limmasat kadagiti nakaro a panagbalbaliw kabayatan a nagsaknap daytoy iti sangalubongan, ket dagiti pwersa ket minartilyona iti panagkaykaysana. Daytoy a panangipaganetget iti panagkaykaysa ket mabalin a marikna iti tunggal tukad ti iglesia.

`Kasano iti panagtrabahom, iti lokal nga iglesiam, a mangkessay kadagiti bambanag a mangam-ames iti panagkaykaysatayo? Ania dagitoy a tensyon iti lokal a tukad, ken ania iti mabalin nga aramiden a mangrisot kadakuada?`