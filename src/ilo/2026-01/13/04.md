---
title:  Agtaktakder a Naan-anay ken Kompleto
date:   24/03/2026
---

Naisurat dagiti liblibro maipapan iti inturong-ti-panggep a biag ken ti inturong-ti-panggep nga iglesia. Kabayatan a ti “inturong-ti-panggep” ket mabalin a saan unay nga umiso, ti nalawag a “pontiria a panggep” ket napateg agpaay iti pannakagun-od iti aniaman nga adda kaipapananna a panagtrabaho. Ti biag ken panagministro ni Pablo, kasta met dagiti katrabahoanna ken dagiti dadduma nga apostoles, ket ipaduyakyakda daytoy a pontiria (kitaen iti Filipos 3:13, 14). Dagiti banagna ket agsao agpaay kadagiti mismo a bagbagida—ti evangelio napardas a nagwaras iti amin a Pagarian ti Roma ken iti labesna pay (Colosas 1:23). Isu met laeng a pontiria iti kasapulan ita nga aldaw.

`Basaen ti Colosas 4:12, 13. Ania a panggep ti nailadawan, ken kasano iti pannakagun-od koma dayta?`

Kas naibagatayo iti maysa nga immun-una nga adal, ni Epaphras ket nalabit nga instrumento iti pannakaiwaras ti evangelio idiay Colosas ken kadagiti kabangibang a ciciudad ti Laodicea ken Hierapolis (kitaen ti Liksion 1). Dagiti kablaaw ken karkararagna agpaay kadagitoy nga ig-iglesia ket awan duadua a dakkel unay a mangpabileg kadagiti mamati idiay. Ti karkararag ni Epaphras ket addaan iti maysa a nalawag a pontiria—a ti Colosas ket “mataginayoncayo a sititibker a naananay, ken sitatalged unay iti amin a pagayatan ti Dios” (Colosas 4:12). Kitaentayo a naannad dagiti nabaknang a linaun daytoy a kararag.

Agtakder. Ti sao ket kayatna a saoen ti agtakder a natibker ken di magaraw, nga isu a mabalin laeng babaen iti “pannakaibatay ken natibker” iti pammati ken panagtalek iti kinapudno ti evangelio (Colosas 1:23). Isu met laeng a sao iti inaramat ni Pablo iti namin-adu a daras a panangitudo iti gubat a maibusor “cadagiti pangal-lilaw ti sairo” (Efeso 6:11) ken panangsaranget kadagiti pwersa ti sipnget babaen iti nadiosan a pannakabalin babaen iti panangikawes iti “amin a cabal a nadiosan” (Efeso 6:10–18; idilig iti 2 Timoteo 2:19).

Naan-anay. Ti sao tudtudoenna ti pannakaan-anay ti kababalin a masarakan iti namimpinsan a pannakaiyebkasna idiay nainsakripicioan nga ayat (Mateo 5:44, 48) babaen kadagidiay a saan a pulos a mangibagbaga a “nakadanunen” (Filipos 3:12–15).

Kompleto. Daytoy napigsa a sao ket kaipapananna iti mangpennek a naan-anay wenno mangyeg iti maysa a banag iti rukod a pannakapunno. Dayta ket naaramat iti “naan-anay a pannakaawis” a ti Dios ket aramidenna ti inkarina, nupay imposible iti tao (Roma 4:21), ken iti pannakapapigsa ni Pablo babaen iti Apo tapno ti “damag ket nalabit a maikasaba a naan-anay” babaen kenkuana (2 Timoteo 4:17).

Amin ti pagayatan ti Dios. Ti sao nga “amin” ket nalawa. Ni Pablo a mismo inkararagna a ti Colosas ket mapno koma iti pannakaammo iti pagayatan ti Dios, a “maicari iti Apo, a maipaay iti amin a pacaayaywan” (Colosas 1:9, 10) babaen ti “pannacabalin ti dayagna” (Colosas 1:11).