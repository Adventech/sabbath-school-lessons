---
title:  Ti Palimed ti Kinasanto
date:   22/01/2026
---

Maysa a pagaammo a bersikulo idiay Biblia ket 1 Corinto 8:2: “Ket no panunuten ti maysa nga adda bassit ammona, awan pay ti ammona cas iti rebbengna a panangammo.” Awan ti suheto nga ammotayo iti isuamin a bambanag maipapan dayta. Kanayon latta a mabalintayo iti agsursuro iti ad-adu pay iti aniaman a banag. Di ad-adda pay a pudno dayta iti agnanayon a kinapaypayso a naisilpu iti Kinadios ken iti Panaglasagna? Ni Pablo ket masansan a tudtudoenna ti nakaskasdaaw a panagpababa ni Cristo iti panagbalinna a maysa a tao. Dayta ket maysa a banag nga uray pay ti kinaagnanayon ket saan a makaanay a mangipalgak.

`Basaen ti Roma 8:3; Hebreo 2:14–18; ken Hebreo 4:15. Ania ti mangipakita iti panagpababa ni Jesus ken iti panangalana iti nataoan a kababalin?`

Kasano a posible nga iti agnanayon nga Anak ti Dios, babaen ti panagtrabaho ti Espiritu Santo (kitaen iti Lucas 1:35), ket agbalin a nadiosan-a-tao iti aanakan ni Maria? Dayta ket riribokenna ti panunot no kasano a ti awan patinggana ken agnanayon ket kellaat nga agbalin nga adda patinggana a tao a maipaay iti ipapatay. Dayta ti puso ti nagnaganen ni Pablo a “palimed ti kinasanto” (1 Timoteo 3:16).

Iti napintas a himno ti Filipos 2, ditoy a ni Pablo ilawlawagna daytoy panagpababa nga ad-adda a naan-anay iti sumagmamano banag ngem iti sadinoman a mabasa iti Sursurat.

- “Isu, nga idinto nga addaan galad a Dios” (Filipos 2:6). Ti sao a morphē (galad) ket itudtudona ti nadiosan a kababalinna, a ni Jesus ket kapada ti Ama (idilig iti Juan 1:1).
- “No di ket binaybay-anna” (Filipos 2:7). Ti datdatlag a kababalin ni Jesus a binaybay-anna ti Mismo a Bagbagina kadagiti nadiosan a gundawayna—tapno Isu ket makapagbalin a pudno a tao ken nasulisog a kas kadatayo—ket nakaskasdaaw.
- “Nagpacumbaba a nacnakemna” (Filipos 2:8). Iti panangalana iti kababalin ti tao, ni Jesus ket immalis manipud iti panagturay iti uniberso a napan iti namimpinsan a kinabag-en, ti kasupadi ti panggep ni Lucifer.
- “A nagtulnog agingga ken patay, wen, patay iti cruz” (Filipos 2:8). Awanen iti ad-adda pay a nakababain a wagas a pannakatay ngem iti wagas a pinili ni Jesus, a plinanona dayta a kaduana ti Ama idiay “patigmaan ti cappia” (Zacarias 6:13), a nasakbay nga inladawan dayta iti panangibayog ni Moises iti sinan-uleg a suer (Numeros 21:9; Juan 3:14), ket iti dayta nagbalin a “basol gapu cadatayo, tapno macapagbalintayo a kinalinteg ti Dios gapu kencuana” (2 Corinto 5:21).

`Kasano a mabalin, ken rumbeng, a ti panangisentrotayo iti imatangtayo iti inaramid ni Jesus agpaay kadatayo idiay krus—ti panangkita iti krus kas pagwadantayo iti isusuko ken kinapakumbaba—ket mamagbalin kadatayo nga ad-adda a napakumbaba, kasta met nga ad-adda a sipapasakup iti Dios?`