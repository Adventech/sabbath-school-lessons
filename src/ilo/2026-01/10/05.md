---
title:  Anniniwan Wenno Kababagas?
date:   04/03/2026
---

`Basaen ti Colosas 2:16–19. Ania dagiti ar-aramid dagiti Cristiano-a-Judio nga impaganetget ni Pablo ditoy?`

Agingga ita nga aldaw, dagiti iskolar ket saanda nga agtutunos no ania dagiti apagisu nga isyu a tamtamingen ni Pablo ditoy. Ti siguradotayo ket ti surat a mismo ni Pablo ket mangipaay iti sangkabassit nga impormasyon no ania iti kas la mamagsina nga impluwensya dagiti Cristiano-Judio iti daytoy kaaduan ket Gentil nga iglesia (Colosas 2:13). Dayta ket, dagiti mamati a Judio ket ipappapatida dagiti bambanag a saan a nasken a suroten dagiti kamkameng.

Nalawag unay a ti Colosas 2:16 ket ilistana iti sumagmamano kadagiti kankanayon nga ar-aramiden dagiti Judio a nalawag a nagtultuloy kadagiti sumagmamano a nakombertir iti kina Cristianismo nga Judio. Ngem uray dagiti el-elemento idiay Colosas 2:18 ket mayataday iti isu met laeng a lawag. Ni Jesus ket dinillawna dagiti panaginkukuna a kinapakumbaba dagiti narelihiyosoan a pangpangulo (kas pangarigan, Mateo. 6:1, 5, 7, 16). Manipud kadagiti nalukot a pagbasaan ti Qumran, naammoantayo a dagiti angeles ket naiparang a nangnangruna kadagiti sumagmamano a kapanunotan ti panagdaydayaw dagiti Judio. Isu a, dagiti parparikut a sangsangoen ni Pablo idiay Colosas ket ad-adu nga umas-asping kadagiti sinangona kadagiti dadduma a lugar.

Idinto ta ti Colosas 2:16 ket masansan unay a saan a husto iti pannakaawatna, napateg a kitaen dayta iti dakdakkel a pannakaibinsabinsa. Paliiwen dagitoy a banbanag:

Iti panangaramat ni Pablo iti “ngarud” ket ipakpakitana a daytoy ket maysa a pakadagdagupan a naadaw manipud iti addan a naibagana. Iti napalpalabas, ti pannakasapul iti litiral a pannakakugit ket naiwaksi agsipud ta ti akin-uneg a panagbaliw ti puso iti napateg (Colosas 2:11–15).

“Taraon ken inumen” ket tudtudoenna iti makan ken inumen a datdaton nga inyeg dagiti Israelitas idiay templo.

Ti pannakaibaga ti “maipapan iti aldaw ti fiesta, wenno luttuad, wenno aldaw a panaginana” (Colosas 2:16) ket nalawag unay a tuktukoyenna ti Oseas 2:11, nga idiay a dagiti isu met laeng a panagsasaganad dagiti al-alagaden nga al-aldaw ket naibaga, nga isu a pakairamanan ti serseremonia ti panaginana (kitaen, kas pangarigan, Levitico 23:11, 24, 32).

Napateg iti pannakaawattayo iti daytoy a bersikulo ket ti bukod a panangipatarus ni Pablo: a dagitoy “isuda idi ti aniniwan dagiti banbanag nga umay; ngem ti bagi cucua ni Cristo” (Colosas 2:17). Dagitoy nga al-alagaden nga al-aldaw, kas kadagiti panagdatdaton, ket nangitudo iti trabaho ni Cristo (kitaen ti 1 Corinto 5:7; 1 Corinto 15:23). Iti kasunganina, ti maikapito nga aldaw ti Sabado, ket naipasdek idiay Eden, sakbay iti basol, ken nabayagen sakbay pay a naawat dagiti al-alagaden dagiti datdaton ti santuario; iti kasta ngarud, dayta ket saan nga anniniwan a mapunas kalpasan ti kruz.

`Nupay ti maikapito nga aldaw ti Sabado ket saan nga isyu ditoy, kasano nga ipakatmo ti balakad ni Pablo maipapan iti saan a panangipato kadagiti sabsabali?`