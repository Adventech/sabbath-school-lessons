---
title:  Naut-ot nga Ayat
date:   20/01/2025
---

Ti di marukod a kinauneg ti napnoan asi nga ayat ti Dios iti sangkataoan ket naipaduyakyakda idiay Oseas. Ti Dios binilinna ni mammadto Oseas, “ ‘Inca mangalaca iti maipaay kenca ti maysa nga asawa ti pannakicamalala ken annac ti pannakicamalala; ta iti daga agaramid ti dackel a pannakicamalala a sumina ken ni Jehova’ ” (Hos. 1:2). Iti ud-udina, ti Oseas 11 ket ipakitana ti pannakikayamet ti Dios kadagiti tattaona, ngem babaen iti pangngarig iti maysa a naayat nga ama iti anakna.

`Basaen ti Oseas 11:1–9. Kasano a ti ladawan kadagitoy a bersikulo ket mangyeg iti biag iti wagas a panagayat ken panangaywan ti Dios kadagiti tattaona?`

Ti ayat ti Dios kadagiti tattaona ket naipadis iti nadungngo a panagayat ti maysa a nagannak iti maysa nga anak. Ti Sursurat aramatenna ti ladawan ti panangisuro iti maysa nga ubing a magna; panangubba iti ay-ayatenna nga anak kadagiti takiagna; panangagas ken panangipaay iti sustento; wenno iti sabali a wagas ket iti nadungngo a panangaywan kadagiti tattaona. Ti Sursurat kunana pay a ti Dios “inawitna” dagiti tattaona a kas “ ‘maysa a lalaki kibinenna ti anacna’ ” (Deut. 1:31). Iti “ayatna ken iti asina sinubbotna ida” ken “inawitna ida, ken imbagcatna ida cadagiti amin nga al-aldaw di ugma” (Isa. 63:9).

Maisupadi iti di agkupas a kinamatalek ti Dios, maulit-ulit a di matalek dagiti tattaona, iti kamaudiananna induronda nga umadayo ti Dios ket inyegda ti panangukom kadagiti bagbagida ken nauneg unay iti panangpaleddaangda Kenkuana. Manangngaasi ti Dios, ngem pulos a saan a mailaksid ti hustisia. (Kas makitatayo iti sumarsaruno nga adal, ti ayat ken hustisia ket agtimpuyogda.)

Napadasam kadin iti kasta unay a pannakadismaya maipapan iti maysa a banag a ti tianmo ket uray la nagkibor? Dayta ti kita ti ladawan a naaramat nga agpaay iti nauneg a rikrikna ti Dios kadagiti tattaona. Ti ladawan ti pannakabaliktad ti puso ken kinamanagayat a nasindian ket pagsasao maipapan kadagiti nauneg a rikrikna, a naaramat iti Dios ken kadagiti tattao.

Daytoy a ladawan, ti kinamangngaasi a kas nasindian (kamar), ket naaramat iti kasasaad iti dua a babbai a napan iti sangoanan ni Solomon, tunggal maysa kadakuada ket tuntonenda ti maymaysa nga ubing a kas kukuada. Idi imbilin ni Solomon ti pannakagudua ti maladaga (nga awan iti gandatna a mangdangran iti ubing), daytoy ti ladawan a nangiladawan iti emosyonal a sungbat ti pudpudno nga ina (1 Ar-ari 3:26; idilig iti Gen. 43:30).

`Siasinoman a nagbalin a maysa a nagannak ket ammona ti sarsaritaen daytoy nga adal. Awan sabali a naidagaan nga ayat a mangrugi a pakaidiligan. Kasano a daytoy ket makatulong kadatayo a makaawat iti kinapaypayso ti ayat ti Dios kadatayo, ken ania a liwliwa ti mabalin, ken masapul a maadawtayo manipud iti daytoy a pannakaawat?`