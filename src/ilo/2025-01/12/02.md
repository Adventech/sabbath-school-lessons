---
title:  Dagiti Dua a Kadakkelan a Bilbilin
date:   16/03/2025
---

Tapno mautobtayo no ania ti mabalin a maaramidtayo, iti minnaysa wenno innadu, tapno agdur-as ti ayat ken hustisya ti Dios iti lubongtayo, maitutop nga irugi babaen iti panangisentro iti adda nga imbilin ti Dios kadatayo.

`Basaen ti Mateo 22:34–40. Kasano iti panangsungbat ni Jesus iti saludsod ti abogado?`

Segun ken Jesus a Mismo, ti “ ‘umuna ken ti dackel a bilin’ ” ket “ ‘ “Ayatem ti Apo a Diosmo iti amin a pusom, ken iti amin a cararuam, ken iti amin nga isipmo.” ’ ” Ken, innayon ni Jesus, “ ‘ti maicaddua isu umasping kencuana: “Ayatem ti padam a tao a cas iti bagim.” ’ ” nupay kasta, dagitoy a bilbilin ket saanda nga agtakder nga is-isuda. Innayon pay nga imbilin ni Jesus: “ ‘Cadagitoy dua a bilin mapucpoc amin a linteg ken ti sinao dagiti mammadto’ ” (Mat. 22:37–40). Pudno unay, naadawda a mismo manipud ti Daan a Testamento.

`Basaen ti Mateo 19:16–23. Kasano a dagiti sungbat ni Jesus iti saludsod iti baknang nga agturay a baro ket mainaig iti sungbatna iti saludsod ti abogado idiay Mateo 22?`

Ania ti mapaspasamak ditoy? Apay a sinungbatan ni Jesus daytoy a lalaki a kas iti inaramidna? Ken ania koma ti ibaga daytoy a panagsinnarak kadatayo amin, uray pay no ania iti saadtayo wenno kasasaad iti biag?

“Imbaga ni Cristo dagiti kakaisuna a kondisyon a mabalin a mangikabil iti agturay iti lugar a mabalinna a maan-anay iti maysa a kababalin ti Cristiano. Dagiti sasaona ket sasao ti sirib, nupay agparangda a nainget ken nakaro. Iti panangawat ken panagtulnog kadakuada ket isu laeng ti namnama ti agturay iti pannakaisalakan. Ti natan-ok a saadna ken dagiti sanikuana ket mangipapaay iti maysa a nasikap nga impluwensya ti kinadakes iti kababalinna. No ipategna dagitoy, sukatanda ti Dios iti panagayatna. Ti panangliklik iti bassit wenno adu manipud iti Dios ket panangtaginayon iti dayta a mangkissay iti namoralan a pigsa ken kinaalibtakna; ta no dagiti bambanag iti daytoy a lubong ket maipatpateg, uray pay no kasano iti saanda a kinatalged ken di pannakaikari, alaendanto ti intero nga imatang.”—Ellen G. White, The Desire of Ages, p. 520.

`Nupay nalabit a saantayo amin a naayaban a mangilako iti amin nga adda kadatayo, a kas iti daytoy nabaknang nga agturay a baro, ania ngata iti napersonalan a petpetpetam a no dimo ibbatan ket mabalin a mangiturong iti agnanayon a pannakadadaelmo?`