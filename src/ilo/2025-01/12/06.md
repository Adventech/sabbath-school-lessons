---
title:  Asino ti Kaarrubak?
date:   20/03/2025
---

Idiay inlanad ni Lucas, kalpasan unay ti panangipakdaar ni Jesus iti dua a kadadakkelan a bilbilin ti ayat nga agpaay iti Dios ken ayat nga agpaay iti karruba, maysa nga abogado, “a cayatna ti agparang a nalinteg, kinunana ken Jesus: Ket asino ti caarrobac?’ ” (Lucas 10:29). Iti panangsubat iti daytoy, ni Jesus imbagana ti pagaammo ita, ngem makapaklaat idi, a pangngarig ti naimbag a Samaritano.

`Basaen ti pangngarig ti naimbag a Samaritano idiay Lucas 10:25–37. Ania ti ibagbaga daytoy a teksto iti lawag ti ikkis dagiti mammadto iti asi ken hustisya ken dagiti kita ti kinakillo nga impaay dagiti nadumaduma a bunggoy ti tattao kadagiti “sabsabali” iti amin a pakasaritaan ti sangkataoan?`

Ni Jesus ket dina laeng saritaen ti maipapan iti hustisya; Isu ket immay a nangiyeg iti dayta. Isu idi ken Isu ti agbalinto a pakatungpalan ti naimpadtoan nga ayab ken panagtarigagay nga agpaay iti hustisya (kitaen ti Lucas 4:16–21 iti lawag ti Isaias 61:1, 2). Isu iti tarigagay ti amin a nasnacion, nangnangruna kadagidiay makabigbig iti pannakasapulda iti pannakaisalakan.

Iti direkta a pannakaiduma iti kabusor, nga isu a nangiggem iti pannakabalin ken sinapulna nga agawen ti trono ti Dios, ni Jesus imbabana ti Mismo a Bagbagina ken nakikadua kadagidiay adda iti babaen ti basol, kinakillo, ken pannakaidadanes (a saan a naakaran iti basol), ket inabakna ti kabusor babaen iti panangitedna a Mismo iti Bagbagina iti ayat tapno ipasdekna ti hustisya a kas Maysa a nalinteg ken Mamaglinteg iti amin a mamati. Kasano a maibagatayo a maseknantayo maipapan iti linteg a nakatayan ni Cristo tapno itandudo no saantayo a maseknan maipapan iti ibagbaga ni Cristo a napatpateg a banag iti linteg?

Ti Salmo 9:8, 9 ipakdaarna, “Ket ocomennanto a sililinteg ti lubong, aramidennanto ti panangocom a nainget cadagiti il-ili. Ni Jehova isunto met ti nangato a baluarte cadagiti mailuplupit, maysa a nangato a pagcamangan cadagiti tiempo ti riribuk.” Kasta met, ti Salmo 146:7–9 inayonna, ti Dios “a mangaramid iti kinajusticia cadagiti mailupitlupit” ken “mangted iti taraon cadagiti mabisin: ni Jehova luc-atanna dagiti balbalud; Ni Jehova luc-atanna dagiti mata dagiti bulsec; ni Jehova batakenna dagiti maparucob; ni Jehova ayatenna dagiti sililinteg.”

Kasano koma iti kinalawag ti Sao ti Dios kas mainaig iti wagas a panangsapultayo nga agserbi kadagiti adda iti aglawlawtayo nga agkasapulan ken masaksakit?

`Ania iti maadaltayo manipud iti biag ken panagministro ni Jesus maipapan iti panangdanon kadagidiay agkasapulan? Uray pay no saantayo a makaaramid kadagiti datdatlag a kas iti inaramidna, kadagiti adu a masaksakit a tattao kasano ngata a ti tulongtayo ket agbalin a makaanay a “datdatlag”?`