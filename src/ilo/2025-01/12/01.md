---
title:  "Ayat ken Hustisya: Dagiti Dua a Kadakkelan a Bilbilin"
date:   15/03/2025
---

### Basaen Agpaay iti Adal ita a Lawas

Mat. 22:34–40; Zac. 7:9–12; Salmo 82; Mikias 6:8; Mat. 23:23–30; Lucas 10:25–37.

> <p>Paset a Mayulo</p>
> “No adda agcuna: Siac ayatec ti Dios, ket guraenna ni cabsatna, isu ti maysa a naulbod ta ti saan nga agayat iti cabsatna, isu a nakitana, saanna a mabalin nga ayaten ti Dios, isu a dina nakita?” (1 Juan 4:20).

Nupay adda panagtalektayo nga ilinteg ti Dios amin a bambanag iti kamaudiananna, napateg latta no ania ti aramidentayo, kas Cristiano, ditoy ken ita. Nupay mabalin nga adu dagiti kinaawan hustisya ken kinadakes a saan a pukawen ti Dios ita (gapu kadagiti paglintegan ti nailangitan a dangadang), dina kayat a saoen a saantayo a maaramat a tumulong a mangpalag-an iti aniaman a panagsagaba ken kinadakes a masabettayo, agingga iti aniaman a tukad a mabalin. Kinapudnona, obligadotayo, kas Cristiano, a mangaramid iti dayta.

Kas nakitatayon, ti ayat ken hustisya ket agtimpuyogda a dua; saanda a mapagsina. Ti Dios ayatenna ti hustisya. Kas mayannatop, no ayatentayo ti Dios, ayatentayo met iti hustisya.

Kasta met, no ayatentayo ti Dios, ayatentayo met iti maysa ken maysa. Paset iti panangayat iti maysa ken maysa ket ti panangibingay iti maysa a pakaseknan nga agpaay iti pagimbagan dagiti adda iti likmuttayo. No dagiti dadduma ket maparigatda gapu iti kinapanglaw, maidadanes, wenno aniaman a kita ti kinakillo, masapul a maseknantayo koma. No dagiti sabsabali ket maidadanes, saantayo koma nga agbalin a bulsek iti dayta. No di ket, damagentayo koma dagiti bagbagitayo no ania iti mabalintayo nga aramiden, minnaysa wenno innadu, tapno maidur-as ti ayat ken hustisya ti Dios iti maysa a wagas a mangipaduyakyak iti nadadael a lubongtayo iti naan-anay a kababalin ti Apotayo a kinalinteg ken ayat.

_*Adalen ti adal ita a lawas tapno maisagana agpaay ti Sabado, Marzo 22._