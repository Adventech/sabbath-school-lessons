---
title:  Adalen Pay
date:   21/03/2025
---

Basaen ti surat ni Ellen G. White, “The Sabbath,” pp. 281–289, iti The Desire of Ages.

“Dagiti agsimsimisim ket dida naitured a simmungbat ken Cristo iti imatang ti umariwekwek, gapu iti butengda a mairaman ti bagbagida iti rigat. Ammoda nga insaona ti pudno. Imbes a salungasingenda dagiti ug-ugalida [tradisyonda], baybay-anda ti maysa a tao nga agsagaba, idinto nga asikasoenda ti maysa nga animal gapu iti pukaw ti makinkukua no mabaybay-an dayta. Gapuna dakdakkel ti naipakita a panangaywan iti umel nga animal ngem iti tao, nga isu a naaramid a kaladawan ti Dios. Iladawan daytoy ti panagtrabaho ti amin nga ulbod a relihion. Nagtaudda iti tarigagay ti tao a mangitan-ok iti bagbagina iti ngatoen ti Dios, ngem nagbanag iti panangibaba iti tao iti baba ti animal. Isuamin a relihiyon a makigubat a maibusor iti panagturay ti Dios ket al-allilawenna ti tao iti dayag a kukuana idi Panamarsua, nga isu a maisubli kenkuana ken Cristo. Isuro ti tunggal ulbod a relihiyon dagiti pasurotna a saan nga ikaso dagiti kasapulan, panagsagaba, ken kalintegan ti tao. Ti evangelio ket mangikabil iti nangato a pateg iti sangkataoan kas nagatang iti dara ni Cristo, ken isurona ti nadungngo a panangipateg kadagiti kasapulan ken kinaay-ay-ay ti tao. Kuna ti Apo, ‘Aramidecto a ti maysa a lalaki natactaccon ngem iti nasudi a balitoc, uray ti maysa a lalaki natactaccon pay ngem iti balitoc a napasudi ti Ofir.’ Isa. 13:12.

“Idi sinango ni Jesus dagiti Fariseo agraman iti saludsod no nainkalintegan kadi iti agaramid iti naimbag wenno agaramid iti dakes iti Sabado, ti mangisalakan ti biag wenno iti pumatay, sinabatna ida kadagiti bukodda a nadangkes a panggep. Sapsapulenda a gudasen ti biagna a nabuyogan iti gura, kabayatan nga Isu ket mangisalsalakan iti biag ken mangiy-iyeg iti ragsak kadagiti umariwekwek a tattao. Nasaysayaat kadi iti mangpapatay iti Sabado, a kas iti planoda nga aramiden, ngem iti panangagas kadagiti masaksakit, a kas iti inaramidna? Nalinlinteg kadi a maaddaan iti panangpapatay iti uneg ti puso iti nasantoan nga aldaw ti Dios ngem iti panangayat iti amin a tattao, nga isu a maipakita kadagiti ar-aramid ti asi?”—Ellen G. White, The Desire of Ages, pp. 286, 287.

**Salsaludsod a pagiinnadalan**:

`Apay ken kasano iti kinapudnona nga “isuro ti tunggal ulbod a relihiyon dagiti pasurotna a saan nga ikaso dagiti kasapulan, panagsagaba, ken kalintegan ti tao”? Kasano iti panagtignaytayo a nainggandatan tapno maliklikan iti kasta a saan a panangikaso ti iglesia iti komonidadtayo ken iti labesna pay?`

`Asino ti karrubak? Asino ti karrubam? Ania dagiti napraktikalan a wagas nga iti panangsurot ken Cristo ket pagbalinennatayo nga ad-adu a kas iti Samaritano a binallasiwna dagiti beddeng iti aldawna tapno agaramid gapu iti ayat?`

`No ti Dios ket ayatenna ti hustisya ken asi, kasano koma iti panagtignaytayo a maiyannatop kadagiti napatpateg a bambanag iti Dios? Kasano nga ad-adda nga isentrotayo ti imatangtayo iti nagnaganen ni Jesus a “napatpateg a banag iti linteg”?`

`No panunoten ken saritaentayo ti maipapan iti panangukom, kasano iti kasansan nga ipaganetgettayo a ti kangrunaan a wagas a panangyadal ni Jesus iti panangukom ket kadagiti balbalikas a no siaalibtak met laeng nga ay-ayatentayo dagiti sabsabali, nangnangruna dagiti maidadanes ken mailupitlupit? Utoben daytoy iti lawag ti Mateo 25:31–46.`