---
title:  Ayat ti Pakatungpalan ti Linteg
date:   22/03/2025
---

### Basaen Agpaay iti Adal ita a Lawas

Exo. 20:1–17; Rom. 6:1–3; Rom. 7:7–12; Jer. 31:31–34; Mat. 23:23, 24; Santiago 2:1–9.

> <p>Paset a Mayulo</p>
> “Awan coma ti mautangyo iti uray siasino, no di laeng ti panagayan-ayat ti maysa ken maysa: ta ti agayat iti padana a tao, natungpalna ti linteg” (Roma 13:8).

Kabayatan a tartratarenda iti maysa a kamkameng nga adda parikutna, maysa a tao iti church board kinunana iti pastor, “Saantayo a makaaramid iti pangngeddeng a maibatay iti kinamangngaasi.” Saantayo a mabalin? Ti pastor ket nasdaaw no kasano iti panagawat daytoy a tao iti Dios ken iti linteg ti Dios. Ti kinamangngaasi ket sigurado a kasapulan nga agbalin a kangrunaan iti wagas iti panangtratartayo kadagiti tattao, nangnangruna kadagiti agbiddut. Ti kinamanangngaasi ket napateg a paset ti ayat, ken kas kuna ti Roma 13:8 kadatayo, a ti panangayat iti maysa a karruba ket isu ti panangtungpal iti linteg.

No ti ayat ket pudno unay nga isu ti pakatungpalan ti linteg, iti kasta ket naannadtayo koma a saan a mangpanunot iti linteg iti maysa a wagas a naisina manipud iti ayat wenno panunoten a ti ayat ket naisina manipud iti linteg. Iti Sursurat, ti ayat ken ti linteg ket agtimpuyogda a dua. Ti Dios a nangted iti linteg ket Isu ti ayat, ken kas maiyannatop, ti linteg ti Dios ket isu ti linteg ti ayat. Dayta ket, kas iti kuna ni Ellen G. White, isu ti nakaisuratan ti kababalin ti Dios. (Kitaen ti Christ’s Object Lessons, p. 305.)

Ti linteg ti Dios ket saan a maysa a narikut a principio no di ket bilbilin ken pagannurotan a naisangrat nga agpaay ti irarang-aytayo. Ti ayat ti Dios, iti maysa a paset ket, maysa a pannakaipakita ti ayat a kas iti panangiyebkas a Mismo ti Dios.

_*Adalen ti adal ita a lawas tapno maisagana agpaay ti Sabado, Marzo 29._