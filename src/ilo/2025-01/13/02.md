---
title:  Ti Linteg ti Ayat
date:   23/03/2025
---

Ti linteg ti Dios ket saan nga aglaun kadagiti narikut a principio; no di ket, ti linteg ti Dios ket maysa a panangipakita iti panagkayamet. Daytoy ket mabalin a makita a nalawag unay iti Sangapulo a Bilbilin. Dagiti kangrunaan a principio ti Sangapulo a Bilbilin ket addadan idi idiay Minuyongan ti Eden, dagiti principio ti ayat nga isuda koma iti mangituray iti panagkayamet ti Dios ken dagiti tattao ken panagkayamet dagiti tattao a mismo.

Idi naisurat ti Sangapulo a Bilbilin iti tapi ti bato idiay Exodo 20, naitedda iti Israel iti lawag ti tulag ti panagkayamet. Dagiti bilbilin ket naisuratdan kalpasan a ti Dios ket nawayawayaannan dagiti tattao manipud Egipto, ken dagiti bilbilin ket naibatayda iti ayat ti Dios ken kadagiti karkarina iti nacion (kitaen ti Exo. 6:7, 8 ken Lev. 26:12). Mabalin a makita kadagiti dua a segkay ti Sangapulo a Bilbilin a naisentroda iti irarang-ay ti maysa a nataoan a pannakaikayamet iti Dios ken iti pannakaikayamet iti maysa ken maysa.

`Basaen ti Exodo 20:1–17. Kasano ti panangiparangarang dagitoy a bersikulo kadagiti dua a principio, ti ayat nga agpaay iti Dios ken ti ayat nga agpaay iti sabsabali?`

Dagiti umuna nga uppat a bilbilin ket maipapan iti pannakikayamet dagiti tattao iti Dios, ken dagiti maudi nga innem ket ti pannakikayamet dagiti tattao kadagiti pada da a tao. Ti pannakikayamettayo iti Dios ken dagiti sabsabali a tattao ket masapul nga agpada a maiturayan babaen kadagiti principio ti linteg ti Dios.

Dagitoy dua a paset ti linteg ket mayatadayda a direkta iti imbaga ni Jesus a kas dua a kadadakkelan a bilbilin—“ ‘ “Ayatem ti Apo a Diosmo iti amin a pusom” ’ ” (Mat. 22:37; idilig iti Deut. 6:5) ken “ ‘ “Ayatem ti padam a tao a cas iti bagim” ’ ” (Mat. 22:39; idilig iti Lev. 19:18).

Dagiti umuna nga uppat a bilbilin ket isuda dagiti wagas nga intay ayaten ti Dios iti amin a kinataotayo, ken dagiti maudi nga innem ket isuda dagiti wagas nga intayo ayaten ti maysa ken maysa a kas iti bagitayo. Ni Jesus ket nalawag nga ipakitana a dagitoy dua a dadakkel a bilbilin ti ayat ket nainaigda iti linteg. “ ‘Cadagitoy dua a bilin mapucpoc amin a linteg ken _ti sinao_ dagiti mammadto’ ” (Mat. 22:40).

Ti ngarud sibubukel a linteg ti Dios ket naibatay iti ayat ti Dios. Ti ayat ken linteg ti Dios ket saanda a mapagsina. Masansan a mangngegtayo dagiti tattao a kunada, _Saan a masapul a salimetmetanmi ti linteg, ayatenmi laeng ti Dios ken ayaten dagiti sabsabali_. Apay a dayta a kapanunotan ket awan kais-iskanna?

`Kasano koma iti panangipakitatayo iti ayat iti Dios, wenno iti ayat kadagiti sabsabali, no salsalungasinge