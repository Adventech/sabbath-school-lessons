---
title:  Adalen Pay
date:   10/01/2025
---

Basaen ti Ellen G. White, “The Privilege of Prayer,” pp. 93–104, iti Steps to Christ.

“Ikumitmo dagiti masapsapul, ragragsak, ladladingit, dandanag, ken butbutengmo iti Dios. Saanmo a mautoyan ti Dios; saanmo a mabannog Isuna. Daydiay a mangbilang iti dagup ti book ta ulom ket saan a naikay iti masapsapul dagiti annakna. “Ti Apo napno iti ayat ken manangngaasi.” Santiago 5:11. Ti naayat a pusona ket nalaka a mapaladingit gapu kadagiti ladingittayo, wenno uray gapu la iti panangisawangtay kadakuada. Ipanmo Kenkuana ti isuamin a makariribok iti nakem. Awan ti makapadagsen unay Kenkuana nga awiten, ta Isut’ mangtaptapaya ngarud kadagiti lubong, Isut’ mangituray kadagiti amin a maar-aramid iti law-ang. Awan aniaman a banag a pakaibiangan ti talnatayo a dina masiputan. Awan nasipnget unay a paset ti kapadasantayo a dina mabasa; awan narikut unay a riribuk a dina maurnos. Awan dakes a mapasamak iti kabassitan kadagiti annakna, awan danag a mamagpulkok iti kararua, awan rag-o a pangparagsak, awan napasnek a kararag a rummuar kadagiti bibig, a di maimatangan ti nailangitan nga Ama, wenno saanna a pakangayangayan a dagus. “Agasanna dagiti nadanar iti pusoda, ket bedbedanna dagiti sugsugatda.” Salmo 147:3. Dagiti pannakibagi ti Dios iti sagtunggal maysa a kararua ket nabatad ken nagdanunan unay a kas lattay awan sabalin a kararua a gapu ti nangtedanna iti dungdungoenna nga Anak.”—Ellen G. White, Steps to Christ, p. 100. 

**Salsaludsod a pagiinnadalan**:

`Utoben iti sasao iti ngato: “Dagiti pannakibagi ti Dios iti sagtunggal maysa a kararua nabatad ken nagdanunan unay a kas lattay awan sabalin a kararua a gapu ti nangtedanna iti dungdungoenna nga Anak.” Ania a liwliwa ti ited daytoy kenka, ken kasano koma iti rumbeng a panagbiagmo, a pagaammon ti kinasinged ti Dios kenka ken ti panangaywanna kenka? Kasano a masursurom ti agbiag iti kinapaypayso dayta nakaskasdaaw a kari? Utoben, no, iti inaldaw-aldaw, ket patiem a pudno unay dayta.`

`Iti lawag ti adal ita a lawas, kasano ti pannakaawatmo iti Salmo 103:17, 18? Ania ti iparangarangna no kasano a ti ayat ti Dios ket agnanayon, ket nupay kasta no kasano a dagiti pagimbagan iti maysa a pannakaikayamet iti Dios ket agdas-al no awatentayo wenno saan ti ayatna?`

`Ania dagiti wagas nga iti pannakaammo daytoy ket mangaramid iti pakaidumaan iti pannakikayametmo iti Dios? Kasano nga apektaranna ti wagas a panangpanunotmo kadagiti ladingit dagiti sabsabali?`