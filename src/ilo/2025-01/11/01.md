---
title:  Ania Aya ti Mabalin a Naaramidak Pay Koma?
date:   08/03/2025
---

### Basaen Agpaay iti Adal ita a Lawas

Juan 18:37; Rom. 3:23–26; Rom. 5:8; Isa. 5:1–4; Mat. 21:33–39; Isa. 53:4; Rom. 3:1–4.

> <p>Paset a Mayulo</p>
> “Kinuna ngarud ni Pilato kencuana: No casta ngarud, arica? Simmungbat ni Jesus; Cunam nga ariac, Nayanacac gapu itoy, ken gapu itoy immayac ditoy lubong, tapno panecnecac ti pudno, Isu-amin nga aggapu iti pudno, denggenna ti timecco’ ” (Juan 18:37).

Sumagmamano a tawenen ti napalabas, maysa a nainsiriban nga istoria dagiti ubbing iti naiyimprinta iti magasina a Guide. Ti istoria ket naisentro iti maysa nga ubing a lalaki nga agnagan iti Denis, maysa nga ulila nga agbibiag kas maysa nga ampon nga ubing iti maysa a pamilia idi Edad Media. Ni Denis ket kagurana unay ti ari ti dagana agsipud ta, idi masakit dagiti dadakkelna, dagiti soldado ti ari ket innalada isuna nga inyadayu, ket dinan pulos nakita manen ida. Iti laeng ud-udina a naammoanna a pinagsina ida ti ari tapno maispal dagiti sibibiag iti amin a nakabutbuteng a pasamak iti Nangisit a Didigra (Black Plague). Ti kinapudno maipapan iti ari ket inkabilna ni Denis a wayawaya manipud iti gura nga induldulinna iti nganngani isuamin a panagbiagna. Ti ari ket kankanayon latta, ken iti amin a kasasaad, a nagtignay gapu iti ayat nga agpaay kadagiti tattaona.

Adu dagiti tattao ita nga aldaw ti kumita iti Dios a kas iti panangkita ni Denis iti ari. Ti kinadakes a nasaksianda wenno napadasanda ti nangiturong kadakuada iti gura wenno panangbaybay-a iti Dios. Sadino ti ayan ti Dios no adda ti panagsagaba? No ti Dios ket naimbag, apay a nagadu ti kinadakes? Ti nailangitan a dangadang ket mangted iti lawag maipapan daytoy napateg a pagsasaritaan [isyu], ngem adu dagiti salsaludsod nga agtalinaed. Ngem, inton amin dagiti gandattayo a mangsungbat ket saan nga agballigi, mabalintayo a kumita ken Jesus idiay kruz ken makitatayo Kenkuana a ti Dios ket mabalin a pagtalkan, uray pay kadagiti amin a salsaludsod nga agtalinaed a di masungbatan ita.

_*Adalen ti adal ita a lawas tapno maisagana agpaay ti Sabado, Marzo 15._