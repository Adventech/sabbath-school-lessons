---
title:  Ni Cristo ti Mangabak
date:   09/03/2025
---

Nupay adda iti maysa a kabusor nga agtartrabaho nga isu a tudtudoen a Mismo ni Cristo a kas (agaagaw) nga “agturay iti daytoy a lubong,” ti pudno nga ari ti uniberso ket ni Jesu-Cristo. Ni Jesus ket gun-odenna ti balligi nga agpaay kadatayo, ken Kenkuana maaddaantayo iti balligi, uray pay iti tengnga ti kinarigat ken panagsagaba. Pudno unay, ti trabaho ni Cristo ket sumraenna a kankanayon ti kabusor.

Nakitatayon a ti Sursurat iladawanna ti diablo a kas:

1. ti manangallilaw iti amin a lubong manipud punganay (Apo. 12:9; Mat. 4:3; Juan 8:44; 2 Cor. 11:3; 1 Juan 3:8).
2. ti mamadpadakes ken mangpabpabasol iti Dios ken dagiti tattaona idiay langit (Apo. 12:10; Apo. 13:6; Job 1–2; Zac. 3:1, 2; Judas 9).
3. ti agaagaw nga agturay daytoy a lubong (Juan 12:31; Juan 14:30; Juan 16:11; Aramid 26:18; 2 Cor. 4:4; Efe. 2:2; 1 Juan 5:19).

`Basaen ti Juan 18:37. Ania ti ibaga daytoy kadatayo maipapan iti trabaho ni Cristo a mangsumra kadagiti pangallilaw ti kabusor? Ania iti kayatna a saoen a ni Jesus ket Ari?`

Nupay ti Sursurat isurona a ni Satanas ket isu iti manangallilaw, mamadpadakes, mangidardarum, ken agaagaw iti turay iti daytoy a lubong, isurona pay a ni Jesus ket Isu iti mangabak ken Satanas iti amin a wagas.

1. Ni Jesus kunana “ ‘immayac ditoy lubong, tapno panecnecac ti pudno’ ” (Juan 18:37),
2. Babaen ti kruz, ni Jesus natan-ok unay nga impaduyakyakna ti naan-anay a kinalinteg ken ayat ti Dios (Rom. 3:25, 26; Rom. 5:8), iti kasta pinaneknekanna ti mamadpadakes a pammabasol ti diablo (Apo. 12:10, 11), ken
3. Ni Jesus iti kamaudiananna ket dadaelenna ti pagarian ti diablo, nga isu “ ‘nga ammona a bassiten ti tiempona’ ” (Apo. 12:12; idilig iti Rom. 16:20), ket ni Cristo “ ‘ket agarinto iti agnanayon’ ” (Apo. 11:15).

Iti kamaudiananna, uray pay no ania iti aramiden ni Satanas, isu ket maysan a naabak a kabusor, ket ti tulbek agpaay kadatayo ket ti panangtunton iti balligi ni Cristo nga agpaay kadagiti bagbagitayo iti inaldaw-aldaw, iti tunggal kanito, ken kasta met iti panangtunton kadagiti karkari nga impaay ti kruz kadatayo.

`Idiay dakkel a panagbinnusor, ammotayo no ania a dasig iti mangabak. Kasano a dagiti inaldaw-aldaw a pilitayo ket balbaliwanna no ania a sikigan ti mamimpinsan a pagtungpalantayo? Kasano a masiguradotayo nga addatayo iti mangab-abak a dasig uray pay ita a mismo?`