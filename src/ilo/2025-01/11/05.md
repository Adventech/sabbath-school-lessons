---
title:  Ti Pangngarig ni Cristo iti Kaubasan
date:   12/03/2025
---

Iti pangngarig ti makinkukua iti kaubasan, idiay Mateo 21, ni Jesus ituloyna no sadino iti nagpatinggaan ti Isaias 5, a mangited iti mainayon a lawag iti kababalin ken ar-aramid iti makinkukua iti kaubasan iti biang ti kaubasanna.

`Basaen ti Mateo 21:33–39 agraman iti matudtudo a saludsod ti Isaias 5:4. Ania iti ad-adu pay a maaramidna ngem iti naaramidnan?`

Ti umuna a paset ti pangngarig ni Cristo ket direkta nga adaw manipud iti kanta ti Isaias 5 maipapan iti makinkukua iti kaubasan ken ti kaubasanna. Kalpasanna, inayon ni Jesus a ti makinkukua iti kaubasan ket “ ‘pinaupaan’ ”

na ti kaubasanna “ ‘cadagiti agtaltalon, ket napan iti sabali a daga’ ” (Mat. 21:33). Ngem idi ti makinkukua iti kaubasan ket namindua a nangibaun kadagiti adipenna (dagiti mammadto) tapno urnongenda ti apit, dagidiay agab-abang iti kaubasanna ket minalmalo ken pinapatayda dagiti adipenna (Mat. 21:34–36). Kamaudiananna, imbaunna ti Anakna (ni Jesus), a kunana “ ‘Padayawandanto ti annacco’ ” (Mat. 21:37). Ngem pinapatayda met ti Anakna, a kunada, “ ‘Daytoy ti agtawid; umaycayo, papatayentayo ket alaentayo ti tawidna. Ket isu tiniliwda, ket induronda iti ruar ti cauvasan, ket pinatayda” (Mat. 21:38, 39).

Ania ngay pay iti ad-adu a mabalinna nga aramiden? Ti Ama inayatnatayo iti kasta unay ta intedna ti ay-ayatenna nga Anak (Juan 3:16). No ti nailangitan a dangadang ket isu ti kita a naisingasing ditoy, dayta ket saan a mabalin a maisimpa iti saan nga umiso a panawen babaen iti panangwatwat iti nadiosan a pannakabalin no di ket sinapulna nga immuna ti maysa a panangipaduyakyak iti publiko iti kababalin ti Dios. Daytoy a panangipaduyakyak ket naikabil a namimpinsan iti trabaho ni Cristo (Rom. 3:25, 26; Rom. 5:8). Ania ngay pay iti ad-adu a dawatentayo ngem iti dayta panangited a Mismo ti Dios (ken Cristo) iti Bagbagina a matay nga agpaay kadatayo, tapno mabalin a mapalintegnatayo nga awan iti panangikompromiso iti hustisya ken naan-anay nga ayatna?

Ti pasamak ti kruz ket ipaduyakyakna a ti Dios ket naaramidanna iti isuamin a bambanag a mabalin nga aramiden a mangpabassit ken mangikkat iti kinadakes, nga awan iti panangdadael iti lawag nga agpaay iti irarang-ay ti napudno nga ayat. No adda koma iti aniaman a nasaysayaat a wagas a sidadaan iti Dios, saan kadi koma a dayta ti pinilina? Kabayatan a dagiti tattao ket agsagrap iti kasta unay iti daytoy nailangitan a dangadang, ti Dios a Mismo ti nagsagrap iti kakakaroan amin. No kumitatayo idiay kruz, mabalin a pudno unay a makitatayo ti panagsagaba ken saem nga inyeg ti basol iti Mismo a Dios. Nupay kasta, kasta unay a nasagradoan ti wayawaya a naisigud iti ayat ta ni Cristo ket siaanamong a mangibtor iti daytoy agpaay iti biangtayo.

`Basaen ti Isaias 53:4. Makin “liday” ken “ladingit” iti inawit ni Cristo idiay kruz? Ania ti ibaga daytoy kadatayo maipapan iti inaramid ti Dios agpaay kadatayo ken ti gatad a binayadanna agpaay iti pannakaisalakan?`