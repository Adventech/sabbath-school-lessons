---
title:  Nagleddaang Gapu iti Dakes
date:   26/01/2025
---

Ti Dios iti Biblia ket ayatenna ti hustisia ken kagurana ti dakes. Gapuna, ti basol ken kinadakes, ti mangrurod Kenkuana iti panagtarigagay, maysa a tarigagay a nayebkas iti biang dagiti maparparigat ken mairurrurumen, ken uray kadagiti kasasaad a ti kinadakes ti maysa a tao ket apektaranna a nangnangruna ti mismo a bagbagina. Ti Dios kagurana ti dakes agsipud ta ti kinadakes ket kanayon a dangranna dagiti parsuana, uray pay iti panangdangran iti bukod a bagi. Kadagiti istoria ti Biblia, ti Dios ket maulit-ulit a magargari nga agpungtot gapu iti tudtudoen dagiti iskolar ti Biblia a kas panagrikos ti kinasukir. Daytoy a panagrikos ket kastoy:

Dagiti tattao umalsa a maibusor iti Dios ken agaramidda iti dakes, no dadduma uray pay nakabutbuteng a kinaranggas a kas iti panangisakripicio iti anak ken dadduma pay a makarimon iti imatangna.

Ti Dios pumanaw a kas maitunos kadagiti pangngeddeng dagiti tattao.

Dagiti tattao ket maidadanesda babaen kadagiti ganggannaet a nasnacion.

Dagiti tattao umkisda iti Dios nga agpaay iti pannakaispal.

Ti Dios sipaparabur a mangispal kadagiti tattao.

Dagiti tattao umalsa manen a maibusor iti Dios, masansan a dakdakes pay ngem idi.

Nupay kasta, iti sangoanan daytoy nakaro a kinadakes ken saan a kinamatalek, ti Dios ket ulit-ulitenna a sabaten ti saan a kinamatalek ti tao, ngem nabuyogan iti awan patinggana a kinamatalek, mabayag a panagitured a kinaanus, nakaskasdaaw a parabur, ken nauneg a kinamanangngaasi.

`Basaen ti Salmo 78. Ania ti idanon daytoy a teksto maipapan iti sungbat ti Dios kadagiti maulit-ulit a panagsukir dagiti tattaona?`

Sigun iti Biblia, ti ayat ken hustisia ket nagkayametda. Ti nadiosan a pungtot ket isu ti maitutop a sungbat ti ayat a maibusor iti kinadakes agsipud ta ti kinadakes ket kankanayon a mangdangran iti maysa a tao nga ay-ayaten ti Dios. Awan ti pasamak iti Sursurat a ti Dios ket awan gapgapuna wenno di nainkalintegan a nagpungtot wenno nagunget.

Ken kabayatan a dagiti tattao ti Dios ket inulit-ulitda a binaybay-an ken liniputan Isuna, kadagiti panaglabas ti siglo, ti Dios nagtultuloy a siaanus a nangted iti kinamangngaasi iti labes ti amin a nainkalintegan a namnamaen (Neh. 9:7–33), iti kasta mangipaduyakyak iti di matukod a kinauneg ti mabayag a panagitured ti pannakipagriknana ken napnoan asi nga ayatna. Pudno unay, segun iti Salmo 78:38, ti Dios “idinto a manangngaasi, pinacawanna ti kinadakesda, ket saanna a pinucaw ida: wen, naminadu nga incalilisna ti pungtotna, ket saanna nga impapas amin a pungtotna.”

`Sigurado a nakaungetka iti dakes a naaramid kadagiti sabsabali. Kasano ngarud a daytoy a rikna ket tumulong kenka iti nasaysayaat a pannakaawat iti pungtot ti Dios iti kinadakes?`