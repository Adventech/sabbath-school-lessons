---
title:  Ti Pungtot ti Nadiosan nga Ayat
date:   25/01/2025
---

### Basaen Agpaay iti Adal ita a Lawas

Salmo 78; Jonas 4:1–4; Mat. 10:8; Mat. 21:12, 13; Jer. 51:24, 25; Rom. 12:17–21.

> <p>Paset a Mayulo</p>
> “Ngem isu, idinto a manangngaasi, pinacawanna ti kinadakesda, ket saanna a pinucaw ida: wen, naminadu nga incalilisna ti pungtotna, ket saanna nga impapas amin a pungtotna” (Salmo 78:38).

Nupay ti kinamanangngasi ti Dios ket masansan a marambakan, adu dagiti makasarak iti kapanunotan iti pungtotna a makariribok. No ti Dios ket isut’ ayat, panunotenda nga Isu ket saan koma a pulos a mangipakita iti pungtot. Nupay kasta, dayta a kapanunotan ket biddut, ti pungtotna ket direkta nga agtaud manipud iti ayatna.

Dadduma ibagada a ti Dios iti Daan a Testamento ket maysa a Dios ti pungtot ket ti Dios iti Baro a Testamento ket maysa a Dios ti ayat. Ngem adda maymaysa a Dios, ket Isu naiparangarang a kas isu met laeng kadagiti agpadpada a Testamento. Ti Dios nga Isu ti ayat ket pudno a makaunget iti dakes—ngem agsipud ta Isu ket ayat. Ni Jesus a Mismo ket inyebkasna ti nauneg nga ungetna a maibusor iti dakes, ket ti Baro a Testamento isurona iti namin-adu a daras ti maipapan iti nalinteg ken maitutop a pungtot ti Dios.

Ti unget ti Dios ket kankanayon latta nga isu ti nalinteg ken naayat a sungbatna a maibusor iti dakes ken kinakillo. Ti nadiosan a pungtot ket nalinteg a rurod a naguyogoy gapu iti naan-anay a kinaimbag ken ayat, ken sapulenna ti panagrangpaya ti amin a sangaparsuaan. Ti pungtot ti Dios ket isu laeng ti maiyannatop a sungbat ti ayat iti dakes ken kinakillo. Kas maitunos, ti kinadakes ket gargarienna ti Dios iti tarigagay agpaay iti pagimbagan dagiti biktima ti dakes ken maibusor kadagiti mangar-aramid iti dayta a kinadakes. Ti ngarud nadiosan a pungtot ket maysa a panangiyebkas iti nadiosan nga ayat.

_*Adalen ti adal ita a lawas tapno maisagana agpaay ti Sabado, Pebrero 1._