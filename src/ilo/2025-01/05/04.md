---
title:  Nalinteg a Panagunget
date:   28/01/2025
---

Kabayatan nga adu dagiti di maitutop a langa ti panagunget, ti Biblia ket isurona met nga adda ti “nalinteg a panagunget.”

Panunotem ti maysa nga ina a mangbuybuya iti anakna a babai nga agtawen iti tallo nga agay-ayam idiay pagay-ayaman ket, kellaat a maysa a lalaki ti nangdarup iti anakna a babai. Saan ngata a makaunget isuna? Sigurado. Ti panagunget ket isu iti umiso a sungbat ti ayat iti kasta a maysa a pasamak. Daytoy nga ehemplo ket tulongannatayo a makaawat iti “nalinteg a panagunget” ti Dios.

`Basaen ti Mateo 21:12, 13 ken Juan 2:14, 15. Ania ti ibaga kadatayo iti reaksyon ni Jesus iti wagas a pannakaaramat iti templo maipapan iti panagunget ti Dios iti kinadakes?`

Kadagitoy a paspasamak, ni Jesus ket ipakitana ti “nadiosan a regta” ti nalinteg a panagunget a maibusor kadagidiay mangtartratar iti templo ti Dios a kas gagangay ken pinagbalinda a maysa a “rukib dagiti mannanacaw” tapno magundawayanda dagiti balo, ul-ulila, ken ti napanglaw (Mat. 21:13; idilig iti Juan 2:16). Ti templo ken dagiti serviciona, nga isu a mangiyanninaw koma iti naparabur a pammakawan ti Dios ken pannakadalus dagiti managbasol, ket naaramat ketdi a mangkusit ken mamarigat iti sumagmamano kadagiti nakapuy. Saan kadi ngata a rumbeng laeng a makaunget ni Jesus iti daytoy a makarimon?

Ti Marcos 10:13, 14 ken Marcos 3:4, 5 ket mangipaay kadagiti ad-adu pay nga ehemplo ti nalinteg a panagungetna. Idi dagiti tattao ket inyegda dagiti babassit nga ubbing ken Jesus ket “dagidi adalan inungtanda dagiti nangyeg,” ni Jesus “nangricna unay”—litiral a “nakaluksaw.” Kinunana kadakuada, “ ‘Bayanyo dagiti ububbing a babassit nga umayda caniac’ ” (Marcos 10:13, 14).

Iti sabali pay a pakasarakan, idi a dagiti Fariseo ket agur-urayda a mangpabasol ken Jesus a mangsalsalungasing iti Sabado gapu iti panagagasna iti dayta nga aldaw, ni Jesus dinamagna ida, “ ‘Maiparbeng, ti panagaramid iti naimbag, wenno ti panagaramid iti dakes cadagiti aldaw a panaginana? ti panangisalacan iti biag wenno ti panangpapatay?’ ” (Marcos 3:4). Isu “minatmatanna ida a sirururod iti licmutna, ken napaladingit iti kinatangken dagiti puspusoda” ket kalpasanna nagtuloy a nangagas iti tao (Marcos 3:5). Ti panagunget ni Cristo ditoy ket napakuyogan iti ladingit gapu iti kinatangkenda; dayta ket nalinteg nga unget ti ayat, kas iti panagunget ti Dios idiay Daan a Testamento nga isu ket nalinteg nga unget ti ayat. Kasano koma a di marurod ti ayat gapu iti kinadakes, nangnangruna no ti dakes ket dangranna dagiti nakaiturongan dayta nga ayat?

`Kasano koma iti panagbalintayo a naannad tapno saantayo nga ikalintegan iti naimbubukodan a panagunget a kas “nalinteg a panagunget”? Apay a nalaka unay dayta nga aramiden, ken kasano iti panangsalaknibtayo kadagiti bagbagitayo manipud iti dayta nasikap ngem napaypayso a palab-og?`