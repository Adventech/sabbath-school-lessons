---
title:  Ipakita ti Kinamangngaasi
date:   30/01/2025
---

Kabayatan a ti nadiosan a pungtot ket maysa a “nakabutbuteng” a banag, dayta ket saan a pulos a narugit wenno di-naayat. Iti kasunganina, iti Daan ken Baro a Testamento, ti Dios ket iyebkasna ti pungtot a maibusor iti dakes agsipud iti ayatna. Ti nadiosan a pungtot ket nakabutbuteng agsipud iti nasikap a kinadakes ti dakes a maisupadi iti natarnaw a kinaimbag ken dayag ti Dios.

Iti daytoy a kasasaad, ti ayat ket napateg iti Dios; ti pungtot ket saan. No sadino nga awan ti dakes wenno kinakillo, awan iti pungtot. Iti kamaudianan, ti napnoan unay iti ayat nga aramid ti Dios a panangikisap iti dakes manipud iti uniberso ket sibebertud met a pukawenna ti unget ken pungtot. Ket dayta ket gapu ta awanton a pulos manen idiay iti aniaman a kinakillo wenno kinadakes. Iti agnanayon, addanto laeng iti kinaagnanayon ti naan-anay a ragsak ken hustisya idiay maysa a naan-anay a panagkakayamet ti ayat. Awanton a pulos manen ti nadiosan a pungtot agsipud ta awanton a pulos iti pannakasapul iti dayta. Anian a nagimbag a kapanunotan!

`Dadduma ket madanagan a ti nadiosan nga unget ket nalabit a saan a mapakpakadaan nga itedna iti lisensya iti nataoan a panagibales. Basaen ti Deuteronomio 32:35; Proverbio 20:22; Proverbio 24:29; Roma 12:17–21; ken Hebreo 10:30. Kasano a dagitoy a teksto ket mangsalaknib a maibusor iti nataoan a panagibales?`

Segun iti Sursurat, ti Dios ket addaan iti kalintegan a mangiyeg iti panangukom, ket no aramidenna dayta, kankanayon latta nga aramidenna a nabuyogan iti naan-anay a hustisya. Agpadpada a ti Daan ken Baro a Testamento ket nalawag unay nga ireserbada a ti Dios laeng ti mangipaay iti panagibales. Kas iti insurat ni Pablo idiay Roma 12:19, “Saancayo a bumalbales, ayayatec, no di ket bay-anyo laeng iti pungtot ti Dios; ta adda a naisurat: cuac ti pammales: Siac supapacacto, cuna ti Apo” (adaw manipud Deuteronomio 32:35).

Kabayatan nga iti ud-udina ti Dios ket iyegna ti panangukom a maibusor iti kinakillo ken kinadakes, ni Cristo ket nangaramid iti wagas nga agpaay iti amin a mamati Kenkuana. Pudno unay, ni “Jesus a mangisalacan cadatayo iti pungtot nga umayto” (1 Tes. 1:10; idilig iti Rom. 5:8, 9). Ken daytoy ket maiyannatop iti plano ti Dios: “Ta ti Dios saannatayo a tinudingan a maipaay iti pungtot, no di ket tapno magun-odantayo ti pannacaisalacan, gapu ken Apotayo a Jesu-Cristo” (1 Tes. 5:9). Ti nadiosan a pungtot ket saan a napunas, ngem dagidiay addaan iti pammati ken Jesus ket maispaldanto manipud iti kasta a pungtot gapu ken Cristo.

`Ania a wagas a ti panangabbong ni Cristo ket intandudona ti hustisya kabayatan nga inispalnatayo met manipud iti pungtot? Iti panangbigbigmo iti naaramiden a pamuspusan nga agpaay kenka, iti laksid dagiti pagkurkurangam, kasano nga ad-adda a naparaborka koma kadagiti sabsabali?`