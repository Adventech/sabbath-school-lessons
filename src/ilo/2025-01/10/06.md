---
title:  Dagiti Limitasyon ken Paglintegan
date:   06/03/2025
---

Ti nailangitan a dangadang ket kangrunaan a maysa a suppiat maipapan iti kababalin ti Dios, napataud gapu kadagiti makapadakes a pammabasol ti diablo a maibusor iti kinaimbag, kinalinteg, ken gobierno ti Dios. Dayta ket maysa a kita ti darum iti nailangitan a tulag.

Iti kasta a dangadang ket saan a maurnos babaen iti pannakabalin laeng no di ket sapulenna ti pannakaipaduyakyak.

No dagiti nadagsen a pammabasol ket maiyegda a maibusor iti maysa a tao nga adda iti turay, ti kaimbagan (ken mabalin a dayta laeng) ti wagas a mangabak kadagiti pammabasol ket iti panangpalubos iti maysa a wayawaya, nasayaat, ken silalatak a pannakausisa. No dagiti pammabasol ket am-amsenna ti amin a gobierno (ti ayat), saanda a basta idulin wenno ilimed lattan.

Ania ti kaipapanan dagitoy agpaay iti pannakaawat iti nailangitan a dangadang ken mainaig iti parikut ti kinadakes? No ti Dios ket mangaramid iti kari, dadaelenna ngata dayta? Saan. Idinto ta umanamong ti Dios kadagiti paglintegan ti dangadang, ti masakbayan nga aramidenna ket agbalin a makedngan (iti namoralan). Iti kasta, dagiti dadduma a kinadakes ket mabalin a matnag iti uneg ti temporaryo a turay ti pagarian ti sipnget.

`Basaen ti Marcos 6:5 ken Marcos 9:29. Ania ti ipakita dagitoy a teksto no kasano nga uray pay ti nadiosan nga aramid ket mabalin a mainaig kadagiti bambanag a kas iti pammati ken kararag?`

Kadagitoy dua nga istoria, kasla adda dagiti sumagmamano a limitasyon wenno paglintegan ti dangadang, maysa a naalibtak a nainaig kadagiti bambanag a kas iti pammati ken kararag. Kadagiti dadduma a pakasarakan makitatayo ti nawadwad a pammaneknek a ti kararag ket mangaramid iti pannakaiduma iti daytoy a lubong, a manglukat kadagiti dalan nga agpaay iti nadiosan nga aramid a no awan ti kararag ket mabalin a saan a sidadaan (iti namoralan). Nupay kasta, ditay koma pagkamalian a panunoten a ti pammati ken kararag laeng dagiti bambanag a makagapu. Dakkel ti posibilidad nga adu pay dagiti dadduma pay a banag a mabalin a ditay ammo.

Daytoy ket mayannatop iti nakitatayo iti napalabas maipapan kadagiti paglintegan ti dangadang. Idinto ta ti Dios ket mangaramid iti sumagmamano a pannakaitalaga wenno umanamong iti sumagmamano a paglintegan ti dangadang, ti masakbayan nga aramidna ket (namoralan a) nakedngan. Iti kasta, dagiti sumagmamano a kinadakes ket mabalin a matnag iti uneg ti temporaryo a pagturayan ti pagarian ti sipnget.

`Basaen ti Roma 8:18 ken Apocalipsis 21:3, 4. Kasano a dagitoy a teksto ket mangted kenka iti kinatalged nga uray pay no adda dagiti adu bambanag a ditay ammo, mabalintayo iti agtalek a ti Dios ammona iti kaimbagan, kayatna ti kaimbagan, ken iyegna ti panagpatingga ti kinadakes ken iyegna ti agnanayon a ragsak?`