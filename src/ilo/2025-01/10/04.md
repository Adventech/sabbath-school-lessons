---
title:  Ti Kasasaad ni Job
date:   04/03/2025
---

Iti libro ti Job, naikkantayo kadagiti sumagmamano a makapangayangay a buya iti kinapaypayso ti dakkel a panagbinnusor.

`Basaen ti Job 1:1–12 ken Job 2:1–7. Ania dagiti principio ti dakkel a panagbinnusor a makitatayo a naibuksilan ditoy?`

Adu dagiti napateg a detalye a mabalin a maadaw manipud kadagitoy a bersikulo. Umuna, adda agparparang a sumagmamano a buya ti nailangitan a konsilio, saan laeng a panagtungtong iti nagbaetan ti Dios ken ni Satanas; dadduma a nailangitan a nabiag ti nairaman.

Maikadua, adda sumagmamano nga agdama a pagsusupiatan, a maipakita iti kinapudno a ti Dios dinamagna ken Satanas no kinitana ni Job. Kinitana ni Job agpaay iti ania? Ti saludsod ket adda kais-iskanna iti lawag ti maysa a dakdakkel, mapaspasamak a suppiat.

Maikatlo, kabayatan nga ipakdaar ti Dios a ni Job ket napalongdo ken nalinteg, ken maysa a managaligaget iti Dios, ni Satanas ibagana a ni Job ket agparparang a kabutengna laeng ti Dios agsipud ta ti Dios ket salsalaknibanna isuna. Daytoy ket agbanag iti pammadakes a maibusor iti kababalin ni Job ken kababalin ti Dios (idilig iti Apo. 12:10; Zechariah 3).

Maikapat, ni Satanas ipabasolna a ti panangay-aywan ti Dios ken Job (ti alad) ket saan a nasayaat ken pagbalinenna nga imposible a mapaneknekan ni Satanas dagiti pammabasolna. Ipakpakita daytoy nga adda sumagmamano nga agdama a limitasyon ken Satanas (dagiti paglintegan ti dangadang), a ni Satanas ket nalawag a pinadasna a dangran ni Job.

Ti Dios sinungbatanna ti pammabasol ni Satanas iti sangoanan ti nailangitan a konsilio babaen ti panangipalubosna ken Satanas a subokenna ti teoryana, ngem iti laeng uneg ti limitasyon. Immuna nga inikkanna ni Satanas iti pannakabalin iti “amin a cupicupanna adda ita pannacabalinmo,” ngem maiparit iti personal a panangdangran ken Job (Job 1:12). Iti ud-udina, kalpasan nga imbaga ni Satanas a ni Job ket kailalaanna laeng iti maipapan iti mismo a bagbagina, ti Dios pinalubosanna ni Satanas a mangdangran ken Job, ngem ni Satanas ket masapul a dina gudasen ti biagna (Job 2:3–6).

Ni Satanas inyegna dagiti adu a didigra a maibusor iti sangakabbalayan ni Job, ngem iti tunggal kasasaad ni Job ket intultuloyna a binendicionan ti Nagan ti Dios (Job 1:20–22; Job 2:9, 10), a dina inkankano dagiti pammabasol ni Satanas.

Masursurotayo dagiti adu a bambanag ditoy, kas iti kaadda dagiti paglintegan ti dangadang iti nailangitan a dangadang. Adda dagiti kondisyon idiay nailangitan a paraangan a kadagitoy dagiti pammabasol a nairuar a maibusor iti Dios ket mabalin a maurnos, ngem babaen iti saan a panangsalungasing ti Dios kadagiti nasagradoan a principio a naisigud iti ayat, ti pamuon ti gobierno ti Dios ken no kasano ti panagturayna iti uniberso ken kadagiti nabiag nga adda iti dayta.

Dagitoy nailangitan a buya iti libro ni Job ket mangipaay kadatayo kadagiti makapangayangay a buya iti kinapaypayso ti dakkel a panagbinnusor, ken no kasano ti pannakaaramid dayta ditoy rabaw ti daga.