---
title:  Kumpet a Sipipinget iti Ayat ken Kinalinteg
date:   06/02/2025
---

Ti Sursurat agtultuloy nga isurona nga “ ‘iti casta ammoem a ni Jehova a Diosmo, isu ti Dios; ti pagcammatalcan a Dios, a salimetmetanna ti tulag ken panangngaasi cadagiti agayat kencuana, ken agtungpal cadagiti tulagna, agpapan rinibribu a capcaputotan’ ” (Deut. 7:9). Ti kababalinna a kinaimbag ken ayat ket naindaklan unay a naipaduyakyak babaen ken Jesus idiay kruz (kitaen ti Rom. 3:25, 26; Rom. 5:8). Segun iti Salmo 100:5, “Ta ni Jehova naimbag; ti kinamanagayatna agnanayon, ket ti kinamatalecna agpaay cadagiti amin a caputotan” (idilig iti Sal. 89:2). Gapuna, ti Dios ket mapagtalkan; mangted laeng kadagiti naimbag a sagsagut kadagiti annakna (Santiago 1:17; idilig iti Lucas 11:11–13). Kinaagpaysoanna, Isu ket itedna dagiti naimbag a bambanag uray pay kadagidiay a mangisaad kadagiti bagbagida a kabusorna.

`Basaen ti Mateo 5:43–48. Ania ti isuro daytoy maipapan iti nakaskasdaaw nga ayat ti Dios? Kasano koma ti panagtignaytayo kadagiti sabsabali iti lawag daytoy a sursuro ni Jesus?`

Ti Mateo 5 ket iladawanna ti ayat ti Dios a kas naan-anay nga ayat. Ti di-naan-anay nga ayat ket ti ayat a mangayat laeng kadagidiay mangayat kenka. Ngem ti Dios ayatenna uray pay dagidiay gumura Kenkuana, uray pay dagidiay a mangisaad kadagiti bagbagida a kas kabusorna. Ti ayatna ket kompleto, iti kasta ngarud ket naan-anay.

Nupay ti ayat ken asi ti Dios ket adayo nga amang a labsanna iti aniaman pay a nainsiriban a namnamaen, dayta ket dina pulos tapawan wenno busoren ti hustisya. Iti kasunganina, dayta ket iyegna ti panagtimpuyog ti hustisya ken asi (Sal. 85:10). Kasta met ti Biblia igunamgunamna kadatayo: “ ‘icutam ti kinaimbag ken kinajusticia, ket agpannurayca iti Diosmo iti cancanayon’ ” (Ose. 12:6). Kas iti panangibaga iti sabali a bersion, “Kumpet a sipipinget iti ayat ken kinalinteg” (Hos. 12:6; idilig iti Lucas 11:42).

Iti kamaudiananna, ti Dios a Mismo ti mangiyeg iti naan-anay nga hustisya. Ti Roma 2:5 isurona, “ti pannacaiparangarang ti nalinteg a panangocom ti Dios” (Rom. 2:5). Kamaudiananna, ti nasubbot ket agkantanto: “ ‘Dadackel ken nacascasdaawda dagiti ar-aramidmo, O Apo Dios, a Mannacabalin-amin; nalinteg ken napudno dagiti daldalanmo, Sica Ari cadagiti panpannawen. Siasino ti di agbutengto kenca, O Apo, ken saan a mangidaydayawto iti naganmo? Ta sicsica laeng ti santo: ta isu-amin dagiti pagpagarian umaydanto ket agdayawdanto iti sangoanam; ta dagiti ar-aramidmo a nalinteg naiparangarangda’ ” (Apo. 15:3, 4; idilig iti Apo. 19:1, 2).

`Ti Isaias 25:1 iwaragawagna, “O Jehova, sica ti Diosco; sica ti itan-occo, dayawecto ti naganmo; ta nagaramidca cadagiti nacascasdaaw, cas cadagiti pammatigmaan idi ugma, iti kinamatalec ken kinapudno.” Kasano a masursurotayo a mangidaydayaw iti Dios, uray pay kadagiti dakes a panpanawen? Ania dagiti wagas a ti biagmo a mismo ket agbalin a maysa a daton iti panagdaydayaw iti Dios iti maysa a wagas a mangiyunnat iti hustisya iti gunglo ti impluwensyam?`