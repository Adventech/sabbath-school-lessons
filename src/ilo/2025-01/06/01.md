---
title:  Ayat ti Dios iti Hustisya
date:   01/02/2025
---

### Basaen Agpaay iti Adal ita a Lawas

Sal. 33:5; Sal. 85:10; Deut. 32:4; Santiago 1:17; Tito 1:2; Exo. 32:14; Mat. 5:43–48.

> <p>Paset a Mayulo</p>
> “ ‘No di ket ti agpasindayag agpasindayag coma iti daytoy, nga isu adda pannacaawatna ken ammonac, a siac ni Jehova nga agaramid ti kinamanangngaasi, kinajusticia, ken kinalinteg ditoy daga; ta cadagitoy a banbanag agragsacac, cuna ni Jehova” (Jer. 9:24).

Idiay nagkauna nga Asideg a Daya (Near East), dagiti “didios” dagiti nasnacion ket saanda laeng nga agbaliwbaliw, narugit, ken di mapagtalkan, no di pay ket ibilinda dagiti kinadawel, kas iti panangisakripicio iti anak. Ket uray pay no kasta, dagiti tattao a pagano ket saanda a makapagtalek iti pananganamong dagitoy a didios, isu a dida padpadasen a ruroden dagiti “dios” ti tribuda.

Segun iti Deuteronomio 32:17, iti likudan iti kasta a “didios” ket dagiti sairo (kitaen pay ti 1 Cor. 10:20, 21). Ken dagiti langa iti panagdaydayawda ket naluom nga agpaay iti pananggundaway, a dagiti tattao ket nabaybay-an iti dakkel nga espiritual ken namoralan a kinasipnget.

Ti Dios iti Biblia ket kadawyan a dakkel nga amang ti pannakaidumana manipud kadagitoy sinasairo a pwersa. Ni Yahweh ket naan-anay a naimbag ken ti kababalinna ket di agbalbaliw. Ket gapu laeng iti agtultuloy a kinaimbag ti Dios a maaddaantayo iti aniaman a namnama, ita ken iti kinaagnanayon.

Iti namimpinsan a pannakaisupadi kadagiti saan a pudno a didios iti nagkauna a lubong, ken uray pay kadagiti kabaroanan [moderno] a “didios” ita nga aldaw, ni Yahweh ket maseknan unay maipapan iti kinadakes, panagrigrigat, ken pannakaidadanes—nga amin dagitoy ket kankanayon ken nalawag unay a babalawenna. Ken, iti kapapatgan unay, iti maysa nga aldaw pukawenna met ida amin.

_*Adalen ti adal ita a lawas tapno maisagana agpaay ti Sabado, Pebrero 8._