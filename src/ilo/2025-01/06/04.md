---
title:  Ti Di-agbalbaliw a Kababalin ti Dios
date:   04/02/2025
---

`Basaen ti Malakias 3:6 ken Santiago 1:17. Ania ti isuro dagitoy a teksto maipapan iti kababalin ti Dios?`

Idiay Malakias 3:6, ti Dios ipakdaarna, “ ‘Ta siac, ni Jehova, diac agbaliw.’ ”

Kabayatan a dagiti dadduma basaenda daytoy a paset ti bersikulo ken alaenda dayta a mangipapan a ti Dios ket saan nga agbalbaliw iti aniaman a wagas, ti dadduma a paset dayta a bersikulo ken iti kaasitgan a lawagna ket ipakitada a ti di panagbalbaliw ti Dios a napasingkedan ditoy ket ti namoralan a di panagbalbaliw ti Dios. Dagiti dadduma a paset ti bersikulo ket ipakitada a ti Dios ket mabalin nga agbaliw iti nainkayametan, ta ti Dios kunana: “ ‘gapuna dacayo, O annac ni Jacob, saancayo a maikisap.’ ” Ken iti sumaruno a bersikulo, ti Dios ipakdaarna kadagiti tattaona, “ ‘Sumublicayo caniac, ket siac sumubliacto cadacayo’ ” (Mal. 3:7).

Isu a, ti Dios ket sumrek iti agsubli-subli a pannakikayamet iti parsuana, ngem kadagita a panagsubli-subli a pannakikayamet, ken iti isuamin a dadduma pay a bambanag, ti kababalin ti Dios ket di agbalbaliw. Daytoy ket napasingkedan idiay Santiago 1:17, nga isu a mangipakdaar nga amin a naimbag ken naan-anay a sagsagut ket aggapu iti Dios, nga isu a Kenkuana ket awan iti panagbalbaliw. Ti Dios ket saan nga isu ti gubuayan ti dakes.

Ditoy ken kadagiti dadduma pay a pakasarakan, ti Sursurat maulit-ulit nga isurona a ti kababalin ti Dios ket di-agbalbaliw. Iti sabali a pannao, ti Biblia ket agtultuloy nga isurona a ti Dios ket namoralan a di agbalbaliw. Nupay kasta ti Dios ket mabalinna iti sumrek iti napaypayso a pannakikayamet kadagiti parsua, nga isu a sumungbatan ti Dios, ngem kankanayon latta a nabuyogan iti ayat ken kinalinteg.

`Basaen ti 2 Timoteo 2:13; Tito 1:2; ken Hebreo 6:17, 18. Ania ti isuro dagitoy a teksto maipapan iti Dios?`

Ti Dios ket dina mailibak ti Mismo a Bagbagina; ti Dios ket di pulos agulbod; ken dagiti karkari ti Dios ket saan a madadael. Mabalintayo iti agtalek a ti Dios iti Biblia ket isu met laeng a Dios a (ken Cristo) ket siaanamong a nangited iti Mismo a Bagbagina nga agpaay kadatayo idiay kruz. Isu ti Dios a mapagtalkan, nga awan iti iduldulinna, ket mabalintayo iti maaddaan iti panagtalek ken namnama nga agpaay iti masakbayan agsipud ta, kas iti panangibaga ti Hebreo 13:8, “Ni Jesu-Cristo isu met laeng idi calman, ken ita, ken iti agnanayon.”

`Kasano a masursurom nga agtalek iti kinaimbag ti Dios uray pay no dagiti bambanag ket napaypayso a saanda a naimbag iti biagmo? Ania ti aramiden ti ladawan ti Dios idiay kruz a tumulong kenka a makasursuro nga agtalek iti kinaimbagna?`