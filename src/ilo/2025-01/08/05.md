---
title:  Ti Pagwadan ti Dios ken Pangrisot a Pagayatan
date:   19/02/2025
---

`Basaen ti Efeso 1:9–11. Ania ti ibagbaga ti teksto maipapan iti natudingan? Dagiti kadi dadduma a tattao ket natudinganda a maisalakan ket dagiti dadduma ket natudingan a mapukaw?`

Ti balikas ti Griego a naipatarus a “natudingan” ditoy ken iti dadduma pay a pakasarakan iti Sursurat ket (prohorizo) ket iti mismo a bagbagina ket dina isuro a ti Dios ket nainggundawayan ti panangikeddengna iti pakasaritaan. No di ket, ti balikas ti Griego ket kaipapananna “ti panagkeddeng iti sakbayna pay.”

Pudno unay, mabalin a ti maysa ket aramidenna iti nasakbay a panangikeddeng iti maysa a banag nga is-isuna laeng iti mangikeddeng, wenno ti maysa ket mabalinna iti nasakbay a panangikeddeng iti maysa a banag iti wagas a bigbigenna dagiti wayawaya a pangngeddeng dagiti sabsabali. Ti Sursurat isurona a ti Dios ket aramidenna ti naud-udi.

Ditoy ken dagiti dadduma pay a pakasarakan (kas pangarigan, Rom. 8:29, 30), ti balikas a naipatarus a “natudingan” ket tudtudoenna iti plano ti Dios nga agpaay iti masakbayan _kalpasan iti panangkitana iti nasakbay a pannakaammo ti Dios maipapan iti wayawaya a pangngeddeng dagiti parsua_. Gapuna, ti Dios ket mabalinna nga ibagnos ti pakasaritaan iti tarigagayna a naimbag a pagtungpalan ti amin, uray pay kabayatan iti panangraem iti kita ti naparsuaan a wayawaya a kasapulan agpaay iti napudno a panagkayamet ti ayat.

Ti Efeso 1:11 ipakdaarna a ti Dios “agararamid cadagiti isu-amin a banag cas mayalubog iti nakemna met laeng.” Kayat kadi a saoen daytoy a ti Dios ikeddengna ti isuamin a bambanag a mapasamak a _kas iti tarigagayna?_ No basaen a nailaslasin, ti Efeso 1:9–11 ket nalabit a kas la pasingkedanna daytoy a panangkita. Nupay kasta, daytoy a panangipatarus ket suppiatenna dagiti adu a teksto a nakitatayo nga immun-una a mangipakita a dagiti tattao no dadduma tukiadenda “ti pagayatan ti Dios” (Lucas 7:30; idilig iti Lucas 13:34; Sal. 81:11–14). No ti Biblia ket saanna a suppiaten ti bagbagina, kasano iti pannakaawattayo koma kadagitoy a teksto iti wagas a maitunosda iti maysa ken maysa?

Daytoy a teksto ket naan-anay ti kaipapananna no ti maysa ket bigbigenna ti maysa a nagdumaan a mabalin nga awagantayo a “pagwadan a pagayatan” ti Dios ken ti “pangrisot a pagayatan” ti Dios. Ti “pagwadan a pagayatan” ti Dios ket isu ti kayat ti Dios a mapasamak nga isu a mapasamak no kanayon nga aramiden ti tunggal maysa ti apagisu a tarigagay ti Dios. Iti sabali a bangir, ti “pangrisot a pagayatan” ti Dios ket pagayatan ti Dios nga isu a nangbigbig iti tunggal dadduma pay a banag, agraman iti nawaya a pangngeddeng dagiti parsua, nga isu a no dadduma sumina manipud iti pagayatan ti Dios. Agparang a ti Efeso 1:11 ket tudtudoenna ti “pangrisot a pagayatan” ti Dios.

`Nabileg unay ti sigud a pannakaammo ti Dios iti masakbayan nga ammona pay amin dagiti pili, agraman dagiti dakes a pili nga aramiden dagiti tattao, ngem mabalinna latta nga aramiden “amin a banbanag agtitimpuyogda nga agaramid a maipaay iti pagimbagan” (Rom. 8:28). Ania a liwliwa ti maalam iti daytoy a kinapudno?`