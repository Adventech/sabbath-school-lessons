---
title:  Wayawaya a Pagayatan, Ayat, ken Nadiosan a Panangiwanwan
date:   15/02/2025
---

### Basaen Agpaay iti Adal ita a Lawas

Lucas 13:34; Jer. 32:17–20; Heb. 1:3; Deut. 6:4, 5; Efe. 1:9–11; Juan 16:33.

> <p>Paset a Mayulo</p>
> “ ‘Dagitoy insaoc idi cadacayo, tapno adda coma talnayo caniac: ditoy lubong addanto rigatyo: ngem manginanamacayo, siac pinarmecco ti lubong’ ” (Juan 16:33).

Ti panangiwanwan ket isu ti balikas a naaramat a mangiladawan iti aramid ti Dios iti lubong. No kasano iti panangpanunottayo iti panangiwanwan ti Dios ket mangaramid iti dakkel a pakaidumaan no kasano iti pannakilangentayo iti Dios, no kasano iti pannakilangentayo kadagiti sabsabali, ken no kasano iti panangpanunottayo iti parikut ti basol.

Dagiti Cristiano ket ig-iggamanda dagiti nadumaduma a pannakaawat iti nadiosan a panangiwanwan. Dadduma patienda a ti Dios ket watwatenna ti pannakabalinna iti wagas a mangikeddeng kadagiti amin a paspasamak a mapasamak kas iti pannakapasamakda. Pilienna pay no asino iti maisalakan ken asino iti mapukaw! Iti daytoy a panangkita, dagiti tattao ket saanda a wayawaya nga agpili malaksid laeng kadagiti adda nga ibilin ti Dios. Kinaagpaysoanna, dagiti tattao a mamati iti kastoy a wagas ket irikiarda nga uray pay dagiti tarigagay ti tao ket inkeddeng ti Dios.

Iti kasupadi, dagiti napigsa a pammaneknek iti Biblia ket ipakitada a ti Dios ket saanna nga ikeddeng dagiti isuamin a bambanag a mapasamak. No di ket, ikkanna dagiti tattao iti wayawaya a pagayatan, uray pay iti ponto nga idiay ket mabalinda (ken dagiti angeles) a pilien ti direkta a maibusor iti pagayatanna. Ti pakasaritaan ti Pannakatnag, ti basol, ken iti kinadakes ket maysa a napnoan buya ken nakalkaldaang a panangipakita kadagiti bunga ti panangirurumen [panangabuso] iti daytoy a wayawaya a pagayatan.

_*Adalen ti adal ita a lawas tapno maisagana agpaay ti Sabado, Pebrero 22._