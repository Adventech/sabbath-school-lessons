---
title:  Ti Agturay a Diostayo
date:   16/02/2025
---

“Ti Dios ket Isu ti agturay,” kuna nga isuro ti pastor dagiti agtutubo iti bunggoy ti hayskul. “Kayat a saoen dayta a tengngelna ti isuamin a bambanag a mapasamak.” Maysa a mariribokan nga hayskul iti simmungbat, “Iti kasta ti Dios iti mangtengtengngel idi matay ti asok? Apay a patayen ti Dios ti asok?”

Iti panangpadas ti pastor a mangsungbat iti daytoy a saludsod, kunana iti agtutubo: “Dayta ket maysa a nadagsen a banag. Ngem no dadduma ti Dios ket palubosannatayo a lumasat kadagiti narigat a tiempo tapno maisaganatayo iti ad-adda pay a narigrigat a bambanag iti masakbayan. Malagipko no kasano iti kinarigatna idi a natay ti asok. Ngem iti panaglasat iti dayta ti nakatulong kaniak a nangtaming iti maysa nga ad-adda pay a narigrigat a tiempo idi a natay ti lolak. Dayta kadi ket adda kaes-eskanna?”

Kalpasan ti maysa a nabayag a panagulimek, ti hayskul simmungbat, “Iti kasta ti Dios pinatayna ti asok tapno mangisagana kaniak agpaay iti panangpapatayna iti lolak?”—Marc Cortez, quoted in Juan C. Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

Dagiti tattao no dadduma ket pagarupenda a dagiti isuamin a bambanag a mapasamak ket mapasamak a kas iti kayat ti Dios a pannakapasamakda. Aniaman pay ti mapasamak iti lubong ket apagisu a kas iti kayat ti Dios a pannakapasamakda. Ta kalpasan ti amin, ti Dios ket mannakabalin-amin. Kasano ngarud, a mapasamak ti aniaman a banag a saan a kayat ti Dios a mapasamak? Gapuna, uray pay no ania ti mapasamak, uray pay no kasano iti kinadakesna, dayta ket pagayatan ti Dios. Dayta ket, isu ti isuro daytoy a teolohiya [sursuro].

`Basaen ti Salmo 81:11–14; Isaias 30:15, 18; Isaias 66:4; ken Lucas 13:34. Ania ti ibaga dagitoy a teksto maipapan iti saludsod no ti pagayatan ti Dios ket isu ti kankanayon a maar-aramid?`

Kabayatan nga adu dagiti tattao a mamati a ti Dios ket masapul a kankanayon a maalana ti kayatna, ti Biblia ket ibagana ti maysa a naiduma nga istoria. Maulit-ulit, ti Sursurat ipakitana ti Dios a makapadpadas kadagiti saan a matungpal a tartarigagay. Dayta ket, ti mapaspasamak ket masansan a maaramidda a maisupadi iti imbaga ti Dios a kayatna koma a mapasamak. Kadagiti adu a paspasamak, ti Dios ket nalawag unay nga ipakdaarna nga iti mapaspasamak ket ti kasungani iti kayatna a mapasamak. Pagayatanna ti maysa a pagbanagan nga agpaay kadagiti tattaona, ngem pinilida ketdi iti sabali. Ti Dios a Mismo nagun-unnoy: “ ‘Ngem ti ilic dina impangag ti timecco. . . .O no ti ilic, denggennac coma, no ti Israel magna coma cadagiti daldalanco! Pagtamedec coma daras dagiti cabcabusorda, ken iwadagco coma toy imac cadagiti casupadida’ ” (Sal. 81:11, 13, 14).

`Panunoten dagiti ipakpakita ti aniaman a teolohiya a mangibilang kadagiti isuamin a bambanag a mapasamak a direkta a pagayatan ti Dios. Ania a kita ti nauneg a parikut, nangnangruna iti lawag ti kinadakes, iti patauden iti kasta a teolohiya?`