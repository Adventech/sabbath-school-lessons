---
title:  Ayatem ti Dios
date:   18/02/2025
---

Ti kinapudno a ti Dios ket mannakabalin-amin ket dina kayat a saoen a kabaelanna nga aramiden ti nainsiriban nga imposible. Iti maitunos dayta, ti Dios ket dina mabalin ti nainggundawayan a panangikeddeng a ti maysa a tao ket siwayawaya nga agayat Kenkuana. No ti siwayawaya a panagaramid iti maysa a banag ket kaipapananna ti panangaramid iti maysa a banag a disnudo iti panangaramid iti dayta, iti kasta ngarud babaen ti panangilawlawag saan a mabalin a piliten ti maysa a tao a siwayawaya a mangaramid iti maysa a banag. Iti ababa a pannao, kas nakitatayon, ken masapul nga ipaganetgettayo manen—ti Dios dina mapilit ti asinoman nga agayat Kenkuana, ta iti kanito a mapilit dayta, dayta ket saanen nga ayat.

`Basaen ti Mateo 22:37 ken Deuteronomio 6:4, 5. Ania ti isuro dagitoy a bersikulo maipapan iti kinapaypayso ti wayawaya a pagayatan?`

Ti kadakkelan a bilin, ayatem ti Dios, ket ipaayna ti pammaneknek a ti Dios ket pudno unay a kayatna nga isuamin ket agayat Kenkuana. Nupay kasta, saan nga isuamin ket agayat iti Dios. Apay ngarud, a ti Dios ket dina latta aramidenen ti isuamin nga agayat Kenkuana? Manen, dayta ket agsipud ta ti ayat, tapno agbalin nga ayat, ket masapul a maited nga awan baybayadna.

`Basaen ti Hebreo 6:17, 18 ken Tito 1:2. Ania ti isuro dagitoy a teksto maipapan iti Dios?`

Segun iti Numeros 23:19, “ ‘Ti Dios saan a maysa a tao tapno agtiri.’ ” Ti Dios di pulos agulbod (Tito 1:2); ti Dios kankanayon a salimetmetanna ti Saona ken dina pulos dadaelen ti kari (Heb. 6:17, 18). Kas maitunos iti dayta, no ti Dios ket inkarina wenno intalagana ti Mismo a Bagbagina iti maysa a banag, ti masakbayan nga aramidenna ket namoralan a nakedngan babaen iti dayta a kari.

Kaipapanan daytoy nga, agingga nga ipaay ti Dios kadagiti parsua ti wayawaya nga agpili iti sabali iti laksid iti pagayatan ti Dios, saan nga agpannuray iti Dios no ania ti pilien dagiti tattao. No ti Dios ket intalagana ti Bagbagina a mangipaay kadagiti parsua iti wayawaya nga agpili, dagiti tattao ket addaanda iti kabaelan a mangwatwat iti wayawayada kadagiti wagas a maibusor kadagiti pagwadan a tarigagay ti Dios. Nakalkaldaang ta adu a tattao ti mangwatwat iti wayawayada iti kastoy a wagas, ket kas maitunos iti dayta, adu dagiti bambanag a mapasamak a tarigagayan ti Dios a saan koma a mapasamak, ngem saan nga, iti nainget a panagsao, agpannuray iti Dios.

`Ania dagiti naaramidmo nga ammom a saan a kayat ti Dios nga aramidem? Ania ti isuro daytoy maipapan iti kinapaypayso—ken mabalin a nakabutbuteng a supapak—ti wayawaya a pagayatan?`