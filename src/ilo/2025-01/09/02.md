---
title:  Maysa a Kabusor ti Nangaramid iti Daytoy
date:   23/02/2025
---

`Basaen ti Mateo 13:24–27. Kasano a ti pangngarig ket matulongannatayo a makaawat iti kinadakes iti lubongtayo?`

Ni Jesus ibagana ti istoria ti maysa a makinkukua iti daga nga isu a nagmula kadagiti nasayaat laeng a bukel iti talonna. Nupay kasta, dagiti zizania timmuboda a kadua dagiti trigo. Iti pannakakitada daytoy, dagiti adipen ti makinkukua dinamagda kenkuana, “ ‘Apo Dica, aya nagmula ti nasayaat a bukel idiay talonmo? Adino ngarud ti naggapuan dagiti zizana?” ’ ” (Mat. 13:27). Daytoy ket umas-asping iti saludsod a masansan a madamag ita nga aldaw maipapan iti parikut iti kinadakes: No ti Dios ket pinarsuana ti lubong a namimpinsan a naimbag, apay nga adda iti kinadakes kenkuana?

`Basaen ti Mateo 13:28–30 iti lawag ti panangilawlawag ni Cristo idiay Mateo 13:37–40. Kasano met a daytoy ket mangted iti lawag iti kababalin ti nailangitan a dangadang?`

Ti apo simmungbat iti saludsod dagiti adipenna: “ ‘ “Maysa a cabusor ti nangaramid iti daytoy” ’ ” (Mat. 13:28). Ni Jesus iti ud-udina innagananna “ ‘Ti agmula cadagiti nasayaat a bukel’ ” nga “ ‘isu ti Anac ti tao,’ ” nga isu a ni Jesus a Mismo (Mat. 13:37), ken ilawlawagna a “ti talon isu ti lubong” (Mat. 13:38), ken ti “ ‘cabusor a nangimula cadagitoy’ ” a zizania ket “ ‘ti diablo’ ” (Mat. 13:39), a nalawag unay a mangipakpakita iti maysa a nailangitan a dangadang iti nagbaetan ni Cristo ken ni Satanas. Apay nga adda kinadakes iti lubong? Ti kinadakes ket bunga ti kabusor (ti diablo) nga isu a sumupsuppiat iti apo. “ ‘Maysa a cabusor ti nangaramid iti daytoy’ ” (Mat. 13:28).

Nupay kasta, daytoy a sungbat, ket gargarienna ti sumaruno a saludsod, “ ‘Cayatmo, ngarud, nga incami ket urnongenmi ida?’ ” Iti sabali a pannao, apay a di paruten a dagus ti kinadakes? “ ‘ “Saan, ” ’ ” ti sungbat ti apo, “ ‘ “di la ket ta inton urnongenyo dagiti zizana, maparutyo met a maicuyog cadacuada dagiti trigo. Bay-anyo a dumackelda amin agingga iti panagani; ket intono tiempo ti panagani” ’ ” (Mat. 13:29, 30; idilig iti Marcos 4:29). Segun iti pangngarig, ti Dios iti kamaudiananna ket ipatinggana ti kinadakes, ngem iti panangparut dayta iti saanna a tiempo ket agbanag iti di maisubli a pannakadadael a mangdangran iti naimbag.

`Ania dagiti sumagmamano a peggad iti panangsapul a panangparut kadagiti zizania manipud kadagiti trigo ita? Kasta met, apay a daytoy ket saanna kayat a saoen a di tayo ikankano iti kinadakes a masabattayo?`