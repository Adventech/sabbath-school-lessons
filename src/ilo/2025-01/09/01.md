---
title:  Ti Nailangitan a Dangadang
date:   22/02/2025
---

### Basaen Agpaay iti Adal ita a Lawas

Mat. 13:24–27; Gen. 1:31; Eze. 28:12–19; Isa. 14:12–15; Mat. 4:1–11; Juan 8:44, 45.

> <p>Paset a Mayulo</p>
> “ ‘Ket Siac pagginnuraencayto iti babai, ken ti caputotam ken ti caputotanna: daytoy sugatennanto ta olom, ket sica sugatemto ti mucodna’ ” (Genesis 3:15).

Kangrunaan iti teolohiya [sursuro] ti Biblia ket ti dakkel a panagbinnusor iti nagbaetan ni Cristo ken ni Satanas. Nupay ti kapanunotan iti maysa a nailangitan a dangadang iti nagbaetan ti Dios ken dagiti nailangitan a parsua nga isu a natnag ken immalsa a maibusor iti Dios ket maysa a pagaammo a tema ti Biblia (Mat. 13:24–30, 37–39; Apo. 12:7–10) ken kasta met nga agraraira iti kasta unay iti Nacristianoan nga ug-ugali [tradisyon], adu a Cristano iti nangtukiad wenno nangbaybay-a iti sibubukel a kapanunotan.

Nupay kasta, manipud iti maysa a panangkita a naibatay iti Biblia, ti tema ti maysa a nailangitan a dangadang, nga iti dayta ti pagarian ti Dios ket sinuppiat ti diablo ken dagiti angelesna, ket maysa a tema a ditay mabalin a baybay-an nga awan ti pannakalibtaw iti maysa a dakkel a panangtaming kadagiti is-istoria iti Biblia. Dagiti Evangelio laengen ket napnoda kadagiti pakasarakan iti diablo ken dagiti sairo nga isu a sumupiat iti Dios.

Iti panangirugi ita a lawas, intayo tamingen no kasano a dagiti dua a sumaganad a salsaludsod ket nalabit a masungbatan segun kadagiti sumagmamano a napateg a teksto iti Biblia:

1. Sadino iti pangisuroan ti Sursurat nga adda iti maysa a nailangitan a dangadang iti nagbaetan ni Cristo ken ni Satanas?
2. Segun iti Sursurat, ania iti kababalin ti dangadang?

_*Adalen ti adal ita a lawas tapno maisagana agpaay ti Sabado, Marzo 1._