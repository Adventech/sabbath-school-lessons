---
title:  “Adda Pay Adu a Bambanag a Saantayo nga Ammo”
date:   10/02/2025
---

Ti pagpatinggaan ti pakasaritaan ket dumteng a nabuyogan iti panagballigi ti ayat iti ngatoen ti kinadakes. Ngem, kabayatanna, adu dagiti makariribok a salsaludsod nga agtalinaed. Kasano iti panangpanunot ken panangsaritatayo iti parikut ti kinadakes a nalabit a makatulong?

`Basaen ti Job 38:1–12. Kasano a ti sungbat ti Dios ken Job ket mangted iti lawag iti parikut ti kinadakes? Kasano iti kaadu ti ammotayo ken iti saantayo nga ammo maipapan kadagiti mabalin a mapaspasamak iti likudan dagiti paspasamak?`

Idiay istoria, ni Job ket nagsagaba iti kasta unay ken impukkawna a mismo dagiti adu a salsaludsod no apay a kasta unay a nagadu a kinadakes ken panagrigrigat dagiti nagtupak kenkuana. Kiniddawna iti maysa a pannakisango iti Dios tapno sapulenna ti sungbat kadagiti salsaludsodna, a dina am-ammo nga ad-adu pay nga amang dagiti adda a mapaspasamak iti likudan dagiti paspasamak, idiay nailangitan a paraangan (kitaen ti Job 1–2).

Ti sungbat ti Dios ket nakakadlaw. Daytoy iti matudtudo a kunana, “ni Jehova simmungbat manipud iti alipugpug, ket kinunana, Asino daytoy a mangpasipnget iti patigmaan, babaen cadagiti sasao nga awanan pannacaammo??’ ” (Job 38:1, 2). Maysa a patarus ti nangibaga a kastoy: “Apay nga adu unay ti sasaoem idinto a nagbassit ti ammom?” (Job 38:2). Ken, innayon ti Dios idiay Job 38:4, “ ‘Sadino aya ti yanmo idi incabilco dagiti pammuun ti daga? Ipalawagmo no adda pannakaawatmo.’ ”

`Basaen ti Job 42:3. Kasano a ti sungbat ni Job ket lawaganna ti masapul koma a bigbigentayo maipapan iti bukodtayo a kasasaad?`

Babaen iti sungbatna ken Job, ti Dios inaramidna a nalawag ken Job nga adda dagiti adu a bambanag a saan nga ammo ni Job ken dina maawatan. Kas ken Job, datayo met, ket masapul koma a sipapakumbabatayo a mangbigbig nga adda dagiti adu a bambanag a mapaspasamak iti lubong, ken iti likudan dagiti mapaspasamak, nga awan a pulos iti pannakaammotayo. Ti kinapudno a mabalin a ditay ammo dagiti sungbat kadagiti salsaludsodtayo ket saanna kayat a saoen nga awan dagiti naimbag a sungbat wenno iti maysa nga aldaw dagiti isuamin a bambanag ket marisotto. Agingga iti dayta, masapul nga agtalektayo iti kinaimbag ti Dios, nga isu a naiparangarang kadatayo kadagiti nakaad-adu a wagas.

`Panunoten no kasano iti kabassit ti ammotayo maipapan iti aniaman a banag. Apay ngarud, a masapul koma a masursurotayo iti agbiag agraman kadagiti di nasungbatan a salsaludsod maipapan kadagiti karirigatan a banag: kinadakes ken rigrigat?`