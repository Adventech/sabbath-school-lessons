---
title:  Ayat ken Kinadakes?
date:   13/02/2025
---

Ti Dios ket inikkanna dagiti parsua iti wayawaya a pagayatan agsipud ta dayta ket nasken nga agpaay iti ayat; iti saan nga umiso a panangaramat iti daytoy a wayawaya a pagayatan ket isu iti pagtaudan ti kinadakes. Manen, adu a salsaludsod ti agtalinaed. Ti Dios palubosanna ti kinadakes (iti maysa a kanito), kabayatan a sitatarigagay nga umsienna dayta, agsipud ta iti panangilaksid iti posibilidad iti pannakaaddana ket ilaksidna met ti ayat, ken iti panangdadael dayta iti saanna nga umiso a tiempo ket dadaelenna ti talek a nasken nga agpaay iti ayat.

“Ti daga ket nasipnget babaen iti saan a husto a pannakaawat ken Apo Dios. Tapno dagiti nasipnget nga anniniwan ket mapalag-an, ti lubong ket maisubli ken Apo Dios, ti makaallilaw a pannakabalin ni Satanas ket masapul a madadael. Daytoy ket saan a maaramid babaen iti pwersa. Ti panangaramid iti pwersa ket maisupadi kadagiti principio ti gobierno ti Dios; Tarigagayanna laeng ti serbisyo ti ayat; ket ti ayat ket saan a mabilin; dayta ket saan a maallukoy babaen iti pwersa wenno kinaturay. Babaen laeng iti ayat a mariing ti ayat. Ti panangammo iti Dios ket ti panangayat Kenkuana; ti kababalinna ket masapul a maipaduyakyak a maisupadi iti kababalin ni Satanas.”—Ellen G. White, The Desire of Ages, p. 22.

No awan ti wayawaya a pagayatan, awan koma iti ayat, ket no ti Dios Isu ti ayat, kas la nalawag a saan a posible a ti Dios ket pukawenna iti ayat wenno ti wayawaya a kasapulan tapno ti ayat maadda. Ti maysa a tao ket mabalin a pagarupenna pay, a no ammotayo ti pangruggian agingga iti pagpatinggaan, a kas iti Dios, mabalin a saantayo kayat nga ikkatenna ti wayawayatayo. Ta kalpasan ti amin, asino ngay iti mayat nga agbiag iti maysa nga awan ayatna nga uniberso?

`Basaen ti Roma 8:18 ken Apocalipsis 21:3, 4. Kasano a dagitoy a teksto ket mangted kadatayo iti talged nga agtalek iti kinaimbag ti Dios, iti laksid amin a kinadakes iti lubongtayo?`

Uray pay no ditay makakita babaen ti sipnget, ti Dios ket mabalinna a makita ti pangruggian agingga iti pagpatinggaan. Makitana pay, ti agnanayon a kinaragsak a naikari kadagiti amin a nangikabil iti pammatida ken Jesus. Segun iti Roma 8:18, “Ta pagarupec a dagiti sagsagabaen itoy agdama nga aldaw saanda a maicari nga ipadis iti dayag a maipanayagto cadatayo.” Addaantayo kadi iti pammati ken panagtalek a mamati iti daytoy nakaskasdaaw a kari?

Kasta met, nasagradoan unay ken kangrunaan unay ti ayat, ken ti wayawaya a naisigud iti ayat, nga imbes nga ipaidam ni Jesus dayta kadatayo, ni Jesus ammona a dayta ket mangibaun Kenkuana idiay kruz, nga idiay nga agsagaba iti kasta unay. Nupay kasta, intedna latta daytoy a wayawaya, uray pagaammona ti gatadna dayta Kenkuana. Apay a daytoy ket maysa a napateg unay a kapanunotan a salimetmetantayo a kankanayon?

`Kasano nga iti panangpanpanunottayo iti kinapudno a ti Dios inikkannatayo iti wayawaya a pagayatan ket tumulong a mangsalaknib kadatayo manipud iti panagpanunot nga isuamin a bambanag a mapasamak ket pagayatan ti Dios?`