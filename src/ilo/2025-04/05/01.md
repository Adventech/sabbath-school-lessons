---
title:  Ti Dios Makigubat Agpaay Kenka
date:   25/10/2025
---

### Basaen Agpaay iti Adal ita a Lawas

Genesis 15:16; Levitico 18:24–30; 2 Timoteo 4:1, 8; Exodo 23:28–30; Deuteronomio 20:10, 15–18; Isaias 9:6.

> <p>Paset a Maiyulo</p>
> “Ket isu-amin dagitoy nga ar-ari ken dagiti dagdagada ni Josue innalana iti maymaysa a tiempo, agsipud ta ni Jehova, a Dios ti Israel, nakigubat a gapu iti Israel” (Josue 10:42).

Ti libro ti Josue ket launenna dagiti sumagmamano a makariribok a buybuya. Dagiti seryoso a salsaludsod ket nairuarda gapu iti kapanunotan ti maysa a nadiosan wenno nasantoan a gubat a mangipakpakita iti maysa a bunggoy dagiti tattao nga addan iti naggapu iti Dios a bilin a mangdadael iti sabali a bunggoy.

Ti isyu ti nadiosan a gubat idiay Daan a Testamento ket makakarit. Ti Dios agparang idiay Daan a Testamento a kas agari a Dios ti uniberso; iti kasta ngarud, isuamin a bambanag a mapasamak ket masapul ngarud a mainaig iti direkta wenno saan a direkta a pagayatanna. Isu a, ti saludsod a “Kasano a palubosan ti Dios dagiti kakasta a bambanag”? ket di maliklikan. Idi napalabas a lawas, nakitatayo a ti Dios a Mismo ket nairaman iti maysa a dangadang a dakdakkel nga amang ngem iti aniaman a gubat wenno dangadang iti nataoan a pakasaritaan, maysa a gubat nga agraira iti amin a paset dagiti biagtayo. Nakitatayo pay a dagiti paspasamak iti agpadpada a naibatay iti Biblia ken naidagaan a pakasaritaan ket mabalin a maawatan laeng a naan-anay iti lawag daytoy a dangadang.

Daytoy a lawas, intayo itultuloy a sukimaten ti kinarikut ti nadiosan a panangipalubos kadagiti gubgubat, dagiti limitasyon ken kondisyon ti nadiosan a gubat, ti maudi a sirmata ti kapia nga intanggaya dagiti mammadto iti Daan a Testamento, ken dagiti naespirituan a kaipapanan dagiti kakasta a gubgubat.

_*Adalen ti adal ita a lawas tapno maisagana agpaay ti Sabado, Noviembre 1._