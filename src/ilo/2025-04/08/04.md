---
title:  Ti Pannakabalin ti Ulidan
date:   18/11/2025
---

`Basaen ti Josue 15:16–19; Oc-ocom 1:13; ken Oc-ocom 3:7–11. Ania ti ibaga daytoy nga istoria kenka maipapan iti pannakabalin ti ulidan? Kasano a ti kababalin ni Caleb ket napaadu iti naud-udi a kaputotan?`

Iti daytoy a teksto, ni Caleb intanggayana ti anakna a babai, ni Achsah, nga asawaen iti makaparmek iti Debir. Ni Othniel innalana ti ciudad ket naalana ti ima ni Achsah. Daytoy nga istoria ket napateg agsipud ta, maminsan pay iparangarangna ti bileg, pammati, ken kinasagana ni Caleb a mangala kadagiti karit.

Dayta ket ipakitana pay a ti sumaruno a kaputotan dagiti Israelita ket sinurotda ti ulidan dagitoy higante ti pammati, da Caleb ken Josue. Kabayatan a dagiti natataengan a kaputotan ket iserrada ti panagministroda, adda iti maysa a baro a kaputotan a nakasagana a mangsango kadagiti karit ken agtuloy a mangtungpal iti plano ti Dios agpaay iti Israel.

Iti maysa a wagas a naiduma iti kiddaw ni Caleb ken Josue, “itedmo caniac daytoy a caturodan,” ni Achsah, napabileg babaen ti asawana, ket ipakitana ti isu met laeng a pammati ken pangngeddeng nga impaduyakyak ti amana. Babaen iti pangngeddeng ken kinaturedna, ni Achsah intultuloyna ti linya ti ulidan ni Caleb a panangtungpal iti kari a mangtagikua iti daga.

Pudno unay, ti daga ket maysa a sagut manipud ken Jehova agpaay iti Israel, ngem ti Israel ket masapul a bingbingayenna dayta babaen iti panangtunton kadagiti karkari ti Apo a nabuyogan iti pammati ken bileg. Ti pangngeddeng ni Achsah ket iyanninawna ti panagibtor dagiti babbai idiay Evangelio a saan a mapapanaw ti umariwekwek wenno dagiti adalan ken saan a sumardeng agingga a dida maawat ti bendicion ni Jesus agpaay kadagiti bagbagida ken kadagiti pamilyada.

`Basaen ti Lucas 18:1–5. Ania nga adal iti adda ditoy agpaay kadatayo?`

Iti panangiyallatiw iti aluten ti pammati iti sumaruno a kaputotan ket napateg iti pannakatungpal ti misyon ti Dios a naitalek kadatayo. Panunoten dagiti karit iti panangiyallatiw iti pammati iti sumaruno a kaputotan, iti sabali a bangir, dagiti gundaway kadagiti agtutubo a mangakem iti ad-adu a pagrebbengan iti trabaho ti Dios. Ania ti maaramidantayo tapno masanay ken maisuro dagiti agtutubo a mangakem iti nadiosan a panagipangulo? Kasano ti kinapateg iti ulidantayo iti daytoy nga aramid?