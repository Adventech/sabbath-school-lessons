---
title:  Adalen Pay
date:   17/10/2025
---

Basaen ti surat ni Ellen G. White, “Crossing the Jordan,” pp. 483, 484, iti Patriarchs and Prophets.

“Adalen a siaannad dagiti kapkapadasan ti Israel iti panagbiaheda a mapan Canaan. Adalen ti maikatlo ken maikapat a kapitulo ti Josue, ilanad ti panagsaganada ken ti ilalasatda iti Jordan a mapan iti naikari a daga. Masapul a pagtalinaedentayo ti puso ken isip iti panagsanay, babaen ti panangpasadiwa manen iti lagip kadagiti ad-adal nga insuro ti Apo kadagiti nagkauna a tattaona. Kalpasanna, kadatayo, kas inrantana a maaramid kadakuada, ti sursuro ti Saona ket ad-adda a makapangayangay ken makaguyogoy.”—Ellen G. White Comments, The SDA Bible Commentary, vol. 2, p. 994.

“Ti moderno nga Israel ket addada iti dakdakkel a peggad iti pananglipat iti Dios ken pannakaiturong iti panagdaydayaw iti ladladawan ngem dagiti nagkauna a tattao. Adu dagiti ladladawan a pagdaydayawan, uray pay dagiti agkunkuna nga agsalsalimetmet iti Sabado. Ti Dios ket naisangsangayan nga imbagana kadagiti nagkauna a tattaona nga agbantayda a maibusor iti panagdaydayaw iti ladladawan, ta no maiyadayoda manipud iti panagserbi iti sibibiag a Dios, ti lunodna ket maipatay kadakuada, kabayatan a no agayatda Kenkuana iti amin a pusoda, iti amin a kararuada, ken iti amin a pigsada, Isu ket siwawadwad a bendicionanna ida iti kinurkuribot ken urnong, ken ikkatenna ti sakit iti nagtetengngaanda.”—Ellen G. White, Testimonies for the Church, vol. 1, p. 609.

**Salsaludsod a Pagiinnadalan:**

`Pagiinadalan idiay klaseyo ti datdatlag a panangballasiw iti Jordan. Kasano iti panangilawlawagmo iti datdatlag? Apay a ti Dios ket kas las saan nga agar-aramid kadagiti umas-asping a datdatlag ita nga aldaw?`

`Ania dagiti napraktikalan a wagas a mabalinmo nga isingasing iti klasem agpaay iti pannakalapped iti naespirituan a panaglilipat, agpadpada a kas indibidwal wenno kas maysa nga iglesia? Kabayatan a napateg nga addaantayo iti agdama a naalibtak a pannakaikayamet iti Dios, ken saantayo a bangbangunen ti sibubukel a Nacristianoan a kapadasantayo kadagiti napalabas a nabileg a kapkapadasantayo, kasano a kaskasdi a maaramattayo dagiti napalabas a kapkapadasantayo a kas palagip no kasano a nagtrabaho ti Dios kadagiti biagtayo?`

`Kasano ngata a ti Sabado ket mabalinna, iti sabali a bangir, a tumulong kadatayo a manglagip kadagiti ibaballaet ti Dios kadagiti biagtayo, ken, iti sabali, mangted kadatayo iti pannakaraman iti naikari a panaginana idiay pagarianna? Kasano a ti Sabado ket saanna laeng nga itudo ti laglagipentayo koma no di pay ket ti mabalintayo nga inanamaen iti masakbayan?`