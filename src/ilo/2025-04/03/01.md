---
title:  Dagiti Pakalaglagipan ti Parabur
date:   11/10/2025
---

### Basaen Agpaay iti Adal ita a Lawas

Josue 3; Numeros 14:44; Lucas 18:18–27; Josue 4; Juan 14:26; Hebreo 4:8–11.

> <p>Paset a Maiyulo</p>
> “Ta ni Jehova a Diosyo pinagmagana dagiti dandanum ti Jordan nanipud iti sangoyo, inggana iti nacaballasiwcayo, cas ni Jehova a Diosyo inaramidna iti Baybay a Nalabaga, isu a pinagmagana iti sangoananmi, inggana idi nacaballasiwcami, tapno isu-amin a tattao ditoy lubong maammoanda coma ti ima ni Jehova, nga isu mannacabalin: tapno agbutengcayo coma ken Jehova a Diosyo iti agnanayon” (Josue 4:23, 24).

Ti opisyal a polis nagsinyas. Ni Juan ket masapul nga agpaigid. Ti opisyal dinamagna ti lisensya ti drayber, ken, iti dayta a kanito, nalagip ni Juan a nalipatanna ti pitakana, agraman iti lisensyana, idiay opisina. Ni Juan inlawlawagna ti napasamak, ket ti opisyal dinamagna no ania iti trabahona. Ni Juan insungbatna nga isu ket maysa a propesor. Kabayatan a ti opisyal inikkanna ni Juan iti tiket, imbagana kenkuana a dina panpanunoten dayta a kas maysa a multa.

“Dayta ket matrikola,” kinunana. “No dagiti tattao kayatda ti makasursuro iti maysa a banag, agbayadda iti matrikola. Daytoy ket matrikolam tapno masursurom a dimo liplipatan ti lisensyam no agmanehoka. Maaddaanka koma iti maysa a naimbag nga aldaw, propesor!”

Kas tattao, agduyostayo a makalipat kadagiti bambanag a saan kankanayon nga adda iti imatangtayo. Malipatantayo a sungbatan dagiti awag ti telepono, sumungbat kadagiti email, mangsibog kadagiti mula, mangipatulod iti kablaaw iti agkasangay, ken dadduma pay. Ti listaan ket mabalin nga agtultuloy. Nupay kasta, ti pananglipat kadagiti naespirituan a kasapulantayo ket addaan kadagiti ad-adu pay a nakaro a supapak ngem iti makaawat laeng iti maysa a multa, nangnangruna agsipud ta tartratarentayo iti litiral nga agnanayon a pagtungpalantayo.

Intayo adalen ti panangballasiw dagiti Hebreo iti Jordan ken kitaen no ania ti maadaltayo manipud kadagiti kapadasanda.

_*Adalen ti adal ita a lawas tapno maisagana agpaay ti Sabado, Oktobre 18._