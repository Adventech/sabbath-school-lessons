---
title:  Il-iliwen ti Kaaddana
date:   13/11/2025
---

`Basaen ti Josue 18:1, 2. Ania ti aramid a gapu iti dayta ket sininga ni Josue ti pannakaialokar ti daga?`

Kalpasan ti pannakailadawan dagiti teritorio a nabingbingay kadagiti dua a kadadakkelan a tribu iti laud a sikigan ti Jordan ken iti kagudua-a-tribu ti Manase, daytoy a teksto ket ipakitana ti maysa a bunggoy ti kongregasyon idiay Silo, nga idiay a ti daga ket nabingbingay kadagiti nabati a pito a babbabassit a tribu.

Ti pannakaipasdek ti santuario, “Ti Tabernakulok,” ket itakderanna ti pannakatungpal ti kari ti Dios nga agnaed iti nagbabaetan dagiti tattaona (Exodo 25:8; Levitico 26:11, 12) ken iparangarangna ti kangrunaan a tema ti libro: Ti kaadda ti Dios iti tengnga ti Israel ket pinagbalinna a posible ti pannakatagikua ti daga ken agbalinto nga agtultuloy a gubuayan ti bendicion agpaay iti Israel ken, babaen kadakuada, iti amin a daga (Genesis 12:3). Ti panagdayaw iti Dios ket alaenna ti kangrunaan a tukad ken kinapateg, uray pay iti panangparmek ken pannakabingbingay ti daga! Ti kaadda ti santuario, ken iti ud-udina ket Templo, ket kanayon koma a nakatulong kadagiti tattao a makabigbig iti kaadda ti Dios kadakuada ken dagiti obligasyonda a mangsurot iti tulag.

`Basaen ti Hebreo 6:19, 20; Hebreo 9:11, 12; ken Hebreo 10:19–23. Ania ti masursurotayo ken Josue, kas Cristiano nga awanan iti maysa a naidagaan a santuario a pangikabilan iti napisikalan a kaadda ti Dios iti nagbabaetantayo?`

Ti panagparang ti santuario ket saan koma a dumteng a kas maysa a kellaat a pakasdaawan, agsipud ta ti tema ti santuario ket addan idi iti istoria ni Josue babaen iti lakasa ti tulag. Daytoy iti kangrunaan nga alikamen idiay Kasasantoan a Disso, ken tanda dagiti umuna a dua a segkay ti libro: ti panagballasiw ken panangparmek. Itan, babaen iti panangikabil iti panangpatakder iti tabernakulo kas sentro ti pannakabingay ti daga, ni Josue ipakpakitana nga amin ti biag ti Israel ket agrikos iti likmut ti santuario, ti naidagaan a kuartel ni Jehova.

Ad-adda pay a napateg kadatayo, kas Cristiano nga agbibiag iti naiyanniniwan nga Aldaw ti Pannakaabbong, nga isentrotayo dagiti matmatatayo iti nailangitan a santuario kabayatan nga ituloytayo ti balubaltayo kadagiti kabaroanan [moderno] (wenno postmodern) a higante a mangkarit iti pammatitayo, namnama, ken naespirituan a tawid. Kabayatan nga agtultuloytayo nga agdas-al iti trabaho nga inleppas ni Cristo idiay Kruz ken idiay nailangitan a santuario, mabalintayo a kumita iti masangoanan babaen iti pammati iti tiempo inton ti Dios ket maminsan pay a makipagnaed kadagiti tattaona, ngem iti daytoy a tiempo dayta ket agnanayonen. (Idilig iti Apocalipsis 21:3.)