---
title:  Adalen Pay
date:   14/11/2025
---

Basaen ti surat ni Ellen G. White, “The Blessings and the Curses,” pp. 499–503, iti Patriarchs and Prophets.

“Segun kadagiti bilin nga inted ni Moises, maysa a monomento dagiti dadakkel a batbato ti naipatakder iti Bantay Ebal. Kadagitoy a batbato, naisagana iti sakbayna babaen iti maysa a mangkalub a palitada, ti linteg ket naisurat—saan laeng a ti sangapulo a bilbilin a naisao manipud idiay Sinai ken naiyukrit iti taptapi ti bato, no di pay ket dagiti linlinteg nga imbaga ni Moises, ken babaen kenkuana naisurat iti maysa a libro. Iti abay daytoy a monomento ket nabangun iti maysa nga altar ti saan a natikapan a bato, nga iti daytoy a dagiti datdaton ket naidatonda iti Apo. Ti kinapudno a ti altar ket naikabil idiay Bantay Ebal, ti bantay nga isu a nakaikabilan ti lunod, ket napateg, mangipakpakita a gapu kadagiti panagsalungasingda iti linteg ti Dios, ti Israel ket nainkalintegan laeng a nangpataud iti pungtotna, ket dayta ket dagus a dumanon kadakuada, ngem saan agsipud iti panangabbong ni Cristo, nga intakderan ti daton iti altar.”—Ellen G. White, Patriarchs and Prophets, p. 500.

“Ngem ti serbisyo ti Santa Sena ket saan koma a panawen iti panagladladingit. Saan a daytoy iti panggepna. Kabayatan a dagiti ad-adalan ti Apo ket naguornongda iti lamisaanna, saan a dayta ket tapno lagipen ken sangitanda dagiti pagkurkuranganda. Saanda nga agtaeng kadagiti napalabas a narelihiyosoan a kapkapadasanda, uray pay no dayta a kapadasan ket makaitan-ok wenno makauppapay. Saanda koma a lagipen dagiti saanda a panagkikinnaawatan ken dagiti saanda a panagkikinnaawatan kadagiti kakabsat. Ti serbisyo a panagsagsagana ket inarakopna amin daytoy. Ti panangsukimat iti bukod a bagi, ti panangipudno ti basol, ti panamagkakapia kadagiti di panagkikinnaawatan, ket naaramid aminen. Itan umayda a makisinnarak ken Cristo. Saanda nga agtakder iti linong ti kruz, no di ket iti makaisalakan a lawagna. Lukatanda ti kararua kadagiti naraniag a siray ti Init ti Kinalinteg.”—Ellen G. White, The Desire of Ages, p. 659.

**Salsaludsod a Pagiinnadalan:**

`Ania ti kaipapananna kenka iti panangsapul nga umuna iti pagarian ti Dios? Kasano a dayta a prinsipyo ket sukogenna ti inaldaw a biagmo?`

`Kitaem ti sungbatmo iti maudi a saludsod idi Mierkoles no kasano iti kinalakana a malipatan ti Apo iti tengnga ti inaldaw a karibuso ti panagbiag. Idiay klase, pagiinnadalan no apay a nalaka unay nga aramiden dayta. Ania dagiti sumagmamano a solusyon?`

`Kas Adventista, patientayo a ni Jesus ket agminministro iti biangtayo idiay nailangitan a santuario. Kasano a daytoy a kombiksion ket agbalin a maysa nga agtultuloy a gubuayan ti namnama ken pigsa? Apay koma a ti pannakaammo a ni Jesus ket Isu ti adda idiay ngato a mangar-aramid iti “panangibabaet” (Hebreo 7:25) agpaay kadatayo ket tumulong kadatayo a makabigbig iti naimbag a damag ti trabahona idiay nailangitan a santuario, nangnangruna itan iti mangyanniniwan nga aldaw ti Pannakaabbong?`