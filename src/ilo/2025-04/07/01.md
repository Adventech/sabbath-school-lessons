---
title:  "Namimpinsan a Kinapudno: Panagdaydayaw Idiay Maysa a Paggugubatan"
date:   08/11/2025
---

### Basaen Agpaay iti Adal ita a Lawas

Josue 5:1–7; Exodo 12:6; 1 Corinto5:7; Josue 8:30–35; Deuteronomio 8:11, 14; Hebreo 9:11, 12.

> <p>Paset a Maiyulo</p>
> “Ngem birukenyo nga umuna ti pagarian ti Dios ken ti kinalintegna, ket isu-amin dagitoy a banbanag mainayondanto cadacayo” (Mateo 6:33).

Ita a lawas intayo kitaen dagiti sumagmamano a kangrunaan a kankanito iti panawen a kaadda ti Israel idiay Naikari a Daga, idi a dagiti Israelita ket intalagada manen dagiti bagbagida iti Apo, no dadduma iti sango iti umad-adani a peggad. Ni Josue innalana ti kas la saan a nainsiriban a pangngeddeng a kugiten dagiti Israelitas iti teritorio ti kabusor (Josue 5:1–9); tapno rambaken ti Paskua iti sango ti umad-adani a peggad (Josue 5:10–12); tapno mangbangun iti maysa nga altar ken agdaydayaw iti Apo kabayatan a ti panangparmek ket madama (Josue 8:30–35); ken tapno mangikabil iti tabernakulo ti Apo idinto a pito a tribu iti Israel ket dida pay naawat ti tawidda (Josue 18:1, 2).

Kadagiti kumaribuso a biagtayo, agduyostayo a mangited iti imatangtayo kadagiti naganat a pakakumikoman nga ibato ti biag kadatayo. Masansan unay a mabaybay-antayo a mangipaay iti de kalidad a tiempo tapno mapabaro ti pannakaitalagatayo iti Dios ken tapno agsardeng ken iyebkas ti panagyamantayo iti adda a naaramidanna ken iti inaldaw nga agtultuloy nga aramidenna agpaay kadatayo. Ti bigat ken rabii a panagdaydayaw, kasta met iti altar ti pamilya, ket kas la saan a maitunos iti biag a napno iti karibuso, agsapsapul iti kinanam-ay, ken agsapsapul kadagiti magun-od. Nupay kasta, iti kaunggan dagiti pusotayo, ammotayo a dagiti okasyon a ginastartayo iti Dios ken kadagiti ay-ayatentayo ket isuda dagiti kaimbagan a simpuontayo iti nakedngan a tiempotayo.

_*Adalen ti adal ita a lawas tapno maisagana agpaay ti Sabado, Noviembre 15._