---
title:  Agpilikayo Ita nga Aldaw!
date:   20/12/2025
---

### Basaen Agpaay iti Adal ita a Lawas

Josue 24; Genesis 12:7; Deuteronomio 17:19; Deuteronomio 5:6; 1 Ar-ari 11:2, 4, 9; 2 Timoteo 4:7, 8.

> <p>Paset a Maiyulo</p>
> “Ket no dakes ti panangipagarupyo iti panagservi ken Jehova, agpilicayo ita nga aldaw no siasino ti pagservianyonto . . . ngem siac ken ti balayco agservicamto ken Jehova” (Josue 24:15).

Ti maudi a kapitulo ti Josue ket naikabil iti lawag ti seremonia ti panangpabaro iti tulag, ngem iti daytoy a gundaway indauluan ti lakayen a pangulo ti Israel. Nupay daytoy ket saan a ti tulag a mismo no di ket maysa a padamag iti maysa a seremonia ti panangpabaro iti tulag, ti kapitulo ket addaan kadagiti el-elemento dagiti nagkauna a katulagan ti maysa nga ili iti Asideg a Daya (Near Eastern): (1) maysa a pangirugi (preamble) a ti mangiturturay nga ili (suzerain), ti nangilongalong iti tulag, ket maibaga; (2) ti maysa a salaysay a naibatay iti pakasaritaan, nga isu a mangiladawan iti panagkayamet ti mangiturturay ken ti adipen; (3) dagiti kondisyon ti tulag a dawdawatenna iti adipen nga ipaduyakyakna ti namimpinsan a kinapudnona iti mangiturturay nga ili (suzerain) a naibatay iti, ken maguyogoy babaen ti, panagyaman; (4) dagiti bendicion agpaay iti panagtulnog ken lunod agpaay iti panangsalungasing iti tulag; (5) dagiti saksi iti sapata ti adipen; (6) panangidulin iti dokomento agpaay iti masakbayan a panangbasa; ken (7) pannakapatibker iti tulag.

Ni Josue ket asidegen iti pagpatinggaan ti biagna; awan ti maisukat a makita. Ti panangpabaro iti tulag ket maysa a palagip iti Israel a ti arida ket ni Jehova a Mismo ken dayta ket, no agtalinaedda a napudno Kenkuana, nanamenda ti panangaywanna. Ti Israel ket saanna a masapul iti nataoan nga ari. Kas iturayan ti Dios a nacion, masapul a kankanayon a laglagipenda a ti arida ket ti Apo.

_*Adalen ti adal ita a lawas tapno maisagana agpaay ti Sabado, Diciembre 27._