---
title:  Addakayo Idiay Idi!
date:   21/12/2025
---

“Ket ni Josue inummongna amin dagiti capcaputotan ti Israel idiay Siquem ket inayabanna dagiti lallacay ti Israel, ken dagiti pangpangoloenda, ken dagiti oc-ocomda, ken dagiti agturturayda; ket nagparangda iti saclang ti Dios” (Josue 24:1).

Ti Siquem ket isu idi ti lugar a nangbangunan ni Abraham iti maysa nga altar iti kanito a simmangpet isuna iti dayta a daga, ken idiay iti immuna a nangitedan ti Dios kenkuana iti kari ti daga (Genesis 12:7). Itan, idi dagiti karkari a naited ken Abraham ket natungpalen, ti Israel pabaroenna ti tulag iti Dios idiay mismo a lugar a nakaitedan ti immuna a kari. Ti pakaasi ni Josue ket lagipenna dagiti sasao ni Jacob nga “iccatenyo ngarud ita, dagiti sabsabali a didios nga addada iti tengngayo” (Josue 24:23; idilig iti Genesis 35:2–4). Ti lugar a mismo ti pasamak ket idanunna ti ayab a mangipaduyakyak iti naan-anay a kinapudno iti Apo, panangtukiad kadagiti amin a sabsabali a “didios.”

`Basaen ti Josue 24:2–13. Ania ti kangrunaan nga ibagbaga ti mensahe ti Dios iti Israel?`

Ti Dios ket Isu iti kangrunaan a suheto iti narepaso a napalabas: “Innalak,” “Intedko,” “Imbaunko,” “Dinidigrak,” “Inaramidko,” “Inruarkayo,” “Inispalkayo,” ken dadduma pay. Ti Israel ket saan nga isu iti kangrunaan a bida iti istoria no di ket isu iti pakaituronganna. Ti Dios ti namarsua iti Israel. No ti Dios ket saan koma a bimmallaet iti biag ni Abraham, agserserbida koma kadagiti isu met laeng a ladladawan. Ti kaadda ti Israel a kas maysa a nacion ket saan nga iti pakaikarian iti aniaman kadagiti kapuonanna no di ket iti eksklusibo a trabaho ti parabur ti Dios. Idinto ta dagiti Israelitas ket nakapagsimpadan idiay daga ket saan nga isu iti pakaibatayan ti panagpalanguad no di ket ti mismo a gapu no apay nga agserbida koma iti Dios.

Ti panagsao ti Apo ket launenna iti maysa a yaalis a napasamak iti lima a daras iti nagbaetan ti “dakayo” ken “isuda” (dagiti amma). Dagiti amma ken daytoy a kaputotan idiay Siquem ket natratarda a kas maymaysa. Ni Josue ket sapsapulenna nga ipakita no ania iti pinasingkedanen ni Moises idiay Deuteronomio 5:3, a ti Apo ket saanna laeng nga inaramid ti tulag kadagiti amma no di ket kadagidiay amin nga adda iti kanito ti panagsao ni Josue. Ad-adu kadagiti adda idiay ket dida napadasan ti Exodo. Saan nga “amin” kadakuada ket adda idi idiay Horeb. Ngem ni Josue kunana nga aminda ket adda idiay idi. Iti pangababaan, dagiti ad-adal iti napalabas ket masapul a maited iti tunggal baro a kaputotan. Ti Dios nga Isu a nagtrabaho agpaay kadagiti amma iti napalabas ket nakasagana nga agtignay iti biang ti agdama a kaputotan.

`Ania dagiti wagas a mabalintayo, kas maysa nga iglesia, a maaddaan iti maysa a nasaysayaat a panangkita iti pagrebbengan ti kongregasyon; dayta ket, petpetan ti kapanunotan a ti aramidentayo ket balbaliwanna ti tunggal maysa iti uneg ti iglesia?`