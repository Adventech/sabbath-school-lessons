---
title:  Wayawaya nga Agserbi
date:   23/12/2025
---

Kas maysa a pudno ken matalek a pangulo, ni Josue raemenna ti wayawaya a pagayatan dagiti tattaona ken tarigagayna a ti Israel ket pagserbianna ti Apo manipud iti wayawaya a pili a saan ketdi nga inkapilitan. Dayta iti apagisu a ponto nga inaramid ti inggagara a panangaramat iti verbo a “napili” (kitaen ti Josue 24:22). Kadagiti dadduma a teksto ti bakhar, “tapno agpili,” ket iladawanna ti panangpili ni Jehova iti Israel (Deuteronomio 7:6, 7; Deuteronomio 10:15; Deuteronomio 14:2). Ti Israel ket wayawaya nga agkuna iti “saan” ken Jehova kalpasan iti nadiosan a pannakapilida, ngem dayta ket agbalin nga awan kaipapananna ken kais-iskanna. Ti Israel ket mabalinna a kunaen ti “wen” iti Dios ket agtultuloyda nga agbiag, wenno mabalinda a tumallikud Kenkuana ket sumardeng ti kaaddada.

`Ania ti sungbat ti Israel iti awis ni Josue? (Josue 24:16–18). Apay ngata a kastoy iti sungbat ni Josue iti sungbatda? (Josue 24:19–21).`

Iti direkta a nasayaat a sungbatda, dagiti Israelita bigbigenda a ti Dios dagiti patriarka ken dagiti ammada ket itan ket “Diostayo” metten (Josue 24:17, 18), a siaanamongda a pagserbian a nabuyogan iti saan a nagudua a kinapudno. Kalpasan iti awan duadua a pammasingked ti kinapudnoda, manamnamatayo dagiti sasao ti pammasingked ken pammabileg manipud ken Josue. Nupay kasta, saan a daytoy ti napasamak. Ti panagtutongtong iti nagbaetan ni Josue ken dagiti tattao ket nakaro a nagbaliw idi ni Josue ket kas la alaenna ti paset a panangibabaet iti diablo. Isu ket umalis manipud iti panagsao maipapan iti naparabur a bendicion ti Dios iti napalabas a napan iti panangam-ames kadagiti Israelitas a nabuyogan iti ladawan ti Dios a saan a nalaka a pagserbian.

Ni Josue ammona iti saan a kinatibker ti immuna a kaputotan, nga isu a nagkari a tungpalenda ti Dios kadagiti umas-asping a balbalikas (Exodo 19:8; Exodo 24:3; Deuteronomio 5:27), ngem nalipatanda dagiti karkarida kabayatan a dagiti sasao ket adda pay laeng kadagiti bibigda (Exodo 32). Gapuna, ni Josue, babaen kadagiti mamagpanunot a sasao, ket kayatna a dagiti Israelita ket sipapanunotda kadagiti adu a bambanag. Umuna, ti keddeng a pagserbian ti Dios ket seryoso. Dayta ket masapul a sukogenna ti sibubukel a nacion kas maiyannatop iti paltiing ti Dios. Dagiti bendicion iti panangdanon dayta a kalat ket mapaneknekan, ngem dagiti supapak ti kinasukir ket masapul met a maawatan a naan-anay. Ti pannakapakawan dagiti basbasol ket saan a di maisina a kalintegan ti sangkataoan no di ket maysa a datdatlag a parabur ti Dios.

_Maikadua_, ti keddeng dagiti Israelitas nga agserbi iti Dios ket masapul a bukodda a pangngeddeng, saan a maysa a banag nga iyulog ti maysa a pangulo, uray pay ni Josue.

_Maikatlo_, ti Israel ket masapul a mabigbigda a dagiti tattao ket saanda a mapagserbian ti Dios iti bukodda a pigsa. Ti panagserbi iti Dios ket saan a magun-od babaen ti maysa a mekanikal a panangsurot kadagiti nailagum nga ibagbaga ti tulag no di ket maysa a personal a pannakaikayamet iti mangisalakan nga Apo (idilig iti Exodo 20:1, 2; Deuteronomio 5:6, 7).