---
title:  Agleppas a Nasayaat
date:   25/12/2025
---

`Basaen ti mangdagdagup a sasao ti libro ni Josue a naisurat babaen ti napaltiingan nga editor (Josue 24:29–33). Kasano a dagitoy a sasao ket saanda laeng a taliawen ti biag ni Josue no di ket kumitkita iti masakbayan?`

Iti panangipadamag ti maudi a paset iti pannakatay da Josue ken Eleazar, ti nangato a padi ket iyegna ti libro ni Josue iti maysa a naparbeng a pagpatinggaan. Babaen ti pananglagip a sangsangkamaysa iti pannakaitabon ni Josue, ti pannakaitabon ni Eleazar, ken pannakaitabon dagiti tulang ni Jose, ti nagsurat mangaramid iti maysa a nagdumaan ti biag iti ruar ti daga ken ti panangrugi ti biag iti daga. Saanen a masapul iti agwalwalang. Dagiti naidagaan a bangkay dagiti pangpangulo ket saan a masapul a maikuyog kadakuada. Dagiti patriarka ket intanemda dagiti kakabagianda iti maysa a rukib (Genesis 23:13, 19; Genesis 25:9, 10), iti maysa lugar a nagatang idiay Siquem (Genesis 33:19). Itan ti nacion iponponna dagiti pangulona iti teritorio iti bukodda a tawid, gapuna addan iti kinapermanente. Dagiti karkari a naited kadagiti patriarka ket natungpalen. Ti kinamatalek ni Jehova ket buklenna ti sinulid a naibatay iti pakasaritaan a maisilpu iti kapuonan ti Israel iti agdama ken iti masakbayan.

Kabayatan a ti mangdagdagup a sasao ti libro ket isilpuna ti sibubukel nga istoria iti maysa a dakdakkel nga istoria iti napalabas, ilukatda pay ti dalan agpaay iti masakbayan. Ti sigud nga obispo ti Canterbury Lord George Cary, iti maysa a kangrunaan a bitlana idiay Holy Trinity Church iti Shrewsbury, impakdaarna a ti Iglesia ti Anglican ket “maysa a kaputotan ti kaadayuna manipud pannakaungawna.”

Kinaagpaysoanna, ti iglesia ket kankanayon latta a maysa a kaputotan iti kaadayuna manipud iti pannakaungaw, ket kasta met kadagiti tattao ti Dios iti Daan a Testamento. Maysa a dakkel a kapitulo iti pakasaritaan ti Israel ket umay iti maysa a panagpatingga. Ti masakbayanna ket agdas-al iti kita dagiti sungbat nga itedna kadagiti adu a salsaludsod a maseknan iti masakbayan. Agtalinaed kadi a napudno ti Israel iti Apo? Maituloyda ngata iti saan pay a nalpas a trabaho a panangtagikua iti sibubukel a daga? Kabaelanda kadi iti kumpet ken Jehova ken saan a maisinggalot iti panagdaydayaw kadagiti didios? Ti maysa a kaputotan iti sidong ni Josue ket matalekda iti Apo, ngem ti ngata sumaruno a kaputotan ket mataginayonda ti isu met laeng a naespirituan a turong nga isu a sinurot ti dakkel a pangulona? Iti tunggal sumaruno a kaputotan dagiti tattao ti Dios, iti panangbasa iti libro ti Josue, sangoenda dagitoy isu met laeng a salsaludsod. Ti balligida ket agdas-al iti kababalin dagiti sungbat nga ipaayda iti inaldaw a panagbiagda ken no kasano iti panangpetpetda kadagiti kinapudno nga adda a tinawidda.

`Ni Josue, kas ken Pablo, “nakirupac iti nasayaat a pannakidangadang” (2 Timoteo 4:7). Ania iti tulbek ti balligi ni Josue? Ania dagiti pangngeddeng a masapul nga aramidem ita nga aldaw tapno leppasem daytoy nga addaan iti isu met laeng a talged ti pannakaisalakan?`