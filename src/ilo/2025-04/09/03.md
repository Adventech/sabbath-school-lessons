---
title:  Ti Daga kas Maysa a Sagut
date:   24/11/2025
---

`Basaen ti Exodo 3:8; Levitico 20:22; Levitico 25:23; Numeros 13:27; Deuteronomio 4:1, 25, 26; Deuteronomio 6:3; ken Salmo 24:1. Ania ti naisangsangayan a panagkakayamet ti Dios, Israel, ken ti Naikari a Daga?`

Iti kapapatgan a tukad, ti daga ket mangipaay iti napisikalan a pakailasinan iti maysa a nacion. Babaen iti lokasyon iti nacion, ikeddengna pay ti trabaho ken istilo ti panagbiag ti nacion. Dagiti ad-adipen ket awan ramutda ken awan ti kukuada; sabali a tao ti mangnanam kadagiti bunga ti trabahoda. Iti maaddaan iti daga ket kaipapananna iti wayawaya. Ti pakailasinan dagiti napili a tattao ket napigsa unay iti pannakaisilpuna iti pagnanaedanda a daga.

Adda iti maysa a naisangsangayan a panagkayamet ti Dios, ti Israel, ken ti daga. Ti Israel naawatda ti daga manipud iti Dios a kas maysa a sagut, saan a kas maysa a di maikkat a kalintegan. Dagiti napili a tattao ket mabalinda a matagikua ti daga agingga nga addada iti naintulagan a pannakaikayamet ken Jehova ken raemenda dagiti linliteg ti tulag. Iti sabali a pannao, saan a mabalin a matagikuada ti daga ken dagiti bendicionna no awan ti bendicion ti Dios.

Kasta met, pudno a ti daga ket mangipaay iti maysa a lente a babaen dayta ti Israel ket mabalinna a maawatan a nasaysayaat ti Dios. Iti panagian iti daga ket kankanayon a palagipanna ida iti maysa a matalek, manangsalimetmet-iti-kari, ken mapagtalkan a Dios. Awan koma ti daga wenno ti Israel no awan iti panangilongalong ti Dios, nga Isu ti gubuayan ken pamuon iti kaaddada. Kabayatan a dagiti Israelitas ket addada idiay Egipto, ti Nile ken ti sistema ti padanum, nakaduaan iti impapati a panagtrabaho, ket nangipaay kadagiti apit a kasapulanda agpaay iti panagbiagda. Ti Canaan ket naiduma. Nagdas-alda iti tudo agpaay iti nawadwad nga apitda, ket ti laeng Dios iti makabalin a mangtengngel iti panawen. Gapuna, ti daga palagipanna ti Israel iti agtultuloy a panagdas-alda iti Dios.

Uray pay no ti Israel ket naawatna ti daga a kas maysa a sagut manipud ken Jehova, iti namimpinsan a panangkita, ti Dios a Mismo ti agtalinaed a makinkukua. Kas pudno a makinkukua iti sibubukel a daga (Salmo 24:1), ni Jehova ket addaan iti kalintegan a mangited iti daga iti Israel wenno alaen dayta manipud kadakuada. No ti Dios ti makinkukua iti daga, dagiti ngarud Israelita ken amin a tattao ket ganggannaet ken temporaryo, wenno, iti kabaroanan a balbalikas, datayo amin ket agpaut a sangaili ti Dios iti dagana/daga.

`Iti lawag ti 1 Pedro 2:11 ken Hebreo 11:9â€“13, ania ti napersonalan a kaipapananna kenka iti agbiag a kas maysa a ganggannaet ken temporaryo a kumitkita iti masakbayan a ciudad a ti nangaramid ken nangbangun ket ti Dios a Mismo?`