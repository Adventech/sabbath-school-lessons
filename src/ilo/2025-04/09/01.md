---
title:  Dagiti Agtawid Kadagiti Karkari, Dagiti Balud ti Inanama
date:   22/11/2025
---

### Basaen Agpaay iti Adal ita a Lawas

Genesis 3:17–24; Deuteronomio 6:3; Josue 13:1–7; Hebreo 12:28; Levitico 25:1–5, 8–13; Ezekiel 37:14, 25.

> <p>Paset a Maiyulo</p>
> “Agsublicayo iti sarikedked, dacayo a balud ti inanama: ita nga aldaw met laeng ipalawagco nga isublicto kenca a mamindua” (Zecarias 9:12).

Ti Josue 13–21 ket launenna ti atiddog a listaan ti dulon dagiti nagbebeddengan dagiti dagdaga a maiwaras nga apag ti daga a maipaay kadagiti tribu ti Israel. Iti kabaroanan a bumasa, dagitoy a listaan ket nalabit a kas la saan a maiyataday, ngem naibatayda iti maysa a nateolohiyaan a pannakaawat iti Naikari a Daga a napateg agpaay kadatayo ita nga aldaw. Babaen kadagitoy makita a listaan, ti Dios kayatna nga isuro kadagiti Israelitas a ti daga ket saan a tagtagainep. Dayta ket naikari kadakuada iti maysa a wagas a makita, mabalin a rukoden. Ngem masapul nga aramidenda dayta a kari a napaypayso babaen iti panagtignayda iti dayta.

Dayta ket, wen, ti Dios ket mangted iti daga kadakuada a kas maysa a tawid; dayta ket agbalin a maysa a sagut, naaramid a pannakatungpal iti inkarina kadagiti ammada. “Adtoy, insagannac ti daga iti sangoyo, sumreccayo ket tagicuaenyo ti daga nga ni Jehova insapatana cadagiti ammayo a da Abraham, Isaac, ken Jacob, nga itedna cadacuada ken cadagiti putputotda a sumaruno cadacuada” (Deuteronomio 1:8). Ngem wen, adda met pasetda nga aramiden.

Ita a lawas intayo kitaen dagiti sumagmamano a nateolohiyaan a kapanunotan a nainaig iti Naikari a Daga ken dagiti naespirituan nga ipasimudaagda agpaaay kadagidiay mangtunton kadagiti amin a karkari a masarakan ken Jesus.

_*Adalen ti adal ita a lawas tapno maisagana agpaay ti Sabado, Noviembre 29._