---
title:  Adalen Pay
date:   28/11/2025
---

Basaen ti surat ni Ellen G. White, “The Controversy Ended,” pp. 672–678 iti The Great Controversy.

“Maisalakantayto nga agnanayon inton sumrektayo kadagiti ruruangan ti ciudad. Kalpasanna mabalintayo iti agrag-o ta naisalakantayo, agnanayon a naisalakan. Ngem agingga nga awan pay dayta, masapul nga ikasotayo ti ibagbaga ni apostol Pablo, a tapno ‘agbutengcayo ngarud yantangay adda pay cari nga iseserrec iti paginanaan, di la ket ta adda uray siasino cadacayo nga agbanag a saan a macadanon’ [Hebreo 4:1]. Iti maaddaan iti pannakaammo iti Canaan, panangkanta kadagiti kankanta ti Canaan, panagragragsak iti panggep a sumrek iti Canaan, ket dina inyeg dagiti annak ti Israel kadagiti kaubasan ken kaulivoan ti naikari a daga. Mabalinda laeng a pagbalinen a pudno a kukuada dayta babaen iti panangsakup, babaen iti panangaramid kadagiti kondisyonna, babaen ti panangaramid iti nabiag a pammati iti Dios, babaen iti panangyataday kadagiti karkarina kadagiti bagbagida.”—Ellen G. White, The Youth’s Instructor, February 17, 1898.

“Iti Biblia masalaysay ti tawid dagiti maisalakan a kas ‘daga idi naikasigud a kasasaadna a pagtaengan!’ Hebreo 11:14–16. Idiay ti nailangitan a Pastor itulodna ti pangenna kadagiti ubbog dagiti danum a nabiag. Ti kayo ti biag paltuadenna ti bungana iti tunggal bulan, ket dagiti bulong ti kayo agservi iti pakasapulan dagiti il-ili. Adda idiay dagiti agnanayon nga ayus ti danum, a nalitnaw a kas kristal, ket iti ig-igidda dagiti agpaypayapay a kayo iyetnagda dagiti linongda idiay dandana a naisagana a maipaay kadagiti sinubbot ti Apo. Idiay dagiti nalawa a taytay-ak bumsogda kadagiti turturod nga ingget pintas, ket dagiti banbantay ti Dios itangadda dagiti nangato a toktokda. Kadagidiay natalna a tay-ak, iti sibay dagidiay sibibiag nga ayus, dagiti tattao ti Dios, a nabayag a nagnagna ken agtawtawataw, makasarakdanto ti pagtaengan.”—Ellen G. White, The Great Controversy, p. 675.

**Salsaludsod a Pagiinnadalan:**

`Panunoten ti Naikari a Daga a kas maysa a simbolo ti nawadwad a biag nga inkari ni Cristo kadagiti pasurotna idiay Juan 10:10. Kasano a dagiti pagimbagan ti panagbiag iti maysa a nawadwad a daga ket ipakitana dagiti bendicion ti pannakaisalakan?`

`Ania ti panagkayamet iti nagbaetan ti agbalin nga umili ti maysa a daga ken ti panagbiag iti maysa a matudtudo nga istilo ti biag? Kasano ti panangapektar ti maysa iti sabali? Ania dagiti sumagmamano nga ipakpakita iti agbalin nga umili iti pagarian ti Dios?`

`Kas tattao, kankanayon a mauppapaytayo babaen kadagiti karkari dagiti sabsabali ken no dadduma kadagiti karkari nga aramidentayo kadagiti bagbagitayo. Apay a mabalinmo a talken dagiti karkari ti Dios?`

`Kasano ti panangaramidtayo iti kari ti baro a daga a paset ti masakbayantayo iti maysa a napaypayso ken natibker a wagas, uray pay ita?`