---
title:  Bagbagabagen ti Napalabas
date:   09/12/2025
---

`Basaen manen ti Josue 22:13–15, ngem ita iti lawag ti Numeros 25. Apay a pinili dagiti Israelitas ni Finees a kas pangulo a mangibagi iti dua-ket-kagudua a kaputotan?`

Sakbay a naan-anay a patienda dagiti damag maipapan iti mabalin a maibilang a maysa a pakdaar ti isisina, dagiti siam ken maysa a kagudua a tribu, a namindua a nanaganan kas “annak ti Israel,” ket nangibaunda iti delegasyon a manglawlawag iti gandat ken kaipapanan ti altar . Ti delegasyon ket buklen ni Finees, nga anak ni Eleazar ti nangato a padi, a mangsuno ken ni Eleazar kalpasan ti ipapatayna (Josue 24:33). Ni Finees ket nagun-odnan ti pannakabigbig kas padi a nangipatingga iti kinadakes ti Israel idiay Baal Peor (Numeros 25).

“Ket idi ni Finees nga anac a lalaki ni Eleazar, nga anac a lalaki ni Aaron a padi, nakitana, isu timmacder iti tengnga ti gimong, ket iniggamanna, ti maysa a gayang;

Ket isu napan simmurot iti lalaki ti Israel agingga iti bengbeng ket sinalputna ida a dua, ti lalaki ti Israel ken nagtarus iti bagi ti babai. Casta ti nagsardengan ti didigra cadagiti annac ti Israel” (Numeros 25:7, 8).

Ni Finees ket sigurado nga addan ti sumagmamano nga impluwensyana. Dagiti dadduma a naibaun ket mangibagi iti siam-ken-maysa-a-kagudua a tribu iti laud ti Jordan, tunggal maysa ket olo ti maysa a pamilya ti tribu (litiral, nga “olo ti balay ti amana”), iti uneg ti puli ti Israel.

Ti delegasyon ket rugianda ti pammabasol kadakuada iti panagtabbaaw ken yaalsa, agraman iti opisyal a naimpadtoan a pormola a “kastoy ti kunana.” Ti pannakaidumana ditoy ket saan a ti Apo ti agsasao no di ket ti “sibubukel a kongregasyon ti Apo” (Josue 22:16). Inrugida ti pammabasol a ti Israel ket nakaaramid iti salungasing, panangliput, ken yaalsa. Ti balikas a “salungasing” ket isu met laeng ti sao ti Hebreo a naaramat a mangiladawan iti basol ni Acan (Josue 7:1) ken agparang iti adu a daras iti umuna a lima a libro ni Moises (kas pangarigan, Levitico 5:15; Levitico 6:2; Numeros 5:6, 12). Dagiti ulidan da Acan ken Baal Peor ket agserbi a kas pagulidanan: maysa ket agpaay iti panagliput ken ti maysa ket yaalsa. Iyebkasda pay ti buteng ti siam-ken-maysa-a-kagudua a kaputotan a ti aramid a panangbangun iti saan a napalubosan nga altar ket mangiturong iti panaglikud, panagdayaw iti ladladawan, ken pannakiabig, nga isu a mangpataud iti pungtot ti Apo iti sibubukel a nacion ti Israel.

`Datayo amin ket addaan kadagiti saan a nasayaat a kapkapadasan manipud iti napalabas a mangsukog iti wagas a panangtamingtayo kadagiti umasping a paspasamak iti masakbayan. Kasano a ti parabur ti Dios ket makatulong a mangipatalged a dagiti nakalkaldaang a kapadasantayo iti napalabas ket saanda nga ikeddeng ti wagas a panangtratartayo kadagiti kaarrubatayo iti agdama?`