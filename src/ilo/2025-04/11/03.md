---
title:  Dagiti Pammabasol . . .
date:   08/12/2025
---

`Basaen ti istoria dagiti agsubsubli a tribu idiay Josue 22:9–20. Ania dagiti pammabasol dagiti tribu ti Laud ti Jordan a maibusor kadagiti tribu iti Daya ti Jordan? Ania ti nakaibatayan dagitoy a pammabasol?`

Maigidiat iti bersikulo 1, nga idiay a dagiti tribu iti sikigan a daya ket naawaganda iti gagangay a langa (Rubenitas, Gaditas, ken dadduma pay), ditoy maysa a naiduma a sasao ti naaramat: “annak ni Ruben,” “annak ni Gad,” ken “ti kagudua-a-caputotan ni Manases,” a daytoy ket maigidiat kadagiti “annak ti Israel” (Josue 22:11), gapuna, itaktakderanna ti naiduma a bunggoy.

Idiay istoria, ti sasao a “ti sibubukel a kongregasyon ti Israel” ket tudtudoenna laeng ti siam ken kagudua a kaputotan dagiti taga Jordan idiay Laud, a mangipagpaganetget iti di panagkikinnaawatan a napataud kadagiti dua a bunggoy. Pudno unay, ti adda a saludsod iti istoria ket no dagiti tribu iti sikigan a daya ti karayan ket mabalin a makita a kas Israelitas.

Namnamaentayo ti maysa a nalamuyot a pakadagdagupan ti istoria; nupay kasta, tumaud ti riribok kabayatan a dagiti kaputotan manipud ti daya ket naipadamag a nangbangunda iti maysa nga altar idiay Jordan. Ti teksto ditoy ket saanna nga ipaay iti aniaman a rason iti dayta nga aramid, wenno dina met inladawan ti usar dayta nga altar wenno ti masinunuo nga aramid a mainaig iti dayta. Ti saan a nalawag a kaipapanan daytoy nga altar ket kimmarkaro pay no paliiwentayo ti pakasaritaan iti immuna a panangballasiw iti Jordan, iti kapitulo 3 ken 4, nga idiay ti intero nga Israel ket simrek iti iking ti Jordan a mangballasiw iti karayan a mapan iti kangrunaan a daga ti Canaan. Ditoy, ti maysa a paset ti Israel ket mapan iti rehiyon ti Jordan, ngem ita ket iti panangballasiw iti karayan iti kasungani a turong.

Iti agpadpada a kasasaad, maysa a patakder dagiti batbato ti naibangun. Ti umuna ket nagserbi a kas maysa a pakalaglagipan, kabayatan a ti maikadua ket makita a kas maysa a makaguyugoy nga altar. Ti saludsod a di maliklikan iti panunot ket: “Ania ti kaipapanan dagitoy a batbato?” (idilig iti Josh 4:6, 22). Daytoy kadi nga altar ket nabangun agpaay kadagiti datdaton, wenno maysa laeng a pakalaglagipan? Dagitoy kadi a dadduma a kapkaputotan ket mangrugrugidan a matnag iti panaglikud?

Iti nakurang a pannakiuman ken Josue, ni Eleazar, wenno dagiti pangpangulo dagiti tribu ket nangpataudda iti silid agpaay iti maysa a di panagkikinnaawatan a mabalin a mangiturong iti nakabutbuteng a riri.

`Ania ti tudtudoen da Jesus ken Pablo idi balakadandatayo a liklikantayo ti panangipato kadagiti sabsabali? Basaen ti Lucas 6:37; Juan 7:24; 1 Corinto 4:5. Apay a nakalaklaka a lumagto kadagiti saan a husto a panangdagdagup maipapan kadagiti panggep dagiti sabsabali?`