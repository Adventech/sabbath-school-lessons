---
title:  Agnanaed Idiay Daga
date:   06/12/2025
---

### Basaen Agpaay iti Adal ita a Lawas

Josue 22; Efeso 6:7; Juan 7:24; Numeros 25; Proverbio 15:1; 1 Pedro 3:8, 9.

> <p>Paset a Maiyulo</p>
> “Ti naalumamay a sungbat pagbawingenna ti pungtot; ngem ti macapaladingit a sao pataudenna ti unget” (Proverbio 15:1).

Ti panagbiag iti maysa a komonidad ket mabalin a, no dadduma, ket mangiturong iti panagsusupiat ken riribok. Daytoy ket nangnangruna a pudno iti maysa a komonidad, kas iti iglesia, a sadiay dagiti tattao manipud iti nagduduma a naggapgapuan ken kasasaad ti biag—ken no dadduma napadakkelda iti namimpinsan a nadumaduma a kultura—ket agbiag ken agtitinnulongda agpaay iti maymaysa a panggep.

Ita a lawas intayo adalen ti Josue 22 ken ti maysa a karit a rimsua manipud iti maysa a dakkel a di panagkikinnaawatan dagiti tattao. Idiay pangrugian ti libro, ni Josue binilinna dagiti sumagmamano a tribu a bumallasiw iti Jordan ken makipaset iti panangparmek, a kadua dagiti tribu iti daya a sikigan ti Jordan (Josue 1:12–18). Itan ta ti trabaho ket nalpasen, wayawayadan nga agsubli. Nupay kasta, idiay akin laud a sikigan ti Jordan, nangpatakderda iti maysa nga altar a nangpataud iti pakaseknan dagiti tribu iti Laud ti Jordan.

Apay a napeggad iti aglagto iti maysa nga inaapura a panangdagdagup maipapan iti kababalin dagiti sabsabali? Kasano iti panangparang-aytayo iti panagmaymaysa iti iglesia? Apay a napateg a laglagipen ti dakdakkel a saklaw ti pannakaayabtayo ken saan a matiliw kadagiti makasinga? Dagitoy dagiti sumagmamano kadagiti salsaludsod nga intayo adalen iti daytoy a lawas.

_*Adalen ti adal ita a lawas tapno maisagana agpaay ti Sabado, Diciembre 13._