---
title:  Naklaat Babaen ti Parabur
date:   04/10/2025
---

### Basaen Agpaay iti Adal ita a Lawas

Josue 2:1–21; Numeros 14:1–12; Hebreo 11:31; Exodo 12:13; Josue 9; Neh. 7:25.

> <p>Paset a Maiyulo</p>
> “Gapu iti pammati, ni Rahab, daydi balangcantis, saan a nairaman a napucaw cadagidi dida kinayat ti namati, nga inawatna a sicacappia dagiti agsisiim” (Hebreo 11:31).

Apay nga inaramidko manen daytoy?” Nalabit nga amintayo ket naisawangtayo dagitoy a sasao. Ta kalpasan ti amin, ti pakasaritaan ket saanna laeng nga uliten iti bagbagina, no di ket kasta met ti kaaduan iti sangkataoan, ken datayo a mismo a nangnangruna. Anian a masansan nga ulitentayo dagiti isu met laeng a biddut!

Ti Israel ket addaan iti maikadua a gundaway a sumrek iti Naikari a Daga, ket ni Josue impapatina daytoy a misyon. Ti umuna nga addang ket maaddaan iti nalawag a pannakaawat no ania ti sangsangoenda. Mangibaon isuna kadagiti dua nga agsimisim a mangiyeg kenkuana kadagiti napateg nga impormasyon maipapan iti daga: ti sistema ti sarikedkedna, kinasagana ti buyot, suplay ti danum, ken ti kababalin dagiti tattao iti sango ti maysa a rumaraut a pwersa.

Ti maysa ket mabalinna a panunotenna a ti kari ti Dios a panangited iti daga kadagiti Israelitas ket dina kasapulan ti aniaman a panagbannog manipud kadakuada. Ngem ti pammatalged ti nadiosan a tulong ket saanna a tapawan ti nataoan a pagrebbengan. Ti Israel ket agtakder idiay beddeng ti Canaan iti maikadua a gundaway. Dakkel ti namnama, ngem iti naudi a gundaway nga adda iti Israel iti beddeng ken addaan iti isu met laeng nga annungen, nagbanag dayta iti nakaro a saan a panagballigi.

Ita a lawas, intayo sukisoken dagiti dua a kapipintasan nga is-istoria ti libro ti Josue ken takuaten dagiti pakaiyatadayanda iti pammatitayo ita nga aldaw. Ti parabur ti Dios ket addaan kadagiti awan patinggana a posibilidad a mangkellaat kadatayo.

_*Adalen ti adal ita a lawas tapno maisagana agpaay ti Sabado, Oktobre 11._