---
title:  Naibatay iti Biblia a Typology
date:   30/11/2025
---

`Adalen dagiti sumaganad a bersikulo a mangitudo kadagiti anniniwan ken padasen nga ilawlawag no ania iti tipologo a naibatay iti Biblia: Roma 5:14, 1 Corinto10:1–13, Hebreo 8:5, ken Hebreo 9:23.`

Dagitoy a teksto a naibatay iti Biblia ket aramatenda ti balikas nga “anniniwan” (iti Griego typos) wenno “akin-anniniwan” (Griego antitypos) a mangipakita iti wagas a panangilawlawag ti mannurat ti Baro a Testamento iti panagkayamet ti maysa a teksto ti Daan a Testamento wenno pasamak, ken ti kaipapananna iti bukodna a tiempo, wenno iti masakbayan.

Ti tipologo (typology) ket maysa a masinunuo a pannakaipatarus dagiti tattao, paspasamak, wenno institosyon a mangiladawan ken Jesus wenno dagiti dadduma a kinapaypayso a linaun ti evangelio. Ti anniniwan ket tumogma iti mangyanniniwan a kas maysa a sukog wenno maysa a langa a mangyanninaw iti sigud a langa, uray pay no iti naud-udi, ti mangyanniniwan, ket ad-adda a tungpalenna a naan-anay ti panggep ti anniniwan. Gapuna, ti mangyanniniwan a naibatay iti Biblia ket nasukog a kas maiyannatop iti nadiosan nga aramid nga addan idi a sititibker, wenno nasukog iti nakem ti Dios, ken agservi a mangsukog kadagiti masakbayan a kopya (mangyanniniwan).

Napateg a maawatan a dagiti mannurat iti Baro a Testamento ket saanda a nangipaay iti uray ania lattan a nainsimboloan a kaipapanan kadagiti sumagmamano a teksto ti Daan a Testamento tapno mangaramidda iti maysa a ponto. Ti maysa nga anniniwan ti Daan a Testamento ket kankanayon a mapasingkedan kadagiti naimpadtoan a sursurat sakbay a maaddaan iti maysa a pannakatungpal ti mangyanniniwan idiay Baro a Testamento.

**Kitaen no kasano iti panagparang ni David idiay Daan a Testamento, ken no kasano iti pannakaipakitana idiay Baro a Testamento. Ania dagiti ad-adal a mabalintayo a masursuro maipapan no kasano iti panagkurri ti tipologo manipud iti daytoy a pagwadan?**

`a. David (Salmo 22:1, 14–18)`

`b. Ti baro a David (Jeremias 23:5; Isaias 9:5, 6; Isaias 11:1–5)`

`c. Ti mangyanniniwan a David (Juan 19:24)`

Babaen iti panangkita kadagitoy a teksto, matakuatantayo a ti Daan a Testamento a mismo ket ipaayna ti tulbek agpaay iti panangilasin ken panangipakat kadagiti anniniwan idiay Sursurat. Dayta ket, dagiti mannurat iti Baro a Testamento, a ti Bibliada ket ti Daan a Testamento, ket napaltiinganda babaen ti Espiritu Santo tapno aramatenda dagiti anniniwan idiay Daan a Testamento a mangiparangarang iti “pudno nga icutanyo ita” (2 Pedro 1:12), nangnangruna iti maipapan ken Jesus ken ti panagministrona.