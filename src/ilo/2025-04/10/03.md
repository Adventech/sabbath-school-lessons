---
title:  Anniniwan ken Mangyanniniwan
date:   01/12/2025
---

Dagiti agipatpatarus iti Biblia ket saanda nga ipilit nga ikeddeng no ania dagiti mangbukel iti maysa nga anniniwan iti Biblia, wenno kasano iti matudtudo a pannakatungpal dayta nga anniniwan idiay Baro a Testamento ken iti labesna. Ti Biblia a mismo ket mangipaay kadagiti sumagmamano a tengngel ken prinsipyo no maipapan iti pannakaipakat ti adal maipapan kadagiti pannakaipatarus dagiti anniniwan ken simbolo (typology) ti Biblia.

Kasta met, ti Baro a Testamento ket ipakitana ti pannakatungpal ti mangyanniniwan iti maysa nga anniniwan kadagiti tallo a matudtudo a panagsasaganad: (1) iti biag ni Cristo (the Christological fulfillment), (2) iti kapadasan ti iglesia (ecclesiological fulfillment), ken (3) idiay panungpalan ti panawen (the eschatological fulfillment).

Masarakantayo dagitoy nga anniniwan ken mangyanniniwan iti intero a Biblia, ken makatulongda unay iti panangipakita kadagiti agbasa no kasano a maawatan ti Biblia ken no ania dagiti kinapudno nga isursuro ti Sao ti Dios maipapan ken Jesus, ti pannakaisalakan, ken ti mamimpinsan a namnama nga adda kadatayo.

**Kitaen dagiti sumaganad nga anniniwan iti Daan a Testamento: Israel, ti Exodo, ken ti santuario. Kasano iti pannakatungpal iti tunggal maysa kadakuada kadagiti tallo a tukad ti mangyanniniwan: ti Christological, ti ecclesiological, ken ti eschatological?**

1. Israel
	- a. Christological phase (Mateo 2:15)
	- b. Ecclesiological phase (Galacia 6:16)
	- c. Eschatological phase (Apocalipsis 7:4–8, 14)
2. Ti Exodo
	- a. Christological phase (Mateo 2:19–21)
	- b. Ecclesiological phase (2 Corinto 6:17)
	- c. Eschatological phase (Apocalipsis 18:4)
3. Ti Santuario
	- a. Christological phase (Juan 1:14; Juan 2:21; Mateo 26:61)
	- b. Ecclesiological phase (1 Corinto3:16, 17; 2 Corinto6:16)
	- c. Eschatological phase (Apocalipsis 3:12; Apocalipsis 11:19; Apocalipsis 21:3; Apocalipsis 21:22)

“Idinto ta ti Sursurat ket addaan iti maymaysa a nadiosan a Nagsurat, dagiti nadumaduma a paset ti Sursurat ket agtutunosda iti maysa ken maysa. . . . Amin dagiti doktrina ti Biblia ket agkikinnapetda iti maysa ken maysa; dagiti pannakaipatarus dagiti minnaysa a teksto ket maitunosda iti sibubukel a sursuro ti Sursurat iti maysa a naited a suheto.”—Handbook of Seventh-day Adventist Theology, p. 65.

`Ania ti aramidem no dadduma ket masarakam a narigat a maawatan ti kayat a saoen dagiti matudtudo a teksto?`