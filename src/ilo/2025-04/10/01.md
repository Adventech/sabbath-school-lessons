---
title:  Ti Pudno a Josue
date:   29/11/2025
---

### Basaen Agpaay iti Adal ita a Lawas

1 Corinto10:1–13; Mateo 2:15; Josue 1:1–3; Aramid 3:22–26; Hebreo 3:7—4:11; 2 Corinto10:3–5.

> <p>Paset a Maiyulo</p>
> “Ket dagitoy a banbanag naaramidda cadacuada a pagulidanan ket naisuratda tapno pacabagbagaantayo, a dimtengen dagiti panungpalan dagiti aldaw” (1 Corinto 10:11).

Iti libro ti Josue, adda iti kapanunotan a ti biag iti kangrunaan a tao, ni Josue, ket itudona iti labes ti mismo a bagbagina iti maysa a kinapaypayso a dakdakkel nga amang ngem iti mismo a bagina. Makitatayo daytoy a prinsipyo iti intero a Biblia, kas iti daga ti Canaan, maysa a simbolo ti agnanayon a namnamatayo idiay maysa a baro a daga. Ken ti serbisyo ti naidagaan a santuario ket intudona iti maysa a dakdakkel a kinapaypayso: “Ngem idi nga immay ni Cristo, cangatoan a padi dagiti naimbag a banbanag nga umayto gapu iti dacdackel ken nasaysayaat a tabernaculo, a saan a naaramid babaen ti ima, cayatna a sao-en, saan nga itoy a pannacaparsua” (Hebreo 9:11).

Ngem rumsua ti saludsod: Ania a wagas nga itudo ni Josue ti maysa a masakbayan a pannakatungpal? Kasano a masiguradotayo nga iti kasta a maysa a patarus ti libro ket husto? Ania dagiti prinsipyo ti Biblia a mangtengngel iti pannakaipakat ti libro ti Josue kadagiti kinapaypayso ti Baro a Testamento ken kadagiti paspasamak iti panawen-ti-panungpalan?

Ita a lawas, intayo kitaen dagiti prinsipyo a panangipatarus iti Biblia maipapan iti tipologo, (typology) ti adal maipapan iti pannakaipatarus dagiti anniniwan ken simbolo. Intayo adalen no kasano a ti Biblia a mismo ket launenna dagiti pakakitaan ti tipologo ken no kasano a ti biag ni Josue ket iyanninawna ti panagministro ti Misias ken mangitudo iti simbolo a natungpal iti iglesia, kasta met iti panagleppas ti nataoan a pakasaritaan.

_*Adalen ti adal ita a lawas tapno maisagana agpaay ti Sabado, Diciembre 6._