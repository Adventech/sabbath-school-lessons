---
title:  Panangsalungasing iti Tulag
date:   02/11/2025
---

`Basaen ti Josue 7. Ania dagiti dua a kangrunaan a gapu iti panang-abak dagiti agnanaed iti Ai iti Israel?`

Makapangayangay a paliiwen a ti bumasa ammona, manipud pay idi damo, iti gapu ti pungtot ni Jehova, kasta met iti nagan ti nakabasol. Gapuna, ti mangted kellaat iti istoria a manglukais iti salungasing ni Acan ket ipaay ti riribok iti nagbaetan ti panangkita ti bumasa ken ti panangkita ni Josue ken dagiti Israelita. Kas kadagiti dadduma pay a kapitulo ti Daan a Testamento, ti Josue 7 ket addaan iti maulit-ulit a chiastic a langa. Ti kangrunaan, ti sentro a segkay iti uneg dayta ket sungbatanna ti saludsod no apay a dagiti Israelita ket dida kinabaelan a parmeken ti Ai iti immuna nga irarautda.

Adda dagiti dua a kangrunaan a gapu a nakaabakan ti Israel kadagiti agnanaed ti Ai: ti basol ni Acan ken ti nalabes a panagtalek dagiti Israelitas iti bukodda a pigsa. Ti naud-udi ket nagbanag iti panagliwayda nga umuman iti pagayatan ti Apo sakbay iti irarautda a maibusor iti Ai ken ti panangtagibassitda iti pwersa ti kabusor.

Naibatay iti Josue 7:1, 11–13, makitatayo a nupay ni Acan ti akinrebbeng iti makaliput nga aramid a panangsalungasing kadagiti naiparit, ti sibubukel a nacion ket responsable ken agsagrap gapu iti inaramidna. Ti Dios iladawanna ti basol ni Acan babaen iti in-inut a panangipakitana iti kinadagsenna babaen iti cumulative use, idiay bersikulo 11, iti adverb a “met,” wenno “met laeng” (Heb. gam). Umuna, ti kaaduan a balikas a naaramat agpaay iti basol ket: “khata’.” Kalpasanna ti aramid a salungasing ket nailadawan iti lima nga ad-adda a masinunuo a basbasol nga iyammo ti adverb a gam: (1) ‘abar, “tapno ballassiw, tapno agsalungasing,” (2) nangalada (laqakh) manipud kadagiti bambanag a naitalaga iti pannakadadael (kherem), (3) nagtacawda met (ganab), (4) kasta met nagulbodda (kakhash), ken (5) indulinda (sim) ti tinakaw kherem kadagiti al-alikamenda.

Ti tulag iti nagbaetan ni Jehova ken ti Israel ket inramanna dagiti tattao iti minnaysa ken kasta met iti innadu a tukad. Iti lawag ti tulag, ti Israel ket natratar a kas maysa a di mapagsisina a panagmaymaysa ti napili a nacion ti Dios; iti kasta ngarud, ti basol ti maysa, wenno uray sumagmamano, kadagiti kamkamengna ket agbanag a basol iti sibubukel a naintulagan a komonidad. Kas iti kinuna ti Apo, “Ti Israel nagbasol, wen, isuda sinalungasingda ti tulagco nga imbilinco cadacuada: wen, isuda nangalada iti banag a naipaay, ket nagtacawda met, ken nagulbodda met; ken isu ti indulinda iti tengnga dagiti al-alicamenda met laeng” (Josue 7:11).

`Ania dagiti wagas a mabalin nga agsagaba, ken nagsagaba, dagiti sibubukel a komonidad manipud kadagiti dakes nga ar-aramid dagiti indibidwal iti uneg ti komonidad? Ania dagiti pagarigan a mapanunotmo, ken kasano a naapektaran ti komonidad?`