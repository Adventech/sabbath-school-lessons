---
title:  Ti Ruangan ti Namnama
date:   05/11/2025
---

`Basaen ti Josue 8:1–29. Ania ti ibaga daytoy nga istoria kadatayo no kasano a balbaliwan ti Dios dagiti kaaalingagekan a ditayo panagballigi a pagbalinenna a gundaway?`

Ti istratehiya ni Jehova ket inaramatna ti immuna a pannakaabak ti Israel kas maysa a gundaway, gapuna, binalbaliwanna ti Tanap ti Akor (ti sao ti Hebreo iti “riribok) iti maysa a ruangan ti namnama (idilig iti Ose. 2:15). Iti pannakagun-odda iti nalabes a panagtalek iti bukodda a bagi babaen iti immuna a panagballigida kadagiti Israelitas, dagiti umili iti Ai ket ulitenda ti istratehiyada a panangduprak kadagiti Israelitas a nagpamarang nga agsanud ken maabak. Iti kanito a dagiti agnanaed iti Ai ket nagargarida a rumuar iti sarikedkedda, dagiti 30,000 nga Israelitas a nakaposisyon iti saan nga adayu iti likudan ti ciudad (Josue 8:4) ket alaenda ti kawaw a ciudad babaen iti panangpuorda. Ti Josue 8:7 nalawag nga ibagana a saan a ti istratehiya iti mangiyeg iti balligi, no di ket ti Apo a Mismo ti mangted iti balligi ken mangiyawat iti ciudad ti Ai kadagiti Israelitas. Uray pay iti kapitulo a ti paset ti buybuyot ket dakkel a paset ti istoria nga ad-adda pay ngem iti aniaman a dadduma a kapitulo ti libro, ti teksto ipaganetgetna ti agraraira a kinapudno a ti balligi ket sagut ni Jehova.

Ti mangikeddeng a kanito ti gubat ket mapasamak idi a dagiti lallaki ti Ai ket panawanda ti ciudad ken rugianda a kamaten dagiti Israelitas. Daytoy iti maikadua a daras a ti Dios agsao iti sibubukel a kapitulo kalpasan nga intedna ti istratehiya idiay Josue 8:2, mangipakpakita nga idadaulona ti gubat. Agingga iti daytoy a kanito, ditay ammo ti nagbanagan ti gubat. Manipud iti daytoy a kanito ken dagiti sumarsaruno, agbalin a nalawag a dagiti buyot dagiti Israelitas ket nagballigi.

Ti igam iti ima ni Josue ket maysa a kumpay a kampilan, saan ket di a maysa a kampilan wenno pika. Iti panawen ni Josue, dayta ket mabalin a saan a naaramat a kas maysa nga igam, no di ket maysa a simbolo ti panagturay. Ken, iti laksid iti panangited iti sinyas iti iduduprak, dayta ket ipakpakitana ti panagturay ti Dios iti pannakaabak ti Ai. Babaen iti panangiyunnatna iti kumpay agingga a naan-anay a nagun-od ti balligi, naipakita a ni Josue ket naan-anay ti panangsublatna iti paset a panangipangulo a kukua ni Moises idiay panangballasiw iti Nalabaga a Baybay (Exodo 14:16) ken iti gubat a maibusor kadagiti Amalek (Exodo 17:11–13), nga idiay a ni Josue a mismo ket indalanna ti pannakigubat.

Iti daytoy a tiempo awan ti makita, namilagroan nga ibaballaet ti Dios, nupay kasta, ti pannakaabak iti Ai ket saan a nababbaba ti tulong ti Dios ngem iti panang-abakda kadagiti Egipcio idi umuna a kaputotan wenno iti nabiit pay a panang-abakda iti Jerico. Ti tulbek iti balligi ket iti pammati ni Josue iti sao ti Apo ken ti di agkupas a panagtulnogna iti dayta. Ti prinsipyo a nakita iti daytoy nga istoria ket agtalinaed latta a pudno agpaay kadagiti tattao ti Dios ita nga aldaw, sadinoman ti ayanda ken aniaman dagiti karit kadakuada.