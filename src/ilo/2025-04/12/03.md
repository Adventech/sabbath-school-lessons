---
title:  Maysa a Tanda a Pakaseknan
date:   15/12/2025
---

Ti nadayag a pakadagdagupan ti sibubukel a segkay (Josue 21:43–45) ket awitenna ti natungpal a kasasaad ti panagtulnog. Ti balligi ket saan koma a pulos a laglag-anen; dayta ket kankanayon a naisilpu iti panangtulnog iti Sao ti Dios. Gapuna, ti pannakabingbingay ti daga, iti laksid ti panagbalinna a pakalaglagipan iti kinamatalek ti Dios iti Israel (Neh. 9:8), ket mangaramid iti lugar agpaay iti awan beddengna a panagprogreso ti masakbayan a naibatay iti kababalin ti Israel. Kabaelan kadi ti Israel a pagtaginayunen ti addan a nagun-od?

`Basaen ti Josue 23:1–5. Ania dagiti kangrunaan a maipangpangruna a ponto iti pangyuna ti Josue?`

Ti bitla ni Josue ket umakar manipud iti lakay ken nataengan a nagbitla (namindua a naipaganetget) a napan kadagiti agdengdengngeg nga isu a masapul a mangitultuloy iti misyon nga intalek kadakuada ti Dios. Iladawanna no kasano a ti pannakaparmek ti daga ket posible: ti Apo nakilaban agpaay kadakuada. Uray no, gapu iti saanda a kinamatalek ken di panamati, dagiti Israelitas ket masapul a makiramanda iti gubat kalpasan ti Exodo, saan a babaen ti pannakabalin iti buybuyotda no di ket babaen ti ibaballaet ti Dios a nabalinanda a tagikuaen ti daga.

Ti Dios ket intedna ti panaginana iti Israel manipud kadagiti kabusorna, ngem adda dagiti sumagmamano a nasnacion a nabati a masapul pay a maduprak. Ti balligi ket saan a nalpas, di agbaliw a kinapaypayso agpaay iti Israel ngem kanayon a sidadaan a posibilidad babaen iti panagdas-al a simamatalek iti sidadaan a tulong ti Dios.

`Ania dagiti pagpapadaan iti wagas ti panangparmek dagiti Israelita iti Canaan iti sidong ti panangipangulo ni Josue ken ti wagas a panagbiag dagiti Cristiano ita nga aldaw iti maysa a naballigi a naespirituan a biag? Basaen Josue 23:10; Colosas 2:15; 2 Corinto 10:3–5; Efeso 6:11–18.`

Dagiti balligi dagiti Israelitas ket saan a mabalin a gapu iti pigsa ken istratehiyada. Umas-asping met, ti naespirituan a balligi iti basol ken sulisog ket napatalgedan babaen iti sakripisyo ken panagungar ni Jesu-Cristo, ngem dagiti tattao ti Dios ita nga aldaw ket masapul ti agtultuloy a panagdas-alda kadagiti naespirituan a tulong nga ipaay ti Espiritu Santo tapno agbiag iti maysa a naballigi a biag.

`Uray no adu unay dagiti nakaskasdaaw a karkari iti sangoanantayo, apay a kaskadi a masarakantayo a nalaka unay iti agbasol?`