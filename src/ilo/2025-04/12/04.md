---
title:  Dagiti Nalawag a Beddeng
date:   16/12/2025
---

Iti panangaramat ni Josue kadagiti isu met laeng a sasao a naiturong kenkuana idiay pangrugian ti libro (Josue 1:7, 8), ibagana a ti trabaho a naikabil iti masangoanan ti Israel ket saan a naipangpangruna a maipanggep iti militar. Dayta ket naespiritualan. Dayta ket maipapan iti panagtungpal iti naiparangarang a pagayatan ti Dios idiay Torah.

`Apay ngata a ni Josue ket innalana iti kasta a maysa a napigsa a takder maipapan iti pannakilangen ti Israel kadagiti aglikmut a nasnacion? (Josue 23:6–8, 12, 13).`

Ti peggad a sangsangoen ti Israel ket saan a ti pangta ti gura dagiti nabatbati a nasnacion no di ket ti peggad ti pannakigayyemda. Dagiti igamda ket nalabit a saanna nga itakderan ti aniaman a karit iti Israel; nupay kasta, dagiti kapkapanunotan ken dagiti kababalin (wenno sumra-a-kababalin) ket mabalin a mangpaneknek nga ad-adda a makadangran ngem iti aniaman a pwersa dagiti buybuyot. Ni Josue awisenna ti imatang dagiti pangpangulo iti napateg a kinapudno a ti dangadang a nakairamanda ket namimpinsan a naespiritualan. Gapuna, ti Israel ket masapul a taginayunenna ti naisalsalumina a pakailasinanda.

Ti pannakaiparit ti panangawag iti nagan ti maysa a dios, panagsapata iti dayta, ken panagserbi wenno panagruknoy iti dayta ket adda pannakainaigna iti panagdayaw iti ladladawan. Iti kadaanan nga Asideg a Daya (Near East), ti nagan ti maysa a didiosen ket itakderanna ti kaadda ken pannakabalinna. Ti panangawag wenno panangdakamat iti nagnagan dagiti ganggannaet a didios kadagiti inaldaw a kablaaw wenno transaksyon iti negosyo ket kaipapananna ti panangbigbig iti turayda ken timmulong a nangiturong kadagiti Israelita a mangsapul iti pannakabalinda iti tiempo a panagkasapulan (idilig iti Oc. 2:1–3, 11–13).

Ti peggad ti pannakiasawa kadagiti nabatbati a Cananeo ket ti pannakapukaw ti naespirituan a kinadalus ti Israel. Ti gandat ti patigmaan ni Josue ket saan a tapno maparang-ay ti kinadalus ti puli wenno tribu, no di ket tapno maliklikan ti panagdayaw iti ladladawan, nga isu a mabalin a mangiturong iti naespirituan a pannakarba ti Israel. Ti kasasaad ni Solomon ket maysa a napnoan buya a pagarigan dagiti nakalkaldaang a naespirituan a supapak ti panagasawa kadagiti pagano (1 Ar-ari 3:1; 1 Ar-ari 11:1–8); iti Baro a Testamento, dagiti Cristiano ket nalawag unay a nabalakadanda a maibusor iti pannakikayamet a pannakiasawa kadagiti saan a mamati (2 Corinto6:14), nupay iti kasasaad dagiti addan asawana, saan a balakadan ni Pablo ti panangisina iti saan a mamati nga asawa no di ket ayabanna ida nga agbiag iti pagulidanan ti nacristianoan a panagbiag nga addaan namnama a maawis ti asawa iti Apo (1 Corinto7:12–16).

`Ti ballaag ni Josue a maibusor kadagiti makadangran a pannakikadua ket di maliklikan a mangiturong iti saludsod maipapan iti pannakikayamet ti Cristiano iti “lubong.” Kasano a makasaraktayo iti natimbeng a pannakikayamet iti kagimongan a manglikmut kadatayo?`