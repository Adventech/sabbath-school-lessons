---
title:  Adalen Pay
date:   19/12/2025
---

Basaen ti surat ni Ellen G. White, “The Last Words of Joshua,” pp. 521, 522, iti Patriarchs and Prophets.

“Ni Satanas allilawenna dagiti adu babaen iti teorya a nalabit a mabalin a ti ayat ti Dios kadagiti tattao ket kasta unay a nagdakkel ta dispensarenna ti basol kadakuada; itakderanna a kabayatan a dagiti panangam-ames ti sao ti Dios ket agservi iti maysa a matudtudo a panggep iti namoralan a gobiernona, saanda a pulos a litiral a matungpal. Ngem iti amin a pannakilangen ti Dios kadagiti parsuana, pinagtalinaedna dagiti prinsipyo ti kinalinteg babaen ti panangiparangarangna iti basol iti pudno a kababalinna—babaen iti panangipaduyakyakna a ti sigurado a bungana ket kinaay-ay-ay ken patay. Ti awan konkondisyonna a panangpakawan ti basol ket saan a pulos a naadda, ken saanto a pulos a maadda. Iti kasta a pammakawan ket ipakitana ti panangbaybay-a kadagiti prinsipyo ti kinalinteg, nga isu ti mismo a pamuon ti gobierno ti Dios. Dayta ket punnoenna ti saan a natnag a uniberso iti pannakauppapay. Ti Dios ket simamatalek a nangitudo kadagiti bunga ti basol, ken no dagitoy a ballaag ket saan a pudno, kasano ti kinasiguradotayo a dagiti karkarina ket matungpalto? Dayta maawagan a kinaparabur nga isu a mangikkat iti hustisya ket saan a kinaparabur no di ket kinakapsut.

“Ti Dios ti mangted-biag. Manipud idi punganay amin dagiti linlintegna ket naisagana agpaay iti biag. Ngem ti basol simrek a nangdadael iti urnos nga impasdek ti Dios, ket simmaruno ti di panagtutunos. Agingga nga adda ti basol, ti panagsagaba ken ipapatay ket di maliklikan. Gapu laeng ta ti Mannubbot ket inawitna ti lunod ti basol iti biangtayo a ti tao ket mabalinna a namnamaen a makalisi, iti bukodna a kinatao, kadagiti nakaam-amak a bungana.”—Ellen G. White, Patriarchs and Prophets, p. 522.

**Salsaludsod a Pagiinnadalan:**

`Repasoen ti pammaneknek ti kinamatalek ti Dios iti biagmo. Ania iti maitudom? Kasta met, ania iti aramidem no dagiti bambanag ket saanda a mapasamak a kas iti ninamnamam wenno inkarkararagmo, wenno inton dagiti tinuntonmo a karkari ket sinabat laeng iti kinaulimek?`

`Pagiinnadalan ti sursuro ti Biblia maipapan iti pungtot ti Dios. Kasano iti panangiparangmo iti pungtot ti Apo a kas paset ti naimbag a damag?`

`Ania dagiti prinsipyo a mabalinmo a maala manipud iti adal ita a lawas maipapan iti pannakikadua kadagiti saan a mamati? Kasano iti panangtimbengtayo iti pannakaadda dagiti nalawag a beddeng kadagiti prinsipyo ken ar-aramidtayo kabayatan a makilangenlangentayo kadagiti tattao tapno pagserbian ida ken ipaay ti pagimbaganda?`

`Ania dagiti sumagmamano kadagiti lapped a mangtubeng kenka iti ikakapet iti Apo iti amin a pusom?`