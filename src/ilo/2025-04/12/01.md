---
title:  Ti Dios ket Matalek!
date:   13/12/2025
---

### Basaen Agpaay iti Adal ita a Lawas

Josue 21:43–45; 2 Timoteo 2:11–13; Josue 23; Apocalipsis 14:10, 19; Deuteronomio 6:5.

> <p>Paset a Maiyulo</p>
> “Awan a pulos idi ti nagcurang ti uray ania a naimbag nga insao ni Jehova iti balay ti Israel; isu-amin natungpal idi” (Josue 21:45).

Idi nagsao ni John F. Kennedy iti America iti inagurasionna, idi Enero 20, 1961, ti bitlana ket 1,366 laeng a balbalikas, ngem nangibati dayta iti di mapunas a marka iti panunot dagiti Americano. Kabayatan a pinabilegna ti pagilianna a mangipamaysa kadagiti pagrebbenganda a saan ketdi a dagiti gundawayda, kinunana: “Buyogen ti naimbag a konsiensia ti kakaisuna a sigurado a gunggonatayo, ti pakasaritaan ti maudi a mangipato kadagiti ar-aramidtayo, rumuartayo a mangidaulo iti daga nga ay-ayatentayo, a dawaten iti bendicion ken iti tulong ti Dios, a pagaammotayo a ditoy daga ti trabaho ti Dios ket masapul a pudno unay nga agbalin a kukuatayo.”

Kabayatan a ni Josue, ti tumataeng a pangulo dagiti Israelitas, ket nariknana nga isu ket umas-asideg iti panagpatingga ti biagna, inkeddengna a kasarita dagiti pangpangulo ti nacion ken dagiti Israelitas (Josue 23 ken 24). Ti Josue 23 ket naisentro nga ad-adu iti masakbayan ken no kasano ti agdaydayaw iti Dios: eksklusibo. Ti Josue 24 ket repasoenna dagiti matalek nga ar-aramid ti Dios iti napalabas, agraman iti panggep a mangtignay iti maysa a pangngeddeng maipapan no asino laeng ti maiparbeng a daydayawen: ni Jehova.

Ita a lawas, agtitimpuyogtayo a mangadal iti immuna a sasao ni Josue, a sinublianna dagiti balligi ti Israel, ngem kasta met a surotenna ti dalan ti masakbayan a balligi agpaay iti Israel.

_*Adalen ti adal ita a lawas tapno maisagana agpaay ti Sabado, Diciembre 20._