---
title:  Ti Pungtot ti Apo
date:   17/12/2025
---

`Kasano koma ti panangipatarustayo kadagiti pannakailadawan ti pungtot ti Dios ken mangibales a hustisya ti Dios idiay Josue (Josue 23:15, 16) ken kadagiti dadduma pay a paset ti Sursurat? (Kitaen met ti Numeros 11:33; 2 Cronicas 36:16; Apocalipsis 14:10, 19; Apocalipsis 15:1.)`

Ti Israel ket napadasannan ti pungtot ti Apo kabayatan iti panagallaalla idiay let-ang (Numeros 11:33; Numeros 12:9), kasta met idiay Naikari a Daga (Josue 7:1), ken pagaammoda unay dagiti supapak ti pananggargari iti pungtot ni Jehova babaen ti inggagara a panangsalungasing iti tulag. Dagitoy a bersikulo ket itakderanda ti ngudo ti kinakaro ti sarsaritaen ni Josue. Makapakigtot a denggen a ti Apo ket dadaelenna ti Israel, ta ti isu met laeng a balikas ti naaramat a mangitudtudo iti pannakapapatay dagiti Cananeo. Kas iti kinasigurado dagiti karkari ti Apo a simamatalek a natungpal iti pannakabendicion ti Israel, dagiti lunod ti tulag (Levitico 26; Deuteronomio 28) ket agbalin met a pudno no dagiti Israelita ket tukiadenda ti tulag. Iti lawag ti pannakaikkat ti sanikua ken pannakadadael dagiti Cananeo, dagitoy a bersikulo ket maminsan pay nga ipakitada a ni Jehova ti mamimpinsan nga ukom iti amin a daga. Ipakdaarna ti gubat a maibusor iti basol, uray pay no sadino ti pakasarakan iti dayta. Ti Israel ket saan a nasantipikar ken nakagun-od kadagiti naisangsangayan a pakaikarian babaen ti pannakipaset iti nasantoan a gubat, a kas iti nagbalinan dagiti pagano a nasnacion idi, iti ud-udina, ket nagbalinda a pamay-an a panangukom ni Jehova a maibusor iti napili a nacion.

Agdas-al iti uneg ti pannakabalin ti Israel nga agpili tapno aramidenda dagiti nadayag a kinasigurado iti napalabas a pamuon agpaay iti panangsango iti masakbayan.

Iti umuna a talgiap, ti sursuro ti Biblia iti pungtot ti Dios ket kasla saan a mayataday iti pammasingked a ti Dios ket Isu ti ayat (Juan 3:16; 1 Juan 4:8). Ngem, apagisu nga iti lawag ti pungtot ti Dios a ti doktrina ti Biblia nga ayat ti Dios ket agbalin nga ad-adda pay a maiyataday. Umuna, ti Biblia iparangna ti Dios a manangngaasi ken managparabur, nainayad nga agpungtot, ken aglaplapusanan iti kinaimbag a siaayat ken kinapudno, ken nakasagana a mamakawan (Exodo 34:6; Mikias 7:18). Nupay kasta, iti lawag ti maysa a lubong a naapektaran ti basol, ti pungtot ti Apo ket isu iti kababalin ti kinasantona ken kinalintegna no maipasango iti basol ken dakes. Ti pungtotna ket saan a pulos a maysa nga emosyonal, managibales, di mapakpakadaan a nalabes a reaksyon. Ti Baro a Testamento isurona a ni Cristo ket nagbalin a basol agpaay kadatayo (2 Corinto 5:21), ken, babaen ti ipapatayna, naikapiatayo iti Dios (Roma 5:10). Siasinoman a mamati Kenkuana ket saanna a sangoen ti pungtot ti Dios (Juan 3:36; Efeso 2:3; 1 Tesalonica 1:10). Ti kapanunotan ti pungtot ti Dios ket iparangna ti Dios a kas nalinteg nga okom ti uniberso ken Maysa a mangitandudo iti trabaho ti hustisya (Salmo 7:11; Salmo 50:6; 2 Timoteo 4:8).