---
title:  Ballasiwem! Alaen! Bingayen! Agserbi!
date:   29/09/2025
---

`Basaen ti Josue 1. Ania ti masursurotayo maipapan iti langa ti libro manipud daytoy manglukat a kapitulo?`

Ti umuna a kapitulo ti Josue ket agserbi a kas mangyammo iti sibubukel a libro. Saklawenna dagiti uppat a sasao a mayannatop kadagiti uppat a kangrunaan a segkay ti libro: panagballasiw (Josue 1:2–9); panangparmek (Josue 1:10, 11); panangbingbingay ti daga (Josue 1:12–15); ken panagserbi babaen ti panangtungpal iti linteg (Josue 1:16–18).

Ti libro ti Josue ket mabalin a kitaen a kas maysa a panagsasaruno dagiti nadiosan a longlongalong. Iti tunggal longalong, ti Dios ket mangted iti maysa a masinunuo a trabaho ken Josue a mainaig iti pannakaala ti Canaan, ken iti tunggal maysa ket nadakamat iti ud-udina idiay libro kalpasan iti naballigi a pannakalpasna.

Iti kamaudiananna, dagiti karkari ti Dios maipapan iti pannakaokopar ti daga ket matungpal. Manipud idiay, ti pagrebbengan a panangsalimetmet iti daga ket naipatay kadagiti im-ima dagiti Israeelitas ken magun-od laeng babaen ti pudno a pammati ken babaen ti panagtungpal a kankanayon nga ibunga iti kasta a pammati.

Dagiti longalong ti Dios, naiyebkas babaen kadagiti tallo a verbo—“ballasiwen,” “alaen,” ken “bingbingayen”—ket umawat iti umiso a sungbat iti panagtulnog dagiti tattao, a naggapu manipud ti maudi a longalong: serbisyo.

Manen, ti libro ti Josue ket addaan kadagiti uppat a kangrunaan a segkay, iti tunggal maysa ket naipakita babaen ti maysa a masinunuo a kapanunotan a naiyebkas babaen ti makadominar a kaadda ti maysa a sao ti Hebreo:

1. Ballasiwen (Josue 1:1–5:12)
2. Alaen (Josue 5:13–12:24)
3. Bingbingayen (Josue 13:1–21:45)
4. Serbisyo (Josue 22:1–24:33).

Gapuna, ti langa ti libro a mismo ket idanunna iti kangrunaan a mensahena: dagiti longalong ti Dios ket saanda a magun-od a giddato. No di ket, sapulenda ti matalek a sungbat dagiti tattaona. Dayta ket, iti amin a naaramidan ti Dios kadatayo—pakairamanan ti amin a naaramidanna nga agpaay kadatayo a ditay maaramidan nga agpaay kadagiti bagbagitayo—naayabantayo a mangaramid iti maaramidantayo agpaay kadagiti bagbagitayo, a daytoy ket ti mangtungpal kadagiti bilbilin ti Dios nga aramidentayo. Kastoy iti kankanayon a naar-aramid iti amin a nasagradoan a pakasaritaan, ken dayta ket agtalinaed uray ita nga aldaw. Kas pangarigan, ti pannakaiparang dagiti tattao ti Dios iti panawen-ti-panungpalan idiay Apocalipsis 14:12 ket idanunna ti isu met laeng a kapanunotan: pammati iti naaramidan ti Dios agpaay kadatayo, nga isu a mangiturong iti panagtungpal.

`Panunoten dagiti karkari ti Sao ti Dios a napateg unay kenka. Ania a kita ti sungbat ti sapulenda iti biangmo tapno agbalinda a napaypayso?`