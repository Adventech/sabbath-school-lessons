---
title:  Maysa a Baro a Moises
date:   28/09/2025
---

`Basaen ti Deuteronomio 18:15–22 ken Josue 1:1–9. Apay a napateg a ti libro ti Josue ket mangrugi babaen iti panangyallangogan iti maysa a kari a nainaig iti mapasamak kalpasan ti ipapatay ni Moises?`

Nupay natayen ni Moises ken maysa a baro a pangulo, ni Josue, ti dinutokan ti Dios, adda dagiti pagpapadaanda. Isuda a dua ket binagaan ti Dios nga idalanda dagiti tattaoda a mapan idiay daga a naikari kadagiti ammada. Kas kinuna ti Apo ken Josue: “Ti tumunggal disso a ti dapan ti sacam baddekennanto, dayta itedconto cadacayo, a cas insaoc idi ken ni Moises” (Josue 1:3). Ni Josue ket ileppasna ti trabaho a sigud a naited ken Moises. Isu ket, napaypayso, a baro a Moises.

`Basaen ti Exodo 33:11; Numeros 14:6, 30, 38; Numeros 27:18; Numeros 32:12; Deuteronomio 1:38; Deuteronomio 31:23; ken Deuteronomio 34:9. Ania ti ibaga dagitoy a teksto kadatayo maipapan ken Josue?`

Iti daytoy a tukad, ti kari a ti Dios ket “mamangunto” iti maysa a mammadto nga umasping ken Moises (Deuteronomio 18:15) ket maysa laeng a posibilidad a saan ket di a maysa a nagun-od a kinapaypayso. Ti panglukat a sasao ti libro ni Josue ket palagipanna ti bumasa iti daytoy a kari ken, kasta met, mangaramid iti maysa a pangnamnamaan a makita dayta a matungpal.

Nupay natayen, ni Moises ket kaskasdi a dinominaranna ti umuna a kapitulo. Ti naganna ket naibaga iti sangapulo a daras, ni Josue ket uppat laeng. Ni Moises ket nanaganan “adipen ni Jehova” kabayatan a ni Josue ket naibaga a “catulongan ni Moises” (Josue 1:1). Kasapulan iti tungpal biag a matalek a panagservi ken panagtungpal sakbay a ni Josue ket maawatna ti titolo nga “adipen ni Jehova” (Josue 24:29).

Uray pay no ti umuna a kapitulo ti Josue ket maipapan iti panagsinnukat iti nagbaetan dagiti dua a dadakkel a pangpangulo ti Israel, ti kapapatgan ket ti Apo a Mismo­—a dagiti sasaona ket lukatanna ti libro ken ti panangibagnosna ket dominaranna dayta. Awan duadua no asino iti napaypayso a pangulo ti Israel.

`Iti amin a panpanawen, ti Dios ket inayabanna dagiti lallaki ken babbai a mangidalan kadagiti tattaona. Apay a napateg a laglagipen no asino ti pudno ken di makita a pangulo ti iglesia?`