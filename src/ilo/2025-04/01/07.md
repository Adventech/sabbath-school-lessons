---
title:  Adalen Pay
date:   03/10/2025
---

Basaen ti surat ni Ellen G. White, “Crossing the Jordan,” pp. 481, 482, iti Patriarchs and Prophets; “Entering the Promised Land,” p. 175, iti The Story of Redemption.

“Kadagiti karkari ken patigmaanna, ni Jesus ket tudtudoenna siak. Ti Dios ay-ayatenna unay ti lubong, ta intedna ti bugbugtong-nga-Anakna, tapno siak babaen iti panamati Kenkuana, saan a mapukaw, no di ket maaddaan iti agnanayon a biag. Dagiti kapkapadasan a mainaig iti sao ti Dios ket agbalinda koma a kapadasak. Ti kararag ken kari, linteg ken patigmaan, ket kukuak. . . . Gapuna kabayatan a ti pammati ket awaten ken ipaduyakyakna dagiti prinsipyo ti kinapudno, agbalinda a paset ti tao ken ti panggep ti pannakabalin ti biag. Ti sao ti Dios, naawat iti kararua, ket sukogenna dagiti pampanunot, ken sumrek iti pannakapasayaat ti kababalin.”—Ellen G. White, The Desire of Ages, pp. 390, 391.

“Awan ti punto nga ad-adda a kasapulan a sipapasnek a panunoten, masansan nga ulit-uliten, wenno ad-adda nga ipasdek a sititibker iti panunot ti amin ngem ti kinaimposible ti pannakaikari ti natnag a tao iti aniaman a banag babaen kadagiti bukodna a kaimbagan nga ar-aramid. Ti pannakaisalakan ket babaen laeng iti pammati ken Jesu-Cristo.”—Ellen G. White, Faith and Works, p. 19.

**Salsaludsod a Pagiinnadalan:**

`Uray pay no kasano a naiduma ti paspasamak ti biag ken kapkapadasan ni Josue manipud kadatayo, ania dagiti naespirituan a prinsipyo a mabalintayo nga alaen iti biagna a mabalintayo nga ipakat iti bukodtayo a biag? Nupay kasta, apay a masapul a kanayon a laglagipentayo ti lawag no mangadawtayo kadagiti pagdiligan?`

`Pagsasaritaan ti panagkayamet dagiti karkari ti Dios ken ti panagtulnogtayo Kenkuana. Kasano iti panagtinnulongda iti maysa ken maysa? Ania dagiti peggad iti nalabes a panangipaganetget iti maysa a pagdaksan ti sabali? Dayta ket, ania a peggad ti agtaud iti panangipangpangruna iti linteg a mangiturong iti pannakailinged ti parabur? Wenno ti panangipangpangruna iti parabur a mangiturong iti pannakailinged iti linteg?`

`Naibatay iti adal ita a lawas, kasano iti panangilawlawagtayo iti balligi manipud iti maysa a panangkita ti Biblia? Ania ti lugar ti kinarang-ay iti maysa a nacristianoan a pannakailawlawag ti balligi?`

`Panunoten no ania ngata ti rikna ni Josue, iti panangsarunona ken Moises. Ania a kari ti inted ti Dios kenkuana a sigurado a nangtarawidwid kenkuana (kitaen Josue 1:5) kadagiti dakkel a pagrebbenganna?`