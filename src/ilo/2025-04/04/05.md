---
title:  Ni Jehova Makibakalto Agpaay Kadakayo
date:   22/10/2025
---

`Segun iti Exodo 14:13, 14, 25, ania iti sigud ken pagwadan a plano ti Dios maipapan iti pannakairaman dagiti Israelitas iti gubat?`

Iti dayta a kanito ti krisis, idi dagiti tattao ti Israel ket napisikalan a nakulongda, “Ket ni Moises kinunana cadagiti tattao, Dicayo agbuteng, agtalnacayo, ket kitaenyo ti panangispal ni Jehova nga aramidennanto cadacayo ita nga aldaw: ta dagiti Egipcios a nakitayo ita nga aldaw, uray caano dicayonto ida makitan. Ni Jehova makibacalto gapu cadacayo, ket dacayo agtaengcayo a sitatalna’ ” (Exodo 14:13, 14). Segun iti istoria ti Biblia, uray pay dagiti Egipcios a mismo naawatanda dayta a kinapaypayso: “Pumanawtayo iti sango dagiti Israelitas; ta ni Jehova isu ti pannacabagida a makibacal a bumusor cadagiti Egipcios” (Exodo 14:25).

Ti datdatlag nga ibaballaet ti Dios agpaay kadagiti awan mabalbalinna nga Israelitas, saan a nasanay kadagiti kinalaing ti buyot, ket agbalin nga isu iti pagwadan. Ti Exodo linaunna ti pagwadan, ti pagwadan agpaay iti ibaballaet ti Dios iti biang ti Israel. Ditoy ket saan laeng a ni Jehovah ti nakibakal iti dangdang, no di pay ket ti Israel ket masapul a saanda makibakal (Exodo 14:14). Ti Dios ket Isu ti mannakigubat; ti panangilongalong ket kukuana. Isu ti mangipasdek iti istratehiya, ilawlawagna ti pamay-an, ken aramidenna ti trabaho. No ni Jehova ket saan a makibakal agpaay iti Israel, awan iti posibilidad nga agballigida.

Ni Ellen G. White ipatarusna daytoy a kas pannakaiyebkas ti kinapudno a ti Dios ket “saanna a dinisenio a magun-odda koma ti daga a kari babaen ti pannakigubat, no di ket babaen ti panagpasakup ken naan-anay a panagtulnog kadagiti bilinna.”—Ellen G. White, The Signs of the Times, Setiembre 2, 1880. Kas iti pannakawayawayada manipud Egipto, ti Dios ti makibakal kadagiti gubatda agpaay kadakuada. Ti laeng aramidenda ket agtakderda a sitatalna ken saksianda ti nabileg nga ibaballaetna.

Ti pakasaritaan ket ipaduyakyakna a sadinoman a ti Israel ket addaan iti makaanay a panagtalek iti Dios, saanda a kasapulan a makibakal (kitaen ti 2 Ar-ari 19; 2 Cronicas 32; Isaias 37).

Iti pagwadan a plano ti Dios, ti Israel ket saanna pulos a masapul a makibakal agpaay iti mismo a bagbagina. Supapak ti panagduaduada, kas naipakita kalpasan ti Exodo, a pinalubosan ti Dios ida a maadaan iti paset iti gubat a naaramid a maibusor kadagiti Cananeo. Iti isu met laeng a wagas, dida kasapulan a mangitag-ay iti uray maysa a kampilan a maibusor kadagiti Egipcios idi panawen ti Exodo; saan koma a pulos a nasken a makibakalda iti pannakaparmek iti Canaan (Deuteronomio 7:17–19).

`“No dagiti annak ti Israel ket saanda koma a nagtanabutob a maibusor iti Apo, saanna koma a pinalubosan dagiti kabusorda a manggubat kadakuada.”—Ellen G. White, The Story of Redemption, p. 134. Kasano a dagiti tantanabutob ket baliwanda ti biagtayo ita nga aldaw?`