---
title:  Prinsipe ti Buyot ni Jehova
date:   19/10/2025
---

`Basaen ti Josue 5:13–15. Ania ti ibaga daytoy a teksto maipapan iti pakasaritaan ti pannakaparmek ti Canaan?`

Ti Israel ket kabalballasiwna laeng iti Jordan ken bimmaddek iti daga ti kabusor. Ti sarikedked ti Jericho ket adda iti sangoananda, dagiti ruruanganna ket sititibker a napunitan (Josue 6:1). Iti daytoy a ponto, dagiti tattao ket awan ammoda iti aniaman nga istratehiya ti gubat. Ti ad-adda pay a pakaseknan, ti Israel ket addaan laeng kadagiti ambayon, pika, ken pana a mangala iti maysa a ciudad a nasarikedkedan a makapaktakder iti mabayag nga al-aldaw a pannakalakob.

Dagiti salsaludsod ni Josue maipapan iti kinasiasino ti ganggannaet a sangaili ket nakaawat iti narikut a sungbat: “Saan.” Ti sungbat ti sangaili ket iparangarangna nga Isu ket saan a siaanamong a pumili kadagiti kategorya nga imbaga ni Josue. Iti sabali a pannao, ti namimpinsan a saludsod ket saan a no Isu ket adda iti dasig ni Josue: no di ket, no ni Josue ket adda iti dasigna?

`Idilig ti Josue 5:14, 15 iti 2 Ar-ari 6:8–17; Nehemias 9:6; ken Isaias 37:16. Ania iti maadalmo maipapan iti kinasiasino ti prinsipe ti buyot ni Jehova?`

Kabayatan a ti pagsasao a “principe ti buyot ni Jehova” ket naisalsalumina iti Biblia dagiti Hebreo, ti panagtipon dagiti balbalikas a “principe” ken “buybuyot” ket kankanayon a mangitudo iti maysa a pangulo ti buyot. Ti sao a “buyot” iti Sursurat ket mabalin a tudtudoenna dagiti tropa ti buyot, kadagiti angeles, wenno kadagiti nailangitan a bagi.

Ti sakbay-a-naglasag a Cristo ket nagparang ken Josue saan laeng a kas kadua, saan a kas pudno a Principe ti buyot ti Israel, no di ket kas Principe dagiti saan a makita ngem napaypayso a buyot dagiti angeles a nairaman iti dakdakkel nga amang a dangadang ngem iti dayta dangadang ni Josue kadagiti Cananeo. Ti sungbat ni Josue ket nalawag unay nga ipakitana ti pannakaammona iti kinasiasino ti Prinsipe. Isu ket kapada ti Dios, ket ni Josue nagruknoy Kenkuana a kas tanda ti dakkel a panagraem ken panagdaydayaw (Josue 5:14; Genesis 17:3; 2 Samuel 9:6; 2 Cronicas 20:18). Ni Josue ket nakasagana a mangawat iti istratehiya ti gubat agpaay iti kampanya ti buyot a maysa a napateg a paset ti dakdakkel nga amang a dangadang nga iti dayta, ti Dios dagiti Buybuyot a Mismo ket nairaman.

`Ania a liwliwa ti mabalin, ken masapul, a maadawtayo, iti pannakaammo a ti “Principe ti buyot ni Jehova” ket agtartrabaho iti pannakasalaknib dagiti tattaona?`