---
title:  Adalen Pay
date:   24/10/2025
---

Basaen ti surat ni Ellen G. White, “The Fall of Jericho,” pp. 487–493, iti Patriarchs and Prophets.

Idi timmaud ti yaalsa a maibusor iti panagturay ti Dios iti uniberso, mabalin a ti Dios ket agpatingga iti napateg, awan patinggana, ken agnanayon a kinasiasinona, ken itedna ti panangipangulo iti sibubukel a uniberso iti maysa kadagiti nasukir a parsuana, wenno Isu iti agbalin a santo, nalinteg, naayat, ken manangngaasi nga Ama iti amin a sibibiag. Ti Biblia iparangna ti maikadua a ladawan ken, iti daytoy a kasasaad, ti rupak iti nagbaetan dagiti pwersa ti dakes ken ti pannakabalinna ket di maliklikan.

Kadagiti panawen a ti napolitikaan wenno socio-historical a pannakabalin ket nainaig iti nariribok ken nasukir a nailangitan a pwersa a mangipaduyakyak iti isu met laeng a nakarit a kababalin a maibusor ken Jehova, Isu, kas Agari nga Apo ti uniberso, ket bimmallaet. Ti tema a ni Jehova kas mannakigubat ket agbalin a maysa a nasakbay a ladawan iti dayta namimpinsan a balligi, nga isu a mangikabil iti kamaudianan a panagpatingga ti agdama a nailangitan a dangadang iti nagbaetan ti naimbag ken dakes (Apocalipsis 20:8–10). Mainayon pay, ti nadiosan a gubgubat ti Israel ket saanna laeng nga iyanninaw ti maysa a talgiap iti nailangitan a dangadang a kas iti maysa a sarming no di ket paset ti isu met laeng a panagbinnusor, a padpadaananna ti panangukom ti Dios iti panawen-ti-panungpalan iti gunglo ti agdama a pakasaritaan.

“Ti Dios ket inaramidna a gundaway ken pagrebbenganda a sumrek iti daga iti panawen nga inkeddengna, ngem babaen iti siaanamung a panagliwayda, dayta a pammalubos ket naikkat. . . . Saan nga isu ti panggepna a magun-odda ti daga babaen ti gubat, no di ket babaen iti nairut a panagtulnog kadagiti bilbilinna.”—Ellen G. White, Patriarchs and Prophets, p. 392.

**Salsaludsod a Pagiinnadalan:**

`Kasano a ti pakasaritaan ti nailangitan a dangadang ket matulongannaka iti nasaysayaat a pannakaawat iti panangbilin ti Apo iti Israel a mapan makigubat?`

`Idiay klase, pagiinnadalan ti sungbat iti saludsod idi Lunes maipapan iti kinapaypayso ti dakkel a panagbinnusor ken no kasano iti pannakaaramidna iti lubong iti aglikmuttayo. Ania ti pasettayo iti daytoy a panagbinnusor, ken kasano iti panangsapultayo a panangtungpal dayta?`

`Kasano ti panangipakattayo iti prinsipyo a panagtakder a sitatalna ken pananguray iti Apo a makibakal agpaay iti naespirituan a biagtayo?`

`Adu a daras, kadagiti panagiinnadaltayo ken sumagmamano a di panagkikinnaawatan idiay iglesia, kayattayo a makita no asino iti adda iti dasigtayo. Kasano koma a baliwantayo ti kababalintayo iti lawag ti Josue 5:13–15?`