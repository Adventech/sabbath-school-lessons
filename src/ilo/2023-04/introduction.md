### Sumardeng nga Agsao ket Mangrugi nga Agaramid iti Maysa a Banag!

Iti napalabas a tawtawen, maysa kadagiti magazintayo nga Adventista nangipablaak iti maysa a pangngarig maipapan iti maysa a pagbutbutngan a basaw. Kabayatan a lumabas dagiti tattao iti dayta, masansan a malapunosda ken matnagda iti dayta. Ti makapatay nga ikkisda ket mangngeg pay iti amin nga asideg a barbaryo. Dayta ket nakabutbuteng.

Dagiti tattao inangayda ti maysa a konsilio ti baryo. Kinaagpaysoanna, nagangayda iti adu a konsilio ti baryo. Nadumaduma a kapkapanunotan ken pappapeles ti naiparang a mangamiris iti gapu ken no dadduma dagiti panangilongalong iti solosyon. Ngem awan a pulos iti naaramidan malaksid iti agtultuloy a miting ken panagsasarita. Kadagiti panaglabas dagiti tawtawen, dagiti pannagiinnadal nagtultuloy. Dagiti tattao nagsuratda maipapan iti topiko. Dagiti sangaili nga aglektura ket naiserrekda. Naaramid iti panaglakoda kadagiti gargaretda a mangparuar iti kuarta tapno mangsungbat kadagiti makan a maipaay kadagidiay nga agsakripicio kadagiti adu nga or-oras a nakatugaw kadagitoy a mitmiting. Iti ud-udina, naparuar ti kuarta a mangbangon iti maysa a soundproof a silid a pagmitingan tapno dagiti ikkis dagiti mapukaw ken matmatay ket dida singaen ti madama a panagiinnadal. Ngem awan iti uray maysa a nangaramid iti aniaman a banag a tumulong kadagidiay a marirriribok. Ken awan iti sinoman a nangaramid iti aniaman a banag a nangpadas wenno mangpasardeng kadagiti ad-adu pay a tattao iti pannakapukaw idiay basaw. Nagsasaoda laeng.

Ti iglesia a sibubukel ken ti klase ti Eskuela Sabatinayo ket dina kayat iti agbalin a kas kadagiti tattao iti dayta a baryo. Ayatentayo ti tiempotayo nga agtitimpuyog nga agkararag, agpanunot, mangibingay, ken agiinnadal. Ngem tarigagaytayo a mapan iti labes pay daytoy ken kinapudnoanna mangaramid iti maysa a banag nga agpaay kadagidiay nga adda iti likmuttayo. Kayattayo a mangaramid iti maysa a nakaidumaan kadagiti komonidadtayo ken iti lawlaw ti lubong. Kayattayo a ti trabaho a malpasen, ken kayattayo ni Jesus nga agsublin.

Ti Bagnos Iti Panagadal Eskuela Sabatina Agpaay Iti Nataengan ita a tremestre ket naaramid a maisentro ti imatang a rummuar idiay ken mangaramid iti maysa a banag. Intayo sukimaten dagiti adu a nakaskasdaaw nga is-istoria iti Biblia. Intayo basaen dagiti naragsak a kapkapadasan ken mangiladawan. Adalentayo dagiti sidadaan a makatulong a tumulong kadatayo iti panangdanon kadagiti karkarrubatayo (nangnangruna kadagidiay nga awan iti Nacristianoan a background da). Ngem dagidiay ket wagas laeng ida a mangiladawan ken mangguyogoy kadatayo. Ti napaypayso a sentro, napaypayso a puso, iti tunggal adal ket ti maibingay idiay Huebes iti kada lawas—maysa a karit a rummuar a mangaramid iti maysa a banag.

Ibingaytayo dagiti nateolohiyaan a panangkita ken mangipaay kadagiti rimmienta ken kapanunotan nga agpaay iti aramidenyo. Ket iti tunggal paset iti adal iti Huebes ket mangted iti naannad a panagsasaganad a karkarit. Mangrugi iti nalaka. Ken kabayatan nga agtultuloy ti tremestre, addanto iti nasikap (ken saan unay a nasikap) a panagdur-as iti karit. Ti kalat ket agpaay iti tunggal maysa kadatayo, ikararag ti Espiritu Santo a mangibagnos kadatayo, ipakat ti adda a naadaltayo, ken gastaren iti sumagmamano a kanito iti sumaruno a lawas a panangadal no kasano iti napasamak. Daytoy ket saan a tiempo a panagpalangguad, no di ket tiempo a panangibingay—iti agpadpada a naimbag ti nagbanaganna ken dagiti saan a naimbag ti nagbanaganda. Kabayatan a mangibingaytayo, ti bunggoy ket mangpataud kadagiti kapanunotan. Ti listaan ti maikararagan ket umad-adu (ti personal ken innadu).

Iti kamaudianna, isu ti tarigagaymi a daytoy a tremestre ket malaglagip koma, ngem saan a kas nakallalagip a kapanunotan, is-istoria, wenno nauneg a nateolohiyaan a kapanpanunotan. Dagitoy ket mabalin nga adda idiay—adu kadakuada. Ngem tarigagaymi nga amintayo ket sublianantayo daytoy a tremestre a kas iti tiempo idi a ti Espiritu Santo ket innalana dagiti napakumbaba a panagbannogtayo ken nagtrabaho kadagiti datdatlag ti misyon nga agpaay iti dayaw ken dayag iti Naganna.

Dagiti Global Mission Centers ket immuna nga impasdek ti General Conference idi 1980. Agkurrida iti babaen ti panangiturturong ti General Conference Office ti Adventist Mission. Adda ita iti innem nga agdama a “centers.” Ti panggepda ket tapno tulonganda ti iglesia nga agbalin nga ad-adda a naberbertud a mangirugi kadagiti baro a bunggoy dagiti mamati kadagiti kangrunaan a saan pay a Cristiano a bunggoy dagiti tattao iti lubong.

Iti tiempo a maisursurat daytoy, dagiti directors dagitoy a “centers” (Petras Bahadur, Richard Elofer, Kleber Gonçalves, Clifmond Shameerudeen, Doug Venn, Amy Whitsett), tinulongan ida ni Gary Krause (director, Adventist Mission), Homer Trecartin (retired director, Global Mission Centers) ken Jeff Scoggins (Global Mission planning director), nga isuda iti nangisurat iti daytoy Bagnos Iti Panagadal Eskuela Sabatina Agpaay Iti Nataengan. Iti ag-adu pay nga impormasyon, mapan iti www.GlobalMissionCenters.org