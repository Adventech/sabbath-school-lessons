---
title:  Nalpas ti Misyon
date:   28/12/2023
---

`Basaen ti Apocalipsis 21:1–4 ken Apocalipsis 21:22–22:5. Ania ti buya a nailadawan ditoy?`

Anian a paraiso ti langanto ti baro a daga! Ti patay ken basol ket awanton, ni Satanas ken kinadangkes madadael. Masabattayton ti naayat a Mangisalakantayo ken makitipon kadagiti inay-ayattayo. Ken ti baro a daga ket makargaan kadagiti mangibagi manipud iti amin a tribu ken pagsasao.

Ti General Conference Mission Board ket inaprobaranna ti Global Mission metrics a mabalin a maaramat a mangikeddeng no dagiti bunggoy ti tattao ket nadanon wenno saan a nadanon. Ti maysa a “nadanon a bunggoy ti tattao” ket maysa nga addaan iti umdas a bilang ken aramaten nga agsaksi a sibebertud kadagiti dadduma a bunggoy nga awan iti masapsapulna a tulong iti ruar; dayta ket adda servicioda a panagdaydayaw, dagiti Biblia, ken dadduma pay a literatura iti umuna a pagsasaoda; ken adda dagiti lokal a pangpangulo ti iglesia a mabalin a makapagsaksi kadagiti dadduma a bunggoy ti tattao nga uray awan iti agipatarus.

Ti maysa a “bunggoy ti tattao saan a nadanon” ket maysa nga awanan iti lokal a komonidad dagiti mamati nga Adventista nga addaan iti umdas a bilang ken aramaten nga agsaksi a sibebertud kadagiti bukodda a bunggoy nga awan ti tulong manipud iti ruar ti kulturada.

Iti tunggal lokal nga iglesia ken komperensya ket masapul nga ikeddengda dagiti bunggoy ti tattao iti komonidadda nga isu a masapul a madanon. Itan iti tiempo nga aginvest iti misyon ti Dios a panangaramid kadagiti disipolos iti amin a bunggoy dagiti tattao, a mangpapardas iti panagsubli ti Mangisalakantayo ken, iti kamaudianan, makipagbiag kadakuada idiay baro a langit ken baro a daga a naikari kadatayo ditoy.

`Karit: Kasano iti panangpapardasmo iti panagsubli ni Cristo? Agmulmulaka kadi kadagiti bukbukel ti namnama iti puspuso dagidiay a makasapul a makangngeg iti naimbag a damag? Agsibsibugka kadi kadagiti baro a mamati babaen iti panangtulongmo kadakuada a makasursuro no ania iti kayat a saoen ti agbiag iti napudno a panagtungpal ken Cristo? Ikararag a maaddaanka kadagiti gundaway a maidanon ti kari a ti daga ket maaramid a baro kadagiti tattao iti listaan ti inaldaw nga ikarkararagam.`

`Karit nga Aramiden: Dadduma kadagiti “disipolom” ket mabalin a nakasaganan a mangawat ken Cristo. Daytoy ket iramanna ti pannakitipon iti maysa nga iglesia wenno bunggoy dagiti mamati. Ikabilmo ti bagbagim iti lugar dayta a lalaki wenno babai ken panunotem iti panagatendermo iti iglesiam iti umuna a daras. Ania a kita ti kapadasan ti mabalin a maadda iti dayta a lalaki wenno babai? Kasano iti kinasagana ti iglesiayo a mangkablaaw ken mangawat ken mangdisipolo kadagiti baro a tattao? Silulukatka kadi a mangirugi kadagiti baro a bunggoy dagiti mamati, saan laeng a panangbangon iti addan a bukodyo nga iglesia? Mangaramid iti maysa nga estratehiya a mangtaming kadagiti nakapuy a luglugar. Ibingaymo dagiti kapanpanunotam iti pangpangulo ti iglesiam, ken makipagtrabaho kadakuada a mangiyulog iti maysa a plano tapno agbalin nga ad-adda a nainggandatan a mangaramid-disipolo ti iglesia.`