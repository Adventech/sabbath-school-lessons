---
title:  Ti Patingga ti Misyon ti Dios
date:   23/12/2023
---

### Basaen Agpaay ti Adal ita a Lawas
Apo. 1:1–7; 1 Ped. 2:9; Apo. 14:6–12; Lucas 11:23; 1 Tim. 2:4; Apo. 21:1–4.

> <p>Paset a Maiyulo</p>
> “Idinto a casta a dagitoy a banbanag isuda amin marunawdanto iti castoy, ania a kita dagiti tattao ti pagbalinanyo coma, iti amin a kita ti nasantoan a panagbiag ken kinasingpet, Nga ur-urayenyo ket tartarigagayanyo ti yaay daydiay aldaw ti Dios” (2 Pedro 3:11, 12).	

Ti libro ti Apocalipsis ket kargaanna ti isip kadagiti buya ti panungpalan. Ti sentro ti libro ket tratarenna ti nailangitan a dangadang ni Cristo ken ni Satanas. Ni Satanas ket napukawna ti ligal a tengngelna iti daga, ket itan ket kamatenna dagidiay nga agtalinaed a napudno ken Apo Dios. Ti libro ket agpatingga iti panagsubli ni Jesus a mangisalakan kadagiti annakna, ti agpadpada a sibibiag a nalinteg ken dagidiay a matalek a natay manipud ti pannakatnag da Adan ken Eva. Ti libro ket ipakitana pay kadatayo, ti pannakadadael ni Satanas ken dagiti nadangkes babaen ti apuy, ken ti panangipasdek ni Jesus iti agnanayon a pagarianna ditoy daga a napabaro.

Dagiti estudyante ti Apocalipsis ket sigagaedda a mangsukimat ken sapulen nga ipakita dagiti naipadto a pagilasinan ken paspasamak a tanda ti pakasaritaan ti iglesia manipud iti immuna a siglo a.d. agingga iti aldawtayo idiay panawen ti panungpalan. Hustoda met a mangaramid a kasta.

Nupay kasta, iti daytoy maudi nga adal ti tremestre, makitatayo a ti Apocalipsis ket maysa a misionero a libro a naisentro iti maysa a misionero a Dios nga Isu a mangay-ayab kadatayo nga agbalin a maysa a misionero nga iglesia. Ti pannakaayabtayo a mangiwaragawag iti “agdama a kinapudno” iti lubong ket agtultuloy agingga nga isuamin ket nakaaramid ti pili nga agpaay wenno maibusor iti Dios.

_*Adalen ti adal ita a lawas tapno maisagana agpaay ti Sabado, Diciembre 30._