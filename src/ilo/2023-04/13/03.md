---
title:  Dagiti Damdamag Dagiti Tallo nga Angel ken Misyon
date:   25/12/2023
---

Ti libro ti Apocalipsis ket mangted kadatayo iti maysa a napigsa ken nailadawan a pannakaipakita ti tema ti dakkel a panagbinnusor, nalabit a kapipintasan ti pannakaipakitana idiay Apocalipsis 12:12: “ ‘Gapuna, agragragocayo, O langlangit, ken dacayo nga agnaed cadacuada, Asicayo pay daga ken baybay; ta ti diablo immulog cadacayo, nga addaan dackel a pungtot, nga ammona a bassiten ti tiempona.’ ” Narigat a panunoten no kasano nga iti siasinoman ket maawatanna ti aniaman a banag idiay Sursurat nga awan ti maris ti dakkel a panagbinnusor, nga isu nga agpatingga idiay maudi nga al-aldaw.

`Basaen ti Apocalipsis 14:6–12. Ania ti naipakita ditoy, ken ania ti aramiden dagitoy a bersikulo iti misyon ken mensahetayo?`

Kangrunaan iti misyon, ti misyon ti Dios, ket ti mensahe, ti mensahe ti Dios: ti evangelio. Ti mensahe, iti maysa a napaypayso a panangkita, ket ti misyon. Ti lubong ket masapul a mapakdaaran maipapan no ania iti dumteng kenkuana, ken isuamin a tattao ket mapilit a mangaramid iti pili, maysa a pili a mabalin nga agpaay ti biag wenno agpaay ti patay.

> <p></p>
> “ ‘Ti awan caniac, sumalungasing caniac: ket ti saan a makipagurnong caniac, agiwara’ ” (Lucas 11:23).

`Ania ti ibagbaga ni Jesus ditoy a mangtratar a diretso iti misyontayo?`

Dagiti damdamag ti tallo nga angel iti Apocalipsis 14 buklenna ti bugas, ti puso, a nakaayabantayo nga Adventista Del Septimo Dia nga ipakdaar iti lubong. Ti kangrunaan iti dayta, ti pamuon iti dayta, ket dagiti dua a tema: ti “naimbag a damag nga agnanayon” (Apo. 14:6) ken ti panagdaydayaw iti Namarsua. Dagitoy dua a tema agparang iti pannakaipakita kadagiti sasanto: “Daytoy ti kinaanus dagiti sasanto, nga salimetmetanda dagiti bilbilin ti Dios, ken ti pammati ken Jesus” (Apo. 14:12). Uray pay no ania iti sabali nga aramidentayo—amin ti naimbag nga aramidentayo iti panangtulong kadagiti tattao—masapul a ditay pulos pukpukawen ti panagkitatayo iti naisangsangayan a nakaayabantayo ken misyontayo, nga isu iti panangipakdaar iti maysa a napukaw a lubong ti inanama a masarakan iti “naimbag a damag nga agnanayon,” kasta met iti panangipakaammo iti lubong iti dayta umay iti maysa nga aldaw.

`“ ‘Ti saan a makipagurnong caniac, agiwara’ ” (Lucas 11:23). Kasano iti pannakaawatmo iti ibagbaga ni Jesus ditoy kadatayo? Apay koma a dagitoy a sasao ket pataudenna kadatayo iti panangsukimat no sadino iti napaypayso nga ayan ti pusotayo?`