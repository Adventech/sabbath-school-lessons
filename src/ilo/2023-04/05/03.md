---
title:  'Dagiti Pambartayo: Saan a Husto a Panangkita'
date:   30/10/2023
---

Idi dimteng ti bagyo, pinabasol ni Jonas ti mismo a bagbagina (Jon. 1:1–12). Ti kababalinna ket iparangarangna ti maysa a banag maipapan iti kita ti panangkita ti lubong ken pannakaawat iti Dios wenno kadagiti “didios” nga adda kadagiti adu idi. Kabayatan a dagiti nadumaduma a didios, pinatida, nagturay kadagiti nadumaduma a dagdagada, ti baybay ket naibilang a gusoguso a gunglo dagiti demonyo. Iti panangkita ti lubong dagiti marinero, kasapulan ti sakripicio tapno maay-ayo ti pungtotda. Nupay ni Jonas ket Hebreo, nalabit nga addaan iti panangkitana iti lubong nga inimpluwensyaan dagiti nagkauna a patpatien iti tiempona.

`Basaen ti Jonas 2:1–3, 7–10. Ania ti iparangarang dagitoy a bersikulo maipapan no kasano a nangrugi a naawatan ni Jonas ti panangidalan ti Dios?`

Nupay tumartaray ni Jonas manipud iti teritorio nga ayan dagiti tattao a mangibagbaga a ni Jehova ti Diosda, nasursurona (iti narigat a wagas) nga uray pay no agbibiahe kadagiti ganggannaet a kultura, ni Jehova ket Isu pay laeng ti agturay. Ti angin ken dagiti dalluyon ket kukua ti Dios. Ti pay ikan. “Ti daga cucua ni Jehova, ken amin nga adda kencuana” (Sal. 24:1). Ti puso ni Jonas ket naiturong iti Agturay iti daga ken baybay, iti kasta nagpudno ket naisalakan.

Uray datayo ket mabalin a maaddaan iti saan a husto a pannakaawat maipapan iti Dios ken iti namnamaenna kadatayo. Maysa a kadawyan a saan a husto a pannakaawat ket tarigagay ti Dios nga ipamaysatayo ti imatangtayo iti bukodtayo a pannakaisalakan ken ikkatentayo dagiti bagbagitayo manipud iti kinadangkes ti lubong iti aglikmuttayo. Nupay nabilintayo a mamagtalinaed kadagiti bagbagitayo “nga awan tulaw ti lubong” (Santiago 1:27), ti sentrotayo koma ket no kasano iti panangiyegtayo kadagiti bendicion ti Dios ken inanama kadagidiay a makasapul.

Iti sabali pay a saan a husto a pannakaawat a mangpasardeng kadatayo manipud iti panangawat iti ayab ti Dios iti misyon ket ti panamati a ti balligi ket agdas-al kadagiti bagbagitayo. Saantayo a makaisalakan iti maysa a kararrua a kas iti saan a pannakaisalakan ni Jonas iti Nineveh. Mabalin nga addaantayo iti kapanunotan a “mangisalakan” maipapan iti misyontayo. Ti ayabtayo ket saan a tapno aramiden ti panangisalakan no di ket tapno makitunos iti Dios iti trabahona a panangisalakan. Itedtayo ti testimonio a panangidaydayaw iti Dios gapu kadagiti matudtudo a wagas a panangbalbaliwna kadatayo, ngem ti Dios laeng iti makaguyogoy kadagiti tattao Kenkuana a Mismo. Mabalintayo iti agmula kadagiti bukbukel ti kinapudno, ngem ti Dios laeng iti makakonvertir iti puso. Masansan a maulawtayo iti trabahotayo iti trabaho ti Dios, nga isun ti makaanay a pakasarakan ti siasinoman a mangaramid iti maysa a pambar tapno saan nga agsaksi. Wen, ti Dios inaramatna ni Jonas, ngem ti Dios laeng, saan a ni Jonas, ti nangbaw-ing iti Nineveh.

`Ti panagawis kadagiti karkararrua ket narigat, narigat unay a dagiti tattao ket aramidenda iti bukbukodda. Ngem, kasano iti pannakasursurotayo a mangipalubos iti Dios a mangawis kadagiti karkararrua, ngem babaen kadatayo ken ti panagbiag ken panagsaksitayo?`