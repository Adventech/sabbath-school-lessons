---
title:  'Dagiti Pambartayo: Kinarigat'
date:   31/10/2023
---

Ti kapadasan ni Jonas idiay tiyan ti ikan (kitaen ti Jonas 2) ket maysa a napnoan buya a panangipakita ti Dios iti ayat ken asina, ken ti kararag ni Jonas iparangarangna a dina nalibtawan ti mensahe ti ayat ti Dios. Ngem saan a gapu ta naaddaan iti maysa a pannakisinnarak iti Dios ket dina kayat a saoen a dagiti daan nga ug-ugali ti panpanunotna wenno kababalin ket nalaka laeng nga agbaliw, uray pay no napan latta met idiay Nineveh.

`Basaen ti Jonas 3. Kasano ti isusungbat dagiti tattao iti inkasaba ni Jonas? Ania nga ad-adal ti adda ditoy nga agpaay kadatayo maipapan ti panagsaksi?`

Aniaman pay dagiti napersonalan a rikrikna ni Jonas maipapan kadagiti taga Nineveh, inkasabana ti imbaga ti Dios kenkuana nga ikasabana, ket dagiti bungana ket nakaskasdaaw. Dagiti taga Nineveh ket natignayda iti panagbabawi! Wen, ni Jonas ket masapul nga aglasat iti adu, tapno aramidenna iti dina kayat nga aramiden, ngem idi inaramidna dayta, ti Dios ket naidaydayaw.

Gapuna, ti misyon ti Dios ket maidur-as kadagiti ab-abaga dagidiay a siaanamong nga agsakripicio, uray pay no mapilpilitan. Dagiti pategtayo ket masapul nga ikkanna ti dalan ti ipangpangruna ti Dios nga agpaay ti napukaw. Kas ken Jonas, no dadduma ket pagrairaentayo dagiti dakes a panagem a manglapped kadatayo a mangdanon iti maysa a tao wenno bunggoy.

Iti panangsango kadagiti dakes a panagemtayo ket sapulenna ti kinapakumbaba. Ti misyon ket sapulenna pay ti tiempo ken emosyonal a pigsa. Iti panangisimpuon [pananginvest] kadagiti biag dagiti sabsabali ken napudno a panangayat kadakuada ket mabalin a makabannog. Iti panawen no maboriborantayo iti panangsalimetmettayo kadagiti bukodtayo a biag ken parparikut, iti panangipaay iti emosyonal a tulong [suporta] ket kas la makabannog unay.

Ken kamaudiananna, kas nairaman iti misyon ket masansan a sapulenna a baliwantayo no kasano iti riknatayo maipapan iti panangaramat iti kuartatayo. Uray pay no nainaig iti panangipaay iti asi nga agpaay kadagiti tattao, pananggatang kadagiti basbasaen ken materiales a pangasaba, wenno panangbayad kadagiti servicio wenno pagnam-ayan a mangwayawaya ti tiempo nga agpaay iti trabaho ti misyon, adda dagiti gastos a mainaig iti misyon. Aniaman pay a langa iti alaenna, ti trabaho ti misyon ket sapulenna ti sakripicio.

Ti naimbag damag ket iti laksid dagiti pagkurkurangan ni Jonas, ti Dios ket nagtrabaho a simamannakabalin iti panangiyegna kadagiti taga Nineveh iti panagbabawi. Nakalkaldaang laeng, ni Jonas ket dina ibingay ti bendicion ti rag-o ti langit.

`Ania a sakripicio ti dawdawaten ti Dios kenka nga aramidem—wenno isaganam nga aramiden—a maipaay iti panangibingay iti ayatna iti maysa a tao? Kasano iti kinaan-anay ti panagtalekmo a tungpalenna ti Karina a mangpabaknang iti biagmo babaen ti sakripicio?`