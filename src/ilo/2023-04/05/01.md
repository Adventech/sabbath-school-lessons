---
title:  Dagiti Pambar a Mangliklik iti Misyon
date:   28/10/2023
---

### Basaen Agpaay ti Adal ita a Lawas
Jonas 1–4; Nahum 1:1; 2 Ar-ari 17:5, 6; Salmo 24:1; Santiago 1:27; Isa. 6:1–8.

> <p>Paset a Maiyulo</p>
> “Ket nangngegco ti timec ti Apo, a kinunana, ‘Asino ti ibaonconto, ken asino ti mapan a gapu cadatayo? Idin kinunac, Adtoyac; ibaonnac’ ” (Isaias 6:8).

Saan nga amin a naayaban iti misyon ket natulnog a kas ken Abraham. Ni Jonas ket maysa nga ulidan (basaen ti Jonas 1–4). Ti Dios inayabanna ni Jonas nga agsao a maibusor iti Nineveh, ti kabicera ti Assyria. Daytoy a ciudad, masarakan idiay moderno-nga-Iraq ita nga aldaw, ket 560 a milya manipud Jerusalem, makabulan iti naimbag a panagpagpagna. Ni Jonas ket saan laeng a nagtukiad a mapan—nagtaray iti kasungani a turong. Idi simmangpet idiay Joppa, gimmatang iti tiket a mapan Tarshish, itan ket abagatan ti Spain. Iti panaglayag iti 2,000-milya a biahe ket alaenna ngata iti makabulan, dayta ket agdas-al pay iti paniempo. Iti dina panangayat a makisango iti ari ti Assyria, ni Jonas aramatenna ti makabulan a mangipan koma kenkuana diay Nineveh a timmaray manipud ti dayta. Apay nga isu a tao ti Dios ket naaramidna dayta?

Dagiti taga Nineveh ket nakaro ti kinadangkesda idi, tattao a pagaammo iti kinadakes ken kinadawelda ken dinuprakda pay ti Israel ken Juda. Nupay kasta, ti Dios inayabanna ni Jonas a mapan idiay Nineveh a mangibaga iti maibusor iti dakkel a kinadangkesda (Jon. 1:2). Ti pannakaisaona ditoy ket umas-asping iti sasao nga inaramat ti Dios ken Abraham maipapan iti Sodoma ken Gomora, idiay Genesis 18:20, 21. Nupay kasta, kabayatan nga intay kitaen, ni Jonas ket saan nga Abraham.

Ania dagiti maadaltayo manipud iti kababalin ti Jonas maipapan kadagiti pambar a mabalintayo nga aramiden tapno saan nga agaramid iti misyon?

_*Adalen ti adal ita a lawas tapno maisagana agpaay ti Sabado, Noviembre 4._