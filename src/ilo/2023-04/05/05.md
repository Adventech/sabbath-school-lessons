---
title:  'Dagiti Pambartayo: Saan a Makaliwliwa a Pannakisinnarak'
date:   01/11/2023
---

“Ket nagcararag ken ni Jehova, ket kinunana, Dawatec kenca, O Jehova, saan a daytoy daydi kinunac idi addaac pay idiay dagac? Gapuna a dinardarasco ti ipapanco idiay Tarsis; ta ammoc idi a sica ti Dios a managparabur, ken manangngaasi, natanang nga agpungtot, nabacnang iti kinamanagayat, ket pagbabawiam ti dakes” (Jonas 4:2). Anian a nagpintas a kararag iti biang ni Jonas. Wenno kasta kadi?

`Basaen ti Jonas 4. Ania iti dakes iti daytoy a tao?`

Ni Jonas ket addaan iti maysa a nauneg a gura kadagiti tattao a nangibaunan ti Dios kenkuana nga iti dayta nariknana a nasaysayaat nga isu ket matay ngem iti mapukawna ti reputasyonna no ti saan a panagballigi ti panangikasabana iti aldaw a pannakadadael ti Nineveh ket maiparangarang. Ni Jonas ket kayatna a ti Nineveh ket sumaruno a Sodoma ken Gomora. Namnamaenna iti panangokom ti Dios kadagitoy magurgura a tattao. Idi dayta ket saan a napasamak, ti panangkitana iti lubong ket nayakayak agingga ti bugasna, ket ni Jonas ket kaykayatna iti matay ngem iti mabaliktad ti lubongna.

Iti maikadua a daras iti istoria ni Jonas, ti Dios nakisinnarak kenkuana, saan nga iti maysa a sermon wenno maysa a pagsasao no di ket maysa a kapadasan. Dagiti panangkita iti lubong ket saan a masukog babaen ti kiddaw. Ken saanda a masukatan agsipud ta makangngegtayo iti maysa a banag a baro wenno naiduma. Dagiti panangkita iti lubong ket masansan a mabukel ken agbaliw a naibatay kadagiti kapkapadasan ti biag ken no kasano iti pannakaipatarusda wenno pannakailawlawag.

Ti baro a kapadasan nga inted ti Dios ket tapno makatulong ken Jonas a makabigbig iti bukodna a naballikog a panangkita iti lubong. Ti Dios nangaramid iti maysa a mula a datdatlag a dimmakkel iti kasta unay iti maysa nga aldaw tapno mangipaay iti makaanay a linong a mangsalaknib ken Jonas manipud iti dumardarang nga init. Ni Jonas ket napnoan iti panagyaman, saan nga iti Dios, nga isu a nangaramid iti datdatlag, no di ket iti mula. Imbes a makitana daytoy a kas maysa a di-pakaikarian a datdatlag, kinitana a kas maysa a maiyataday ken maiparbeng-unay a bendicion a bunga dagiti naimbag nga ar-aramidna. Idi natay di mula, dayta ket daksanggasat a namagbalin ken Jonas a nakaunget ken saan a natalged iti bukodna a panangipateg iti bukodna a bagi, ket dagiti panpanunotna ket nagbalin a kayatna iti agpakamatay.

Ti kapadasan ket sinaruno ti nalamuyot a timek ti Dios a nangtubngar, a nangtulong ken Jonas a makakita no kasano a kinamaag kenkuana a mangipateg iti maysa a mula nga ad-adda pay ngem kadagiti adu a rinibribu a lallaki ken babbai, ken ubbing idiay Nineveh kasta met kadagiti dingngoenda.

`Ti istoria ket saan nga agpatingga iti maysa a panagbabawi ni Jonas. No di ket, ti saan a nalpas nga istoria ket agposipos kadatayo. Ania iti aramidentayo maipapan iti pakaseknan ti Dios iti nadangkes, kadagiti naloko, kadagiti di madandanon iti lubong?`