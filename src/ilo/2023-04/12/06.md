---
title:  Ti Datdatlag ti Purim
date:   21/12/2023
---

Dagiti komentarista iti rinibribu a tawen ket napaliiwda a ti nagan ti Dios ket saan nga agparang iti libro ti Ester. Daytoy laeng iti libro ti Biblia nga iti kasta a pasamak ket napasamak. Nupay kasta, dagiti Judio ket nabalinanda a nabigbig dagiti ar-aramid ti Dios iti dakkel a panangispalna kadakuada, ket daytoy a libro ket pinili ti Dios a mairaman iti Biblia.

Mabalinantay kadi a takuaten ti kaadda ti Dios iti uneg ti rabaw ti inaldaw a panagbiagtayo? Dagiti ar-aramid ti Dios ket mabalinna nga alaen ti langa a normal, kadawyan a paspasamak, ket no saantayo a naannad nga imatangan ida, saantayo a mapaliiw iti kaadda ti Dios.

`Basaen ti Ester 9:1–12. Ania ti banag ti inaramid ni Ester?`

Ti datdatlag ti Purim alaenna ti maysa a saan unay a gagangay a langa. Ti datdatlag ket nailemmeng, nagpamarang kadagiti nalawag a gagangay a paspasamak. Ti linteg a mangdadael kadagiti Judio ket saan a nabalusingsing, ngem ti baro a linteg ket naisurat, mangipalubos kadagiti Judio a mangdepensa kadagiti bagbagida.

Kasta met, paliiwen no ania pay iti napasamak, ken no kasano a nabaelan ti Dios a nagtrabaho babaen kadagitoy a paspasamak. Dagiti taga Persia napaliiwda dagiti ar-aramid ti Dios iti biang dagiti Judio.

Ken ti banagna?

“Ket adu a naggapuda iti tengnga dagiti umili nagbalinda a Judios” (Ester 8:17). Daytoy ket maysa a dakkel a pagwadan no kasano a ti Apo ket kabaelanna iti agtrabaho a mangiyeg kadagiti napukaw a karkararrua iti maysa a pannakaammo Kenkuana.

Dagiti pangpangulo dagiti tattao a Judio ket nabigbigda ti panagtrabaho ti Dios. Idi naballigi dagiti Judio iti panangikalinteganda kadagiti bagbagida, impakdaarda ti tinawen a tiempo (nanaganan ti Purim) a panglaglagip ken panangrambak iti balligida. Dagitoy nga al-aldaw ket kaskasdi pay laeng a gasgastarenda iti panagyaman iti Dios a panglaglagip iti Panangwayawayana.

`Karit: Ikararag a ti Dios ket ikkannaka iti bileg a mangibingay iti maysa a banag a naaramidanna kenka iti maysa kadagiti tattao iti listaam nga ikarkararag ita a lawas.`

`Karit nga Aramiden: Mangirugi iti maysa a diary wenno listaan dagiti naisangsangayan a babassit a banbanag (wenno dadakkel a banbanag) nga inaramid ti Dios kenka. Repasoen dayta ken ikararag a ti Dios ket iyegna dagitoy a banbanag iti panunotmo iti apagisu latta a tiempo tapno maibingaymo iti maysa a tao.`