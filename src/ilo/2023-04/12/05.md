---
title:  Maipaay iti Kasta a Tiempo a Kas Itoy
date:   20/12/2023
---

`Basaen ti Ester 4:1–14. Apay a dayta ket naibilang nga iti daytoy a kanito ket mayataday ken Ester nga iyam-ammona ti bagbagina a kas maysa a Judio?`

Idi inasitgan ni Mardokeo ni Ester nga agpaay iti tulong, isu ket naiyasawa ken Ahasuerus iti adun a tawtawen, ngem adda iti maysa a linteg idiay Persia nga awan iti mabalin a makapan iti trono ti ari nga awan iti naibaga nga awis manipud ti ari. Iti siasinoman a di mangraem iti daytoy a paglintegan ket agpeggad iti patay. Ni Ester, pagaammona ti peggad, napan latta idiay silid ti trono, uray saan a naaw-awis.

Ti pammati ni Mardokeo ket sinapulna ti pannakariing ti pammati ni Ester. Ti pannakapuso ti libro ti Ester ket masarakan kadagiti sasao ni Mardokeo ken Ester: “Idin ni Mardokeo nagdawat cadacuada nga isublida ti sungbat ken Ester, Dica panunoten kenca met laeng a macasilica iti balay ti ari, a nangnangrona ngem cadagiti amin a Judios. Ta no agtalnaca a maminpinsan itoy a tiempo, no casta ti bang-ar ken ti pannacaispal bumangonto cadagiti Judios manipud iti sabali a disso, ngem sica ken ti balay ni amam mapucawcayto: ket asino ti macaammo a sica dica mayeg iti pagarian a maipaay iti casta a tiempo a cas itoy?’ ” (Ester 4:13, 14).

Ti pammati ni Ester ket naikabil iti suot kabayatan a nagpakaasi ni Mardokeo iti ayatna nga agpaay kadagiti tattaona. Awan iti makaammo nga isu ket Judio malaksid laeng ken Mardokeo, ken iti kanito a nagkeddeng a mairaman, saan a nagtaktak a nangikabil iti biagna iti peggad.

Ti pammati ni Ester iti Dios ket napigsa, ken ammona a no awan ti tulong ti Dios kenkuana ket saan nga agballigi. Ti sungbatna ken Mardokeo imparangarangna ti pammatina: “ ‘Inca urnongem amin dagiti Judios nga addada a madama iti Susan, ket agayunarcayo a maipaay caniac, ket dicayo mangan wenno uminum bayat iti tallo nga aldaw, rabii wenno aldaw: siac met ken dagiti babbalasangco agayunarcamto met iti casta a wagas; ket iti casta sumrecacto agingga iti ari, nga uray saan a mayalubog iti linteg; ket no mapucawac, mapucawac’ ” (Ester 4:16). Ni Mardokeo imbaunna daytoy a pakaammo iti amin a komonidad ti Judio idiay Susan (Susa), ken kabayatan a nagayunar ken nagkararagda, ni Ester insaganana ti bagbagina iti dayta napeggad a kanito. “Naaramid iti maicatlo nga aldaw, a ni Ester nagkawes ti naarian a pagan-anay, ket nagtacder idiay naununeg a paraangan ti balay ti ari, iti sangoanan ti balay ti ari: ket nagtugaw ti ari iti tronona a naarian idiay balay a naarian, iti sangoanan ti pagsercan ti balay. Ket idi a casta, idi a ti ari nakitana ni reina Ester nga agtatacder iti paraangan, a ni Ester nacagun-od iti parabur iti imatangna; ket ti ari inyunnatna ken Ester di cetro a balitoc nga adda idi iti imana. Iti casta immadani ni Ester, ket sinagidna ti toctoc ti cetro” (Ester 5:1, 2).

`Kadagiti Judio iti kasta a maysa a kasasaad a kas iti nailadawan iti ngato, ti kararag ket sigurado a kaduaan iti panagayunar. Dayta ket, nupay nagtignayda iti maipaay iti biangda, ti kararag ket kangrunaan iti sungbatda. Ania ti nalawag nga adal a maalatayo manipud daytoy?`