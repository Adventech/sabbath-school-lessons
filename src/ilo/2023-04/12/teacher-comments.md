---
title:  Komentaryo Dagiti Mannursuro
date:   22/12/2023
---

### Paset I: Pakabuklan

Ti libro ni Ester ket naisalsalumina gapu iti adu a rason. Maysa kadagita a rason ket ti kaawan ti nalawag a panangibagana iti Dios. Awan iti sadinoman a nakaibagaan ti Dios iti intero a panagsasaruno ti istoria—saan a babaen kadagiti Judio a tattao, dagiti banuar iti istoria, wenno babaen kadagiti saan a Judio a tattao. Ket nupay kasta, iti laksid daytoy a karkarna, ti libro launenna dagiti napateg a sirib nga agpaay kadagidiay a sumurot ken Jesus ken agtarigagay a mangibingay iti kapadasanda iti Dios iti maysa a lubong a sadiay ket adu ti saan a silulukat kadagiti nalawag a pannakaipakita ti pammati.

Masansan a no dagiti tattao iti iglesia ket panunotenda maipapan, wenno pagsasaritaan, ti misyon, isentroda kadagiti naipamaysa-iti-pammati nga aramid, mabalin a dagiti panangasaba, panagiwaras kadagiti basbasaen a naibatay-iti-pammati, panangted kadagiti panagadal iti Biblia, wenno dadduma pay a kita ti panangidanon. Dagitoy a banag ket sapulenda iti maysa a matudtudo a tukad ti wayawaya ken pannakaisilpo iti maysa a komonidad tapno mangparang-ay iti aniaman a napnoan kaipapanan a panagbalbaliw. Ngem kadagiti ngay lugar a saan nga ipalubos ti gobierno dagiti ar-aramid a naibatay-iti-pammati? Dagiti ngay lugar a dagiti tattao ket awan a pulos panagngayangayda iti kakasta nga ar-aramid? Masansan a di ikankano ti iglesia dagiti kasta a kasasaad. Ngem dagiti lugar a maibagay iti daytoy a nailadawan ti mangbukel iti dakkel a paset dagiti tattao ti lubong. Ita a lawas, babaen ti lente da Ester ken Mardokeo, makitatayo a tarigagayan ti Dios nga agbalintayo a managparnuay iti panagsaksitayo, uray kadagiti lugar ken sidadaan a luglugar a saan a silulukat iti nabatad a trabaho ti misyon.

### Paset II: Komentaryo

Ti istoria da Ester ken Mardokeo, kas iti istoria da Daniel ken Jose, ket maysa a palagip kadagiti pasurot ti Dios a saanda a kasapulan ti agbalin a pastor wenno narelihiyosoan a pangulo tapno agserbida iti misyon ti Dios. Dagitoy nga istoria ket addada iti Sursurat a mangipaduyakyak a, babaen ti serbisyo publiko, opisial ti gobierno, ken dadduma pay nga ahensya ti gobierno, dagiti tao ti Dios ket makapagserbi ken balbaliwanda ti sociedad iti wagas a mangguyogoy kadagiti tattao nga agturong iti ayat ti Dios.

Iti kasasaad da Ester ken Mardokeo, nabalinanda nga inispal dagiti biag dagiti rinibribu a tattao babaen iti panagmatalekda kadagiti kababalin ken sirib a nayallatiw kadakuada babaen kadagiti ammada a Judio. Masansan a mabasatayo dagiti istoria a naibatay iti Biblia, mayaw-awan kadagiti naibinsabinsa, a kankanayon a di mabigbig ti kinakaro ti naiparang iti dadduma kadagiti kasasaad, a kas iti kasasaad da Ester ken Mardokeo. Ti sinango da Ester ken Mardokeo ket maysa a nalablabes a makapadanag ken napeggad a kasasaad. Kadakuada, ti panangasaba kadagiti sermon wenno panangiraman kadagiti bagbagida iti direkta nga ar-aramid ti misyon ket dina koma naserbian ti dakdakkel a misyon ti Dios, nga isu a nangguyogoy kadagiti tattao iti naayat a panagkakayamet. Ti kasapulan ket ti bileg nga agtakder nga agpaay ti biag iti sangoanan ti patay. Innalada daytoy a takder iti maysa a lawag nga isu a paset ida iti maysa a basbassit a bunggoy, di-maikaskaso idiay pagarian. Ngem, babaen iti impluwensya ti Dios ken yaanamong da Ester ken Mardokeo a mangaramid kadagiti nainsiriban a pangngeddeng a maisilpu iti sibubukel a plano ti Dios nga agpaay iti sangkataoan, ti reyna ken ti nangadaptar nga amana ket nabalinanda iti agbalin a bendicion kadagiti tattao ken tapno agbalin a paset ti maysa a kanito iti pakasaritaan a nayallatiw babaen kadagiti pinanid ti Biblia ken ti aramid ti fiesta ti Purim (Ester 9:18–32).

Adu, ti mangbasbasa iti daytoy a pagsurotan iti panagadal iti Biblia, ti agnanaed kadagiti luglugar nga addaan iti nakapatpateg a narelihiyosoan a wayawaya ken saanda a madanagan maipapan kadagiti biagda a maam-ames no iparangarangda ti pammatida. Awan daytoy a pagnam-ayan iti dadduma a paset ti lubong. Adu a pasurot ni Jesus ti agdama nga agbibiag kadagiti kasasaad nga iti nalatak a panagtungpalda iti Dios ket isu ti mangitungpal kadakuada iti pagbaludan wenno mamagpeggad iti biagda ken ti biag dagiti pamiliada. Iti laksid daytoy a peggad, dadduma kadagitoy a tattao ti naalibtak nga agtartrabaho kadagiti luglugar a makaimpluwensya. Ayaban ida ti Dios a pagbiaganda ti pammatida kadagiti wagas a mabalin a kasla saan a misyon iti adu kadatayo. Mabalin a ti kasayaatan a pamay-an dagitoy a tattao nga agserbi iti Dios ket ti panangliklik iti sipapanayag a panangipakita iti pammatida. No di ket, ti naulimek a panagtrabahoda iti likudan ket balbaliwanna no kasano ti pannakatratar dagiti tattao, a tumulong kadakuada a rumang-ay. Daytoy a trabaho ket saan a nababbaba ti pategna ngem ti nalawag a pannakaiparang ti evangelio nga aramiden dagiti dadduma kadagiti kasasaad nga isu nga addaanda iti ad-adu a wayawaya. Ti bileg a masapul iti panagtalinaed a matalek kadagiti kasasaad nga isu a saanmo a maaramid dayta a silalatak ket masansan a nakakaskasdaaw. Idiayto laeng Baro a Daga a maammoantayo ti bertud ti inaramid dagiti kasta a tattao kadagiti di mabilang a biag iti sangalubongan.

Adda sabali pay nga adal iti misyon a masursuro manipud iti istoria da Ester ken Mardokeo. Ni Ester ken Mardokeo ket saanda a nasursuroan a teolohiya wenno nasursuroan a papastor. Isuda ket gagangay a tattao a dimteng kadagiti saad a napateg iti uneg ti pagarian iti dayta nga aldaw (Ester 2:7). Bassit ti pannakaammoda no kasano ti kinapateg dagiti akemda. Ti nalawag manipud iti istoria ket agpada a nagtrabaho ken nagbiag da Ester ken Mardokeo nga addaan iti rikna ti kinatakneng (Ester 2:19–23; Ester 4:15, 16). Iti laksid dagiti karit nga inbato ti biag kadakuada, nagtalinaedda a napudno a trabahador nga agpaay iti Dios ken napasayaatda dagiti reputasyonda gapu iti kinagaget ken kinamapagpiaran (Ester 6). Kas bungana, idi dagiti ar-aramid dagiti tattao iti likmutda (nangnangruna ken Haman ken dagiti kakaduana) ket nagkukumplotda a maibusor kadakuada, nagbalin a napateg ti reputasyonda agpaay iti pannakaisalakanda.

No ni Ester wenno ni Mardokeo ket saan koma a naipaugali ti kinamapagpiaranda a tattao nga isu a nagserbi kadagidiay nga adda iti aglikmutda a nabuyogan iti kinatan-ok, ti istoria ket mabalin a sabali koma. Ti kinatan-okda iti nangted kadakuada iti plataporma nga isu a pagkiddawan kadagiti pagimbagan ken agsao a silalatak idinto a banag dayta ti biag ken patay (Ester 5:8; Ester 7:3, 4). Ket saan laeng a nangngegda ida iti dayta a kanito, no di ket tinimudda ida (Ester 8).

Ditoy ti ayan ti adal nga agpaay kadatayo ita nga aldaw. Kaaduan a pasurot ni Jesus ket saan nga empleyado ti Seventh-day Adventist Church. Manmano pay ti mangsakup kadagiti akem a kas iti pastor, mannursuro, wenno kapelyan. Ngem, segun iti istoria da Ester ken Mardokeo, masansan a saan a dagiti opisial a trabahador ti addaan iti kapatgan nga impluwensya iti maysa a komonidad. Kaaduanna a, ti gagangay a kamkameng ti iglesia a, mabalin nga agtrabaho kadagiti naidagaan a negosyo wenno agpaay iti maysa a serbisyo sibil, ti addaan iti kadakkelan a maaramid nga agserbi iti misyon. Masapul a ditay pulos tagibassiten ti akem a maited ti pannakikayamettayo kadagiti tattao inton agangay. Ti pakasaritaan ti misyon ti Dios ket napno kadagiti is-istoria, nga umasping iti istoria da Ester ken Mardokeo. Kabayatan a kaaduan a pasurot ni Jesus ket mabalin nga awanda kadagiti nangato a saad a kas kada Ester ken Mardokeo idi, addada pay laeng kadagiti luglugar ken sidadaan a luglugar nga isu a dagiti pastor ken dadduma pay a tattao nga empleyado ti iglesia ket dida mastrek.

Kadagidiay a luglugar ken sidadaan a luglugar, ti reputasyon ti maysa a tao a mangtaginayon iti nangato a tukad ti kinatan-ok ken kinaannad iti trabaho ti mangallukoy kadagiti tattao kenkuana kadagiti pannakaikayamet ti panagraem a mangpataud kadagiti posibilidad agpaay adu a gundaway a makaimpluwensya. No dadduma dagiti nalawag a panangibaga iti Dios ket saan a kasapulan a mangguyogoy kadagiti tattao nga agturong iti biag a tarigagayan ti Dios nga agpaay iti amin a sangkataoan. Nasken a mapalagipan dagiti bagbagitayo iti daytoy a kinapaypayso ken palagipan met dagiti tattao iti aglawlawtayo.

No ti maysa a tao ket dagdagupenna amin nga istoria iti Biblia maipapan kadagiti matalek a pasurot ti Dios, masdaawda no kasano nga adu kadagiti istoria ket maipapan kadagiti tattao a pagbibiaganda ti pammatida iti inaldaw a kasasaad. Ti Biblia ipaduyakyakna a ti misyon ti Dios ket agpaay iti amin a tao ken ti siasinoman a tao ket mabalin a makipaset iti dayta a misyon. Saan a kasapulan a panawan ti maysa a tao ti trabahona malaksid iti trabaho iti iglesia. Kinapudnona, iti kaaduan a kasasaad, ti kasapulan ket ad-adu a tattao a kitaenda dagiti agdama a lugar a pagtrabahoanda a kas talon ti misyonda. Daytoy a pannakaawat ket saan a kanayon a sapulen daytoy iti nalawag nga evangelioanda dagiti katrabahoanda. Masansan a kaipapananna nga agtrabahoda a buyogen ti kinamapagpiaran ken kinatan-ok, a palubosanda dagiti panagkakayamet a dumteng manipud iti kasta a pamayan. Adda iti maysa a nangato a posibilidad a dagiti tattao a mangipaulog iti kasta a pamayan ket sagpaminsan a masarakanda ti bagbagida kadagiti kasasaad a sapulenna ti bileg ken pangngeddeng nga addaan bertud iti labes pay dagiti bagbagida. Ti panagbiag a pannakaikayamet iti Dios ti mangisagana kadakuada nga agpaay kadagita a kasasaad.

### Paset III: Aplikasion iti Biag

Ti iglesia ket masapul a kanayon a mangikararag kadagidiay nga agnanaed kadagiti luglugar a napeggad ti nalatak a panangtungpal iti pammatida. Ti iglesia ket ikararagna koma a ti Dios ket ikkanna ti bileg dagidiay nga adda iti kakasta a luglugar tapno pagbiaganda ti pammatida babaen iti mayannatop a panangipakita idiay naited a kasasaadda. Ti iglesia ket kanayon koma a mangibabaet idiay trono ti parabur nga agpaay kadagidiay nga adda ti kasasaad nga awanan wayawaya, nga ikarkararag nga uray kaskasano, babaen ti impluwensyada, mabalin a makaalada iti talgiap iti ayat ti Dios ken iti biag a kayat ti Dios nga agpaay iti amin a sangkataoan. Ti panangilasin iti maysa a lawas iti kada bulan idiay iglesia nga agpaay iti ad-adu a nairanta a panagkararag a maitunos kadagitoy a linia ket napateg unay.

Sangsangkamaysa a kasapulantayo ti nainsiriban a panangpabileg kadagiti amin a pasurot ti Dios a saan nga opisial nga empleyado ti iglesia. Masapul a bigbigentayo ti servicioda babaen kadagiti nadumaduma a dalan ti impluwensya nga adda kadakuada. Ti iglesia ket mangisimpuon met koma iti panagsanay a maisentro iti panangtulong kadagiti kamkameng ti iglesia a mangkita no kasano a ti trabahoda ket mabalin a naibatay iti misyon nga uray no awan iti panangsapul iti nalawag a panagsaksi. Ti General Conference ket addaan kadagiti resources ken tattao nga addaan kadagiti kapanunotan a nalawag maipapan, ken panagaramid iti “panangaramid-tolda” a panangaramid iti misyon, a mabalin nga agserbi a kas tattao a kasapulan nga agpaay iti kasta a panagsanay. Ti nainkararagan a panangtingiting kadagiti ad-adda a nairanta a wagas no kasano a dagiti kamkameng, kadagiti gagangay a trabahoda, ket mabalin a maisentro-iti-misyon ket mabalin a nakaro a balbaliwanna no kasano ti pannakaiwaras ti evangelio iti amin a lubong.

` `