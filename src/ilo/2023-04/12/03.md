---
title:  Idiay Maysa a Ganggannaet a Paraangan
date:   18/12/2023
---

Iti ud-udina, kalpasan ti pannakarba ti Babilonia ken ti itatanor ti Medo-Persia, adu kadagiti Judio ti nagsubli idiay nakayanakanda a daga. Ngem saan nga amin ket nakasubli. Dadduma ket nagtalinaedda idiay naggigiananda iti maysa a kaputotan wenno ad-adu pay.

Iti daytoy a pakasaritaan iti isip, maaddaantayo iti sangkabassit a lawag nga agpaay iti istoria ni Ester. “A cadagidi nga al-aldaw, idi a nagtugaw ni ari Asuero iti trono ti pagarianna, nga adda idi idiay Susan a palacio” (Ester 1:2). Ditoy a naibuksilan ti istoria a naibatay idiay Biblia, ti Pagarian ti Persia iti babaen daytoy nga ari.

Idiay kapitulo 1, ni reyna a Vashti nagkurang iti pagayatan ti ari, nga isu a nangidalan kenkuana a mangkita iti sabali a reyna, maysa a maisukat iti saannan a kayat a Vashti. Iti daytoy a lawag a ni Ester ken ti kasinsinna a Mardokeo ket immuna a nagparang.

`Basaen ti Ester 2:1–9. Ania ti isuro kadatayo dagitoy a bersikulo maipapan ti kasasaadda Mardokeo ken Ester?`

Kas la ni Mardokeo, kas maysa a naarian nga opisyal, ket agtugtugaw idiay ruangan ti palacio ken agnanaed idiay ciudad ti Susa agraman ti inadaptarna nga anak a babai, wenno kasinsin, ni Ester. Agsipud iti saadda ken paggigiananda, nayuperda iti kultura ti taga Persia. Daytoy ket ngata iti rason a ni Ester ket napili a naidatag iti ari: “naala ni Ester iti balay ti ari, iti aywan ni Hegai, nga agaywan cadagiti babbai” (Ester 2:8).

`Basaen ti Ester 2:10, 20. Ania iti mapaspasamak ditoy, ken apay koma a mangted ni Mardokeo kenkuana iti kasta a maysa a bilin?`

Nupay ti teksto ket dina ibaga iti apagisu no apay, saan a narigat a pugtoan. Kas ganggannaet idiay maysa a ganggannaet a kultura ken relihiyon a, makitatayo a, mabalin a kinasungit, masiribda a mangsalimetmet iti kinaulimek maipapan ti pamilia ken tattaoda.

`Ania dagiti paspasamak a mabalin a mapanunotmo a mabalin a naannadtayo koma a saan nga ipaspasindayag ti maipapan iti pammatitayo? Wenno saantayo kadi a pulos nga aramiden dayta? Ket no saan, apay a saan?`