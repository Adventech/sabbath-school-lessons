---
title:  Ester ken Mardokeo
date:   16/12/2023
---

### Basaen Agpaay ti Adal ita a Lawas
Dan. 1:1–12; Dan. 6:1–9; Ester 2:1–10, 20; Ester 3:1–15; Ester 4:1–14; Ester 9:1–12.

> <p>Paset a Maiyulo</p>
> “ ‘Itedcanto met a silaw cadagiti Gentil, tapno macapagbalinca a pangisalacanco agingga iti ungto ti daga’ ” (Isa. 49:6).

Maysa kadagiti makapangayangay unay nga istoria idiay Biblia, maysa nga istoria ti “panagministro iti aglalaok-a-kultura,” ket masarakan iti libro ti Ester. Maysa a dakkel a banag ti naisurat iti uneg ti rinibribu a tawtawen maipapan daytoy a libro, ken agingga ita nga aldaw adu kadagiti Judio ti mangramrambak iti Purim, kas naibatay iti Ester 9:26–31.

Ni Ester ken ti kasinsinna a Mardokeo ket Judioda nga agbibiag idiay kabicera ti Pagarian ti Siria, ti Susa. Iti aniaman a rason, saan a kas kadagiti dadduma a Judio nga isu a nagsubli idiay Juda, isuda, kadua dagiti dadduma, nagtalinaedda idiay daga a nakakayawanda.

Kalpasanna, babaen ti maysa a panagsasaruno dagiti bendicion, ni Ester nagbalin a reyna. “Ket ti ari inayatna ni Ester a nangnangrona ngem cadagiti amin a babbai, ket di babbai nacagun-od iti parabur ken imbag iti imatangna a nangnangrona ngem cadagiti amin a virgen; iti casta nga insaadna kencuana ti naarian a balangat iti rabaw ti olona, ket inaramidna a reina iti saad ni Vasti” (Ester 2:17).

Iti daytoy a paset a ni Ester, uray pay no kas la napilpilit, ket nabalinanna nga inaramid ti maysa a kangrunaan a paset iti pakasaritaan a naibatay iti Biblia. Iti bukodna a naisalsalumina a wagas, daytoy nga istoria ket ipakitana no kasano a dagiti tattao ti Dios, uray pay idiay ganggannaet a luglugar, ket makapagsaksida nga agpaay iti kinapudno.

Aniaman ti ipalubos ti tiempom, basaen (wenno napardas a kitaen) ti libro ti Ester nga agpaay iti adal ita a lawas.

_*Adalen ti adal ita a lawas tapno maisagana agpaay ti Sabado, Diciembre 23._