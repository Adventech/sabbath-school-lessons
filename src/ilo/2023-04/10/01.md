---
title:  'Misyon iti Di-madanon: Paset 1'
date:   02/12/2023
---

### Basaen Agpaay ti Adal ita a Lawas
Aramid 17; 1 Cor. 2:2; Rom. 1:18–25.

> <p>Paset a Maiyulo</p>
> “ ‘Ti Dios a nangaramid iti lubong, ken dagiti amin a banag nga adda kencuana: idinto nga isu ti Apo ti langit ken daga, saan nga agnaed cadagiti templo nga inaramid dagiti ima’ ” (Aramid 17:24).

Iti panangipakita iti inaramid ni Pablo idiay Atenas, insurat ni Lucas: “Gapuna nakisupsuppiat idiay sinagoga cadagidi Judio ken cadagidi nasingpet a tattao; ken inaldaw a nakisuppiat cadagidi nacasarac kencuana iti plaza” (Aramid 17:17).

Gagangay laeng, ni Pablo ket nanam-ay koma iti pagtrabahoanna no kadagiti Judio, ti bukodna a lasag ken dara. Ngem nagmadi ni Pablo a mapneken iti panagtrabahona kadagiti laeng bukodna tattao. Isu ket naayaban a mangdanon met kadagiti sabsabali.

Wenno ni Pablo ket nabalinanna koma iti nagtrabaho lattan kadagiti “managbuteng-iti-Dios” a Gentil, a ti panangkitada iti lubong ket naglasaten iti napateg a panagbaliw. Addaanda iti maysa a pamuon a naibatay iti Biblia a mabalin a pagbangunan ni Pablo, uray pay no kasapulanda latta a maammoan ti Dios a “nagbutnganda”—ni Jesus a Misias.

Ngem saan. Kabayatan idiay Atenas, maysa a pagaammo a ciudad iti pilosopiana, ni Pablo ket sinapulna a danunen dagiti met tattao idiay. Adu kadagitoy iti addaan iti nakaro a pannakaiduma a pakasaritaan ken panangkita iti lubong manipud iti dayta panangkita dagiti Hebreo ken ti nasagradoan a pakasaritaanda, nga isu a mangbukel iti pamuon ti pammati a kayat nga isuro ni Pablo kadagiti taga Atenas.

Kasano iti panagtuloy ni Pablo iti panangsapulna a mangdanon kadagitoy a tattao, ken ania iti maadaltayo manipud kadagiti gandatna?

_*Adalen ti adal ita a lawas tapno maisagana agpaay ti Sabado, Diciembre 9._