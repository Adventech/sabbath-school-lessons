---
title:  Adalen Pay
date:   08/12/2023
---

Maysa kadagiti kangrunaan a maala manipud iti istoria ti kapadasan ni Pablo idiay Areopago ket iti panangadal-iti-lugar no kasano iti panangasideg iti maysa a di nadandanon a bunggoy dagiti mamati, nga isu a nagbanag iti maysa a bassit a bunggoy dagiti mamati a mangrugrugi idiay Atenas.

“Dagiti sasao ni Pablo, ken ti pannakailadawan iti kababalinna ken iti aglawlawna, a kas makita babaen ti pluma ti paltiing, ket mayallatiw koma kadagiti amin nga umay a kapkaputotan, nga aw-awitenda ti panagsaksi ti di magaraw a panagtalekna, ti bilegna iti panagmaymaysa ken kabusor, ken ti balligi a nagun-odna nga agpaay iti kina Cristiano idiay mismo a puso ti kinapagano.

“Dagiti sasao ni Pablo launenna ti maysa a kinabaknang ti pannakaammo nga agpaay iti iglesia. Isu ket adda iti maysa a saad nga idiay ket nalabit a nakalaklakana la koma a kinuna dayta mabalin a nangparurod kadagiti napasindayag nga agdengdengngeg kenkuana ken nangyeg iti mismo a bagbagina iti kinarigat. No koma ti diskursona ket maysa a diretso a panangduprak kadagiti didiosda ken dagiti dadakkel a lallaki iti ciudad, mabalin nga isu ket nagpeggad koma a nangsarak iti gasat ni Socrates. Ngem iti maysa a kinaannad a naiyanak iti nadiosan nga ayat, siaannad a ginuyogoyna dagiti is-isipda nga imbaw-ing manipud kadagiti pinapagano a didiosen, babaen iti panangiparangarang kadakuada iti pudno a Dios, nga Isu a kadakuada ket di am-ammo.”—Ellen G. White, The Acts of the Apostles, pp. 240, 241.

Babaen iti diretso a pannakilangenna kadagiti tattao, maysa a panangadal iti kultura ken relihiyonda, ken ti panangraemna iti kinapasnekda kadagiti naespirituan a banbanag, ni Pablo ket naimaneharna ti maysa a banag a pagaammo unay idiay Atenas—maysa a banag a maysa a kinabaknang ti pannakaammo nga agpaay ti iglesia. Isu ket liniklikanna ti panangrurod kadagiti agdengdengngeg kenkuana. Daytoy ket iti uneg ken mismo a bagbagina ket maysa a kangrunaan nga impaltiing-ti Dios a nagun-od. Daytoy, segun ken Ellen G. White, ket isu ti kinabaknang ti pannakaammo a datayo a kas iglesia ket masapul nga imatangan iti daytoy nga istoria.

**Salsaludsod a Pagiinnadalan**:

`Iti istoria ni Pablo idiay Atenas a kas maysa a pagwadan, ania iti umuna nga addang iti siasinoman a mangrugrugi iti kabarbaro a trabaho a panagivangelio iti maysa a ciudad?`

`Ania a kita ti kababalin ti masapul iti maysa a Cristiano a mangbangon kadagiti rangtay dagiti tattao idiay ciudad (ken, kinaagpaysoanna, uray sadinoman a lugar) nga isu a di makaammo iti Dios?`

`No marurodtayo kadagiti kabaroanan [moderno] a kita dagiti ladladawan, ania koma iti umuna a liklikantayo nga aramiden, nangnangruna iti panangrugi iti baro a trabaho kadagiti tattao nga isu nga agdaydayaw kadagidiay a ladladawan?`

`Mabalin koma nga insardeng lattan ni Pablo iti panangyammona kadagiti tattao iti daytoy a Dios nga isu a nangay-ayat kadakuada, ket mabalin a naay-ayuda unay. Ngem isu ket binallasiwna ti maysa nga uged a namagpanunot kadagiti tattao nga isu ket naallilaw idi dinakamatna ti panagungar. Rumbeng kadi iti panangaramidna dayta? Apay, wenno apay a saan?`