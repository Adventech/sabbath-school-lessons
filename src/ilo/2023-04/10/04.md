---
title:  Ni Pablo ken ti Di Am-ammo a Dios
date:   05/12/2023
---

Paliiwen a ni Pablo ket dina tinagibassit ti saan a pudno a relihiyon wenno dagiti saan a pudno a didios dagiti taga Atenas. Inurnongna dagiti aniaman a banbanag a naimbag a mabalinna a masarakan, bassitdaman, ngem isu iti nangikugnalanna ida.

`Basaen ti Aramid 17:22, 23. Ania iti ar-aramiden ni Pablo ditoy iti gandatna a mangdanon kadagitoy a tattao iti Evangelio?`

“ ‘Lallaki a taga Atenas, iti isu-amin a banag makitac a managdaydayawcayo unay cadagiti didiosen’ ” (Aramid 17:22). Ni Pablo ket padpadayawanna dagiti pagano! Ti relihiyonda ket naiyaw-awan iti amin a wagas, ngem nupay kasta pinadayawan ni Pablo ti kinapasnekda.

Intuloy ni Pablo, “ ‘Ta iti ilalabasco ken panangkitac cadagiti carcararaganyo. . . . ’ ”  (Aramid 17:23). Babaen ti panangiladawanna iti bukodna a panangadal iti relihiyon ti taga Atenas, nakisao ni Pablo iti maysa a mararaem a kababalin kadagiti tattao. Saan nga agap-apura a mangipakpakdaar iti bukodna a bagbagi kas batido nga addaan kadagiti amin a sungbat nga agpaay kadagiti kasapulan dagiti tattao no kasano iti agbalbaliw. Iti kinaagpaysoanna, isu ket maysa a batido, kinaagpaysoanna adda kenkuana dagiti sungbat a kasapulan dagitoy a tattao! Ngem dina imparang ti bagbagina iti kasta a wagas, ta no kasta ket tinukiadda koma a dagus. No di ket, isu ket nakita a kas maysa a tao a mangngaasi kadagiti tattao ken tartarigagayanna ti pagimbaganda.

Ti kinunana iti nakasurat, “MAIPAAY ITI DIOS A DI AMMO” (Aramid 17:23), innala ni Pablo ti gundaway a mabalin a makita a kas gagangay a pangibatayan. Mamatida iti dios (kinaagpaysoanna, adu), nga isu a dakkel a pangrugian (dadduma a tattao idi ket di mamati) ket mabalin a manglukat iti dalan iti naun-uneg a tungtongan. Dina inumsi ti saan a nasayaat [negatibo] a kapanunotan ti maysa nga altar iti maysa a di ammo a dios. No di ket, inapresyar ken dinayawna ti tattao a nangikaso kadagiti naespirituan a banbanag a mapan iti kasta a panagbannog ken panagdaydayaw iti maysa a banag nga uray dida pay ammo, amangan ta adda nalibtawanda a maysa a banag.

Naiyaw-awanda kadi? Pudno unay, ngem dayta ket mabalin a tamingen. Ti napateg idiay pangrugian ket napasnekda iti adda a naawatanda. Dayta ket, nabigbig ni Pablo, ket material a mabalin a pagtrabahoan ti Espiritu Santo. Nasarakan ni Pablo ti maysa pagsaoan a banag a mabalin a mangtugkik iti panagngayangayda.

`Ania dagiti rangtay ken banbanag a mabalin a pagtungtongan a mabalin a manglukat kadagiti gundaway nga agpaay iti naun-uneg a tungtongan kadagiti tattao a makalangenlangenmo?`