---
title:  Maysa a Hebreo Idiay Atenas
date:   03/12/2023
---

`Basaen ti Aramid 17:1–16. Kasano a nakapan ni Pablo idiay Atenas, ken ania iti inaramidna iti adda a nasarakanna idiay?`

Ti ciudad ti Atenas ket “napno cadagiti saan a pudno a didiosen” (Aramid 17:16). Kas pagaammona ti pakasaritaan ti bukodna a tattao ken ti pagduyosanda (iti laksid ti awan patpatinggana a patigmaan) iti panagrukbab iti ladladawan, nariribok ni Pablo kadagiti amin a ladladawan a nasarakanna met idiay Atenas. Awan duadua, ni Pablo ket naguyogoy babaen ti asina kadagiti taga Atenas, nga isu matayda kadagiti basbasolda no dida naammoan ti pudno a Dios.

Ita nga aldaw, dagiti ciciudadtayo ket napnoda pay laeng kadagiti ladladawan, uray pay no basbassiten ngem iti nakita idi ni Pablo. Ken daksanggasat, adu kadagiti mamati iti sipupunno iti pannakabael a lumasat iti maysa a ciudad nga awan iti uray bassit laeng a pannakasingana kadagiti ladladawanna. Nupay ni Pablo, ket naisentro unay iti Espiritu Santo ta dina mapalabas. Iti addang iti sumagmamano a dadduma a mamati, nga isu a dida pay laeng maawatan a ti evangelio ket agpaay iti amin a lubong, ammo ni Pablo a kayat ti Dios a dagiti taga Atenas ket maisalakan a kadua dagiti isuamin a dadduma. Naawatanna a ti kapanunotan ti sangalubongan a misyon ket ipanna ti evangelio kadagidiay a di pulos madandanon, pakairamananen dagiti pagano nga agdaydayaw-iti-ladawan kasta met kadagiti pilosoper a nangpunno kadagiti lanlansangan ti Atenas.

Gapuna, ni Pablo ket kanayonenna ti mapan idiay merkado a pakasarakan kadagitoy a tattao. Mabalin a kunaentayo a binukelna ti immuna a Global Mission Study Center [Sentro a Pagadalan iti Sangalubongan a Misyon], nga idiay ti nangaramatanna iti merkado nga agadal ken wagas a pangpadasan a panangdanon kadagiti puspuso ken is-isip dagitoy a pagano.

Ammo ni Pablo a mabalinna a maasitgan dagiti taga Atenas iti isu met laeng a wagas a panangdanonna kadagiti Judio wenno uray pay dagiti managbuteng-iti-Dios a Gentil. Dagitoy dagiti tattao a ti nangrugianda ket saan a ti Dios ti Israel wenno dagiti ar-aramidna kadagiti nasnacion ti Israel. Uray pay no kasano iti pannakaipangpangruna dagitoy a kapanunotan ken patpatien kadagiti Judio ken uray pay kadagiti managbuteng-iti-Dios a Gentil, awan a pulos iti kaipapananna kadagiti tattao a nasarakan ni Pablo idiay merkado dagiti taga Atenas. Gapuna, a maysa a namimpinsan a baro a panangasideg iti kasapulan.

Ita nga aldaw, masansan a sapulentayo a danunen dagiti tattao a ti pakasaritaanda ket awan a pulos iti pakaipadaanda iti nagnaganen a tawid a “Cristiano-Judeo.” Gapuna, kas ken Pablo, masapul nga makibagaytayo. Maysa a wagas a nalabit a mabalin, kas pangarigan, idiay Buenos Aires ket mabalin nga awan serbina idiay Bangkok.

`Ania a kita dagiti ladladawan ti pagdaydayawan dagiti tattao iti sociedadyo, ken kasano iti pannakalukatyo kadagiti matmatada tapno makitada no kasano a dagita ket awan patpategda a pulos?`