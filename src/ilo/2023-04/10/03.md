---
title:  Ni Pablo Idiay Areopago
date:   04/12/2023
---

Uray pay no sadino iti ayanna, ni Pablo, ti naited a trabahona manipud iti Dios, ket inna ikasaba ti evangelio. Isu a dayta iti apagisu nga inna aramiden idiay Atenas.

`Basaen ti Aramid 17:18–21. Ania dagiti sumagmamano a nadumaduma a wagas a panangsungbat dagiti pagano idiay merkado iti panagsao ken panagsalsaludsod ni Pablo?`

Nalawag unay, kadagiti “ganggannaet a didiosna,” nangaramid ni Pablo iti maysa a kapanunotan kadagitoy a tattao idiay merkado (Aramid 17:18), ket iti kasta impanda idiay Areopago, maysa a paset ti ciudad nga idiay ti pakaokoman dagiti ligal ken narelihiyosoan a banbanag, nupay saan a kas la sangsangoen ni Pablo iti aniaman a kita ti ligal a pannakausig. Dayta ket, kas la, tapno maited kenkuana ken ti “baro a sursurona” (Aramid 17:19) iti maysa a pannakangngeg. Narigat a di ikankano iti maysa nga addaan kinalaing, tarigagay, ken kinasirib ti tao a kas ken Pablo, uray pay no parparang-ayenna dagiti kapanunotan a kas la karkarna unay kadagitoy a tattao.

Ti Aramid 17:21 kunana a dagiti taga Atenas ket awan a pulos ti inaramidda no di agsao ken dumngeg iti kabarbaro a kapanunotan. Pabasolen kadi ni Lucas ida iti kinasadut? Nalabit a saan. Ad-adda a mabalin nga itudtudona a batidoda a managpanunot ken dibatista. Ta kalpasan ti amin, dagiti Griego ket pinataudda dagiti lallaki a kas ken Socrates, Plato, ken Aristotle, dagiti pilosoper a ti impluwensyada ket dimmanon pay agingga iti aldawtayo. Ti Atenas kadagiti adu a siglos ket nakita a kas sentro ti kinasirib ken napilosopiaan a panpanunot. Nupay dadduma kadagitoy a managpanunot ket saanda nga ateista [di mamati iti Dios], sigurado a saan nga iti kas iti panangkitatayo ita iti kinaateismo, adu kadagiti napilosopiaan a kapanpanunotanda ket nakaro iti pannakaidumada manipud kadagiti sursuro ti kina Cristiano. Narigat, kas pangarigan, ti makasarak iti maysa a lugar ti pilosopia dagiti Epicurean ken Stoic iti maysa a banag a kas iti maysa a napagungar a Misias.

Idiay Atenas, ni Pablo ket nanamnama a mabalin nga aramaten ti Espiritu Santo ti ammona ken laingna nga agdiskurso, nga isu a nagun-odna iti panagadalna iti sidong ni Gamaliel. Ngem iti kinapaypasona ti nasursuro ni Pablo kadagiti lanlansangan ti Atenas ti nabalinan ti Espiritu Santo nga aramaten nga ad-adda pay. “Ti kasisiriban kadagiti agdengdengngeg kenkuana ket nagsiddaaw kabayatan a dimngegda iti panagrasrasonna. Impakitana ti bagbagina a sigud nga ammona dagiti trabahoda iti arts, ti litiraturada, ken ti relihiyonda.”—Ellen G. White, The Acts of the Apostles, p. 237.

`Kalpasan ti kapadasan ni Pablo idiay Atenas kadagitoy a pagano ken pilosoper, insuratna kadagiti taga Corinto “Ta pinanggepco a di ammoen ti uray aniaman iti nagtengngaanyo, no saan laeng a ni Jesu-Cristo ken ti pannacailanzana iti cruz” (1 Cor. 2:2). Ania nga adal ti adda idiay nga agpaay kadatayo maipapan no kasano ti pannakaipangpangruna koma ni Cristo kadagiti mensahetayo uray pay no siasino iti pangikaskasabaantayo dayta?`