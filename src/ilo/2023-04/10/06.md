---
title:  Panangballasiw iti Maysa a Linya
date:   07/12/2023
---

`Basaen ti Aramid 17:24–34. Kasano iti panangitultuloy ni Pablo iti panagsaksina?`

Makapangayangay pay a paliiwen a ni Pablo ket inadawna dagiti sumagmamano a bukodda a mannurat, nga isu a, nagsuratda iti maysa a banag nga asideg unay iti pudno a naibatay iti Biblia, nangted ken Pablo iti maysa a mangilukat iti panangalana kadagiti agdengdengngeg kenkuana nga umad-adayo pay. Dayta ket, inaramatna ti pannakaammona kadagiti patpatienda tapno mangsapul iti gagangay a pagpapadaan kadakuada, tapno maiyad-aduna pay. Awan duadua: iti panangsapul kadagiti sabsabali, iti pannakaammo iti adda a patpatienda ken panangsapul kadagiti banbanag a pagpapadaan ket agbalin a napigsa unay a wagas a panangdanon kadagiti tattao.

Paliiwen pay, nga aramaten ni Pablo daytoy pagpapadaan a banag kadakuada a mapan iti kayatna a papanan: ti panagungar ni Jesus ken ti namnama nga ipaay dayta kadakuada amin.  Iladawan ni Lucas dagiti sungbat kadagiti pangrikep a sasao ni Pablo maipapan ti panagungar. Dadduma ket inumsida ti kapanunotan; dadduma kinunada a kayatda manen a denggen ni Pablo iti dayta a banag; ken dadduma namati. Ti tulbek iti daytoy nga istoria nga agpaay kadagiti panggeptayo ket ti amin kadakuada ket pudno unay a dimngegda. Ken dayta iti namnama ni Pablo manipud rugi.

Ammotayo a dadduma a tattao ket tukiadenda ti evangelio, ngem masapul nga aramidentayo ti amin a mabalin a mangipasigurado a sakbay a tukiadenda dayta, maawatanda ti tuktukiadenda. Ni Pablo babaen iti wagasna nga agtartrabaho kadagiti taga Atenas ken ti nainsiriban a panangaramatna iti adda a naadal ken nasursurona kadakuada, impasiguradona a nangngegda agraman iti silulukat nga isip nga adda ti Dios nga Isu a dida ammo ngem Isu iti namarsua kadakuada. Daytoy a Dios ay-ayatenna ida ken kayatna a maammoanda. Isu ket manangngaasi kadakuada iti laksid iti kinaignoranteda. Ngem ti aldaw a panangokom ket umay. Ket no amin dagitoy ket kas la saan a nakappapati, adda ti mabalin a mangpaneknek dayta idiay panangungar ni Cristo.

Itan ta dagiti tattao ket nangngegdan a mismo ken naawatanda ti damag, masapul nga agpilida no tukiadenda dayta a dagus wenno iyad-aduda iti agusisa. Ket sumagmamano iti nangyad-adu iti panagusisa ket nagbalinda a pasurot ni Jesus (Aramid 17:34).

`Karit: Iti kararag, dawaten iti matudtudo a panangidalan ti Dios iti panangammo no kasano iti kaimbagan a panagsaksi iti maysa a tao nga am-ammom.`

`Karit nga Aramiden: Sukisoken ti social media a kas mabalin nga “Areopago” nga agpaay kenka a mangitakder iti evangelio—agraman iti kinalawag ken pannakaawat ni Pablo—kadagiti saan a mamati.`