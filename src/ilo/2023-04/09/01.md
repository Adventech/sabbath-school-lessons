---
title:  Misyon iti Mannakabalin
date:   25/11/2023
---

### Basaen Agpaay ti Adal ita a Lawas
Daniel 4; 2 Ar-ari 5:1–19; Juan 3:1–12; Juan 7:43–52; Mat. 19:16–22; Juan 19:38–42.

> <p>Paset a Maiyulo</p>
> “Ta, Ania ti magun-guna ti tao, no maalananto ti amin a lubong ket mapucawnanto ti cararuana? wenno ania ti itedto ti tao a sucat ti cararuana?” (Mateo 16:26).

Nupay naisurat iti adun a tawtawen ti napalabas, ti Biblia, ti Sao ti Dios, ket isu ti paltiing ti kinapudno ti Dios iti lubongtayo. Ken kadagiti adu a kinapudno nga imparangarangna ket dayta kababalin ti tao, ken dayta ket—uray no iti maikapito a siglo a Judea wenno maika duapulo ket maysa a siglo a Brazil—dagiti tattao ket agpapadada: managbasol nga agkasapulan iti nadiosan a parabur.

Daytoy ket iramanna ti nabaknang ken mannakabalin. Ti baknang ken mannakabalin ti panawen ti Biblia ket saanda a naiduma manipud iti baknang ken mannakabalin iti kabaroanan [moderno] a panawen, nangnangruna iti panangun-odda iti kinabaknang ken dayaw ken pannakabalin, masansan (ngem saan a kankanayon) nga iti pakadadaelan ti nakapuy. Ngem ti Dios ket maseknan maipapan ti pannakaisalakan ti baknang ken ti mannakabalin a kas met iti dayta nakapuy ken agkasapulan. Ti Sursurat ket mangipaay kadagiti sumagmamano a pagwadan dagiti tattao ti Biblia a mannakabalin, wenno baknang, wenno agpadpada, ken no kasano iti panangaramat ti Dios kadakuada tapno agbalin a maysa a bendicion kadagiti nasnacion: da Abraham, Isaac, Job, Solomon, ken Jose, dagita dagiti sumagmamano a nainaganan a pagwadan.

Ita a lawas intayo sukisoken ti misyon ti Dios iti baknang ken mannakabalin. Makipagnakayo kadakami kabayatan nga intayo kitaen no kasano iti panangdanon ti Dios iti sumagmamano kadagitoy a tattao ken no kasano iti panangay-ayabna ken panangisagsaganana kadagiti Adventista Del Septimo Dia nga agbalin met a maysa a saksi kadakuada ita nga aldaw.

_*Adalen ti adal ita a lawas tapno maisagana agpaay ti Sabado, Diciembre 2._