---
title:  Misyon iti Baknang
date:   29/11/2023
---

`Basaen ti Mateo 19:16–22. Ania nga ad-adal ti masursurotayo manipud iti daytoy nga istoria, nga isu, a maisupadi ken Nicodemo, maysa a tao a dina inawat nsi Jesus?`

Ti pannakilangen ni Jesus iti baknang nga agturay a baro ket ipakitana no kasano latta ti kinapeggad ti maysa a palab-og ti kinabaknang. Kitaen dagitoy a sasao: “Ket cunac manen cadacayo a nalaclaca a lumsot ti maysa a camello iti abut ti maysa a dagum, ngem ti maysa a bacnang a sumrec iti pagarian ti Dios” (Mat. 19:24). Agpayso, daytoy ket saanna a kayat a saoen a ti baknang ket saan a maisalakan, ngem dayta laeng, no dagitoy a tattao ket saan a naannad, ti kinabaknangda ket pudno unay nga agbalin a maysa a lapped iti pannakaisalakan.

Iti kamaudianan, ti baknang ken ti napanglaw sangoenda ti isu met laeng a gasat: ti tanem. Kayat a saoen daytoy a ti baknang ket kasapulanda unay ti pannakaisalakan a kas met iti siasinoman. Aniaman pay ti magatang ti kuarta, dayta ket dina magatang iti pannakailaksid iti patay. Dayta a pannakailaksid ket aggapu laeng a kas maysa a sagut, impaay ni Jesus nga awan baybayadna iti siasinoman a mangtonton dayta babaen ti pammati. “ ‘Siac ti panagungar ken ti biag: ti mamati caniac, uray no matay, agbiagto pay’ ” (Juan 11:25).

`Basaen ti Lucas 19:1–10. Ania ti nangaramid iti nagdumaan iti daytoy nga istoria, a maisupadi iti dayta maipapan ti baro a baknang nga agturay?`

Ni Zaqueo simmungbat ken Jesus iti maysa a wagas a, daksanggasat, ta saan nga inaramid ti baro a baknang nga agturay. Paliiwen, saan nga imbaga ni Jesus ken Zaqueo nga ilakona ti adda kenkuana ken itedna iti napanglaw, a kas iti inaramidna iti baro a baknang nga agturay. Naammoan ket ngata ni Jesus no kasano iti pannakaisinggalot ti baknang iti kuartana, nga isu dayta iti gapuna no apay nga imbaga ni Jesus ti imbagana kenkuana. Iti kasupadina, nupay ditay ammo amin a naisao idi adda ni Jesus idiay balayna, ni Zaqueo ket nalawag unay a binabalaw ni Jesus ken ammona a masapul a mangaramid iti sumagmamano a panagbaliw ti biagna, nangnangruna iti pannakainaig iti kinabaknangna.	

`“ ‘Ta, Ania ti magun-guna ti tao, no maalananto ti amin a lubong ket mapucawnanto ti cararuana? wenno ania ti itedto ti tao a sucat ti cararuana?’ ” (Mat. 16:26). Ania koma ti ibaga dagitoy a sasao kadatayo amin?`