---
title:  Adalen Pay
date:   01/12/2023
---

Basaen ti surat ni Ellen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Ti ayat ni Jesus ket isu met laeng nga agpaay iti napanglaw a kas met iti baknang ken mannakabalin a tattao iti lubong. Isu ket natay nga agpaay kadagiti piprincipe a kas met kadagiti napanglaw. Ammo ni Jesus, ti kabebertudan a wagas a panangdanon kadagiti puspusoda. Binallagannatayo a “ ‘nalaclaca a lumsot ti maysa a camello iti abut ti maysa a dagum, ngem ti iseserrec ti maysa a bacnang idiay pagarian ti Dios’ ” (Marcos 10:25). Makarittayo ita a lawas a mangdanon kadagiti mannakabalin ken nabaknang a tattao iti evangelio ni Jesu-Cristo. Kasapulanda unay ti pannakaisalakan a kas met iti siasinoman a tao, uray pay no, daksanggasat laeng, ta amangan no dida mabigbig dayta agsipud iti “talged” a patienda nga ipapaay ti kinabaknangda.

“Adun ti naibaga maipapan ti pagrebbengantayo iti nabaybay-an a napanglaw; saan kadi ngata a sumagmamano met iti imatangtayo ket maited met iti nabaybay-an a baknang? Adu iti mangkita iti daytoy a klase a kas la awan namnamana. . . . Rinibribu kadagiti babaknang a tattao ti napanen kadagiti tanem a di napakpakdaaran. No didaman mangikankano a kas iti panagparparangda, adu kadagiti baknang ket nadagsen-ti-kararruada.”—Ellen G. White, The Ministry of Healing, p. 210.

**Salsaludsod a Pagiinnadalan**:

`Binurak ni Jesus dagiti mamaglalasin iti sociedad ken dagiti klase dagiti bangen idi nagministro iti baknang ken napanglaw idi iti naidagaan a panagministrona. Kasano a datayo nga Adventista iti panangtamingtayo iti daytoy a pagsasaritaan [isyu], ti nagbaetan ti baknang ken napanglaw, a kasta unay iti pannakaibugasnan iti amin a sociedadtayo?`

`Ni Jesus kinunana dagiti sumaganad: “ ‘Ket ti naimula iti casisiitan, isu daytoy ti dumngeg iti sao; ngem ti agawa itoy a lubong, ken ti panangal-lilaw dagiti kinabacnang leppesenda ti sao, ket saan a macapagbunga’ ” (Mat. 13:22). Ania ngata ti kayat a saoen ni Jesus iti “panangal-lilaw dagiti kinabacnang”? Apay a saan a masapul nga agbalintayo a baknang tapno maallilaw iti kinabaknang?`

`Idiay klase, sublianan ti saludsod a nadamag iti pagpatinggaan ti adal idi Martes maipapan ti kinapudno a ti panangammo iti kinapudno ket saan nga agpada a banag a kas naisalakan gapu iti dayta. Apay a daytoy ket maysa a napateg a paglasinan nga aramidentayo? No iti panangammo laeng iti pudno ket saan nga isu iti mangisalakan kadatayo, ania iti mangisalakan kadatayo?`

`Ania pay dagiti dadduma a rason a mapanunotmo no apay a ti baknang nga agturay a baro ket tinukiadna ni Jesus kabayatan a ni Zaqueo inawatna ni Jesus?`