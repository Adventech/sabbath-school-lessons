---
title:  Misyon iti Mannakabalin
date:   30/11/2023
---

Ammo ni Jesus no kasano iti makigayyem iti mannakabalin. Isu ket dinaydayaw ken rinaraem dagiti adu kadagitoy a tattao ken, kasta met, a linalais dagiti adu. Dagiti mannakabalin a tattao idiay Biblia nga isu a napan ken Jesus nga agpaay iti tulong ket sigurado a nariknada nga Isu ket kinaasianna ida. Kasta met, adu ti nabaknang ken mannakabalin a saan a nalatak a napan a dagus ken Jesus; nagurayda agingga a siguradoda a ni Jesus ket pudno nga Anak ti Dios. Kasta iti agpadpada a kasasaad da Nicodemo ken ni Jose a taga Arimatea.

`Basaen ti Mateo 27:57–60 (kitaen pay ti Marcos 15:43–47; Lucas 23:50–53; ken Juan 19:38–42). Ania ti ibaga kadatayo daytoy nga istoria maipapan no kasano iti panangaramat ti Apo iti maysa a baknang nga isu a nalawag unay a binalbaliwan ni Jesus?`

Agingga ita a tiempo awan a pulos ti nangngegtayo ken Jose a taga Arimatea. Kellaat a daytoy baknang a tao nagparang, nganngani di ammo ti naggapuanna, ken naaramat a tumulong a mangtungpal iti padto. Ti Dios ket inaramatna ken agtultuloy a mangaramat iti baknang nga agpaay kadagiti panggepna. Gapuna, adda met ti misyontayo kadakuada.

No sadino iti pangirugian ket mabalin a maysa a karirigatan a tukad iti pannakigayyem kadagiti mannakabalin a tattao. Iti kaaduan, nasaysayaat a saan a kamkamaten ida; bay-am nga umayda kenka. Inaramid ni Jesus daytoy; nagbalinda a saksi iti mensahena, panangagas, ken pannakabalin ti Dios. Nakombinsida iti likudan dagiti buya nga Isu ket pudno unay nga Anak ti Dios.

Dagiti mannakabalin a tattao ket sapulenda a makikadua iti napudno a panagministro nga agpaay kadagiti adu a rason. Kayatda iti agbalin a paset ti maysa a banag a naimbag a mangbalbaliw iti biag dagiti tattao. Daytoy iti maysa a wagas nga ammoda a dayta ket mabaliwanna met ti biagda. Dayta ket mangipaay iti maysa a nasikap a wagas nga agpaay iti baknang ken mannakabalin tapno makaala iti tulong a kasapulanda nga uray awan iti panangipakaammo iti publiko kadagiti kasapulanda.

Ti maikadua a tukad ket mangirugi iti maysa a napudno a panagministro a kas maysa a dalan nga agpaay iti baknang ken mannakabalin nga agbalin a paset iti panagministro ti Dios. Mangala iti sumagmamano a tiempo a mangisimpuon [mangiyinvest] iti biag ti baknang ken mannakabalin iti sociedadyo.

`Karit: Manginayon iti maysa a tao iti listaan ti inaldaw nga ikarkaragam nga isu nga adda iti maysa a saad ti pannakabalin, saan a maysa a mamati, ken maysa a tao a mabalinmo a maasitgan bayat panagtultuloy ti tiempo.`

`Karit nga Aramiden: Ipatulod iti maysa a surat wenno email iti maysa a tao nga adda iti maysa a saad ti turay—uray pay no dayta a tao ket dimo pay nakitkita—ket ibagam iti dayta a tao nga ikarkararagam isuna.`