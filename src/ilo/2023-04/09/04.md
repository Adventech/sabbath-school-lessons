---
title:  'Panagsaksi iti Nakaadal: Nicodemo'
date:   28/11/2023
---

Ni Nicodemo ket maysa a nakaadal a tao. Ti Biblia ket iladawanna a kas maysa nga agturay dagiti Judio (Juan 3:1). Ni Jesus tudtudoenna isuna a kas maysa a mannursuro iti Israel (Juan 3:10). Isu ket naaddaan iti maysa a naimbag a pannakaawat iti Biblia ken addaan iti maysa a naespirituan a panagbisin nga agpaay iti Apo. Manipud iti maysa a nataoan a panangkita, mabalin a ti langana ket kas la maysa a pasurot ti Dios. Sinalimetmetanna amin dagiti bilbilin, ken isu ket maysa idi a mararaem a pangulo kadagiti Judio. Isu ket mannakabalin ken baknang. Adu dagiti mangkita kadagitoy a kas pagilasinan a ti Dios ti nangbendicion kenkuana. Nupay kasta, nagbanag a dayta ket rabaw laeng nga agparparang—agparparang laeng a parupa.

`Basaen ti Juan 3:1–12. Ania ti iparparangarang daytoy nga istoria maipapan iti naespirituan a kasapulan ni Nicodemo ken no kasano iti panangtaming a dagus ni Jesus kadakuada?`

Idi napan ni Nicodemo ken Jesus, pinadpadasna a pinagtalinaed ti parupa, ti adda nga estado. Ngem ti Dios ammona ti pusona. Pumadpada latta, ti Dios ammona dagiti puspuso ken masapsapul ti amin a baknang ken mannakabalin, aniaman pay iti naggapgapuanda. Ni Nicodemo napan ken Jesus agsipud ta dagiti sursuro ni Jesus ti nangbabalaw kenkuana. Ti kinapasindayagna ti nangigawid kenkuana manipud iti nalatak a panagpudnona ken Jesu-Cristo a kas Apo, ngem iti dayta a rabii ti nangbaliw kenkuana iti agnanayon. Uray pay iti kalpasan ti pannakakombinsina a ni Jesus ket imbaun ti Dios, kaskasdi a saan pay laeng a nalatak ti panangawatna nga isu ket maysa a pasurot ni Jesu-Cristo.

`Basaen ti Juan 7:43–52 ken Juan 19:39. Ania ti ibaga dagitoy a teksto kadatayo maipapan ken Nicodemo ken Jesus?`

Makitatayo ditoy kadagitoy a bersikulo a ni Nicodemo ket, nalawag unay, a naaddaan iti dakkel a pannakabalbaliw babaen ken Jesus. Sinapulna ti panangsalaknib Kenkuana idi nabiag pay ni Jesus ken kalpasanna ti panangpadayaw ken Jesus kalpasan a natay ni Jesus. Awan duadua, nadanon ni Jesus ni Nicodemo, nga isu, nga uray pay iti napnoan panagpannakkel a kinasirib ken pannakaammona, ket naaddaan iti maysa a dakkel a pannakasapul iti Mangisalakan, a kas met kadatayo amin.

`Apay a naannadtayo koma iti palab-og ti kapanunotan a gapu ta “adda kadatayo ti pudno” (nga isu nga adda kadatayo), iti kasta ti pannakaammo laeng daytoy a pudno ket umdasen a mangisalakan kadatayo? Kasano iti kaadu dagiti karkararrua a mapukawto nga isu a naaddaan iti ad-adu pay a makaanay a pannakaammo iti pannakaisalakan, uray pay ti damag ti tallo nga angel?`