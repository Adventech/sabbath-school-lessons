---
title:  Ti Istoria ti Naimbag a Samaritano ita nga Aldaw
date:   16/11/2023
---

Idi pinadayawanna ti abogado iti panangitedna iti nalinteg a sungbatna, kinuna ni Jesus, “aramidem daytoy ket agbiagcanto” (Lucas 10:28), ket iti kasta sinagidna ti mismo a bugas ti puso ti lalaki. Iti panangited iti amin a nalinteg a sungbat ket nalaka iti abogado, ngem iti panangaramid kadagidiay a banbanag ket maysa a pagsasaritaan [isyu] 2,000 a tawtawen ti napalabasen, ken kaskasdi a maysa pay laeng a pagsasaritaan [isyu] kadagiti adu kadatayo ita nga aldaw. Ti abogado ket kayatna a palab-ogan ni Jesus ken ipakita ti ammona. Dinamagna ti maysa a pasurot a saludsod: “Ket asino ti caarrobac?” (Lucas 10:29).

`Basaen ti Lucas 10:30–37. Kasano koma iti panangisalaysaymo iti kayat a saoen ni Jesus ditoy nga istoria?`

Adda kadi dagiti tattao iti likmuttayo a saan a nainkalintegan ti panangtratar dagiti sabsabali? Naaramidtayo kadi iti aniaman a mabalintayo nga itulong kadakuada?

Agpayso a no dadduma dagiti papastor, papanglakayen, ken kamkameng ket dida tulongan dagidiay a makasapul iti tulong. No dadduma dagiti tattao iti sabali a pammati ket mabalin a naas-asida pay kadagiti tattao iti komonidad ngem datayo. Mabalin a saritaentayo maipapan ti kinamanangngaasi, ngem dagiti sabsabali ket mabalin a masarakanda dagiti masapsapul dagiti tattao a ditay as-asikasoen. No ti pammatitayo ket addaan iti aniaman a kaipapanan, dayta ket masapul a danunen ken tulongan dagidiay a makasapul.

Ni Jesus dinadagdagupna ti istoria ti naimbag a Samaritano babaen iti panagdamagna no asino kadagiti tallo iti pudno a maysa a karruba iti tao a nagkasapulan iti tulong.

“Gapuna a ti saludsod, ‘Asino ti karrubak?’ ket agnanayon a nasungbatan. Ni Cristo impakitana a ti karrubatayo ket saanna laeng a kayat a saoen a maysa nga adda iti iglesia wenno iti pammati nga ayantayo. Dayta ket awan iti tudtudoenna a raza, maris, wenno klase a pakailasinan. Ti karrubatayo ket amin a tao nga agkasapulan iti tulongtayo. Ti karrubatayo ket isuamin a kararrua a nasugatan ken sinaktan ti kabusor. Ti karrubatayo ket isuamin a kukua ti Dios.”—Ellen G. White, The Desire of Ages, p. 503.

`Karit: Mangrugi a mangikararag iti inaldaw iti maysa a tao a naiduma kenka, wenno uray pay iti maysa a tao a mabalin a personal a dimo kayat.`

`Karit nga Aramiden: Mangilista iti tallo a nagnagan kadagiti kaam-ammom (saan-nga-Adventista); inaganam dagiti kasapulanda (emosyonal, pisikal, social) ken kitaen no kasano iti napersonalan a panagministrom kadagidiay a masapsapul. Ania iti napraktikalan a maaramidmo kadakuada iti umay a lawas?`