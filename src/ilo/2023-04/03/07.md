---
title:  Adalen Pay
date:   20/10/2023
---

Basaen ti surat ni Ellen G. White, “The Great Commission,” pp. 25–34, ken “A Seeker for Truth,” pp. 131–142, iti The Acts of the Apostles.

“Sakbay nga immuli idiay langit, inted ni Cristo kadagiti disipolosna ti trabahoda. Imbagana kadakuada nga isuda dagiti mangiyulog iti tawid nga isu nga impatawidna iti lubong dagiti kinabaknang ti agnanayon a biag. Nagbalinkayo a saksi iti Biagko a sakripicio iti biang ti lubong, kinunana kadakuada. Nakitayo dagiti panagbannogko nga agpaay ti Israel. Ket nupay dagiti tattaok ket saanda nga umay Kaniak tapno maaddaanda koma iti biag, nupay dagiti papadi ken agtuturay ket inaramidda Kaniak iti kas iti inlistada, nupay tinukiaddak, adda pay laeng iti sabali a gundaway a panangawat iti Anak ti Dios. Nakitayo nga amin nga umay Kaniak a mangipudno kadagiti basbasolda, wayawaya nga awatek ida. Ti umay kaniak, diakto pagtalawen. Kadakayo a disipolok, italekko daytoy a damag ti asi. Dayta ket maited koma iti agpadpada a Judio ken Gentil—iti Israel nga umuna, ken kalpasanna iti amin a nasnacion, pagsasao, ken tattao. Amin a mamati ket maurnongda koma iti maysa nga iglesia.”—Ellen G. White, The Acts of the Apostles, pp. 27, 28.

Ti Dakkel a Trabaho ket nalawag: “ ‘Incayo ngarud, ket pagbalinenyo nga adadalan dagiti amin a nacion’ ” (Mat. 28:19). Gapuna, dayta ket masinnunuo a maipapan iti ipapan kadagiti sabsabali, nangnangruna kadagiti dadduma a nasnacion.

“Ti trabaho ti evangelio ket ti dakkel a namisioneroan a trabaho ti pagarian ni Cristo. Dagiti disipolos ket agtrabahoda koma a sigagaed nga agpaay kadagiti karkararrua, nga itedda ti awis ti kaasi kadagiti amin. Saanda koma nga urayen dagiti tattao a mapan kadakuada; mapanda koma kadagiti tattao agraman iti mensaheda.”—Ellen G. White, The Acts of the Apostles, p. 28.

“Adda dagiti adu iti lubongtayo nga as-asidegda iti pagarian ti Dios ngem iti panangipagaruptayo. Iti daytoy nasipnget a lubong ti basol ti Apo ket addaan kadagiti adu a napapateg a karkararrua, nga isu a pangituronganna kadagiti babaunenna. Iti amin a lugar adda dagidiay a mangitakder ken Cristo. Adu dagiti mangipateg iti sirib ti Dios iti ngatoen ti aniaman a naidagaan a gundaway, ken agbalin a matalek nga agaw-awit iti silaw. . . . Nakombinsi a ti dalan ni Pedro ket diretso a pannakatungpal ti plano ti Dios, ket iti dayta dagiti dakes a panagem ken panaglaslasinda ket namimpinsan a maisupadi iti espiritu ti evangelio, indaydayawda ti Dios, a kunkunada, ‘No casta, inted met ti Dios cadagiti Gentil ti panagbabawi a pacabiagan.’ Gapuna, awan ti panagbinnusor, ti dakes a panagem ket nadadael, ti panaglaslasin nga impasdek ti kustomre dagiti panpanawen ket nabaybay-an, ket ti dalan ket nalukatan nga agpaay iti evangelio tapno maipakdaar kadagiti Gentil.”—Ellen G. White, The Acts of the Apostles, pp. 140–142.

**Salsaludsod a Pagiinnadalan**:

`Kasano koma iti panangilawlawagmo iti sao a “misyon” kabayatan nga ipakatmo dayta iti bukodmo a biag?`

`Ania dagiti wagas a mabalinmo, iti inaldaw, nga ipakitam ti misyon iti ugali ken kababalinmo? Kasano nga ad-adda nga agbalinka a managpanunot iti misyon iti inaldaw-aldaw a trabahom?`

`Kasano iti kinapategna a sukimatentayo dagiti puspusotayo ken sapulen ti pannakabalin manipud ngato tapno maguguran manipud iti dakes a panagem a maibusor kadagidiay a saan a kas kadatayo?`