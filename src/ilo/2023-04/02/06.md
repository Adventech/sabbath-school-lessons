---
title:  'Ti Lubong: Ti Lugar ti Misyon'
date:   12/10/2023
---

`Basaen ti Apocalipsis 7:9, 10. Ania ti isingasing daytoy a teksto maipapan iti adayu-ti-madanonna a daga a saklawen ti misyon ti Dios?`

Ti adal ita a lawas ket nainggandatan a sinaritana dagiti dua a napateg a teksto ti misyon a mangipaganetget iti pannakaipangpangruna ti panagaramid-iti-disipolo idiay Dakkel a Trabaho ken ti damag ti agnanayon nga evangelio. Makapangayangay unay, ta agpadpada a dagitoy a teksto ket addaanda kadagiti mangisilpu a banag: ti “no sadino” ti misyon. Mabasa ida: “Incayo ngarud, ket pagbalinenyo nga adadalan dagiti amin a nacion” (Mat. 28:19), “cadagiti agnaed iti rabaw ti daga—cadagiti amin a pagpagarian ken capututan, ken pagsasao ken ilili” (Apo. 14:6, naipaay ti paganetget).

Iti sabali a pannao, ti evangelio ni Cristo ket danunenna amin a kita, amin a nasnacion, amin a pagsasao, ken tattao. Ti impluwensya ti evangelio ket tapno pagmaymaysaenna ti naisalakan iti maysa a dakkel nainkakabsatan. Addaantayo laeng iti maymaysa a pagwadan, ket dayta ni Jesu-Cristo. No awatentayo ti pudno a kas adda ken Jesus, dagiti dakes a panagem ti pagilian ken im-imun ket maikkatda ken ti espiritu ti pudno ket paglalaokenna dagiti puspuso a maymaysa.

Idi kinuna ni Jesus, “ ‘dacayto ti sacsic’ ” (Aramid 1:8), Isu ket addaan kadagiti tallo nga agduduma a luglugar iti nakemna:

Lugar 1: “ ‘Dacayto ti sacsic sadi Jerusalem.’ ” Iti dayta a tiempo, dagiti disipolosna ket nakaas-asidegda idi idiay Jerusalem. Isu a ni Jesus ket napateg nga ibagbagana, “Irugi nga ibingay ti kapadasam iti Dios kadagiti tattao nga asideg kenka.” Ti misyon mangrugi idiay pagtaengan, iti pamilia, kadagiti karruba, kadagiti gagayyem. Daytoy iti pangrugian a lugar ti misyon.

Lugar 2: Intuloyna: “ ‘iti isu-amin a Judea, ken Samaria.’ ” Ti misyontayo ket iramanna pay dagidiay nga iti sumagmamano a wagas ket asidegda ngem kasta met nga adayuda kadatayo. Iti daytoy a bunggoy ket dagiti tattao a mabalin nga agsao a kas iti pagsasaotayo—tattao nga addaan iti pumadpada a kultura, ngem dida agbibiag wenno ibingay iti isu met laeng a kinapaypayso a kas iti adda kadatayo. Daytoy iti ad-adayu a lugar ti misyontayo.

Lugar 3: Iti labes daytoy, kuna ni Cristo: “ ‘ken agingga iti ungto ti daga.’ ”

Ti misyon ti Dios ket ayabannatayo a mangdanon kadagiti tattao manipud kadagiti amin a luglugar, nasnacion, bunggoy dagiti tattao, pagsasao, ken dagiti tribu. Daytoy ket isu iti namimpinsan a lugar ti misyontayo.

`Karit: Agkararag iti inaldaw ita a lawas nga agpaay iti komonidad a paggigianam. Ti Dios ket inkabilnaka dita gapu iti maysa a rason.`

`Karit nga Aramiden: Sukimaten ti pakakitaan ti agdama a kasasaad ti lugarmo (ania a kita dagiti tattao ti agnanaed iti likmutmo)—tribu ken narelihiyosoan a pakasaritaanda, nataengan, agtutubo, ubbing, napanglaw, nabaknang, pagsasao a maar-aramat, ken dadduma pay. Dawatem iti Dios nga ipakitana kenka no kasano nga agbalinka a kalasugan ti Ayatna kadakuada.`