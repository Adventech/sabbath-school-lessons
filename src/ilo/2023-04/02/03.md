---
title:  'Panangaramid Kadagiti Disipolos: Ti Sentro ti Misyon'
date:   09/10/2023
---

`Basaen ti Mateo 28:16–20. Ania dagiti elelemento ti kinadisipolo a masarakam iti daytoy a teksto?`

Ti Mateo 28:16–20 ipakdaarna ti bilin a naibatay ti Biblia, a pagaammo a kas Dakkel a Trabaho (Mat. 28:18–20), nga isu a bilinen ni Jesus dagiti pasurotna a rummuarda ket mangaramid kadagiti disipolos, isuro ida iti pammati, ken ilongalong ida iti pannakikadua (pannakipelosip) (kitaen pay ti Marcos 16:15, 16; Lucas 24:44–49; Juan 20:21–23; Aramid 1:8).

Dagiti kangrunaan a paset ti Mateo 28:16–20 ket mabalin a makita kadagiti uppat a simpli a paspaset: (1) bilinen ni Jesus dagiti disipolosna a mapanda idiay Galilea a makikadua Kenkuana (Mat. 28:16, 17), (2) ni Jesus mapan kadakuada, ipakdaarna ti pannakabalinna ken pagturayanna (Mat. 28:18), (3) ni Jesus ngarud ibaunna dagiti disipolosna iti maysa a masinnunuo a trabaho—nga isu ti, panangaramid kadagiti disipolos—(Mat. 28:19, 20); ken kamaudiananna, (4) ni Jesus ikarina a makiadda kadagiti disipolosna agingga ti panungpalan (Mat. 28:20).

Ti panagaramid-disipolo ket isu ti kangrunaan a sentro ti Dakkel a Trabaho, ken ti kangrunaan a trabaho ti misyon. Litiral nga, iti sigud a sao ti Griego, ti pangrugian ti Mateo 28:19 kunana, “Gapuna, ita ta nakapanawkayon, mangaramid kadagiti disipolos [ . . . ]” Ti “gapuna” itedna iti trabaho ti pamuon iti adda a kaiparparang (Mat. 28:18): ti pannakabalin, turay, ken kinasoberano ni Jesus—amin dagitoy aggapu iti nagun-od a balligi iti Panagungarna.

Napateg a maipaganetget a ti laeng action verb a nabuyogan iti imperative force iti Dakkel a Trabaho ket “mangaramid kadagiti disipolos.” Ti panangisuro iti tunggal maysa, bautisaran ida, ken ibingay dagiti sursuro ni Jesus iti amin a lubong ket isuda dagiti pakakitaan ti proseso ti kinadisipolo. Ditoy ni Jesus ket nalawag unay nga iturturongna dagiti disipolosna nga agturong iti maymaysa a panggep: panangaramid kadagiti disipolos. Daytoy ket pudno unay a maysa kadagiti kadadakkelan a teksto iti misyon iti amin a Sursurat. Agpatingga iti kari ni Jesus nga agtultuloy a kaaddana kadagiti pasurotna.

Nalawag unay, ti Dakkel a Trabaho ket naisangrat nga agpaay iti ad-adu saan laeng a kadagiti immuna a disipolos a naurnong iti dayta matudtudo a pasamak. Saanda a makapan iti “amin a nasnacion” babaen kadagiti bagbagida laeng tapno tungpalen ti baro a naited a misyon a panagaramid kadagiti disipolos. Gapuna, ti trabaho ket sangalubongan iti saklawenna: tunggal pudno a pasurot ni Jesu-Cristo ket mairaman koma iti panagaramid-iti-disipolo. Mainayon pay, ti damag a maidanon koma—ti agnanayon nga evangelio ni Jesu-Cristo—ket naisangrat iti sibubukel a lubong, nga awan iti nakedngan a beddeng a daga, sociedad, ken tribu.

`Ti misyon ket tapno “mangaramid-disipolos.” Kasano a daytoy a bilin ti Apo ket apektaranna no kasano iti panagbiagmo ken panagministrom kadagiti sabsabali? Ania iti mabalinmo nga aramiden tapno ad-adu pay iti pannakairamanmo iti adda a nakaayabam nga aramiden?`