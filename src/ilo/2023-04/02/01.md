---
title:  'Ti Misyon ti Dios Kadatayo: Paset 2'
date:   07/10/2023
---

### Basaen Agpaay ti Adal ita a Lawas
Juan 20:21, 22; Mat. 28:16–20; Apo. 14:6, 7; Deut. 7:6, 11, 12; Apo. 7:9, 10.

> <p>Paset a Maiyulo</p>
> “Incayo ngarud, ket pagbalinenyo nga adadalan dagiti amin a nacion, a bautizaranyo ida iti nagan ni Ama, ken ti Anac, ken ti Espiritu Santo” (Mateo 28:19).

Ti tema, a ti Dios ket Dios ti misyon, ket agtultuloy iti amin a Sursurat. Dayta iti mangisilsilpu a linas iti pakasaritaan ti tao, ken ipakitana ti panggep ti Dios nga agpaay iti Parsuana. Mainayon pay, pagkaykaysaenna ti nadiosan a paltiing iti maysa a kangrunaan a pakaisentroan: ti panangisubli iti ladawan ti Dios iti Natnag nga annakna (idilig iti Col. 3:9, 10; 1 Juan 3:2).

Ti misyon ti Dios ket agkurri pay a kas pakasaritaan nga isu a makita ken maawatantayo koma ti Sao ti Dios kadatayo. No basaentayo ti Biblia, makitatayo ti maysa a Dios nga Isu a sigagandat a mangdanon kadatayo. Iti laksid ti pannakaisina a pinataud ti basol (Isa. 59:2), babaen iti misyonna ti Dios agtultuloy a mangisubli iti nadadael a pannakaikayametna iti tao agingga iti nadayag a kanito inton “pagbalinec a babbaro dagiti isu-amin a banbanag” (Apo. 21:5).

Kabayatanna, ti Dios ket pinilina a mangipaduyakyak iti Mismo a Bagbagina kadatayo iti wagas a maawatantayo ti kababalin ken panggepna, ket iti ngatoen ti amin, mabalin a maaddaantayo iti maysa a napaypayso ken agpaut a pannakaikayamet Kenkuana. Iti sabali a pannao, saan laeng a tapno mangammo Kenkuana no di pay ket mangibingay kadagiti sabsabali, dagiti kapadasantayo Kenkuana ken ti makaisalakan nga ayatna.

Kadagiti Sursurat ngarud, ti Dios itedna kadatayo dagiti kangrunaan nga elelemento no ania iti kaipapanan iti Misyonna.

_*Adalen ti adal ita a lawas tapno maisagana agpaay ti Sabado, Oktobre 14._