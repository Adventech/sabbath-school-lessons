---
title:  Panagur-uray ken Misyon
date:   07/11/2023
---

Ti Lucas 24 agpatingga iti yuuli ni Jesus idiay langit (Lucas 24:50–53). Ngem saan a dayta iti pagpatinggaan ti istoria. Ti nagsurat, ni Lucas, agtultuloy a, nagsurat iti libro ti Aramid. Sakbay unay nga immuli ni Jesus idiay langit, intedna kadagiti disipolos ti maysa a misyon, maysa a kari, ken dagus a bilin nga agurayda idiay Jerusalem nga agpaay iti “pannacabalin ti ngato” (Lucas 24:49; kitaen met Aramid 1:4–8).

Binilin ni Jesus dagiti disipolos nga agurayda idiay Jerusalem agingga a tungpalenna ti karina a mangibaun iti Kari ti Ama (ti Espiritu Santo), nga isu a mangted pannakabalin kadakuada nga agbalin a saksi idiay Jerusalem, Judea, Samaria, ken labesna.

`Basaen ti Aramid 1:12–26. Ania ti ar-aramiden dagiti disipolos, nga itan ti bilangda ket agarup 120 a lallaki ken babbai, kabayatan nga agur-urayda?`

Inted ni Jesus kadagiti disipolos ti maysa a nalawag a misyon: agbalinda a saksi iti lubong. Isu a, kabayatan a nagurayda, nagsaganada nga agpaay iti misyonda iti dua a wagas. Umuna, kuna ni Lucas intultuloyda iti nagkaykaysa iti karkararag ken ar-araraw. Awan ti duadua iti asinoman kadagiti panpanunotda maipapan iti misyon nga inted ni Jesus kadakuada, ket iti tunggal maysa kadakuada inawatda dayta a misyon. Daytoy iti nangguyogoy kadakuada nga agmaymaysa iti kararag. Saan nga ibingay ni Lucas no ania iti maipapan ti ikarkararagda, ngem sigurado nga ikarkararagda iti agpaay ti sirib, pigsa, ken bileg a mangtungpal iti misyon nga agtitimpuyog. Anian a pagwadan nga agpaay kadatayo.

Ti maikadua a banag nga inaramidda kabayatan nga agur-urayda ket ti panangisaganada a nainsiriban nga agpaay ti misyonda. Inyawat ni Judas ni Jesus nga agpaay iti pannakapapatay ken kalpasanna innalana ti bukodna a biag. Daytoy ket nangibati iti maysa a kawaw kadagiti sangapulo ket dua. Isu a, kabayatan iti panagur-urayda, sinapul dagiti disipolos iti panangibagnos ti Dios ket nangpilida iti maisukat. Iti bungana, dagiti disipolos ket or-organisarenda dagiti bagbagida ken agplanplano a mangirugi iti misyonda. Iti panangar-aramid kadagitoy a pangngeddeng, innala ni Pedro ti trabaho a panangipangulo. Awan iti nangkarit iti tignayna; aminda nakitada ti sirib ti Dios iti dayta. Adda maysa a panagkikinnaawatan ken maysa a panagtalek a ti Dios iti agtigtignay ken agtartrabaho iti tengngada. Ti tiempo iti panagur-urayda ket saan nga awan ti ar-aramidenda no di ket napno iti panggep ken idurdoron-ti-misyon nga aramid.

Kabayatan nga agur-uraytayo iti pannakaiparokpok ti Espiritu Santo a tumulong kadatayo a mangileppas iti dakkel a misyon ti Dios, masapul nga agmaymaysatayo tapno mapabileg iti maysa ken maysa (Heb. 10:24, 25), mangikarkararag iti Espiritu Santo ti Dios. Kasta met, masapul nga iyirastayo koma dagiti bagbagitayo ken iti iglesiatayo iti ipangpangruna ti Dios—ti panangisalakan iti napukaw.

`Kasano iti pannakasursurom nga aguray iti Apo ken saan a mapukaw iti pammati kabayatanna? Kabayatanna, iti panagur-uraymo, kasano iti kaimbagan a panangaramatmo iti tiempom, a kas iti inaramid dagiti disipolos?`