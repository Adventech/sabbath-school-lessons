---
title:  Maysa a Ladawan ti Immuna nga Iglesia
date:   09/11/2023
---

`Basaen ti Aramid 2:41–47. Ania a kita ti ladawan ti immuna nga iglesia ti adda ditoy?`

Ti Aramid 2 agpatingga iti maysa a napintas a langa ti immuna nga iglesia. Ti Aramid 2:41 kunana a dagidiay a nabautizaran ket “nainayon cadacuada.” Mabalin a basaentayo daytoy tapno ibaga a maysa a tao nagkuenta ket innayonna ti bilang dagiti kabarbaro a mamati iti bilang dagiti addan a mamati ken nangipasdek iti maysa a baro a dagup ti kamkameng iti dayta a bunggoy. Ngem dayta ket maysa a narabaw a pannakaawat. Nailemmeng iti sasao ket ti kapanunotan a dagitoy kabarbaro a nabautizaran a mamati ket nagbalinda a paset ti bunggoy a kas maipada kadakuada.

Kabayatanna, maysa a bugas ti trabaho ti immuna nga iglesia ti Cristiano ket kinadisipolo. Kabayatan a dagiti kabarbaro a kamkameng ket nainayon, napagbalinda a disipolos iti tallo a wagas. Umuna, intultuloyda a maisuro kadagiti doktrina ken panagkakadua dagiti apostoles. Ti sasao a “doktrina” ken “panagkakadua” iti daytoy a teksto ket litiral a kayatna a saoen ti “bilbilin” ken “pannakikadua.” Ti panangaskasaba dagiti apostol ket nasabatda dagiti saan a husto a patpatien ket nangipaayda kadagiti baro a pannakailawlawag kadagiti makitkita ken mapadpadasan dagiti tattao. Ngem dida insuro ida no kasano iti panagbiag iti dayta baro a kinapudno kadagiti biagda. No di ket, ti pannakaipakat ti pudno iti biag ti maysa ket mapasamak iti pannakaikayamet iti bunggoy. Dagiti kabarbaro a mamati ket siaannad ken nainggandatan a napagbalin a disipolo babaen ti diretso a panangisuro, kasta met iti pannakipaset kadagiti inaldaw a panagbiag dagiti dadduma a mamati, amin iti babaen ti panangwanwan ken panangidadaulo ti nataengan ken naibatay iti naespirituan nga apostoles.

Nalaad a panangasaba dayta panangibaga kadagiti tattao no ania ti aramidenda a saan a no kasano iti panangaramid dayta. Nupay kasta, uray pa no ti maysa ket basaenna dagiti libro maipapan no-kasano wenno dumngeg kadagiti kaskasaba a mangilawlawag no kasano iti panangaramid kadagiti banbanag, awan ti sukat dagiti tattao a mangar-aramid dayta ken tuladen ida. Ammo ni Pablo daytoy ken insurona dagiti pasurotna a tumulad kenkuana a kas iti panangtuladna ken Jesus (1 Cor. 11:1). No dagiti dadduma ket makitadaka ken ti kinapaypayso ti kapadasam ken Cristo, balbaliwanna met ida.

`Karit: Panunoten iti maysa a tao iti biagmo a kayatmo ket maysa koma met a mamati. Agkararagka iti inaldaw nga agpaay iti dayta a lalaki wenno babai a maaddaan iti personal a kapadasan ken Jesus.`

`Karit nga Aramiden: Asino iti pagbalbalinem a disipolo ken idaldalanmo iti maysa a pannakaikayamet ken Jesus? Mangkita kadagiti wagas a panangiyeg iti dayta a lalaki wenno babai iti pannakikadua kadagiti dadduma a mamati.`