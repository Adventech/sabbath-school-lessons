---
title:  Pammati Ditoy Daga?
date:   14/12/2023
---

Idiay Lucas 18:8, ni Jesus damagenna daytoy a saludsod idiay paggibusan it maysa kadagiti pangngarigna: “ ‘inton umay ti Anac ti tao masaracannanto aya ti pammati ditoy daga? ’ ” Kas disipolos ni Cristo ita nga aldaw, masapul a makitatayo no ania iti sapsapulen ni Jesus. Iti daytoy nga istoria, makitatayo a ni Jesus ket agsapsapul iti pammati nga agraniag uray pay iti tengnga ti kasipngetan.

`Basaen ti Mateo 8:10, 13; Mateo 9:2; Mateo 20:29–34; Marcos 2:5; Marcos 10:46–52; ken Lucas 18:35–43. Kadagitoy a teksto, asino iti iladladawan ni Jesus nga addaan iti pammati?`

Daytoy a listaan iramanna dagiti tattao nga addaan pammati a naglawag uray pay kadagiti nasipnget a ciciudad. Idiay Capernaum, paganetgetan ni Jesus dagiti adu a tattao nga addaan ti pammati. Idiay Mateo 8:10, 13, makitatayo iti maysa a nakonvertir a pagano a centurion nga addaan ti dakkel a pammati. Masabattay dagiti uppat nga aggagayyem a napno-iti-pammati nga isu a nangpigis iti atep tapno iyegda ti di makagunay a gayyem ken ni Jesus (Mat. 9:2; Marcos 2:5). Idiay Marcos 10, mabasatayo ti sigud a bulsek a lalaki, ni Bartimeo, a ti pammatina ket nagraniag idiay Jerico.

Kasta met, namnamaentayo koma a kadagiti tattao ti Dios adda koma ti dakkel a pammati. Ngem uray pay iti nakayanakan a lugar ni Jesus a Nazaret, bassit a pammati—wenno uray pay di panamati—ket isu idi iti makakedked a banag iti panagministro ni Cristo. Kadagiti disipolosna, namin-adu a daras a kinuna ni Jesus iti Israel, “O dacayo a bassitan pammati!” (Mat. 6:30; Mat. 8:26; Mat. 14:31; Mat. 16:8). Ken idiay Mateo 17:17 kuna ni Jesus “O caputotan nga awanan pammati ken managdacdakes”!

Maysa nga adal a mabalintayo nga ipakat ita nga aldaw ket dayta a pammati ket masarakan kadagiti di ninamnama a luglugar: kadagiti ciciudad dagiti ganggannaet, dagiti pagano, ken dagiti tattao nga addaan kadagiti naiduma a relrelihiyon. Iti kinapakumbaba, masapul a mapantayo kadagiti ciciudad a kas iti inaramid ni Jesus, sapsapulenna dagidiay a, no maiparang ti kinapudno, ket sumungbatda a nabuyogan iti makaisalakan a pammati ken Jesus. Ket pudno unay nga addada idiay.

`Karit: Lukatanyo ti pusoyo iti kararag nga agpaay iti maysa a dakdakkel nga apag ti pammati nga isu nga ibingaymo ti ayatmo kadagidiay nga asideg ken adayo.`

`Karit nga Aramiden: Kasano iti pannakaammom ken Jesus ken dagiti napateg a damag ti tallo nga angel? Mangilista kadagiti tallo a naespirituan a bendicion a napadasam manipud ken Jesus iti personal a biagmo. Agsagana a mangibingay kadagitoy a kapanunotan idiay klasem ti Eskuela Sabatina.`