---
title:  Panangsapul iti Umariwekwek
date:   11/12/2023
---

Iti laksid kadagiti karit, iti ruar ken uneg, ni Jesus ket sipaparabur a mangidanon iti ayab kadatayo nga agpaay iti misyonna kadagiti ciciudad.

`Basaen ti Mateo 9:35–38. Ania ti isuro daytoy kadatayo maipapan iti misyon kadagiti umariwekwek, iti sadinoman a pakasarakantayo kadakuada?`

Ni Jesus ket natignay a napakuyogan asi kadagiti umariwekwek, kas kadagiti masarakan iti ciciudad. Ti Lucas 19:41 iladawanna no kasano ti panagsangitna iti Jerusalem. Mabalin a ditay maawatan ti kinauneg ti ayat ni Jesus kadagiti annakna, uray pay kadagiti “awan rupana nga umariwekwek” nga agbibiag idiay ciciudad. Daytoy iti gapuna no apay nga idiay Mateo 9:38 ibaga ni Jesus kadatayo nga agkararag, tapno dagiti panggep ken puspusotayo ket agbalin a kas iti panggep ken pusona.

`Basaen ti Mateo 4:23–25. Kabayatan a rinugian ni Jesus ti panagministrona, iti ania a lugar ti pakasarakan a naggapuan dagiti tattao?`

Idiay Mateo 4:25, dagiti dadakkel a bunggoy ti tao a sumursurot ken Jesus ket naggapuda iti Galilea, manipud kadagiti sangapulo-a-ciciudad ti Decapolis iti daya; manipud Jerusalem; ken manipud Judea iti abagatan. Iti laksid ti Samaria, ania a rehiyon iti awan? Ti igid ti baybay a rehiyon ti Tiro ken Sidon, paset ti Fenicia, kanayon ti Baybay ti Mediterranean ken amianan a laud iti Galilea. Makitatayo itan no apay a napan ni Jesus iti daytoy a lugar! Daytoy a biahe idiay rehiyon ti Tiro ken Sidon ket maysa misyon ni Jesus kadagiti aglalaok-a-kultura.

“Kalpasan ti pannakisinnarakna kadagiti Fariseo, ni Jesus pimmanaw manipud ti Capernaum, ken bimmalasiw iti Galilea, napan iti turturod a pagilian kadagiti nagbebeddengan ti Fenicia. Iti ikikita iti agpalaud, makitana ti panagwaras ti tanap iti baba, dagiti kadaanan a ciciudad ti Tiro ken Sidon, agraman dagiti temploda a pinapagano, dagiti dadakkel a palpalacioda ken merkado a pagtagilakoan, ken dagiti sangladanda a napno kadagiti pagibiyaheda.”—Ellen G. White, The Desire of Ages, p. 399.

`Kasano iti panangtulongtayo kadagiti tattao a makakita no kasano a minamaag, iti uneg ken kadagiti bagbagida, “dagiti dadakkel a palpalacioda ken merkado a pagtagilakoan,” ken apay a masapulda ni Jesus?`