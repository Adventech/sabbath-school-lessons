---
title:  Adalen Pay
date:   15/12/2023
---

“Kadagidiay nga ibagbaga dagiti Judio a pagano ket dagiti tattao nga addaan iti maysa a nasaysayaat a pannakaawat kadagiti padpadto ti Sursurat maipapan ti Misias ngem kadagiti mannursuro idiay Israel. Adda dagidiay a sumagmamano a nangnamnama iti Yuumayna a kas maysa a mangwayawaya manipud iti basol. Dagiti pilosoper inkarigatanda nga adalen ti palimed ti ekonomya ti Hebreo. Ngem ti panangidumduma dagiti Judio linappedanna ti pannakaiwaras ti lawag.”—Ellen G. White, The Desire of Ages, p. 33.

“Ni Apo Jesus, ti nabileg a Mangisalakan, ket natay nga agpaay kadagitoy a karkararrua. Mabalinna a riingen ida manipud kadagiti dida panangikankano, mabalinna a riingen ti pannakipagriknada, mabalinna a paluknengen dagiti puspusoda, mabalinna nga iparangarang kadagiti karkararruada ti pintas ken pannakabalin ti kinapudno. Ti Apo-ti-trabahador ket Dios, a saan a limitado a tao; ket nupay kasta ayabanna dagiti tattao nga agbalin koma nga ahente a babaen kadakuada ket mabalinna nga ibingay ti lawag kadagidiay nga adda iti sipnget. Ti Dios ket addaan kadagiti napapateg a batbato kadagiti amin nga ig-iglesia, ket saan a datayo iti mangaramid iti mangwalis a panangbabalaw iti agkunkuna a narelihiyosoan a lubong, no di ket iti kinapakumbaba ken ayat, iparang ti amin a kinapudno a kas adda ken Jesus. Bay-an a dagiti tattao makitada ti asi ken kinapasnek, bay-am ida a mangkita iti kas ken Cristo a kababalin, ket maguyogoyda iti kinapudno. . . . Itag-ayda koma ni Jesus, ti Mannubbot ti lubong; masapul nga itandudoda ti sao ti biag.”—Ellen G. White, The Advent Review and Sabbath Herald, January 17, 1893.

**Salsaludsod a Pagiinnadalan**:

`Ania dagiti sumagmamano a kasapulan unay kadagiti luglugar nga ayanyo a mabalin a makaited kadakayo ken ti iglesiayo iti gundaway a madanonyo dagiti karkararrua nga isu a saan a makaammo kadagiti kinapudno a kas iti ammotayo a kinapudno?`

`Kitaen dagiti sasao ni Ellen G. White iti ngato maipapan kadagidiay nga adda iti sabali a pampammati: “Ti Dios ket addaan kadagiti napapateg a batbato kadagiti amin nga ig-iglesia, ket saan a datayo iti mangaramid iti mangwalis a panangbabalaw iti agkunkuna a narelihiyosoan a lubong.” Iti sabali a pannao, kasano iti panangipakitatayo kadagiti tattao iti biddut dagiti daldalanda kabayatan a saantay a personal a tagtagibassiten dagiti tattao?`

`“ ‘Nupay casta, inton umay ti Anac ti tao masaracannanto aya ti pammati ditoy daga?’ ” (Lucas 18:8). Ania ti kayat a saoen ni Jesus iti daytoy maulit-ulit a saludsod? Ania ti nagdumaan ti pammati ken patpatien? Apay ngata a dagiti tattao nga addaan iti husto a patpatien ket masarakanto nga awanan iti pammati inton agsubli ni Cristo?`