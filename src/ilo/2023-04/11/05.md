---
title:  “Pagawiddem!”
date:   13/12/2023
---

Iti di madandanon a karkarruba dagiti ciciudad, adda dagiti adu nga agtarigagay iti namnama. Idi panawen ni Cristo, ania ti nanglapped kadagiti tattao ti Dios iti panangipan ti namnama ti Misias iti kakasta a ganggannaet a ciciudad a kas iti Tiro ken Sidon? Nasionalismo, kinapasindayaw, ken dakes a panagem ti nangbulsek kadagiti tattao ti Dios kadagiti gundaway a mangkita kadagidiay a kaasitgan kadakuada nga isu a gumawgawawa iti namnama a naibaga kadagiti padto ti Immuna a Yaay. Ita nga aldaw kadagiti ciciudad, adda dagiti adu a bunggoy ti papolasyon nga isu a kayat ni Jesu-Cristo nga ibingay dagiti tattaona ti “nagasat nga inanama” ti Maikadua a Yaay (Tito 2:13). Ket kas iti saan a panangikankano ni Jesus iti katatao wenno razada, ket uray met koma kadatayo.

`Basaen ti Aramid 10:9–16, 28, 34, 35. Kasano koma iti panangisalaysaymo iti adal a naisuro ditoy babaen ti Espiritu Santo?`

Kabayatan nga agur-uray iti pangaldaw, ni Pedro ket naikkan iti maysa a sirmata iti maysa a bungon a napno kadagiti saan a nadalus nga an-animal ken tumatayab. Namitlo a daras a naibaga kenkuana iti daytoy a sirmata a tumakder ken mangan. Ti Dios inaramatna dagitoy a sirmata a mangsabat kadagiti narelihiyosoan a kinapasindayag ken panangidumduma ni Pedro a maibusor kadagiti Gentil. Ni Pedro iti ud-udina naawatanna daytoy a kinapudno: “Ket ni Pedro nagsao ket kinunana: Kinapudnona a makitac a ti Dios saan a mangidumduma cadagiti tao: No di ket uray ania a nacion dagiti agbuteng ken agaramid ti kinalinteg macaayayoda kencuana’ ” (Aramid 10:34, 35).

Iti daytoy a pakasaritaan, intayo kitaen ti istoriatayo iti adal manipud ti Tiro ken Sidon. Kitaen manen ni Jesus ken ti pannakilangenna iti ina. Ania nga adal ti nasursuro dagiti disipolos manipud iti daytoy a biahe a nainaig met iti sirmata ni Pedro? Kasano iti panangipakattayo kadagitoy kadagiti biagtayo ita nga aldaw ken iti maudi-nga-aldaw nga ayab ni Cristo iti misyonna kadagiti ciciudad? Ania dagiti dakes a panagem a manglaplapped kadatayo manipud ti pannakakita kadagiti masapsapul dagiti taga ciudad? Ania dagiti gundaway nga impaay ti Dios kadatayo kadagiti ciciudad—a mangilawlawa iti pannakaawattayo iti misyon, ket siaannad a mangsabat iti panangidumdumatayo, nasyonalismo, ken naespirituan a kinapasindayag?

Ni Jesus siaanus a nangisuro kadagiti disipolosna, nga isu a saan pay a naan-anay iti pannakaawatda a ti dakkel a plano ti Dios a panangisalakan ket agpaay iti amin a pamilia ti tao, saan laeng nga iti maymaysa a nacion wenno bunggoy ti tribu. Ti Espiritu Santo ket matulongannatayo a pagballigian ti dakes a panagemtayo ken panangidumduma tapno malpastayo ti misyontayo kadagiti ciciudad.

`Basaen ti Galacia 2:11–13. Ania koma ti isuro daytoy kadatayo maipapan no kasano ti kinarigat ti pannakagugor dagiti dakes a panagem a naisuro kadatayo manipud iti kinaubing?`