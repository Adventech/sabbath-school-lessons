---
title:  Ti Misyon ni Abraham
date:   25/10/2023
---

`Basaen ti Genesis 19:1–29. Ania ti bunga ti espiritu ti kinamanagpadagus, ayat, ken kararag ni Abraham?`

Ti teksto ket mangted iti maysa a makapangayangay a mangipakita maipapan iti saad ni Lot idiay ciudad ti Sodoma: “ket ni Lot nagtugtugaw iti ruangan ti Sodoma” (Gen. 19:1). Kayat a saoen daytoy nga isu ket maysa a napateg a tao idiay ciudad, sigurado a maysa nga opisyal ti ciudad, agsipud ta iti agtugtugaw idiay ruangan ket maysa a gundaway dagiti opisyales, ok-okom, ken ar-ari (2 Sam. 19:8; Jer. 38:7; Ruth 4:1).

Ti Genesis 19 ket nganngani pumada iti kapitulo 18 ken ti istoria dagiti angel a kadua ni Abraham. Ni Abraham ken Lot ket tunggal maysa kadakuada ket nakatugawda iti maysa a pagserkan wenno ruangan (Gen. 18:1; Gen. 19:1); ni Abraham ken Lot ket tunggal maysa kadakuada ket inawisda dagiti ganggannaet nga aginana idiay pagiananda (Gen. 18:3, 4; Gen. 19:2); ni Abraham ken Lot ket tunggal maysa kadakuada ket nagsagana iti taraon nga agpaay kadagiti sangailida (Gen. 18:4–8; Gen. 19:3). Aniaman pay dagiti biddutna, ni Lot ket naaddaan met kadagiti naimbag a kababalin, kas la kasta.

“Idin ni Jehova pinagtudona idiay Sodoma ken Gomorra ti azufre ken apuy, a naggapu ken Jehova manipud sadi langit; Ket dinadaelna dagidiay nga il-ili, ken amin ti Tanap, ken amin dagiti agnaed cadagiti il-ili, ken dagiti nagtubo iti daga” (Gen. 19:24, 25).

Ditay ammo no mano a tattao ti agbibiag idi idiay ciudad ti Sodoma ken Gomora iti tiempo daytoy nga istoria, ngem kadagiti rinibribu a tattao uppat laeng iti nakapanaw iti ciudad, ken tallo laeng ti naispal. Agpadpada met laeng iti layus ti Genesis. Ditay ammo no mano iti sibibiag idi, ngem ammotayo a kaaduan kadakuada ket saan a naispal.

Ti bassit a bilang dagiti agnanaed idiay Sodoma nga isu a naispal ket adda ipakpakitana nga agpaay iti bukodtayo a misyon: saan nga isuamin ket maisalakan. Kayattayo koma nga isuamin ket awatenda ni Jesus ken iti plano ti panangisalakanna, ngem iti tunggal tao ket addaan iti wayawaya a pagayatan. Ti trabahotayo ket agawis iti adu a tattao iti amin a kabalinan a mangaramid iti pili nga agpaay ken Jesus. Kabayatan nga ar-aramidentayo ti misyontayo, ti Dios ket tulongannatayo babaen ti Espiritu Santo, ngem saan a pulos a maibusor iti pagayatan iti siasinoman. Ti wayawaya iti pagayatan ket kayatna a saoen nga iti kamaudianan, uray pay no ania iti aramidentayo, uray pay no kasano iti kaadu ti panagkararagtayo, ti pannakaisalakan ket dumteng iti tunggal pili iti tunggal maysa.

`Kasano a masursurotayo a saan a mauppapay no ditay makita dagiti bunga a kayattayo no mangaramidtayo iti misyon?`