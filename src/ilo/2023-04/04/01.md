---
title:  Panangibingay iti Misyon ti Dios
date:   21/10/2023
---

### Basaen Agpaay ti Adal ita a Lawas
Genesis 18; Santiago 5:16; Rom. 8:34; Heb. 7:25; Gen. 19:1–29; Gen. 12:1–9.

> <p>Paset a Maiyulo</p>
> “Maysa a bilin a baro ti itdec cadacayo, tapno agayanayatcayo iti maysa ken maysa; cas iti panagayatco cadacayo, casta met agayanayatcay coma iti maysa ken maysa. Gapu itoy mailasindanto a dacayo ti adalac, no adda ayatyo iti maysa ken maysa” (Juan 13:34, 35).

Manipud rugi, ni Abraham kinayatna a maaramat ti Dios nga agpaay iti misyon. Daytoy a kinapudno ket mabalin a makita, kas pangarigan, idiay Genesis 18, idi nagballaag ti Dios kenkuana maipapan iti mapasamak iti Sodoma ken Gomora. “Kinapudnona awanto ti aramiden ni Apo Jehova a dinto maipalgac ti palimedna cadagiti adipenna, dagiti mammadto” (Amos 3:7). Ken iti istoria ti Sodoma ken Gomora, ti “Adipenna a mammadto” ket ni Abraham.

Ni Abraham ket agin-inana iti kapudot ti aldaw idi nakitana dagiti tallo nga agpagpagna. “Nakita ni Abraham kadagiti sangailina ti tallo laeng a nabannog nga agpagpagna, dina am-ammo a maysa kadakuada ket ti Maysa a nalabit a pagdaydayawanna nga awan basbasolna.”—Ellen G. White, Patriarchs and Prophets, pp. 138, 139.

Nupay kasta, ni Abraham, iti saan a nagbayag ket nagbalin a personal a nairaman iti misyon ti Dios. Ti pannakiramanna, a kas naiparangarang iti daytoy a kapitulo, ket iti panangikararag ken panangibabaet nga agpaay kadagiti tattao ti Sodoma ken Gomora. Dayta ket, kayatna a makita, no dagitoy a tattao, iti laksid kadagiti bagbagida, ket mabalin a maisalakan. Iti maysa a panangkita, no saan a dayta iti kayat a saoen ti misyon—ania koma?

Iti amin daytoy a kapitulo, tallo a dadakkel a naespiritualan a kababalin ni Abraham iti naiparangarang: kinamanagpadagus, ayat, ken kararag—kababalin a dakkel unay iti maitulongna met iti misyon.

_*Adalen ti adal ita a lawas tapno maisagana agpaay ti Sabado, Oktobre 28._