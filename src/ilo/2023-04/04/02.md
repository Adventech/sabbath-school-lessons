---
title:  Ti Sagut a Kinamanagpadagus
date:   22/10/2023
---

`Basaen ti Genesis 18:1–15. Ania nga elelemento ti kinamanagpadagus dagiti naipakita iti inaramid ni Abraham kadagiti sangailina?`

Agtugtugaw idi ni Abraham iti ruangan ti sapawna iti kapudot ti aldaw. Daytoy a kababalin ket saan a kadawyan. Iti dayta a tiempo ti aldaw iti kalgaw, idi ti init ket agmatoon, tunggal maysa ket kumitkita iti linong ken iti sadiwa a palayopoy. Ngem, nalabit a, ni Abraham ket ib-ibturanna ti pudot tapno tulonganna iti siasinoman a nalabit a lumabas?

Kabayatan nga adda idiay, nakitana dagiti tallo nga agpagpagna. Ti aramidna, ket iti mangitanggaya iti kinamanagpadagusna kadagiti ganggannaet. Daytoy iti gapuna a ti longalong ket naggapu ken Abraham: idiay teksto isu ket timmaray a napan kadakuada manipud iti ruangan ti sapawna. Dayta ket, ken daytoy a ponto ket napateg: ni Abraham ket innalana ti panangilongalong a mangsabat kadakuada uray pay iti sakbay a mapanda kenkuana.

“ ‘Maala ita coma ti bassit a danum, ket buggoanyo dagiti sacsacayo, ket aginanacayo iti linong ti cayo: Ket mangyegacto iti maysa a sangcasacmol a tinapay, ket pakirdenyo ti pusoyo; ket iti calpasanna, lumabascayto: yantangay nacadanoncayo iti adipenyo. Ket kinunada, Aramidem cas ti sinaom’ ” (Gen. 18:4, 5).

Ammo idi ni Abraham ti misyonna, nga isu iti panangibingay iti pannakaammo iti Apo iti tunggal maysa a tao iti maysa a lubong a nabalkot iti paganismo, panagdaydayaw ti ladladawan, ken panagdaydayaw kadagiti adu a didios. Kas makitatayo iti daytoy a pasamak, ti kaasitgan a wagas a panangtungpal iti misyonna ket babaen iti kinamanagpadagusna kadagitoy nga agpagpagna, nga isu a kas la nagparang laeng iti dayta a lugar.

Kabayatanna, ti dakkel a sangakabbalayan ni Abraham “ket buklen iti nasurok a sangaribu a karkararrua, adu kadakuada ket olo dagiti pampamilia, ket saan a bassit dagiti kabarbaro a nakonvertir manipud iti kinapagano. Iti kasta a maysa a sangakabbalayan ket kasapulanna iti maysa a natibker nga ima a mangidaulo. Awan iti nakapuy, agalla-alla a wagas ti makaanay. . .

Ti impluwensya ni Abraham ket mailawlawa iti labes ti bukodna a sangakabbalayan. Sadinoman iti pangipatakderanna iti sapawna, ikabilna iti abayna ti altar nga agpaay iti daton ken panagdaydayaw. No maiyalis ti sapaw, ti altar ket mabati; ket adu kadagiti agpagpagna a taga Canaan, a ti pannakaammoda iti Dios ket nagun-odda manipud iti panagbiag ni Abraham nga Adipenna, nagsardengda iti dayta nga altar a mangipaay iti daton ken Jehovah.”—Ellen. G. White, Education, p. 187.

Manipud rugi, daytoy a lalaki naawatanna a ti Dios ket nagayab kenkuana iti misyon, ket iti ipapanna idiay Naikari a Daga ket saan a tapno agbakasyon no di ket tapno agbalin a maysa a bendicion kadagidiay nga adda iti likmutna ken, babaen iti kaputotanna, ti lubong.

`Ania dagiti principio iti pagwadan ni Abraham a kinamanagpadagus ti mabalinmo a tuladen ita bukodmo a biag?`