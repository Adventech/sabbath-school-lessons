---
title:  Pasakup iti Pagayatan ti Dios
date:   26/10/2023
---

`Basaen ti Genesis 12:1–9. Ania ti isuro dagitoy a bersikulo maipapan iti panangipasakop iti pagayatan ti Dios, uray pay no ti masakbayan ti dalan ket kas la saan a nalawag?`

Maysa kadagiti kangrunaan a kababalin ni Abraham ket iti panagpasakupna iti pagayatan ti Dios. Amin dagiti kapadasan ni Abraham iti Dios ket makita babaen iti daytoy a panagpasakup iti Dios.

Ti pannakaayabna: Naawat ni Abraham ti maysa a makakarit nga ayab manipud langit: “Ket ni Jehova kinunana ken Abram, Pumanawca iti dagam, ken cadagiti cabcabagiam, ken iti balay ni amam, ket mapanca iti daga nga ipakitacto kenca’ ” (Gen. 12:1). Idi nangngegna ti maysa a timek manipud langit, ti immuna nga inaramidna ket mabalin koma a dina inkankano daytoy a timek, a pagpagarupenna nga isu ket agam-amangaw. Wenno mabalin koma a kinaritna ti damag, a panangibagana iti maysa a banag a kas, Diak kayat ti mapan; kayatko ditoy. “ ‘Ti daga nga ipakitacto kenca’ ” ket kas la adda karkarna a pannakailadawan ti maysa a papanan! Ngem inawatna ti ayab. Insukona ti pagayatanna iti pagayatan ti Dios ket pinanawanna ti sangakabbalayan ti amana ken ti ili a nakayanakanna: “Iti casta napan ni Abram, cas kinuna ni Jehova kencuana” (Gen. 12:4).

Pili ti daga: Maysa nga apa ti rimsua iti nagbabaetan dagiti ad-adipen ni Lot ken kadagidiay nga ad-adipen ni Abraham, ngem ni Abraham ket saan a lalaki a manglaban iti bukodna a lasag ken dara. Isu ket nagpasakup iti pagayatan ti Dios, nga Isu a nangbendicion manen kenkuana: “Ket ni Jehova kinunana ken Abram, calpasan ti pannacaisina ni Lot kencuana, Itannawagmo ita dagiti matam, ket kitaem manipud iti disso a yanmo, nga agpamianan, ken agpabagatan, ken agpadaya, ken agpalaud: Ta amin ti daga a makitam, itedconto kenca, ken iti putotmo iti agnanayon” (Gen. 13:14, 15).

Pannakadadael ti Sodoma ken Gomorrah: Idi imparangarang ti Dios ken Abraham iti pagtungpalan dagitoy dua ciciudad, ni Abraham, napno iti ayat, pinadasna nga ispalen dagiti ciudad. Agsipud ta awan pay iti uray sangapulo a nalinteg idiay ciciudad, dagiti ciudad ket nadadaelda. Ni Abraham ket nagpasakup iti pagayatan ti Dios ken inawatna ti panangokom ti Dios kadagitoy a ciudad.

Ti Apo ket nabalinna nga inaramat ni Abraham agsipud iti isusukona iti Dios iti amin a paspasamak. Agpadpada a kasta koma kadatayo ita nga aldaw.

`Karit: Kadagiti ciciudadtayo, sangoentayo dagiti bangen iti apagisu ken nabertud a panangikasaba iti evangelio. Masapul nga agpakaasitayo iti Dios tapno bumallaet.`

`Karit nga Aramiden: Mangsapul iti maysa a wagas a panangsarak iti maysa a tao nga isu a diretso a naapektaran iti maysa a narigat a kasasaad nga umas-asping iti bukodmo a kasasaad. Ibagam iti dayta a tao nga ikarkararagam dayta a lalaki wenno babai, ket dawatem iti Dios nga ipakitana kenka no ania iti aramidem a makatulong.`