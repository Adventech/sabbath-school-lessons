---
title:  Adalen Pay
date:   06/10/2023
---

“Ti plano ti pannakasubbottayo ket saan a bunga laeng ti panpanunot, maysa a plano a naaramid kalpasan ti pannakatnag ni Adan. Dayta ket maysa a paltiing ti “palimed a nailemmeng iti kinaulimec agpapan cadagiti panawen, nga agnanayon.’ Roma 16:25, . . . Dayta ket maysa a pannakaipalgak dagiti principio a manipud agnanayon ti panpanawen ket isu ti pamuon ti trono ti Dios. Manipud punganay, ti Dios ken ni Cristo ammoda ti panaglikod ni Satanas, ken ti pannakatnag ti tao babaen iti makaallilaw a pannakabalin ti naglikod. Ti Dios ket dina tinudingan a ti basol ket maadda, ngem nakitana iti sakbay ti yaaddana, ket nangaramid iti wagas a mangsabat iti nakaam-amak a kelkellaat. Ta kasta la unay iti kinadakkel ti ayatna iti lubong, ta intulagna nga itedna ti bugbugtong-nga-Anakna, ‘tapno amin a mamati kencuana, saan a mapucaw, no di ket adda biagna nga agnanayon.’ Juan 3:16.”—Ellen G. White, The Desire of Ages, p. 22.

“Saan nga imbaga ni Cristo kadagiti disipolosna a ti trabahoda ket nalaka. . . . Ngem saanda a mabaybay-an nga agmaymaysa. Impatalgedna kadakuada a makiadda kadakuada; ken dayta ket no mapanda iti pammati, aggunayda iti babaen ti kalasag ti Mannakabalin-amin. . . . Agingga a tulnogenda ti Saona, ken agtrabaho a maisilpu Kenkuana, saan a dida agballigi. Inkayo iti amin a nasnacion, imbaunna ida. Mapankayo idiay kaaadayyoan a paset ti lubong a mabalin a pagianan ket maipatalged a ti Kaaddaak ket adda kadakayo uray pay idiay. Agtrabaho iti pammati ken panagtalek; ta ti tiempo ket saan a pulos nga umay a baybay-ankayo. Addaakto a kankanayon kadakayo, tumulong kadakayo a mangaramid ti pagrebbenganyo, mangibagnos, mangliwliwa, mangpasanto, manarawidwid kadakayo, mangted iti balligi iti panagsao kadagiti sasao a mangguyogoy ti imatang dagiti sabsabali a mapan langit.”—Ellen G. White, The Acts of the Apostles, p. 29.

**Salsaludsod a Pagiinnadalan**:

`Panunoten no ania ti kayat a saoenna a ti immuna a sasao ti Dios iti natnag a tao ket saan nga “Ania ti inaramidmo?” wenno “Apay a sinukirnak?” No di ket ti immuna a sasao ket, “Sadino ti yanmo, sica?” Ania koma a liwliwa ti maited daytoy a kinapudno kadatayo maipapan ti gandat ti Dios nga agpaay kadatayo ken dagiti ay-ayatentayo?`

`Panunoten no ania ti kayat a saoen a ti Dios a Mismo, iti persona ni Jesus, immay iti daytoy a lubong tapno isalakannatayo. Ni Cristo idiay kruz ket isu ti namimpinsan a panangipaduyakyak ti Dios a kas maysa a Dios ti misyon. Ania ti ibaga daytoy kadatayo maipapan ti Kababalinna?`

`Ti misyon ket kukua ti Dios. Gapuna, nga arwatan ken papigsaenna dagiti tattao nga agpaay iti dayta a trabaho. Iti lawag daytoy a kinapaypayso, no kitaem dagiti karit iti sangalubongan a panagivangelio, kasano iti panangtratarmo kadagiti rikna ken kababalin ti kinakapoy wenno buteng?`