---
title:  Ti Dios nga Agtarigagay a Makiadda Kadatayo
date:   02/10/2023
---

`Basaen ti Genesis 17:7; Genesis 26:3; ken Genesis 28:15. Ania iti kangrunaan a nakaisentroan ti kari ti Dios ken Abraham ken kadagiti kaputotanna kadagitoy a bersikulo?`

Iti istoria ti Daan a Testamento, ti Dios agtultuloy nga agtignay kas mayannatop iti namisioneroan a kababalinna tapno matungpal dagiti panggepna. Kas pangarigan, kalpasan ti Layus, dagiti tattao ti Babel inkeddengda nga aguornongda iti maysa a lugar tapno mangbangon iti maysa a ciudad ken iti maysa a torre a dumanon kadagiti langlangit. Ti Dios bimmallaet, inulawna dagiti pagsasaoda iti kalat a mangiwaras kadakuada iti lawlaw ti lubong (Gen. 11:1–9). Indakdakkelna ngarud iti misyonna, inayabanna ni Abram (nga iti ud-udina nagbalin nga Abraham) tapno agbalin a kalasugan dagiti bendicionna iti amin a lubong (Gen. 12:1–3). Dagiti karkari ti Dios ken Abraham ken dagiti kaputotanna ket adu a kakupin, ngem maysa iti makita kadakuada amin. Namin-adu a daras nga impakdaar ti Dios kadakuada: “siac ti Diosmo.” “Siac addaacto kenca.” “addaac kenca” (kitaen ti Gen. 17:7, 8; Gen. 26:3; Gen. 28:15).

Kabayatan nga agtultuloy ti pakasaritaan, nagtungpal ni Jose idiay Egipto, ngem kas instrumento ti pannakaisalakan dagiti tattaona. Iti amin nga addang ti kapadasan ni Jose—uray pay kadagiti karirigatan a kankanito ti biagna—ti Biblia pasingkedanna a “ni Jehova siaadda idi” kenkuana (Gen. 39:2, 21, 23). Iti ud-udina a kapkaputotan, iti pannakatungpal iti misyonna, ti Dios imbaunna ni Moises ken Faraon a kas mangwayawaya kadagiti tattaona manipud iti panangadipen ti Egipciano. Iti panawen ti “pannakaibaon” ni Moises, kinuna ti Dios kenkuana: “kinapudnona nga addaacto kenca” (Exo. 3:12). Iti panaglabas ti tiempo, pinasingkedan ni Yahweh ti nauneg a tarigagayna a makiadda kadagiti tattaona.

Basaen ti Exodo 29:43, 45. Ania iti maysa kadagiti kangrunaan a panggep ti santuario iti Daan a Testamento? Inkeddeng ti Dios a makiadda kadagiti annakna iti maysa a naiduma a wagas. Pinasingkedanna ken Moises ti tarigagayna a makipagtaeng kadagiti annak ti Israel iti panangpatakder iti tabernakulo ken ti panangipasdek iti maysa a nainggandatan ken adda panggepna a sistema a mangitudo iti namimpinsan nga instrumento ti Misyonna: ni Jesu-Cristo. “Dagiti nainsakripicioan a datdaton, ken ti napadian a sistema ti Judio, ket naipasdek a mangitakder iti ipapatay ken panangibabaet a trabaho ni Cristo. Amin dagidiay nga al-alagaden ket awan ti kaipapananda, ken awan bertudda, nainaigda laeng ken Cristo.”—Ellen G. White, The Advent Review and Herald of the Sabbath, Diciembre 17, 1872.

`Ania dagiti wagas a napadasam ti kaadda ti Dios iti biagmo?`