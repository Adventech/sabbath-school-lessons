---
title:  'Ti Misyon ti Dios Kadatayo: Paset 1'
date:   30/09/2023
---

### Basaen Agpaay ti Adal ita a Lawas
Gen. 3:9–15; Gen. 28:15; Exo. 29:43, 45; Mat.1:18–23; Juan 1:14–18; Juan 3:16; Juan 14:1–3.

> <p>Paset a Maiyulo</p>
> “Ket inawagan ni Jehova Dios ti lalaki ket kinunana kencuana, ‘Sadino ti yanmo, sica?’ ” (Genesis 3:9).

Ti misyon masarakanna laeng ti naggapuan ken panggepna iti Dios. Daytoy a misyon ket saan a nangrugi iti pannakaayab ni Abram (Gen. 12:1–4) wenno iti Exodo [ti iruruar] (Exo. 12:31–42). Saan a nangrugi uray pay ken Jesu-Cristo ditoy rabaw ti daga (Mat. 1:18–25) wenno kadagiti namisioneroan a panagpagpagna ni Pablo (Aramid 13:4–14:26). Daytoy a misyon ket nangrugi iti Dios a Mismo, idi nga inyegna ti kaadda ti universo ken iti ud-udina pinarsuana ti sangkataoan (Gen. 1:26, 27).

Iti Sursurat, makitatayo ti Dios nga Isu a nainggandatan a danunen ken tarigagayna iti makiadda kadagiti annakna. Manipud punganay, impasdekna ti maysa a pannakaikayamet kada Adan ken Eva. Uray pay iti kalpasan ti iseserrek ti basol, itultuloyna ti Misyonna, ngem itan iti panangipasdek manen iti pannakikayametna iti sangkataoan. Iti kamaudianan, ti misyon ti Dios ket malpasto (Apocalipsis 21–22), dayta iti gapu no apay a maguyogoytayo koma iti trabaho a panagiwarnak iti agnanayon nga evangelio iti lubong (Apo. 14:6, 7).

Iti kasta ngarud, ti pamuon iti aniaman a trabaho ti misyon, ket masapul koma a naisentro iti maysa a pannakaikayamet iti Namarsua ken agraman iti umiso a pannakaawat iti namisioneroan a kasasaad ken kababalinna. Ngem sakbay a maawatantayo ti misyon ti Dios, nasken a nasaysayaat a maawatan ti misyon ti Dios.

_*Adalen ti adal ita a lawas tapno maisagana agpaay ti Sabado, Oktobre 7._