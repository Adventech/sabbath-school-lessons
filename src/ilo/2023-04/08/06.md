---
title:  Dakdakkel nga Ayat
date:   23/11/2023
---

Kas pagaammotayo amin, ken ammotayo a nalaing a, dagiti masapsapul ket saan a pulos nga agpatingga. No siaanamongka a tumulong kadagiti sabsabali, addaanka iti nakaad-adu a gundaway. Mabalin a nasinged a gayyem wenno agkamkamang manipud iti adayo, dagiti tattao ket makasapulda, ket aramidentayo koma iti kabaelantayo, no mabalintayo iti tumulong. Amin iti naidagaan a panagministrona, ni Jesus tinulonganna dagidiay a dida matulongan dagiti bagbagida. Iti dadduma a kasasaad, innalana ti panangilongalong ken napan kadagidiay a makasapul; kadagiti dadduma a kasasaad, a kas kadagiti lallaki a nangibaba iti di makagunay manipud iti atep tapno maiyegda ken Jesus, dagiti gagayyem innalada ti panangilongalong.

> <p></p>
> “Awan ti addaan dacdackel nga ayat ngem daytoy: ti mangted ti biagna gapu cadagiti gagayyemna” (Juan 15:13).

`Kasano iti panangipakattayo daytoy a principio iti panagministrotayo kadagiti sabsabali?`

Maysa a misionero a pamilia ti nagservi iti innem a tawen idiay Trinidad ken Tobago. Iti immuna a tallo a tawtawen naggianda idiay maysa a komonidad nga ad-adu ti Hindu ken Muslim. Adu kadagiti Hindu iti nagreklamo a dagiti Cristiano ket tinukiadda ti awisda iti tinawen a servicio ti Panagyaman. Iti maysa nga aldaw dagitoy a Cristiano nagatenderda iti maysa a servicio ti Panagyaman ti maysa a baro a gayyem a Hindu. Inaramidda daytoy a panangsurot iti pagwadan ni Jesus: Isu sinarungkaranna dagiti gagayyemna idi nga inawisda iti naisangsangayan a rambakda. Kinaagpaysoanna, ti kina Hindu ket isurona a dagiti sangaili wenno gagayyem ket mangiyegda iti bendicion iti pagtaengan ti mangsangaili.

Mangaramidtayo iti maysa a gandat a mangirugi a mangaramid iti maysa a gayyem ita a lawas babaen iti panagbalin a maysa a bendicion iti maysa a tao. Umuna, kitaen ti lawagmo, komonidad, baryo, wenno ciudad. Adda kadi ammom nga aniaman nga agkamkamang wenno ganggannaet nga aggigian idiay? Ti ngay tattao nga aggigian iti lansanganyo? Ammom kadi ida amin? Uray pay no ania iti kasasaadmo, iti panangaramid kadagiti gagayyem iti ganggannaet ket saan a nalaka a trabaho. Ikararagtayo ken dawaten iti Dios agpaay iti tulong. Ammona ti tunggal maysa ken ammona ti ganggannaet nga agbalin a gayyemmo. Laglagipen, ti kalat ket iti panagbalinmo a gayyemda tapno makatulongka babaen iti panangidalanmo kadakuada iti Dios nga agpaay iti tulong.

`Karit: Ammoen maipapan kadagiti ganggannaet wenno saan-a-Cristiano nga aggigian iti pagilianyo. Ti Joshuaproject.net ket maysa a naimbag a lugar a mangsurbey kadagiti di madandanon a bunggoy dagiti tattao iti kulturayo.`

`Karit nga Aramiden: Inaganan ti maysa a tao iti uneg ti gunglo ti impluwensyam. Irugi iti agtultuloy a panangikarkararag iti dayta a tao kalpasan a masungbatan dagiti sumaganad a salsaludsod: Gayyemko kadi daytoy a tao—segun iti pagwadan a pannakigayyem ni Jesus? Ammok kadi dagiti masapsapul daytoy a lalaki wenno babai iti biagna? Kasano iti panangiturongko iti dayta a lalaki wenno babai ken Jesus nga agpaay iti pannakaagas?`