---
title:  Misyon iti Agkasapulan
date:   18/11/2023
---

### Basaen Agpaay ti Adal ita a Lawas
Lucas 5:17–26; Juan 5:1–9; Deut. 10:19; Lev. 23:22; Mat. 25:34–40; Juan 15:13.

> <p>Paset a Maiyulo</p>
> “Ket sumungbatto ti Ari ket cunaenna cadacuada: ‘Pudno cunac cadacayo, a gapu ta inaramidyo iti maysa cadagitoy canunumoan cadagitoy cacabsatco, inaramidyo met caniac’ ” (Mateo 25:40).

Iti Lucas 5:17–26 mangipaay kadagiti adu a pakakitaan no kasano ti panangtulong ti Dios kadagidiay a makasapul. No dadduma ti Dios aramatenna dagiti sabsabali a tumulong kadatayo, wenno aramatennatayo a tumulong kadagiti sabsabali. Daytoy a trabaho ket mabalin a makakarit, ngem dayta ket mangyeg kadagiti dadakkel a gunggona. Babaen iti panangtulong kadagiti makasapul, ar-aramidentayo ti pagwadan ti panagministro ni Jesu-Cristo. No dadduma ket nalaka nga ibaga no asino iti makasapul iti tulong; kadagiti dadduma a tiempo dayta ket narigat nga ibaga. Aniaman pay ti kasasaad, naayabantayo nga agbalin a katulongan ti Dios nga agpaay kadagiti tattao nga agkasapulan, uray pay no ania ti naggapgapuanda.

Ti Biblia pabilgennatayo nga umasideg kadagiti ganggannaet, ken babaen iti pannakaalatayo iti talekda maadaltayo a nasaysayaat dagiti wagas a panangtulong kadakuada a makasarak ken Jesus.

Iti adaltayo ita a lawas, ti topikotayo, “Misyon iti Agkasapulan,” ket ipakitana a ti Dios ket addaan ti maysa a plano a mangdanon kadagidiay nga agkasapulan iti aniaman a wagas. Ti kasapulanda ket nalabit a napisikalan, emosyonal, pamirak, wenno uray pay iti social: dayta ket, dadduma ket nalabit a maibilang a kas napagtalaw manipud iti komonidad wenno pamiliada. Aniaman pay dagiti kasapulan, masapul a nakasaganatayo a mangaramid iti mabalin a maitulongtayo. Daytoy ket maysa a kangrunaan a paset ti kaipapanan ti agbalin a maysa a Cristiano ken no ania iti masapul a mairaman iti misyon.

_*Adalen ti adal ita a lawas tapno maisagana agpaay ti Sabado, Noviembre 25._