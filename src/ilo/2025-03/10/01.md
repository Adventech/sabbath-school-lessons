---
title:  Ti Tulag ken ti Plano
date:   30/08/2025
---

### Basaen Agpaay iti Adal ita a Lawas

Exodo 24:1–18; 1 Corinto 11:23–29; Levitico 10:1, 2; Ezekiel 36:26–28; Exodo 25:1–9; Exodo 31:1–18.

> <p>Paset a Mayulo</p>
> “Ket dimteng ni Moises ket sinaona cadagiti tattao amin dagiti sao ni Jehova, ken amin dagiti bilbilin: ket amin dagiti tattao simmungbatda a sangsangcagiddan, ket kinunada, Amin dagiti sasao nga imbaga ni Jehova aramidenminto’ ” (Exodo 24:3).

Kas Dios, Namarsua, ken Mannubbotda, tinarigagayan ti Apo ti makikadua kadagiti tattaona ken agtaeng iti tengngada. Pinarsuanatayo tapno maaddaan iti nasinged a pannakilangen Kenkuana. Nupay kasta, no mabangon laeng dagiti napnoan kaipapanan a pannakikayamet kadagiti sabsabali a tattao babaen ti panawen ken regget, kasta met laeng iti pangato (vertical) a pannakikayamettayo iti Dios. Dayta ket mabalin a maysa a makaitag-ay ken napno iti idadakkel a kapadasan, no gastarentayo laeng ti panawen Kenkuana. Kadagiti napraktikalan a balbalikas, kayat a saoen daytoy ti panagadal iti Saona (ti Dios a makisarsarita kadatayo), panagkararag (pananglukat kadagiti pusotayo iti Dios), ken panagsaksi kadagiti sabsabali maipapan iti ipapatay, panagungar, ken panagsubli ni Cristo (pannakipaset iti misyon ti Dios). Kabayatan a ti Dios ket bendicionannatayo, agbalintayo a kalasugan dagiti bendicion kadagiti sabsabali.

Ti sentro koma ket ti Dios, saan a dagiti bagbagitayo (Hebreo 12:1, 2). Babaen ti pannakaisilputayo Kenkuana, ti Dios ket mapabilegnatayo a mangsurot kadagiti sursurona, a kayatna a saoen ket panangtulnog iti Saona. Saan ngarud a pagsiddaawan a dagiti pasurot ni Cristo iti panawen-ti-panungpalan a kaputotan ket nailadawanda a kas tattao a “salimetmetanda dagiti bilbilin ti Dios, ken ti pammati ken Jesus” (Apocalipsis 14:12).

Pudno unay, dayta ket naglaka: ayatentayo ti Dios, ken, gapu iti dayta nga ayat, agtulnogtayo Kenkuana.

_*Adalen ti adal ita a lawas tapno maisagana agpaay iti Sabado, Setiembre 6._