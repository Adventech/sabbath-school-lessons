---
title:  Ni Moises ket Nayanak
date:   02/07/2025
---

`Basaen ti Exodo 2:1–10. Ania a paset ti inaramid ti panangiwanwan ken panangaywan ti Dios iti istoria ti pannakayanak ni Moises?`

Ti pakasaritaan ti pannakayanak ken biag ni Moises a naibatay iti historya ket makapangayangay agsipud ta isu ket nagbiag iti panawen ti tiempo ti pagaammo unay a maika 18 a panagari dagiti Egipcios. Maysa nga ari iti daytoy a panawen—ni Thutmose III, nanaganan kas “Napoleon ti Egipto”—ket naibilang a maysa kadagiti pagaammo unay a Faraon ti nagkauna nga Egipto.

Nupay ni Moises ket adda iti sidong ti maysa a sentensya ti patay iti (kitaen Exodo 1:22), isu ket naiyanak a kas maysa a “naisangsangayan” nga anak a lalaki; iti Hebreo tob, lit. “nalibnos”; Exodo 2:2). Ti balikas ti Hebreo ket iladawanna ti ad-adu pay ngem iti akinruar a kinapintas. Daytoy a sao ket naaramat, kas pangarigan, iti panangipakita iti trabaho ti Dios idi lawas ti Panamarsua, idi nga impakdaarna nga isuamin a bambanag ket “naimbag,” uray pay “nasayaatda unay” (Genesis 1:4, 10, 31).

Kas maysa a baro a parsua, daytoy “naimbag” nga ubing, segun iti plano ti Dios, ket agbalin a mataengan nga isu iti mangidalan kadagiti Hebreo a rumuar manipud iti pannakaadipenda. Iti daytoy a pannakayanak daytoy a maladaga, nangnangruna iti sidong dagitoy nakaro unay a paspasamak, asino koma iti makakita iti masakbayanna? Nupay kasta, ti Dios ket tungpalenna dagiti sasaona kada Abraham, Isaac, ken Jacob. Isu ket nakitulag kadakuada nga itedna kadagiti kapuonanda ti Naikari a Daga (Exodo 2:24, 25). Ken, wen, aramatenna daytoy a maladaga a tob, kadagiti pinulpullo a tawtawen iti ud-udina, tapno aramidenna dayta.

Agingga iti dayta, ti Egipcio a princesa a ni Hatshepsut ket inadaptarna ni Moises a kas anakna. Ti nagan a naited ken Moises ket addaan iti Egipcio a naggapuanna, a ti kaipapananna “anak a lalaki ni” wenno “nayanak nga,” a kas naiyanninaw kadagiti nagnagan nga Ah-mose (“anak a lalaki ni Akh”) wenno Thut-mose (“anak a lalaki ni Thoth”). Gapuna, ti naganna ket, naibaga iti Hebreo a kas Mosheh, kayatna a saoen “naadaw a nairuar.” Ti biagna ket datdatlag unay a naispal idi nga isuna ket “naadaw a nairuar” manipud iti karayan.

Sumagmamano laeng dagiti bambanag nga ammotayo maipapan iti kaubingna. Kalpasan iti datdatlag unay a pannakaispalna, ken ti panangadaptar ni Hatshepsut, ni Moises nagbiag iti immuna a 12 a tawtawenna iti sigud a pamilyana (Exodo 2:7–9; Ellen G. White, Patriarchs and Prophets, p. 244). Ni Moises ngarud ket naawatna ti kaimbagan nga edukasyon ti Egipcio, amin ket tapno mangisagana kenkuana nga agbalin a sumaruno a Faraon ti Egipto (Patriarchs and Prophets, p. 245). Anian a makapangayangay nga, iti ud-udina, adu kadagitoy nga edukasyon ket agbalin nga awan serserbina, wenno uray pay maaramat a maibusor, iti napaypayso a napateg: ti pannakaammo iti Dios ken ti kinapudnona.

`Kasano iti kaadu dagiti ad-adalem a namimpinsan nga awan serserbina iti napaypayso a napateg?`