---
title:  Dagiti Didigra
date:   19/07/2025
---

### Basaen Agpaay iti Adal ita a Lawas

Exodo 7:8–10:29; Numeros 33:4; Roma 1:24–32; Salmo 104:27, 28; Isaias 28:2, 12–17; Isaias 44:9, 10, 12–17.

> <p>Paset a Mayulo</p>
> “Ket ti puso ni Faraon napatangken, ket dina pinalubosan a pumanaw dagiti annac ti Israel: a cas ni Jehova pinaibagana idi ken Moises” (Exodo 9:35).

Maysa nga agtaltalon ti mangpadpadas a mamaggunay iti asnona; ngem ti animal ket di pulos agkir-in. Isu a ti agtaltalon ket nangala iti maysa a nalukmeg a sanga ket imbautna dayta. Kinasaona manen ti asno, ket daytoy nangrugin nga aggunay.

Idi dinamag ti maysa a tao ti agtaltalon no apay a dayta ket nagkurri, insungbatna, “Umuna, masapul nga alaem ti imatangna.”

No ilasintayo ti aniaman a pagsasaritaan [isyu] a nalabit a patauden ti maysa maipapan iti kinadawel kadagiti animal, adda naimbag a punto ditoy, nangnangruna iti lawag ti Iruruar [Exodo] dagiti Hebreo manipud Egipto. Ni Moises ket naikkan iti bilin ket napan ken Faraon nga imbagana dagiti pagaammo a sasao ti Dios, shalach et ami, nga isu a, “Bay-am a pumanaw ti umilic!”

Nupay kasta, ni Faraon, ket dina kayat a palubosan dagiti tattao ti Dios. Ti Sursurat ket saan a pulos a nalawag ti panangilawlawagna no apay a ni Faraon ket agkitakit unay, iti laksid ti pangta iti militar a mabalin nga aramiden dagiti Hebreo a pagbutbutngan dagiti Egipcios (kitaen ti Exodo 1:10). Mabalin, a kas iti masansan a kasasaad iti panangadipen, dayta ket namimpinsan a maipapan iti ekonomiya. Nalaka a trabahador dagiti adipen, isu a dina kayat a mapukaw iti aniaman a bentahe iti ekonomiya nga ited dagitoy nga ad-adipen kenkuana. Gapuna, kasapulanna ti sumagmamano a panangallukoy saan laeng a tapno maala ti imatangna no di pay ket tapno agbaliw ti panunotna.

_*Adalen ti adal ita a lawas tapno maisagana agpaay iti Sabado, Hulyo 26._