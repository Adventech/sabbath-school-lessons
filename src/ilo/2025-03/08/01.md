---
title:  Tulag Idiay Sinai
date:   16/08/2025
---

### Basaen Agpaay iti Adal ita a Lawas

Exodo 19:1–20:17; Apocalipsis 21:3; Deuteronomio 5:6–21; Santiago 1:23–25; Roma 3:20–24; Roma 10:4.

> <p>Paset a Mayulo</p>
> “ ‘ “Dacayo nakitayo ti inaramidco cadagiti Egipcios ken no casano ti panangalac cadacayo iti rabaw ti paypayac dagiti aguila, ket inyegcayo caniac met laeng. Ita ngarud, no umannugutcayo a napaypayso iti saoc ket salimetmetanyo ti tulagco iti casta dacayonto iti ipangpangrunac cadagiti amin a tattao: ta amin ti daga cucuac: Ket dacayonto caniac ti maysa a pagarian a papadi, ken maysa a nasantoan a nacion. Dagitoy dagiti sao nga ibagamto cadagiti annac ti Israel” ’ ” (Exodo 19:4–6).

Sadino ti nangiturongan ti Dios iti Israel kalpasan a winayawayaanna ida manipud Egipto? Idiay Naikari a Daga—sadino pay? Uray pay no kasano iti kinaagpaysona dayta no maipapan iti lugar (geographically), dayta a sungbat ket nateolohiyaan a biddut. Ti Dios a Mismo sungbatanna dayta: “ ‘ “Dacayo nakitayo ti inaramidco cadagiti Egipcios ken no casano ti panangalac cadacayo iti rabaw ti paypayac dagiti aguila, ket inyegcayo caniac met laeng” ’ ” (Exodo 19:4; paganetget nainayun). Gapuna, ti nateolohiyaan-a-naibatay iti Biblia a sungbat iti dayta a saludsod ket iparangarangna ti ipangpangruna ken kalat ti Dios: ti Apo inyegna ida iti Bagbagina.

No dagiti tattao ket pumanawda manipud iti Dios, Isu ket sapulenna ida ken ayabanna ida nga agsublida Kenkuana a Mismo. Ti kapintasan a pagulidanan daytoy a nagdakkel a kinapudno ket idiay Minuyongan ti Eden, idi da Adan ken Eva nakabasol a maibusor iti Dios, sinukirda ti bilin ti Dios, ken naglemmengda manipud Kenkuana. Innalana ti panangilongalong ket inayabanna ida: “ ‘Sadino ti yanmo, sica?’ ” (Genesis 3:9). Kanayon nga Isu ti mangaramid iti umuna nga addang. Ni Jesus ibagana daytoy a nalawag unay: “ ‘Umaycayo caniac dacayo amin nga agrigrigat ken madagdagsenan, ta paginanaencayto. Alaenyo ti sangolco cadacayo, ket agsursurocayo caniac, ta siac naemmaac ken napacumbabaac iti panagpuspusoc; ket macasaraccayto ti inana a maipaay cadagiti cararuayo’ ” (Mateo 11:28, 29).

Ti Dios ayabannatayo amin; ti agnanayon a pagtungpalantayo ket agdas-al iti sungbattayo.

_*Adalen ti adal ita a lawas tapno maisagana agpaay iti Sabado, Agosto 23._