---
title:  Ti Linteg Kas Kari ti Dios Kadatayo
date:   21/08/2025
---

`Basaen ti Roma 3:20–24. Nupay nalawag unay ni Pablo iti panangibagana a saantayo a maisalakan babaen iti panangsalimetmet iti Sangapulo a Bilbilin, kasano koma ngarud iti panagkurri ti bilbilin iti biagtayo?`

Ti kaipapanan ti balikas a dabarim iti Hebreo a naaramat iti surat ni Moises a mangiladawan iti Sangapulo a Bilbilin (Exodo 34:28; Deuteronomio 4:13; Deuteronomio 10:4) ket saan a litiral a ti kayatna a saoen ket “bilbilin,” no di ket “sasao.” Daytoy a “sao,” dabar (singular), ket mabalin a ti kaipapananna ket maysa a “kari.” Dayta ti gapuna no apay, kadagiti adu a luglugar (1 Ar-ari 8:56; 2 Cronicas 1:9; Nehemias5:12, 13; Deuteronomio 1:11; Deuteronomio 6:3; Deuteronomio 9:28; Josue 9:21; Josue 22:4; Josue 23:5), ti dabar ket naipatarus a mabalin a maysa a noun wenno verb a mangiyeb-ebkas iti kapanunotan ti kari.

Ni Ellen G. White ipaayna ti maysa a kapapanunotan iti trabaho ti Decalogue: “Ti sangapulo a bilbilin . . . ket sangapuloda a karkari.”—Ellen G. White Comments, The SDA Bible Commentary, vol. 1, p. 1105. Ti Decalogue ket maawatan koma a kas karkari manipud iti Dios a mangibagnos kadatayo iti nalinteg a dana tapno maaramidna dagiti nakaskasdaaw a bambanag agpaay kadatayo. Ngem masapul a tungpalentayo ida.

`Basaen ti Roma 10:4. Kasano koma iti panangawattayo iti sasao ni Pablo a ni Cristo iti “panungpalan” ti linteg?`

Ni Pablo kunana a ni Jesu-Cristo ket isu ti telos ti linteg, ngem saan nga iti panangkita a ni Cristo ket punasenna ti linteg wenno awanenna dayta. No di ket, kayat a saoen daytoy a ni Cristo ket Isu ti kalat ken gandat ti linteg; saanna a kayat a saoen a ti makaabbong a datonna ket ipatinggana ti kinalinteg ken kinaagnanayon dayta.

Iti kasunganina, ni Pablo saritaenna ti maipapan iti kinapateg ti linteg, maipapan iti kinalawagna, ken maipapan iti kinaturayna (Roma 3:31; 1 Corinto 7:19; Galacia 5:6). Ti kaipapanan ti sao a telos ket kangrunaan nga adda panggepna ken naiturong iti kalat, saan a nainaig iti panawen. Ni Cristo ket Isu ti tulbek a manglukat iti pudno a kaipapanan ken panggep ti linteg ti Dios. Gapuna, saan a husto nga ibaga a ni Cristo ket inawanna, inlansa, wenno pinunasna ti linteg. Ni Cristo ket Isu ti kalat ti linteg, ti Maysa nga Isu nga itudona.

`Kasano ti panangitudo ti linteg kadatayo ken Jesus? Dayta ket, ania ti iparangarang ti linteg kadatayo maipapan kadagiti bagbagitayo a pudno unay a mangitudo kadatayo ken Jesus?`