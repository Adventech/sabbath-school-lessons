---
title:  Ti Angel ni Jehova
date:   07/07/2025
---

“Ti angel ni Jehova” ket nagparang ken Moises iti maysa a gil-ayab ti apuy manipud “iti tengnga ti maysa a cayo a bassit” (Exodo 3:2). Ni Apo Jesus a Mismo iti agsasao ken Moises “manipud iti tengnga ti maysa a cayo a bassit” (Exodo 3:4).

Dika koma mariro iti titolo nga “angel ni Jehova” a kas maysa a pannakaipakita ni Jesu-Cristo. Ti balikas nga angel ket kaipapananna iti “mensahero” (Hebreo mal’akh), ken dayta ket kankanayon nga agdas-al iti lawagna no daytoy nga angel ket maipatarus koma a kas tao wenno nadiosan (kitaen ti Mal. 3:1). Adda adu a paspasamak idiay Biblia a ti “angel ni Jehova” ket tudtudoenna ti nadiosan a persona (adalen, kas pangarigan, Genesis 22:11, 15–18; Genesis 31:3, 11, 13; Oc-ocom 2:1, 2; Oc-ocom 6:11–22; Zacarias 3:1, 2). Daytoy nga angel ni Jehova ket agsao saan laeng nga iti nagan ni Jehova, no di ket Isu ni Jehova a Mismo. Ni Jesus ket mensahero ti Dios a mangidanon iti Sao ti Ama kadatayo.

`Basaen ti Exodo 3:7–12. Kasano iti panangilawlawag ti Dios ken Moises no apay a kayatna ti bumallaet iti biang dagiti Israelita a naadipen idiay Egipto?`

Ti panagsagaba dagiti tattao ti Dios idiay Egipto ket napnoan unay maris a nailadawan a kas asug ken nauneg nga ikkis agpaay iti tulong. Ti Dios nangngegna ti ikkisda ket maseknan (Exodo 2:23–25) Isuna. Inawaganna ida kas “tattaok” (Exodo 3:7). Dayta ket, uray pay sakbay ti Sinai ken ti pannakapasingked ti tulag, isuda dagiti tattaona, ken pagnaedenna ken parang-ayenna ida (no agtulnogda), idiay Canaan a kas inkarina kadagiti ammada.

Ti Dios kinunana ken Moises nga ibaunna isuna a mapan ken Faraon agpaay iti maysa a masinunuo a trabaho: “Umayca ngarud ita, ket ibaoncanto ken Faraon tapno ipanawmo ti ilic nga annac ti Israel iti Egipto” (Exodo 3:10). Manen, ti Dios inawaganna ida a “tattaok.”

Anian a trabaho nga imparang ti Dios iti adipenna! Iti kasta ngarud, ni Moises simmungbat a nabuyogan iti maysa a saludsod: “Asinoac?” Dayta ket, iti pannakaawat ni Moises iti kinapateg ti adda a mapasamak ken no ania iti pasetna iti amin daytoy, nagsiddaaw isuna no apay a ti maysa a tao a kas iti bagbagina ti napili. Ditoy, sipud pay un-una, adda pannakaipakita kadatayo iti kababalinna, ti kinapakumbabana, ken ti panangkitana nga isu ket saan a maikari iti nakaayabanna nga aramiden.

`Apay a ti kinapakumbaba, ken ti pannakakita iti bukodtayo a “saan a pannakaikari,” ket napateg unay iti siasinoman a mangsapul a sumurot iti Apo ken mangaramid iti aniaman a banag nga agpaay Kenkuana?`