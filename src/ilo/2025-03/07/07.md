---
title:  Adalen Pay
date:   15/08/2025
---

Basaen ti surat ni Ellen G. White, “From the Red Sea to Sinai,” pp. 291–302, iti Patriarchs and Prophets.

Saan a nagbayag kalpasan ti pasamak ti danum, ti nacion ket sinangona ti maysa a baro a peggad (kitaen ti Exodo 17:8–16)—maysa a narungsot ken mannakigubat a tribu, dagiti Amalecitas, ket dinuprakda ida. “Dagiti Amalecitas ket saanda nga ignorante iti kababalin ti Dios wenno iti Panagturayna, ngem imbes a mabutengda Kenkuana, inkabilda dagiti bagbagida a mangkarit iti Pannakabalinna. Dagiti pagsidsiddaawan nga inyeg ni Moises iti sangoanan dagiti Egipcios ket banag a nangum-umsian dagiti tattao ni Amalek, ken ti panagbuteng dagiti aglikmut a nasnacion ket nakatkatawaan. Nagsapatada kadagiti didiosda a dadaelenda dagiti Hebreo, tapno awan iti makalasat, ken impannakkelda a ti Dios ti Israel ket awan ti mabalbalinna a mangtukiad kadakuada. Saanda a nadangran wenno naam-ames babaen kadagiti Israelitas. Ti idadarupda ket namimpinsan a saan a nagargari. Dayta ket tapno maipaduyakyak ti gurada ken panangkarit iti Dios a sinapulda a dadaelen dagiti tattaona. Dagiti Amalecitas ket nabayagen a managbasolda, ken dagiti krimen nga inaramidda ket imkis iti Dios nga agpaay iti pammales, ngem ti asina ket kaskasdi nga inayabanna ida tapno agbabawi; ngem idi dagiti lallaki ti Amalek ket rinautda dagiti nabannog ken awan mabalbalinna a ranko ti Israel, sinelloanda ti pannakadadael ti nacionda.”—Ellen G. White, Patriarchs and Prophets, p. 300.

**Salsaludsod a Pagiinnadalan:**

`Agtaeng nga ad-adda iti kapanunotan no kasano a nammoan ni Jetro ti maipapan iti pudno a Dios manipud iti inaramid ti Dios kadagiti tattaona. (Kitaen ti Exodo 18:8–10.) Apay a dayta a prinsipyo ket pudno pay laeng ita nga aldaw? Damagem ta bagim ken ti klasem: Ania a kita ti panagsaksi ti iparang ti iglesiatayo iti lubong? Ania ti ibagatayo iti lubong maipapan iti kababalin ken ugali ti Diostayo?`

`Basaen manen ti 1 Corinto 10:4. Ania koma ti isuro daytoy kadatayo maipapan iti kadaanan a saan a pudno a sursuro (heresy), nga isu a dagiti sumagmamano ket patienda ita nga aldaw, a kuna ti Daan a Testamento a ti Dios ket managibales, gumurgura, ken di mamakawan, a maisupadi iti makitatayo ken Jesus? Kasano a daytoy a bersikulo ket ipakitana no apay a dayta a patpatien ket biddut?`

`Basaen manen ti insurat ni Ellen G. White iti ngato maipapan iti adda a gundaway dagiti Amalecitas a mangammo maipapan iti pudno a Dios. Idilig ti kababalinda iti kababalin ni Jetro. Ania dagiti ad-adal a masursurotayo no apay nga inyeg ti Dios ti panangukom saan laeng a kadakuada, no di ket kadagiti adu a tribu idiay kadaanan a lubong a nakaipulapolan ti Israel?`