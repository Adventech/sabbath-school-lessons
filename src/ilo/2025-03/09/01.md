---
title:  Pagbiagan ti Linteg
date:   23/08/2025
---

### Basaen Agpaay iti Adal ita a Lawas

Exodo 21:1–32; Exodo 22:16–23:33; 2 Ar-ari 19:35; Mateo 5:38–48; Roma 12:19; Mateo 16:27.

> <p>Paset a Mayulo</p>
> “Ket ni Jehova kinunana ken Moises, ‘Castoy ti saoemto cadagiti annac ti Israel, “Dacayo met laeng nakitayo a nakisaoac cadacayo nanipud sadi langit. Dicayo agaramid cadagiti sabsabali a didios a pannacacadduac; didios a pirac, wenno didios a balitoc, dicayo agaramid a maipaay cadacayo” ’ ” (Exodo 20:22, 23).

Ti Dios tinarigagayanna dagiti tattaona a maidumada koma kadagiti aglikmutda a nasnacion. Kayatna ida a maipasdek a kas maysa matalek a komonidad ti pammati nga agbiag iti sidong ti panangipangulo ken panangiturayna. Tunggal maysa ket pasakop iti lintegna. Dagiti oc-ocom ket madutokan kas mangipataray iti linteg, ken dagiti papadi ket isuroda dayta. Dagiti nagannak ket aramidenda met ti napateg a paset.

Iti aniaman a kultura, dagiti linlinteg ket iparangarangda dagiti pagwadan, kalat, gandat, ken kababalin ti agpanpanday-linteg. Kas pangarigan, idi ni Faraon ket imbilinna nga amin a lalaki a maladaga nga Hebreo ket mapapatay, daytoy a linteg ket imparangarangna ti kinasiasinona: dakes. Iti kasunganina, no ti maysa nga ari ket mangaramid iti maysa a linteg nga amin nga agtawen iti 18 iti pagarian ket magunggunaan iti libre a nangatngato nga edukasyon, adu iti mangkita iti daytoy a pammaneknek iti kinamanagparabur ti ari ken ti tarigagayna a ti pagilianna ket rumang-ay.

Ti linteg ti Dios ket iparangarangna Isuna, dayta ket, ti kinaimbagna, ayat, prinsipyo, kinalinteg, ken dagiti panagkedkedna a maibusor iti dakes. Kas iti kinasanto ken kinalinteg ti linteg, kasta met ti Dios. Kabayatan a mangar-aramid iti lugar agpaay iti nawadwad a biag, ti linteg tumulong met a mangsalaknib kadatayo manipud kadagiti peggad ken dagiti didigra. Ti panagraem iti Dios, iti maysa ken maysa, ken kadagiti pateg ti biag ket isu ti pakaibatayan ti sistema ti lintegna.

_*Adalen ti adal ita a lawas tapno maisagana agpaay iti Sabado, Agosto 30._