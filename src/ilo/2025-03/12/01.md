---
title:  “Iparangmo Caniac Dawatec Kenca, ti Dayagmo”
date:   13/09/2025
---

### Basaen Agpaay iti Adal ita a Lawas

Exodo 33:7–34:35; Deuteronomio 18:15, 18; Juan 17:3; Roma 2:4; Juan 3:16; 2 Corinto 3:18.

> <p>Paset a Mayulo</p>
> “Ket ni Jehova limmasat iti sangoanan ni Moises ket imbunannagna, Jehova, Jehova, Dios a manangngaasi ken managparabur, nainayad nga agpungtot, ken aglaplapusanan iti kinaimbag a siaayat ken kinapudno; Manalimetmet iti caasi a siaayat a maipaay cadagiti rinibribu, mamacawan iti kinadakes ken salungasing ken basol; ket iti uray caano dina canunungan ti nacabasol, ipasarungcarna iti kinadakes dagiti amma cadagiti annac, ken cadagiti annac dagiti annac, agpapan maicatlo ken cadagiti maicapat a caputotan’ ” (Exodo 34:6, 7).

Amintayo ket masapul a dumakkel iti pannakipagnatayo iti Dios. No awan ti panagdakkel, nataytayo. Ni apostol Pedro ipakdaarna: “No saan ket a rumang-aycayo coma iti gracia ken iti panangammo ken Apotayo ken Manangisalacan a Jesu-Cristo. Kencuana maited coma ti panagdaydayaw ita ken iti agnanayon. Amen” (2 Pet. 3:18). Masapul a siaanamongtayo a dumakkel. Inaldawtayo iti unibersidad ti Dios, nga idiay awan ti panagleppas (graduation) no di ket maysa a kankanayon a proseso ti panagad-adal. Iti tunggal tukad ti panagdakkel, mabalinmo iti agbalin a naan-anay no palubosam ti Dios a mangsukog kenka iti tao a nangayabanna a pagbalinam, ken Cristo.

Panunoten ti maysa nga eskuelaan. No dagiti umuna a grado ket makasursuro no kasano ti agbasa ken agbilang agingga iti 100, makaawatda iti pasado a grado agsipud ta ti pannakaammoda ket naan-anay iti dayta a tukad ken rukod nga idadakkel. Nupay kasta, no daytoy isu met laeng a tukad ti pannakaammo, ken awanen ti nainayon, ket makita iti maysa nga istudyante ti hayskul, dayta ket mangipakita iti maysa a dakkel a di panagballigi iti edukasyonna. Dayta ket pumadpada iti idadakkeltayo iti parabur ken pannakaammo iti Dios. Iti tunggal tukad ti pannakapasayaattayo, mabalintayo ti agbalin a naan-anay iti gunglotayo a kas ken Cristo iti gunglona.

Daytoy a lawas adalentayo no kasano a ni Moises, babaen ti panangammo ken panangsurot kadagiti bilbilin ti Dios, ket dumakdakkel iti pannakipagnana iti Apo.

_*Adalen ti adal ita a lawas tapno maisagana agpaay iti Sabado, Setiembre 20._