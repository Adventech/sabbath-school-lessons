---
title:  Dagiti Damag Dagiti Tallo nga Angel
date:   30/05/2024
---

Idiay Apocalipsis 14:7, ti umuna nga angel agpukkaw iti maysa a napigsa a timek, “ ‘Agbutengcay iti Dios ket isu dayawenyo: ta dimteng ti horas ti panangocomna; ket agdaydayawcayo iti nangaramid iti langit ken iti daga, ken iti baybay ken cadagiti ubbog dagiti dandanum.’ ” Ti awis ti langit kadatayo ket ti panangitedtayo iti kangatoan a kinatulnog ken naimpusoan a panagdayaw iti Namarsua iti lawag ti sumungsungad a panangokom.

Ti maikadua nga angel ipakdaarna, “ ‘Narba, narba ti dackel a Babilonia, isu a nangpainum cadagiti isu-amin a pagpagarian iti arac ti pungtot gapu iti pannakicamalalana’ ” (Apo. 14:8). Ti Babilonia itakderanna ti maysa a natnag a naglikod a narelihiyosoan a sistema a nangtukiad iti damag ti umuna nga angel ken nangpabor iti maysa a saan a pudno a panagdayaw. Dayta iti gapuna no apay a ti Apocalipsis 14:9–11 ket iballaagna ti maibusor iti panagrukbab iti “animal ken iti ladawanna.” Dua nga agsupadi a pili dagiti naiparang ditoy—panagdayaw iti Namarsua wenno panagrukbab iti animal. Tunggal tao ditoy rabaw ti planeta a Daga ket aramidenda ti maudi, di mabalusingsing a pangngeddeng maipapan no asino iti makinkukua iti namimpinsan a panagtulnogda—ni Jesus wenno ni Satanas.

`Basaen ti Apocalipsis 14:12. Ania dagiti dua a pagilasinan a kababalin dagidiay nga isu nga agtukiad nga agrukbab iti animal? Apay nga agpadpadada a napateg unay?`

a pannakaidadanes iti pakasaritaan ti lubong. Babaen ti sagut ti kinalinteg ni Cristo, agbiagda iti napno-iti-parabur, natulnog a biag. Ti panagdayaw iti Namarsua ket agtakder a direkta a suppiat iti panagrukbab iti animal ken maipakita iti panangsalimetmet kadagiti bilbilin ti Dios. Daytoy maudi a dangadang maipapan iti kinatulnog ken Cristo wenno kinatulnog iti pannakabalin ti animal ket naisentro iti panagdayaw, ket iti puso daytoy dakkel a panagbinnusor iti nagbaetan ti naimbag ken dakes ket ti Sabado.

Dagitoy naikomit a pasurot ti Mangisalakan ket saan laeng nga addaan iti pammati “ken” ni Jesus, no di ket addaanda pay iti pammati “ni” Jesus. Ti pammati ni Jesus ket maysa a pammati a nauneg unay, agtalek unay, naikomit unay, nga amin dagiti demonio idiay impierno ken amin a pannubok ditoy daga ket dida mapagkintayeg dayta. Daytat’ pammati nga agtalek no dina makita, mamati no saanna ammo no apay, ken mangnamnama no dina maawatan. Daytoy a “pammati ni Jesus” ket maysa a sagut nga awatentayo babaen ti pammati. Daytat’ mangawit kadatayo iti krisis nga adda iti masangoanan. Inton ti maudi a krisis ket bumtak ken sangoentayo ti pannakalappedtayo nga agilako ken gumatang, pannakaidadanes, pannakaibalud, ken ipapatay, ti pammati ni Jesus ti mangawit kadatayo kadagiti maudi nga oras ti daga agingga nga agsubli ni Jesus.

`Kasano iti panangisagsagana ti Dios iti pammatim ita nga aldaw nga agpaay iti umay a masakbayan?`