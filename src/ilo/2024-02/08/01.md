---
title:  Lawag Manipud iti Santuario
date:   18/05/2024
---

### Basaen Agpaay iti Adal ita a Lawas
Exo. 25:8, 9, 40; Heb. 8:1–6; Lev. 16:21, 29–34; Lev. 23:26–32; Heb. 9:23–28; Dan. 7:9, 10; Mat. 25:1–13; Apo. 11:19.

> <p>Paset a Maiyulo</p>
> “Ti cangronaan, ngarud cadagiti banbanag a sasaoenmi, isu daytoy: Adda maysa a cangatoan a paditayo, a nagtugaw iti macanawan ti trono ti Ari idiay langit, Maysa a ministro ti altar ken iti napudno a tabernaculo, nga binangon ti Apo, saan a ti tao” (Hebreo 8:1, 2).

Di nagbayag kalpasan ti pannakaupay idi Oktobre 22, 1844, dadduma kadagiti Millerite, kalpasan ti kararag ken panagadal, naawatanda ti biddutda. Ti padto a 2,300–aldaw ket saanna a tinaming ti maikadua a yaay ni Jesus, kas iti gagangay a maawatan, no di ket maipapan iti trabaho ni Cristo idiay nailangitan a santuario, a napigsa unay a nailadawan iti libro dagiti Hebreo

Ti pannakadalus ti santuario idiay langit ket pannakatungpal ti naindagaan a pannakadalus ti naindagaan a santuario, kas naisuro iti Levitico. Tapno adadda a maawatan daytoy napateg a kinapudno, kitaenyo ti panagpada ti Daniel 7 ken Daniel 8:

| Daniel 7 | Daniel 8 |
| --- | --- |
| Babylon | |
| Media-Persia | Media-Persia |
| Grecia | Grecia |
| Roma | Roma |

Panangokom idiay langit Pannakadalus ti santuario Dagitoy a panagpada ket makatulong a mangipakita iti pudno a kababalin ti pannakadalus ti santuario, nga isu ti dakkel a sakbay-ti-Yaay, nausigan a panangokom. Iti adal ita a lawas, intayo sukimaten ti napateg a kinapudno a naibatay iti Biblia a panagministro ni Cristo idiay nailangitan a santuario.

_*Adalen ti adal ita a lawas, naibatay kadagiti kapitulo 22–24 ken 28 iti The Great Controversy, tapno maisagana agpaay ti Sabado, Mayo 25._