---
title:  Dimteng ti Panangocom
date:   21/05/2024
---

`Idilig ti Daniel 7:9, 10 iti Apocalipsis 14:6, 7. Ania ti pagpadaan dagitoy dua a teksto?`

Ti panangukom ket maysa a pagaammo unay a tema iti intero a Biblia. “Ta ti Dios iyegnanto ti tunggal aramid iti pannacaocom, agraman tunggal nailemmeng a banag, no isu naimbag, wenno dakes” (Ecles. 12:14). Ni Jesus intudona dagiti dumdumngeg Kenkuana iti maysa a masakbayan a panawen ti panangokom, idi kinunana “ ‘nga amin a sao nga awan capapaayanna a saoento dagiti tao, isu ti sungbatandanto iti aldaw ti pannacaocom’ ” (Mat. 12:36). Ni apostol Pablo inayunna a, ti Dios nga “isu a mangipanayagto iti lawag cadagiti nailemmeng a banag dagiti sipnget, ket iparangarangnanto dagiti panagem dagiti puspuso” (1 Cor. 4:5). Ti babaunen nga angel kinunana ken Juan a, “dimteng ti horas ti panangocomna” (Apo. 14:7).

`Basaen ti Apocalipsis 22:10–12. Inton agsubli ni Jesus, ania ti gasat ti amin a sangkataoan? Ania iti nalawag a pakdaar a naibaga ken Juan?`

Idinto ta umay ni Cristo tapno itedna dagiti maudi a gunggona, masapul nga adda maysa a panangukom sakbay dayta, tapno maipakita no siasino ti umawat iti daytoy a gunggona inton umay. Inton agsubli ni Cristo, awanen ti maikadua a gundaway. Tunggal tao ket addaan iti makaanay a pakaammoan tapno aramidenda ti maudi, di mabaliwan a pangngeddengda nga agpaay wenno maibusor ken Cristo.

`Basaen ti Mateo 25:1–13. Apay a naiduma unay iti pannakinaig ni Jesus kadagitoy dua a naiduma a bunggoy dagiti mamati?`

“Inton agpatingga ti trabaho ti pannakausig, inton nausisa ken nakednganen ti pagtungpalan dagidiay nagparparang iti amin a panawen a pasurot ni Cristo, iti dayta, santo la agrikep ti panawen ti pannakapadas, ken agserra ti ruangan ti kaasi. Iti kasta, iti ababa a pannao, “dagiti adda a nacasagana, simbrecda a kimmuyog Kencuana iti pagbodaan, ket ti ruangan napunitan,” maidanontayo iti maudi a panagservi ti Mangisalakan, iti tiempo a pannakaileppas ti dakkel a trabaho ti pannakaisalakan ti tao.”— Ellen G. White, The Great Controversy, p. 428.

Masapul a saantay a kabuteng ti panangokom. Babaen ken Cristo, ti pannakapakawan ket kukuatayo, ti kinawayawaya manipud iti basol ket kukuatayo, ti pannakabalin nga agbiag iti nadiosan a biag ket kukuatayo, ken ti maudi a balligi ket kukuatayo.