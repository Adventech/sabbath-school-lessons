---
title:  Maysa a Patawid ti Ayat
date:   11/04/2024
---

`Basaen ti Juan 13:35 ken 1 Juan 4:21. Ania ti iparangarang dagitoy a teksto iti lawag ti karit ni Satanas a maibusor iti gobierno ti Dios iti dakkel a panagbinnusor. Ania ti ibagada kadatayo maipapan ti kababagas ti napudno a kina-Cristiano?`

Ti ayat ti pagalagadan dagiti komonidad ti Cristiano idi umuna a sumagmamano a siglo. Kinuna ni Tertullian: “Kangrunaan a dagiti ar-aramid ti ayat a natan-ok unay ti nangiturong iti adu a mangikabil iti marka kadatayo. Kitaem, kunada, no kasano ti panagayatda iti maysa ken maysa.” (See Tertullian’s Apology 39 as translated by S. Thelwall at https://www.logoslibrary.org/tertullian/apology/39.html.)

Maysa kadagiti kadakkelan a pannakaiparangarang ti ayat ti Dios ket naipakita idi dua kadagiti makapapatay a pandemya a nangdidigra kadagiti immuna a siglo idi A.D. 160 ken A.D. 265. Dagiti Cristiano naggunayda a nagministro iti masakit ken matmatay. Daytoy a didigra pinapatayna dagiti pinulpullo a ribu ken imbatina dagiti amin a barbaryo ken il-ili a maysa a nakiddit a pagnaedan. Ti di naimbubukodan, nainsakripicioan, nadungngo, naayat a panagministro dagiti Cristiano ti nangaramid iti dakkel a panagbaliw iti papolasyon. Iti panaglabas ti panawen, rinibribu, ken iti ud-udina ginasgasut a ribu, ken kalpasanna riniwriwriw iti Imperio ti Roma ti namati ken Jesus idi panawen dagitoy dua a pandemya. Ayat, nabatad a pannakaseknan, ken naorganisar, di naimbubukodan a panangasikaso iti masakit ken matmatay ti nangpataud iti panangayat kadagitoy a mamati ken ni Cristo nga itakderanda.

Ti The Rise of Christianity ni Rodney Stark ket maysa a kabaroanan [moderno] nga istoria a naibatay iti pakasaritaan a mangiladawan kadagitoy a paspasamak babaen ti baro ken napasayaat a lawag. Iti dayta iladawanna no kasano a kabayatan ti maikadua nga epidemya (A.D. 260) amin a komonidad dagiti Cristiano, nga isu a kaskasdi pay laeng a Judeo-ken-Cristiano, ket nagbalin a buyot dagiti nars, a mangipaay kadagiti kangrunaan a kasapulan dagiti agsagsagaba a komonidad tapno agbiag. “Iti kangitingitan ti maikadua nga epidemya, idi agarup A.D. 260, iti maysa a surat iti Paskua, nagsurat ni Dionysius iti atiddog a pammadayaw kadagiti banuar a panagregget dagiti lokal a Cristiano kas nars, nga adu kadakuada ti pimmusay bayat nga ay-aywananda dagiti sabsabali.

“Kaaduan kadagiti kakabsattayo a Cristiano ti nangipakita iti awan patinggana nga ayat ken kinapudno, dida pulos nga inispal ti bagbagida ken ti laeng dadduma ti pampanunotenda. Dida inkankano iti peggad, inasikasoda dagiti masakit, inasikasoda ti tunggal kasapulanda ken nagministroda kadakuada ken Cristo, ket kaduada a pimmanaw iti daytoy a biag a sitatalna ken naragsak; ta naakaranda kadagiti sabsabali iti sakit, nga innalada kadagiti bagbagida ti sakit dagiti kaarrubada ken siraragsak nga inawatda dagiti ut-utda.”—Rodney Stark, The Rise of Christianity (Princeton, New Jersey: Princeton University Press, 1996), p. 82.

`Ania ti nalawag a damag kadatayo ditoy? Kasano ti pannakasursurotayo a matay iti bukod a bagi tapno datayo met ket maipaduyakyaktayo daytoy isu met laeng a di naimbubukodan nga espiritu? Dayta ket saan a nalaka, saan kadi?`