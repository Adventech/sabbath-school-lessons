---
title:  Naguyogoy Babaen ti Pammati
date:   11/05/2024
---

### Basaen Agpaay iti Adal ita a Lawas
1 Tes. 4:13–18; Mat. 24:27, 30, 31; 2 Ped. 1:19–21; Dan. 8:14; Dan. 9:20–27; Esdras 7:7–13.

> <p>Paset a Maiyulo</p>
> “Ket maisaonto iti dayta nga aldaw, Adtoy, daytoy ti Diostayo; isu ti inururaytayo, ken isalacannatayto; isu daytoy ni Jehova; isu ti inururaytayo, agragsactayto ken agrag-otayto iti panangisalacanna’ ” (Isaias 25:9).

Ti maikadua a yaay ni Jesus ket maysa kadagiti kangrunaan a tema ti Sursurat. Dayta ket maysa a nabalitokan a linas nga agtaray kadagiti nasagradoan a pinanid ti Biblia. Maysa nga iskolar ket pinattapattana nga adda 1,845 a pakasarakan iti maikadua a yaay ni Jesus idiay Daan a Testamento. Kadagiti 260 a kapitulo ti Baro a Testamento, adda nasurok a 300 a pakasarakan iti panagsubli ni Cristo. Maysa iti kada 25 a bersikulo a naibaga dita. Dua a pulo ket tallo kadagiti 27 a libro ti Baro a Testamento ti mangitudo iti daytoy dakkel a pasamak.

Kalpasan a ti Repormasyon idiay Europa ket naisadsad ken nalappedan babaen iti panagsisina ken panagririri, ti kina Protestante nagramut idiay Baro a Lubong, pakairamanan ti Estados Unidos, nga idiay nga adu ti nangsapul a mangpidot iti lambon ti kinapudno, agraman ti kinapudno maipapan ti Maikadua a Yaay.

Kadakuada ket maysa a mannalon a Baptist nga agnagan iti William Miller. Manipud iti panagadalna iti Biblia, pinatina a ni Jesus ket umayen iti mabiit, a daytoy ket iti panawenna, ket kalpasanna inrugina nga ikaskasaba dayta a damag. Daytoy ket nangirugi iti maysa a tignay a, nupay sinangona iti maysa a dakkel a pannakauppapay, inlukatna kadagiti adu a tattao dagiti kinapudno ti Biblia a nagtalinaed a mayataday agingga ita nga aldaw.

Iti adal ita a lawas intayo sukimaten no apay a ti maikadua a yaay ni Jesus ket pinunnona dagiti puso dagiti mamati iti rag-o iti amin a siglo ken no kasano a makapagsaganatayo nga agpaay iti dayta dakkel a pasamak.

_*Adalen ti adal ita a lawas, naibatay kadagiti kapitulo 18–21 iti The Great Controversy, tapno maisagana agpaay ti Sabado, Mayo 18._