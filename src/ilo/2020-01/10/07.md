---
title:  Adalen Pay
date:   06/03/2020
---

Iti baba ket ti tsart a mangilawlawag no kasano a ti padto a 70-a lawas iti Daniel 9:24-27 ket maisilpu ken sakupna ti pangruggian ti padto a 2,300 a tawtawen iti Daniel 8:14. No bilangem ti 2,300 a tawen manipud 457 B.C. (laglagipen nga ikkaten ti sero a tawen), ket maalam ti 1844; wenno no bilangem ti natda nga 1,810 a tawtawen manipud A.D. 34 (2,300 ikkaten ti immuna nga 490 tawtawen), ket isu me lang a dumanonka iti 1844. 

Paliiwen pay, no kasano a ti petsa nga 1844 ket maiyataday iti nakitatayo iti Daniel 7 ken 8. Dayta ket, ti panangokom iti Daniel 7, nga isu met laeng iti pannakadalus ti santuario iti Daniel 8 (kitaen dagiti naudi a dua a lawas a liksion), ket mapasamak kalpasan ti 1,260-a tawtawen a pannakaidadanes (Dan. 7:25). ngem sakbay ti Maikadua a Yaay ni Jesus ken ti pannakaipasdek ti agnanayon a Pagarianna.

<img style="max-width:100%" src="https://sabbath-school-stage.adventech.io/api/v1/ilo/quarterlies/2020-01/lessons/10/days/prophecy.png" />

**Salsaludsod a Pagiinnadalan**

`1. Dagiti iskolar kunada, ket tumutop a kasta, a ti padto a 2,300-nga aldaw ken ti padto a 70-a lawas ket pudno unay a maymaysa a padto. Apay a kunada a kasta? Ania a pammaneknek ti masarakam a mangpasingked iti dayta?`

`2. Ania iti maadaltayo manipud iti mangibabaet a kararag ni Daniel a makatulong kadatayo iti bukod tayo a biag iti panangikararag kadagiti sabsabali?`

`3. Ti sakrificio ni Cristo iti biangtayo ket isu laeng ti namnamatayo. Kasano koma a daytoy ket makatulong a mamagtaginayon kadatayo kas napakumbaba ken, ad-adda pay a napateg, ket pagbalinennatayo nga ad-adda pay a managayat ken mamakawan kadagiti sabsabali? Ania ngarud ti ibaga ti 7:40-47 kadatayo amin?`

`4. Kitaen no kasano iti pannakaipangpangruna ti Sursurat iti kararag ken namnama ni Daniel. Ta kalpasan ti amin, ti nacion ket nakaro unay iti pannakaabakna, dagiti tattao nakayawan, dagiti dagdagada naagaw, ken ti kabiserada nadadael. Ket nupay kasta isu ket addaan iti namnama nga iti laksid amin dagitoy, dagiti tattao ket agsublidanton iti pagtaenganda. Sadino ngata iti nangalaanna iti daytoy a namnama malaksid iti Biblia ken dagiti karkari ti Dios a naisurat iti dayta? Ania ngarud iti ibaga daytoy kadatayo maipapan ti namnama a maadda met kadatayo manipud kadagiti karkari iti Sao?`