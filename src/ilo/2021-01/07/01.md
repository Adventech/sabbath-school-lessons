---
title:  Pannakaabak Dagiti Taga Asiria
date:   06/02/2021
---

### Basaen Agpaay ti Adalita a Lawas
Isa. 36:1; Isa. 36:2-20; Isa. 36:21-37:20; Isa. 37.21_38, Isaias 38, 39.

> <p> Paseta Mayulo </p>
> "'O Jehova dagiti buybuyot, Dios ti Israel, nga agtugaw iti ngatoen dagiti querubin, sica ti Dios, siesica la a maymaysa, cadagiti isuamin a pagarian iti lubong; sica inaramidmo ti langit ken daga (Isaias 37:16).

Maysa a nakuttong a lalaki magmagna a sakasaka a kaduana dagiti dua nga annakna a lallaki. Ti sabali a pamilya ket inkargada dagiti amin a gargaretda iti maysa a karison a guyguyoden dagiti nakukuttong a vaka. Maysa a lalaki iti mangguyguyod kadagiti vaka kabayatan a nakatugaw a nakalugan dagiti dua a babbai iti karison. Dagiti nakurkurapay a tattao ket awan karisonda, isu nga imbaklayda dagiti gargaretda kadagiti abagada.

Dagiti soldado ket agkaiwarada iti sadinoman. Maysa a makina a pagrakrak ket rebrebbaenna ti ruangan ti ciudad. Dagiti pumapana addada iti ngato ti makina a pagrakrak a mangpanpana kadagiti mangsalsalaknib kadagiti pader. Nakaro a panagpapatay ti nagraira iti kasta unay.

Laktawan (pardasan) dagiti pasamak. Maysa nga ari ti agtugaw iti tronona, agawat kadagiti samsam ken kayaw. Dadduma kadagiti kayaw umasideg kenkuana a nakangato dagiti im-imada, agpakpakaasi iti asi. Dagiti dadduma ket nakaparintumeng wenno nakadumog. Ti pannakailadawan dagitoy a buya ti ari mangrugi kadagitoy a sasao: "Senakerib, ari ti lubong, ari ti Asiria" ken agtultuloy kadagiti sasao a "nakatugaw iti maysa a trono-nÄ“medu ken iti samsam ti ciudad ti Lakis ket nailabas a suksukimatenna iti sangoananna.' John Malcolm Russell, _THE WRITING ON THE WALL_ (Winona Lake, Indiana: Eisenbrauns, 1999), pp. 137, 138.

Daytoy a panagsasaruno dagiti ladawan, nga iti naminsan inarkosanna ti "Palacio nga awan Kasalisalna" a pader ni Senakerib, nga itan ket addada idiay British Museum, ket anian nga istoria ti inda imbaga maipapan iti daksanggasat a kasasaad dagiti makunkuna a tattao ti Dios!

_* Adalen ti adal ita a lawas tapno maisagana agpaay ti Sabado, Pebrero 13._