---
title:  Propaganda
date:   08/02/2021
---

Dagiti agtuturay ti Asiria ket saanda laeng a nadawel, nasiribda pay. Ti kalatda idi ket kinabaknang ken pannakabalin, saan laeng a pannakadadael (idilig iti Isa. 10:13, 14). Apay nga aramaten dagiti kinabaknang a mangala iti maysa a ciudad babaen iti pwersa no mabalinmo met nga ay-aywen dagiti agnaed tapno sumuko? Isu a, kabayatan a kumaribuso iti panangparmekna iti Lakis, ni Sennakerib ket imbaunna ti rabshakeh na, maysa a kita ti nangato nga oficiales, a mangala iti Jerusalem babaen iti propaganda.

`Ania dagiti argumento nga inaramat ti rabshakeh a mamutbuteng iti Juda? Isa 36:2-20; kitaen payti 2 Ar-ari 18:17-35; 2 Cron. 32:9-19.`

Ti _rabshakeh_ ket nangaramid ketdi kadagiti napigsa unay nga argumento. Saanyo a mapagtalkan ti Egipto a tumulong kadakayo agsipud ta isu ket nakapuy ken di-mapagtalkan. Saanyo a mapagtalkan ti Apo a tumulong kadakayo agsipud ta ni Ezekias ket nakabasol Kenkuana babaen iti panangikkatna kadagiti nangato a luglugar ken altarna iti intero a Juda, nga ibagbagana kadagiti tattao nga agdaydayawda laeng iti maymaysa nga altar idiay Jerusalem. Kinaagpaysoanna, ti Apo ket adda iti sikigan ti Asiria ken imbagana ken Sennakerib a dadaelenna ti Juda. Awan pay ketdi iti makaanay a nasursuroan a lallaki a mangiggem kadagiti 2,000 a kabayo.

Tapno maliklikan iti maysa a pannakaparmek nga isu nga awan a pulos iti makan ken mainum, sumukokayo itan ket matratarkayo a naimbag. Saannakayo a maisalakan ni Ezekias, ken agsipud ta dagiti didios dagiti amin a dadduma a pagpagilian a pinarmek ti Asiria ket saanna nga inispal ida, masiguradoyo a ti Diosyo ket saannakayo nga isalakan.

`Ti kadi rabshakeh ketibagbagana ti pudno?`

Agsipud ta adda adu a kinapudno iti ibagbagana, dagiti argumentona ket makaawis. Ti tumultulong kenkuana ket dagiti dua a nalawag nga argumento. Umuna, kagapgapuna laeng manipud Lakis, 30 laeng a milya iti kaadayuna, nga idiay a pangipakpakitaan dagiti taga Asiria no ania iti napasamak iti maysa a napigsa unay ti pannakasarikedkedna a ciudad a mangpadpadas a mangtukkiad kadakuada. Maikadua, isu ket naaddaan iti maysa a napigsa unay a suporta iti buyot ti Asiria kenkuana (Isa. 36:2). Pagaammo ti gasat dagiti buybuyot ken ciciudad kadagiti luglugar (pakairamananen ti Samaria, ti kabicera ti akin-amianan nga Israel: 2 Ar-ari 18:9, 10) a simmuko iti Asiria, awan ti gaputi Judea nga agdudua manipud iti nataoan a panangkita a ti Jerusalem ket nadadael (idiligiti Isa. 10:8-11). Ti rabshakeh ket husto pay iti panangibagana a ni Ezekias ket dinadaelna dagiti nadumaduma a luglugar a pagdatonan tapno maymaysa laeng iti panagdaydayaw idiay templo ti Jerusalem (2 Ar-ari 18.4; 2 Cron. 31:1). Ngem daytoy kadi a reporma ket sinaima ti Dios, nga isu laeng ti namnama a nabati kadagiti tattaona? Isalakanna kadi, ken mabalinna kadi nga isalakan ida? Ti laeng Dios iti makaammo a mangsungbat iti daytoy a saludsod!

`Napadasanyo kadin iti maysa nga umas-asping a kasasaad, nga idiay, manipud iti maysa a nataoan a panangkita, amin ket kas la napukaw? Ania laeng iti mabalin nga aramidem? No siaanamongka, nakasaganaka koma a mangibingay iti klasem iti dayta a kapadasan, kasano iti inaramidmo, ken ti namimpinsan a banagna?`