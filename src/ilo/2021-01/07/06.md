---
title:  Iti Sakit ken iti Kinabaknang
date:   11/02/2021
---

Dagiti paspasamak ti Isaias 38 ken 39 (2 Ar-ari 20) napasamak iti asideg unay a tiempo iti panangispal ti Dios ken Ezekias manipud ken Sennakerib, uray pay no ti panangispal, a kas naipakita idiay Isaias 37 (kitaen pay ti 2 Ar- ari 19) ket saan pay a napasamak. Pudno unay, iti Isaias 38:5, 6 ken 2 Ar-ari 20:6 ket maipakita a kaskasdi a sangoenda ti panangam-ames ti taga Asiria.

"Ni Satanas ket inkeddengna a mangyeg iti agpadpada nga ipapatay ini Ezekias ken ti pannakarba ti Jerusalem, awan dudua a no mapukaw ni Ezekias iti dalan, dagiti trabahona a reporma ket sumardeng ket ti pannakarba ti Jerusalem ket mabalin a nalaklaka a magun-od.”—THE SDA BIBLE COMMENTARY, vol. 4, p. 240.

`Ania iti ibaga ti adaw iti ngato kadatayo no kasane iti kinapateg ti naimbag a panangipangulo kadagiti tattao ti Dios?`

`Ania a pagilasinan tiited ti Apo ken Ezekias tapno mapasingkedan ti La pammatina? 2 Ar-ari 20:8-10, Isa. 38.6-8.`

Babaen iti panangtukkiad kadagiti pagilasinan nga impaay ti Dios (Isaias 7), ni Acaz ket inrugina ti dalan dagiti paspasamak a nangiturong iti riribok iti Asiria. Ngem ni Ezekias ket dimmawar iti maysa a pagilasinan (2 Ar-ari 20:8); isu a, ti Dios ti nangpapigsa kenkuana tapno sabatenna ti krisis nga inyeg ti amana iti Juda. Pudno unay, iti panangpasublina iti anniniwan ti gerger ti pagorasan (sundial) ni Acaz ket mabalin laeng babaen iti maysa a datdatlag.

Dagiti taga Babilonia ket inadalda dagiti panaggunay dagiti nailangitan a banbanag ken inlanadda nga apagisu. Gapuna, napaliiwda ket ngata ti karkarna a kababalin ti init ket nagsiddaawda no ania iti kaipapananna. Idinto a ni Ari Merodach-baladan ket nangibaun kadagiti bunggoy iti daytoy a tiempo ket saan a karkarna. Dagiti taga Babilonia ket naammoanda ti panagsilpu ti panagimbag ni Ezekias ken ti datdatlag a pagilasinan.

Itan ammotayo no apay a pinili ti Dios daytoy matudtudo a pagilasinan. Kas latta iti panangaramatna iti ud-udina ti bituen ti Betlehem a mangiyeg kadagiti masirib a lallaki manipud Daya, inaramatna ti panagbaliw ti init a mangiyeg kadagiti babaunen manipud Babilonia. Daytoy ket naisalsalumina a gundaway kadakuada a mangammo maipapan iti pudno a Dios. Ni Merodach- baladan ket ginastarna ti intero a biagna a nangpadpadas a manggun-od iti agpaut a wayawaya manipud ti Asiria. Kasapulanna ti napigsa unay a kakadua, nga isu a mangilawlawag iti nangguyogoy kenkuana a mangsarak ken Ezekias. No ti init a mismo ket naggunay gapu iti dawat ni Ezekias, ania iti mabalin nga aramidenna iti Asiria?

`Kasano iti pannakapukaw ni Ezekias iti maysa a nakaskasdaaw a gundaway a mangpadayag iti Dios ken mangiturong kadagiti taga Babilonia Kenkuana? Ania idi iti banagna? Isaias 39. Ni Ezekias, nga isu koma nga agsaksi kadakuada maipapan iti Apo, impakitana ketdi, ti bukodna a "dayag." Ania iti adal nga agpaay kadatayo?`