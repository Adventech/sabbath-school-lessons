---
title:  Adalen Pay
date:   12/02/2021
---

â€œTi laeng diretso nga ibaballaet ti Dios a mabalin a ti anniniwan ti gerger ti pagorasan nga agsubli iti sangapulo a gerger; ket daytoy koma idi iti pagilasinan ni Ezekias a ti Apo ket nangngegna ti kararagna. Kas maiyannatop, ti "mammadto immasug ken ni Jehova; ket insublina di anniniwan iti sangapulo a gerger, a bimmabaanna idi iti cuadrante ni Acaz.' Bersikulo 8-11."-Ellen G. White, PROPHETS AND KINGS, p. 342.

"Ti isasarungkar dagitay a babaunen manipud iti agtuturay ti maysa nga adayo a daga ket nangted ken Ezekias iti maysa a gundaway a mangitan-ok iti sibibiag a Dios. Anian a naglaka koman kenkuana a mangibaga kadakuada ti Dios, ti mangig-iggem kadagiti amin a naparsua a banbanag, nga isu a babaen iti pannakabendicion iti bukodna a biag ket naispal idi a dagiti amin a namnama ket pimmanaw!...

"Ngem ti kinapalangguad ken kinaubbaw ti nangikut iti puso ni Ezekias, ket iti panangitan-ok iti bukod a bagi indatagna a silalatak dagiti naagum a matmata kadagiti kinabaknang nga isu a pinabaknang ti Dios dagiti tattaona. Ti ari 'ket impakitana cadacuada ti balay dagiti cucuana a napateg, pirac, ken balitoc, dagiti recrecado, ken ti napateg a lana, ken ti amin a balay ti gamigamna, ken cadagiti isu-amin a masaracan cadagiti gamgamengna; awan idi iti balayna, awan met iti amin a pagturayanna, ti saan nga impakita ni Ezekias cadacuada. Isaias 39:2. Saan a panangpadayag iti Dios iti panangaramidna daytoy, no di ket tapno itan-okna ti mismo a bagbagina iti matmata dagiti gan-gannaet a piprincipe."-Pages 344, 345.

**Salsaludsod a Pagiinnadalan**

`Kasano a ni Satanas ket kas la iti rabshakeh ti taga Asiria? Ibagana kadi ti pudno inton ibagana a nakabasolka (Zac. 3.1)? Kasano iti panangsungbatti Dios? Kitaen ti Zac 3:2-5. Ania laengti namnamatayo a maibusor kadagitoy a pammabasol? Rom. 8:1.`

`Isardeng kadi ni Satanas dagiti pammabasolna inton mapakawanka? Kitaen ti Apo. 12:10. Kalpasan a napakawanka, inton itultuloy ni Satanas nga ibaga a kukuanaka agsipud iti basolmo, ania iti kababalin ti pammabasolna? Kiraen ti Deut. 19:16-21 (linteg ti maysa a naulbod, dakes a saksi).`

**Pakadagdagupan:** Iti sungbat iti asug ti maysa a matalek nga ari, ti Dios inispalna dagiti tattaona ken impakitana ti kinasiasinona: ti mannakabalin- amin nga Ari ti Israel nga Isu a mangtengtengngel iti pagtungpalan ti daga; saanna laeng a dadaelen dagidiay nga isu a manggandat a mangdadael kadagiti tattaona, Isu ket mangipaay kadagiti gundaway nga agpaay kadagiti sabsabali, uray pay no kasano ili kina "Babilonia" da, tapno agbalinda a tattaona. 