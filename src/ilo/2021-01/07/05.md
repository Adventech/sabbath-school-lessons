---
title:  Ti Dadduma [Tuloy) iti Istorya
date:   10/02/2021
---

Segun ken Sennakerib, kas naibaga kadagiti nakailanadan dagiti tinawen paspasamakna, innalana dagiti uppat a pulo ket innem a nasarikedkedan ng il-ili, pinarmekna ti Jerusalem, ken pinagbalinna ni Ezekias a Judio "a mays a balud idiay Jerusalem, ti naarian a pagtaenganna, a kas maysa a tumataya iti maysa a tangkal." - James B. Pritchard, editor, ANCIENT NEAR EASTER TEXTS RELATING TO THE OLD TESTAMENT (Princeton, New Jersey: Princeto University Press, 1969), p. 288. Ngem iti laksid ti tarigagayna iti propagand a kas maysa a pakailawlawaan ti monomento ti kinataona, awan iti tekst wenno ladawan a mangibagbaga a naalana ti Jerusalem. Manipud iti maysa nataoan a panangkita, daytoy a pannakalibtaw ket nakaskasdaaw, ta iti naite a di-malappedan a pannakabalin ni Sennakerib ken ti kinapudno a ni Ezekia ket indalanna ti maysa a yaalsa a maibusor kenkuana. Dagiti umal-alsa maibusor iti Asiria ket addaanda iti ababa a biag ken nakaal-alingagek ng ipapatay.

Dagiti iskolar ket bigbigenda nga uray pay no awanantayo iti nailanad naibatay iti Biblia, mapilitantayo a mangawat nga adda ket ngata ti mays a datdatlag a masapul a napasamak. Idinto ta ni Sennakerib ket iniran dagiti pader ti "Palaciona nga Awan Maysa a Kasalisal” kadagiti relikia (naiyukit a ladladawan) ket nalawag unay a mangipakpakita iti naballigi a panangparmekna iti Lakis nga agparparang a gapu iti pannakasapulna iti maysa nga alikamen a mangispal-iti-dayawna. Ngem iti parabur ti Dios, dagitoy a ladladawan ket impakitana koma ketdi ti Jerusalem! Ni Sennakerib ket dina imbaga dagiti dadduma (tuloy) iti istorya, ngem ti Biblia ibagana.

`Ania ti dadduma (tuloy) iti istorya? Isa. 37:21-37.`

Iti sung bat iti kararag ti namimpinsan a pammati ni Ezekias, ti Dios ket imbaunna kenkuana ti maysa a damag ti namimpinsan a talged nga agpaay iti Juda a nagburek iti maysa a nalunag a pungtot a maibusor iti napalangguad nga ari ti Asiria nga isu a nangpadas a mangtungpa iti nadiosan nga Ari dagiti ar-ari (Isa. 37:23). Idin ti Dios ket dagus a tinungpalna ti Karina a mangispal iti Jerusalem (2 Ar-ari 19:35–37: 2 Cron. 32:21, 22; Isa. 37:36-38).

Maysa a dakkel a krisis ti mangayab iti maysa a dakkel a datdatlag, ket dakkel ti datdatlag idi. Ti bilang ti bangkay ket adu: 185,000. Isu a, ni Sennakerib ket awan pagpilianna no di agawid, nga idiay a sinabatna ti bukodna nga ipapatay (idilig iti padto ni Isaias idiay Isa. 37:7-38).

"Ti Dios dagiti Hebreo ket inabakna ti napalangguad a taga Asiria. Ti dayaw ni Jehova ket napaneknekan kadagiti mata dagiti aglikmut a nasnacion. Idiay Jerusalem ti puso dagiti tattao ket napnoda iti nasantoan a rag-0."--Ellen G. White, PROPHETS AND KINGs, p. 361. Kasta met, no ni Sennakerib ket naparmekna koma ti Jerusalem, pinapanawna koma dagiti tattao iti wagas a ti Juda ket napukawna koma ti pakabigbiganna, a kas iti inaramid ti akin- amianan nga Israel. Manipud ngarud iti panangkita ti maysa, awan koma iti tattao a Judio nga isu a pakaiyanakan ti Misias. Ti istoriada ket mabalin a nagpatinggan koma idiay a mismo. Ngem ti Dios inaywananna ti namnama a sibibiag.

`Ania iti ibagam iti maysa a tao nga isu a, saan pay a mamati iti Biblia wenno iti Dios ti Biblia a, mangdamag daytoy a saludsod: Nasayaat kadi kadagitoy a soldado iti Asiria, nga isu a naiyanakda idiay ayanda, ket matayda koma a sangsangkatunos a kastoy? Kasano iti personal a panangawatmo kadagiti ar-aramid ti Apo ditoy?`