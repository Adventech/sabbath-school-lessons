---
title:  “Ti Tawen ti Parabur ni Jehova"
date:   17/03/2021
---

`Asino iti agsasao idiay Isaias 61:12`

Ti Espiritu ti Dios ket adda iti daytoy napulotan a tao, a kayatna a saoen Isu iti maysa a Misias wenno ri Misias. Isu ket "mangicasaba cadagiti naimbag a damdamag cadagiti naemma, a mamatapat iti puso a nadunor, a mangiwarragawag iti wayawaya cadagiti nacayawan, ken ti pannacaluc-at cadagiti nabalud" (Isa. 61:1). Asino iti pakaipadaan dayta? Idilig iti Isaias 42:1-7, nga idiay a ti Adipen ti Dios ket nailadawan nga umas-asping unay kadagita a balbalikas.

Ti Isaias 61:2 saritaenna maipapan "iti tawen ti parabur ni Jehova." Ti Misias, nga Isu a napulotan a kas Ari ken Mangwayawaya iti pagarian ni David, mangiwaragawag iti maysa a naisangsangayan a tawen ti nadiosan a parabur iti tiempo nga iwaragawagna ti wayawaya. Idilig iti Levitico 25:10, nga idiay ti Dios bilinenna dagiti Israelitas a mangiwaragawag iti wayawaya idiay nasantoan a maika lima pulo a tawen: "isunto ti maysa a jubileo cadacayo, ket masublianyonto tumunggal maysa a tao iti dagana, ket agsublicayto tunggal maysa a tao iti familiana." Daytoy ket kaipapananna a dagiti tattao nga isu a napilit a mangilako kadagiti tawidda a daga wenno agbalin nga ad-adipen tapno agbiagda kadagiti tiempo ti rigat (Lev. 25:25–55) ket mabalindan a tuntonen ti dagada ken ti wayawayada. Agsipud ta ti tawen ti jubileo ket nangrugi iti panangpuyot iti maysa a tangguyob iti Aldaw ti Pannakaabbong (Lev. 25.9), naibagatayo daytoy a teksto idi iti pannakaisilpu iti Isaias 58.

Kabayatan nga "iti tawen ti parabur ni Jehova" idiay Isaias 61:2 ket maysa a kita ti tawen ti jubileo, saan laeng a maysa a panangngilin iti Levitico 25. Daytoy a tawen ket inwaragawag ti Misias, ti Ari, inton iparangarangna ti Bagbagina babaen iti maysa a panagministro ti wayawaya ken pannakaisubli. Daytoy ket umas-asping kadagiti sumagmamano nga ar-ari ti Mesopotamia nga isu a nangparang ay iti nalangenan nga asi babaen iti panangiwaragawag iti pannakaluk-at manipud kadagiti ut-utang kadagiti immun-una a tawtawen ti panagarida. Ti panagministro ti Misias ket labsanna pay ti saklawen ti linteg iti Levitico 25. Saan laeng a "mangiwarragawag iti wayawaya cadagiti nacayawan," Isu ket mamatapat iti puso a nadunor, mangliwliwa kadagidiay nga agdung-aw, ken mangiyeg iti pannakaisublida (Isa. 61:1-11). Mainayon pay, iti "tawen ti parabur ni Jehova," iwaragawagna ti "aldaw ti ibabales ti Diostayo” (Isa. 61:2).

`Kaano iti pannakatungpal ti padto ni Isaias? Lucas 4.16-21. Kasano a ti panagministro ni Jesus ket nagun-odna daytoy? Kasta met, damagem ta mismo a bagbagim daytoy napateg a saludsod: Datayo, ket pudno unay, a saan a Jesus. Ngem mangibagitayo Kenkuana ditoy lubong. Ania dagiti banbanag nga aramiden ti Misias, kas naibaga idiay Isaias 61:1-3, a kadagiti, nakedngan a kabaelantayo, ket aramidentayo koma met? Ken ania dagiti dadduma a napraktikalan a wagas nga isu a maaramidtayo dagitoy a banbanag?`