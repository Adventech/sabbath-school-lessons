---
title:  Sangalubongan a Pakaasi
date:   16/03/2021
---

`Ania iti sarsaritaen ti Isaias 60:1, 2? Ania a principio ti makitayo nga agkurkurri idiay a makita iti amin ti Biblia? Ania a namnama iti ipaayna?`

Idiay Isaias 60:1, 2, naited kadatayo ti maysa a ladawan iti panangisalakan ti Dios kadagiti tattaona, sinaruno ti pannakakayaw, naipakita iti ladawan ti panamarsua ti Dios iti lawag manipud ti sipnget ken panangitudo nga agturong iti maysa a namimpinsan a pannakatungpal iti pannakaisalakan babaen ken Cristo.

`Idiay Isaias 60:3, asino iti paggapuan ti lawag kadagiti nasnacion ken ar- ari?`

Idiay Hebreo daytoy a tao ket maysa a babai (kitaen pay ti Isa. 60:1, 2). Dayta ket ngata ket "Sion," nga isu a nailadawan a kas maysa a babai, nga isu a naibaga iti ngan-ngani a pagpatinggaan ti immun-una a kapitulo (Isa. 59:20). Isu a, dagiti tattao ti daga, nga isu a naabungotan iti sipnget, ket mapanda iti Sion. Maguyogoyda babaen iti lawag ti dayag ti Dios a limtuad iti rabawna (Isa. 60:2). Ti "Sion ket naayaban tapno sumrek iti lawag a kukuana ken tapno salimetmetanna ken agtignay kadagiti nasnacion kabayatan nga aguommongda iti isu met la a lawag." - J. Alec Motyer, THE PROPHECY OF ISALAS: AN INTRODUCTION AND COMMENTARY, p. 494. Paliiwen a nupay ti Sion ket Jerusalem, ti paganetget ket ad-adu a kadagiti tattao ngem iti napisikalan a pakasarakan iti ciudad.

Ti dadduma iti Isaias 60 ket pasayaatenna ti tema a naiyammo idiay bersikulo 1â€“3: Dagiti tattao ti lubong ket naguyogoyda idiay Jerusalem, nga isu a nabendicionan gapu iti nadayag a kaadda ti Dios idiay.

`Kasano a daytoy a padto ket maidiligiti kari ti tulag ti Dios ken Abraham? Gen. 12:2, 3. Saan kadi nga ibagbagada iti isu met laeng?`

Ti Dios ket addaan iti maysa a sangalubongan a panggep idi a pinilina ni Abraham ken dagiti kaputotanna: Babaen ken Abraham amin a pampamilya ti daga ket mabendicionandanto (Gen. 12:3; Gen. 18:18; Gen. 22:18). Isu a, ti tulag ti Dios ken Abraham ket namimpinsan a naisangrat iti amin a sangkataoan babaen ken Abraham. Isu ken dagiti kaputotanna ket agbalindanto a kalasugan ti paltiing iti lubong.

Ni Isaias sinapulna nga isubli dagiti tattaona iti kadaanan, sangalubongan a pagtungpalan. Kas mangibagi iti pudno a Dios, adda pagrebbenganda saan laeng a kadagiti bagbagida no di pay ket iti lubong. Masapul nga awatenda dagiti gan-gannaet nga isu a mangsapul iti Dios (kitaen pay ti Isa. 56:3-8), ta ti templona "managananto ti balay ti cararag a maipaay cadagiti amin nga il-ili" (Isa. 56:7).

`Iti daytoy a lawag, kasano iti pannakaawatmo iti paset ti Iglesia Adventista Del Septimo Dia, wenno, iti ad-adda pay a matudtudo, ti pasetmo iti dayta nga iglesia?`