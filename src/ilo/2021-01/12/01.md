---
title:  Ti Tarigagay Dagiti Nasnacion
date:   13/03/2021
---

### Basaen Agpaay ti Adalita a Lawas
Isaias 59; Isa. 59:15-21; Isa. 60:1, 2; Isaias 61; Isa. 61:2.

> <p> Paseta Mayulo </p>
> "Ket dagiti nasnacion umaydanto ita lawagmo, ken dagiti ar-ari iti raniag ta ileleggacmo‚Äù (Isaias 60:3).

Masapul a makasursurotayo idiay eskuelaan ni Cristo. Awan a pulos no di ti Kinalintegna ti makapagbalin a makaited iti titolotayo iti maysa kadagiti bendicion ti tulag ti parabur. Nabayagen a tinartarigagayan ken pinadpadastayo a maala dagitoy a bendicion ngem saantayo ida a naawat agsipud ta ining-ingungottayo ti kapanunotan a mabalintayo nga aramiden ti maysa a banag a mangaramid kadagiti bagbagitayo a maikari kadakuada. Saantayo nga inyadayo ti ikikitatayo kadagiti bagbagitayo, a patien a ni Jesus ket maysa a sibibiag a Mangisalakan. Masapul a saantay a panunoten a dagiti bukodtayo a parabur ken pakaikarian ket isalakannatayo; ti parabur ni Cristo laeng ti namnama ti pannakaisalakantayo. Babaen iti mammadtona, ti Apo ikarina, "Ti managdacdakes bay-anna.coma ti dalanna, ken ti tao a saan a nalinteg dagiti pampanunotna; ket agsubli coma ken ni Jehova, ket isu caasiannanto; ken iti Diostayo, ta isu pacawanennanto iti nawadwad' (Isaias 55:7). Masapul a patientayo ti kari, ket saan nga aw-awaten ti rikna nga agpaay iti pammati. No agtalektayo iti Dios a naan-anay, no agtalektayo kadagiti pakaikarian ni Jesus a kas maysa a mamakawan-basol a Mangisalakan, awatentayto amin ti tulong a mabalintayo a tarigagayan."-Ellen G. White, FAITH AND Works, p. 36.

Ita a lawas makakitatayo iti ad-adu pay iti daytoy dakkel a kinapudno a kas naiparangarang kadagiti sursurat ni mammadto Isaias.

_*Adalen ti adal ita a lawas tapno maisagana agpaay ri Sabado, Marzo 20._