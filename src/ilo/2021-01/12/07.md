---
title:  Adalen Pay
date:   19/03/2021
---

Kitaen payti surat ni Ellen G. White, iti PATRIARCHS AND PROPHETS, pp. 376-378; kasta met iti The Desire OF AGES, pp. 236-243.

"Ni Jesus nagtakder iti sangoanan dagiti tattao a kas maysa a sibibiag a mangilawlawag kadagiti padto maipapan iti mismo a Bagbagina. Tlawlawagna dagiti sasao a nabasana, sinaritana ti Misias a kas maysa a mangbang-ar iti naparparigat, maysa a mangwayawaya kadagiti nakayawan, mangagas kadagiti nadunor, panangisubli ti pannakakita ti bulsek, ken panangiparangarang ditoy lubong ti silaw ti kinapudno. Ti makaguyogoy a wagasna ken nakaskasdaaw a kinapateg dagiti Sasaona ket pinagsiddaawna dagiti agdengdengngeg Kenkuana a nabuyogan iti pannakabalin a dida pay narikrikna a pulos idi. Ti atab ti nadiosan nga impluwensya ket binurakna ti amin a tunggal lapped; kas ken Moises, nakitada ti saan a Makita. Kabayatan a dagiti puspusoda ket tinignay ti Espiritu Santo, simmungbatda a nabuyogan kadagiti naregta nga amen ken panangidaydayaw iti Apo."-Ellen G. White, THE DESIRE OF AGES, p. 237.

"Ti aldaw a panangibales ti Dios umayti aldaw ti kinarungsot ti punglotna. Asino iti agtaeng iti aldaw ti Yaayna? Dagiti tattao pinatangkenda dagiti puspusoda a maibusor iti Espiritu ti Dios, ngem dagiti pana ti pungtotna ket salputenna dagiti saan a masalput dagiti pana ti panangbabalaw. Ti Dios ket saan nga adayo ket tumakder a mangtratar iti managbasol. Ti kadi ulbod a pastor ket salaknibanna ti managsalungasing iti dayta nga aldaw? Mailaksid kadi daydiay a nakikuyog kadagiti umariwekwek iti dalan ti kinasukir? Ti kadi kinapapolar wenno kinaadu ti bilang ket pagbalinenna iti siasinoman nga awan basolna? Dagitoy dagiti salsaludsod nga isu a kitaen ken isimpa koma ti di-naannad ken di-mangikankano nga agpaay kadagiti bagbagida."- Ellen G. White, FAITH AND WORKS, p. 33.

**Salsaludsod a Pagiinnadalan**

`Maysa a pastor ti Adventista Del Septimo Dia ti sipapanunot a nangibaga a ti numero uno a problema iti trabaho ket ti panaglaslasin dagiti kamkameng ti iglesia nga isu a dida kayat dagiti sabsabali a tumipon kadakuada. Kasano iti panangipan dagiti "Cristiano" ti ayat, namnama, ken naimbag a damag ti pagarian ni Cristo iti isuamin a lubong tapno dagiti dadduma ket maaddaanda iti maysa a gundaway a maisalakan koma sakbay nga umay ti panungpalan (Mat. 24:14) idinto a dida pay kayat nga awaten dagiti tattao a sumabat kadagiti dalanda tapno makita ida idiay iglesiada?`

**Pakadagdagupan:** Ti Dios ket gugoranna ti maysa a nakillo a sociedad babaen iti panangikkat kadagiti nasukir (immalsa] ken babaen iti panangisubli iti natda nga isu a nagbaw-ing manipud kadagiti basbasol a nangisina kadakuada manipud Kenkuana. Gapu kadagitoy bendicion a kaadda ti Dios, dagiti tattao manipud kadagiti dadduma a nasnacion ket maiyasidegda iti Dios ken dagiti tattaona tapno mananamda met ti parabur ti Dios nga inwaragawag ken inted ti Misias.