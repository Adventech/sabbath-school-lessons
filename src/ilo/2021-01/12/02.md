---
title:  Dagiti Bungbunga ti Basol
date:   14/03/2021
---

Idiay Isaias 58:3 dagiti tattao dinamagda ti Dios: "'Apay aya a nagayunarcami, cunada, ket dica cumita? apay aya a pinaladingitmi ti cararuami, ket dica incascaso?'"

Kasungani ti Isaias 59:1 a mangipakita iti sabali a saludsod, maysa a banag a kas: "Apay nga umawagtayo iti ima ti Dios tapno isalakannatayo, ngem saan na met nga aramiden dayta? Apay nga umasogtayo kenkuana, ngem saannatayo met a denggen?" Ni Isaias sungbatanna a ti Dios ket kabaelanna iti mangisalakan ken dumngeg (Isa. 59:1). Nupay kasta, ti saanna a panagballigi a mangaramid ket namimpinsan a sabalin a banag.

`Basaen ti Isaias 59:2. Ania a damag ti naited ditoy a mangsungbat iti saludsod idiay Isaias 59:1?`

Ti Dios pilienna a "di-mangikankano” kadagiti tattaona, saan a gapu ta dayta iti tarigagayna no di ket agsipud ta "dagiti kinadangkesyo namagsinada cadacayo ken iti Diosyo” (Isa. 59:2). Adtoy ti maysa a kalalawagan a sasao idiay Biblia maipapan iti bunga ti basol iti nadiosan-nataoan a panagkayamet. Ni Isaias ginastarna ti dadduma iti kapitulo 59 a nangilawlawag iti daytoy a banag, nga isu a makita iti amin a pakasaritaan ti tao: Ti basol ket mabalinna a dadaelen ti pannakaikayamettayo iti Apo ket iti kasta mangiturong iti agnanayon a pannakadadaeltayo saan a gapu ta papanawen ti basol ti Dios manipud kadatayo no di ket papanawennatayo manipud iti Dios.

`Basaen ti Genesis 3:8. Kasano a daytoy a pangarigan ket iparangarangna ti principio a naibaga iti ngato a parapo?`

Ti basol ket kangrunaan a panangtukkiad iti Dios, maysa nga iyaadayo manipud Kenkuana. Kinaagpaysoanna ti basol ket agtignay a mangtaraon iti bagbagina nga iti dayta ket saan laeng nga agtignay nga umadayo manipud iti Dios no di pay ket ti bunga ti aramid ket mangpataud iti managbasol nga umadayo nga ad-adda pay manipud iti Apo. Ti basol ket isinanatayo manipud ti Dios, saan a gapu ta ti Dios ket saanna a kayat a danonen ti managbasol (pudno unay, ti sibubukel a Biblia ket nganngani awan a pulos no di ti pakasaritaan a panangdanon ti Dios a mangisalakan kadagiti managbasol) ngem gapu ta ti basol ket pataudennatayo a mangtukkiad iti nadiosan a panangdanonna kadatayo. Dayta iti gapuna no apay a napateg unay a ditay palubosan ti basol kadagiti biagtayo.

`Ania dagiti wagas a napadasanyo ti kinapaypayso a ti basol ket pataudenna iti pannakaisina manipud ti Dios? Ania, iti bukodyo a kapadasan, iti rimedyo laeng iti problema?`