---
title:  Kastanto ti Panagtalinaed Dagiti Putotyo ken Naganyo
date:   25/03/2021
---

`Basaen ti Isaias 66:22. Ania iti ibagbaga ti teksto kadatayo? Ania a namnama ti masarakantayo idiay?`

Maysa kadagiti pagsidsiddaawan unay a karkari idiay Isaias ket masarakan idiay Isaias 66:22. Basaen dayta a siaannad. Idiay baro a langlangit ken ti baro a daga, ti kaputotantayo ken ti nagantayo ket agtalinaedto-iti agnanayon. Awanen iti panangpunas, pannakadadael, pannakaisulbong, wenno pannakaparot. Addaantayo ditoy iti maysa a kari ti agnanayon a biag iti maysa a lubong a naaramid a baro-maysa a lubong nga awan ti basol, awan ti patay, awan panagrigrigat, maysa a baro a langit ken maysa a baro a daga, ti maudi ken naan-anay a pannakatungpal ti Nacristianoan a pammatitayo, ti pakadagdagupan iti naaramidan ni Cristo nga agpaay kadatayo idiay Kruz.

`Apay a maaramidto, a manipud iti maysa a lutuad agingga iti sabali, ket manipud iti maysa nga aldaw a panaginana agingga iti sabali idiay pannakaibaga iti baro a langlangit ken ti baro a daga kabayatan iti pannakaiparangna idiay Isaias 66:23?`

Nupay adda dagiti adu a nadumaduma a wagas a panangkita iti daytoy narikut a teksto, maysa a panangkita ket daytoy: ti Dios pinarsuana ti Sabado sakbay a naadda ti sistema a panagdatdaton (Gen. 2:2, 3). Isu a, nupay dagiti Sabado ket nararaem idi babaen iti sistema ti al-alagaden, saanda a nagdas- al iti dayta. Gapuna, a nagtultuloyda a di-naresressat iti amin a panawen ti pannakaisubli, nagtultuloy agingga iti baro a daga. Awan iti pannakaipakitana idiay Biblia a dagiti lutuad ket maiyataday nga al-aldaw ti panagdaydayaw a maisina manipud iti sistema a panagdatdaton. Ngem nalabit a dagitoy ket al- aldawda a panagdaydayaw (ngem saan a nasken nga al-aldawda a panaginana a kas kadagiti linawas a Sabado) idiay baro a daga, mabalin nga iti pannakaisilpo kadagiti binulan a panagrikos ti kayo ti biag (Apo. 22:2).

Aniaman pay iti masinunuo a kaipapanan koma iti Isaias 66:23, ti napatega banag ket kas la dagiti tattao ti Dios ket agdaydayawdanto Kenkuana iti amin a kinaagnanayon.

`Apay a gibusan ni Isaias iti saan a nasayaat a ladawan dagiti naisalakan a tattao a mangkitkita kadagiti bangkay dagiti immalsa [ribelde) a dinadael ti Dios (Isa. 66:24)?`

Kas nalawag a pakdaar kadagiti tattao idi panawenna, ni Isaias ket ginupgopna ti nagdumaan dagiti matalek a nakalasat manipud iti pannakadadael ti Babilonia ken dagiti immalsa nga isu a madadaelto. Daytoy ket saan nga agnanayon a panagtutuok-dagiti umalsa ket matay, papatayen ti "apoy,â€ maysa a pannakadadael a saan a maiddep agingga a saanna a malpas ti trabahona tapno ti panakaparsua manen ti Jerusalem ket mangrugi.

Ti umuna a pakdaar ni Isaias ket itudona ti mamimpinsan a pannakatungpal ti naipadto iti libro ti Apocalipsis: pannakadadael dagiti managbasol, ni Satanas, ken pannakatay iti danaw nga apuy (Apocalipsis 20), kalpasanna ket addanto ti "maysa a langit a baro ken maysa a daga a baro," maysa a santo a "baro a Jerusalem," ket awanton ti sangsangit wenno rigrigat, ta dagiti immuna a banbanag napalabasdan."" (Apoc. 21:1-4; idilig iti Isa. 65:17-19), maysa a baro a kaadda, iti agnanayon a biag agpaay kadagiti amin a nasubbot ditoy daga.