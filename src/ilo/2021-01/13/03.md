---
title:  Nadiosan a “Batombalani”
date:   22/03/2021
---

`Basaen ti Isaias 66:1-19. Laglagipen ti tiempo nga insurat ni Isaias, ania iti kangrunaan a mensahe nga it-itedna ditoy?`

Babaen iti mammadto, ti Dios ket ipaganetgetna manen ti awis ken pakdaar nagwaras iti libro: ti Dios ket isalakanna ken isublina ti napakumbaba, nga isu nga agpigerger iti Saona (Isa. 66:2. 5). Kas idiay Isaias 40:1, Isu ket liwliwaenna ida (Isa. 66:13). Ngem dadaelenna dagidiay nga isu nga immalsa a maibusor Kenkuana. Dagitoy ket iramanna dagiti managinsisingpet iti al- alagaden, a tukiadenna dagiti sakripicioda (Isa. 66.3, 4, idilig iti Isa. 1:10 15), kasta met dagidiay a manggura ken mangtukkiad kadagiti Matalekna (Isa. 66:5). Irammanna pay dagidiay a pagano a mangaramid kadagiti nakarimrimon (Isa. 66:17) kas kadagidiay naar-aramid idiay templo idiay Jerusalem (Eze. 8:7-12).

`Kitaen idiay Isaias 66:3. Ania iti ibagbaga daytoy a teksto? Ania dagiti naespirituan a principio a naiparangarang ditoy? Kasano nalabit nga isu met laeng a kapanunotan ti maipakita, ngem iti lawag iti agdama a kina-Cristiano ken panagdaydayaw?`

`Kasano iti panagservi ti Dios a kas maysa a batombalani a mangguyogoy kadagiti nasnacion Kenkuana a Mismo? Isa. 66:18, 19.`

Sumaruno iti panangdadaelna kadagiti kabusoma (Isa. 66:14-17), ti Dios iparangarangna ti dayagna tapno Isu ket agbalin a maysa a batombalani a mangguyogoy kadagiti tattao idiay Jerusalem (idilig iti Isa. 2:2-4). Isu ket mangikabil iti maysa a "tanda” kadakuada, nga isu a saan a naitudo ditoy ngem nalawag a tudtudoenna ti pagilasinan a naudi nga imbaga ni Isaias: ti Dios itedna kadagiti tattaona ti rag-o ken talna ken isublina ti dagada (Isa. 55:12, 13). Inton iparangarangna ti dayagna babaen iti panangisublina kadagiti tattaona kalpasan ti pannakadadael, daytoy iti maysa a pagilasinan iti naisubli a paraburna, kas latta iti panangtedna ken Noe ti pagilasinan a bullalayaw kalpasan ti Layus (Gen. 9:13-17).

`Basaen ti Isaias 66:5. Ania iti kayat a saoen ti agpigerger iti Saona? Apay a kayat ti Apo nga agpigergertayo iti Saona? No saanka nga agpigerger, ania nalabit ti ibaga dayta maipapan iti kasasaad ta pusom?`