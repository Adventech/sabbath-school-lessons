---
title:  Adalen Pay
date:   26/03/2021
---

Iti maudi a pannakadalus ti Planeta a Daga manipud basol, basaen ti surat ni Ellen G. White, "The Controversy Ended," iti THE GREAT CONTROVERSY, pp. 662-678.

"Ket dagiti panawen ti agnanayon, iti panagtuloyda, iyegdanto dagiti nawadwad ken ad-adda pay dayagna a pannakaiparangarang ti Dios ken ni Cristo. No kasano a ti pannakaammo umadu, kasta met iti ayat, panagraem, ken ragsak dumegdeg. Tunggal umad-adu ti maammoan dagiti tattao maipapan iti Dios, dumakdakkelto ti panagraemda iti kababalinna. Inton ni Jesus luktanna iti sangoananda dagiti kinabaknang ti pananubbot: ken dagiti nakaskasdaaw a naaramid iti naindaklan a pannakibakal ken Satanas, dagiti puspuso dagiti nasbot rumubrob iti nasnasged a panagtulnog, ket tokarendan dagiti arpa a balitok a buyogen ti dakdakkel a rag-o; ket dagiti linaklaksa a rinibribu a ribu a timek agmaymaysa a mangpadayag iti kanta a pagdaydayaw.

"'Ket isu-amin a naparsua idiay langit, ken iti rabaw ti daga, ken iti uneg ti daga, ken iti baybay, ken dagiti isu-amin nga adda cadacuada, nangngegco ida nga agcuncuna; Bendicion, ken dayaw ken dayag ken pannacabalin ti adda coma iti daydiay agtutugaw iti trono, ken iti Cordero, iti awan inggana.' Apocalipsis 5:13.

"Ti dakkel a panagbinnusor nanungpalen. Ti basol ken dagiti managbasol awandan. Ti amin a law-ang nadalusen. Maysa a pulso ti panagtutunos ken ragsak isut' agpitik iti amin a sangaparsuaan. Manipud iti Namarsua kadagiti isuamin, agayus ti biag ken silaw ken ragsak, nga agturong iti pagarian dagiti awan inggada a law-ang. Manipud iti kabassitan a kita agingga iti kadakkelan a lubong, amin a banag, adda biagda man ken awan, iti naan-anay a pintasda ken nagdanunan a rag-oda, ibunannagda a ti Dios Isut' ayat."-Ellen G. White, THE GREAT CONTROVERSY, P. 678.

**Salsaludsod a Pagiinnadalan**

`Apay a ti kari ti agnanayon a biag idiay maysa a baro a langit ken maysa a baro a daga ket nakapatpateg iti Nacristianoan a pammatitayo? Ania ngay koma iti pagimbagan ti pammatitaya no awan dayta a kari?`

`Basaen ti 2 Pedro 3:10-14. Kasano a dagitoy a bersikulo ket ipaduyakyakda ti isu met laeng a kapanunotan a naiparang idiay Isaias 66?`

**Pakadagdagupan:** Ti Isaias iparangna ti maysa a sirmata ti agibar-ibar a buya. Saan laeng a ti Dios ket gugoran ken isublina ti komonidad ti pammatina, padakkelenna iti nagbebeddenganna tapno saklawenna dagiti amin a nasnacion. Iti kamaudiananna, ti pannakaparsua-manen ti komonidadna ket mangiturong iti pannakaparsua-manen ti Planeta a Daga, nga idiay a ti kaaddana ket agbalinto a mamimpinsan a liwliwa dagiti tattaona. 