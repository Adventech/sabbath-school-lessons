---
title:  Komonidad ti Pammati
date:   24/03/2021
---

Dagiti Israelitas idi ket "maysa a pagarian a papadi, ken maysa a nasantoan a nacion” (Exo 19:6), agraman kadagiti naisangsangayan a papadi a nailasin a mangibagi kadakuada a kas pangpangulo iti panagdaydayaw. Ngem iti masakbayan, dadduma kadagiti Gentil ket agbalindanto a pangpangulo iti panagdaydayaw (Isa. 66:21).

`Kasano koma a daytoy a panagbaliw ket balbaliwanna ti napabaro a komonidad ti pammati? Kitaen ti Mar. 28:19; Aramid 26.20; Gal. 3.28; Col. 3:11; 1 Tim. 3:16.`

Iti "baro nga ornos ti lubong" ti Dios, dagiti Gentil ket saanda laeng a tumipon kadagiti tattao ti Dios, agbalindanto a kapadpada a kadua dagiti Judio iti maysa a nagtipon a komonidad ti pammati nga agbalinto a maysa a "naarian a kinapadi." Gapuna, ti pakabigbigan dagiti Judio ken dagiti Gentil ket agbalinto nga awan iti pannakaiyatadayna.

`Kaano iti pannakatungpal daytoy a padto ni Isaias?`

Ni Pablo, ti misionero kadagiti Gentil, impakdaarna: "Kencuana awan ti Judio ken Griego, ... ta dacayo amin maymaysacayo ken Cristo Jesus. Ket no taonacayo ni Cristo, dacay ngarud ti caputotan ni Abraham, ken agtawid cas iti cari" (Gal. 3:28, 29).

Iti agbalin nga agtawid iti kari ken iti kasta maysa a naitan-ok a "naarian a kinapadi" ket saan idi a maysa a bilin nga agpaay iti napasindayaw a di-adal no di ket maysa a nakaibaunan a makitipon kadagiti Judio iti panangipakdaar "tapno ipaduyacyacyo dagiti kinatan-oc daydiay nangayab cadacayo manipud kinasipnget inggana iti nacascasdaaw a lawagna” (1 Ped. 2:9; idilig iti Isa. 66:19).

Ti pannakaipangato dagiti Gentil ket saan a nangited idi iti kalintegan dagiti Judio nga agtanabutob a ti Dios ket saan a nasayaat iti panangitedna kadakuada iti isu met laeng a gun-guna. Wenno nangited iti kalintegan kadagiti Gentil a mangtratar kadagiti kakabsatda a Judio a lallaki ken babbai nga awan panagraem, nga ad-adda ngem kadagiti immun-una a naabangan a trabahador nga ipababadan dagidiay a naud-udi a naabangan (kitaen ti Mar. 20:1-16). Dagiti Judio ket immun-una a "naitalec cadacuada dagiti paedaar ti Dios" (Rom. 3:2) a kas kalasugan ti paltiing ti Dios. Ni Pablo insuratna kadagiti Gentil: "Ngem no dagiti dadduma a sangsanga nasip-acda, ket idinto a maysaca nga olivo nga atap naisulbongca iti puonda, ket makipagtaraonca cadacuada iti ramut ken kinalucmeg ti puon ti olivo; Saanmo a pagtangsitan dagiti sangsanga: ngem no agtangsitca, saan a sica ti mangtaraon iti ramut no di ket ti ramut ti mangtaraon kenca" (Rom. 11:17, 18).

`Iti lawag ti Kruz, iti lawag ti trabaho ti evangelio, apay nga iti aniaman a kita ti naespirituan wenno tribu wenno uray pay ti napolitikaan a kinapangato ket makaupapay iti imatang ti Dios? Nasinged a kitaem ta mismo a bagbagim; ik-ikutam kadi iti aniaman a kita ti nangato a kinaespirituan wenno nangato a tribu? No kasta, agbabawika!`