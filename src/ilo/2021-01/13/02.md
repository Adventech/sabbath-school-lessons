---
title:  Baro a Langlangit ken Baro a Daga
date:   21/03/2021
---

`Basaen ti Isaias 65:17–25. Ania a kita ti pannakaisubli ti inkari ti Apo ditoy?`

Ti Dios ikarina ti maysa a baro a parsua, mangrugi kadagiti sasao: "Ta, adtoy, mamarsuaac cadagiti baro a langlangit ken baro a daga; ket dagiti immun-una a banbanag didanto malagipen, didanto mapanunuten" (Isa. 65:17). Iti daytoy nakaskasdaaw a padto, ti Apo ikarina a "a parsuaec ti Jerusalem a maysa a pagrag-oan, kenti umili kencuana a maysa a ragsac" (Isa. 65:18). Idiay ciudad awanton ti timec ti sangit ken ti timec ti aganug-og (Isa. 65:19). Dagiti tattao ket kadawyan nga agbiagda iti at-atiddog ngem maysa a siglo (Isa. 65:20). Dagiti trabahoda ken an-annakda ket agtalinaedda tapno mananamda ida (Isa. 65:21-23). Ti Dios sungbatanna ida uray pay sakbay nga umawagda (Isa. 65:24).

`Nasayaata kas iti kasasaadna, apay a daytoy ket saan a maysa a ladawan ti maudi a pannakaisubli, ti maudi a namnamatayo?`

Gapuna addaantayo iti maysa a ladawan ti natalna atiddog a panagbiag idiay Naikari a Daga. Ngem uray pay no dagiti tattao ket agbiagda a napapaut, matayda pay laeng. Sadino iti nakaro a pannakabalbaliw ti natoralesa a namnamaentayo iti pannakaparsua ti “baro a langlangit” ken maysa a "baro a daga"? Ti sumaruno a teksto ibagana kadatayo: "Ti lobo ken ti cordero aglanglangdanto nga agarab, ket ti leon manganto iti garami a cas iti vaca; ket ti tapoc isunto ti canen ti uleg. Didanto mangranggas, didanto met mangdadael iti amin a nasantoan a bantayco, cuna ni Jehova" (Isa. 65:25).

Kadagiti managkarne a kas kadagiti leon tapno agbalin a vegetarian ket sapulenna iti ad-adu pay ngem ti maysa a panangisuro iti panaglutluto iti vegetarian. Sapulenna ti maysa a pannakaparsua-manen tapno maisubli ti lubong iti pagwadan a kasasaadna, a kas idi sakbay ti basol idiay Eden nga inyammona ti patay.

Ditoy Isaias 65, iparang ti Dios ti panamarsua iti “baro a langlangit" ken maysa a "baro a daga" a kas maysa nga aramid [proseso], maysa a panagsasaganad nga addang, a mangrugi iti panamarsua-manen iti Jerusalem. Idilig iti Isaias 11, nga idiay ti Misias ket iyegna ti hustisya (Isa. 11:1-5). Kalpasanna, iti ud-udina, addanto talna iti sangalubongan a "nasantoan a bantay" ti Dios; ti ladawan a naaramat idiay Isaias 11 ket umas-asping iti masarakan idiay Isaias 65: "Ket ti lobo makipagnaedto iti cordero ... ketti leon manganto iti garami a cas iti vaca a lalaki..." (Isa. 11:6, 7). Nupay ti "nasantoan a bantay" ti Apo ket mangrugi iti Bantay Sion idiay Jerusalem, dayta ket maysa laeng a pakpakauna, maysa a simbolo, kadagiti karkari nga aramiden ti Dios, a mamimpinsan, idiay maysa a baro a lubong a kadua dagiti nasubbot a tattaona.

`Kas pangarigan ta imbes nga agbiag iti 60, 70, 90, wenno uray pay 100 a tawtawen, kaaduanna a tattao ket agbiag iti maysa a riwriw a tawtawen wenno ad-adu pay. Apay a kaskasdi, a ti kangrunaan a problema ti sangkataoan ket saan a marisot? Apay a ti laeng agnanayon a biag ti sungbat iti kaunggan a kasapulantayo kas tattao?`