---
title:  Dagiti Misioneros ken Pangpangulo iti Panagdaydayaw
date:   23/03/2021
---

`Ania iti kaipapanan dagidiay a nakatalaw a mangiyeg kadagiti tattao manipud kadagiti nasnacion a kas maysa a daton iti Apo? Isa. 66:19, 20.`

Ti Dios ibaunna dagiti nakatalaw iti panangdadaelna a mapan kadagiti ungto ti daga, kadagiti tattao a saan a makaammo iti Dios, "ket ipacdaardanto ti dayagco cadagiti nasnacion" (Isa. 66:19). Daytoy iti maysa kadagiti kalalawagan a sasao iti Daan a Testamento iti tema ti namisioneroan a panangasaba. Iti sabali a pannao, saan laeng a ti panangguyogoy kadagiti tattao a mapan iti nacion a Hebreo, no di ket dadduma kadagiti tattao a Hebreo iti mapan kadagiti dadduma a nasnacion ket isuroda maipapan iti pudno a Dios maysa a pagwadan a nalawag unay idiay Baro a Testamento. Nupay addan idi iti misionero a Judio iti tiempo ti panagsubli manipud ti pannakakayaw ken iti tiempo ni Cristo (Mat. 23:15), dagiti immuna a Cristiano ket inwarasda a napardas ti evangelio iti maysa a dakkel a tukad (Col. 1:23).

Kas latta kadagiti Israelitas nga inyegda dagiti datdaton a bukel iti Apo idiay Templona, kasta met kadagiti misioneros ket mangyegda iti maysa a daton Kenkuana. Ngem ti datonda ketamin dagiti cacabsatyo nga igapu cadagiti amin a nasnacion" (Isa. 66:20). Kas latta kadagiti datdaton a bukel ket sagsagutda iti Dios a saan a naparti, dagiti nakonvertir a naiyeg iti Apo ket maidatagda Kenkuana a kas "daton a sibibiag" (idilig iti Rom. 12:1). Iti kapanunotan a dagiti tattao ket mabalinda a maidatag a kas maysa a kita ti daton iti Dios, paliiwen ti immun-una a pannakaitalaga dagiti Levitas “a maipaay iti daton a mailili, iti biag dagiti annac ti Israel, tapno buddongda ti agaramid iti panagservi ken Jehova" (Num. 8:11).

`Ania iti kaipapanan ti kari ti Dios a "mangalaacto ti agpaay a padi ken ti agpaay a Levitas” (Isa. 66:21)?`

Ti "cadagidiay" idiay bersikulo 21 ket tudtudoenna ti "amin dagiti cacabsatyo nga igapu cadagiti amin a nasnacion" idiay napalabas a bersikulo. Dagitoy dagiti Gentil, nga isu a dadduma kadakuada ket pilien ti Dios a kas pangpangulo iti panagdaydayaw, a kadua dagiti papadi ken Levitas. Daytoy ket maysa a nakaro a panagbaliw. Ti Dios iti napalpalabas ket pinalubosanna laeng dagiti kapkaputotan ni Aaron tapno agservi a kas papadi ken dagiti laeng dadduma a kamkameng ti tribu ni Levi ti tumulong kadakuada. Dagiti Gentil ket saanda a mabalin a litiral nga agbalin a kapuonan ni Aaron wenno ni Levi, ngem ti Dios ket mabalinna a palubosan ti sumagmamano nga agservi kadagitoy a kabaelan, nga isu nga iti napalpalabas ket naiparit uray pay kadagiti kaaduan a Judio.

`Basaen ti 1 Pedro 2:9, 10. Asino iti sursuratan ni Pedro? Ania iti ibagbagana? Ania a mensahe iti it-itedna iti tunggal maysa kadatayo, a kas kamkameng ti maysa a "nasantoan a bantay” ita nga aldaw? Nasaysayaat kadi iti ar-aramidentayo ngem dagiti immun-una a tattao (Exo. 19:6)?`