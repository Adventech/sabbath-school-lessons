---
title:  Pannakayanak Manen ti Daga a Planeta
date:   20/03/2021
---

### Basaen Agpaay ti Adalita a Lawas
Isa. 65:17-25; Isa. 66:1-19; Isa. 66:19-21; Isa. 66:21; Isa. 66:22-24.

> <p> Paseta Mayulo </p>
> â€œ'Ta, adtoy, mamarsuaac cadagiti baro a langlangit ken baro a daga; ket dagiti immun-una a banbanag didanto malagipen, didanto mapanunuten" (Isaias 65:17).

Iti maysa nga aldaw, maysa a 12-ti-tawenna a lalaki, a kabasbasana ti maysa a libro iti astronomy, nagtukkiad a mapan idiay eskuelaan. Ti inana ket impanna ti ubing iti doktor ti pamilya, nga isu a nagdamag, "Billy, ania iti parikut? Apay a dimo kayat iti agadal wenno mapan idiay eskuelaanen?"

"Doktor, agsipud ta," kinunana, "Nabasak iti daytoy a libro ti astronomy nga iti maysa nga aldaw ti init ket agpatingga ket amin a biag ditoy daga ket mapukaw. Diak makita iti aniaman a gapu a mangaramid iti aniaman a banag no, iti kamaudianan, isuamin a banbanag ket matay." Ti ina, nakaunget, impukkawna, "Saanmo a bibiangan dayta! Saanmo a bibiangan dayta!"

Ti doktor immisem ket kinunana, "ngem, Billy, saan a masapul nga agdanagka, agsipud ta iti kanito a mapasamak daytoy, nataytayto aminen."

Agpayso, paset dayta ti problema: Idiay panungpalan, nataytayto aminen.

Nagasat unay, ti kaaddatayo ket saan a masapul nga agpatingga iti patay Iti kasunganina, naitanggaya kadatayo ti biag, agnanayon a biag, idiay maysa a lubong a napabaro.

_* Adalen ti adal ita a lawas tapno maisagana agpaay ti Sabado, Marzo 27._