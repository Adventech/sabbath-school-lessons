---
title:  Nalungsot a Panagal-alagad
date:   28/12/2020
---

`Basaen ti Isaias 1:10. Ania iti pagarupenyo no apay nga inaramatna ti ladawan ti Sodoma ken Gomora? Ania a ponto ti ar-aramiden idi ti Dios?`

`Basaen ti Isaias 1:11-15. Ania iti ibagbaga ti Dios kadagiti tattao idiay? Apay a tinukiad ti Dios ti panagdaydayaw dagiti tattaona nga ipapaayda Kenkuana?`

Isu met laeng nga im-ima a nangidaton kadagiti sakripicio ken naitayag iti panagkararag ket "napnoda iti dara"; dayta ket, nakabasoliti panagsalungasing ken panamarparigat kadagiti sabsabali (Isa. 1:15. Isa. 58:3, 4). Babaen iti saan a nasayaat a panangtratar kadagiti dadduma a kamkameng ti komonidad ti tulag, ipakpakitada idi iti di panangikaskaso iti Manalsalaknib kadagiti amin nga Israelitas. Dagiti basbasol a maibusor kadagiti sabsabali a tattao ket basbasol ida a maibusor iti Dios.

Agpayso, ti Dios a mismo iti nangipasdek ti sistema ti alagaden ti panagdaydayaw (Levitico 1-16) ken nangtuding iti templo ti Jerusalem a kas maitutop a lugar nga agpaay iti dayta (1 Ar-ari 8:10, 11). Ngem dagiti al-alagaden ket naisangratda nga agkurri iti uneg ti lawag ti tulag ti Dios a naaramid kadagitoy a tattao. Ti tulag ti Dios iti Israel ti namagbalin Kenkuana a makipagtaeng kadakuada idiay santuario/templo. Isu a, dagiti al-alagaden ken karkararag a naaramid idiay ket maawat laeng no naiyebkasda iti kinamatalek Kenkuana ken ili Tulagna. Dagiti tattao a mangidaton kadagiti sakripicio nga awan iti panagbabawi manipud kadagiti nakillo nga ar-aramid kadagiti sabsabali a kamkameng ti komonidad ti tulag ket ar-aramidenda dagiti ulbod nga al-alagaden. Gapuna, dagiti sakripicioda ket saan laeng nga awan kaipapananda dagita ket basbasol! Dagiti Ã¤r-aramid ti al-alagadenda kunana a napudnoda, ngem ti kababalinda paneknekanna a sinalungasingda ti tulag.

`Basaen ti Isaias 1:16, 17. Ania iti ibilbilin ti Dios nga aramiden dagiti tattaona? Kasano a dagitoy a bersikulo, iti daytoy a lawag, ket maipada iti kinuna ni Jesus idiay Mateo 23:23-28? Ania a damag ti masarakantayo nga agpaay kadagiti bagbagitayo ita nga aldaw kadagitoy a teksto ken iti lawag nga isu a nakaitedanda?`