---
title:  Adalen Pay
date:   01/01/2021
---

Iti lawag ti Isaias 1:4, insurat ni Ellen White: "Dagiti agkunkuna a tattao ti Dios ket simminada manipud iti Dios, ket napukawda ti siribda ken binallikogda dagiti pannakaawatda. Saanda a makita iti adayo; ta nalipatanda a nagugorandan manipud kadagiti daan a basbasolda. Naggunayda a sibabannog ken saan a sigurado iti babaen iti sipnget, sapsapulenda ti pannakapunas kadagiti panpanunotda ti pakalaglagipan ti wayawaya, talged, ken kinaragsak ti immuna a kasasaadda. Timmappogda kadagiti amin a kita ti pagpagarup, minamang a kinabagtil, inkabilda dagiti mismo a bagbagida iti isusuppiat kadagiti bendicion ti Dios, ken inyun- unegda ti basol nga addan kadakuada idi. Dimngegda kadagiti pammabasol ni Satanas a maibusor iti nadiosan a kababalin, ket intakderanda ti Dios a kas awanan asi ken panangpakawan."--THE SDA BIBLE COMMENTARY, vol. 4. p. 1137

**Salsaludsod a Pagiinnadalan**

`Kasano nga “agbuggocayo, agdaluscayo" kadagiti bagbagiyo? Ania iti kaipapanan dayta a pagsasao? (Kitaen ti Fil. 2:12. 13.)`

`Kasano iti panangiruam, panangilawa, ken panangipakat ni Jesus ti kanta ni ayat ti kauvasan? Mar 21:33-45, Marcos 12:1-12; Lucas 20:9 19. Ania nga ad-adal dagiti adda iti istorya itingato nga agpaay kadatayo a kas Adventista Del Septimo Dia?`

`Ania a panagkayamet ti ipapaay ti pammakawan ti Dios ken ti pannakabalbaliw nga aramidenna kadagiti biagtayo? Ania iti dumteng nga umun-una, pannakabalbaliw ket kalpasanna pannakapakawan, wenno pannakapakawan ket kalpasanna pannakabalbaliw? Ken apay a napateg a maammoan no ania iti dumteng nga umun-una?`

`Iti adaw itingato, kuna ni Ellen G. White a dagiti tattao ket ikabilda dagiti bagbagida iti isusuppiat kadagiti "bendicion ti Dios.” Ania iti kaipapanan dayta?`

**Pakadagdagupan:** No dagiti tattao ti Dios ket manglipat Kenkuana ken laglag-anenda laeng dagiti bendicionna, Isu ket palagipanna ida nga adda sungsungbatanda iti tulagda Kenkuana. Iti napnoan asi, ipakitana ti kasasaadda, ballaaganna ida maipapan kadagiti makadadael a supapak ti panangpanaw iti panalaknibna, ket guyogoyenna ida a mangpalubos Kenkuana a mangagas ken mangdalus kadakuada.