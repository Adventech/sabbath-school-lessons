---
title:  Denggenyo, O Langlangit!
date:   27/12/2020
---

Ti libro ti Isaias ket ababa laeng ti panangiyammona iti bagbagina babaen iti panangibagana iti mannurat nga (anac ni Amos"), ti naggapuan ti mensahena (maysa a "sirmata"), ken ti topikona (Juda ken ti kabicerana, ti Jerusalem, idi panagari dagiti uppat nga ar-ari). Ti topiko ket ipakitana pay ti kangrunaan nga agdengdengngeg ken Isaias a kas tattao ti bukodna a pagilian idi panawen nga isu a nagyananna. Ti mammadto ket sinaritana kadakuada maipapan iti bukodda a kasasaad ken pagtungpalan.

Babaen iti panangibaga kadagiti uppat nga ar-ari nga isu a naalibtak idi panawen ti panagarida, ni Isaias ket pinabassitna ti agdengdengngeg ken insinggalotna ti libro iti pakasaritaan, napolitikaan a paspasamak ti maysa a matudtudo a panawen. Iti daytoy a tiempo ket iturongnatayo kadagiti pakasaritaan ti 2 Ar-ari 15-20 ken 2 Cronicas 26 32.

`Basaen ti Isaias 1:2. Ania iti kababagas ti damag ditoy? Ania iti ibagbaga ti Apo? Kasano a daytoy isu met laeng a kapanunotan ti nakita iti amin a nasagradoan a pakasaritaan? Mabalin kadi a maibaga met iti na-Cristianoan nga iglesia ita nga aldaw? Ilawlawagyo ti sungbatyo.`

Paliiwen no kasano a ti mensahe ni Isaias ket mangrugi kadagiti sasao a "Denggenyo, O langlangit, ket timudem. O daga" (idilig iti Deut. 30:19; Deut. 31:28). Ti Dios ket saanna nga ipakpakita a ti langit ken daga a mismo, ket makangngeg ken makaawat. No di ket, ibagana dayta nga agpaay iti pannakaipaganetget.

No ti maysa nga ari iti kadaanan nga Asideg a Daya (Near East), kas iti maysa nga emperor a taga Heteo, ket nangaramid iti maysa a napolitikaan a tulag iti maysa a nababbaba a mangituray, iramanna dagiti didiosna a kas saksi a mangipaganetget nga iti aniaman a panangsalungasing iti nagtulagan ket sigurado a maikaso ken madusa. Nupay kasta, no ti nadiosan nga Ari dagiti ar-ari ket nangaramid iti maysa a tulag kadagiti Israelitas idi al-aldaw ni Moises, saanna nga intudo dagiti sabsabali a didios a kas saksi. Kas maymaysa laeng a pudno a Dios, inayabanna ketdi dagiti langlangit ken daga a mangaramid iti daytoy a paset (kitaen pay fi Deui. 4:26).

`Basaen a siaannad ti Isaias 1:1-9. Isalaysay kadagiti uged iti baba no ania dagiti basbasol ti Juda. Paliiwen pay a naisangsangayan, dagiti bunga dagidiay a basbasol. Ania iti nakabasolanti Juda, ken ania iti napasamak gapu iti basolna? Kasta met, ania a namnama ti naiparang idiay bersikulo 9?`