---
title:  Partaan ti Kanta ti Ayat
date:   31/12/2020
---

`Basaen ti kanta kadagiti bersikulo iti ngato. Ania iti kaipapanan daytay a pangngarig?`

Ilawlawag laeng ti Dios ti kaipapanan ti pangngarig idiay murdong, iti bersikulo 7. Babaen iti panangaramat iti tulong ti pangngarig, tultulonganna dagiti tattao a mangkita kadagiti bagbagida tapno awatenda ti pudno a kasasaadda. Ti Dios ket sibebertud nga inaramatna daytoy a wagas ken Ari David (kitaen ti 2 Sam. 12:1-13). Babaen iti panangawagna daytoy a maysa a "kanta-ti-ayat,"ti Dios ket imparangarangna idiay rugi pay laeng ti panggepna kadagiti tattaona. Ti pannakikayametna kadakuada ket nangrugi manipud iti kababalin, nga isu nga ayat (1 Juan 4:8). Namnamaenna ti sungbat nga ayat met laeng. Ngem imbes nga "uvas," ket â€œatap nga uvas," ti maalana, a kayat a saoen iti Hebreo, ket "dakes nga angot."

`Ania iti kayat a saoen ti Dios idi a kinunana idiay Isaias 5:4, "Ania aya ti nabalin a naaramid pay coma iti cauvasac, a diac inaramid kencuana?"`

Ti Dios kunana kadagiti sumaganad a bersikulo: "Ket ita ibagac cadacayo ti aramidecto iti cauvasac: iccatecto ti aladna, ket maibusto, rebbaecto ti bacudna, ket isu mapayatpayatto: Ket baybay-acto a madadael; saanto a maparaspasan ket di met magabion; no di ket pagtuboanto dagiti cascasumba ken calcalunay: ket ibilinconto met cadagiti ul-ulep tapno dida tinnagan iti tudo iti rabawna" (Isa. 5:5, 6).

No makabasoltayo, ti Dios ket saannatayo a dagdagusen nga isina manipud Kenkuana babaen iti panangikkat iti panalaknibna ken panangdadaelna kadatayo. Siaanus a mangted kadatayo iti maysa a gundaway a makaawat iti pannakapakawan (kitaen ti 2 Ped. 3:9). Isu ket saanna nga isina iti asinoman a sumungbat Kenkuana. Isu ket agpakaasi agingga nga adda iti namnama nga agpaay iti maysa a sungbat. Saanna a dagdagusen nga alaen ti saan nga agpaay iti maysa a sungbat, agsipud ta ammona nga ignorante ken nasulisogtayo iti basol. Ngem no awan ti maal-alana a turongenna kadatayo, mamimpinsan a bigbigenna ti pilitayo ket palubosannatayo nga agtalinaed iti wagas a pinilitayo a pagbalinantayo (kitaen ti Apo. 22:11).

No itultuloytayo a tukiaden ti pakaasi ti Dios babaen iti Espiritu Santona, iti ud-udina ket mabalin a madanon ti ponto a saanen a makasubli (Mat. 12:31 32). Iti iyaadayo manipud ken Cristo ket napeggad (Heb. 6:4-6). Adda laeng kasta unay a nagado a maaramid ti Dios, agsipud ta raemenna ti wayawaya a pilitayo.

`Alaen ti kapanunotan a masarakan idiay Isaias 5:4, nfaipapan no "Ania aya ti nabalin a naaramid pay coma iti cauvasac, a diac inaramid kencuana," ket kitaen dayta iti lawag ti Kruz, nga idiay nga impaay ti Dios ti mismo a bagbagina a kas maysa a sakripicio nga agpaay kadagiti basbasoltayo, nga imbayadna ti lasagna nga agpaay ti salungasingtayo iti Lintegna. Ania ngay koma iti dakdakkel a naaramid koma nga agpaay kadatayo ngem iti inaramidna idiay? Kasano nga iti panagtaeng iti Kruz ket mangted kadatayo iti talged ti pannakaisalakan ken mangguyogoy kadatayo nga agbabawi ken mangbalbaliw kadagiti daldalantayo?`