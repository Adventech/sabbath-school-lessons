---
title:  Ti Argumento ti Pammakawan
date:   29/12/2020
---

`Basaen ti Isaias 1:18. Kalpasan iti panangulit-ulit iti mamin-adu a daras, isurat ti patiem nga ibagbaga ti Dios ditoy (basaen dagiti sumagmamano a bersikulo iti labesna pay tapno maala ti sibubukel a lawagna).`

Ti Dios ket imbagana ti kapipigsaan a pammaneknek a dagiti taga Juda, ti napabasol, ket nakabasolda iti panangdadael iti kontrata (Isa. 1:2-15), ken nagpakaasi kadakuada nga agrepormada (Isa. 1:16, 17). Daytoy a pakaasi ket isingasingna nga adda namnama. Ta kalpasan ti amin, apay a guyogoyen iti maysa a kriminal a maiparbeng a mapapatay tapno baliwanna dagiti wagasna? Kasano koma a ti maysa a balud a nakaintar a matay ket "saranayenyo dagiti maparigat, icalinteganyo dagiti ul-ulila, salacnibanyo ti balo a babai? Ngem idi kinuna ti Dios "umaycayo ita, ket agsusurottayo coma" (Isa. 1:18). makitatayo ti Apo a kaskasdi a sapsapulenna a makisurot kadagiti tattao, kaskasdi a sapsapulenna ida nga agbabawi ken agbaw-ing manipud kadagiti dakes a daldalanda, uray pay no kasano iti kinababa ti nagbalinanda,

Ti Apo kunana kadakuada a dagiti nalabaga a basbasalyo ket agbalindanto a puraw. Apay a dagiti basbasol ket nalabaga? Agsipud ta nalabaga iti maris ti dara" (basol a dara) ti nangbungon kadagiti im-ima dagiti tattao (Isa. 1:75). Puraw, ti kasunganina, ket isu ti maris tikinadalus, ti kaawan ti basol a dara. Ditoy, ti Dios ket itangtanggayana a balbaliwanna ida. Daytoy ti kita ti pagsasao nga inaramat ni Ari David idi nga insangitna iti Dios iti agpaay iti pannakapakawan ti basolna a panangalana ken Batseba ken panangdadaelna iti asawana (basaen li Sal. 51.7, 14). Iti Isaias 1:18, ti argumento ti Dios ket maysa a tanggaya a mangpakawan kadagiti tattaona!

`Kasano a ti itangtanggaya ti Dios a pammakawan ket agservi a kas maysa nga argumento kadakuada tapno balbaliwanda dagiti daldalanda? Idilig ti Isaias 1:18 iti Isaias 44:22.`

Itan makitatayo ti panggep ti natadem a sasao ti Dios a ballaag a maibusor kadagiti tattaona. Saan a tapno tukiadennna dagiti tattaona no di ket tapno isublina ida Kenkuana. Ti itangtanggayana a pammakawan ket ti napigsa nga argumento a tumulong iti awisna kadagiti tattao a mangdalus kadagiti bagbagida iti dakes nga ar-aramid (Isa. 1:16, 17). Ti pammakawanna ket mamagbalin kadakuada a mabalbaliwan babaen iti pannakabalinna. Ditoy makitatayo ti bukbukel ti "baro a tulag." ti naipadto idiay Jeremias 31:31-34, nga isu a ti pannakapakawan ket isu iti nakaibatayan ti maysa a baro-a-puso a pannakikayamet iti Dios. Mangrugitayo "iti nalabaga," pannakautang iti maysa nga utang a ditayo pulos a mabaybayadan. Manipud iti napakumbaba a kasasaad a panangbigbig iti pannakasapultayo iti pannakapakawan, nakasaganatayo a mangawat iti isuamin a banbanag nga ited ti Dios.