---
title:  Krisis ti Pakabigbigan
date:   26/12/2020
---

### Basaen Agpaay ti Adalita a Lawas
Isa. 1:1-9; Isa. 1:10-17; Isa. 1:18, Isa. 1:19-31; Isa. 5.1-7.

> <p> Paseta Mayulo </p>
> "Umayeayo ita, ket agsusurottayo coma, cuna ni Jehova: uray no dagiti basbasolyo casda la coma iti escarlata, mapapudawdanto a cas la nieve; nupay no nalabbasitda a cas la carmesi, agbalindanto a cas la napudaw a de lana'” (Isaias 1:18).

Napukaw idiay daga ti kinamanaglilipar. No agmanehoka idiay Ireland iti maysa a nailet a dalan a nakaintaran dagiti nagurdo nga al-alad idiay aw-away, masarakam ti dalan a naserraan iti maysa a pangen dagiti vaka nga agin-inayadda nga agawid kalpasan ti maysa a nasarangsang a makan. Uray pay no awan ti agpaspastor a kaduada, mapanda idiay makinkukua iti kamalig. Ammoda no sadino iti ayanna, ken no asino iti makinkukua kadakuada.

No ti bassit nga ubing a lalaki idiay maysa a pagtagilakoan ket maisina manipud iti inana ketipukkawna, “napukawko ti nanangko!" mabalin a dina ammo iti apagisu nga ayanna, wenno sadino ti ayan ti inana, ngem iti tengnga dagiti adu nga inna nga agpagpagna iti uneg ti pagtagilakoan, maammoanna ti maymaysa nga ina, nga isu laeng iti bukodna nga ina.

Nakalkaldaang laeng, saan a kas kadagidiay a taga Ireland a vaka (ad-adda pay ti bassit nga ubing a lalaki), dagiti taga Juda ket nalipatanda a kukua ida ti Apo, ti nailangitan a Dios, ketiti kasta napukawda ti pudno a pakabigbiganda a kas tattao ti tulag. "Nangtarakenac ken nangpadackelac cadagiti annac, ket simmukirda a maicaniwas caniac. Ti vaca ammona ti makincucua kencuana, ket ti asno ammona ti pagpacanan ni apona; ngem ti Israel dina ammo, ti ilic saan nga agotob" (Isa. 1:2, 3).

Ita a lawas intayo kitaen ti trabaho ti Dios a mangisubli kadagiti tattaona Kenkuana a mismo.

_*Adalen ti adal ita a lawas tapno maisagana agpaayti Sabudo, Enero 2._