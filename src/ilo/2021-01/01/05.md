---
title:  Manganka Wenno Kanendaka
date:   30/12/2020
---

Basaen ti Isaias 1:19â€“31. Ania a tema ti agparparang ditoy a makita iti amin a Biblia?

Paliiwen ti nainsiriban a balabala idiay Isaias 1:19, 20: No dagiti tattao ket pilienda ti agmayat ken agtulnog iti Dios, kanenda ti kaimbagan ti daga (Isa. 1:19). Iti kasunganina, no paayen ken sukirenda ti itangtanggayana a pammakawan ken pannakaisubli ken sumukirda a maibusor Kenkuana, maalun-ondanto iti kampilan (Isa. 1:20). Ti pili ket kukuada. Dagitoy ngarud a bersikulo, ket launenna ti maysa nga adda kondisyonna a bendicion ken lunod.

Ti Isaias 1 ket ulitenna ken ipakatna dagiti sasao ni Moises a nailanad idiay Deuteronomio 30:19, 20 idi tiempo a ti tulag ket naited iti nacion nga Israel: "Awagac ti langit ken ti daga a pagsacsi iti maicaniwas kenca ita nga aldaw nga incabilco iti sangom ti biag kenti patay, ti bendicion ken ti lunod."

`Kitaen dagidiay a sasao manipud ken Moises. Paliiwen, awan iti tengngana. Mabalin a biag wenno patay, bendicion wenno lunod. Apay ngata nga adda laeng maysa kadagiti dua a pagpiliantayo? Apay a saan a mabalin iti sumagmamano a kita ti kompromiso?`

Dagitoy a sasao ni Moises ket salaysayenna dagiti panagsasaganad dagiti ballaag, bendicion, ken lunod a mangdagdagup iti pannakabukel ti tulag idiay Deuteronomio 27-30 (idilig iti Levitico 26). Dagiti elelemento daytoy a tulag ket iramanna (1) ti pananglagip ti naaramiden ti Dios nga agpaay kadakuada, (2) dagiti kondisyon/naibaga a (bilbilin) nga aramiden tapno mapagtaginayon ti tulag, (3) pakakitaan kadagiti saksi, ken (4) dagiti bendicion ken lunod a mangballaag kadagiti tattao no ania iti mapasamak no salungasingenda dagiti kondisyon ti tulag.

Dagiti iskolar ket nasarakanda a dagitoy nga elelemento ket agparangda iti isu met laeng nga ornos kadagiti napolitikaan a tultulag a pakairamanan ti saan-nga-Israelita a tattao, kas kadagiti Heteo. Isu a, tapno maipasdek ti tulag ti Dios kadagiti Israelitas, inaramatna ti maysa a langa a mabalin a maawatanda ken mabalin a maimaldit kadakuada a kas iti amin a mabalin a pannakaitalmeg ti kababalin ken supapak ti nagnummoan nga agdama a panagkayamet nga isu a pilpilienda a serken. Dagiti mabalin a pagimbagan ti tulag ket agwaliwali, ngem no ti Israel ket dadaelenda ti tulagda, agbalinda a dakdakes pay ngem ti kadadaksan.

`Iti bukodmo a na-Cristianoan a panpannagna, kasano a napadasam ti principio dagiti bendicion ken lunod a kas nakita iti ngato?`