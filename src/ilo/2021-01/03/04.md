---
title:  Sabali Pay A Gundaway
date:   12/01/2021
---

Ni Acaz ket saan a simmungbat iti ayab ni Isaias nga agpaay iti pammati. Isu a, ti Dios ket siaasi a nangited iti ari iti sabali pay a gundaway, a mangibagbaga kenkuana nga agkiddaw iti maysa a pagilasinan nga "uray ti kiddawem iti caadalman, wenno iti cangatoan sadi ngato" (Isa. 7:11). Adtoy iti maysa kadagiti kadadakkelan nga awis ti pammati a naited iti maysa a tao. Saan a kas kadagiti pagpupustaan wenno 'sweepstakes', ti Dios ket saan a nangikabil kadagiti keddeng idiay napino a letra. Ti Dios ket dina pay kinedngan ti intanggayana a kagudua iti Pagarianna, kas ti inaramid dagiti nataoan nga agtuturay no madanonda ti patingga ti kinamanagitedda (kitaen tl Ester 5:6; Ester 7:2; Marcos 6:23). Isu ket nakasagana a mangpaatyan iti amin a langit ken daga nga agpaay iti maysa a nadangkes nga ari no laeng isu ket mamati! Kas maysa a pagilasinan, ni Acaz ket mabalinna koma a kiniddaw ti maysa a bantay ti balitok wenno soldado a kas iti kaadu dagiti darat ti Mediteraneo

`Apay a ni Acaz ket simmungbat iti wagas nga isusungbatna idi (Isa. 7:12)?`

Iti umuna a talgiap, ti sungbat ni Acaz ket kasla narelihiyosoan ken managraem. Isu ket saanna nga ikabilti Dios iti pannakasuot, a kas iti inaramid dagiti Israelitas kadagiti napalpalabas a siglo, idi panagkalkallautangda idiay let-ang (Exo. 17:2; Deut. 6:16). Ngem ti nakaidumaanna ket ti Dios ket inawisna ti ari a mangikabil Kenkuana iti pannakasuot (idilig iti Mal. 3:10). Iti panangikabil Kenkuana iti aglaplapusanan a naparabur a sagut ket makaay-ayo Kenkuana, saan a tapno suoten ti Anusna. Ngem ni Acaz ket saan pay ket nga umanamong a mangpalubos iti Dios a tumulong kenkuana tapno mamati. Isu ket linappedanna ken imbalunetna ti ruangan ti pusona tapno serraanna ti pammati.

`Basaen ti Isaias 7:13. Ania iti ibagbaga ni Isaias ditoy?`

Intudo ni Isaias a babaen iti panangtukkiad a mangikabil iti Dios a masuot, iti akinruar ket tapno liklikanna ti panangbannog ken Apo Dios, iti kinaagpaysoanna, ni Acaz, binannogna ti Dios. Ngem ti makariribok unay a paset daytoy a bersikulo ket ti kinapudno a tudtudoen ni Isaias ditoy a "Diosco," babaen iti nalawag a kasungani ti Isaias 7:11, nga idiay a ti mammadto ket dinawatna ti ari nga agkiddaw iti maysa a pagilasinan ti Apo a "Diosmo." Idi tinukkiad ni Acaz ti nadiosan a tanggaya, isu kettinukiadna ti Apo a kas Diosna. Ti Apo ket Isu idi ti Dios ni Isaias, ngem saan ken Acaz.

`Ania iti isuro ti adal ita nga aldaw kadatayo maipapan iti kinaanus ti Dios ken gagarna a mangiyeg kadatayo amin iti pannakaisalakan? Ania pay iti ibagana kadatayo maipapan iti kinabulsek ken kinatangken ti puso ti tao no saan a naan-anay a naisuko iti Apo? Iti kamaudiananna, uray pay no inikkan ti Dios ni Acaz iti aniaman a pagilasinan a kayatna idi a maadda, pagarupem ngata a ni Acaz ket namatika koma? Ilawlawagmo ta sungbatmo?`