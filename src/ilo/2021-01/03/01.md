---
title:  No ti Lubongyo ket Masinasina
date:   09/01/2021
---

### Basaen Agpaay ti Adalita a Lawas
Isa. 7:1-9; Isa. 7:10-13; Isa. 7:14.

> <p> Paseta Mayulo </p>
> â€œ'"'No saancayo a mamati, pudno a dicayto mata- ginayon'"'"(Isaias 7:9).

Iti maysa a Sabado da Connie ken Roy simrekda iti dalanda nga agturong iti balayda kalpasan a naggapu da idiay kapilya. Maysa a pamusyan nga upa iti nagtayab a madandanagan a bimmalasiw iti sangoananda. Adda banag a madi. Dagiti taraken a tumatayab ket addada koma a sitatalged idiay popokanda ngem nakaruarda. Iti napardas a panagusisa ipakitana a maysa a nakalkaldaang iti mapaspasamak. Ni Beethoven, ti bassit nga aso ti karruba ket nakabulos iti paraanganda ket adda idiay basaw nga ammal-ammalna ni Daisy. Ni Daisy ket maysa idi a napintas nga agip-iplog nga upa nga addaan puraw a dotdot ti ipusna. Inarayat ni Connie ni Daisy, ngem naladaw unayen. Ti napateg a tarakenna ket nadadael ti tengngedna, iti saan a nagbayag ket natay kadagiti im-ima ni Connie. Nagtugaw idiay paraangan, ig-iggamanna tinatay a tumatayab, ket nagsangit.

Ti sabali a taraken ket kasta unay iti pannakariribokna. Maysa a natayag, puraw a pato nga agnagan iti Waddlesworth ket nakitana ni Connie a mangig-iggem ken Daisy ket kasla isu iti pimmatay kenkuana. Isu a kadagiti simmarsaruno a sumagmamano a lawlawas, iti sadinoman a pakakitaan ni Waddlesworth ken Connie, isu ket darupenna a sidadawel, kuddotenna iti nakasaksakit babaen iti napigsa a sippitna. No dadduma narigatmo a paglalasinen no asino dagiti gagayyemmo ken kabusormo.

Ita a lawas intayo kitaen iti maysa nga ari ti Juda nga isu a naaddaan iti kastoy a parikut, ket sapulentayo nga awaten no apay nga inaramidna dagiti biddut a pili nga inaramidna idi.

_* Adalen ti adal ita a lawas tapno maisagana agpaay si Sabado, Enero 16._