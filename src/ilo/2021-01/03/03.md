---
title:  Pinanggep nga Ibaballaet
date:   11/01/2021
---

Kabayatan a timtimbangen ni Acaz dagiti napolitikaan a pagpilpilianna a mangsabat iti pangam-ames ti Israel ken Siria, ammo ti Dios dagiti sumagmamano a banbanag a dina inaramid. Iti maysa a banag, ti Dios ti nangipalubos ti riribok a dumteng kenkuana tapno mangdisiplina" kenkuana ken mangyeg kenkuana kadagiti panpanunotna (2 Cron. 28:5, 19). Mainayon pay, nupay makaay-ayo ken Tiglath-pileser iti agpaay ti tulong a kas la nainsiriban ken makaawis manipud iti nataoan a panangkita, ti Dios ammona a mangyeg iti pagarian ni David ti Juda iti babaen iti panangtengngel ti ganggannaet nga isu a saanen a pulos a makasubli.

Dagiti peggad a nakataya ket kasta unay. Isu a, ti Dios ket imbaunna ni Isaias tapno allawatenna ti ari (nalawag a kabayatan a kitkitaenna ti paggapuan ti danum ti Jerusalem iti panangisagsagana nga agpaay iti maysa a panangparmek) tapno mangallukoy kenkuana a dina pakpakaammoan ti pangulo ti Asiria.

`Apay nga imbaga ti Dios ken Isaias nga itugotna ti anakna, ni Searjasub, a kaduana (Isa. 7:3)?`

Ni Acaz ket mabalin a makigtot idi ni Isaias ket kimmablaaw kenkuana ken inyammona ti anakna a, nanaganan "Maysa a natda ti Agsublinto." Natda ti asino? Agsublinto manipud iti ania? Agsipud ta ti ama ti ubing a lalaki ket maysa idi a mammadto, ti nagan ket kasla maysa a dakes a damag manipud iti Dios maipapan kadagiti tattao a mapan iti pannakakayaw. Wenno maipapan ket ngata iti panagsubli ken Apo Dios iti rikna a panagbabawi (ti verbo nga "agsubli" ket aw-awitenna met ti kaipapanan a panagbabawi)? Ti damag ti Dios ken Acaz ket daytoy: Kayatna a saoen a ti aramidem isu ti kaipapanannal Agbaw-ingka manipud kadagiti basbasolmo wenno mapanka iti pannakakayaw, ket manipud iti pannakakayaw maysa a natda iti agsubli . Ti pangngeddeng ket adda kenka!

`Kasano idi ti panangtaming ti damag ti Dios iti kasasaad ti ari? Isa. 7:4-9.`

Ti panangam-ames manipud ti Siria ken Israel ket lumabas ket ti Juda ket maispal. Dagiti turay a kimmita ken Acaz a kas la dakkel, sumsumged a bulkano ket iti imatang ti Dios ket dua lang angudo ti aluten nga umasasuc" (Isa. 7:4). Saan a masapul ken Acaz nga agpakaasi iti tulong ti Asiria. Ngem tapno makaaramid iti umiso a pangngeddeng, ni Acaz ket masapul nga agtalek iti Dios ken kadagiti karkarina. Isu ket masapul a mamati tapno mataginayonto (Isa. 7:9). Dagiti sasao nga agpaay iti "mamati‚Äù ken " mataginayonto" ket naggapu iti isu met laeng a sao nga agpaay iti "pudno" (dayta nga isu a mapagtalkan) ken ti sao nga amen (paspasingkedanna dayta nga isu a napudno/mapagtalkan). Ni Acaz ket masapul a sigurado tapno maaramid a sigurado; isu ket masapul nga agtalek tapno agbalin a mapagtalkan.

`Kitaen iti maudi a segkay ti Isaias 7:9. Apay a dagiti pammati ken panamati ket nakapatpategda tapno agbalin a "mataginayonto"? Mataginayon iti ania? Kasano a daytoy a principio ket maipakat iti biag dagiti Cristiano?`