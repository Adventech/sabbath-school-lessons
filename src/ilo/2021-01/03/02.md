---
title:  Peggad Manipud Amianan
date:   10/01/2021
---

`Ania dagiti nakabutbuteng a rigat (krisis) a sinango idi ni ari Acaz iti immuna a panagarina? 2 Ar-ari 15:37, 38, 2 Ar-ari 16:5, 6; Isaias 7:1, 2.`

Dagiti pagarian ti akin-amianan nga Israel (Efraim) ken Siria (Aram) nagbunggoyda a maibusor iti basbassit a pagilian ti Juda, iti abagatan. Daytoy ket napasamak idi a napakapuy ti Juda gapu kadagiti panangduprak dagiti Edomitas ken Filisteos. Iti napalabas, ti Juda ket nakidangadang a maibusor iti Israel, ngem ti maysa a panagkadua ti Israel ken Siria ket nangiparang iti maysa a makalapunos a peggad. Agparparang a ti Israel ken Asiria ket kayatda a piliten ti Juda a makipaset kadakuada iti maysa a pannakikadua a maibusor iti dakkel a turay ni Tiglath-pileser III ti Asiria (nanaganan iti "Pul" idiay 2 Ar-ari 13:19), nga isu a nagtuloy a mangam-ames kadakuada a kadua ti lumawlawa a pagarianna. Ti Israel ken Siria ket inwaksida ti nabayag nga agtatakder a balubalda iti maysa ken maysa iti pannakakita iti maysa a dakdakkel a peggad. No maparmekda ti Juda ken maisaadda iti maysa nga aso aso nga agturay (Isa. 7:5, 6), mabalin nga aramatenda ti sanikuana ken iti tattaona.

`Ania iti rimedyo idi ni Acaz idi a ti lubongna ket marmarba? 2 Ar-ari 16:7â€“ 9,2 Cron. 28:16.`

Imbes a bigbigenna a ti Dios laeng ti gayyem a mabalin a mangalaw kenkuana ken ti pagilianna, ni Acaz ket pinadasna a makigayyem ken Tiglath-pileser III, ti kabusor dagiti kabusorna. Ti ari ti Asiria ket siraragsak nga immanamong iti dawatna iti tulong a maibusar iti Siria ken Israel. Saan laeng a nakaawat idi ni Tiglath-pileser iti nabaknang a pasuksok manipud ken Acaz, nagun-odna pay iti maysa a naimbag a pambar a mangala iti Siria, nga isu a dagdagus nga inaramidna (2 Ar-uri 16:9). Ti pannakabalin ti panagkadua ti Siria-ken-Israel ket nadadael. Iti ababa a panagtuloy, nagparang a ni Acaz ket insalakanna ti Juda.

Nupay kasta, daytoy nga aramid iti paset ni Acaz, ket saan koma a dumteng a pagsiddaawan. Isu idi iti maysa kadagiti kadadaksan kadagiti ar-ari a nagturay iti Juda agingga iti dayta a tiempo. (Kitaen ti 2 Ar-ari 16:3, 4; 2 Cron. 28:2-4)

`No mabasatayo maipapan no kasano iti langa ni Acaz, nakaaawat no apay a simmungbat iti peggad a kas iti inaramidna. Ania nga adal ti adda ditoy nga agpaay kadatayo iti napersonalan a tukad? No saantayo a tungtungpalen ti Dios itan, ania iti mamagpanunot kadatayo a maaddaantayo iti pammati nga agtalek Kenkuana no dumteng dagiti napaypayso a suot? (Kitaen ti Santiago 2:22: Jer: 12:5.)`