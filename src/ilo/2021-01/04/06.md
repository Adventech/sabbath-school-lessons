---
title:  Kinakudrep iti Awan-panagyamanna a Sibibiag a Natay
date:   21/01/2021
---

`Basaen ti teksto iti ngato. Ania iti sarsaritaenna? Ania iti pakainaigan daytoy ken Ari Acaz? Isalaysay dagiti kapanunotan.`

Ni Acaz ket nauneg unay idi ti pannakairamanna iti relihiyon a pagano (2 Ar-ari 16:3, 4, 10-15; 2 Cron. 28:2-4, 23-25), nga isu a nakaro iti pannakaisinggalutna iti kulto (idilig iti Deut. 32:17; "Idatonda ida cadagiti suiro"; 1 Cor 10:20). Dagitinadumaduma a pasetti modemo a panangkukulam ket nakaro iti pannakaipadada kadagiti al-alagaden idiay Asideg a Daya (Near East), kas saksian dagiti kadaanan a sursurat iti ruar ti Biblia. Pudno uray, pay kadagiti adu nga ar-aramid ti Baro a Panawen (New Age) ita nga aldaw ket mangipaduyakyak laeng kadagiti ar-aramid ti kadaanan a kulto.

Ti panangiladawan ni Isaias ti pannakauppapay a bunga iti panagtalek kadagiti espiritu imbes nga iti Apo (Isa. 8:21, 22) ket maiyannatop unay kenni Acaz (idilig iti 2 Cron. 28:22, 23). Tudtudoen ni Isaias dagiti tattao a nagbalin a nakapungtot ken mangilunlunod iti arida (Isa. 8:21). Daytoy ket ballaaganna koma ni Acaz nga agsipud ta indalanna dagiti tattao iti kulto, isuda iti mangilunod kenkuana. Kinaagpaysoanna, idi natay ni Acaz, maysa a pannakailaksid iti naaramid maipapan iti ponponna gapu iti nakurang a panangraem kenkuana: "ta isu saanda nga inserrec cadagiti tanem dagiti ar-ari ti Israel" (2 Cron. 28:27).

`Ania iti ibaga dagitoy a teksto maipapan iti kulto (salamangka)? Lev. 20:27; Deut. 18:9-14`

Iti pannakaisina manipud ti kulto (salamangka) ket maysa a banang ti kinapudno ken Apo Dios. Ti umuna a Cronicas 10:13, 14 ket ipakatna daytoy a principio iti kasasaad ni Ari Saul: "Iti casta ni Saul natay gapu iti panaglabsingna a naaramidna a maicaniwas ken Jehova, gapu iti sao ni Jehova, a dina sinalimetmetan; ken gapu met iti panagsapulna iti patigmaan iti maysa a baglan, tapno umuman babaen kencuana, Ket saan nga immuman ken Jehova: gapuna nga isu ti pinatayna, ket imbaliena ti pagarian ken David nga anac ni Jesse."

`Kumita iti aglawlaw ti bukodmo a biag, kadagiti impluwensya iti aglikmutmo. Ania dagiti nasikap a wagas a naidennaka kadagiti principio iti likudan ti kulto ken nadumaduma a mangipaduyakyak iti espiritismo? Ket uray no saanmo a mamimpinsan a maliklikan ida, ania iti maaramidam a mangpabassit ti impluwensyada kenka wenno iti pamilyam?`