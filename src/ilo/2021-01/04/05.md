---
title:  Awan a Pulos ti Pagbutngan No Agbutengtayo iti Dios a Mismo
date:   20/01/2021
---

Iti immuna a naisibbu a panagsaona, ti Presidente ti Amerika a ni Franklin D. Roosevelt ket imbagana iti maysa a nacion a nauppapay gapu itu Nakaro a Panagpababa ti Ekonomiya (Great Depression): "Ti laeng banag a kabutengtayo ket ti buteng a mismo."â€”U.S. Capitol, Washington, D.C. (Marzo 4, 1933). Ti mensahe ni Isaias kadagiti naupapay a tattao ket: "Awan a pulos ti pagbutngantayo no agbutengtayo iti Dios a Mismo."

Ti Dios binallaaganna ni Isaias a saanna a pagbutngan dagiti kabuteng dagiti tattao, no di ket agbuteng Kenkuana (Isa. 8:12, 13). Daytoy ket maysa a napateg a tema ti Sursurat. Kas pangarigan, idiay Apocalipsis 14:6-12, ti tallo nga angel ket iwaragawagda ti maysa a sangalubongan a damag: Agbutengcay iti Dios ket Isu dayawenyo, saan ketdi a pagbutngan ken ikkan ti dayag ti naidagaan a pannakabalin ti animal a nailadawan idiay kapitulo 13.

`Kasano iti panagawatyo iti kapanunotan nga "agbuteng" iti Dios? Ania iti kayat a saoen dayta, nangnangruna iti lawag ti bilin kadatayo nga ayaten met ti Dios (Mat. 22:37)?`

Ti pudno a panagbuteng iti Dios kas santo ket kaipapananna a bigbigem a kas namimpinsan nga agturay iti universo. Mabalin nga agayatka Kenkuana wenno saan, iti kasta a panagbuteng ket addaganna iti aniaman a dadduma a buteng. No Isu ket adda kenka, awan iti siasinoman a makasagid kenka nga awan ti pammalubosna. No Isu ket maibusor kenka agsipud ta immalsaka a maibusor Kenkuana, mabalinmo iti tumaray, ngem saanka a makalemmeng!

`Saan kadi a ti kapanunotan a masapul koma nga agbutengtayo iti Dios ket suppiatenna ti 1 Juan 4:18? "Awan ti buteng ken ayat, no di ket ti ayat a nagdanunan pacsiatenna ti buteng; agsipud ta ti buteng addaan dusa: ti agbuteng saan pay a naaramid a nagdanunan iti ayat."`

Adda dagiti agduduma a kita ti buteng. No ti maysa a tao nga addaan iti nakaam-amak a pannakabalin ket gayyemmo, nga isu a pangibingbingayam iti nagnumoan nga ayat, saanmo a kabuteng dayta a tao iti panangkita a pagarupem a dayta a lalaki wenno babai ket dangrannaka. No di ket addaanka iti maysa a kita ti panagbuteng iti panangkita nga ammom ken raemem ti pannakabalin dayta a tao ken dagiti beddeng ti panagkayametyo.

`Kas Cristiano saantayo nga ayaten dagiti banbanag ti lubong, dagiti banbanag nga ayaten a mismo dagiti tattao ti lubong (1 Juan 2:15). Iti panangpanpanunot ngarud, a kadua dagiti agpapada a linya, kas Cristiano, adda kadi dagiti banbanag a pagbutngan ti lubong a datayo a Cristiano ket saan a masapul a pagbutngan? No kasta, aniada, ken no apay a saan a masapul a pagbutngantayo ida? Kasta met, ania dagiti banbanag a saan a kabuteng ti lubong a datayo a Cristiano ket masapul a pagbutngan? Kitaen kas pangarigan, Mat. 10:28; Jer. 10:2, 3.`