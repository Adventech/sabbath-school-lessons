---
title:  Ti Narigat a Wagas
date:   16/01/2021
---

### Basaen Agpaay ti Adalita a Lawas
Isa. 7:14-16; Isa. 7:17-25; Isa. 8:1-10; Isa. 8:11-15; Isa. 8:16-22.

> <p> Paseta Mayulo </p>
> "Ket urayecto ni Jehova, nga ilingedna ti rupana balay ni Jacob, ket agsapulacto kencuana” (Isaias 8:17).

Idiay maysa a maur-oram a patakder idiay Harlem iti Ciudad ti New York maysa a bulsek a babai ti nakabatay iti tawa iti maikapat-a-tukad ti patakder. Dagiti bombero ket naupapaydan. Saanda a maiplastar ti agdan ti trak iti nagbabaetan dagiti patpatakder, ken saanda a mapalagto a tumapuak iti maysa nga iket, nga isu a pudno a dina makita.

“Kamaudiananna, simmangpet ti ama ti babai ket impukawna babaen iti trompa nga adda ti iket nga isu ti pagtappuakanna iti kanito nga ibilinna. Ti babai ket timmapuak ket isu ket natalged nga inaramidna ket awan ti uray ania a natukkol a tulangna wenno uray nables a piskelna iti panagtinnagna manipud iti tawa ti maikapat a tukad ti patakder. Gapu ta nagtalek a naan-anay iti amana, idi nangngegna ti timek ti amana inaramidna ti naibaga kenkuana iti amin a kabaelanna." -Edited by Michael P. Green, _1500 ILLUSTRATIONS FOR BIBLICAL PREACHING_, p. 135.

Iti isu met laeng a wagas, ti Dios ket nangipaay iti nakapigpigsa a pammaneknek nga Isu ket kayatna ti kaiimbagan kadagiti annakna, ngem tinukiadda ti nalamuyot nga agay-ayus a wagas nga immuna nga imparangna kadakuada; gapuna, Isu ket nagsao ketdi kadakuada iti maysa nga ungor ken maysa a layus.

Ania dagiti ad-adal ita nga aldaw a mabalin a maadaltayo manipud kadagiti biddutda?

_*Adalen ti adal ita a lawas tapno maisagana agpaay ti Sabado. Enero 23._