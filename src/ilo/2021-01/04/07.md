---
title:  Adalen Pay
date:   22/01/2021
---

Basaen ti "THE GREAT CONTROVERSY", "Can Our Dead Speak to Us?" pp. 551-562.

"Idi kaaldawan dagidi Hebreo adda maysa a kita dagiti tattao a nangipapati, a kas ipapati met dagiti Espiritista ita, a makisasaoda kadagiti natay. Ngem dagiti "managbuyon nga espiritu" a nainagan kadagitoy a simmarungkar manipud kadagiti sabali a lubong, kuna ti Biblia nga isudat "espiritu dagiti sairo." (Idilig iti Numeros 25:1-3; Salmo 106:28; 1 Corinto 10:20; Apocalipsis 16:14.) Ti pannakiuman kadagiti mammuyon naisawang a maysa a makarimon iti Apo, ket nainget ti pannakaiparitna babaen iti dusa ti patay. Levitico 19:31; 20:27. Ti mismo a nagan a mangkukulam ket maibilbilang ita a kinasukir. Ti ibagbaga a dagiti tattao ket mabalinda a makidenna kadagiti dakes nga espiritu ket maibilang a sarita a di pudno ti Panawen ti Sipnget. Ngem ti espiritismo, nga isu a bilangenna dagiti nakonvertirna a ginasgasut, wen, riniwriwriw, nga isu a nakastrek payen iti gunglo ti sientipiko, nga isu a nangraut kadagiti ig-iglesia, ket naalana ti parmalubos dagiti agpanpanday linlinteg, ken uray kadagiti paraangan dagiti ar-ari daytoy a higante nga allilaw ket maysa a panangriing manen, iti maysa a baro a maskara, ti mangkukulam nga isu a nadusa ken naiparit idi un-unana."-Ellen G. White, THE GREAT CONTROVERSY, p. 556.

**Salsaludsod a Pagiinnadalan**

`Pagiinnadalan ti isyu ti espiritismo iti panagparangna kadagiti sini, libro, TV, ken pagaammo a kultura. No awan a pulos iti maaramidan a mangpasardeng dayta, kasano iti panangpatigmaantayo kadagiti sabsabali kadagiti peggad, a kadagiti adu a tattao, ket kas la saan a makadangran? Apay a ti umiso a pannakaawat iti kasasaad ti natay ket napateg unay iti pannakasalaknib a maibusor kadagitoy nga allilaw?`

`Basaen ti Isaias 8:20. Isaom dayta iti bukodmo a panangisao. Palubosam dagiti dadduma a tattao iti klase a mangbasa a napigsa kadagiti bersionda. Ania iti ibagbaga ti Apo kadatayo ditoy?`

`Basaen ti Isaias 8:20. Isaom dayta iti bukodmo a panangisao. Palubosam dagiti dadduma a tattao iti klase a mangbasa a napigsa kadagiti bersionda. Ania iti ibagbaga ti Apo kadatayo ditoy?`

`Agtaeng nga ad-adu iti daytoy a kapanunotan ti panagayat ken panagbuteng iti Dios nga aggiddan. Ania dagiti wagas a ti ayattayo ket nagsanga manipud iti dayta a panagbuteng? Wenno ti kadi panagbutengtayo ket naggapu iti panagayattayo? Pagiinnadalan.`

**Pakadagdagupan:** Babaen kadagiti ar-aramid ken pamilya ni Isaias, kasta met kadagiti sasaona, ti Dios ket pinapigsana manen ti damag a panangballaag ken namnama: Ti laeng natalged a dalan ket ti panagtalek a ti Dios ket ammona iti ar-aramidenna. Adda Kenkuana ti agpadpada nga ayat ken pannakabalin a mangibagnos, manalaknib, ken mangipaay iti pagkasapulan agpaay kadagidiay a mangpalubos kenkuana. Kadagidiay a mapan kadagiti sabsabali a pannakabalin, adda laeng ti kinakudrep.