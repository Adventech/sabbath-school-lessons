---
title:  '"Liwliwaennac"'
date:   28/01/2021
---

Ti Isaias 12 ket maysa a salmo (kanta) a pagdaydayaw iti Dios gapu iti kinamanangngaasina ken napigsa a liwliwa nga itdenna. Ti salmo, maikabil iti ngiwat ti maysa a kamkameng ti naisubli a natda, maipadis iti naikari a pannakawayawaya kadagiti Hebreo idiay Exodo manipud Egipto (kitaen ti Isa. 11:16); dayta ket kas la iti kanta ni Moises ken dagiti Israelitas idi a naisalakanda manipd iti buybuyot ni Faraon idiay Nalabaga a Baybay (kitaen ti Exodo 15).

`Idilig daytoy a kanta idiay Isaias 12 iti Apocalipsis 15:2-4, ti kanta ni Moises ken ti Kordero. Ania iti pagpadaanda a pangidaydayawan iti Dios?`

Ti Isaias 12:2 ket umay nga asideg unay iti panangiyammona iti umay a Mangwayawaya a kas Jesus. Kunana a ti “Dios isu ti pacaisalacanac" ken "isu nagbalin a pacaisalacanac." Ti nagan a Jesus kaipapananna "Ti Dios ti Pacaisalacanan” (idilig iti Mal. 1:21).

`Ania iti napateg a kaipapanan ti kapanunotan, naglaun iti nagan a Jesus, a ti Apo ket pakaisalakanan?`

Saan laeng a ti Apo ket manguramid iti pakaisalakanan (Isa. 12:2); Isu a Mismo ker pakaisalakanan. Ti Kaadda ti Maysa a Santo ti Israel iti tengngatayo (Isa. 12:6) ket isu iti isuamin a banbanag kadatayo. Ti Dios adda kadatayo! Saan laeng a ni Jesus ket nangarumid kadagiti datdatlag; Isu ket "nagbalin a lasag, ket nakipaggian cadatayo" (Juan 1:14, naipaay ti paganetget). Saanna laeng nga inawit dagiti basbasoltayo idiay kruz, Isu ket nagbalin a basol kadatayo (2 Cor. 5:21). Saan laeng a mangaramid iti kappia; Isu iti kappiatayo (Efe. 2:14).

Saan a pagsiddaawan a "ti ramut ni Jesse, a sitatacder nga apaay a maysa a wagayway cadagiti inilin-ili” (Isa. 11:10). Idi naibayog idiay krus, Isu ket ginuyogoyna amin a tattao Kenkuana (Juan 12:32. 33)! Maysa a natda iti agsublinto iti "mannacabalin a Dios” (Isa. 10:21), nga Isu ti naiyanak nga Ubing nga agpaay kadatayo, ti "Principe ti Cappia" (Isa. 9:6)!

`Agtaeng nga ad-adu iti daytoy kapanunotan a ni Jesus ket Isu ti pakaisalakanantayo. Basaen ti Roma 3:24. Kunana a ti pannakasubbot ket adda ken Jesus; ti pannakasubbot ket maysa a banag a napasamak Kenkuana, ken babaen iti asi ken parabur ti Dios a maaddaantayo iti maysa nga agnanayon a bingay iti dayta a pannakasubbot. Iti sabali a pannao, dayta a pannakasubbot nga adda Kenkuana ket mabalin nga agbalin a kukuatayo babaen iti pammati, ket saan a babaen kadagiti ar-aramid, agsipud ta awan dagiti ar-aramid nga aramidentayo a naimbag unay tapno masubbottayo. Dagiti laeng ar-aramid nga inaramid ni Cristo, nga isu nga imbilangna kadatayo babaen iti pammati, ti mahalin a mangyeg iti pannakasubbot. Kasano a daytoy a kinapudno ket mangted kenka iti namnama ken talged ti pannakaisalakan, nangnangruna no mariknam a nalapunoska iti bukodmo a pannakarikna iti saanmo a pannakaikari?` 