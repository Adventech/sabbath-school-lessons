---
title:  Patingga ti Kinakudrep ti Galilea
date:   24/01/2021
---

`Apay a ti Isaias 9:1 ket mangrugi iti maysa a balikas a (Ngem/Nupay kasta) a mangipakita iti maysa a pannakaisupadi iti immun-una iti dayta?`

Ti Isaias 8:21, 22 ket iladawanna ti kinaawan namnama a kasasaad dagidiay a mapan iti kulto (salamangka] nga imbes koma nga iti pudno a Dios: iti sadinoman a lugar a kitaenda, makitada laeng ti "rigat ken sipnget, kinacudrep ti ladingit ; ket mayabogdanto iti napuscol a sipnget" (Isa. 8:22). Iti kasunganina, dumtengto iti maysa a tiempo inton "awanton ti kinacudrep iti daydiay naaddaan idi iti ladingit" (Isa. 9.1). Dagiti tattao iti rehiyon ti Galilea ti naipamaysa ditoy a kas makaawat iti naisangsangayan a bendicion ti "maysa a dackel a lawag” (Isa. 9:2) Ti nacion ket mapaadunto ken agrag-o agsipud ta ti Dios ket binungtolna ti "pang-or ti mamarigat kencuana" (Isa.

Ti rehiyon ti Danaw ti Galilea ket naipakita ditoy agsipud ta maysa daytoy kadagiti immuna kadagiti teritoryo ti Israel a naparmek. Iti sungbat iti kiddaw ni Acaz a tulong, ni Tiglat-pileser III ket innalana ti Galilea ken dagiti rehiyon ti Jordan iti akin-amianan nga Israel, innalana ti sumagmamano kadagiti tattao a kayaw, ken pinagbalinna dagiti teritoryo a provincia ti Asiria (2 Ar- ari 15:29). Isu a, ti mensahe ni Isaias ket dayta umuna a maparmek ket isunto ti umuna a makakita iti pannakawayawaya.

`Asino iti aramaten ti Dios a mangwayawaya kadagiti tattaona? Isa. 9:6, 7.`

`Inton ano ken kasano iti pannakatungpal ti padto iti Isaias 9:1-5? Mat. 4:12–25.`

Saan a disgrasya, ti immuna a panagministro ni Jesus ket idiay rehiyon ti Galilea, nga idiay ket nangipaay iti namnama babaen iti panangiwaragawagna iti naimbag a damag ti pagarian ti Dios ken babaen iti panangagasna kadagiti tattao, pakairamananen ti panangwayawayana kadagiti nagun-gan ti sairo manipud iti pannakaadipen iti kulto (Mat. 4:24).

Ditoy a makitatayo ti maysa a naan-anay a pagwadan no kasano iti panangala ti Biblia kadagiti paspasamak iti tiempo ti Daan a Testamento ket aramatenna ida a mangyanniniwan kadagiti banbanag a mapasamak idiay tiempo ti Baro a Testamento. Ti naglaok a panangiladawan ti Apo manipud iti maysa a panawen kadagidiay a dadduma a panawen, kas iti adda iti Mateo 24, idi nga inlaok ni Jesus ti pannakadadael i Jerusalem idi A.D. 70 iti pannakadadael idiay panungpalan ti lubong.

`No ti maysa a tao ket damagennaka koma, Ania iti nangisalakan ni Jesus kenka, ania koma iti sungbatmo? Ania iti napersonalan a testimonio a maitedmo maipapan iti pannakabalin ni Cristo iti biagomo?`