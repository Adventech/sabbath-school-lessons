---
title:  Ramut ken Sanga Maymaysa
date:   27/01/2021
---

`Asino ti "saringit” nga agtaud iti “puon ni Jesse" idiay Isaias 11:12 Kitaen pay ti Zac. 3:8; Zac. 6:12.`

Ti Isaias 11:1 ket maadaw iti ladawan ti napukan a kayo idiay 10:33, 34. Ti "puon ni Jesse" itakderanna ti kapanunotan a ti kapuonan ni David (anak ni Jesse) ket mapukawnanto iti turayna (Dan. 4:10-17, 20-26). Ngem addanto tumaud a maysa a "saringit/sanga" manipud iti mabalin a nadadael a "puon"; dayta ket, maysa nga agturay a nagtaud ken David.

`Apay a ti baro nga agturay iti kapuonan ni David ket nanaganan met ti "ramut ni Jesse" (Isa. 11.10)? Ania iti kaipapanan daytoy? Apo. 22:16.`

Ti nailadawan ket maiyataday laeng ken Jesu-Cristo, nga Isu nga agpadpada a "capuonan kenti caputotan ni David" (Apo 22:16). Ni Cristo ket naggapu iti kapuonan ni David (Lucas 3:23–31), nga Isu a kapuonan ni Adan, nga Isu idi ti "anac ti Dios" (Lucas 3:38) iti panangkita a ni Cristo ti nangparsua kenkuana (kitaen ti Juan 1:1-3, 14). Isu a, ni Cristo ket kapuonan ni David, a kas met dagiti kaputotanna!

`Ania dagiti wagas a ti baro nga agturay iti kapuenan ni David ket balusingsingenna dagiti bunga ti basol ken panaglikod? Isaias 11.`

Isu ket agpanunot ken agaramid a maitunos iti Apo, mangukom a naimbag, dusaenna ti nadangkes, ken mangiyeg iti kappia. Inton sumublat, ti Apo ket isublina, ken pagmaymaysaenna ti maysa a matalek a natda ti Israel ken Juda (idilig iti Isa. 10:20-22). Addanto iti maysa a napigsa, nagkaykaysa a pagarian a kas kadagidi al-aldaw ni Ari David, nga isu a nang-abak kadagiti Filisteos ken dadduma pay a tattao. Ngem ti Baro nga Agturay ket dakdakkelto ngem ni David nga iti dayta ket isublina ti talna uray pay iti kababagas ti sangaparsuaan a mismo: Dagiti mangalun-on ket saandanton a managkarni, ket makiaddadanton a natalna a kaduada dagiti sigud a sidaenda (Isa. 11:6-9).

`Ti kadi Isaias 11 ket sarsaritaenna laeng maipapan iti immuna a yaay ni Cristo, wenno ti laeng Maikadua, wenno agpadpada? Kitaen dagitoy a padto ken markaan no ania a teksto dagiti mangsarsarita maipapan no ania iti umay.`

Idiay Isaias 11, dagiti agpadpada a yuumay ni Jesus ket naiparangda a kas maymaysa a ladawan. Nagsinninggalotda a dua, agsipud ta paset ida a dua ti maysa a sibubukel, kas iti dua a sikigan ti daplat a patag. Ti plano ti pannakaisalakan, tapno malpas, ket sapulenna dagiti agpadpada a yaay: ti Immuna, nga isu a napasamaken; kenti Maikadua, nga isu nga ur-urayentayo a kas pakadagdagupan dagiti amin a namnamatayo a kas Cristiano.

`Ania iti nalpas ni Cristo idiay Immuna a Yaay a mangted kadatayo iti pammatalged maipapan iti Maikadua a Yaay? Ania iti panggep ti Immuna a Yaay no dayta ket saan nga agbanag iti Maikadua?`