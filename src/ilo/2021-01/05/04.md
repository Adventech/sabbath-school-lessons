---
title:  Ti Pang-or ti Pungtot ti Dios
date:   26/01/2021
---

Daytoy a segkay ilawlawagna ti Isaias 9:1-5, nga isu a mangipadto iti pannakawayawaya ti napakudrep, agtutuok a tattao nga isu a nagtalek iti kulto ken naalon-on babaen iti parl√•ngparmek dagiti buybuyot ken panamarparigat: "ti pang-or ti mamarigat kencuana, binungtolmo a cas idi aldaw ti Madian" (Isa. 9:4).

`Basaen dagiti panagrigrigat dagiti tattao ti Dios a kas naipakita kadagiti teksto iti ngato. Idilig dagiti lunod idiay Levitico 26:14-39. Apay a dinusa ti Dios dagiti tattaona kadagiti natukantukad imbes koma a naminsan laeng? Ania iti ipakpakita daytoy maipapan iti Kababalinna ken kalkalatna?`

No ti Dios ket kayatna koma a dadaelen dagiti tattaona idi, mabalin nga intedna koma ida a dagus kadagiti taga Asiria. Ngem Isu ket naanus, "a dina cayat a mapucaw ti uray siasino, no di ket agturongda coma amin iti panagbabawi" (2 Ped. 3:9). Kas idiay panawen dagiti "oc-ocom," ti Dios ket pinalubosanna dagiti tattao ti Juda ken Israel a makapadas kadagiti sumagmamano a bunga dagiti kinamaagda tapno maawatanda koma ti ar-aramidenda ken maaddaanda iti maysa a gundaway a mangaramid iti maysa a nasaysayaat a pili. Idi nagtultuloyda iti dakes ken pinatangkenda dagiti puspusoda a maibusor Kenkuana ken dagiti awis nga intedna babae kadagiti babaunenna, inyad-addana nga inyadayo iti panalaknibna. Ngem nagtultuloyda nga immalsa. Daytoy a rikos ket naulit iti maysa a panagwerre a panagpababa agingga nga awanen a pulos iti maaramidan ti Dios. Por

`Basaen ti Isaias 9:8-10:2. Ania dagiti basbasol a nakabasolan dagiti tattao? Asino iti nakaaramidanda a pakaibusuranda? Asino iti nakabaso kadakuada?`

Ti makitatayo ditoy, kas makita iti amin a Biblia, ket ti kinapaypays ti wayawaya a pagayatan. Ti Dios inaramidna dagiti tattao a wayawaya (masapul nga aramidenna a kasta; ta no saan, saandanto a pulos a mabalin iti agayat a napudno Kenkuana), ken ti wayawaya ket iramanna ti panagpili nga agaramid iti dakes. Ket nupay maulit-ulit a ti Dios ket armennatayo babaen iti panangiparangarangna iti Ayat ken Kababalinna, palubosannatayo met a mangsango iti bunga dagiti biddut a pangngeddengtayo; dayta keW, ut-ot panagrigrigat, buteng, riribok, ken dadduma pay, aminda tapno tumulong kadatayo a makabigbig no kasano iti pangiturongan ti ipapanaw manipud Kenkuana. Ngem, uray pay no kasta, kasano iti kasansan a dagitoy a banbanag ket saanda a pagbalinen dagiti tattao a mangiwaksi iti basol ket mapanda iti Apo. Ti wayawaya a pagayatan ket nakaskasdaaw; saantayo nga agbalin a tao no awan dayta. Nupay kasta, asi pay dagidiay, a mangaramat dayta iti saan a husto a panangaramat

`Kasano iti panangaramat ti Dios iti rigrigat iti bukodmo a biag tapno Dibaw-ingnaka manipud iti maysa a biddut a dalan? (Wenno, mabalin a, kaskasdi a saanmo a maala ti mensahe?)`