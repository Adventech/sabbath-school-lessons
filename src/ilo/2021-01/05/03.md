---
title:  Maysa nga Ubing Kadatayo
date:   25/01/2021
---

Adtoy ti maikatlo a naisangsangayan a pannakayanak iti libro ti Isaias, sinarunona ti pannakaibaga ti pannakaiyanak ti Emmanuel ken Maher-shalal- hash-baz.

`Ania iti naisangsangayan maipapan iti Ubing a masarakan kadagitoy a bersikulo? Isaias 9:6, 7.`

Paliiwen a daytoy a Mangwayawaya ket addaan adu a nagnagan/kababalin a mangiladawan Kenkuana iti nadumaduma a wagas. Iti kadaanan nga Asideg a Daya (Near East), dagiti ar-ari ken didios ket naaddaanda kadagiti adu a nagnagan a mangipakita iti kinalaingda.

Isu ket "nacascasdaaw," kas iti panangiladawan ti nadiosan nga Angel ti Dios iti bukodna a nagan iti ama ni Samson a kas "nacascasdaaw* (Oc-oc. 13:18; isu met laeng a ramufti Hebreo) ken kalpasanna ket immuli a nagturong langit idiay nainsakripicioan nga apuy ti altar ni Manoa (Oc-oc. 13:20), iti kasta iyan- anninawna ti panangidatonna iti Bagbagina kalpasan iti nasurok a maysa a ribu a tawtawen.

Isu ket naibaga a kas nadiosan ("Mannakabalin a Dios") ken ti agnanayayon a Namarsua ("Agnunayon nga Ama": kitaen ti Lucas 3:38: "... Adan, anak ti Dios").

Isu ket maysa nga Ari iti kapuonan ni David; ti Pagarianna a talna ket agnanayonto.

`Kadagitoy a naited a kababalin, asino laeng iti Ubing nga agbalin a kastoy? Kitaen ti Lucas 2:8-14.`

Dadduma ket ginandatda a manginagan Kenkuana a ni Ari Ezekias, ngem ti pannakailadawanna ket addaganna iti asinoman nga ordinario a tao. Maysa laeng a tao iti maiyataday: ni Jesu-Cristo, ti nadiosan nga Anak ti Dios ken Namarsua (Juan 1:1-3, 14, Col. 1:5â€“17; Col. 2:9; Heb. 1:2), nga Isu a naiyanak kadatayo tapno isalakannatayo ken ikkannatayo iti talna. Isu ket inawatna ti amin a pannakabalin idiay langit ken ditoy daga, ken Isu ket kankanayon nga adda kadatayo (Mat. 28:18-20). Kabayatan a pagtalinaedenna iti kinadiosna, Isu ket nagbalin met a tao iti amin a tiempo, agnanayon a kabaelanna iti makipagrikna kadagiti kinakapuytayo (Heb. 4:15). "Ta nayanac ti maysa nga ubing cadatayo" ... iti agnanayon!

"Idi immay ni Cristo ditoy lubongtayo, ni Satanas ket adda ditoy daga, nakisussusik iti amin a pulgada a panangidur-asna iti dalanna manipud iti kulloong agingga idiay Kalbaryo. Ni Satanas ket pinabasolna ti Dios a sapulenna iti panangtallikod iti bukod a bagi dagiti angeles, idinto nga awan a pulos iti ammona iti kaipapananna a mismo iti Bagbagina, ken idinto a seanna a mismo nga aramiden iti aniaman a panagsakripicio iti bukodna a bagi nga agpaay kadagiti sabsabali. Daytoy iti pammabasol nga inaramid ni Satanas a maibusor iti Dios idiay langit; ken kalpasan iti pannakapapanaw ti maysa a dakes manipud langit, intultuloyna a pinabasol ti Apo a nabuyogan iti panagservi nga isu a saanna nga aramiden a mismo. Immay ni Cristo ditoy lubong a mangaramid kadagitoy saan a pudno a pammabasol, ken tapno parangarangna ti Ama."-Ellen G. White, SELECTED MESSAGES, bk. 1, pp. 406,

`Ania iti ibaga daytoy nga adaw kadatayo maipapan iti kababalin ti Dios?`