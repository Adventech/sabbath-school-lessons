---
title:  Panagayunar Dagiti Gagayyem
date:   09/03/2021
---

`Ania iti "panagayunar" a tudtudoenna idiay Isaias 58:3?`

Daytoy ket ngata ti panagayunar ti Aldaw ti Pannakaabbong, ti laeng panagayunar nga imbilin ti Dios (Lev 16:29, 31; Lev. 23:27–32). Daytoy ket napasingkedan idiay Isaias 58:3 babaen iti kapadpada a pannakaibagana "pinaladingitmi ti cararuami”, nga isu a surotenna ti balbalikas ti Levitico. Panangipakumbaba/panangparigat iti bagi ti maysa a tao ket tudtudoenna dagiti nadumaduma a langa ti panangtallikod iti bukod a bagi, pakairamananen iti panagayunar (idiligiti Sal. 35:13; Dan. 10:2, 3, 12).

Ti Aldaw ti Pannakaabbong ket ilawlawagna ti bilin ti Dios nga "Umkisca iti natbag, dica medmedan agtimecca iti natbag a cas maysa a tangguyob!" (Isa. 58:1). Daytoy a kita ti tangguyob a sara ti lalaki a karnero, nanaganan a maysa a shofar; ket mapuyotan a kas maysa a pakalaglagipan wenno mangipalagip kadagiti sangapulo nga al-aldaw sakbay iti Aldaw ti Pannakaabbong (Lev. 23:24). Mainayon pay, tunggal maikalimapulo a tawen, iti Aldaw ti Pannakaabbong, dayta ket mangiwaragawag ti panangrugi ti Jubileo a tawen ti wayawaya (Lev. 25:9, 10; idilig iti Isa. 27:13)

`Basaen ti Isaias 58:3-7. Ania iti irekreklamo ti Apo kadakuada? Ania ti madi iti "panagayunar" da?`

Kas la dagiti tattao ket ninanamada ti panangkablaaw ti Dios kadakuada gapu iti "kinasingpet" da. Pudno unay, nagkamalida iti ninamnamada. Iti panangaramid ti panangtallikod iti bukod a bagi iti Aldaw ti Pannakaabbongket panangipakita iti panagyaman ken kinapudnoda Kenkuana iti aldaw a ti nangato a padi ket napan iti sangoanan ti Dios tapno dalusanna ti santuario ken iti kasta ket dalusanna ida manipud kadagiti basbasolda nga isu a nakapakawanandan (Levitico 16; idilig iti kapitulo 4). Dagiti aramidda ket naaramid koma iti kinamanagyaman ken panagyaman iti Dios nga Isu a nangisalakan kadakuada iti aldaw ti pannakaokom, saan a tapno alaenda ti panangannamong ti Dios gapu iti “kinasingpet" ken “kinapudnoda." Ta kalpasan ti amin, dagiti basbasol dagiti tattao ti nangmulit iti santuario ti Dios. Dayta ket masapul a madalusan iti dara a naibokbok agsipud iti adda nga inaramidda.

`Maysa kadagiti napateg nga ad-adal nga aggapu kadagitoy a teksto ket itudoda ti nagdumaan ti kinarelihiyoso laeng ken ti napaypayso a pasurot ni Cristo. Kasano iti pannakakitatayo iti nagdumaan idiay? Kasano, kas maysa a tao, iti panangsangotayo iti isu met laeng a peggad a kas kadagidiay naiparang ditoy, nga isu a patientayo a dagiti narelihiyosoan nga al-alagadentayo ket mangipakita a napaypayso a sursurotentayo ti Apo a kas iti dawatna kadatayo nga aramiden?`