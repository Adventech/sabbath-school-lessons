---
title:  Bumusbusor nga Ayat
date:   06/03/2021
---

### Basaen Agpaay ti Adalita a Lawas
Isa. 55:1–7; Isa. 55:6-13; Isa. 58:I-12, Isa. 58:13. 14.

> <p> Paseta Mayulo </p>
> “Ket no ta cararuam mangngaasi, iti mabisin, ket bussogem ti cararua a mapaladingit: iti casta tumangcayagto ta lawagmo iti casipngetan, ket ta kinacudrepmo cas la iti matoon” (Isaias 58:10).

Maysa a Judio a kantora (pangulo iti panagdaydayaw) ken ti asawana nga isu nga aggigian idiay Lincoln, Nebraska, nangrugi a makaawat kadagiti mangam-ames ken naalas nga awag iti telepono. Natakuatanda a dagiti awag ket naggapu iti maysa a pangulo ti maysa a bunggoy ti Amerika a gumurgura, ti Ku Klux Klan. Iti pannakaammo iti naganna, mabalin koma nga impapolisda. Ngem inkeddengda iti maysa a nakarkaro pamayan. Idi naammoanda nga isu ket pilay, nagpakitada iti ruanganna agraman iti maysa a manok a pangrabii! Isu ket naklaat iti kasta unay. Ti gurana ket nalunag iti sangoanan ti ayatda. Dagiti agassawa intultuloyda a sinarsarungkaran, ket ti panaggagayemda dimmakkel. Pinanunotna pay ketdin iti agbalin a Judio!

"Saan a daytoy aya ti panagayunar a pinilic: tapno pangketta cadagiti galut ti kinadangkes, tapno pangwarwar cadagiti patapat ti sangol, ket tapno pagwayawayaen ti mailuplupit, ken tapno bungtolenyo coma ti tunggal sangol? Saan aya a tapno iwarasmo ti tinapaymo iti mabisin ...?" (Isa. 58:6, 7). Iti kasunganina, ti agassawa idiay Lincoln ket sinalimetmetanda iti kasta a panagayunar babaen iti panangibingayda ti rambakda iti maysa a mabisbisin a mamarparigar, iti kasta winayawayaanda manipud iti bukodna a pannakareppet ti saan a nalinteg a panagipato!

Intayo adalen iti ad-adu pay maipapan daytoy napateg a naespirituan a principio a kas naipakita ni mammadto nga Isaias.

_*Adalen ti udal ita a lawas tapno maisagana agpaay ti Sabado, Marzo 13._