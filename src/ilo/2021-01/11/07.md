---
title:  Adalen Pay
date:   12/03/2021
---

â€œAwan iti maysa a makaaramid iti napaypayso a kinamanagited nga awan ti panangtallikod iti bukod a bagi. Iti laeng maysa a biag ti kinanumo, panangtallikod iti bukod a bagi, ken nalangenan a biag, ti mabalin a pannakaaramidtayo iti trabaho a naituding kadatayo a kas mangibagi ken Cristo. Ti kinapalangguad ken nailubongan nga arapaap ket masapul a maikkatda kadagiti puspusotayo. Iti amin ti trabahotayo, ti principio ti di- kinaimbubokodan a naiparangarang iti biag ni Cristo ket masapul a maaramid. Kadagiti pader dagiti pagtaengantayo, dagiti ladawan, dagiti al-alikamen, mabasatayo koma, 'Ti panangalam iti balaymo iti napanglaw a napagtalaw. Kadagiti aparadortayo makitatayo koma ti nakasurat, a kas insurat ti ramay ti Dios, 'no makitam ti silalamolamo, tapno isu cawesam. Idiay panganan, iti lamisaan a napno iti nawadwad a makan, makitatayo koma, "Saan aya a tapno iwarasmo ti tinapaymo iti mabisin?' Isaias 58:7"-Ellen G. White, THE MINISTRY OF HEALING, p. 206.

**Salsaludsod a Pagiinnadalan**

`Kitaen ti saludsod ni Isaias a dinamagna kadagiti tattao iti tiempona: "Apay ngarud a gastoenyo ti pirac iti saan a taraon? ken ti bannogyo iti saan a macapnec?" (Isa. 55:2). Damagem ta bagbagim, iti ania a wagas, no addaman, nga ar-aramidentayo ti isu met laeng a banag, agtartrabaho iti dayta a saan a makapnek? Apay a nalaka unay iti matnag iti dayta mismo a palab-og?`

`No ti panangtallikod iti bukod a bagi, nalangenan a kinamanagayat, ken ti Sabado ket napategda iti Aldaw ti Pannakaabbong idiay aldaw ni Isaias, saanda kadi a napateg iti Aldaw ti Pannakaabbong iti panawen- ti-panungpalan (Dan. 8:14). nga iti panawen ti tangguyob ti Jubileo ti Dios ket isenyasna ti namimpinsan a wayawaya idiay maikadua a yaay ni Cristo (1 Cor. 15:52; idilig iti Lev. 25:9, 10)? Ilawlawagmo ta sungbatmo.`

`Idiay klase, manglukat iti maysa a pagiinnadalan maipapan iti saludsod ti panangsalimetmet iti Sabado. Ania iti pagarupenyo a kayat a saoen ni Isaias idi kinunana a masapul nga ibaw-ingmo ta sakam iti aldaw a panaginana, iti panagaramid iti ragsacmo iti aldawco a nasantoan, ket nupay kasta naganem ti aldaw a panaginana a maysa a "rag-o," (Isa. 58:13)? Kasano iti panangaramidtayo kadakuada nga agpadpada? Laglagipen ti lawag ti sibubukel a teksto ti Isaias 58.`

**Pakadagdagupan:** Idiay Isaias 55 ken 58, ti pakaasi ti mammadto kadagiti tattaona nga itedda dagiti pampanunot ken daldalanda ken agsublida iti Dios, a ti pagwadanna nga agpaay iti ragsakda ket nangatngato nga amang ngem iti bukodda. Isu ket siaasi a mamakawan ken ipapilitna a ti napakawan ket agbalin met a naasi, a maitunos iti espiritu ti Aldaw ti Pannakaabbong ken ti Sabado, agsipud ta ti sagut ti pammakawan ti Dios, no napudno iti pannakaawatna, ket balbaliwanna ti puso.