---
title:  Dangadang ti Panagayunar
date:   10/03/2021
---

Sangapulo nga al-aldaw kalpasan ti pannakapaguni ti tangguyob ket pinalagipanna dagiti tattao ti Dios a ti Apo ket naibaga a kas Arida iti mismo nga Aldaw ti Pannakaabbong idi a ti kinapakumbabada babaen iti panangtallikod iti bukodda a bagi ket tapno pasingkedanda ti kinapudnoda Kenkuana a kas Arida, ti mammadto iyikkisna ti timekna a kas maysa a tangguyob tapno ipakdaarna nga isuda ket umal-alsada a maibusor Kenkuana (Isa. 58:1).

`Basaen amin ti Isaias 58:6-12. Ania dagiti aramid nga ibilang ti Dios a pudno nga aramid ti panangtallikod iti bukod a bagi? Ta kalpasan ti amin, ania iti narigrigat, iti panaglaktaw iti sumagmamano a pannangan wenno iti panangaramat iti bukodmo a tiempo ken kuarta a mangtaraon kadagiti awan pagtaenganna iti iliyo? Ania iti principio a makita koma iti likudan dagitoy nga ar-aramid? Kasano a dagitoy nga ar-aramid ket launenna ti pudno a relihiyon?`

Ti siasinoman ket mabalinna iti agbalin a narelihiyoso; ti siasinoman ket mabalinna iti agtultuloy kadagiti narelihiyosoan nga al-alagaden, uray pay kadagiti umiso nga al-alagaden, iti umiso a tiempo, agraman kadagiti amin nga umiso a pannakaaramidda. Ngem saan laeng a dayta ti kayat ti Apo. Kitaen ti panagbiag ni Jesus. Uray pay no kasano iti kinamatalek ti biagna idi kadagiti narelihiyosoan nga al-alagaden idi tiempona, dagiti mannurat ti evangelio ket ad-adu nga insentroda iti ar-aramidna nga asi, panangagas, panangtaraon, ken panangpakawan kadagidiay a makasapul ngem iti kinamatalekna iti al-alagaden.

Ti Apo ket sapulenna ti maysa nga iglesia, tattao, nga isu a mangikasaba iti pudno ditoy lubong. Ngem ania ngay iti nasaysayaat a pangguyogoy kadagiti tattao iti pudno a kas ken Jesus: ti nairot a panangsurot kadagiti linlinteg ti taraon wenno ti maysa a siaanamong a panangtulong iti mabisin? Ti nairot a panaginana iti Sabado wenno maysa a siaanamong a pananggastar iti bukodmo a tiempo ken pigsa a tumulong kadagidiay nga isu a makasapul?

`Basaen ti Mateo 25:40 ken Santiago 1:27. Ania iti ibagada kadatayo?`

`Kitaen dagiti bendicion idiay Isaias 58 a kuna ti Dios a dumteng kadagidiay a mangsapul nga agministro kadagidiay a daksanggasat. Ania iti pagarupem nga ibagbaga ti Apo kadatayo ditoy? Dagitoy kadi a karkari a nailangitan nga ibaballaet kadagiti biagtayo ket dumtengda no aramidentayo dagitoy a banbanag? Wenno, nalabit nga ibagbagana kadatayo ti kadawyan a bendicion a maawattayo babaen iti panangitedtayo kadagiti bagbagitayo kadagiti sabsabali a kas maisupadi iti naimut, naagum, ken pannakaipasagepsep iti bukod a bagbagi? Ilawlawagmo ta sungbatmo.` 