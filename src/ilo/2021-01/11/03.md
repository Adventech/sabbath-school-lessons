---
title:  Nangato a Pampanunot ken Daldalan
date:   08/03/2021
---

`Apay a kunaen ti Dios a dagiti pampanunot ken daldalanna ket nangatngatoda ngem dagiti pampanunot ken daldalantayo, ta "cas dagiti langlangit nangatngatoda ngem iti daga" (Isa. 55:8, 9)? Ania iti pagarupenyo a kaipapanan dayta?`

Awan duadua a ti Dios nga Isu a namarsua iti maysa a universo nga isu nga uray pay dagiti kababassitan a banbanag ket launenda dagiti palpalimed a di matukod dagiti pampanunottayo ket maysa a Dios a dagiti daldalanna ket baksay ti naan-anay a mapanunottayo. Daytoy a pannakaammo iti awan- patinggana a kinangatona ket mamagbalin ngarud koma a nalaklaka kadatayo a sipapakumbaba nga awaten ti tulongna. (Kitaen ti Isa. 57:15.)

`Basaen ti Isaias 55:6-9. Ania iti lawag nga isu a saritaen ti Apo maipapan no kasano a dagiti daldalan ken pampanunotna ket nangatngato ngem iti mabalin a mapanunottayo? Ania iti ibagbagana a narigat unay a maawatantayo?`

Kadagiti amin a dadakkel a palpalimed ti universo, awan duadua a ti maysa a kadakkelan kadakuada amin ket ti plano ti pannakaisalakan, maysa a palimed a narigattayo a maawatan. (Kitaen ti Efe. 6:19.) Ta ti Namarsua ti universo ket agrukob a mangkawes iti Bagbagina iti kinatao, agbiag iti maysa a biag a panagbannog ken panagsagrap, nga Isu a matay laeng nga agpaay iti biangtayo, maysa a sakripicio nga agpaay iti basol, amin tapno mapakawannatayo ken ipakitana ti asi kadatayo ket maysa a kinapudno a mangparagsak kadagiti puspuso dagiti pinarsua ti Dios a nabiag nga agpaay iti amin a panpanawen ti kinaagnanayon.

"Ti tema ti pannakasubbot ket maysa a tarigagay a kitaen dagiti angeles; dayta ket agbalinto a siencia ken ti kanta ti nasubbot iti amin nga awan patinggana a panpanawen ti kinaagnanayon. Saan kadi a napateg iti naannad a panangpanpanunot ken panangadalen itan?...

"Ti tema (suheto) ket di maibos [matukod] nga adalen. Ti adal ti panaglasag ni Cristo, ti makaabbong a sakripiciona, ken ti mangibabaet a trabahona ket ikabilna ti pampanunot ti nagaget nga estudyante agingga nga adda ti tiempo; ken iti panangkitkita ti langit agraman kadagiti di-mabilang a tawtawenna, isu ket idir-ina, "Dackel ti palimed ti kinasanto.'"-Ellen G. White, MY LIFE TODAY, p. 360.

`Kitaen dagiti dakes a banbanag a naaramidam: dagiti tattao a nadagranam, dagiti awan as-asina a sinasaom, dagiti wagas nga inuppapaymo dagiti sabsabali, dimon nga ibagbaga ta bagbagim. Ket nupay kasta, babaen ken Jesus, mabalinmo iti mapakawan kadagitoy amin a banbanag ken agtakder, itan a mismo, a naan-anay ken nalinteg iti imatang ti Dios. No dayta ket saan a palimed [datdatlag), ania koma?`