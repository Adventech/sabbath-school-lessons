---
title:  Gumatang iti Maysa nga Awan Baybayadna a Banag?
date:   07/03/2021
---

`Basaen daytoy a teksto: “O, tunggal mawaw, umaycayo cadagiti dandanum, ken dayta nga awanan ti pirac; umaycayo, gumatangcayo, ken mangancayo!” (Isa. 55.1). Ania a pagdumaan ti makitayo idiay?`

Kas pangarigan nangalaka iti makan ket nagtakderka iti lansangan iti maysa a dakkel a ciudad ket iwaragawag kadagiti mabisin ken awan pagtaenganna idiay: "O, dakayo nga awan kuartana, umaykayo, gumatang ken mangan!" Ngem kasano a makagatangda no awan iti kuartada?

Nupay kasta, no inayonmo dagiti sasao, a kas iti inaramid ni Isaias: "nga awan ti pirac ken awan ti baybayad” (Isa. 55:1), ti banag ket agbalin a nalawlawag. Ni Isaias agpakaasi kadagiti tattao nga awatenda ti pammakawan (Isa. 55:7) nga awan baybayadna. Ngem, ti sao a gumatang ket ipaganetgetna a ti intanggaya ti Dios kadagiti tattao a mangsabet kadagiti kasapulan ken tartarigagayda ket napateg; isu a, iti panangawat dayta ket kasapulanna iti saritaan (tulag/transaksion] (panangisukat iti maysa a banag a napateg). Ti Dios ket itanggayana nga awan baybayadna ti pammakawan iti uneg ti balabala ti maysa a naisubli a tulag a pannakikayamet kadagiti tattaona, ngem saan a gapu ta awan baybayadna Kenkuana: Ginatangna dayta iti nakaam- amak, nangibus-dara a pateg ti bukodna nga Adipen. Numanpay awan iti baybayadna, immay dayta a nabuyogan iti maysa a nakaskasdaaw a gatad Kenkuana a Mismo.

`Ania iti gatad ti pannakaisalakantayo? Kitaen til Ped. 1:18, 19.`

`Kasano iti pamay-an a panangilawlawag ni Isaias iti pannakaisalakan a maidilig iti dayta adda iti Baro a Testamento? Efe. 2:8, 9.`

Ni Isaias ket ikargana ti evangelio iti Daan a Testamento, ken agpadpada iti kas ti evangelio idiay Baro a Testamento. Awan idi iti "daan-a-tulag" a pannakaisalakan babaen kadagiti ar-aramid, tapno addagan ti "baro-a-tulag." a pannakaisalakan babaen iti parabur. Manipud idi inkari ti Dios iti maysa a Mangwayawaya kada Adan ken Eva (Gen. 3:15), adda laeng maymaysa a dalan ti pannakaisalakan: babaen iti parabur gapu ti pammati (Efe. 2:8). "ngem ti naparabur a sagut ti Dios isu ti biag nga agnanayon, ken Jesu-Cristo nga Apotayo” (Rom. 6:23). Manipud iti kadaanan a Gilgamesh, nga isu a nangaramid iti nabanwaran a pananggundaway iti ubbaw a panangsukimat iti agnanayon a biag, kadagiti kabaroanan nga aktres nga isu a mamati iti panagbiag manen (reincarnation), dagiti tattao ket pinadasda dagiti amin a nadumaduma a dalan ti pannakaisalakan, ngem ubbawda amin. Daytoy iti gapu no apay a masapulda a maammoan iti maipapan ken Jesus ken ti adda a naaramidanna nga agpaay kadakuada idiay Krus.

`Ti pannakaisalakan ket awan baybayadna nga iti kasta ket awan a pulos iti maaramidantayo tapno teggeden dayta. Dagiti ar-aramidtayo ket saan a pulos a makaanay ti kinaimbagda a mangisalakan kadatayo. Nupay kasta, gastarenna ti isuamin a banbanag nga agpaay kadatayo. Ania iti kayat a sagen dayta? Kitaen, kas pangarigan, Mat. 10:39; Lucas 9:23, 14:26; Fil. 3.8.`