---
title:  Naarian a Trabaho
date:   06/01/2021
---

**"Ket nangngegeo ti timec ti Apo, a kinunana, Asino ti ibaonconto, ken asino ti mapan a gapu cadatayo? Idin kinunac, Adtoyac; ibaonnae" (Isa. 6:8).**

Kas nagugoranen, ni Isaias ket dagus a sinungbatanna ti ayab ti Dios kas maysa a mangibagi nga isu a mabalinna nga ibaun iti biangna. Iti balikas ti Baro a Testamento, ni Isaias ket mabalin a naawagan koma a maysa nga apostol; dayta ket, "maysa nga isu a naibaun."

Makapangayangay unay, ti libro ti Isaias ket saan a mangrugi, a kas kadagiti sumagmamano a dadduma a naimpadtoan a liblibro, kadua ti mammadto a mangiladladawan iti naimpadtoan nga ayabna (idilig iti Jer. 1:4-10; Ezequiel 7-3). Iti sabali a pannao, isu ket naayaban ket ngatan idi nga agbalin a maysa a mammadto, uray pay iti sakbay dagiti paspasamak iti kapitulo 6. Ti Biblia ipakitana a ti maysa a nadiosan a pannakisinnarak ket mapabilegna ti maysa a mammadto uray pay iti kalpasan a nangrugi ti trabaho (Moses: Exodo 34: Elias: 1 Ar-ari 19). Iti maisupadi met kadagiti dadduma a pangarigan, nga idiay ket ibaga ti Dios kadagiti tattao nga agbalinda koma a mammadto, idiay Isaias 6 ti mammadto ket nagdisnudo nga agpaay iti maysa a naisangsangayan a trabaho, Dayta ket agparparang a dagiti kapitulo 1-5 ti Isaias ket itakderanna dagiti kasasaad iti tiempo idi nga immuna a naayaban ni Isaias, nga isu nga iti kalpasanna ti Dios ket inrugina ti trabahona babaen iti panangpabilegna kenkuana idiay templo ken pinasingkedanna manen ti trabahona a kas naimpadtoan a pannakangiwat ti Dios.

`Ti Dios ket pinabilegna ni Isaias idiay Templona. Adda kadi iti pammaneknek Idiay Biblia a ti santuario ti Dios ket maysa a lugar a mangpabileg? Salmo 73 (kitaen ti Sal. 73:17): Heb 4:14-16; Heb. 10:19-23, Apocalipsis 5. Ania iti ibaga dagitoy a teksto kadatayo?`

Saan laeng a ti santuario ti Dios ketagpitik iti nakakaskasdaaw a pannakabalin; isu ti maysa a lugar a pagkamangan ti nakapuy ken managbiddut a tattao a kas kadatayo. Maipatalged kadatayo babaen iti pannakaammo a ti Dios ket agtartrabaho a mangalaw kadatayo babaen ken Cristo, ti Nangato a Paditayo.

Ni Juan ket nakitana pay ni Cristo a naitakderan a kas maysa a nainsakripicioan a kordero a kapparparti, ti karabokobna ket nangurongor (Apo. 5:6). Daytoy ket saan a maysa a nasayaat a buya. Ti pannakailadawan ket aramidenna ti banag a nupay ni Cristo ket napagungar manipud ti patay ken immuli idiay langit, Isu ket agtultuloy a mangaw-awit iti pasamak ti Kruz Kenkuana. Isu ket kaskasdi a naitag-ay tapno guyoguyenna amin a tattao Kenkuana idiay altarna.

`Kasano iti pannakasarakmo iti pannakapabileg babaen iti iseserrek iti nailangitan a templo ti Dios, babaen iti pammati, iti kararag? Ti Hebreo 4:16 ket awisennakayo nga umasideg iti trono ti Dios a situtured tapno â€œawatentayo ti asi ken macasaractayo ti parabur; a tumulong cadatayo iti aldaw ti pannacasapul." No ti maysa a tao ket damagennaka koma no kasano iti pannakasarakmo iti parabur ken asi iti tiempo ti pannakasapulmo, kasano iti isusungbatmo?`