---
title:  Krisis iti Panangipangulo
date:   02/01/2021
---

### Basaen Agpaay ti Adalita a Lawas
Isa. 6:1-4; Isa. 6:5-7; Isa. 6:8; Isa. 6:9-13.

> <p> Paseta Mayulo </p>
> "Idi tawen nga ipapatay ni ari Uzias nakitac ti Apo a situtugaw iti maysa a trono, a nangato ken natan-oc; ket ti gayadan ti cawesna pinunnona ti templo‚Äù (Isaias 6:1).

Idi dinamag ti maysa kadagiti disipolosna maipapan dagiti rikado ti naimbag a gobierno, insungbat ni Confucius: * 'Makaanay a taraon, makaanay nga igam, ken ti panagtalek dagiti kaaduan a tattao.

"'Ngem,' dinamag ti disipolo, 'no kas pangarigan ta awan ti pagpiliam no di palubosan iti maysa kadagiti tallo, ania iti palubosam?'

"'Dagiti igam,' kuna ni Confucius.

"Ti disipolona impapilitna: 'No kas pangarigan ket mapilitanka koma a mangpalubos iti maysa kadagiti dua a nabati , ania koma iti palubosam?'

"Insungbat ni Confucius, Taraon. Ta idi un-unana, ti bisin ket isu iti gasatti amin a tattao, ngem dagiti tattao a saanen nga agtalek kadagiti agtuturayda ket pudno unay a napukaw." - Edited by Michael P. Green, _1500 ILLUSTRATIONS FOR BIBLICAL PREACHING_ (Grand Rapids, Mich.: Baker Books, 1989), p. 215.

Pudno unay, dagiti tattao ket kayatda iti napigsa, mapagtalkan a mangipangulo. Idi ti maysa a soldado ket agpirpirma iti maikadua a daras iti pagrebbenganna, ti agal-ala iti soldado ket dinamagna no apay a kayatna manen iti agpalista. "Pinadasko ti biag ti civilian" kinunana, "ngem awan iti siasinoman nga agakem idiay."

Ita a lawas, intayo kitaem ti panagkurang ti Juda a mangipangulo ken dagiti naladingit a simmaganad a bungada.

_* Adalen ti adal ita a lawas tapno maisagana agpaay ti Sabado, Enero 9._