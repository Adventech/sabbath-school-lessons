---
title:  Adalen Pay
date:   08/01/2021
---

"Dagiti dakes nga ar-aramid ket nagbalin a kasta unay ti panagrairana kadagiti amin a klase dagiti tattao a dagiti sumagmamano a nagtalinaed a napudno iti Dios ket masansan a nasulisogda a maupapay ken mangted dalan ti pannakaupapay ken kinaawan namnama. Kas la ti panggep ti Dios iti Israel ket nganngani idin di agballigi ket ti nasukir a nacion ket agsagrap iti maysa a gasat nga umasping iti dayta Sodoma ken Gomora. "Iti sango iti kakasta a kasasaad ket saan a pagsiddaawan nga idi, maudi a tawen ti panagari ni Uzias, ni Isaias ket naayaban a mangawit kadagiti damdamag ti Dios a mangballaag ken mangbabalaw iti Juda, isu ket kimsen manipud iti pagrebbengan. Ammona a masabatna ti nasukir a panagtukiad. Kabayatan a nabighigna ti bukodna a di-pannakabael a mangsabat iti kasasaad ken kapanunotan ti kinasukir ken panagduadua dagiti tattao nga isu a pagtrabahoanna, ti trabahona ket kas la awan namnamana. Iti uppapay baybay-anna kadin ti trabahona ket panawanna ti Juda a di-masingsinga kadagiti panagdaydayawda iti ladladawan? Dagiti kadi didios ti Nineve ti mangituray iti daga a kas panangsukir iti Dios ti langit.-Ellen G. White, _PROPHETS AND KINGS_, pp. 306, 307.

**Salsaludsod a Pagiinnadalan**

`No ti maysa a managduadua wenno maysa nga ateista [di-mamati iti Dios] ket karitennaka koma iti saludsod, "Kasano iti panangipakitam a ti Diosmo ket Isu iti makaammo?" Ania koma iti sungbatmo?`

`No ti Dios ket Isu iti makaammo, apay a dagiti inosente a tattao ket agsagrapda? Ti kadi Isaias 1:19,20 kaipapananna nga iti agdama a biag dagiti laeng naimbag a banbanag ket isuda dagiti mapasamak koma kadagiti matalek a tattao ti Dios ken dagiti laeng dakes a banbanag ti mapasamak kadagidiay nga umalsa? Idilig iti Job 1.2. Salmo 37: Salmo 73. Maikappiatayo kadi iti pannakaawattayo iti kababalin ti Dios iti dakes a mapasamak kadagiti tattao? Masapul kadi a kasta?`

`Iti Isaias 6, apay nga adda nakaad-adu a pannakaisilpona iti Aldaw ti Pannakaabbong? Kitaen ti kinapudno nga iti daytoy tinawen nga aldaw ti panangukom ti Dios ket guguranna dagiti tattaona babaen iti panangdalus iti basol manipud kadagiti napudno (Lev. 16:30) ken pananggugor iti saan a napudno (Lev. 23:29, 30)?`

**Pakadagdagupan:** Iti maysa a tiempo ti peggad, no ti kinakapuy ti nataoan a panangipangulo ket naladingit unay a mapaneknekan, ni Isaias ket naikkan iti maysa a dakkel a sirmata iti kangatoan a Pangulo ti universo. Napatangken babaen iti kinakurang ngem nagugoran ken napapigsa babaen iti asi, ni Isaias ket nakasaganan idi a mapan a kas embahador ti Dios iti maysa a nadawel a lubong.