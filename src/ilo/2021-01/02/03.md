---
title:  "Santo, Santo, Santo"
date:   04/01/2021
---

Paliiwen no ania iti mapaspasamak idi ditoy idiay umuna nga uppat a bersikulo ti Isaias 6. Ti ari ket natay idi agdama ti dakkel a napolitikaan a riribok (dagiti taga Asiria ket addada a makigubgubat). Ken Isaias, ket maysa ket ngata a nakabutbuteng a tiempo idi a saanna a masigurado no asino iti mangtengtengngel.

Ket kalpasanna-ania iti mapasamak? Kabayatan a nagsirmata, ni Isaias ket kumitkita iti sumsumged a dayag ti Dios iti tronona, nangngegna ti panagkankanta dagiti rumangrangrang a serapim ("dumardarang") a mangipukpukkaw kadagiti sasao "santo, santo, santo," nariknana ti makawagwag a panagdayeg ti kadsaaran ti babaenna, ken nasiripna ti agwerwerret nga asuk kabayatan a pinunnuna ti templo. Makapasiddaaw ket ngata a kapadasan ti mammadto. Sigurado, ni Isaias itan ket ammonan no asino idi iti mangtengtengngel, iti laksid dagiti akinruar a paspasamak.

`Sadino ti ayanti Dios iti daytoy a sirmata? (Kitaen ti Isa. 6:1.) Apay koma a ni Jehova ket mangaramid iti maysa a panagparang ken Isaias ditoy, a kas maisupadi iti aniaman a sabali a pakasarakan? Kitaen 1i Exo. 25:8; Exo. 40:34-38.`

Da Ezequiel, Daniel, ken Juan ket nakayawanda a naiyadayo iti ilida idi nga inawatda dagiti sirmatada idiay Ezequiel 1: Daniel 7:9, 10; ken Apocalipsis 4, 5. Kas ken Isaias, kasapulanda ti naisangsangayan a liwliwa ken pammabileg a ti Dios ket Isu pay laeng iti mangtengtengngel, uray pay no ti lubongda ket agsisinan. (Da Daniel ken Ezequiel ket kayawda idiay maysa a pagano a nacion a nangdadael iti bukodda, ket ni Juan ket nakayawan idiay maysa a naliday a tagipuro babaen iti maysa a naranggas a napolitikaan a turay.) Awan duadua, dagitoy a sirmata ket nakatulong a nangted kadakuada iti kasapulanda nga agtalinaed a matalek, uray pay iti agdama a narigat a kasasaad.

â€œKabayatan a nakita ni Isaias daytoy paltiing ti dayag ken kinadakkel ti Diosna, isu ket nalapunos iti maysa a rikna ti kinadalus ken kinasanto ti Dios. Anian a naglawag ti pagdumaan ti di-mapadisan a kinaan-anay ti Namarsuana, ken ti naimbasolana dalan dagidiay, agramanen ti bagbagina, a nabayagen a naibilang kadagiti napili a tattao ti Israel ken Juda!" Ellen G. White, _PROPHETS AND KINGS_, p. 307.

Ti makaaddag a kinasanto ti Dios, a naipaganetget idiay sirmata ni Isaias, ket maysa a kangrunaan a paset ti damagna. Ti Dios ket maysa a santo a Dios, ket kiddawenna ti kinasanto manipud kadagiti tattaona, maysa a kinasanto nga itedna kadakuada no laeng agbabawida, agbaw-ingda manipud kadagiti dakes a daldalanda, ken sumukoda Kenkuana iti pammati ken panagtulnog.

`Datayo amin ket naglasat kadagiti makaupapay a kasasaad, nga idiay manipud kadagiti akinruar a langa ket kasla amin ket napukaw. Ket uray pay no saanka a nakaala iti maysa a sirmata ti "dayag ti Dios," a kas ti naaramid ken Isaias ditoy, lagipen dagiti wagas nga isu a ti Apo ket nabalinanna ti nangtarawidwid kenka ken ti pammatim iti daytoy a rigat [krisis]. Ania iti naadalmo manipud kadagitoy a kapkapadasan a mabalinmo nga ibingay kadagiti sabsabali?`