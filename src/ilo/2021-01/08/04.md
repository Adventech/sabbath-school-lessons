---
title:  Ti Pannakayanak ti Panagivangelio
date:   16/02/2021
---

`Ania a kita ti pasamak ti nailadawan idiay Isaias 40:9-11?`

Iti ud-udina idiay Isaias nagparang iti maysa a lalaki nga agipadpadamag iti naimbag a damag nga agpaay iti Jerusalem (Isa. 41:27; Isa. 52:7). Ngem idiay Isaias 40:9 ti mensahero a nangipakdaar iti 'Adtoy ti Diosyo!'" manipud iti maysa a bantay ket babai, maysa a kinapudno a nairuar iti Hebreo

Idiay Salmo 68, ni David idaydayawnati Dios agsipud ta "pakipagnaedenna ti taltalimpungawen iti sangacabbalayan: iruarna dagiti nacayawan nga ipan iti kinarang-ay" (Sal. 68:6). Nupay ditoy dagitoy a sasao ket maipaay iti Exodo [iruruar) manipud ti panangadipen ti Egipto, ni Isaias aramatenna dagiti isu met laeng a kapanunotan a mangitudo iti pannakaiwaragawag ti maikadua nga "Exodo [iruruar)": ti panagsubli manipud panangkayaw ti Babilonia.

Kabayatanna, ti Baro a Testamento ipaayna ti Isaias 40:3-5 ken Juan Bautista, nga isu a nangisagana ti dalan nga agpaay ken Cristo, ti agnanayon a Verbo nga isu a nagbalin a kaadda ti Apo babaen iti panaglasagna kadagiti tattaona (Juan 1:14).

Ad-adda pay nga immun-una ngem ni Juan, dagiti dadduma ket sinaoda maipapan iti naimbag a damag ti Yaayna. Kadagiti immuna kadagitoy ket dagiti nataengan a Simeon ken Ana, nga isu a nangsabat iti maladaga a Jesus idi nga Isu ket naitalaga idiay templo (Lucas 2:25-38). Kas kadagiti pakdaar ni Isaias, isuda ket lalaki ken babai. Ni Simeon ket kumitkita iti masakbayan a pannakaliwliwa ti Israel iti langa ti Misias (Lucas 2:25, 26).

Iti lawag ti padto ni Isaias, saan nga agparparang a naiparparna a ni Ana, maysa a mammadto a babai, ket isu ti immuna unay a nangiwaragawag iti _publiko idiay templo ti bantay kadagiti tattao ti Jerusalem_ a ti Apo ket immayen: "Ket idi immay met iti daydi nga horas, nagyaman iti Dios, ket nagsao ti maipapan idi ubing cadagiti amin nga agururay ti pannacasubbotti Jerusalem" (Lucas 2:38). Daytoy idi ti pannakayanak ti na-Cristianoan a panagivangelio a kas pagaammotayo: pannakaiwaragawag ti evangelio, ti naimbag a damag, a ni Jesu-Cristo ket dimtengen a mangiyeg iti pannakaisalakan. Iti ud-udina, ni Cristo ket intalekna iti sabali pay a babai, ni Maria Magdalena, ti immuna a naimbag a damag ti naballigi a panagungarna (Juan 20:17, 18), nga isu a nangpatalged a ti trabaho ti evangeliona iti planeta a daga ket nalpasen. Ti lasag ket kas la ruot, ngem ti nadiosan a Sao nga Isu nga immay a naglasag ket agnanayon (kitaen ti Isa. 40:6-8)!

`Kitaen ti Isaias 40:11. Ania a kita ti ladawan ti naiparang ditoy? Isuratmo a mismo ti maysa a parapo no kasano iti napersonalan a pannakapadasmo iti panangipastor ti Apo. Apay a naimbag a lagipem ti wagas a panangidalan ti Apo kenka?`