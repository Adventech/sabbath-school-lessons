---
title:  Liwliwa iti Masakbayan
date:   14/02/2021
---

`Idiay Isaias 40:1, 2, ti Dios liwliwaenna dagiti tattaona. Ti tiempo ti pannakadusada ket nanungpalen. Ania a pannakadusa dayta?`

Adda adu a sungbat iti daytoy a saludsod. Adda idi ti dusa nga inaramid ti Asiria, ti pang-or ti pungtot ti Dios (Isaias 10), nga isu a ti Dios ket inispalna ti Juda babaen iti panangdadaelna iti buyot ni Sennakerib idi 701 B.C. (Isaias 37). Adda idi ti dusa nga inaramid ti Babilonia, nga isu a panangalada kadagiti sanikua ken dagiti tattao manipud Juda agsipud ta impakita ni Ezekias ti kinabaknangna kadagiti babaunen a naggapu ken Merodach-baladan (Isaias 39). Ken adda idi ti dusa nga inaramid ti maysa kadagiti dadduma a nasnacion nga isu a nangisuratan ni Isaias kadagiti damdamag (Isaias 14-23).

Kabayatanna, nupay ti "Asiria" ken dagiti"(taga) Asiria" ket naibagada iti 43 a daras manipud Isaias 7:17 agingga iti 38:6, daytoy a nacion ket nagparang laeng iti naminsan iti dadduma a paset iti Isaias, nga idiay a ti Isaias 52:4 ket tudtudoenna ti napalabas a panamarparigat ti Egipto ken kalpasanna babaen dagiti "taga Asiria." Iti maud-udi a paset ti Isaias, naibaga ti pannakaispal manipud pannakakayaw idiay Babilonia (Isa. 43:14; Isa. 47:1; Isa. 48:14, 20), ket ni Ciro, ti taga Persia nga isu a nangparmek iti Babilonia idi 539 B.C., ket isu ti mangwayawaya kadagiti kayaw ti Juda (Isa. 44:28; Isa. 45:7; Isa. 45:13).

Ti Isaias 1-39 ket ipaganetgetna dagiti paspasamak a mangiturong iti pannakawayawaya manipud kadagiti taga Asiria idi 701 B.C., ngem iti pangruggian ti kapitulo 40, ti libro ket lumagto iti maysa ket kagudua a siglo iti pagpatinggaan ti Babilonia, idi 539 s.c., ken ti panagsubli dagiti Judio iti kalpasanna.

`Ti kadi tema a panagsubli manipud Babilonia ket naisilpu iti aniaman a banag nga immun-una iti Isaias? No kasta, ania?`

Ti Isaias 39 ket agservi a kas maysa a panagbaliw kadagiti sumaganad a kapitulo babaen iti panangipadto ti panangkayaw ti taga Babilonia, iti sumagmamano kadagiti kapututan ni Ezekias (Isa. 39:6, 7). Mainayon pay, dagiti padto ti Isaias 13, 14, ken 21 ket ipadtona ti pannakarba ti Babilonia ken ti wayawaya nga iyegna kadagiti tattao ti Dios: "Ta ni Jehova addanto caasina ken Jacob, ken pilienna pay ti Israel, ken pagtaengenna ida iti dagada met laeng.... Ket maaramidto iti aldaw a pannangted ni Jehova kenca iti panaginanam iti ladingitmo, ken iti riribucmo, ken iti narigat a panagservi a nacaipapilitam a nagservi. Nga alaemto daytoy a pangngarig a maibusor iti ari ti Babiloniaâ€ (Isa. 14:1-4). Paliiwen ti nasinged a pannakaisilpuna iti Isaias 40:1, 2, nga idiay ti Dios karina kadagiti tattaona nga adda panaggibus dagiti panagrigrigatda.

`Ania iti kaipapananna kenka ita dagiti karkari ti Biblia maipapan iti panaggibus ti panagrigrigat, iti tengnga ti agdama a panagrigrigatyo? Ania koma nga imbag ti pagbalinan ti pammatitayo no awan dagidiay a karkari? Apay ngarud, a nakapatpateg a kumpet kadakuada, uray no ania iti mapaspasamak?`