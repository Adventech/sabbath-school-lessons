---
title:  â€œLiwliwaenyo ti Ilic"
date:   13/02/2021
---

### Basaen Agpaay ti Adalita a Lawas
Isa. 40:1, 2; Isa. 40:3-8; Isa. 40:9-11; Isa. 40:12-31

> <p> Paseta Mayulo </p>
> "O sica a mangibaga cadagiti naimbag a damdamag iti Sion, sumang-atca iti tapaw ti nangato a bantay; O sica a mangibaga cadagiti naimbag a damdamag iti Jerusalem, ipuecawmo ta timecmo a buyogen ti pigsa: ipigsam, dica agbuteng; ibagam cadagiti il-ili ti Juda, "Adtoy ti Diosyo!?" (Isaias 40:9).

Nagpatingga ti Maikadua a Sangalubongan a Gubat (World War I idi 1945 kabayatan a maysa a soldado nga Japon nga agnagan iti Shoichi Yokoi ket aglemlemmeng iti kabakiran ti tagipuro ti Guam. Dagiti folietos ket naitinnagda manipud kadagiti eroplano ti U.S. a mangiwarwaragawag iti kappia, ngem ni Yokoi impagarupna a maysa nga allilaw. Kas maysa a napudno a soldado ti emperador, isu ket sinapataanna a saan a pulos a sumuko. Gapu ta awan ti pannakaidennana iti sibilisasyon, isu ket nagyan iti mabalinna a masarakan a lugar idiay kabakiran, maysa a bassit, ken pudno unay a narigat a pagbiagan.

Idi 1972, 27 a tawtawen kaipasan ti panagpatingga ti Maikadua a Sangalubongan a Gubat (World War II), dagiti mangnganup ket nasarakanda ni Yokoi kabayatan nga agkalkalap, ket kaam-ammona laeng a ti damag ti kappia ket pudno gayam. Kabayatan a dagiti dadduma kadagiti tattaona ket nannanamenda ti kappia iti pinulpullon a tawtawen, ni Yokoi ket nagib-ibtor kadagiti pinulpollo a tatawen ti panagmaymaysa ken dandanag. - Roy Gane, ALTAR CALL (Berrien Springs, Mich.: Diadem, 1999), p. 304, naadaw.

Kadagiti immun-una nga adun a siglo, babaen iti mammadto nga Isaias, ti Dios ket inwaragawagna a ti tiempo a panagdandanag ken rigrigat dagiti tattaona ket pudno unay a nalpasen: "Liwliwaenyo, liwliwaenyo ti ilic, cuna ti Diosyo. Agsaocayo a sililiwliwa iti Jerusalem; ket ipuccawyo kencuana a ti pannakidangadangna nanungpalen, ta ti kinadangkesna napacawanen, nga isu inawatna iti ima ni Jehova iti mamindua a maipaay iti amin a basbasolna" (Isa. 40:1, 2).

Intayo kitaen no ania iti kaipapanan daytoy.

_*Adalen ti adal ita a lawas tapo maisagana agpaay ti Sabado, Pebrero 20._