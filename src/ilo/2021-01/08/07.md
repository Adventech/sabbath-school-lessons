---
title:  Adalen Pay
date:   19/02/2021
---

Basaen ti surat ni Ellen G. White, “Behold Your God!" iti PROPHETS AND KINGS, pp. 311-321.

"Iti aldaw ni Isaias ti naespirituan a panagawat ti sangkataoan ket nasipnget gapu iti saan a husto a pannakaawat iti Dios. Nabayagen a ni Satanas ket sinapulna nga idalan dagiti tattao a kumita iti Namarsuada a kas isu iti nangaramid iti basol ken panagrigrigat ken patay. Dagidiay ngarud a naallilawna, ket pagarupenda a ti Dios ket nainget ken nauyong. Ti panangkitada Kenkuana a kas agsipsiput iti biddut ken mangdusa, saan a siaanamong a mangawat iti managbasol agingga nga adda iti maysa a ligal a pambar a saan a panangtulong kenkuana. Ti linteg ti ayat nga isu a mangituray iti langit ket saan a husto iti panangipakaawat ti kabusor nga ipakitana a kas maysa a mangigawid iti ragsak dagiti tattao, maysa a makapadagsen a sangol nga isu koma iti pagragsakanda a makalusot. Impakdaarna a dagiti al- alagadenna ket saan a mabalin a tungpalen ket dagiti dusa ti salungasing ket naitedda a di mabalbaliwan.” – Ellen G. White, PROPHETS AND Kings, p. 311.

**Salsaludsod a Pagiinnadalan**

`Isalaysayyo iti bukodyo a sasao ti damag ti Isaias 40:12-31. Isurat dayta iti panangaramat kadagiti kabaroanan a ladladawan, kas kadagiti takuat ti kabaroanan a siencia a mangipakita iti ad-adda pay a nalawlawag ti nakaskasdaaw a pannakabalin ti Dios. Ibingaymo ti salaysaymo iti klase.`

`Kasano iti panangiladawan ni Isaias iti kinaagnanayon ti Sao ti Dios a maisupadi iti narasi a panaglabas ti biag ti tao (Isa. 40:6–8) ket saritaenna iti panagbutengmo iti patay? Kasano iti pannakainaigna iti namnamam iti panagungar (Job 19:25-27; Dan. 12:2; 1 Cor 15:51-57: 1 Tes. 4:13-18)?`

`Iti panangipapusom iti Isaias 40:12–31, kasano koma iti pannakaagas ti maysa iti kinapalangguad ken kinasungit?`

**Pakadagdagupan:** Babaen ken Isaias, ti Dios nangyeg iti liwliwa kadagidiay a nagrigrigat. Ti tiempo ti riribokda ket nagpatingga ket ti Dios ket agsubsubli kadakuada. Imbes koma a maupapay ken maulawda, mabalinda iti agtalek iti Dios a mangaramat iti pannakabalinna a mamarsua iti biangda.