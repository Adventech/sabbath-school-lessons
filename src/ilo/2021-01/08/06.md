---
title:  Ti Parikut iti Panagrukbab iti Ladladawan
date:   18/02/2021
---

Ti panagrukbab iti ladladawan dadaelenna ti maysa a naisalsalumina, nasinged a pannakaikayamet iti Dios babaen iti panangsukat Kenkuana iti maysa a banag a sabali Exo. 20:4, 5; Isa. 42:8). Isu a, dagiti mammadto ket tudtudoenda ti panagrukbab iti ladladawan a kas naespirituan a "pannakikamalala" (Jer 3:6-9; Eze. 16:15-19).

`Basaen ti Isaias 41:29. Kasano iti panangiladawan ni Isaias kadagiti ladladawan? Kasano iti pannakaawatyo iti ibagbagana idiay a maipapan kadakuada? Apay a dayta ket apagisu unay a pannakaipakita ti aniaman a ladladawan, uray pay no ania dayta?`

Dagiti agdaydayaw iti ladladawan idi angged ket namatida a nagdaydayawda iti nadiosan a mannakabalin babaen kadagiti ladladawan wenno simsimbolo da. Ti panagdaydayaw iti maysa a ladawan a mangibagbagi iti sabali a dios ket salungasingenna ti umuna a bilin: "Awan ti sabali a diosmo iti sangoc" (Exo. 20:3). Ngem no ti ladawan ket naisangrat a mangibagi iti pudno a Dios, a kas iti nabalitokan a vaka idi (Exo. 32:4, 5), ti Dios ket tukiadenna dayta a kas kaasping ti mismo a Bagbagina, ta awan iti siasinoman a makaammo no kasano iti mangipakita Kenkuana (Deut. 4:15â€“19), ket awan a pulos iti mabalin a mangitakder iti di-maipadis a dayag ken kinadakkelna. Gapuna, ti maysa a ladawan a mismo nga agkurri a kas sabali a dios, ken iti panagdaydayaw iti dayta ket salungasingenna ti umuna ken maikadua a bilbilin.

Dagiti tattao ti Dios ket saanda a kasapulan dagiti ladladawan, agsipud ta adda kadakuada ti napaypayso a kaadda ti Sekina kadakuada idiay Santuariona. Iti agdaydayaw iti maysa a ladladawan ket panangsukat Kenkuana, ket iti kasta panangilibak iti napaypayso a kaaddana.

`Ania dagiti kita ti panagrukbab iti ladladawan a sangsangoentayo a kas maysa nga iglesia ita nga aldaw? Ti kadi panagrukbab iti ladiadawan ket agparang kadagiti nasiksikap a langa iti uneg ti iglesia ita nga aldaw? No kasta, kasano?`

"Adu dagiti mangaw-awit iti nagan a Cristiano ket agserservida kadagiti dadduma a didios iti laksid ti Dios. Ti Namarsuatayo ket kiddawenna ti kangatoan a kinapudnotayo, ti umuna a pannakaitalagatayo. Aniaman a banag nga agduyos a mangpabassit iti panagayattayo iti Dios, wenno bumallaet iti panagservi a maiparbeng Kenkuana, agbalin ngarud a maysa a didiosen." Ellen G. White Comments, The SDA BIBLE COMMENTARY, vol. 2, pp. 1011-1012.

Ammotayo manipud kadagiti kadaanan a sursurat a ti panagruk bab iti ladladawan ket makaay-ayo idi, agsipud ta maipapan iti namaterialan. Iti panangaramat kadagiti kita ti panagdaydayaw a mabalin a maawatan dagiti tattao, dagiti managrukbab kadagiti ladladawan ket daydayawenda dagiti pwersa a pinatida a mabalin a makaited kadakuada iti kinabunga (panag-sikog] ken kinarang-ay. Dayta ket relihiyon a panangtulong-iti-bukod a bagi. Kas la pagaammo unay?

Sakbay unay a ti Apo umay manen, a ti dalanna insagana ti agtartrabaho iti dalan ti maysa a maudi a damag ti panagkakappia ni Elias (Malakias 4). ti pili ket agpadpada a kas kadagiti al-aldaw ni Isaias: Daydayawem kadi ti Namarsua, wenno agdaydayawka iti maysa a banag a sabali (Apocalipsis 13, 14), ta idiay kamaudianan, kankanayon latta nga agdaydayawtayo iti maysa a banag.