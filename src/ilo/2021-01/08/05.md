---
title:  Naasi a Namarsua
date:   17/02/2021
---

`Kasano a pinasayaat ti Isaias 40 dagiti tema ti asi ken pannakabalin ti Dios?`

Iti amin daytoy a kapitulo, ti asi ken pannakabalin ti Dios ket nailagada (kitaen iti baba) ken naglaokda pay a dua, agsipud ta agpadpadada a nasken iti Dios a mangisalakan kadagiti tattaona. Kayatna nga isalakan ida, agsipud ta Isu ket naasi, kabaelanna nga isalakan ida, agsipud ta Isu ket mannakabalin.

**_Asi_** (Isa. 40:1-5): liwliwa, aggapu iti Apo a mangispal.

**_Pannakabalin_** (Isa. 40:3-8): dayag, kinaagnanayon kontra iti kinakapuy ti tao.

**_Asi_** (Isa. 40:9-11). naimbag a damag ti pannakaispal, Pastor dagiti tattaona.

**_Pannakabalin_** (Isa. 40:12–26): awan pakaipadisanna a Namarsua.

**_Asi_** (Isa. 40:27–31): kas Namarsua, mangted pigsa iti nakapuy.

Iti pannakaiyammo ti kinamaingel ti Dios kadagiti balbalikas ti dayag ken kinaagnanayonna (Isa. 40:3-8), ni Isaias ket inyad-aduna pay maipapan iti pannakabalinna ken kinangato ti siribna, nga isu a mamagbalin iti daga ken dagiti paspasetna a kas la basbassit ngem awan (Isa. 40:12-17). Ditoy ti istilo ni Isaias, kadagiti maulit-ulit a salsaludsod ken nalawag unay a pangarigan ket tudtudoenna ti daga ken dagiti paspasetna, kas la umas-asping iti sungbat ti Dios ken ni Job (Job 38 41).

`Ania ti sungbat iti maulit-ulit a saludsod ni Isaias: "Asino ngarud iti pangipadisanyo iti Dios” (Isa. 40:18)?`

Ken Isaias, kas met ken Job, ti sungbat nagtuloy nga awan iti pannakaisaona: awan uray maysa. Ti Dios ket awan pakaipadisanna. Ngem ni Isaias alaenna ti saludsodna ket itudona ti sungbat nga adu kadagiti nagkauna a tattao a naipakita babaen kadagiti ar-aramidda, a ti Dios ket kas la maysa a ladawan (Isa. 40:19, 20).

Iti daytoy a kapanunotan simmungbat ni Isaias. Siguden a kas la agparparang a minamaag iti panangaramat iti maysa a ladawan a kas pakaipadisan ti Dios, ngem tapno maipasigurado laeng a dagiti tattao ket maawatanda ti ponto, inyad-aduna iti maipapan iti pannakaisalsalumina ti Dios ken inyegna ti di- masungbatan nga argumento nga Isu ti santo a Namarsua (Isa. 40:21-26).

`Kasano iti panangiparangarang ti bersikulo 27 iti kababalin dagiti tattao nga imbaga ti mensahe ni Isaias? Ania dagiti wagas a nakabasoltayo iti kasta met laeng a kababalin?`

Ti panggep ti mensahe ti Dios ket tapno liwliwaenna dagiti tattao a makasapul dayta! Kas ken ni Job, ti panagrigrigatda ket namagbalin kadakuada a naulaw ken naupapay maipapan iti kababalinna.

`Kitaen dagiti bersikulo ita nga aldaw. Saritaenda saan laeng nga iti asi ti Dios ken ti pannakabalinna no di pay ket ti kinapudno nga Isu ti Namarsua. Apay a daytoy a kinapudno ket napateg unay a maawatan? Kasano a ti Sabado, iti tunggal lawas, ket makatulong a mangpasingked daytoy napateg a banag?`