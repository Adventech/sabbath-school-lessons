---
title:  Agak-akem a Dios
date:   30/01/2021
---

### Basaen Agpaay ti Adalita a Lawas
Isaias 13; Isa. 13:2-22; Isaias 14; Isaias 24-27.

> <p> Paseta Mayulo </p>
> “'Adtoy, daytoy ti Diostayo; isu ti inururaytayo, ker isalacannatayto; isu daytoy ni Jehova; isu ti inururaytayo, agragsactayta ken agrag-otayta iti panangisalacanna'” (Isaias 25:9).

Kalpasan a ti maysa a ministro ket inkasabana ti maysa a mangsukimata sermon, maipapan iti kinapalangguad, maysa a babai nga isu a nakangngeg iti sermon ti nanguray kenkuana ken imbagana kenkuana nga isu ket kasta unay iti pannakariribok ti panunotna, ket iti kasta kayatna ti mangipudno iti maysa a dakkel a basol. Ti ministro dinamagna iti babai no ania dayta a basol.

"Simmungbat ti babai, "Ti basol a kinapasindayag, ta nagtugawak iti maysa nga oras iti sangoanan ti sarming iti napalabas a sumagmamano nga aldaw a mangap-apresyar iti pintasko.'

"'O,' insungbat ti ministro, 'dayta ket saan a basol ti kinapasindayag- dayta ket maysa a basol ti arapaap!'"-C. E. Macartney, compiled by Paul Lee Tan, p. 1100

Nanipud idi naiyanak ti basol iti puso ti maysa á mannakabalin nga angel, ta kinapasindayag ket saanna a rinaem dagiti beddeng ti kinapaypayso (kadagiti angeles wenno tattao). Awanen iti nakakitaan iti daytoy a parikut a dakdakes pay ngem kadagidiay a mangikut iti naespirituan a kinapasindayag, maysa a nakaay-ay-ay a kababalin kadagiti tattao a kasta unay iti pannakadadaelda a ti pannakaisalakanda ket masarakan laeng kadagiti ar-aramid ti sabali iti biangda.

Ita a lawas, ken kadagiti dadduma pay a banbanag, ket intayo kitaen ti naggapuan ti kinapasindayag ken panangitan-ok iti bukod a bagi, dagiti dua napaypayso a sigud a basbasol.

_*Adalen ti adal ita a lawas tapno maisagana agpaay ti Sabado, Pebrero 6._