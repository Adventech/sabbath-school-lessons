---
title:  Pannakadadael Kadagiti Nasnacion
date:   31/01/2021
---

Ti Isaias 13:1 ket addaan iti maysa a paulo a mangnagan ken Isaias a kas isu ti nagsurat (idilig iti Isa. 1:1; Isa. 2:1); kas la, dayta ket pangruggian ti maysa a segkay ti librona. Dagiti kapitulo 13-23 ket launenda dagiti sasao ti panangukom a maibusor kadagiti nadumaduma a nasnacion. Intayo kitaen.

`Apay a dagiti padto a maibusor kadagiti nasnacion ket mangrugi iti Babilonia?`

Ti Isaias 10:5-34 ket naiwaragawagnan ti panangukom a maibusor iti Asiria, nga isu a nangiparang iti kadakkelan a peggad iti aldaw ni Isaias. Kabayatan a ti Isaias 14:24 27 ket apagbiit laeng iti panangipaganetgetna iti plano ti Apo a mangburak iti Asiria, dagiti kapitulo 13-23 tratarenna a kangrunaan dagiti dadduma a mangam-ames, nga isu a ti Babilonia iti kapapatgan.

Naikkan iti maysa a nabaknang ken kadaanan a kultura, narelihiyosoan ken napolitikaan a tawid, ti Babilonia iti ud-udina ket timmaud a kas mannakabalin unay a nangparmek ken nangkayaw iti Juda. Ngem manipud iti nataoan a panangkita iti tiempo ni Isaias, saan koma a nakasagana a nalawag ati Babilonia ket am-amsenna dagiti tattao ti Dios. Iti ad-adu a panawen iti panagministro ni Isaias, ti Asiria ket inturayanna ti Babilonia. Manipud 728 B.C., idi a ni Tiglat- pileser III ket innalana ti Babilonia ken naipakdaar nga ari ti Babilonia ken nabansagan iti nagan a Pulu (wenno Pul, kitaen ti 2 Ar-ari 15:19; / Cron. 5:26), dagiti ar-ari a taga Asiria ket innalada manen ti Babilonia iti namin-adu a daras (710 B.C, 702 B.C., 689 e.e., ken 648 s.c.). Nupay kasta, ti Babilonia, iti ud-udina ket agbalin a dakkel a mannakabalin unay idiay rehiyon, ti turay a mangdadael iti pagarian ti Juda.

`Basaen agingga iti Isaias 13. Paliiwen no kasano iti kinapigsa ti pagsasaona. Apay a ti managayat a Dios ket aramidenna dagitoy a banbanag, wenno palubosanna dagitoy a banbanag a mapasamak? Sigurado a sumagmamano nga inosente a tattao ket agsagrap met, saan kadi (Isa. 13:16)? Kasano iti panangawattayo kadagitoy nga ar- aramid ti Dios? Ania koma iti ibaga dagitoy a teksto kadatayo, ken amin dagiti teksto maipapan iti unget ken pungtot ti Dios a maibusor iti basol ken dakes, maipapan iti dakes unay a kababalin ti basol ken dakes? Saan kadi a ti isusungbat laengen ti managayat a Dios iti kastoy a wagas ket makaanayen a pammaneknek a mangipakita kadatayo no kasano iti kinadakes ti basol? Masapul a laglagipentayo a ni Jesus daytoy a mangisasao kadagitoy a pakdaar babaen ken Isaias, Isu met laeng a Jesus nga Isu a namakawan, nangagas, nagpakaasi, ken nangpatigmaan kadagiti managbasol nga agbabawi. Iti bukodmo a panunot, kasano iti pannakaawatmo iti daytoy a paset ti maysa a managayat a kababalin ti Dios? Damagem pay ta bagbagim daytoy a saludsod: Saan ngata a daytoy a pungtot ket aggapu a mismo iti Ayatna? No kasta, kasano? Wenno, kitaen dayta manipud iti sabali a panangkita, iti dayta Kruz, a ni Jesus a mismo, aw-awitenna dagiti basbasol ti lubong, nagsagrap a dakdakes ngem iti siasinoman a nagsagrap, uray pay dagidiay nga â€œinosente" nga Isu a nagsagrap gapu kadagiti basbasol ti nacion. Kasano a ti panagrigrigat ni Cristo idiay kruz ket tumulong a mangsungbat kadagitoy narikut a salsaludsod?`