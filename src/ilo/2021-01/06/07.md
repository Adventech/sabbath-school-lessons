---
title:  Adalen Pay
date:   05/02/2021
---

"Ti saludsod ket dumanon iti Kasano ngay dayta? Babaen kadi kadagiti kondisyon a maawattayo ti pannakaisalakan? â€”Saan a pulos a babaen kadagiti kondisyon a mapantayo ken Cristo. Ket no mapantayo ken Cristo, ania ngarud iti kondisyon? Ti kondisyon ket babaen iti nabiag a pammati nga iggamantayo iti sibubukel ken intero a pakaikarian ti dara ti maysa a nailansa idiay kruz ken nagungar a Mangisalakan. No aramidentayo dayta, iti kasta ket aramidentayo dagiti ar-aramid ti kinalinteg. Ngem no ti Dios ket ayabanna ti managbasol iti lubongtayo, ken awisenna, awan iti kondisyonna idiay, guyoguyenna babaen iti awis ni Cristo, ket saan kadi nga, Itan ket masapul a sumungbatka tapno mapanka ken Apo Dios. Ti managbasol ket mapan, ket kabayatan a mapan ken kitaenna ni Cristo a naibayog iti kruz ti Kalbaryo, nga isu nga intalokatik ti Dios iti isipna, adda iti maysa nga ayat iti labes iti aniaman a banag a mapanunot nga isu a nangtengngel." - Ellen G. White, Manuscript Releases, vol. 6, p. 32.

**Salsaludsod a Pagiinnadalan**

`Kitaen ti adaw iti ngato manipud ken Ellen G. White; basaen iti lawag iti adal idi Mierkoles. Ania iti ibagbagana kadatayo idiay? Paliiwen iti sarsaritaenna iti agpadpada nga elelemento ti na- Cristianoan a pannagna: pammati kalpasanna ar-aramid. Kasano iti panamagdumana kadakuada?`

`Apay a ti kinapasindayaw ken kinasungit ket nakapegpeggadda a basbasol? Apay a nakarigrigatda a maiwaksi? Mabalin kadi a dayta ket gapu mismo kadagiti kababalinda a pagbalinenda dagiti tattao a dida makita ti panagkasapulanda nga iwaksida ida? Ta kalpasan ti amin, no napasindayawka, pagpagarupem a nasayaatka laeng, ket no panunotem a nasayaatka, apay nga agbalbaliwka? Kasano nga iti panagtaeng idiay Kruz ken ti itakderanna (nga isu laeng ti wagas a pannakaisalakan iti asinoman a tao) ket agbalin a maysa a napigsa unay nga agas nga agpaay iti kinapasindayaw ken kinasungit iti siasinoman a tao?`

`Makita kadi ni Isaias ti namnama nga agpaay kadagiti tattao kadagiti dadduma a nasnacion? Kitaen, kas pangarigan, Isa. 25:3, 6, Isa. 26:9 (idilig iti Apo. 19:9).`

**Pakadagdagupan:** Nakita ni Isaias a sumaruno iti Asiria, ti Babilonia ket parmekenna ti Juda. Ngem nakitana pay nga iti laksid iti kinamannakabalin unay dagiti agtuturay ti sipnget iti daytoy a lubong (Efe. 6:12) nga agtartrabaho babaen kadagiti nataoan a kabusor ti Dios ken pagpagarupenda nga agak-akemda a kas la Dios, ti Apo ket sikekeddeng a mangabak ket iyegna ti agnanayon a talna iti nariribok a planetatayo. 53 