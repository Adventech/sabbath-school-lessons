---
title:  Pannakarba ti "Ari" a Bantay
date:   02/02/2021
---

Kas sungbat iti pannakarba ti Babilonia (Isaias 13), nga isu a mangwayawaya kadagiti tattao ti Dios (Isa. 14:1-3), ti Isaias 14:4-23 ibagana ti maysa a nainsimboloan a makaparurod (kitaen met ti Mik. 2:4; Hab. 2:6) a maibusor iti ari ti Babilonia. Dayta ket naindaniwan, nalawag a saan a litiral, kabayatan nga iladawanna dagiti natay nga ar-ari a mangkabkablaaw kadagiti kakaduada iti lubong ni patay (Isa. 14:9, 10), nga ayan dagiti ig-igges iti pagiddaanna (Isa. 14:11). Daytoy laeng ket aduan buya a wagas ti Apo a panangibaga iti natangsit nga ari nga isu ket maipababanto, kas met kadagiti dadduma nga ar-ari nga immun-una kenkuana-dayta ket saan a komentaryo iti kasasaad ti natay! d ti nalay!

`Kasano koma a ti Isaias 14:12-14 ket maipakat iti maysa nga ari ti Babilonia?`

Dagiti taga Babilonia nga ar-ari ket saanda a nagkurang iti panagtalek iti bukodda a bagi (Daniel 4,5). Ngem iti panagtarigagayda nga “agbalin a cas iti Cangatoan” (Isa. 14:14) ket agbalin nga iti labes pay ti kaloloboan a panagtalek iti bukod a bagi. Kabayatan a dagiti ar-ari ket tuntonenda dagiti napigsa a pannakaisilpuda kadagiti didios, nababbabada ngem kadakuada. Daytoy ket naaduan buya iti pannakaipakitana iti tunggal tawen iti maikalima nga aldaw ti Fiesta ti Baro a Tawen ti Babilonia, nga isu a ti ari ket kasapulan nga ikkatenna ti naarian a tanda sakbay a dumanon iti estatua ni Marduk tapno ti kinaarina ket mapasingkedan. Ti kapanunotan ti panangiwalin uray pay iti maysa a nababbaba a dios ket mabalin a makita a kas maag ken panagpakamatay.

Kas idiay Isaias 14, ti Ezequiel 28 inagananna ti mangames-langit a kinatangsit ti agturay ti maysa a ciudad. Ditoy pay, ti pannakailadawan ket labsanna pay iti maysa a naidagaan nga ari, ken ti panagsasallupang-ti-libro Dios ket dumteng iti natadtadem a pannakaisentro: Ti napalangguad nga agturay ket adda idi idiay Minuyongan ti Eden, maysa a napulotan, abbong, wenno mangay-aywan a kerubin iti nasantoan a bantay ti Dios, awan pagkuranganna manipud iti aldaw ti pannakaparsuana agingga a ti basol ket nasarakan kenkuana, imbelleng ti Dios, ken isu ket madadael iti ud-udina babaen iti apuy (Eze. 28:12- 18). No maipakat iti aniaman a tao, ti matudtudo a balbalikas daytoy a sasao ket nainsimboloan unay a kas awan iti kaipapananna. Ngem ti Apocalipsis 12:7-9 ket ibagana iti mannakabalin a nabiag nga isu a naibelleng manipud langit a kaduana dagiti angelesna: "Ni Satanas, isu a mangallilaw iti isuamin a lubong" (Apo. 12:9), nga isu a nangallilaw ken Eva idiay Eden (Genesis 3).

Ni Satanas ket addaan iti maysa a napalangguad a panpanunot: "... ket kinunam, 'Siac maysaac a dios, agtugawac iti tugaw ti Dios, iti tengnga dagiti baybay,' nupay casta sica taoca, a saan a Dios, nupay insaadmo ti pusom a cas ti puso ti Dios" (Eze. 28:2). Ti ipapatayna ket mangpaneknek nga isu ket saan a dios. Saan a kas ken Cristo, ni Satanas ket mapukaw idiay puso ti maysa a baybay ti apuy (Apo. 20:10), saannanton a pulos a ririboken manenti universo.

`Idilig ti Isaias 14:13, 14 iti Mateo 11:29; Juan 13:5; ken Filipos 2:5-8. Ania iti ibaga daytoy a panagdilig kadatayo maipapan iti kababalin ti Dios a kas maisupadi iti kababalin ni Satanas? Ania iti ibaga daytoy a panagdilig kadatayo maipapan no kasano iti panangkita ti Apo iti kinapalangguad, kinatangsit, ken ti tarigagay iti kinapangato iti bukod- a-bagi?` 