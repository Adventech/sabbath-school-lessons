---
title:  Daydi Dakkel a Ciudad ti Babilonia
date:   01/02/2021
---

Idi 626 B.C. mti taga Caldea a Nabopolasar ket insublina ti dayag ti Babilonia babaen iti panangaramidna iti bagbagina nga ari idiay Babilonia, a punganay ti panagari ti Baro-a-Babilonia, ken pannakipaset (agraman Media) iti pannakaabak ti Asiria. Ti anakna, ni Nabucodonosor II, isu idi iti ari nga isu a nangparmek ken nangkayaw iti Juda.

`Kasano iti panagpatingga ti ciudad ti Babilonia iti kamaudiananna? Kitaen ti Daniel 5.1`

Idi 539 B.C., idi ni Ciro a taga Persia pinarmekna ti Babilonia nga agpaay iti Pagarian ti Medo-Persia (kitaen ti Daniel 5), ti ciudad ket napukawna ti wayawayana nga agnanayon. Idi 482 sc, ni Xerxes I ket sidadawel a pinasardengna ti maysa a yaalsa ti Babilonia a maibusor iti turay ti Persia. Isu ket inikkatna ti estatua ni Marduk, ti kangrunaan a dios, ken nalawag a dinadaelna ti sumagmamano kadagiti saripda ken dagiti templo.

Ni Alexander the Great ket innalana ti Babilonia manipud kadagiti taga Persia idi 331 s.c. nga awan iti maysa a dangadang. Iti laksid ti ababa-a- panagbiag ti tagtagainep a mangaramid iti Babilonia nga isu iti akin-amianan a kabicerana, ti ciudad ket nagpababa kadagiti adu a siglos. Iti 198 A.D. ti taga Roma a ni Septimus Severus, nasarakanna ti Babilonia a namimpinsan a napanawan. Isu a, ti dakkel a ciudad ket dimteng ti panagpatinggana babaen iti panangbaybay-a. Ita nga aldaw sumagmamano nga Iraqi ti nagbiag kadagiti paset ti kadaanan a lugar, ngem dida nabangun manen ti ciudad a kas idi.

Ti pannakadadael ti Babilonia, a kas nailadawan idiay Isaias 13, ket wayawayaanna dagiti kaputotan ni Jacob, nga isu a pinarparigat ti Babilonia (Isa. 14:1-3). Ti pasamak a nangaramid daytoy ket ti pannakaparmek ti Babilonia babaen ken Ciro idi 539 B.C. Nupay saanna a dinadael ti ciudad, daytoy ti punganay ti panagpatingga ti Babilonia, ket saannan a pulos nga inam-ames manen dagiti tattao ti Dios.

Ti Isaias 13 ket ipabuyana ti pannakarba ti Babilonia a kas maysa a nadiosan a panangukom. Dagiti mannakigubat a nangala iti ciudad ket ahente ida ti Dios (Isa. 13:2-5). Ti tiempo ti panangukom ket nanaganan â€œti aldaw ti Apo" (Isa. 13:6, 9), ken ti unget ti Dios ket napigsa unay ta inramanna dagiti bitbituen, init, bulan, langlangit, ken daga (Isa. 13:10, 13).

Idilig iti Oc-ocom 5, nga idiay a ti kanta da Debora ken Barak ket iladawanna ti Apo a kas nagna a nabuyogan ti panagkintayeg ti daga ken agraman tudo manipud langlangit (Oc-oc. 5:4). Ti Oc-ocom 5:20, 21 ket ipakitana dagiti elelemento ti natoralesa, pakairamananen dagiti bitbituen, a kas makigubat a maibusor iti gan-gannaet a mangidadanes.

`Utoben iti maysa a tao nga agbibiag idiay Babilonia iti kangitingitanti dayagna a nalabit a basaenna dagitoy sasao ti Isaias 13, nangnangruna ti Isaias 13:19-22. Kasano a kas la minamaag ken di-mabalin dagita! Ania pay dagiti dadduma a padto, ti saan pay a natungpal, a kas la minamaag ken di-mabalin kadatayo ita nga aldaw? Nupay kasta, apay koma nga agbalintayo a maag a mangibaga kadakuada a saan a mabalin?`