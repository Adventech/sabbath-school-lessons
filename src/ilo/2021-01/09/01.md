---
title:  Tapno Agservi ken Tapno Mangisalakan
date:   20/02/2021
---

### Basaen Agpaay ti Adalita a Lawas
Isaias 41; Isa. 42:1–7; Isa. 44:26-45:6; Isa. 49:1-12.

> <p> Paseta Mayulo </p>
> “'Adtoy, ti adipenco, isu a salacnibae; ti pinilic, a pagayayatan toy cararuac; incabilco ti Espirituc kencuana; isu yegnanto ti kinalinteg eadagiti Gentiles" (Isaias 42:1).

Adu dagiti makarikna a dakkel a gundaway a sarungkaran dagiti buya ti biag ni Cristo ditoy daga, a magna iti dalan a pinagnana, a kitaen ti danaw nga isu a pagay-ayatna iti mangisuro, ken dagiti turturod ken tantanap a masansan a kinitkita dagiti matana. Ngem saan a masapul a mapantayo idiay Nazaret, idiay Capernaum, wenno idiay Betania, tapno magna kadagiti tugot ni Jesus. Masarakantayo dagiti tugotna iti abay ti pagiddaan ti masakit, kadagiti kalapaw ti napanglaw, idiay nailet a daldalan ti dakkel a ciudad, ken iti sadinoman a lugar nga ayan ti puso dagiti tattao a makasapul iti pannakaliwliwa. Iti panangaramid iti kas inaramid ni Jesus idi ditoy daga, magnatayo kadagiti tugotna."--Ellen G. White, THE DESIRE OF AGES, p. 640.

Sinarita ni Isaias ti maysa nga adipen ti Apo agraman iti maysa nga umas- asping a trabaho ti asi: "Ti maysa a runo a naparpar dinanto bungtolen, ket ti maysa a micha a sumsumged a silulubed dinanto iddepen; ... Tapno luctam dagiti bulsec a mata, tapno iruarmo dagiti nabalud iti nailet a pagbaludan, ken dagiti agtutugaw iti nasipnget a pagbaludan iruarmo ida" (Isa. 42:3, 7).

Intayo kitaen daytoy nga Adipen. Siasino, ken ania iti aramidenna?

_*Adalen ti adal ita a lawas tapno maisagana agpaay ti Sabado, Pebrero 27._