---
title:  Ti “Misias" a Taga Persia
date:   23/02/2021
---

`Ania a nakaskasdaaw a padto ti agparang idiay Isaias 44:26-45:6?`

Ti panagministro ni Isaias ket nagpaut iti agarup manipud 745 B.C. agingga iti 685 s.c. kalpasan iti panangibagana iti maysa a manangparmek manipud daya ken manipud amianan (Isa. 41:2, 3, 25) ken ipakpakitana a daytoy ket agbalinto a naimbag a damag iti Jerusalem (Isa. 41:27), Ni Isaias ket apagisu unay iti panangipadtona ken Ciro babaen iti nagan ken inladawanna dagiti aramidenna. Isu ket naggapu idi manipud iti amianan ken daya ti Babilonia ket pinarmekna dayta idi 539 B.c; isu ket nagservi idi iti Dios babaen iti panangluk-atna kadagiti Judio manipud iti panangkayaw ti Babilonia; ken pinalubosanna ti pannakabangun manen ti templo idiay Jerusalem (kitaen ti Esdras 1).

Ikabilmo daytoy a padto iti nalawag a panangkita. Idinto ta adda agarup sangagasut uppat a pulo ket innem a tawtawen manipud iti tiempo a pannakatay ni Isaias agingga iti pannakarba ti Babilonia, ti padtona ket maysa a siglo ket kagudua nga immun-una ngem iti tiempona. Agbalin a kas ken George Washington a mangipadpadto iti maysa a tao nga agnagan General Dwight Eisenhower ti tumulong a mangwayawaya iti Europe idi 1945!

Agsipud ta dagiti ar-aramid ni Ciro ket nasayat unay ti pannakapaneknekda manipud kadagiti nadumaduma a kadaanan a paggapuan, pakairamananen dagiti padpadamag ti Babilonia, ti bukodna a damag idiay “Silindro ni Ciro (Cyrus Cylinder)," ken ti Biblia (2 Cron. 36:22, 23, Esdras 1, Daniel 5Dan. 6:28; Dan. 10:1), ti kinaapagisu ti padto ni Isaias ket di-masuppiat. Daytoy ket pasingkedanna ti pammati dagiti tattao nga isu a mamati a dagiti pudno a mammadto awatenda dagiti apagisu a padto manipud iti Dios, nga Isu a makaammo iti adayo a masakbayan sakbay pay ti pannakatungpalda.

`Apay a naganen ti Dios ni Ciro a "Pinulotanna" (Isa. 45:1)?`

Ti sao ti Hebreo iti "napulotan” ditoy ket ti sao nga isu a nangalaantayo iti sao a Misias. Idiay Daan a Testamento, daytoy a sao ket mabalin a tudtudoenna iti maysa a napulotan a nangato a padi (Lev. 4:3, 5, 16; Lev. 6:22), maysa a napulotan nga ari ti Israelita (1 Sam. 16:6; / Sam. 24:6, 10; 2 Sam. 22:51), wenno ti Misias, maysa a masakbayan a pagwadan nga ari iti pagarian ni David ken mangwayawaya (Sal. 2:2, Dan. 9:25, 26). Manipud iti panangkita ni Isaias, ni Ciro ket maysa idi a masakbayan nga ari, imbaun ti Dios a mangwayawaya kadagiti tattaona. Ngem isu ket maysa a karkarna a misias, agsipud ta isu ket saan-nga-Israelita. Isu ket aramidenna dagiti sumagmamano a banbanag nga aramiden koma ti Misias, kas iti panangabak kadagiti kabusor ti Dios ken luk-atanna dagiti nakayawan a tattaona, ngem saan nga agpadpada a kas iti Misias, agsipud ta isu ket saan a kapuonan ni David.

Babaen iti panangipadtona ken Ciro, ti Dios pinaneknekanna ti naisalsalumina a kinadiosna babaen iti panangipakitana nga Isu laeng ti makaammo iti masakbayan (Isa. 41:4. 21-23, 26–28; Isa. 44:26). Isu ket inasitganna met ni Ciro: "Ket itedconto kenca dagiti gupgupit ti kinasipnget, ken gameny a nailemmeng cadagiti nalimed a disdisso, tapno sica maammoam a siac, ni Jehova, a mangayab kenca iti naganmo, ti met laeng Dios ti Israel" (Isa. 45:3).

`Mangpanunot maipapan kadagiti sumagmamano a dadduma pay a padto iti Biblia a natungpalda a kas naipadto (kas kadagiti amin a pagpagarian iti Daniel 2 malaksid ti naudi, iti Daniel 7, wenno maipapan iti tiempo ni Cristo iti Daniel 9:24-27). Ania a kita ti namnama ti ipaay dagitoy a padto iti tunggal maysa kadatayo?`