---
title:  Naipakpakauna a Namnama
date:   24/02/2021
---

Idinto a ni Isaias ket apagisu unay iti panangipadtona ken Ciro babaen iti nagan ket riribokenna dagiti tattao nga isu a di mamati a dagiti mammadto ket awatenda dagiti padto manipud iti Dios. Tapno maasikaso, awatenda ti kapanunotan a sabali a mammadto, maysa a "maikadua nga Isaias," agbibiag iti tiempo ni Ciro, ti nangisurat iti Isaias 40-66. Gapuna, ti libro ti Isaias ket "naragadi iti dua," ti isu met laeng a gasat a naawatan a kas tradisyon nga isu a napasamak iti mismo a mammadto (kitaen ti Heb. 11:37).

Nupay kasta, awan ti naibatay iti pakasaritaan a mangpaneknek iti kaadda iti maysa a maikadua nga "Isaias." No adda koma idi, dayta ket agbalin a gan-gannaet iti Biblia iti saanna a panangibaga kenkuana, agsipud ta ti mensahena ket pagaammo a napateg, ken ti istilo iti litiraturana ket napintas. Uray pay iti kadadaanan a sursurat ti Biblia, ti nalukot a pagbasaan ti Isaias manipud Qumran, ket awan iti aniaman a nagbaetan ti Isaias 39 ken 40 a mangipakita koma iti maysa a panagbaliw ti trabaho iti maysa a kabarbaro a mannurat.

Ti kangrunaan a mensahe ni Isaias ket agtultuloy iti amin a librona: Agtalek iti pudno a Dios, agraman iti napulotan a Mangwayawayana, a saan ketdi a dagiti sabsabali a pannakabalin. Dagiti iskolar ket umiso laeng ti paganetgetda iti panagbaliw iti pannakaisentro manipud ti panawen dagiti taga Asiria iti Isaias 1-39 a naipan iti panawen dagiti taga Babilonia iti kapitulo 49 ken dagiti sumaganad. Ngem nasarakantayo a ti Isaias 13-14 ken 39 ket nakitadan ti panangkayaw ti taga Babilonia. Pudno a ti Isaias 1-39 ket ipaganetgetna ti panangukom ken ti Isaias 40 66 ket ipaganetgetna ti liwliwa. Ngem kadagiti immun-una a kapkapitulo, ti nadiosan a panangliwliwa ken pammatalged ket nawadwad met, ken dagiti naud-udi a teksto, kas iti Isaias 42:18-25; Isaias 43:22-28; ken Isaias 48:1-11, ket saritaenna dagiti panangukom ti Dios iti Juda gapu iti panangbaybay-ada Kenkuana. Kinaagpaysanna, dagiti padto ni Isaias iti masakbayan a liwliwa ket ipakpakitana ti panagrigrigat pay laeng.

`Nupay ti nacion ket sinangona idi ti nakabutbuteng a didigra gapu kadagiti basbasol dagiti tattao, dadduma kadakuada ket saanda nga insuko ti namnama. Kimpetda kadagiti karkari ti Dios, kas iti masarakan idiay Levitico 26:40-45. Basaen dagiti bersikulo a siaannad. Ikabilmo ta bagbagim iti lugar dagidiay a Hebreo nga isu a nabiag kalpasan iti pannakaabak ti nacion babaen iti Babilonia. Ania a namnama iti mabalin a masarakam kadagitoy a sasao?`

`Ania a naespirituan a principio ti makitayo nga agkurkurri kadagidiay a teksto idiay Levitico? Ania iti ibagbaga ti Apo idiay iti Israel? Kasano nga iti isu met la principio ti agkurri kadagiti bukodtayo a biag?`