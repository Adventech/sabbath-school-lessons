---
title:  Maysa a Rikna ken Agrigrigat nga Adipen
date:   25/02/2021
---

`Asino nga adipen ti Dios ti adda idiay Isaias 49:1-12?`

Ti Dios ket inayaban ken innagananna sakbay nga isu ket naiyanak, pinagbalinna ti ngiwatna a kas la kampilan, ken maipadayagto kenkuana. Ti Dios aramatenna ti adipen a mangisubli iti nacion nga Israel Kenkuana, tapno agbalin a maysa a silaw ti pannakaisalakan iti amin a lubong, tapno agbalin a maysa a tulag, ken tapno mangluk-at kadagiti balud. Adda adu a panagrutap iti nagbaetan daytoy a panangiladawan ken dayta Isaias 42, nga idiay ket innaganantayo ti adipen a kas Misias. Ti Baro a Testamento masarakanna dagiti kababalin ken Jesu-Cristo, kadagiti agpadpada a yaay: Mat. 1:21; Juan 8:12; Juan 9:5; Juan 17:1-5; Apo. 1:16; Apo. 2:16; Apo. 19:15.

`No daytoy nga adipen ket Isu ti Misias, apay a ti Dios ket inawaganna ditoy nga "Israel” (Isa. 49:3)?`

Iti un-unana nasarakantayo nga iti daytoy a segkay ti Isaias, ti adipen ti Dios nga "Israel/Jacob" tudtudoenna ti nacion. Ngem ditoy ti nagan nga "Israel" (nga awan iti pannakaipada a mangitudtudo ken "Jacob") ket nalawag unay a maipaay iti maysa nga adipen, nga isu a mangisubli iti nacion ken Apo Dios (Isa. 49:5). Ti maysa nga adipen ket nagbalin nga isu iti pagwadan a nakaikabilan wenno mangibagi iti nacion a ti saanna a panagballigi ket inkompromisona ti pannakaaramat ti naganna nga "Israel" (Isa. 48.1).

`Ania a baro nga elemento ti agparang ditoy? Isa. 49:4, 7.`

Ditoy ti immuna a pamalatpatan iti kinarigat a nairaman iti trabaho ti adipen. Isu ket nagun-unnoy, " 'nagbannogae nga awan ti papaayna, inibusco ti pigsac a maipaay iti awan ken iti kinaubbawº” (Isa. 49:4), maysa a kapanunotan a naiyallangongan idiay Daniel 9:26: “ 'madadaelto ti napulotan, ket awanto ti mabati kencuana." Ngem isu ket kimpet iti pammati: “ 'nupay casta di bumurong ti kinajusticia a rumbeng caniac adda ken ni Jehova, ken ti pannupapac adda iti Diosco'" (Isa. 49:4). Ti paliiw ni J. Alec Motyer: "Gapuna, ni Isaias ket nakitanan iti masakbayan ti maysa nga Adipen nga addaan iti napaypayso a kababalin ti tao, nasulisog a kas kadatayo ken impaayna ti mismo a bagbagina nga agbalin a pangulo ken mangtungpal ti pammati, maysa a napudno, napersonalan a pammati a kaskasdi a maibagana pay laeng Diosko inton awanen a pulos iti aniaman a kas napateg.—THE PROPHECY OF ISAIAS: AN INTRODUCTION AND COMMENTARY (Downers Grove, Illinois: Inter Varsity Press, 1993), p. 387.

Ti Isaias 49:7 ket nakaskasdaaw. Ti adipen ket "umumsien ti tao, isu a guraen ti nacion, iti maysa nga adipen dagiti agtuturay," ngem ti Apo kunana kenkuana: "'Dagiti ar-ari makitadanto ken tumacderda; dagiti panguloen, ket isuda agdayawdanto; gapu ken ni Jehova a matalec, ti Santo ti Israel, a namili kenca.'"

`Sublianan a kitaen ti trabaho ni Cristo. Agingga a mismo iti pagpatinggaan, saan kadi nga Isu ket addaan kadagiti gapu a pakaupapayan? Ngem Isu ket nagtalinaed a matalek, iti laksid dagiti akinruar a langa. Ania iti adal nga agpaay kadatayo a mangaramid iti isu met laeng-iti laksid dagiti akinruar a langa?` 