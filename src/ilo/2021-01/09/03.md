---
title:  Di-nanaganan nga Adipen
date:   22/02/2021
---

`Ania iti paset ken kababalin ti di-nanaganan nga adipen ti Dios, nga isu a pilien ti Dios ken isu a pangikabilanna iti Espirituna? (Isa. 42:1-7).`

Pilien ti kaimbagan a sungbat wenno dagiti sungbat:

1. Isu ket mangipaay iti hustisya kadagiti nasnacion.
2. Isu ket aramidenna dagiti kalatna a siuulimek ken nalamuyot, ngem sibaballigi.
3. Isu ket maysa a manursuro.
4. Isu ket agservi a kas maysa a tulag iti nagbaetan ti Dios ken dagiti tattao.
5. Isu ket mangted lawag/namnama babaen panangagas kinabulsek ken mangluk-at kadagiti balud.
6. Amin dagiti adda iti ngato.

`Kasano a ti paset ken kababalin daytoy nga adipen ket maidilig iti dayta a "saringit iti puon ni Jesse," nga isu met a pagtalinaedan ti Espiritu ti Dios (Isaias 11)?`

Kasidiay Isaias 42, ti agturay iti pagarian ni Davididiay Isaias 11 ketagaramid a maitunos iti Dios, mangipapaay iti hustisya ken pannakawayawaya kadagiti naparparigat, kasta met iti sirib ken pannakaammo iti Dios. Masarakantayo a daytoy "saringit" ken "ramut" ni Jesse ket ti Misias, ti nadiosan nga anak ti Isaias 9:6, 7, nga Isu a mangyeg pay iti "talna iti trono ni David ken ti pagarianna” agraman “kinahustisya ken kinalinteg" (Isa. 9:7). Ti adipen idiay Isaias 42 ket, nalawag unay a, ti Misias.

`Kasano iti panangilasin ti Baro a Testamento ti adipen iti Isaias 42:1-7, nga Isu a mangipaay iti kinajusticia? Mat. 12:15-21.`

Ti Mateo 12 agadaw manipud iti Isaias 42 ken ipakatna dayta iti naulimek panangag-agas a trabaho ni Jesus, ti dungdungngoen nga Anak ti Dios, nga isu a pakaay-aywanna (Isa. 42:1, Mat. 3:16, 17, Mar. 17:5). Isu a ti trabahona ket ipasdekna manen ti tulag ti Dios a mangisilpu kadagiti tattaona (Isa. 42:6, Dan. 9:27).

Ni Jesus ken dagiti disipolosna nagun-odda ti hustisya nga agpaay kadagiti tattao babaen iti panangwayawayada kadakuada manipud rigrigat, kinaawan pannakammo ken Apo Dios, ken panangadipen dagiti dakes nga espiritu, a pinataud ti panamarparigat ni Satanas (Lucas 10:19). Kalpasanna ni Jesus natay tapno palagdaanna ti "baro a tulag" (Mat. 26:28) ken tapno gun-odenna ti kinajusticia nga agpaay iti lubong babaen iti panangibellengna ken Satanas, ti ganggannaet a nangagaw iti saad ti " "agturay daytoy a lubong'" (Juan 12:31-33).

`Kitaen ti Isaias 42:1-4, ti pannakailadawan ni Cristo. Gastaren ti sumagmamano a tiempo nga agtaeng iti biag ni Jesus. Ania dagiti masinunuo a kababalin ti trabahona iti maiyatadayunay a nangtungpal daytoy a padto? Ania dagiti ad-adal a masursurotayo maipapan no kasano koma iti panagministrotayo met kadagiti sabsabali?`