---
title:  Ti Daniw ti Agtutuok nga Adipen
date:   01/03/2021
---

Ti Isaias 52:13 53:12, pagaammo a ti “Daniw ti Agtutuok nga Adipen," pasingkedanna ti dayaw [repotasyon) ni Isaias a kas "mammadto ti evangelio." Iti pannakaitunos iti kinamanangnibinibi ti evangelio, ti daniw ket ngatngatoanna dagiti dadduma a literatura. Nupay makapugsat-anges ti kinaababana, tunggal sasao ket napno iti naindaklan a kaipapanan a mangiparangarang iti bugas ti di-matukod a tarigagay ti Dios a mangisalakan iti maysa a raza a nasagepsep ken napukaw iti basol.

Daytoy ket saan nga isu ti "gatas" ti sao ni Isaias. Isu ket insaganana ti agdengngeg kenkuana babaen iti panangpasayaatna iti tema a naibatay iti Misias manipud iti immun-una a paset ti librona. Iti panangsurat iti sibubukel a dalan ti biag ti Misias ditoy daga, ti mammadto ket inrugina iti pannakaisikog ken pannakaipasngay (Isa. 7:14), inyammona ti pakabigbiganna a kas maysa a nadiosan nga ari iti pagarian ni David (Isa. 9:6, 7), inlawlawagna ti Trabahona a panangisubli iti Israel (Isa. 11:1-16) ken ti naulimek a panagministro ti pannakawayawaya manipud kinakillo ken panagrigrigat (Isa. 42:1-7). Kalpasanna ni Isaias ket imparangarangna a ti dakkel a buya ti Misias ket iramanna ti kasungani ti leddaang iti sakbay ti pannakaitan- ok (Isa. 49:1-12; Isa. 50:6-10). Itan ti Daniw ti Agtutuok nga Adipen ket buttoonanna ti kinauneg ti leddaang.

`Sublianan dagidiay segkay a nailista iti ngato. Uliten a kitaen ti ibagada kadatayo maipapan iti Misias, ni Jesus. Kasano iti panangtulongda a mangisagana kadatayo iti dumteng idiay Isaias 52 ken 53? Wenno aramidenda lattan kadi iti mapasamak idiay Isaias 52 ken 53 nga ad- adda a makaguyogoy?`

Ti Isaias 52:13-53:1 ket iyammona ti daniw a kadua ti pannakaipakita ti linaun iti makapasiddaaw a kasupadi: Ti Adipen ket rumang-ay ken maitan- okto, ngem ti langana ket mamulitanto iti labes pay iti di pannakabigbig. Asino ngay iti mamati dayta?

Ti Isaias 53:2, 3 ket mangrugi iti maysa a naladingit a panagpababa manipud iti naggapuan ti Adipen ken ordinario a langa iti ladingit ken pannakatukkiadna. Ti Isaias 53:4-6 ket sumardeng tapno ilawlawagna a ti panagtutuokna ket ti napaypayso a dusatayo, nga isu nga inawitna tapno maagasantayo. Ti Isaias 53:7-9 ket itultuloyna ti panagpababa ti Adipen agingga iti tanem.

Idiay Isaias 53:10-12, ti Adipen ket umuli iti naitan-ok a gun-guna a nakita idiay pangruggian ti daniw a mangrugi idiay Isaias 52:13, agraman ti nainayon a pannakakita a ti Sakripiciona a mangisalakan kadagiti sabsabali ket isu iti pagayatan ti Dios.

Idilig daytoy a daniw iti nasukog a "tanap” ti Filipos 2:5-11, nga idiay ni Jesus ket mangrugi iti galad ti Dios ngem agpababa babaen iti panangbaybay- ana iti Bagbagina tapno alaenna ti pannakaadipen iti nataoan a langa, panangipakumbaba iti Bagbagina nga agpababa agingga iti patay, ket ti kabababaan kadagiti amin nga ipapatay: ipapatay iti maysa a kruz. Gapuna, ti Dios ket nangato unay iti panangitan-okna Kenkuana tapno isuamin ket mangawat koma Kenkuana a kas Apo (idilig iti Isa. 49:7).

`Basaen ti Isaias 52:13–53:12. Isurat dagiti isuamin a banbanag nga ibaga ti daniw a naaramidan ni Jesus nga agpaay kadatayo. Agtaeng kadagidiay nga ar-aramid iti biangtayo no ania iti kaipapananda kadatayo?`