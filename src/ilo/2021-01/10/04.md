---
title:  Asino iti Adda a Namati?
date:   02/03/2021
---

Idiay Isaias 52:13 ti Adipen ti Dios ket naitan-ok iti kasta unay, ngem awan pakpak daarna, ti sumaruno a bersikulo iladawanna ti langana a kas napalaad unay a ti tabasna ket saan a nabigbig a kas "cadagiti annac a lallaki dagiti tattao." Ti Baro a Testamento iladawanna dagiti banbanag a nangpalaad iti langa ni Jesus, iramannan ti pannakasaplit, maysa a balangat a sisiit, pannakaibartay idiay kruz, ngem, iti ngatoen ti amin, panangawit kadagiti basbasol ti raza ti tao. Ti basol ket saan a pulos a naisangrat nga agbalin a kadawyan nga agpaay kadagiti tattao; iti panangawit dayta ket pinagbalinna ti "Anak ti Tao" nga agparparang a nadangkok.

Idilig daytoy iti istorya ni Job, nga isu a kellaal a nagpababa manipud iti maysa a kasasaad ti maysa a dakkel a kinabaknang, dayaw, ken pannakabalin a nagbalin a maysa a nakaay-ay-ay a daksanggasat a nakatugaw kadagiti dapo iti daga ken mangkudkodkod kadagiti naul-ot a derderna iti maysa a nibak (Job 1, 2). Ti giddiatna ket kasta unayti kinadakkelna ta uray pay dagiti gagayyemna ket dida nabigbig isuna iti un-unana (Job 2:12). Ti saludsod ket: Apay nga agsagrap ni Job? Apay a masapul a ti Misias ti Dios ket agsagrap? Saanda a maiparbeng iti dayta. Agpadpadada nga inosente. Apay ngarud, ti panagsagrap?

`Basaen amin dagiti bersikulo ita nga aldaw ken isurat dagiti luglugar a dagiti tema ti panagrigrigat ti inosente nga agpaay iti nakabasol ket agparang. Ania a nasken a damag ti adda idiay nga agpaay kadatayo?`

Kitaen dagiti salsaludsod idiay Isaias 53:1. Dagitoy a salsaludsod ket ipaganetgetda ti karit a panamati iti di-nakappapati (idilig iti Juan 12:37- 41) ken balakadannatayo nga agtugaw nga agpaay kadagiti dadduma (tuloy] iti istorya. Ngem dagiti salsaludsod ket ipakitada pay ti maysa a pakaasi. Iti daytoy a lawag, ti pagpadaan dagiti dua a salsaludsod ket ipakpakitana a ti takiag/pannakabalin ti Apo a mangisalakan (idilig iti Isa. 52:10) ket naiparangarang kadagidiay a namati iti naipadamag. Kayatmo kadi a mapadasan iti makaisalakan a pannakabalin ti Dios? Iti kasta patien ti damag.

`Kitaen a siaannad ti Isaias 53:6. Ania iti matudtudo a damag idiay? Ania iti napersonalan nga ibagbaga ti teksto kenka, a mangted koma kenka iti namnama iti laksid kadagiti napalpalabas a basbasolmo ken dagiti saanmo a nagballigian?`