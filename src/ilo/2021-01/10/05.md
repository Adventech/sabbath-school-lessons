---
title:  Ti Di-madanon ket Datayo!
date:   03/03/2021
---

Kas iti maysa a naganus a mula, nalawag nga awan ti naisangsangayan a pategna, ken nauy-uyaw (Isa. 53:2, 3)-dayta iti pannakaipakita a naited kadatayo ditoy ti Agrigrigat nga Adipen. Ni Isaias ket napardas nga inyegna kadatayo babaen iti inosente nga agtutubo idiay ngarab ti mangliwengliweng nga abut. Uray pay iti pakasaritaan a naipaay iti un-unana, saantayo a nakasagana iti panangkita nga awan iti mabalbalinantayo iti gasat ti Adipen. Iti kasupadina! Ni Isaias insurona kadatayo nga ingungoten ti Ubing a naiyanak kadatayo, ti kangatoan a Principe ti Kappia. Dagiti dadduma ket nanglalais Kenkuana, ngem ammotayo iti napaypayso a kinasiasinona.

Kas kuna iti maysa a tao: “Nasabattayo ti kabusor ket isuda datayo." Ti adipen ket saan nga isu iti umun-una koma a maumsi, matukkiad, wenno maysa a tao ti panagrigrigat. Ni Ari David ket isuna amin dagidiay idi a pimmanaw manipud iti anakna a ni Absalom (2 Sam. 15:30). Ngem ti panagrigrigat nga inawit daytoy nga Adipen ket saanna a kukua ken saan a bunga iti bukodna a basol. Wenno saanna laeng nga awiten nga agpaay iti sabali a tao; "ni Jehova impatayna kencuana ti kinadakestayo amin" (Isa. 53:6).

Ti sungbat iti saludsod nga “Apay?" ket kinapudno a mangsuot ken Isaias: Gapu iti ayat ti Dios, ti Misiasna ker pilienna iti agsagrup. Ngem apay? Ni Isaias ket ipalokna ti "nabalitokan a lansa'' tapno mangan-anay iti di-matukod a kinapudno: Isu ket pilienna ti agsagrap tapno danunenna ti di-madanon, ketti di-madanon ket datayo!

Dagidiaya saan a makaawat ketibilangda ti Adipen a kas "nacabil iti Dios" (Isa. 53:4). Kas met kadagiti gagayyem ni Job a pinanunotda a ti basolna ket isu ket ngata iti nakagapu iti panagrigrigatna, ken kas kadagiti disipolos ni Jesus a nagintuod Kenkuana “ asino ti nacabasol, daytoy wenno dagiti dadackelna, iti casta nayanac a bulsec?” (Juan 9:2), dagidiay a nakakita ken Jesus idiay kruz pinagarupda ti kadadaksan. Saan kadi a kinuna ni Moises idi a ti sinoman "a nabitay isu ti inlunod ti Dios" (Deut. 21:23; idilig iti Num. 25.4)?

Nupay kasta, amin daytoy ket pagayatan amin idi ti Dios (Isa. 53:10). Apay? Agsipud ta "ni Cristo sinubbotnatayo iti pannacailunod ti linteg, idi naaramid a lunod gapu cadatayo" (Gal. 3:13). Agsipud ta ti Dios "inaramidna a basol gapu cadatayo, tapno macapagbalintayo a kinalinteg ti Dios gapu kencuana" (2 Cor 5:21).

"Anian a gatad ti nabayadan nga agpaay kadatayo! Kitaen ti krus, ken ti Biktima a naibartay iti dayta. Kitaen dagidiay nga im-ima, nasalputda kadagiti nadawel a lansa. Kitaen dagiti saksakana, nailansada iti kayo. Ni Cristo inawitna dagiti basbasoltayo iti bukodna a bagi. Dayta a panagsagaba, dayta a panagtuok, ket isu iti gatad ti pannakasubbotyo." —Ellen G. White, God's AMAZING GRACE, p. 172.

`Ti dagsen, ti basol, ti dusa nga agpaay kadagiti basbasol ti sibubukel a lubong tunggal basol, ti tunggal maysa a managbasol nagtinnag ken Cristo idiay Kruz a dagus, a kas isu laeng ti wagas a mangisalakan kadatayo! Ania iti ibaga daytoy kadatayo maipapan no kasano iti kinadakes ti basol, nga iti kasta a gatad ti maibayad tapno subbotennatayo manipud dayta? Ania iti ibagana maipapan iti ayat ti Dios ta masapul nga aramidenna daytoy nga agpaay kadatayo, uray pay no kasano iti kinanginana?`