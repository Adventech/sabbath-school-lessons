---
title:  Maysa a Mangbalbaliw a Daton a Gapu iti Basol
date:   04/03/2021
---

`Ania iti kayatna a saoen a ti biag ti Adipen ket "maysa a daton a gapu iti basol" (Isa. 53:10)?`

Ti sao ti Hebreo tudtudoenna ti maysa a “salungasing" wenno "daton a gapu iti salungasing" (Lev. 5:14–6:7; Lev 7:1-7), nga isu a mabalin a makaabbong kadagiti inggagara a basol a maibusor kadagiti dadduma a tattao (Lev. 6:2, 3). Iti kakasta a basbasol ket intudo ni Isaias (Isaias 1-3; Isa. 10:1, 2; Isaias 58). Kasta met, ti nakabasol ket masapul nga isublina iti nakabasolanna a tao dayta nga isu a naala, mainayon pay ti dusa, sakbay nga idatonna ti sakripicio tapno maawatna ti pammakawan manipud Dios (Lev 6:4-7. idilig iti Mat. 5:23, 24). Iti maysa a kasasaad a di-inggaggagara a saan a husto a panangaramat iti maysa a banag a kukua ti Dios, ti daton a gapu iti basol ket mapan Kenkuana (Lev. 5:16).

Ita maawatantayon ti Isaias 40:2, nga idiay ti Dios liwliwaenna dagiti nakayawan a tattaona babaen iti panangibagana kadakuada a nakabayaddan iti makaanay a daton gapu iti basol nga agpaay kadagiti basbasolda.

Ngem ti panangsurot iti daton a gapu iti basol, masapul nga adda iti maysa a sakripicio. Adtoy idiay Isaias 53: ti Adipen ti Dios, imbes a maysa a lalaki a kamero, ket naidalan a kas maysa a karnero idiay pagpartian (Isa. 53.7) iti biang dagiti tattao a naiyaw-awan (Isa. 53:6).

Nupay "isu nakeltay iti daga dagiti sibibing" (Isa. 53:8; idilig iti Dan. 9:26). namimpinsan a naibus idiay sakripicio a nangpingki iti apuy ti namnama nga agpaay kadatayo, ti Adipen rummuar manipud patay, tidaga nga awan makasubli, a mangawat iti pannakaitan-ok, kitaenna ti "kapuonanna," ken pinaatiddogna dagiti al-aldawna (Isa. 53:10-12).

**Kitaen ti tunggal maysa kadagiti sumaganad a bersikulo. Kasano iti panangipaduyakyak iti tunggal maysa kadakuada ti isu met laeng a kangrunaan a mensahe a kas iti Isaias 53?**

`Sal. 32:1, 2`

`Rom. 5:8`

`Gal. 2:16`

`Fil. 3:9`

`Heb. 2:9`

`1 Ped 2:24`

`No ti maysa a tao ket damagennaka koma a mangisalaysay iti maysa laeng a parapo ti naimbag a damag ti Isaias 52:13-53:12, ania koma iti isuratmo?`