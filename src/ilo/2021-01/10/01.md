---
title:  Panangaramid iti Nadangkok
date:   27/02/2021
---

### Basaen Agpaay ti Adalita a Lawas
Isa. 50:4-10; Isa. 52:13-53:12; Isa. 53:3-9; Isa. 53:10-12.

> <p> Paseta Mayulo </p>
> "Ngem isu nasugsugat a gapu cadagiti labsingtayo, isu napalitem a gapu cadagiti kinadangkestayo; ti dusa ti pacaicappiaantayo naipatay kencuana; ket gapu cadagiti saplitna maagasantayoâ€ (Isaias 53:5).

Ni Lough Fook, maysa a Cristiano a Sanglay, ket natignay a nabuyogan iti kinamanangngaasi kadagidiay a kakailianna nga isu a nagbalin a bag-en idiay pagminasan dagiti taga Afrika. Kinayatna nga ited kadakuada ti namnama ti evangelio, ngem kasano ngay iti pannakaasidegna kadakuada? Ti rimedyona ket ilakona ti mismo a bagbagina nga agpaay iti lima a tawtawen a kas maysa a bag-en. Isu ket naiviahe idiay Demerara, nga idiay a nagtrabaho idiay pagminasan ket imbagana kadagiti padana a trabahador maipapan ken Jesus.

Ni Lough Fook natay, ngem agingga a di nawayawayaan dagiti 200 a tattao manipud ili kinaawan namnama babaen iti panangawatda ken Jesus a kas personal a Mangisalakanda.

Iti kasta a nakaskasdaaw a panangisakripicio iti bukodna a bagi nga agpaay kadagiti sabsabali! Anian a pagtuladan!

Babaen iti panangaramid iti nadangkok, dayta ket, sipapakumbaba a "binaybay-anna ket innalana ti galad nga adipen" (Fil. 2:7), uray met ni Jesus, ket nadanonna ti di-matukod sika ken siak ken amin ti lubong a naisagepsep ken napukaw idiay mangliwengliweng nga abut ti basol.

Ita a lawas ket intayo kitaen daytoy nakaskasdaaw a pasamak a naipadto kadagiti ginasgasut a tawtawen sakbay a napasamak.

_*Adalen ti adal ita a lawas lapno maisagana agpaay ti Sabado, Marzo 6._