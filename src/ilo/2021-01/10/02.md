---
title:  Ti Kinapudno a Mangsuot ken Isaias
date:   28/02/2021
---

No ni Isaias ket naisangrat a mangidanon iti pakaammoan laeng, mabalin nga ibaskagna a dagus dagiti amin a pannakabinsabinsa maipapan iti Misias. Ngem tapno mangisuro, mangawis, ken itedna iti agdengngeg kenkuana ti maysa a pannakisinnabat iti Adipen ti Apo, pinasayaatna ti maysa a nabaknang a labag dagiti pannakaulit dagiti tema a naaramid iti sinfonia. Impalgakna ti mensahe ti Dios a natukantukad tapno iti tunggal paset ket maawatan iti pannakainaig kadagiti dadduma iti ladawan. Ni Isaias ket maysa a pumipinta a ti lupot a pagpintaanna ket ti kararrua ti agdengdengngeg kenkuana.

`Basaen ti Isaias 50:4-10. Isalaysay no ania iti ibagbaga dagitoy a bersikulo. Kasano iti panangkitam ken Jesus iti daytoy a teksto?`

Masarakantayo idiay Isaias 49:7 a ti adipen ti Dios ket nauy-uyaw, nabaybay-an, ken “adipen dagiti agtuturay" ngem dagiti "ar-ari makitadanto ken tumacderda; dagiti panguloen, ket isuda agdayawdanto.'” Ditoy Isaias 50, maammoantayo a ti tanap ket naun-uneg nga agpaay iti nalamuyot a manursuro a dagiti sasaona ket papigsaenna ti nabannogan (Isa. 50:4). Ti dalan nga agturong iti pannakapaneknek ket maiturong babaen iti napisikalan a pannakairurumen (abuso] (Isa. 50:6).

Daytoy a pannakairurumen ket kas la dakes kadatayo kadagiti akin Laud a kultura. Ngem iti maysa a kadaanan a kultura ti Asideg a Daya (Near Eastern), ti dayaw ket maysa a banag a biag ken patay iti maysa a tao kenti bunggoy dayta a lalaki/babai. No insultoem wenno tratarem iti maysa a tao a kastoy, nasaysayaat a masalaknibanka koma; no maaddaanda iti gundaway, ti biktima ken/wenno ti tribu dayta a lalaki/babai ket sigurado nga agibales.

Ni Ari David ket dinuprak ken pinarmekna ti pagilian ti Amon (2 Samuel 10:1-12) agsipud ta ni Hanon "innalana dagiti ad-adipen ni David, ket kiniskisanna ti caguddua ti imingda, ket pinutedna dagiti cawcawesda a ginudua, iti padingpadingda met laeng, ket pinagawidna ida" (2 Sam. 10:4). Ngem idiay Isaias 50 dagiti tattao ket kinabilda ti adipen, sisasaem a pinarutda dagiti buok iti imingna, ken tinupraanda. Ti mangaramid kadagitoy nga ar- aramid a maysa a sangalubongan, nailangitan a paspasamak ket ti biktima ket ti adipen ti nadiosan nga Ari dagiti ar-ari. Kinapudnoanna, iti panamagdilig ti Isaias 9:6, 7 ken Isaias 11:1-16 kadagiti dadduma a teksto ti adipen, masarakantayo ati adipen ketti Ari, ti mannakabalin a Mangwayawaya! Ngem iti amin daytoy a pannakabalin ken dayaw, iti sumagmamano a nadangkok a gapu, Isu ket saanna nga isalakan ti Mismo a Bagbagina! Daytoy ket karkarna unay ta dagiti tattao ket dida pinati dayta. Idiay kruz ni Jesus, dagiti pangpangulo ket inuy-uyonganda: " 'Dagiti sabsabali isalacanna: isalacanna ngad coma met ti bagina, no isu ti Cristo a pinili ti Dios!'" (Lucas 23:35), "'Insalacanna dagiti sabali, ti bagina saanna a mabalin nga isalacan. Isu ti, Ari ti Israel, umulog ngarud ita iti cruz ket mamaticamto kencuana'” (Mat. 27:42) Gay na malo obucem

`Basaen amin ti Isaias 50:4-10. Isurat dagiti naespirituan a principio a naipakita ditoy a masapul koma nga ipakat kadagiti bukodtayo a biag. Kitaem ti bagbagim iti lawag ti listaan nga inaramidmo. Ania kadagitoy ti mabalin a mapasayaat mo? No naupapay, basaem ti tuloy ti adal ita a lawas.`