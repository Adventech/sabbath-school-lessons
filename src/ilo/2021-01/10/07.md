---
title:  Adalen Pay
date:   05/03/2021
---

"Ni Cristo inawitna dagiti basbasoltayo iti bukodna a bagi idiay kayo. ... Ania ngata iti basol, no awan ti tao a makabalin a mangabbong? Ania ngata iti pagbalinan ti lunodna no ti laeng Dios ti makabalin a mangpukaw dayta? Ti kruz ni Cristo paneknekanna iti tunggal tao a ti dusa ti basol ket patay.... O, masapul kadi nga adda sumagmamano a napigsa a pannakabalin ti salamangka nga isu a mangigawid kadagiti namoralan a rikrikna, mangpatangken kadakuada a maibusor iti panangimaldit ti Espiritu ti Dios?"–Ellen G. White, _OUR HIGH CALLING_, p. 44.

"Ti linteg ti gobierno ti Dios ket napadakkel babaen iti pannakatay ti bugbugtong nga Anak ti Dios. Ni Cristo inawitna ti basol dagiti basbasol ti lubong. Ti pannakaan-anaytayo ket masarakan laeng iti panaglasag ken ipapatay ti Anak ti Dios. Isu ket mabalinna iti agsagaba, agsipud ta [Isu] ket tinarawidwidan ti kinadios. Isu ket mabalinna iti agibtor, agsipud ta Isu ket awan iti uray maysa a mulit ti saan a kinapudno wenno basol. Ni Cristo ket nagballigi iti biang ti tao iti panangawitna ti hustisya ti pannakadusa. Impasiguradona ti agnanayon a biag kadagiti tattao, kabayatan nga intan-okna ti linteg, ken pinagbalinna dayta a madaydayaw."-Ellen G. White, _SELECTED MESSAGES_, book 1, p. 302.

**Salsaludsod a Pagiinnadalan**

`Ti Isaias 53:7-9 bimmaba agingga iti kaunggan ti mangliwengliweng nga abut: ti ipapatay ken pannakaitanem ti Adipen. Mano kadagiti paset dagitoy a bersikulo ti natungpal iti panagpatingga ti biag ni Jesus? Mat. 26.57-27:60; Marcos 14:53-15:46: Lucas 22:54–23:53; Juan 18:12-19:42`

`Kitaen ti maudi nga adaw ni Ellen G. White iti ngato maipapan iti pannakatay ni Cristo a mangpadakkel iti linteg. Ania iti kayatna a saoen iti dayta? Kasano iti pannakaawattayo iti pannakatayna a kas pammaneknek iti kinaagnanayon ti linteg?`

**Pakadagdagupan:** Iti panangibaga maipapan iti pannakaipasngay, pakabigbigan, ken ti trabaho ti Mangwayawaya ti Dios, ni Isaias iti kamaudianan ket iparangarangna ti kangatoan a leddaang a mangted kadatayo iti namnama: A mangdanon, mangisalakan, ken mangagas kadagiti napukaw a tattao, pakairamanantayon, ti Adipen ti Dios disnudo nga inawitna ti panagsagaba ken pannakadusatayo.