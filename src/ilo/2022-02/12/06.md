---
title:  “Siac ni Jose a Cabsatyo?”
date:   16/06/2022
---

`Basaen ti Genesis 45. Ania nga ad-adal ti ayat, pammati, ken namnama ti mabalin a masarakan iti daytoy nga istoria?`

Iti dayta a mismo a kanito, idi a sinarita ni Juda maipapan iti“ 'dakes?” a mabalin a sagabaen 'avi, ni“ 'amac'” (Gen. 44:34), a ni Jose “nagpuccaw” (Gen. 45:1) ket kalpasanna "pinabigbig ni Jose” ti bagbagina kadagiti kakabsatna. Daytoy a pagsasao, masansan a naaramat a mangitudo iti panangiparangarang ti Dios iti Bagbagina (Exo. 6:3; Eze. 20:9), ket isingasingna a ti Dios met laeng ket Isu iti nangiparangarang iti Bagbagina ditoy. Dayta ket, impakitana ti Dios a dagiti pammendicionna ti agari, uray pay iti laksid dagiti nataoan a pagkapkapuyan.

Dagiti kakabsat ni Jose ket dida mamati iti mangmangngeg ken makitkitada. Gapuna, ni Jose ket napilitan a nangulit,“ 'Siac ni Jose a cabsatyo'” (Gen. 45:4), ken iti laeng maikadua a daras, idi mangngegda dagiti apagisu a sasao “ 'nga inlacoyo a naipan sadi Egipto'” (Gen. 45:4), a namatida.

Kalpasanna impakdaar ni Jose: “ 'imbaonnac ti Dios'” (Gen. 45:5). Daytoy ket tudtudoenna a ti Dios ket addaan iti nagkadua a panggep. Dayta ket agservi saan laeng a tapno patalgedanna dagiti kakabsat ni Jose nga awan dagiti dakes a riknana maipapan kadakuada; ken kasta met maysa a dakkel a panangipudno iti pammati, ken pannakaipakita iti namnama, agsipud ta ti inaramidda ket nasken nga agpaay iti" "dackel a salacan?”ken ti panagbiag ti maysa a “ ‘kaputotan'” (Gen. 45:7).

Ni Jose ngarud ginuyogoyna dagiti kakabsatna a mapanda ken amana tapno mangisagana kenkuana nga umay ditoy Egipto. Pinakuyoganna ti ayabna kadagiti masinnunuo a sasao maipapan iti lugar a “pagnaedanda,” dayta ket, ti Gosen, pagaammo iti kinabaknang ti pagpaarabanna,“ 'ti nasayaat ti daga'” (Gen. 45:18, 20). Isu pay iti nakaammo iti paglugananda: naipaay dagiti luglugan, nga isu a mamimpinsan a mangawis ken Jacob a dagiti lallaki nga annakna ket saanda nga agul-ulbod kenkuana maipapan iti adda a napadasanda (Gen. 45:27). Ni Jacob alaenna daytoy makitkita a pannakaipaduyakyak a kas makita a pammaneknek a ni Jose ket sibibiag, ket makaanay daytoy kenkuana nga agbiag manen (idilig iti Gen. 37:35; Gen. 44:29).

Itan dagiti banbanag ket nasayaatda. Dagiti 12 a lallaki nga annak ni Jacob ket sibibiagda. Itan ni Jacob ket nanaganan iti “Israel” (Gen. 45:28), ken ti pamendicion ti Dios ket naaramid ti pannakaipaduyakyakna iti maysa a nakapigpigsa a wagas.

`Wen, ni Jose ket naparabur kadagiti kakabsatna. Mabalinna iti agbalin a kasta. Ngem kasano iti pannakasursurotayo nga agbalin a naparabur kadagidiay a nakaaramid iti dakes kadatayo ngem saan nga agbunga iti naimbag a kas iti naaramid ken Jose?`