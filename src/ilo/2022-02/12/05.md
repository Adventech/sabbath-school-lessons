---
title:  Ti Buyon A Kopa
date:   15/06/2022
---

`Basaen ti Genesis 44. Apay nga inkabil ni Jose ti buyon a kopa idiay supot ni Benjamin ket saan nga iti sabali a supot dagiti agkakabsat?`

Daytoy nga istoria ket pumadpada iti immuna. Kas idi, ni Jose mangted iti masinnunuo a bilbilin; ket, iti maminsan pay, isu ket kinargaanna dagiti supot dagiti lallaki iti taraon. Nupay kasta, iti daytoy a tiempo, ni Jose innayunna iti karkarna a bilin, nga ikargada ti napateg a kopa idiay supot ni Benjamin.

Gapuna, dagiti paspasamak ket nabalbaliwan. Kabayatan nga iti immuna a biyahe, dagiti agkakabsat ket nagsublida idiay Canaan tapno itugotda ni Benjamin a maikuyog kadakuada, itan masapul nga agsublida idiay Egipto tapno sumangoda ken Jose. Idinto nga iti immuna a kasasaad, amin dagiti agkakabsat ket nasarakanda ti isu met laeng a banag kadagiti supotda, itan ni Benjamin ti naipamaysa nga ayan ti kopa ni Jose. Di napakpakadaan, ni Benjamin, nga isu ti napadayawan a sangaili nga addaan iti gundaway iti kopa ni Jose, ket itan ket suspetsa ken napabasol a nangtakaw iti dayta napateg a banag. Isu ket mapan idiay pagbaludan.

Dayta a panagaramat ni Jose iti maysa a buyon a kopa ket saanna a kayat a saoen nga isu ket namati iti pannakabalinna. Ni Jose ket "dina pulos a tinunton ti pannakabalin ti buyon, ngem siaanamong a pagbalinen ida a mamati nga isu ket mabalinna a basaen dagiti palimed dagiti biagda." Ellen G. White, PATRIARCHS AND PROPHETS, p. 229.

Ti salamangka a kopa ket agpaay ken Jose a maysa a pambar a mangipalagip iti nadiosan a pagturayan, ket iti kasta mangriing kadagiti puspuso dagiti agkakabsat iti pannakakitada iti basolda iti Dios. Kastoy iti panangipatarus ni Juda iti naipakita a damag, agsipud ta tudtudoenna iti basol a nasarakan ti Dios kadakuada (Gen. 44:16). Kasta met, ti panangtakaw iti dayta napateg a kopa ket ikalinteganna ti maysa a nakaro a dusa ket iti kasta suotenna ti panagpanpanunot iti dadduma kadagiti agkakabsat.

Ti kinadagsen ti rikna dagiti agkakabsat ken ti inaramidda ket napateg. Nagkaykaysada amin iti agpapada a panagladingit, nagbutengda a maipaay ken Benjamin, nga isu a mabalin a mapukaw a kas idi ken Jose, ken kas kenkuana nga agbalin a maysa nga adipen idiay Egipto, nupay kas kenkuana, nga inosente. Daytoy iti gapu no apay nga inlongalong ni Juda nga isu lattan ti maala a kas maysa a tagabu "imbes" a ni Benjamin (Gen. 44:33), kas latta iti lalaki a karnero a naidaton "imbesâ€ a ti inosente nga Isaac (idilig iti Gen. 22:13). Idatag ni Juda ti mismo a bagbagina a kas maysa a daton, maysa a suno, nga iti panggepna ket umiso unay a mangtratar iti dayta "dakes" a mabalin a sagabaen ti amana (Gen. 44:34).

`Ania a principio ti ayat, kas naipakita iti inaramid ni Juda, ti makita idiay pannakaaramid ti panangisuno? Kasano a daytoy a kita ti ayat ket ilawlawagna ti teolohiya ti pannakaisalakan kas naibatay idiay Biblia? (Kitaen ti Rom. 5:8.)`