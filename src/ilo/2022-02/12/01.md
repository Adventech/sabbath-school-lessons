---
title:  Ni Jose, Principe ti Egipto
date:   11/06/2022
---

### Basaen Agpaay ti Adal ita a Lawas
Gen. 41:37–46; 1 Ar-ari 3:12; Genesis 42; Rom. 5:7-11; Genesis 43; Genesis 44, Genesis 45.

> <p>Paset a Mayulo</p>
> "Ket ni Faraon kinunana ken Jose, Ni, insaadcan nga agturay iti amin a daga ti Egipto'” (Genesis 41:41).

Ni Jose ket pangulo itan ti Egipto, ken dagiti bukodna a kakabsat ket agruknoyda kenkuana a dida am-ammo iti kinasiasinona (Genesis 42). Dagiti kakabsat ni Jose ket ipakumbabada dagiti bagbagida idi piliten ni Jose ida nga agsubli agraman ni Benjamin (Genesis 43), ken—inton mabutengda a ti talged ni Benjamin ket maam-ames (Genesis 44)-agpakaasida iti parabur iti sangoanan daytoy mannakabalin a tao, nga isu a kitaenda a kas "Faraon.” Iti kamaudiananna, idi iparangarang ni Jose iti kinasiasinona, maawatanda nga, iti laksid iti naaramidanda, ti Dios ket inyegna ti imbag manipud iti amin.

Makapangayangay unay, daytoy sibubukel a sumaruno a panagsasaganad dagiti paspasamak, nga isu a maipapan koma iti balligi ni Jose, ket ad-adu a maipapan iti panagbabawi dagiti kakabsatna. Dagiti panagsublisubli a panagpagpagnada manipud ken Jose a mapan iti amada, ken dagiti lapped a nasarakanda, ket namagbalin kadakuada a makalagip iti nadangkes nga ar-aramidda ken Jose ken iti amada, ken nabigbigda ti basolda iti Dios. Dagiti kakabsat ni Jose ket nagbiaganda dayta sibubukel a kapadasan a kas maysa a nadiosan a panangukom. Ket nupay kasta ti makasagid rikna a pakadagdagupan, nga isu a mangiyeg iti tunggal maysa iti panagsangit ken rag-o, ket launenna pay ti maysa a damag ti pannakapakawan kadakuada, iti laksid dagiti saan a nainkalintegan nga ar-aramidda a dakes.

_Adalen ti adal ita a lawas tapno maisagana agpaay ti Sabado, Hunyo 18._