---
title:  Ti Panagpangato ni Jose iti Pannakabalin
date:   12/06/2022
---

Ken Jose, dagiti tagtagainep ni Faraon ket iparangarangda ti "aramidento ti Dios iti mabiiten" (Gen. 41:28) idiay daga. Nupay kasta, ni Jose, ket dina ayaban ni Faraon tapno patienna ti Dios ni Jose. No di ket, ti dagus nga inaramid ni Jose ket agtignay. Insingasing ni Jose ti maysa a programa ti ekonomya. Makapangayangay unay, ta ti laeng paset ti ekonomya a programa ni Jose ti pinagtalinaed ni Faraon, nga isu a kas la ad-adu nga agngayangay iti adal ti ekonomya ngem iti naespirituan a kaipapanan ti tagtagainep ken ti paset ti Dios iti panangpaadda dayta.

`Basaen ti Genesis 41:37–57. Ania ti lugar ti Dios iti balligi ni Jose?`

Ni Faraon pilienna ni Jose a mangipangulo saan a gapu ta impatarusna dagiti tagtagainepna nga apagisu, ken imparangarangna ti dumteng a parikut ti daga, no di ket agsipud ta isu ket addaan iti maysa a solosyon iti dayta a parikut, agsipud ta ti “balakadna ket naimbag” (Gen. 41:37), maysa a kapanunotan nga anamongan met dagiti ad-adipen ni Faraon. Ti panangpili ni Faraon ket kas la ad-adda a napraktikalan ngem iti narelihiyosoan. Ket nupay kasta, ni Faraon ket bigbigenna a ti kaadda ti “espiritu ti Dios” (Gen. 41:38) ket adda ken Jose, nga isu a maikari a kas “mannacaawat ken masirib” (Gen. 41:39), maysa a pagsasao a mangipakita iti sirib nga ited ti Dios (kitaen ti Gen. 41:33; idilig iti 1 Ar-ari 3:12).

Amin dagiti naibinsabinsa a naibaga iti teksto ti Biblia ket mayataday iti kasasaad ti Egipto a naibatay iti pakasaritaan iti dayta a tiempo. No maibatay iti napolitikaan, idinto ta tinudingan ni Faraon ni Jose a kas mangipangulo ket saan a karkarna idiay kadaanan nga Egipto, a ti kasasaad dagiti ganggannaet a mangipangpangulo ket napaneknekan.

Dagiti sumaruno a pito a tawtawen ket tawtawen ti kinawadwad a ti pannakapaadda ti bukbukel ket nagbalin a 'di mabalinen a bilangen” (Gen. 41:49), maysa a tanda iti nailangitan a bendicion. Ti panangidilig a kas "la darat ti baybay" (Gen. 41:49) ket iparparangarangna a daytoy ket bendicion ti Dios (Gen. 22:17). Napersonalan nga impaduyakyak ni Jose dayta a bendicion iti bukodna a kinabunga, maysa a naitumpong a mangipakita iti kaadda ti isu met laeng a Dios iti likudan dagiti dua a paspasamak. Ni Jose ket addaan kadagiti dua a lallaki nga annak a dagiti nagnaganda ket ipakitana ti kapadasan ni Jose iti bendicion ti Dios, nga isu a nangbalbaliw iti lagip ti ladingit a nagbalin a rag-o (Manase) ken ti sigud a panagrigrigatna a nagbalin a nabunga (Efraim). Anian a nagpigsa nga ulidan no kasano a baliwan ti Dios ti sumagmamano a dakes iti maysa a banag a nasayaat unay.

`Ania dagiti wagas a makita koma dagiti sabsabali ti kinapaypayso ti Diostayo manipud iti kita dagiti biag a pagbibiagantayo?`