---
title:  Adalen Pay
date:   17/06/2022
---

Basaen dagiti sursurat ni Ellen G. White, "Joseph in Egypt, pp. 213-223; "Joseph and His Brothers,” pp. 224-232 iti PATRIARCHS AND PROPHETS.

"Ti tallo nga aldaw a pannakaipopok ket al-aldaw ti napait a panagladingit dagiti lallaki nga annak ni Jacob. Inut-utobda ti biddut a dalan a napalabasda, nangnangruna ti kinadawelda ken Jose. Ammoda idi a no matiliwda a kas agsimsimisim, ken no dida makaiyeg iti pammaneknek a manglawlawag kadagiti bagbagida, isuda amin ket mabalin a mapapatay, wenno agbalinda nga ad-adipen. Nagduduada no adda iti uray ania nga aramiden iti siasinoman kadakuada a makaawis iti amada a mangpalubos ken Benjamin a maiyadayo kenkuana, kalpasan ti nadawel a pannakatay, a kas panangipagarupna, a sinagrap ni Jose. Inlakoda ni Jose a kas maysa nga adipen, ket mabutengda a ti Dios ket nangaramid iti panangdusa kadakuada babaen iti sagrapenda nga agbalin nga ad-adipen. Ni Jose kinitana a ti amana ken dagiti pampamilya dagiti kakabsatna ket mabalin nga agrigrigatda iti taraon, ket isu naawis a mamati a dagiti kakabsatna ket nagbabawidan iti nadawel a panangtratarda kenkuana, ket iti kasta iti aniaman a wagas ket saandan a trataren ni Benjamin a kas pinangtaratarda idi kenkuana.”—Ellen G. White, SPIRITUAL GIFTs, book 3, pp. 155, 156.

“Ni Jose ket napnek. Isu ket napaneknekanna dagiti kakabsatna, ken nakitana kadakuada dagiti bungbunga ti pudno a panagbabawi kadagiti basbasolda.”—Ellen G. White, SPIRITUAL GIFTs, book 3, p. 165.

**Salsaludsod a Pagiinnadalan**:

`Idiay klase, agtaeng iti saludsod idiay maudi nga adal ti Huebes, Pagarupem ngata a ni Jose ket naparabur unay kadagiti kakabsatna no koma dagiti banbanag ket saan a nagbanag a nasayaat unay kenkuana? Agpayso, sigurado a ditay ammo, ngem ania dagiti pakakitaan, no addaman, iti sibubukel nga istoria ni Jose a mangiparangarang kadatayo iti kita ti kababalin nga adda ken Jose, nga isu a makatulong a mangilawlawag iti kinaparaburna?`

`Ania dagiti wagas a makitatayo ken Jose ti maysa a kita a kas la pakpakauna ken Cristo ken iti paglasatan ni Cristo?`

`Ni Jose ket sinuotna dagiti kakabsatna. Ania dagiti umas-asping a wagas a panangsuot ti Dios kadatayo?`

`Uray pay iti kalpasan ti amin dagidiay a tawtawen, dagiti agkakabsat nabigbigda ti basol nga inaramidda ken Jose. Ania ti isuro daytoy kadatayo no kasano iti kinapigsa ti basol? Ken nupay mapakawantayo ken awaten ti pammakawan ti Dios, kasano a masursurotayo a mangpakawan kadagiti bagbagitayo, uray pay no kasano iti saantay a pannakaikari iti dayta a pammakawan?`