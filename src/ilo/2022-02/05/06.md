---
title:  Ti Pannakasubbot ti Kayaw
date:   28/04/2022
---

`Basaen ti Genesis 11:8, 9 ken Genesis 9:1; idilig iti Genesis 1:28. Apay nga iti panangiwaras ti Dios ket makasubbot?`

Ti aramid ken bendicion ti Dios kadagiti tattao ket tapno“ 'agaducayo, ket punnoenyo manen ti daga?” (Gen. 9:1; idilig iti Gen. 1:28). Iti maibusor iti plano ti Dios, dagiti agbangbangun ti Babel ket kinaykayatda iti agtitipon a kas isu met laeng a tattao. Iti maysa a gapu no apay a kayatda a bangunen ti ciudad ket" di la ket ta maiwaraswarastayo iti rabaw ti langa ti amin a daga”” (Gen. 11:4). Nagtukiadda nga umalis a mapan iti sabali a lugar, nalabit a panpanunotenda nga iti panagkaykaysa ad-adda a nabilbilegda ngem no iti agsisina ken maiwaraswaras. Ket, iti maysa a panangkita, hustoda.

Daksanggasat laeng, ta inaramatda ti nagkaykaysa a pannakabalinda nga agpaay iti dakes, saan nga iti imbag. Kinayatda nga agaramid iti “ 'pacaidayawantayo,” maysa a napigsa a mangipaduyakyak iti bukodda a kinasungit ken kinapasindayaw. Pudno unay, tunggal kanito a dagiti tattao, iti silalatak a panangkarit iti Dios, kayatda iti“ mangaramid iti maysa a nagan nga agpaay kadagiti bagbagida, masiguradotayo dayta ket saan a naimbag iti pagbanaganna. Saan a pulos.

Gapuna, iti maysa a panangukom a maibusor iti nalatak nga isusupringda, ti Dios inwarasna ida “iti rabaw ti amin a daga" (Gen. 11:9), apagisu iti saanda a kayat a mapasamak.

Makapangayangay unay, ti nagan a Babel, a ti kayatna a saoen "ruangan ti Dios," ket nainaig iti verbo a balal, a ti kayatna a saoen “nariribok” (Gen. 11:9). Dayta ket agsipud ta kinayatda a danunen ti “ruangan” ti Dios, agsipud ta impagarupda dagiti bagbagida a kas Dios, a nagpatinggada a nariribok ken ad-adda a nakapkapuy ngem idi.

“Dagiti tattao ti Babel ket naikeddengda a mangipasdek iti maysa a gobier- no a wayawaya koma iti Dios. Nupay kasta, adda dagiti sumagmamano kadakuada a nagbuteng iti Apo, ngem naallilawda kadagiti panagpam- pamarang dagiti nakillo ket naguyogoyda kadagiti wagasda. Maipagpagapu kadagitoy a matalek ti Apo intantanna ti panangukomna ket inikkanna dagiti tattao iti tiempo a mangiparangarang iti pudno a kababalinda. Kabayatan a naaramid daytoy, dagiti annak a lallaki ti Dios ket nagtrabahoda tapno agbaw- ing iti panggepda; ngem dagiti tattao ket naan-anay ti panagkaykaysada iti panangpadpadasda iti Langit. No nagtultuloyda koma a di nabibiangan, mabalin a pinadakesda koma ti lubong iti kinamaladagana. Iti panagkakaduada ket nabangun iti kinasukir; maysa a pagarian a naipasdek nga agpaay iti pannakaitan-ok iti bukod a bagi, nga isu nga awan iti panangituray wenno dayaw ti Dios.”—Ellen G. White, PATRIARCHS AND PROPHETS, p. 123.

`Apay a masapul a nakaan-annadtayo koma maipapan iti panangsapul a “mangaramid iti maysa a nagan" nga agpaay kadagiti bagbagitayo?`