---
title:  Ti Manangallilaw Naallilaw
date:   24/05/2022
---

`Basaen ti Genesis 29:1–30. Kasano ken apay nga impalubos ti Dios iti panangallilaw ni Laban? Ania nga adal iti nasursuro ni Jacob?`

Ti immuna a banag a nakita ni Jacob idi sumangpet idiay lugar a papananna ket maysa a bato, nalabit a maysa a pamalatpatan a mangipalagip iti bato idiay Bethel, nga isu a mangipakpakita iti kaadda ti Dios (Gen. 28:18, 19). Daytoy a bato iti, kalpasan ti amin, mangted ken Jacob iti gundaway a makilangen ken Rachel. Idi mangngeg ni Jacob manipud kadagiti nakatakder nga agpaspastor a ni Rachel ket um-umay a kaduana dagiti karnerona a mangpainum iti pangenna, isu ket imbagana kadagiti agpaspastor nga itulidda ti bato. Nagkitakitda, nga isu iti nangted ken Jacob iti gundaway a mangaramid nga is-isu, ken tapno iyam-ammona ti bagbagina ken Raquel (Gen. 29:11).

Simmungbat ni Raquel babaen iti panagtarayna a napan iti pamilyana. Daytoy immuna a panagkita da Jacob ken Raquel ket nabunga: ni “Jacob inayatna ni Raquel” (Gen. 29:18), iti kasta unay ta nagservi bayat iti pito a tawen ken Laban a kas kasukat ni Raquel nga isu a "bassit la nga aldaw” ti nangipapananna (Gen. 29:20).

Nupay kasta, kalpasan dagitoy pito a tawtawen, ni Jacob ket naallilaw. Iti rabii ti boda, ni Lea, ti inauna a kabsat a babai, ket saan a ni Raquel, ti natakuatan ni Jacob nga adda iti pagiddaanna. Iti pananggundaway iti pannakariribok ti rambak ken ti nakaro a rikna ken kinakapsut ni Jacob, naaramid ni Laban daytoy nga allilaw. Makapangayangay unay, ta inaramat ni Jacob iti balikas nga “allilaw" (Gen. 29:25) nga inaramat ni Isaac a mangiladawan iti kababalin ni Jacob iti amana ken iti kabsatna (Gen. 27:35).

Paliiwen nga isu met laeng a kapanunotan ti naipakita iti lex talionis (linteg ti panagibales) "mata iti mata, ngipen iti ngipen" (Exo. 21:24; idilig iti Gen. 9:6), nga isu a mangpwersa iti nakabasol a maikadua iti biktimana a lalaki/babai nga isu a sangoen ti nakabasol iti naaramid iti biktima. Iti maysa nga umasping a wagas, ngarud, ti naaramid ni Jacob iti sabali a tao ket itan ket maaramid met kenkuana.

Maawatan ni Jacob itan ti kaipapanan ti agbalin a biktima ti allilaw. Iti kasunganina, ti Dios ket isursurona ni Jacob maipapan iti bukodna a panangallilaw babaen iti panangallilaw ni Laban. Nupay ni Jacob kas "manangallilaw” (Gen. 27:12) ket pagaammona unay ti kaipapanan ti allilaw, isu ket nasdaaw idi isu ket nagbalin a biktima ti allilaw. Gapuna, dinamagna ti saludsod,“ Apay ... nga inallilawnac?'” (Gen. 29:25), nga isu a mangipakita nga ammona a ti panangallilaw ket dakes.

`Nupay ni Jacob idi iti manangallilaw, isu a mismo iti naallilaw. Kasano iti pannakasursurotayo nga agtalekiti Dios no ditay makita ti pannakaaramid ti "hustisya," no makitatayo a dagiti tattao nga agaramid iti dakes ket makalibasda, wenno no makitatayo ti inosente nga agsagrap?`