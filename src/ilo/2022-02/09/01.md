---
title:  Ni Jacob ti Agaagaw
date:   21/05/2022
---

### Basaen Agpaay ti Adal ita a Lawas
Gen. 25:21-34; Gen. 28:10–22; Gen. 11:1-9; Gen. 29:1-30; Gen. 30:25–32.

> <p>Paset a Mayulo</p>
> "Ket kinunana, Saan aya a naimbag ti panangtawagda iti naganna a Jacob? ta ginamsawannac cadagitoy namindua a daras: innalana ti kinainaunac; ket ita, adtoy, innalana ti pannacabendi- cionco. Ket kinunana, Dinac tineddaan aya iti bagic a bendicion?' (Genesis 27:36).

Itan agtultuloytayo iti pakasaritaan ti pamilya ni Isaac, ti datdatlag nga ubing ken immuna a kapuonan ti naikari a kaputotan. Nupay kasta, ti istoria ket saan a mangrugi a nasayaat. Ti rinuker a kababalin ti anakna a Jacob ket maipaduyakyak iti salisal dagiti dua nga agkabsat a lallaki maipapan iti kinainauna (Gen. 25:27–34) ket iti ud-udina ti kalintegan a manggun-od iti pamendicion ni Isaac (Genesis 27).

Agsipud ta inallilaw ni Jacob ti amana ken tinakawna ti bendicion manipud iti inauna a kabsatna a lalaki, isu ket masapul a pumanaw agpaay iti biagna. Iti pannakakayaw, ti Dios ket nakisinnarak kenkuana idiay Bethel (Gen. 28:10–22). Manipuden idiay, ni Jacob, ti manangallilaw, ket mapadasanna ti sumagmamano nga allilaw iti mismo a bagbagina. Imbes a ni Rachel, nga isu nga ay-ayaten ni Jacob (Genesis 29), ni Lea, ti inauna nga anak a babai, ti maited ken Jacob, ken masapul nga agtrabaho iti 14 a tawtawen tapno mateggedna dagiti assawana.

Ngem, ni Jacob ket mapadasanna met ti bendicion ti Dios, ta iti pannakakayawna isu ket maaddaan kadagiti 12 nga an-annak a lallaki, ken paaduen ti Dios iti kinabaknangna.

Gapuna, aniaman pay iti sabali a makitatayo iti daytoy nga istoria, makitatayo no kasano iti panangtungpal ti Dios iti karkari ti tulagna, iti aniaman a panangtungpalna, uray pay no kasano iti kasansan a saan a panagballigi dagiti tattaona.

_Adalen ti adal ita a lawas tapno maisagana agpaay ti Sabado, Mayo 28._