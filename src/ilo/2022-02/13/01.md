---
title:  Ti Israel Idiay Egipto
date:   18/06/2022
---

### Basaen Agpaay ti Adal ita a Lawas
Genesis 46; Rom. 10:12, 13; Genesis 47: Genesis 48: Aramid 3:25, 26: Genesis 49: Fil. 2:10: Gen. 49:29-50:21.

> <p>Paset a Mayulo</p>
> "Ket ti Israel nagnaed iti daga nga Egipto, iti daga a Gosen; ket ginun-udda ti panagtaggicuada cadagiti cucua sadiay, ket nagbungada, ket nagaduda unay" (Genesis 47:27).

Ti Genesis ket saklawenna dagiti maudi a tawtawen ni Jacob ken ni Jose nga agpadpada. Makitatayo ni Jacob (Israel) a pumanaw iti Canaan (Genesis 46) tapno agsimpa idiay Egipto (Genesis 47), ken idiay a matay (Gen. 49:29– 50:21). Ket nupay kasta, uray pay iti lugar nga Egipto, ti panangdanon iti Naikari a Daga ket kaskasdi a makita a dakkel iti likudan (Gen. 50:22–26).

Apaman a simmangpet ni Jacob idiay Egipto, ni Jacob binendicionanna ni Faraon (Gen. 47:7-10), iti kasta natungpal (agpayso, pasetna laeng) ti kari ken Abraham nga agbalin a maysa a bendicion kadagiti nasnacion (Gen. 12:3). Iti ud-udina, idi ngannganin matay, ni Jacob bendicionanna dagiti lallaki nga annak ni Jose (Genesis 48). Kasta met a bendicionan ni Jacob dagiti bukodna nga annak a lallaki (Gen. 49:1-28) ken mangaramid kadagiti naindaklan a padto maipapan iti tunggal maysa kadakuada iti lawag dagiti masakbayan a 12 a tribu ti Israel (Gen. 49:1-27).

Nupay kasta, idinto ta ti Israel ket"agtaeng” a kayaw, a kas ganggannaet idiay Egipto, ket mangriribok iti namnama ti Naikari a Daga. Ket nupay ti libro ti Genesis a mismo ket agpatingga kadagiti annak ni Israel idiay Egipto, dadduma kadagiti maudi a sasao ni Jose ket itudona iti sabali a lugar: “ 'Matayac; ngem ti Dios sarungcarannacayto a di bumurong, ket pasangatennacayto ditoy a daga a mapan iti daga nga incarina a sisasapata ken Abraham, ken Isaac, ken Jacob'" (Gen. 50:24).

_Adalen ti adal ita a lawas tapno maisagana agpaay ti Sabado, Hunyo 25._