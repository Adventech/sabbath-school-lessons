---
title:  Ti Anak ti Kari
date:   11/05/2022
---

Ti naudi a buya ti panagkugit ket inramanna ti isuamin: saan laeng a ni Ismael, no di ket ti amin a lallaki iti sangakabbalayan ni Abraham ket nakugit (Gen. 17:23–27). Ti sao a kol, “amin,” “isuamin,” ket naulit iti uppat a daras (Gen. 17:23, 27). Iti daytoy awan nailaslasin a pakasaritaan a ti Dios nagparang ken Abraham tapno pasingkedanna ti kari iti maysa nga anak a lalaki a ni "Isaac."

`Basaen ti Genesis 18:1-15 ken Roma 9:9. Ania dagiti adal a masursurotayo manipud iti panangawat ni Abraham kadagiti sangailina? Kasano iti panangilawlawagmo iti sungbat ti Dios iti kinamanagpadagus ni Abraham?`

Saan a nalawag no ammo ni Abraham no asino dagitoy a ganggannaet (Heb. 13:2), uray pay no isu ket nagtignay kadakuada a kas la ti Dios a Mismo iti adda kadakuada. Isu ket adda idi a situtugaw “iti ruangan ti sapaw, iti capudot ti aldaw” (Gen. 18:1), ket agsipud ta manmano dagiti sangaili idiay let-ang, nalabit nga isu ket magagaran unay a mangsabat kadakuada. Ni Abraham ket nagtaray a nagturong kadagiti lallaki (Gen. 18:2), numanpay agtawenen iti 99. Isu ket inawaganna ti maysa kadagitoy a tattao iti Adonai, “Apoc" (Gen. 18:3), maysa a titolo a masansan a naaramat nga agpaay iti Dios (Gen. 20:4; Exo. 15:17). Nagdardaras a napan kadakuada a mangisagana iti makan (Gen. 18:6, 7). Isu ket nagtakder iti abayda, siiimdeng kadagiti kasapulanda ken nakasagana nga agservi kadakuada (Gen. 18:8).

Ti kababalin ni Abraham kadagiti nailangitan a ganggannaet ket agbalin a maysa a makaguyogoy a pagwadan (modelo] iti kinamanagpadagus (Heb. 13:2). Kinaagpaysoanna, ti kababalin ni Abraham a panagraem ket idanonna ti maysa a pilosopia ti kinamanagpadagus. Iti panangipakita iti panagraem ken ayat kadagiti ganggannaet ket saan laeng a maysa a nasayaat a lung-ay ti kinamanagdayaw. Ti Biblia ipaganetgetna a dayta ket maysa a narelihiyosoan a pagrebbengan, a kas man la naiturong ken Apo Dios a Mismo (idilig iti Mat. 25:35–40). Iti kasunganina, ti Dios ket ad-adu a makikadua iti mabisin ken agkasapulan a ganggannaet ngem iti maysa a managited nga isu a mangawat kadakuada.

Iti sabali a bangir, ti nadiosan nga ibaballaet iti nataoan a gunglo ket ipakpakitana ti parabur ken ayatna iti sangkataoan. Daytoy a panagparang ti Dios ket saksakbayanna ni Cristo, nga Isu a nangpanaw iti nailangitan a pagtaenganna ken nagbalin a maysa a nataoan nga adipen tapno madanonna ti tao (Fil. 2:7, 8). Ti panagparang ti Dios ditoy ket pakakitaan ti kinatalged ti karina (Gen. 18:10). Isu ket makitana ni Sara, nga isu a nangilemmeng iti bagbagina iti "licudanna” (Gen. 18:10) ken ammona dagiti kasisingedan a panpanunotna (Gen. 18:12). Isu ammona nga isu ket nagkatawa, ken ti sao a "nagcatawa" ket isu ti maudi a saona. Ti panagduadua ni Sara ket agbalin a lugar a pangtungpalanna iti karina.

`Agtaeng nga ad-adda iti kapanunotan a “ti Dios ket ad-adu a makikadua iti mabisin ken agkasapulan a ganggannaet ngem iti maysa a managited nga isu a mangawat kadakuada.” Apay a daytoy a kapanunotan ket napateg unay a laglagipentayo?`