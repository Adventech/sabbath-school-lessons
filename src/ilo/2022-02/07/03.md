---
title:  Dagiti Duadua ni Abraham
date:   09/05/2022
---

`Basaen ti Genesis 16:1–16. Ania iti napateg iti pangngeddeng ni Abram a
mapan ken Agar, uray pay iti laksid ti kari ti Dios kenkuana? Kasano
iti panangibagi dagiti dua a babbai kadagiti dua a kababalin ti pammati
(Gal. 4:21-31)?`

Idi nagduadua ni Abram (Gen. 15:2), nalawag unay nga impatalged
ti Dios kenkuana nga isu ket maaddaan iti maysa nga anak a lalaki. Ita,
kalpasan ti 10 a tawtawen, ni Abram ket kaskasdi nga awan iti anakna a
lalaki. Uray pay iti kalpasan iti naudi a napigsa a padto ti Dios, ni Abram ket
kas la napukawna ti pammatina: saannan a patien a mabalin pay a maaddaan
iti maysa nga anak a lalaki ken ni Sarai. Ni Sarai, awanen ti namnamana, ket
innalanan iti panangilongalong ken panangguyogoy kenkuana a mangaramid
iti maysa a kadawyan nga aramid iti dayta a tiempo idiay kadaanan nga
Asideg a Daya (Near East): mangala iti sabali a mangiyanak. Ni Agar, ti
adipen ni Sarai, ket isu ti natudingan nga agpaay iti daytoy a servicio. Ti
sistema nagkurri. Iti kasunganina, daytoy a nataoan a pamuspusan ket kas
la ad-adda a naberbertud ngem iti inaramid ti pammati idiay karkari ti Dios.

Ti teksto a mangiladladawan iti pannakainaig ni Sarai ken Abram ket
yallangoganna ti istoria da Adan ken Eva idiay Minuyongan ti Eden. Dagiti
dua a teksto ket ibingayda dagiti adu a pagpadaanda a maris (ni Sarai, kas
ken Eva, ket naalibtak [aktibo); ni Abram, kas ken Adan, ket managpalabas)
ken ibingayda dagiti gagangay a verbo ken sasao ("inkasom ti timek,"
“mangala” ken “mangted”). Daytoy a pagpapadaan dagiti dua nga is-istoria
ket ipakitana ti saan a yaanamong ti Dios iti daytoy nga aramid.

Ni apostol Pablo ket tudtudoenna daytoy nga istoria tapno maipanekna
ti kayatna nga ilawlawag maipapan iti ar-aramid ken ti parabur (Gal.
4:23-26). Iti agpadpada a pakasaritaan, ti bungana ket isu met laeng: ti
giddato a gunggona ti nataoan nga aramid iti ruar ti pagayatan ti Dios ket
mangiturong kadagiti masakbayan a riribok. Paliiwen nga awan ti Dios
iti dayta sibubukel nga aramid. Ni Sarai ket saritaenna maipapan ti Dios
ngem saan a pulos a nakisasao Kenkuana; ken ti Dios ket saan a nakisao
iti uray siasino kadakuada. Daytoy a kinaawan ti Dios ket makaawis unay
iti imatang, nangnangruna iti kalpasan ti nakaro a kaadda ti Dios idiay
napalabas a kapitulo.

Nagparang ngarud ti Dios ken Agar ngem kalpasan laeng a pimmanaw iti
balay ni Abram. Daytoy di pinakpakadaan a panagparang ket panpanekne-
kanna iti kaadda ti Dios iti laksid ti nataoan nga aramid nga uray no awan
ti Dios. Ti maibagbaga a "ti angel ni Jehova" (Gen. 16:7) ket maysa a titolo
a masansan a maipaay ken Jehova, YHWH (kitaen ti Gen. 18:1, 13, 22). Iti
daytoy a kanito ti Dios iti mangilongalong ken mangiwaragawag ken Agar
nga isu ket aganakto iti maysa nga anak a lalaki, Ismael, a ti kaipapanan ti
naganna ket ta nangngeg ni Jehova ti pagelmo (Gen. 16:11). Iti kasunganina,
ti istoria, nga isu nga agpatingga iti kapanunotan a nangngeg (shama'), ket
yallangoganna ti nangngeg idiay punganay ti istoria, idi a "dinengngeg"
(shama) ni Abram ti timek ni Sarai (Gen. 16:2).

`Apay a nalaka la unay kadatayo a mangaramid iti isu met laeng a kita
ti biddut nga inaramid ni Abram ditoy?`