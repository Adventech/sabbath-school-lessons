---
title:  Ti Tulag ken Abraham
date:   07/05/2022
---

### Basaen Agpaay ti Adalita a Lawas
Genesis 15–19:29; Rom. 4:3, 4, 9, 22; Gal. 4:21-31; Rom 4:11; Rom. 9:9; Amos 4:11.

> <p>Paset a Mayulo</p>
> “Ket ni Abram kinunana, O Apo Jehova, ania ti itdemto caniac, idinto a siac aglabasac nga awan anacco, ket ti agtagicuanto iti balayco isu ni Eliezer a taga Damasco?' ” (Genesis 15:2).

Iti Genesis 15, dumtengtayo iti kanito a napateg idi nga ipasdek ti Dios ti tulagna ken Abraham. Ti tulag ni Abraham ket isu iti maikadua a tulag, kalpasan iti tulag ni Noe.

Kas iti tulag ni Noe, ti tulag ni Abraham ket iramanna pay dagiti dadduma a nasnacion, ta mamimpinsan a ti tulag ken Abraham ket paset ti agnanayon a tulag, nga isu a naitanggaya iti amin a sangkataoan (Gen. 17:7; Heb. 13:20).

Daytoy a pasamak iti biag ni Abraham ket napno iti buteng ken katkatawa. Mabuteng ni Abram (Gen. 15:1), kas met ni Sarah (Gen. 18:15) ken Agar (Gen. 21:17). Nagkatawa ni Abram (Gen. 17:17); ni Sara (Gen. 18:12), ken ni pay Ismael (Gen. 21:9). Dagitoy a kapitulo ket yallangoganda ti nataoan a kinalami ken kinabara. Ni Abram ket tartarigagayanna ti pannakaisalakan ti nadangkes a taga Sodoma; isu ket ay-ayatenna ni Sara, ni Agar, ken ni Lot; ken isu ket managpadagus kadagiti tallo a ganggannaet (Gen. 18:6).

Iti dayta a lawag a ni Abram, a ti naganna ket ipakpakitana ti kinatakneng ken mararaem, ket nasukatan ti naganna iti Abraham, a ti kaipapananna ket "ama dagiti adu a pagpagarian" (Gen. 17:5). Gapuna, makitatayo ditoy dagiti ad-adu pay a pamalatpatan iti sangalubongan a kababalin dagiti plano ti Dios nga aramiden babaen iti Tulagna ken Abraham.

_Adalen ti adal ita a lawas tapno maisagana agpaay ti Sabado, Mayo 14._