---
title:  Ti Tanda ti Tulag ni Abraham
date:   10/05/2022
---

`Basaen ti Genesis 17:1-19 ken Roma 4:11. Ania iti naespirituan ken naimpadtoan a kaipapanan ti alagaden ti pannakakugit?`

Ti nakurang a pammati ni Abram, kas nakita iti immuna nga istoria (Genesis 16), ket dinadaelna ti ayus ti naespirituan a pannakipagpagna ni Abram iti Dios. Iti dayta a tiempo ti Dios ket naulimek. Itan, iti umuna a daras, ti Dios makisao manen ken Abram. Makisilpu manen ti Dios ken Abram ken mangisubli kenkuana idiay ponto idi a nangaramid ti maysa a tulag kenkuana (Gen. 15:18).

Nupay, itan, ti Dios ket itedna kenkuana ti tanda dayta a tulag. Ti kaipapanan ti pannakakugit ket nabayag nga inad-adal dagiti iskolar, ngem agsipud ta ti alagaden ti pannakakugit ket iramanna ti panagayus ti dara (kitaen ti Exo. 4:25), dayta ket mabalin a maawatan iti lawag ti daton, nga ipakpakitana a ti kinalinteg ket naibilang kenkuana (idilig iti Rom. 4:11).

Napateg pay a daytoy a tulag, nga ipakaammo ti pannakakugit, ket nailadawan kadagiti balbalikas a mangitudo iti immuna a Napulotan a padto (idilig ti Gen. 17:7 iti Gen. 3:15). Ti pagpadaan dagiti dua a teksto ket isingasingna a ti kari ti Dios ken Abram ket maipapan iti ad-adu pay ngem iti napisikalan a pannakayanak ti maysa a tao; dayta ket launenna ti naespirituan a kari ti pannakaisalakan nga agpaay kadagiti amin a tattao ti daga. Ken ti kari ti "agnanayon a tulag” (Gen. 17:7) a mangitudtudo iti trabaho ti Napulotan a kaputotan, ti daton ni Cristo a mangipatalged iti agnanayon a biag kadagiti amin a mangtunton dayta babaen ti pammati ken ti amin a saklawen dayta a pammati (idilig iti Rom. 6:23 ken Tito 1:2).

Makapangayangay unay, daytoy kari ti maysa nga agnanayon a masakbayan ket nailagun idiay panagbaliw ti nagan da Abram ken Sarai. Dagiti nagnagan da Abram ken Sarai ket tudtudoenda laeng ti agdama a kasasaadda: Abram kaipapananna ket“naitan-ok nga ama” ken ti Sarai kaipapananna “tiprincesac" (ti princesa ni Abram). Ti pannakasukat ti naganda iti "Abraham” ken "Sara" ket tudtudoenna ti masakbayan: ti Abraham ket kaipapananna "ama dagiti adu a nasnacion” ken ti Sara ket kaipapananna "ti princesa" (ti isuamin). Iti panagpada, ngem adda bassit nagsunganianda, ti nagan ni Isaac (“isu ket agkatawa") ket maysa a palagip iti panagkatawa ni Abraham (ti immuna a panagkatawa a nailanad iti Sursurat, Gen. 17:17); dayta ket maysa a katawa ti panagduadua wenno, mabalin a, panagsiddaaw. Uray ania kadakuada, nupay pinatina iti nalawag nga inkari ti Dios kenkuana, ni Abraham ket kaskasdi a nakibalbalubal iti panagbiagna iti pammati ken panagtalek.

`Kasano iti pannakasursurotayo nga agtultuloy a mamati uray pay, no dadduma, ket makibalubaltayo iti dayta a patpatien, a kas iti inaramid ni Abraham? Apay a napateg a ditay umim-imbet, iti laksid dagiti tiempo a panagduadua?`