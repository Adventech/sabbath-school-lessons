---
title:  Pagtungpalan ti Tao
date:   07/04/2022
---

`Basaen ti Genesis 3:15–24. Kas bunga ti Pannakatnag, ania iti napasamak kada Adan ken Eden?`

Kabayatan a ti panangukom ti Dios iti uleg ket nalawag unay a naibaga a kas maysa a lunod (Gen. 3:14), ti panangukom ti Dios iti babai ken ti lalaki ket saan. Ti laeng tiempo a naaramat manen ti sao a "lunod,” ket maipakat laeng iti “daga” (Gen. 3:17). Dayta ket, ti Dios ket addaan kadagiti sabali a plano nga agpaay iti lalaki ken ti babai, a kas maisupadi iti uleg. Naitanggaya kadakuada iti maysa a namnama a saan a naitanggaya iti uleg.

Agsipud ta ti basol ti babai ket gapu iti pannakikaduana iti uleg, ti bersikulo a mangiladladawan iti panangukom ti Dios iti babai ket nainaig iti pannakaukom ti uleg. Saan laeng a ti Genesis 3:16 ket dagus a simmaruno iti Genesis 3:15, no di ket dagiti pagpadaan dagiti dua a padto ket nalawag unay nga ipakitana a ti padto maipapan iti babai idiay Genesis 3:16 ket mabasa koma iti pannakaisilpu iti padto a naibatay iti Misias idiay Genesis 3:15. Ti panangukom ti Dios iti babai, pakairamanan ti panaganak, ket masapul ngarud a maawatan koma iti nasayaat a panangkita ti pannakaisalakan (idilig iti 1 Tim. 2:14, 15).

Agsipud ta ti basol ti lalaki ket gapu iti panangdengngegna iti babai nga imbes koma a dimngeg iti Dios, ti daga nga isu a nakaalaan ti lalaki ket nailunod (Gen. 3:17). Kas banagna, ti tao ket masapul nga agtrabaho nga impapati (Gen. 3:17-19), ken kalpasanna isu ket "agsubli” iti daga a naggapuanna (Gen. 3:19), maysa a banag a saan koma a pulos a napasamak, ken dayta ket saan a pulos a paset ti sigud a plano ti Dios.

Dayta ket napateg a maibusor iti daytoy awan namnamana a panggep ti patay, ni Adan ngarud, napan iti babai, nga idiay makitana ti namnama ti biag babaen iti panaganak ti babai (Gen. 3:20). Dayta ket, uray pay iti tengnga ti sentensya a patay, isu ket makitana ti namnama ti biag.

Kabayatanna, kas iti siasinoman a managayat a nagannak, ti Dios kayatna laeng iti naimbag nga agpaay kadakuada, saan a dakes. Ngem itan ta naammoanda ti dakes, ti Dios ket inna aramiden ti amin a mabalinanna a mangisalakan kadakuada manipud iti dayta. Gapuna, uray pay iti tengnga dagitoy a panangukom, amin a namnama ket saan a napukaw nga agpaay kadagiti immuna a nagannaktayo, iti laksid iti nalatak ken awan babainna a panangsukirda iti Dios; uray pay no pudno unay nga agbibiagda idiay paraiso—ket namimpinsan nga awan iti gapu a pagduduaanda ti Dios, a pagduduaanda dagiti sasao ti Dios, wenno pagduduaan ti ayatna kadakuada.

`Nupay agduyostayo a mangpanunot a nasayaat iti "pannakaammo” iti uneg ken iti mismo a bagbagina, apay a saan a kankanayon a kasta iti kasasaadna? Ania dagiti sumagmamano a banbanag a nasaysayaat no ditay maam-ammoan?`