---
title:  Ti Gasat ti Uleg
date:   06/04/2022
---

`Ket Siac pagginnuraencayto iti babai, ken ti caputotam ken ti caputotanna: daytoy sugatennanto ta olom, ket sica sugatemto ti mucodna' ” (Gen. 3:15). Ania ti kinuna ti Dios iti uleg ditoy, ken ania a namnama iti naipakita kadagitoy a bersikulo?`

Irugi ti Dios ti panangukomna iti uleg agsipud ta isu iti nangilongalong iti sibubukel a pasamak. Ti uleg pay, ti maymaysa a nabiag a nailunod iti daytoy nga istoria.

Madanontayo ditoy iti maysa a kita iti "pannakabaliktad” ti Panamarsua. Kabayatan a ti Panamarsua ket nangidalan iti biag, ti pannakaapresyar ti naimbag, ken dagiti bendicion, ti panangukom mangiturong ken patay, dakes, ken dagiti lunod-ngem kasta met, iti namnama ken kari iti pannakaisalakan. Nainayon iti naliday a ladawan ti narumek nga uleg a mangan iti tapok (Gen. 3:14) agraniag ti namnama ti pannakaisalakan iti sangkataoan, nga isu nga agparang iti langa iti maysa a padto. Uray pay iti sakbay iti pannakadusa da Adan ken Eva, nga isu a sumaruno, ti Dios mangted kadakuada iti namnama ti pannakasubbot (Gen. 3:15). Wen, nagbasolda; wen, agsagrapda gapu ti basolda; ken, wen, matayda, met, agsipud kadagiti basbasol. Ngem iti laksid ti amin, adda ti namimpinsan a namnama, ti namnama ti pannakaisalakan.

`Idilig ti Genesis 3:15 iti Roma 16:20; Hebreo 2:14; ken Apocalipsis 12:17. Kasano a ti plano ti pannakaisalakan, kasta met iti dakkel a panagbinnusor, ket naiparangarang kadagitoy a teksto?`

Paliiwen dagiti pagpapadaan ti Genesis 3:15 ken Apocalipsis 12:17: ti dragon (uleg), nakaunget (kabusor); ti kaputotam (kapuonan); ken ti babai idiay Eden ken babai idiay Apocalipsis 12:17. Ti gubat (ti dakkel a panagbinnusor) a naiyalis idiay Eden, iti Pannakatnag, ket agtultuloy agingga iti panawen ti panungpalan. Nupay kasta, ti kari a pannakaabak ni Satanas ket naiteden idiay Eden, iti dayta ti olona ket marumekto, maysa a tema a nalawlawag pay iti pannakaiparangarangna idiay Apocalipsis, nga isu a mangipakita iti maudi a pannakapukawna (Apo. 20:10). Dayta ket, mismo nga idiay rugi, ti sangkataoan ket naikkan iti namnama nga addanto iti maysa a dalan a pagruaran iti nakabutbuteng a gulo a naggapu iti pannakaammo ti dakes, maysa a namnama a mabalintayo amin nga ibingay itan a mismo.

`Apay a makaliwliwa unay a makita nga, idiay Eden a mismo, nga idiay a nangruggian ti basol ken dakes ditoy daga, ti Dios inrugina nga imparangarang ti plano ti pannakaisalakan?`