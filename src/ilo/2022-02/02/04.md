---
title:  Naglemmeng iti Imatang ti Dios
date:   05/04/2022
---

`Basaen ti Genesis 3:7-13. Apay a narikna idi da Adan ken Eva a masapul nga aglemmengda iti imatang ti Dios? Apay a dinamag idi ti Dios ti saludsod a "Sadino ti yanmo, sica?" Kasano idi ti panangikalintegan da Adan ken Eva iti inaramidda?`

Kalpasan a nagbasolda, narikna da Adan ken Eva a lamolamoda agsipud ta napukawda dagiti pagan-anayda a nadayag, nga isu a nangipaduyakyak iti kaadda ti Dios (kitaen ti Sal. 8:5; idilig iti Sal. 104:1, 2). Ti ladawan ti Dios ket nabaliwan gapu iti basol. Ti verbo nga "inaramid” idiay sasao nga "inaramidda a bidangda" (Gen. 3:7) ket maipakat laeng iti Dios a Namarsua (Gen. 1:7, 16, 25, ken dadduma pay). Dayta ket kas da la sinukatan ti Dios a Namarsua kabayatan a ginandatda nga abbongan ti basolda, maysa nga aramid nga imbaga ni Pablo a kas kinalinteg gapu iti ar-aramid (Gal. 2:16).

Idi umasideg ti Dios, dinamagna kadakuada ti mamagpanunot a saludsod " 'sadino ti yanmo, sica?'” (Gen. 3:9), isu met laeng a kita ti saludsod a damagen ti Dios ken Cain (Gen. 4:9). Agpayso, ti Dios ammona dagiti sungbat kadagiti saludsod. Dagiti salsaludsodna ket agpaay iti pagimbagan ti nakabasol, tapno tumulong kadakuada a makabigbig iti naaramidda ket nupay kasta, tapno idalanna ida iti panagbabawi ken pannakaisalakan. Manipud iti kanito a dagiti tattao nagbasol, ti Apo ket agtartrabaho nga agpaay iti pannakaisalakan ken pannakasubbotda.

Kinaagpaysoanna, ti sibubukel a pasamak ket ipaduyakyakna ti nausigan a panangukom, nga isu a mangrugi iti okom [hues], nga isu a mangusig iti nakabasol (Gen. 3:9) tapno mangisagana kenkuana nga agpaay iti sentensya (Gen. 3:14–19). Ngem Isu ket aramidenna met dayta tapno maguyogoy nga agbabawi, nga isu a mamimpinsan a mangiturong iti pannakaisalakan (Gen. 3:15). Daytoy iti maysa a maris a makita iti isuamin iti Biblia.

Iti un-unana, a kas kadawyan kadagiti managbasol, da Adan ken Eva ket agpadpadada a mangpadpadas a mangliklik iti darum, sapsapulenda iti panangpabasol kadagiti sabsabali. Iti saludsod ti Dios, ti sungbat ni Adan ket ti babai nga isu nga inted ti Dios iti nangited kenkuana (Gen. 3:12)—ti babai iti nangidalan kenkuana a mangaramid dayta. Dayta ket basol ti babai (ken, ipakpakitana, a basol met ti Dios), saan nga isu iti makinbasol.

Ti sungbat ni Eva ket ti uleg iti nangallilaw kenkuana. Ti sao ti Hebreo a nasha', "inulbodnac" (idiay Gen. 3:13), kaipapananna a mangted kadagiti tattao iti ulbod a namnama ken aramidenna ida a mamati nga ar-aramidenda iti nalinteg a banag (2 Ar-ari 19:10; Isa. 37:10; Jer. 49:16).

Ni Adan pabasolenna ti babai, a kinunana a ti babai iti nangted kenkuana iti bunga (adda sumagmamano a kinapudno iti daytoy), ket ni Eva pabasolenna ti uleg, a kinunana nga isu ket inulbudan ti uleg (adda met sumagmamano a kinapudno iti daytoy). Ngem iti panungpalanna, agpadpadada a nakabasol.

`Ti panangpadpadas a panangpabasol iti sabali a tao gapu iti adda a naaramidanda? Apay a nakalaklaka unay kadatayo a matnag iti isu met laeng a palab-og?`