---
title:  Ti Pannakatnag
date:   02/04/2022
---

### Basaen Agpaay ti Adalita a Lawas
Genesis 3; 2 Cor. 11:3; Apo. 12:7–9; Juan 8:44; Rom. 16:20; Heb. 2:14; 1 Tim. 2:14, 15.

> <p>Paset a Mayulo</p>
> “ 'Ket Siac pagginnuraencayto iti babai, ken ti caputotam ken ti caputotanna: daytoy sugatennanto ta olom, ket sica sugatemto ti mucodna?” (Genesis 3:15).

Iti tengnga ti isuamin nga inted ti Dios kadagiti immuna a nagannaktayo idiay Eden dimteng met iti maysa a patigmaan: “ 'Ket ni Jehova Dios, imbilinna idi tao a kinunana, cadagiti amin a ca cayo iti minuyongan mangancanto a siwayawaya: Ngem ti aggapu iti cayo ti pannacaammo ti imbag ken ti dakes saanmonto a canen: ta iti aldaw a pannanganmo iti daydiay mataycanto a di bumurong'” (Gen. 2:16, 17). Daytoy a patigmaan a maibusor iti pannangan manipud iti kayo ti pannakaammo iti naimbag ken dakes (Gen. 2:16, 17) ket ipakpakitana kadatayo a, nupay ammoenda koma iti naimbag, saanda koma nga ammoen ti dakes.

Sigurado a maawatantayo no apay, saan kadi?

Ken, kasta met, ti pangam-ames ti patay a nainayon iti patigmaan maipapan isusukir (Gen. 2:17) ket matungpal: matayda (Gen. 3:19). Saan laeng a naiparit a mangan manipud iti kayo, napapanawda pay manipud iti Minuyongan ti Eden (Gen. 3:24), ket iti kasta dida makaasideg iti makaited koma kadakuada iti agnanayon a biag a kas managbasol (Gen. 3:22).

Nupay kasta, iti tengnga daytoy a leddaang umay ti namnama, nga isu a masarakan idiay Genesis 3:15, nagnaganen iti protoevangelium, wenno "ti immuna a kari ti evangelio." Wen, daytoy a bersikulo ket iparangna ti immuna a kari ti evangelio idiay Biblia, ti umuna a daras a naibaga kadagiti tattao nga, iti laksid ti Pannakatnag, ti Dios ket nangaramid iti maysa a dalan a paglusotan nga agpaay kadatayo amin.

_Adalen ti adal ita a lawas tapno maisagana agpaay ti Sabado, Abril 9._