---
title:  Ti Panagpatingga ti Layus
date:   19/04/2022
---

Ti Genesis 7:22-24 ket iladawanna ti manglapunos ken nalawa a gapuanan dagiti dandanum, nga isu a "napucaw ti amin a sibibiag” (Gen. 7:23) ken "dagiti dandanum nanagudayda iti daga iti sangagasut ket limapulo nga aldaw” (Gen. 7:24). Iti daytoy a pakasaritaan ti namimpinsan a panangikisap ken kinaawan ti namnama a ti "Dios inimatanganna ni Noe” (Gen. 8:1). Daytoy a sasao ket naikabil idiay tengnga dagiti teksto a mangsaklaw iti Layus, maysa a panangipakita a daytoy a kapanunotan ket isu iti kangrunaan a damag iti istoria ti Layus.

`Basaen ti Genesis 8:1. Ania iti kayatna a saoen a ti Dios "inimatanganna ni Noe”?`

Ti verbo a zakhar; "inimatanganna,” kaipapananna a ti Dios ket saanna a nalipatan; dayta ket ad-adu pay ngem iti maysa a panangwatwat iti panunot. Iti lawag ti Biblia ti "Dios inimatanganna” ket kayatna a saoen ti pannakatungpal ti Karina ken masansan a tudtudoenna ti pannakaisalakan (kitaen ti Gen. 19:29). Iti lawag ti Layus, ti “Dios inimatanganna” ket kayatna a saoen a dagiti dandanum “nagsardeng” (Gen. 8:2) ket ni Noe ket mabalinnan iti rummuar iti mabiit manipud iti daong (ark) (Gen. 8:16).

Nupay no awan pay iti diretso a naited a bilin a rumuar, innala ni Noe iti panangilongalong ket nangbaon nga immuna iti wak, kalpasanna maysa a kalapati, tapno kitaenna ti kasasaad. Kamaudiananna, idi ti kalapati ket saan a nagsubli, naawatanna a "dagiti danum pimmanawda iti daga: ket iniccat ni Noe ti calub ti daong, ket kinitana” (Gen. 8:13).

Ti kababalin ni Noe ket nabaknang kadagiti napraktikalan nga ad-adal. Iti sabali a bangir, dayta ket isuronatayo nga agtalek iti Dios uray pay no Isu ket saan pay nga agsao a diretso; iti sabali a bangir, ti pammati ket dina libaken ti pateg ti panagpanpanunot ken panangpadas. Ti pammati ket saanna nga ilaksid ti pagrebbengan nga agpanunot, agsapul, ken panangkita no ti nasursurotayo ket pudno.

Ket nupay kasta, ni Noe ket rimuar laeng idi ti Dios, iti kamaudiananna, ket imbagana kenkuana a rumuar (Gen. 8:15-19). Dayta ket, uray pay no ammona a natalged iti rumuar, ni Noe ket kaskasdi a nagtalek iti Dios ken naguray iti pagilasinan ti Dios sakbay a rimuar iti daong ark). Siaanus a naguray iti uneg ti daong (ark). “Kabayatan a simrek babaen iti bilin ti Dios, isu ket naguray iti naisangsangayan a bilin a rumuar. ... Kamaudiananna maysa nga angel bimmaba manipud langit, inlukatna ti dakkel a ruangan, ket imbagana iti patriarka ken ti sangakabbalayanna a mapanda iti daga ket itugotda kadakuada ti isuamin a nabiag a banag.”—Ellen G. White, PATRIARCHS AND PROPHETS, p. 105.

`Basaen ti Genesis 8:1; Genesis 19:29; ken Salmo 106:4. Ania ti kayat a saoen “ti Dios inimatanganna"? Ania ti kaipapanan daytoy a kinapudno kadatayo, itan—dayta ket, kasano iti panangipakita ti Dios nga “inimatanganna” ka?`