---
title:  "Ti Tulag: Maikadua a Paset"
date:   21/04/2022
---

`Basaen ti Genesis 8:21–9:1. Ania iti napateg iti panangitalaga ti Dios a panamagtalinaed iti biag? Kasano a ti bendicion ti Dios ket tungpalenna dayta a pannakaitalaga?`

Ti panangitalaga ti Dios a mamagtaginayon iti biag ket maysa nga aramid ti parabur; saan a bunga dagiti pakaikarian ti tao. Ti Dios inkeddengna a pagtaginayunen ti biag ditoy rabaw ti daga iti laksid ti kinadakes ti Dios (Gen. 8:21). Ti Genesis 8:22 ket litiral a mabasa, "bayat ti caadda ti daga”; dayta ket, agingga a daytoy agdama a daga ket agtalinaed, dagiti panpanawen ket umay ken aglabasda ket ti biag ket matarawidwid. Iti pangababaan, ti Dios ket dina binaybay-an ti Parsuana.

Kinaagpaysoanna, dagiti sumaganad a teksto, nga isu a mangsarita maipapan iti bendicion ti Dios, ket isublinatayo idiay sigud a Panamarsua, a nabuyogan iti bendicionna (Gen. 1:22, 28; Gen. 2:3). Ti Dios, iti maysa a panangkita, ket ik-ikkanna ti sangkataoan iti maysa a gundaway a mangrugi manen, tapno mangrugi a nasadiwa.

`Basaen ti Genesis 9:8-17. Ania iti kaipapanan ti bullalayaw? Kasano iti pannakainaig daytoy a "pagilasinan ti maysa a tulag” (Gen. 9:13) kadagiti dadduma a pagilasinan ti tulag, ti Sabado?`

Ti sasao a "buangayec. ... ti tulagco” ket naulitda iti tallo a daras (Gen. 9:9, 11, 17), tanda ti panagpatingga ken pannakatungpal ti immuna a kari ti Dios (Gen. 6:18). Sarunoen ti immuna a segkay, nga isu a kapadpada ti maikanem nga aldaw ti istoria ti Panamarsua, daytoy a segkay ket kapadpadana ti segkay a mangsaklaw iti maikapito nga aldaw ti istoria ti Panamarsua, ti Sabado. Iti uneg ti teksto, ti pannakaulit ti sao a “tulag” iti maminpito a daras ket yallangoganna ti Sabado. Kas iti Sabado, ti bullalayaw ket isu iti pagilasinan ti tulag (Gen. 9:13, 14, 16; idilig iti Exo. 31:12–17). Kasta met, kas iti Sabado, ti bullalayaw ket addaan iti sangalubongan a saklaw; dayta ket maipakat iti sibubukel a lubong. Kas iti Sabado, a maysa a tanda ti Panamarsua, ket agpaay iti isuamin, iti sadinoman, ti kari nga awanen iti sabali pay a sangalubongan a layus ti dumteng ket agpaay iti isuamin, iti sadinoman.

`Iti sumaruno a daras a makakitaka iti maysa a bullalayaw, utobem maipapan dagiti amin a karkari ti Dios kadatayo. Apay a mabalintayo a pagtalkan dagidiay a karkari, ken kasano a ti bullalayaw ket ipakitana kadatayo a mabalintayo a pagtalkan ida?`