---
title:  Adalen Pay
date:   22/04/2022
---

Iti panamagdilig iti panagpanpanunot ken kababalin dagiti tattao ken ti kasasaad ti lubong iti sakbay ti Layus ken dagiti tattao kadagiti al- aldawtayo ket matudtudo a pakasursuroan. Tapno sigurado, ti kinadangkes ti tao ket saan a kabarbaro a pasamak. Kitaen dagiti pagpapadaan iti panawenda ken iti panawentayo.

“Dagiti basbasol a mangayab iti panagibales kadagiti tattao iti sakbay ti layus ti lubong ket addada met ita nga aldaw. Ti panagbuteng iti Dios ket napukaw kadagiti puso dagiti tattao, ken ti Lintegna ket natratar a nabuyogan iti di-panangikankano ken panangumsi. Ti kinakaro ti kinainlubongan iti dayta a kaputotan ket maipadis iti kaputotan nga agbibiag ita nga aldaw.... ti Dios ket saanna a dinusa dagiti tattao iti sakbay ti Layus gapu iti pannangan ken panaginumda. ... Dagiti basbasolda ket linaunna iti panangalada kadagitoy a sagsagut nga awan panagyaman iti Manangited, ken panangipababada kadagiti bagbagida babaen iti panangpanuynoy iti panagramanda nga awan gawidna. Nainkalintegan kadakuada a mangasawa. Ti panagassawa ket adda iti bilin ti Dios; dayta ket maysa kadagiti immuna a pasdek nga impasdekna. Intedna ti naisangsangayan a maaramid maipapan iti daytoy nga alagaden, kinawesanna dayta iti kinasagrado ken kinapintas; ngem dagitoy a bilbilin ket nalipatanda, ket ti panagassawa ket naballikog ken naaramid nga agministro iti rikrikna. Ti umas-asping a kasasaad dagiti banbanag ket addada itan. Dayta a nainkalintegan a mismo ket naaramid iti nalablabes. . . . Allilaw ken panuksok ken panagtakaw timmakder a di nababalaw kadagiti nangato ken nababa a luglugar. Dagiti pagsasaritaan [isyu] ti pagiwarnak ket napnoda kadagiti nakailanadan ti pammapatay. ... Ti espiritu ti riribok ket agwarwaras iti amin a nasnacion, ket ti irurusua nga iti panaglabas ti tiempo ket riingenna ti nakabutbuteng iti lubong a mangipakita iti pannakaparubrob ti rikrikna ken kinadangkes nga, iti kanito a saan a matengngel, ket punnoenna ti daga iti kinaay-ay-ay ken pannakaongaong. Ti ladawan nga inted ti Paltiing maipapan kadagiti tattao iti sakbay ti Layus ti lubong ket itakderanna iti pudno unay a kasasaad a pappapardasen ti kabaroanan a sociedad. Uray pay ita, iti agdama a siglo, ken kadagiti mangibagbaga a Nacristianoan a dagdaga, adda dagiti krimen a mapaspasamak iti inaldaw a kas kangisit ken nakabutbuteng a kas kadagidiay a nakadadaelan dagiti managbasol iti daan-a-lubong.”—Ellen G. White, PATRIARCHS AND PROPHETS, pp. 101, 102.

**Salsaludsod a Pagiinnadalan**:

`Ania dagiti agpadpada a kababalin ti sociedad sakbay-ti-Layus ken ti sociedadtayo? Ania ti isuro kadatayo dagitoy a gagangay a kababalin maipapan iti parabur ti Dios nga iti laksid ti amin dagitoy, Isu key ay-ayatenna ti lubong ken, kaskasdi a sapulenna ti panangisalakan ti sinoman a mabalinna nga isalakan?`

`Dadduma a tattao ket irikiarda a ti layus ni Noe ket maysa laeng a lokal a pasamak. Ania iti biddut iti dayta a kapanunotan? No daytoy ket pudno koma, apay koma nga iti tunggal lokal a layus (ken tunggal bullalayaw) ket pagbalinenna ti Dios a maysa nga ulbod?`