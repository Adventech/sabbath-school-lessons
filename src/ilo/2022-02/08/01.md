---
title:  Ti Kari
date:   14/05/2022
---

### Basaen Agpaay ti Adal ita a Lawas
Genesis 22; Heb. 11:17; Lev. 18:21; Juan 1:1-3; Rom. 5:6-8; Genesis 23-25; Rom. 4:1-12.

> <p>Paset a Mayulo</p>
> “Ket ni Abraham lacayen, ket aduanen ti tawen: ket ni Jehova binendicionanna ni Abraham iti isu-amin” (Genesis 24:1).

Panungpalanna, kas inkari ti Dios, ni Sarai nangyanak ken Abraham
iti maysa nga anak a lalaki, "iti kinalacayna" (Gen. 21:2), ket
pinanagananna ti maladaga iti Isaac (see Gen. 21:1-5). Ngem ti istoria
ni Abraham ket adayu pay a malpas, dumanon iti maysa a kangitngitan a
kanito iti panangipanna iti anakna a lalaki idiay Bantay Moria tapno maidaton.
Nupay kasta, ni Isaac ket nasukatan iti karnero a lalaki (Gen. 22:13), nga
isu a mangipakpakita iti pannakaitalaga ti Dios a mangbendicion kadagiti
nasnacion babaen iti “kaputotanna" (Gen. 22:17, 18). Agpayso, ti kaputotan,
ket ni Jesus (Aramid 13:23). Gapuna, iti daytoy nakaskasdaaw (ken iti
dadduma a wagas ket makariribok) nga istoria ket ad-adu a naiparangarang
ti plano ti pannakaisalakan.

Nupay kasta, aniaman pay ti nauneg a naesprituan nga ad-adal ditoy, ti
pamilya ni Abraham, ket nayakayakda ket ngata iti dayta, ken ti masakbayan
ni Abraham ket saan a nalawag. Ni Sara ket dagus a natay kalpasan iti
panagdaton idiay Moria (Genesis 23), ket ni Isaac nagtalinaed nga awan
asawana.

Innala ngarud ni Abraham ti panangilongalong a mangipasigurado a ti
"umiso" a masakbayan ket sumurot kenkuana. Inurnosna ti pannakaiyasawa
ti anakna a lalaki ken Rebeka (Genesis 24), nga isu a mangyanak kadagiti
dua a lallaki (Gen. 25:21-23), ken ni Abraham a mismo ket nakiasawa ken
Ceturah, nga isu a mangted kenkuana iti adu nga annak (Gen. 25:1-6). Ita a
lawas, intayo suroten ni Abraham agingga iti pagpatinggaan ti biagna (Gen.
25:7-11).

_Adalen ti adal ita a lawas tapno maisagana agpaay ti Sabado, Mayo 21._