---
title:  Maysa nga Asawa ken Abraham
date:   19/05/2022
---

`Basaen ti Genesis 24:67–25:1-8. Ania ti kaipapanan dagitoy maudi a paspasamak iti biag ni Abraham?`

Kalpasan a natay ni Sara, ni Abraham nangasawa manen. Kas ken Isaac, isu ket naliwliwa kalpasan ti ipapatay ni Sara (Gen. 24:67). Ti pakalaglagipan ken Sara ket kaskasdi a nalawag pay laeng iti panunot ti patriarka, a kas met iti anakna a lalaki.

Ngem, ti pakaammoan iti kabarbaro nga asawana ket saan a nalawag. Idinto a ti nagsurat ket ikaduana dagiti annak a lallaki ni Cetura kadagiti annak ni Agar a lallaki, ngem saanna nga imbaga iti nagan ni Cetura, ket isingasingna a ni Cetura ket mabalin (kas insingasing dagiti dadduma) a ni met laeng Agar. Napateg pay a ti kababalin ni Abraham kadagiti annak ni Cetura ket isu met laeng a kas iti kababalinna iti anak ni Agar a lalaki: inyadayuna ida tapno maliklikan iti aniaman a naespirituan nga impluwensya ken nangaramid iti nalawag a paglasinan iti anakna ken Sara a lalaki ken dagiti dadduma nga annakna a lallaki.

Isu ket intedna pay ti "amin a cucuana ken Isaac” (Gen. 25:5) kabayatan a "cadagiti annac a lallaki dagiti camalala . . . iniccanna ida cadagiti sagsagut” (Gen. 25:6). Ti pannakaibilang dagiti “camalala” ket mabalin pay nga ipakpakitana ti kasasaad ni Cetura, kas ken Agar, ket maysa a kamalala. Ti posibilidad a ni Cetura ket isu ni Agar ket mabalin pay nga isu iti mangilawlawag iti pakalaglagipan ni Sara a kas maysa a pakpakauna iti pannakiasawana ken Cetura-Agar.

Ti makapangayangay ket idiay Genesis 25:1-4, 12–18, naited dagiti listaan ti annak ni Abraham ken Cetura, kasta met ti listaan dagiti annak ni Ismael. Ti panggep ti kaputotan kalpasan iti pannakiasawa ni Abraham ken Cetura, nga isu a nangted kenkuana kadagiti innem nga annak a lallaki, ken dagiti pay dua nga annakna a lallaki (da Isaac ken Ismael), ket nalabit a tapno mangipaay iti kaasitgan a pammaneknek iti kari ti Dios a ni Abraham ket agbalin nga ama dagiti adu a nasnacion.

Ti maikadua a kapuonan ket maipapan kadagiti kapkaputotan ni Ismael, nga isu a nangbukel met kadagiti 12 a tribu (idilig iti Gen. 17:20), kas met latta iti mapasamak ken Jacob (Gen. 35:22-26). Agpayso, nupay ti tulag ti Dios ket naipaay iti kaputotan ni Isaac (Gen. 17:21), saan a ni Ismael, maysa a banag a ti Sursurat ket nalawag unay iti dayta.

Ti damag ti ipapatay ni Abraham a naibaet kadagiti dua a kapkaputotan (Gen. 25:7-11) ket paneknekanna met iti bendicion ti Dios. Dayta ket iparangarangna ti pannakatungpal ti kari ti Dios ken Abraham, a naaramid kadagiti immun-una nga adu a tawtawen, nga isu ket matayto“ 'iti naimbag a kinalacay'” (Gen. 15:15) ken "adu a tawtawen” (idilig iti Ecles. 6:3).

Iti kamaudiananna, ti Dios ket nagtalinaed a napudno kadagiti karkarina a parabur iti matalek nga adipenna nga Abraham, a ti pammatina ket naipakita iti Sursurat a kas maysa a dakkel nga ulidan, no di isu iti kasayaatan nga ulidan, idiay Daan a Testamento ti pannakaisalakan babaen ti pammati (kitaen ti Rom. 4:1-12).