---
title:  Ti Panangduprak ken Jose
date:   06/06/2022
---

Uray pay no kasano a nakabutbuteng dagiti paspasamak a sumaruno, saanda a narigat a maawatan. Iti maiyasideg, wenno uray pay no mainaigka, iti maysa a tao nga isu a kaguram ket sigurado a mangiturong, iti mabiit wenno iti ud-udina, iti riribok laeng.

Ket napasamak dayta.

`Basaen ti Genesis 37:12–36. Ania ti isuro daytoy kadatayo no kasano iti
kinapeggad ken kinadakes iti saan a nabalbaliwan a puspuso ken no ania
iti pangituronganna nga aramiden iti siasinoman kadatayo?`

Dagiti agkakabsat a lallaki ginurada ni Jose agsipud ta inapalanda ti parabur ti Dios (Aramid 7:9), maysa a parabur a mapasingkedanto iti tunggal addang kadagiti sumarsaruno a paspasamak. Idi nayaw-awan ni Jose iti dalan, maysa a lalaki ti nakasarak kenkuana ken nangibagnos kenkuana (Gen. 37:15). Idi ginandat dagiti kakabsat ni Jose a mangpapatay kenkuana, bimmallaet ni Reuben ket insingasingna ketdi a maibelleng idiay maysa nga abut (Gen. 37:20-22).

Narigat a panunoten ti kita ti gura a naipakita ditoy, nangnangruna iti maysa a tao a kamkameng ti bukodda a sangakabbalayan. Kasano koma iti panangaramid dagitoy a lallaki iti maysa a banag a nadawel unay? Dida ngata pinanunot, uray iti sumagmamano laeng a kankanito, no kasano a daytoy ket apektaranna ti bukodda nga ama? Aniaman pay nalabit iti sakit ti nakemda iti amada agsipud ta pinarparaburanna ni Jose—iti panangaramid iti kastoy iti maysa kadagiti annakna ket, pudno unay, a gura ken yaalsa. Anian a nagpigsa a mangipaduyakyak no kasano iti kinadakes dagiti tattao.

"Ngem dadduma kadakuada [dagiti agkakabsat] ket dida makaidna; dida narikna ti pannakapnek a pinadpadaananda manipud iti panagibalesda. Iti saan a nagbayag maysa a bunggoy dagiti agpagpagna ti nakitada nga umas-asideg. Maysa a bunggoy dagiti Ismaelita manipud iti labes ti Jordan, nga agturongda a mapan idiay Egipto agraman dagiti rekrekado ken dadduma pay a tagilako. Itan ni Juda inlongalongna nga ilakoda ti kabsatda kadagitoy a pagano nga agtagtagilako imbes a papatayenda. Kabayatan nga isu ket nabertud unay a mapukaw iti dalanda, agtalinaedda pay a nadalus manipud iti darana.”—Ellen G. White, PATRIARCHS AND PROPHETS, p. 211.

Kalpasan iti panangibellengda kenkuana idiay abut, a planplanoenda iti panangpapatay kenkuana iti ud-udina, maysa a bunggoy ti lumabas, ket ni Juda inlongalongna kadagiti kakabsatna nga ilakoda ni Jose kadakuada (Gen. 37:26, 27). Kalpasan a nailako ni Jose kadagiti taga Midian (Gen. 37:28), dagiti taga Midia inlakoda isuna iti maysa a tao idiay Egipto (Gen. 37:36), iti kasta pinadpadaananna ti masakbayan a dayagna.

`Apay a napateg unay a sapulen ti pannakabalin ti Dios tapno mabalbaliwan dagiti dakes a kababalin sakbay a maipaduyakyakda kadagiti sumagmamano nga ar-aramid nga, iti maysa a ponto iti biagmo, dimo pulos impagpagarup nga aramidem a mismo?`