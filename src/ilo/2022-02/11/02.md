---
title:  Dagiti Riribok ti Pamilya
date:   05/06/2022
---

Iti panungpalanna, ni Jacob ket, nakapagsimpan idiay daga. Kabayatan a ni Isaac ket maysa laeng "a ganggannaet," ti teksto kunana pay a ni Jacob "nagnaed idiay dagaâ€ (Gen. 37:1). Ngem idi metten a kabayatan nga isu ket agsimsimpa idiay daga a dagiti riribok nangrugi, iti daytoy a tiempo manipud iti uneg ti pamilya. Ti panagbinnusor ket saan a maipapan iti panagtagikua iti daga wenno iti panangaramat iti bubon; dayta ket, kangrunaan a, naespirituan.

`Basaen ti Genesis 37:1-11. Ania nga aramid ti pamilya iti nangiturong kadagiti kakabsat ni Jose tapno gumurada unay kenkuana?`

Manipud iti mismo a panangrugi, maawatantayo a ni Jose, ti anak a lalaki ni Jacob iti kinalakayna (Gen. 37:3), ket ninanamna iti maysa a naisangsangayan a pannakaikayametna iti amana, nga isu "a dacdackel ti panagayat kencuana ni amada ngem cadagiti amin a cacabsatna" (Gen. 37:4). Isu ket nangaramid pay iti "maysa a bado a naggarit iti nadumaduma a kitaâ€ (Gen. 37:3), maysa a kawes iti principe (2 Sam. 13:18), maysa a mangipakita iti nalimed a gandat ni Jacob a mangipangato ken Jose, ti umuna a lalaki nga anak ni Raquel, iti kasasaad ti kinainauna.

Pudno unay, ti masakbayan ket pasingkedanna ti tarigagay ni Jacob agsipud ta ni Jose iti ud-udina ket awatenna dagiti kalintegan iti kinainauna (1 Cron. 5:2). Saan a pagsiddaawan ngarud a dagiti kakabsat ni Jose ket gimmura kenkuana iti kasta unay ket dida pay mabalin iti makisao a naan-anat kenkuana (Gen. 37:4).

Mainayon pay, ni Jose ket idanunna dagiti dakes a damag iti amana maipapan iti aniaman a mababalaw a kababalin dagiti kakabsatna (Gen. 37:2). Awan iti maysa a mayat iti maysa a managipulong.

Isu nga idi imbingay ni Jose dagiti tagtagainepna, a mangisingsingasing a ti Dios ti mangikabil kenkuana iti maysa a nangatngato a saad ken isuda, dagiti kakabsatna, ket agruknoyda kenkuana, gimmurada kenkuana nga ad-adda pay. Ti napudno a naimpadtoan a kababalin dagiti tagtagainep ket ad-adda pay a napasingkedan babaen iti kinapudno a pannakaulitda (kitaen ti Gen. 41:32). Nupay silalatak a binabalaw ni Jacob ti anakna (Gen. 37:10), isu ket sinalimetmetanna daytoy a pasamak iti panunotna, nga ut-utobenna maipapan iti kaipapananna ken ur-urayenna iti pannakatungpalna (Gen. 37:11). Ti ipakpakitana ket, nalabit, nga iti un-unegna pinanunotna a nalabit nga adda pagbanaganna dagitoy a tagtagainep. Isu ket husto, ngem uray pay no kasano iti kinahustona, saanna nga ammo dayta iti dayta a tiempo.

`Basaen ti Mateo 20:26, 27. Ania a napateg a principio ti naiparangarang ditoy, ken kasano iti pannakasursurotayo a mangipaduyakyak kadagiti panagbiagtayo iti isursurona?`