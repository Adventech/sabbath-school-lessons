---
title:  Adalen Pay
date:   10/06/2022
---

Basaen ti sursurat ni Ellen G. White, "Joseph in Egypt," pp. 213-223, iti PATRIARCHS AND PROPHETS.

"Iti kinaubingda, kabayatan iti panaglasatda iti kinaagtutubo a mapan iti panagtaeng, da Jose ken Daniel ket naisinada manipud kadagiti pagtaenganda ken naipanda a kas kayaw idiay pagano a dagdaga. Nangnangruna ken Jose a naipasungalngal kadagiti sulisog a mangkita kadagiti dadakkel a panagbaliw ti gasat. Idiay pagtaengan ti amana isu ket maysa a maing-ingungot nga ubing; idiay balay ni Potifar isu ket maysa nga adipen, kalpasanna maysa a talken ken kadua; maysa a tao nga adda pagrebbenganna, nasursuroan gapu iti adal, panagpaliiw, naisilpu kadagiti tattao; idiay rukib ni Faraon isu ket maysa a balud ti estado, nadusa a saan a nainkalintegan, nga awan namnama iti pannakapaneknek wenno panggep a maluk-atan; naayaban iti dakkel a krisis iti pannakaipangulo ti nacion—ania iti namagbalin kenkuana a namagtalinaed iti kinapudnona?...

"Iti kinaubingna, naisuro ken Jose ti ayat ken panagbuteng iti Dios. Masansan nga idiay sapaw ni amana, iti babaen dagiti bitbituen ti taga Siria, naibaga kenkuana ti istoria ti sirmata ti rabii idiay Betel, iti agdan manipud langit a nagpababa ditoy daga, ken dagiti yuulog ken yuuli dagiti angeles, ken ti maipapan Kenkuana nga Isu a manipud iti tronona iti ngato ket imparangarangna ti Mismo a Bagbagina ken Jacob. Naibaga kenkuana ti istoria ti riri iti abay ti Jabok, idi, a pinanawanna dagiti naing-ingungot a basbasol, ni Jacob ket nagtakder a managparmek, ket inawatna ti titolo ti maysa a principe iti Dios.

"Maysa nga agpaspastor nga ubing, ipaspastorna dagiti pangen ni amana, ti nadalus ken simpli a biag ni Jose ket naparaburan iti pannakapasayaat ti agpadpada a pannakabalin ti pisikal ken isip. Babaen iti pannakisasao iti Dios babaen ti natoralesa ken iti panagad-adal kadagiti dadakkel a kinapudno a naiyawat a kas maysa a nasagradoan a naitalek manipud iti ama a mapan iti anak, isu ket nagun-odna ti pigsa ti isip ken ti kinatibker ti principio.

"Iti krisis ti biagna, idi nga ar-aramidenna dayta nakabutbuteng a panagpagpagna manipud iti nagubinganna a pagtaengan idiay Canaan agingga iti pannakaadipen nga isu nga agur-uray kenkuana idiay Egipto, kumitkita iti maudi a daras kadagiti turturod a nanglinged kadagiti sapsapaw iti pamilyana, nalagip ni Jose ti Dios ti amana. Nalagipna dagiti ad-adal iti kinaubingna, ket ti kararuana ket naragsakan a nabuyogan iti panangipamaysa a mangpaneknek a ti bagbagina ket pudno.”—Ellen G. White, EDUCATION, pp. 51, 52.

**Salsaludsod a Pagiinnadalan**:

`Idilig ni Jose ken Daniel ken Jesus. Ania dagiti pagpapadaan a banbanag? Kasano iti panangiparangarang da Jose ken Daniel, kadagiti bukodda a wagas, dagiti paspaset ni Jesus ken no kasano iti langa ni Jesus?`

`Idiay klase, saritaen maipapan ti saludsod idiay pagpatinggaan ti adal idi Huebes. Kasano a masursurotayo iti agtalek iti Dios no dagiti paspasamak ket dida agparang a nasayaat kadatayo a kas iti napasamak ken Jose iti ud-udina?`