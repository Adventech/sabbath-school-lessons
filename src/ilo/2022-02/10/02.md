---
title:  Nakigubal iti Dios
date:   29/05/2022
---

Nakapanawen manipud ken Laban, iti mabiit ni Jacob ket addaan iti sabali a kapadasan ken Apo Dios. Pagaammo a ti kabsatna, ni Esau, ket umay, a kakuyogna pay dagiti “ “uppat a gasut a lallaki'” (Gen. 32:6). Sipapasnek a nagkararag ni Jacob iti Apo, uray pay no binigbigna a " 'Diac maicari iti cabassitan cadagiti kinamanagayatmo ken iti amin a kinapudno nga inaramidmo nga impaay itoy adipenmo' ” (Gen. 32:10). Pudno unay, ni Jacob ket nasaysayaaten iti pannakaawatna no ania iti maipapan ti parabur.

Ket kasano iti pinangsungbat ti Dios?

`Basaen ti Genesis 32:22–31 ken Oseas 12:3, 4. Ania iti naespirituan a kaipapanan daytoy nakaskasdaaw nga istoria?`

Ni Jacob ket nagdanag, maawatan a kasta, gapu iti mapaspasamak ket kalpasan iti panangaramidna a mangsalaknib iti pamilyana, isu nagpakarso iti rabii. Kalpasanna, isu ket kellaat a dinarup iti "maysa a Lalaki” (Gen. 32:24). Daytoy a maysa a balikas ket mabalin nga addaan iti naisangsangayan a kaipapanan, mangipalpalagip iti nadiosan a kaadda (kitaen ti Isa. 53:3). Ni Daniel ket inaramatna dayta a mangitudo iti nailangitan a padi Miguel (Dan. 10:5); dayta pay iti sao nga inaramat ni Josue a mangipakita iti “Principe ti buyot ni Jehova," nga isu a naganen ni Josue ti Dios YHWH a Mismo (Josue 5:13-15).

Pudno unay, iti tengnga ti dangadang, nagbalin ket ngata a nalawag ken Jacob nga isu ket makigubgubal iti Dios a Mismo, kas imparangarang iti sasaona, “ “Saancanto a palubosan, no dinac bendicionan!'” (Gen. 32:26). Ngem, ti naregta nga ikakapetna iti Dios, ti saanna a panangpalubos, ket iparangarangna ti napasnek a tarigagayna a mapakawan ken mailinteg iti Diosna.

"Ti biddut a nangiturong iti basol ni Jacob iti pananggun-od iti kinainauna babaen iti allilaw ket nalawag unay itan iti imatangna. Isu ket saan a nagtalek kadagiti karkari ti Dios, no di ket sinapulna babaen iti bukodna a pigsa tapno iyegna dayta nga aramiden koma ti Dios iti bukodna a tiempo ken pamayan.”—Ellen G. White, PATRIARCHS AND PROPHETS, pp. 197, 198.

Ket ti pakakitaan nga isu ket napakawan ket ti pannakabaliw ti naganna, manipud iti mangipalagip iti basolna, agingga iti maysa a mangipalagip iti balligina." "Saanto a matawagen ti naganmo a Jacob,'” kuna ti Angel,“ ‘no di ket Israel; gapu ta nakisuutca iti Dios ken kadagiti tattao, ket nangabacca" (Gen. 32:28).

`Ania iti adda a bukodmo a kapadasan no maipapan iti pannakigubal iti Dios? Ania ti kayat a saoen iti panangaramid dayta, ken no apay a no dadduma ket napateg a maadda kadatayo daytoy a kita ti kapadasan?`