---
title:  Adalen Pay
date:   03/06/2022
---

Basaen ti sursurat ni Ellen G. White, "The Night of Wrestling, pp. 195–203, iti PATRIARCHS AND PROPHETS.

“Ti kapadasan ni Jacob iti dayta a rabii ti pannakigubgubal ken tuok ket itakderanna ti suot nga isu a paglasatan dagiti tattao ti Dios sakbay unay iti maikadua a yaay ni Cristo. ... Kasta iti kapadasanto dagiti tattao ti Dios iti kamaudianan a pannakibalubalda kadagiti pannakabalin ti dakes. Ti Dios ket suotenna ti pammatida, ti panagibtorda, ti panagtalekda iti Pannakabalinna a mangisalakan kadakuada. Ni Satanas ket padpadasenna a butbutngen ida a nabuyogan iti panunot a dagiti kasasaadda ket awanen namnamada; a dagiti basbasolda ket dakkel unay tapno makaawat iti pannakapakawan. Maaddaanda iti nauneg a pannakakita kadagiti pagkurkuranganda, ket kabayatan nga ulitenda a kitaen dagiti biagda dagiti namnamada ket lumned. Ngem iti pananglaglagipda iti dakkel nga asi ti Dios, ken ti bukodda a napudno a panagbabawi, ipakaasida dagiti karkarina a naaramid babaen ken Cristo kadagiti awan mabalbalinna, sibababawi a managbasol. Ti pammatida ket saan a di agballigi agsipud ta dagiti karkararagda ket saan a dagus a nasungbatan. Uminggemda iti pigsa ti Dios, a kas ken Jacob nga iniggamanna ti Angel, ket ti pagsasao dagiti kararuada ket, “Saancanto a palubosan, no dinac bendicionan!'

"Ngem ti pakasaritaan ni Jacob ket maysa a pammatalged a ti Dios ket saanna nga ibelleng dagidiay nga isu a liniputan ti basol, no di ket nagsublida Kenkuana a nabuyogan iti pudno a panagbabawi. Iti babaen iti panangisuko-ti-bagi ken siaanamong a pammati a nagun-od ni Jacob ti saanna a nagun-od babaen iti pannakidangadangna iti bukodna a pigsa. Iti kasta ti Dios insurona ti adipenna a ti laeng nadiosan a pannakabalin ken parabur ti mabalin a mangted kenkuana iti bendicion a tinarigagayanna. Gapuna a kastanto met kadagidiay nga agbiag kadagiti maudi nga al-aldaw. Kabayatan a dagiti peggad ket likmutenna ida, ken ti uppapay ket dumaplaya iti kararua, masapul nga agdas-alda a mamimpinsan kadagiti pakaikarian ti pannakaabbong. Awan a pulos iti maaramidantayo kadagiti mismo a bagbagitayo.”—Ellen G. White, PATRIARCHS AND PROPHETS, pp. 201-203. bisa

**Salsaludsod a Pagiinnadalan**:

`Apay a ti kinakapuy ni Jacob ket okasyon ti parabur ti Dios? Kasano a ti kapadasan ni Jacob ket mainaig iti sasao ni Pablo, "ta inton nacapuyac, isu ti capigsac” (2 Cor: 12:10)?`

`Apay ngata nga imparangarang ti Biblia dagiti nakaad-adu a nakababain a naibinsabinsa a maipapan kadagiti biag dagiti adu a tattao? Ania a ponto ti mabalin a maaramid iti panangaramid daytoy? Ania a damag iti maalatayo manipud dayta?`

`Agtaeng nga ad-adu iti saludsod maipapan iti panagdayaw iti ladladawan. Ania dagiti ladladawan iti kulturatayo, ti sibilisasyontayo? Kasano iti pannakaipasiguradotayo a saantayo nga agdaydayaw iti asinoman wenno aniaman a banag no di laeng ti Dios?`