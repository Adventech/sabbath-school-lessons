---
title:  Jacob-Israel
date:   28/05/2022
---

### Basaen Agpaay ti Adal ita a Lawas
Gen. 32:22–31; Ose. 12:3, 4; Jer. 30:5-7; Genesis 33; Gen. 34:30-35:29.

> <p>Paset a Mayulo</p>
> “Ket isu kinunana, Saanto a matawagen ti naganmo a Jacob, no di ket Israel; gapu ta nakisuutca iti Dios ken kadagiti tattao, ket nangabacca'” (Genesis 32:28).

Ti atiddog a pakasaritaan ti pamilya ni Jacob agtultuloy, iti agpadpada a naimbag ken dakes. Ngem, iti amin, ti ima ti Dios ken iti kinamatalekna kadagiti karkari ti tulag ket naiparangarangda.

Ita a lawas sumaruno pay ti ad-adu ken Jacob, itan ta pinanawanna ni Laban ken, agsublin nga agawid, ket masapul a sangoenna ni Esau, ti biktima ti panangliput ni Jacob. Ania ngata iti aramiden ti kabsatna, nga isu a nakaro unay iti pannakalokona?

Nagasat laeng ni Jacob, ta iti tengnga ti panagbuteng a dumteng, ti Apo a Dios dagiti ammana nagparang manen kenkuana iti maysa a pasamak a maysa a pakpakauna iti mapasamak iti ud-udina a pagaammo a kas “pannawen ti panagrigat ni Jacob” (kitaen ti Jer. 30:5-7). Ket iti dayta a rabii ni Jacob, ti agaagaw, nagbalin nga “Israel," maysa a baro a nagan nga agpaay iti baro a pangruggian, maysa a pangruggian a mamimpinsan a mangiturong iti pannakaparsua iti maysa a nacion a maipanagan a mismo kenkuana.

Iti sabali a pannao, iti laksid dagiti amin a paspasamak, ti istoria dagiti patriarka ken dagiti pamilyada ket naibaga idiay Sursurat tapno ipakitana kadatayo a ti Dios ket matalek a mangtungpal iti inkarina ken dayta ket aramidenna iti laksid, no dadduma, iti kas la awan sabali no di dagiti tattaona nga aramidenda amin tapno mapasardengda dayta a pannakatungpal.

_Adalen ti adal ita a lawas tapno maisagana agpaay ti Sabado, Hunyo 4._