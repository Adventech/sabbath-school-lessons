---
title:  Ni Cain ken Abel
date:   10/04/2022
---

`Basaen ti Genesis 4:1, 2. Ania iti maadaltayo kadagitoy a teksto maipapan iti pannakayanak dagiti dua a lallaki?`

Ti immuna a pasamak nga inlanad ti nagsurat iti Biblia kalpasan unay ti pannakapatalaw ni Adan manipud iti Minuyongan ti Eden ket maysa a panaganak. Iti sasao ti Hebreo idiay Genesis 4:1, dagiti sasao "ken Jehova" (YHWH) ket diretso a naisilpu kadagiti sasao "maysa a lalaki,” kas ipakita ti sumaganad a litiral a patarus: “ Nagun-odco ti maysa a lalaki, pudno unay ti Apo a Mismo.? ” Impaay ti International Standard Version (iti ilocano) a kas: “ 'Nangyanakak iti maysa a lalakiti Apo.'”

Daytoy a litiral a patarus ket isingasingna a malagip ni Eva ti Napulotan a padto ti Genesis 3:15 ken patienna nga inyanakna ti Mangisalakan, ti Apo. “Ti yuumay ti Mangisalakan ket naibaga idiay Eden. Idi immuna a nangngeg da Adan ken Eva ti kari, kinitada ti napardas a pannakatungpalna. Siraragsakda unay a nangkablaaw iti immuna-a-nayanak nga anakda a lalaki, namnamaenda a nalabit nga isu iti Mangwayawaya."-Ellen G. White, THE DESIRE OF AGES, p. 31.

Kinaagpaysoanna, linaon ni Cain iti kaaduan iti istoria. Isu ket saan laeng nga inauna nga anak, maysa nga anak a nganngani “pagdaydayawan" dagiti nagannak; iti kapitulo, isu laeng iti maymaysa a sarsaritaen ti teksto ti Genesis. Kabayatan a maragsakan unay ni Eva a mangsarita iti pannakayanak ni Cain, awan a pulos iti kinunana maipapan ken Abel, iti dayta a teksto awan a pulos iti nailanad maipapan kenkuana, maisupadi iti pannakayanak ni Cain. Ti mangis-istoria ket imbagana laeng nga “inyanacna manen” (Gen. 4:2).

Ti mismo a nagan a Cain ket naggapu iti verbo ti Hebreo a qanah, a kayatna a saoen "gun-oden” ken ipakpakitana ti pannakagun-od, ti panangtagikua iti maysa a banag a napateg ken mannakabalin. Iti sabali a bangir, ti nagan a Hebel iti Hebreo, Abel iti Ingles, kaipapananna “alingasaw” (Sal. 62:9), wenno "anges” (Sal. 144:4) ipakpakitana ti kinaatap, kinaubbaw, nakurang ti bagasna; isu met laeng a sao a, hebel (Abel), iti naulit-ulit a naaramat idiay Eclesiastes nga agpaay nga agpaay iti sao nga “kinaubbaw.” Nupay ditay kayat a basaen nga ad-adu pay kadagitoy ababa a teksto ngem iti adda idiay, nalabit a ti kapanunotan ket ti namnama ni Adan ken Eva ket pinatida a nagdas-al, kenni Cain laeng, agsipud ta pinatida nga isu, saan a ti kabsatna, ti naikari a Misias.

`Ania dagiti banbanag iti biag a, napudpudno a, hebel, ngem tratarentayo a kas la ad-adu pay ngem ti maaramidda? Apay a napateg nga ammoen ti nagdumaan ti adda kaipapananna ken ti awan kaipapananna?`