---
title:  Ni Cain ken ti Patawidna
date:   09/04/2022
---

### Basaen Agpaay ti Adal ita a Lawas
Genesis 4; Heb. 11:4; Mik. 6:7; Isa. 1:11; 1 Cor. 10:13; 1 Juan 3:12; Genesis 5; Gen. 6:1-5.

> <p>Paset a Mayulo</p>
> â€œ No naimbag ti aramidem apay a dinto macaparagsac? ket no dica agaramid iti naimbag, ti basol cumleb iti ruangan; ket ti calicagumanna sica; ngem sica gundawayam coma'â€ (Genesis 4:7).

Idiay Genesis ti dagus a simmaruno kalpasan ti Pannakatnag, ken kalpasan ti pannakapapanaw da Adan ken Eva manipud Eden, ket dagiti pannakayanak ken pannakatay, amin iti pannakatungpal dagiti padto ti Dios idiay immuna a kapitulo. Kas agtunos a kapitulo, ti Genesis 3 ken 4 ket launenda dagiti adu nga agpadpada a tema ken sasao: dagiti pannakailadawan ti basol (Gen. 3:6-8; idilig iti Gen. 4:8), dagiti lunod manipud ti 'adamah, "daga" (Gen. 3:17; idilig iti Gen. 4:11), ken pannakapapanaw (Gen. 3:24; idilig iti Gen. 4:12, 16).

Tigapu kadagitoy a panagpapada ket tapno ipaganetgetna ti pannakatungpal iti napasamak idi, dagiti padto ken imbaga ti Dios a naited kada Adan ken Eva kalpasan ti pannakatnag. Ti immuna a pasamak kalpasan iti pannakapapanaw ni Adan ket napnoan namnama; ti pannakayanak ti immuna nga anak a lalaki, maysa a pasamak a kitaen ni Eva a kas pannakatungpal ti kari a nangngegna idiay padto a naibatay iti Misias (Gen. 3:15). Dayta ket, impagarupna a mabalin nga isu ti naikari a Misias.

Dagiti sumaruno a paspasamak: ti krimen nga inaramid ni Cain, ti krimen ni Lamech, ti panagpababa ti kaatiddog ti biag, ken ti panagadu dagiti kinadangkes ket pannakatungpal amin ti lunod a naibaga idiay Genesis 3.

Ngem, uray pay no kasta, saan a napukaw ti amin a namnama.

_Adalen ti adal ita a lawas tapno maisagana agpaay ti Sabado, Abril 16._