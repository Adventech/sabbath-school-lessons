---
title:  Ti Krimen
date:   12/04/2022
---

`Basaen ti Genesis 4:3–8. Ania ti aramid a nangiturong ken Cain a mangpapatay iti kabsatna? Kitaen pay ti 1 Juan 3:12.`

Dua ti sungbat ni Cain: "Ket nagpungtot unay ni Cain, ket nagliday ti rupana” (Gen. 4:5). Agparparang a, ti pungtot ni Cain ket naiturong iti Dios ken ni Abel. Nakapungtot ni Cain iti Dios agsipud ta impagarupna nga isu iti biktima ti maysa a kinakillo ken nakapungtot ken Abel agsipud ta agimon iti kabsatna. Agimon iti ania? Ti laeng daton? Sigurado nga ad-adu pay iti mapaspasamak iti likudan dagiti buya ngem iti naiparangarang kadagitoy sumagmamano teksto. Aniaman pay dagiti pagsasaritaan [isyu), ni Cain ket nauppapay agsipud ta ti datonna ket saan a naawat.

Dagiti dua a saludsod ti Dios idiay Genesis 4:6 ket nainaigda kadagiti dua a kasasaad ni Cain. Paliiwen a ti Dios ket saanna a pabasolen ni Cain. Kas ken Adan, ti Dios nagdamag kadagiti salsaludsod, saan a gapu ta dina ammo dagiti sungbat, ngem agsipud ta kayatna a kitaen ni Cain iti mismo a bagbagina ket maawatanna ti gapu iti bukodna a kasasaad. Kas kankanayon, ti Apo sapulenna a subboten dagiti natnag a tattaona, uray pay no nalatak nga agsuksukirda Kenkuana. Kalpasanna, kalpasan a dinamagna dagitoy a salsaludsod, ti Dios binalakadanna ni Cain.

Umuna, ti Dios ginuyugoyna ni Cain nga “ 'agaramid iti naimbag,'” tapno aramidenna ti husto a wagas. Dayta ket maysa nga ayab iti panagbabawi ken tapno baliwanna ti kababalinna. Ti Dios inkarina ken Cain nga isu “'maawatto'” ken mapakawan. Iti maysa a panangkita ti Dios ket ibagbagana a ni Cain ket mabalin a maaddaan iti pannakaawat iti Dios, ngem masapul a maaramid iti pagayatan ti Dios, saan nga iti pagayatan ni Cain.

Iti sabali a bangir, “ 'No naimbag ti aramidem apay a dinto macaparagsac? ket no dica agaramid iti naimbag, ti basol cumleb iti ruangan; ket ti calicagumanna sica; ngem sica gundawayam coma?” (Gen. 4:7). Ti balakad ti Dios ket imparangarangna ti ramut ti basol, ket dayta ket masarakan ken Cain a mismo. Adtoy, manen, ti Dios ket balbalakadanna ni Cain, sapsapulenna ti panangibagnos kenkuana iti dalan a papananna.

Ti maikadua a sao a balakad ti Dios ket maipapan iti kababalin a panangkita iti daytoy a basol, nga isu nga adda iti ruangan ken ti“ calicagumanna sica.' Ti Dios isingasingna ti panagteppel: “ 'ngem sica gundawayam coma.' Isu met laeng a principio ti agallangogan idiay Santiago, idi ilawlawagna a "tunggal maysa masulisog, no gargarien ken sulbogen ti derrepna met laeng” (Santiago 1:14). Ti evangelio ket ipaayna kadatayo saan laeng a ti kari ti pannakapakawan ti basol no di pay ket iti panagballigi iti basol. (Kitaen ti 1 Cor: 10:13.) Iti kamaudianan, ni Cain ket awan iti pabasolenna iti basolna no di ti bagbagina. Saan kadi a gagangay a kasta met kadatayo amin?

`Ania ti isuro kadatayo dayta daksanggasat nga istoria maipapan iti wayawaya a pagayatan ken maipapan no kasano a ti Dios ket dinatayo piliten nga agtungpal?`