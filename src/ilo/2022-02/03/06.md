---
title:  Ti Kinadangkes ti Tao
date:   14/04/2022
---

`Basaen ti Genesis 4:17–24. Ania ti impatawid ni Cain, ken no kasano a ti krimen nga inaramid ni Cain ket lukatanna ti dalan iti panagadu ti kinadangkes ti sangkataoan?`

Ti lalaki nga apoko ni Cain, ni Lamec, ket tudtudoenna ti krimen ni Cain iti lawag ti bukodna a krimen. Daytoy a panamagdilig iti krimen ni Cain ken ti krimen ni Lamec ket makaisuro. Kabayatan a nagulimek ni Cain maipapan iti kakaisuna a nailanad a krimen nga inaramidna, ni Lamec ket kas la ipasindayawna ti krimen nga inaramidna, nga inyebkasna dayta iti maysa a kanta (Gen. 4:23, 24). Kabayatan a dinawat ni Cain iti asi ti Dios, ni Lamec ket saan a nailanad a dimmawat iti dayta. Kabayatan a ni Cain ket ibales ti Dios iti mamimpito a daras, ni Lamec mamati nga isu ket ibales ti Dios iti mamimpito pulo a pito a daras (kitaen ti Gen. 4:24), maysa a pamalatpatan a pagaammona unay ti basolna.

Kasta met, ni Cain ket (monogamous) maymaysa ti asawana (Gen. 4:17); ni Lamec ket inyammona ti (polygamy) adut' asawana, ta ti Sursurat kunana a masinnunuo nga isu "nangala ti dua nga asawana” (Gen. 4:19). Daytoy a panagkaro ken panangitan-ok iti dakes ket sigurado a baliwanna dagiti sumaruno a kapkaputotan ti Cainiteos.

Simmaruno a dagus iti daytoy a pasamak ti dakes idiay pamilya ti Cainiteo, ti teksto ti Biblia ilanadna ti baro a pasamak a mangsumra iti ayus ti Cainiteo. “Ket dinennaan manen ni Adan ni asawana” (Gen. 4:25), ket ti bungana ket ti pannakayanak ni Set, a ti naganna ket inted ni Eva a mangipakita a ti Dios ket nangikabil iti "sabali a putot" a sukat ni Abel.

Kinaagpaysoanna, ti pakasaritaan ti nagan a Set ket immun-una ngem Abel. Ti nagan a Set ket naggapu iti verbo ti Hebreo nga 'ashit, “Siac pagginnuraencayto” (Gen. 3:15), nga isu a mangyammo iti Napulotan a padto. Ti Napulotan a kaputotan ket mayallatiw iti kapuonan ti pamilya ni Set. Ti teksto ti Biblia ket mangted ngarud iti pannakailanad ti Napulotan a kaputotan a mangrugi ken Set (Gen. 5:3), ken pakairamanan ni Enoc (Gen. 5:24), Matusalem, ken agpatingga ken Noe (Gen. 6:8).

Ti sasao nga “annac ti Dios” (Gen. 6:2) ket tudtudoenna ti linya ni Set agsipud ta naaramidda a mamagtaginayon iti ladawan ti Dios (Gen. 5:1, 4). Iti sabali a bangir, dagiti "babbai nga annac dagiti tattao” (Gen. 6:1) ket kas la adda saan a nasayaat a kaipapananna, no idilig ti kapuonan dagidiay nga adda iti ladawan ti Dios kadagidiay nga adda iti ladawan ti tattao. Ket iti babaen ti impluensya dagitoy a "babbai nga annac dagiti tattao" a dagiti lallaki nga annac ti Dios “pimmilida cadacuada, dagiti kinayatda, nga asawaenda” (Gen. 6:2), mangipakpakita iti dakes a pagturongan ti sangkataoan.

`Basaen ti Genesis 6:1-5. Anian a nagpigsa a testimonio iti dayta panangdadael ti basol! Apay a masapul nga aramidentayo ti amin a kabaelantayo iti pannakabalin ti Dios tapno pukawen ti basol kadagiti biagtayo?`