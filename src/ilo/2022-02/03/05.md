---
title:  Ti Dusa ni Cain
date:   13/04/2022
---

`Basaen ti Genesis 4:9-16. Apay a dinamag ti Dios ti saludsod a “ 'Sadino ti yan ni Abel, daytay cabsatmo?' "Ania ti nagsilpuan ti basol ni Cain ken iti panagbalinna a “walang-walangcanto ken agpagpagnacanto iti daga'” (Gen. 4:12)?`

Ti saludsod ti Dios ken Cain ket yallangoganna ti saludsodna ken Adan idiay Eden:“ “Sadino ti yanmo?'” Daytoy nga allangogan ket isingasingna ti panagsilpu ti basol idiay Eden ken daytoy basol itan: ti naud-udi a basol (basol ni Cain) ket bunga ti immuna (basol ni Adan).

Nupay, ni Cain, ket dina bigbigen ti basolna; ilibakna dayta, maysa a banag a saan nga inaramid ni Adan, uray pay no isu ket pinadasna nga ikabil ti pammabasol iti sabali. Iti kasunganina, ni Cain ket silalatak a naglibak iti Dios, ket ti Dios dina sinayang ti aniaman a tiempo a makisao ken Cain iti krimen nga inaramidna. Idi damagen ti Dios iti maikatlo a saludsod, ‘Ania ti inaramidmo?' ” Isu ket dina pay inuray ti maysa a sungbat. Isu ket pinalagipanna ni Cain nga Isu ket ammona ti isuamin a banbanag, ta ti timek ti dara ni Abel ket nakadanon Kenkuana manipud ti daga (Gen. 4:10), maysa a ladawan a mangipakita a ti Dios ammona maipapan ti pammapatay ket sumungbat iti dayta. Ni Abel ket adda iti daga, maysa a diretso a silpu ti panagsubli iti Pannakatnag ken ti kinuna ti Apo a mapasamakto ken Adan (kitaen ti Gen. 3:19).

`Basaen ti Genesis 4:14. Ania ti kaipapanan dagiti sasao ni Cain nga “ 'iti sangoanam aglemmengacto?"99`

Agsipud ta ti dara ni Abel ket naiparokpok iti daga a ti daga itan ket nailunod manen (Gen. 4:12). Kas bungana, ni Cain ngarud ket nadusa nga agbalin a maysa a walang-walang, adayo ken Apo Dios. Idi laeng nangngeg ni Cain ti sentensya ti Dios a binigbigna ti kinapateg ti kaadda ti Dios; ta no awan dayta, isu ket agbuteng agpaay iti bukodna a biag. Uray pay iti kalpasan ti pammapatay ni Cain iti kabsatna ken ti isusupringna iti sangoanan dayta, ti Apo ket kaskasdi nga ipakitana iti asi kenkuana, ken uray pay no "nagpanaw ni Cain iti sango ni Jehova" (Gen. 4:16), ti Dios kaskasdi a nangipaay kenkuana iti sumagmamano a kita ti pannakaaywan. No ania iti apagisu a kita ti "pagilasinan” (Gen. 4:15), saan a naibaga kadatayo, ngem uray no aniaman pay dayta, dimteng laeng dayta gapu iti parabur ti Dios kenkuana.

`“ 'Iti sangoanam aglemmengacto'” (Gen. 4:14)—ania iti nailemmeng manipud iti rupa ti Dios? Anian a maysa a naliday a kasasaad iti siasinoman. Ania laeng iti wagas a datayo a, kas managbasol, ket maliklikan dayta a kasasaad?`