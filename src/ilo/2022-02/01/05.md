---
title:  Ti Pannakaparsua ti Sangkataoan
date:   30/03/2022
---

Ti pannakaparsua dagiti tattao ket isu ti maudi nga aramid ti Dios iti Panamarsua, idiay istoria ti Genesis. Dagiti tattao ket isuda ti pagpatinggaan ti sibubukel a naidagaan a panamarsua, ti panggep nga isu a nakaaramidan ti daga.

`Basaen ti Genesis 1:26–29 ken Genesis 2:7. Ania ti pagnaigan dagitoy dua a nagduma a bersion maipapan ti panamarsua iti sangkataoan?`

A ti Dios ket pinarsuana dagiti tattao a kaladawanna ket maysa a kabibilgan a sasao iti Biblia. Dagiti laeng tattao ti naparsua a kaladawan ti Dios. Nupay ti Dios "inaramidna dagiti an-animal, cas iti cakikitada" (Gen. 1:25), ti "Dios pinarsuana ti tao a caladawanna met laeng” (Gen. 1:27). Daytoy a pagannurotan ket masansan a nakedngan iti naespirituan a kababalin ti tao, nga isu a naipatarus a ti kayatna a saoen ti "kaladawan ti Dios” ket maawatan nga ipakpakitana laeng ti trabaho a panangimaton a panangibagi iti Dios, wenno iti naespirituan a trabaho ti pannakaikayamet iti Dios wenno iti tunggal maysa.

Kabayatan a dagitoy a pannakaawat ket hustoda, saanda nga inraman ti napateg a napisikalan a kinapaypayso daytoy a panamarsua. Dagiti agpadpada nga elemento ket pudno unay a nairamanda kadagiti dua a sasao a "ladawan" ken "caasping" a mangiladladawan daytoy nga aramid idiay Genesis 1:26. Kabayatan a ti sao ti Hebreo a tselem, "ladawan," tudtudoenna ti natibker a tabas ti napisikalan a bagi, ti sao a demut, "caasping," tudtudoenna dagiti narikut a kalidad a mabalin a maidasig iti nadiosan a Persona.

Gapuna, ti kapanunotan ti Hebreo iti “caladawan ti Dios” ket maawatan koma iti sibubukel a panangkita iti kababalin ti tao a kas iti panangkita ti Biblia. Ti teksto ti Biblia ket pasingkedanna a dagiti tattao (lallaki ken babbai) ket naparsuada iti ladawan ti Dios iti napisikalan kasta met iti naespirituan. Kas iti nalawag a kuna ni Ellen G. White: "Idi naggapu ni Adan kadagiti im-ima ti Namarsua, inawitna iti kababalinna a napisikalan, mental, ken naespirituan, a kaasping ti Namarsuana."-Education, p. 15.

Kinaagpaysoanna, daytoy sibubukel a pannakaawat iti kaladawan ti Dios, karaman ti napisikalan a bagi, ket naulit a napasingkedan idiay sabali nga istoria ti Panamarsua, nga isu a kunana a ti “tao nagbalin a cararua a sibibiag” (Gen. 2:7), litiral, a "cararua a sibibiag" (nefesh), a kas bunga ti dua a nadiosan nga aramid: ti Dios “binukelna” ken ti Dios “impuyotna." Paliiwen a ti "anges” ket masansan a tudtudoenna ti naespirituan a paset, ngem nasinged met a naisinggalot iti napisikalan a kabaelan nga aganges, ti paset ti tao a "nabukel ... iti tapuc ti daga.” Dayta ti "anges ti biag"; daytoy ket, anges (naespirituan) ken biag (pisikal).

Ti Dios iti ud-udina ket aramidenna ti maikatlo nga operasyon, ita a tiempo ket tapno parsuaenna ti babai manipud iti bagi ti lalaki (Gen. 2:21, 22), maysa a wagas a panangipaganetget a ti kababalin ti babai ket isu met laeng a kas iti lalaki.