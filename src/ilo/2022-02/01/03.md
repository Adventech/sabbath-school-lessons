---
title:  Ti Panamarsua
date:   28/03/2022
---

`Basaen ti Genesis 1:4, 10, 12, 18, 21, 25, 31, ken Genesis 2:1-3. Ania ti kaipapanan ti maulit-ulit a "nasayaatda" idiay immuna nga istoria ti Panamarsua?Ania ti naipakita nga adal a naikabil idiay pakadagdagupan ti Panamarsua (Gen. 2:1-3)?`

Iti tunggal addang iti istoria ti Panamarsua, ti Dios ket amirisenna ti trabahona a tov, “nasayaat.” Dayta ket gagangay a maawatan a daytoy a sao ket kayatna a saoen a ti trabaho ti Dios a Panamarsua ket naballigi ket ti paliiw ti Dios a “‘nasayaatda'” ket kaipapananna a dayta ket “agkurri.” Ti lawag ket aglawag (Gen. 1:4). Dagiti mulmula ket agbungada (Gen. 1:12) ken dadduma pay.

Ngem daytoy a sao ket tudtudoenna iti ad-adu pay ngem ti kinabertud ti maysa a panagkurri. Ti sao ti Hebreo a tov ket naaramat pay iti Biblia a mangipakita iti maysa a panangapresyar iti maysa a banag a napintas (Gen. 24:16). Dayta ket naaramat pay a kasupadi ti dakes (Gen. 2:9), nga isu a naikadua iti patay (Gen. 2:17).

Ti sasao a “nasayaatda” ket kaipapananna a ti sangaparsuaan ket agtartrabaho a naimbag, a dayta ket napintas ken naan-anay, ken awan iti dakes iti dayta. Ti lubong ket "saan pay" a kas ti lubongtayo, naakaran iti basol ken patay, maysa a kapanunotan a napasingkedan idiay panangrugi iti maikadua nga istoria ti Panamarsua (kitaen Gen. 2:5).

Daytoy a pannakailadawan ti Panamarsua ket nakaro a suppiatenna dagiti teorya ti ebolosyon, nga isu nga ipakdaarna ti sursuro a ti lubong ket sinukogna nga in-inot iti bukodna a bagbagi babaen iti maysa a panagsasaganad dagiti karkarna a paspasamak, mangrugi iti maysa a basbassit a kasasaad agingga iti maysa a dakdakkel.

Iti kasunganina, ti nagsurat iti Biblia pasingkedanna a ti Dios ket ginandatna ken kellaat a pinarsuana ti lubong (Gen. 1:1). Awan a pulos iti pugpogto wenno karkarna maipapan iti aniaman kadagita. Ti lubong ket saan a dimteng babaen iti bagbagina no di laeng kas bunga ti pagayatan ken sao ti Dios (Gen. 1:3). Ti verbo a bara', "parsuaen," a naipatarus idiay Genesis 1 a kas idi punganay ti Dios “pinarsuana” dagiti langlangit ken ti daga, napasamak laeng a ti Dios isu iti sarsaritaenna, ket dayta ket ibagbagana ti kelkellaat a pannakapasamak: Ti Dios nagsao, ket naaramid a kasta.

Ti teksto ti Panamarsua ket ipakaammona kadatayo nga “isuamin a banbanag” ket naaramiden idi (Gen. 1:31), ket segun iti Namarsua a Mismo, naibaga amin a "nasayaatda” (Gen. 1:31). Ti Genesis 1:1 ibagana ti pasamak a mismo, ti pannakaparsua ti langit ken ti daga; ken ti Genesis 2:1 ipakdaarna a ti pasamak ket nalpas. Ket ti amin ket nakompleto, agraman ti Sabado, iti uneg ti pito nga al-aldaw.

`Apay a ti kapanunotan a ti riniwriwriw [binilbilyon) a tawtawen ti ebolosyon ket namimpinsan a pukawenna ti istoria ti Panamarsua iti Genesis? Apay a dagiti dua a panangkita ket saanda nga agtunos iti isuamin a wagas?`