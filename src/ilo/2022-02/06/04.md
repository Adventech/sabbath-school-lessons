---
title:  Da Abram ken Lot
date:   03/05/2022
---

`Basaen ti Genesis 13:1-18. Ania ti isuro daytoy nga istoria kadatayo maipapan ti kinapateg ti kababalin?`

Ni Abram ket agsubli idiay naggapuanna idi, kas la ti biyahena idiay Egipto ket kas la daksanggasat laeng a panagliklik. Ti pakasaritaan ti Dios ken Abram ket mangrugi manen, idiay nagsardenganna nanipud iti immuna a panagbiyahena idiay Naikari a Daga. Ti umuna a nagsardengan ni Abram ket Betel (Gen. 13:3), kas latta iti immuna a biyahena idiay a daga (Gen. 12:3–6). Ni Abram ket nagbabawi ken nagsublin iti "mismo a bagbagina”: ni Abram, ti tao ti pammati.

Ti pannakaisilpu manen ni Abram iti Dios ket nakitan iti pannakikayametna kadagiti tattao, iti wagas a panangtamingna iti parikut ken Lot, ti kaanakanna a lalaki, maipapan iti panangaramat iti daga. Nupay kasta, ni Abram a mismo iti nangilongalong iti maysa a napnoan kappia a tulag ket pinalubosanna ni Lot nga umuna nga agpili (Gen. 13:9, 10), maysa nga aramid ti kinamanagited ken kinamanagayat, mangipakpakita iti kita a tao idi ni Abram.

Idinto ta ni Lot ket pinilina ti kalalakaan ken kasayaatan a paset nga agpaay iti bagbagina, ti nasayaat-iti-pannakapadanumna a tanap (Gen. 13:10, 11), nga awan iti aniaman a pakaseknanna maipapan ti kinadangkes dagiti masakbayan a karkarrubana (Gen. 13:13), ket mangiparangarang iti maysa a banag maipapan iti kinaagum ken kababalinna. Ti sasao nga “agpaay iti bagbagina” ket ipalagipna kadatayo dagiti tattao iti sakbay ti Layus, nga isu a pinilida met ti “agpaay kadagiti bagbagida” (kitaen ti Gen. 6:2).

Iti kasunganina, ti tignay ni Abram ket maysa nga aramid ti pammati. Ni Abram ket dina pinili ti daga; naited dayta kenkuana babaen ti parabur ti Dios. Saan a kas ken Lot, ni Abram kinitana ti daga a kas iti bilin laeng ti Dios (Gen. 13:14). Idi laeng simmina ni Abram manipud ken Lot a ti Dios ket makisao manen kenkuana (Gen. 13:14). Kinaagpaysoanna, daytoy iti umuna a daras a nailanad a ti Dios makisao ken Abram nanipud ti ayabna idiay Ur. “ 'Itannawagmo ita dagiti matam, ket kitaem manipud iti disso a yanmo, nga agpamianan, ken agpabagatan, ken agpadaya, ken agpalaud: Ta amin ti daga a makitam, itedconto kenca, ken iti putotmo iti agnanayon?” (Gen. 13:14, 15). Ti Dios, ngarud, awisenna ni Abram a ‘pagnaem'” daytoy a daga a kas maysa nga aramid iti panangawat.“ ‘Tumacderca, pagnaem ti daga iti pagatidduganna ken iti pagacabaanna ta itdecto kenca?” (Gen. 13:17).

Nupay, ti Apo, ket pagbalinenna a nalawag unay nga Isu, Dios, ket it-itedna dayta ken Abram. Dayta ket maysa a sagut, maysa a sagut ti parabur, nga isu a masapul nga awaten ni Abraham babaen ti pammati, maysa a pammati a mangiturong iti panagtungpal. Ti laeng aramid ti Dios ti mangyeg iti amin nga inkarina ken Abram ditoy (kitaen ti Gen. 13:14-17).

`Kasano iti pannakasursurotayo nga agbalin a naasi ken managited kadagiti sabsabali, uray pay no saanda a kasta kadatayo?`