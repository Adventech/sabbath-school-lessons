---
title:  Dagiti Ramut ni Abraham
date:   30/04/2022
---

### Basaen Agpaay ti Adal ita a Lawas
Genesis 12; Isa. 48:20; Isa. 36:6, 9; Jer. 2:18; Genesis 13; Genesis 14; Heb. 7:1-10.

> <p>Paset a Mayulo</p>
> “Gapu iti pammati ni Abraham, idi a naayaban, tapno mapan iti maysa a disso nga awatennanto a cas tawid, nagtulnog ket napan a dina ammo no adino ti pagturonganna” (Hebreo 11:8).

Nadanontayon ti tengnga ti libro a Genesis. Daytoy kangrunaan a segkay (Genesis 12–22) ket saklawenna ti panagpagpagna ni Abraham, manipud iti immuna nga ayab ti Dios, lekh lekha, “Mapanca!” (Gen. 12:1), nga isu iti nangiturong ken Abraham a panawanna ti napalabasna a mapan iti maikadua nga ayab ti Dios, lekh lekha, “Inca!” (Gen. 22:2), nga isu a mangiturong ken Abraham a panawanna ti masakbayanna (kas maipaay dayta iti anakna). Kas bungana, ni Abraham ket kankanayon nga agtigtignay, kankanayon nga agalis-alis, dayta iti gapu no apay nga isu ket nanaganan pay a maysa a “gan- gannaet” (Gen. 17:8).

Iti panagpagpagnana, ni Abraham ket agbibiag iti kinaawan, awan ti napalabasna, nga isu a napukawna, ken awan ti masakbayanna, nga isu a dina makita. Iti nagbaetan dagitoy dua nga ayab, nga isu iti nangsukog iti panpannagna ni Abraham iti pammati, ni Abraham nangngegna ti timek ti Dios, nga isu a nangpatalged manen kenkuana: “ 'Dica agbuteng' ” (Gen. 15:1). Dagitoy a sasao ti Dios ket tanda dagiti tallo a segkay a panagpagpagna ni Abraham, nga isu a maadalto kadagiti lawas 6, 7, ken 8.

Ni Abraham ket pagwadan iti pammati (Gen. 17:6) ken malaglagip idiay Sursurat ti Hebreo a kas tao ti pammati (Neh. 9:7, 8). Iti Baro a Testamento, ni Abraham iti maysa a kaaduan a naibagbaga a tao manipud iti Daan a Testamento, ket ita a lawas rugiantayo a kitaen no apay.

_Adalen ti adal ita a lawas tapno maisagana agpaay ti Sabado, Mayo 7._