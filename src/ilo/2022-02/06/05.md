---
title:  Ti Panagkakadua ti Babel
date:   04/05/2022
---

`Basaen ti Genesis 14:1-17. Ania iti napateg maipapan daytoy gubat a mapaspasamak kalpasan unay ti sagut ti Naikari a Daga? Ania ti isuro daytoy nga istoria kadatayo maipapan ken Abram?`

Daytoy ti immuna a gubat a naibaga idiay Sursurat (Gen. 14:2). Ti panagkakadua dagiti uppat a buybuyot manipud Mesopotamia ken Persia a maibusor kadagiti dadduma a nagkakadua a lima a buybuyot ti Cananeo, pakairamanan dagiti ar-ari ti Sodoma ken Gomora (Gen. 14:8), ket isingasingna ti maysa a dakkel a dangadang (Gen. 14:9). Ti gapu iti daytoy a ganuat ti buybuyot ket adda pannakainaigna iti kinapudno a dagiti tattao a Cananeo ket immalsada a maibusor kadagiti mangiturturay kadakuada a taga Babilonia (Gen. 14:4, 5). Nupay daytoy nga istoria ket tudtudoenna ti maysa a matudtudo a pakasaritaan ti dangadang, ti pannakaitiempo daytoy a “sangalubongan” a gubat, kalpasan unay iti panangisagut ti Dios iti Naikari a Daga ken Abram, ket ikkanna daytoy a pasamak iti maysa a matudtudo a naespirituan a kinapateg.

Ti pannakairaman dagiti adu unay a tattao manipud ti pagilian ti Canaan ket isingasingna a ti pagsasaritaan [isyu] a nakataya iti daytoy a dangadang ket maipapan iti mangituray iti daga. Iti kasunganina, ti pakarso ni Abram, ti napaypayso nga agngayangay a partido, agsipud ta isu laeng iti pudno a makinkukua iti daga, ket isu laeng iti pwersa nga agtalinaed iti ruar ti dangadang, iti un-unana.

Ti gapu no apay nga adda iti tengnga ni Abram ket, ti Naikari a Daga ket saan a nagun-od babaen ti pwersa iti armas wenno babaen ti sirib dagiti napolitikaan a pamuspusan. Ti pagarian ni Abram ket sagut ti Dios. Ti laeng gapu a makiballaet ni Abram ket ti gasat ti kaanakanna a lalaki a Lot, nga isu a naala a balud iti paspasamak dagiti gubgubat (Gen. 14:12, 13).

"Ni Abraham, agnanaed a natalna idiay ayan dagiti narukbos a lugo idiay Mamre, naammoanna iti maysa kadagiti nagtalaw ti istoria ti gubat ken ti didigra a napasamak iti kaanakanna a lalaki. Isu ket awan sakit ti nakemna iti awan a kinamanagyaman ni Lot. Amin ti ayatna kenkuana ket nariing, ket inkeddengna a masapul a maarayat. Umuna ngem ti amin, sinapulna ti nadiosan a balakad, ni Abraham ket nagsagana nga agpaay iti gubat.”—Ellen G. White, PATRIARCHS AND PROPHETS, p. 135.

Ngem ni Abram ket saanna a sangoen ti sibubukel nga agkakadua. Iti napardas ken panagtignay iti rabii, dinuprakna laeng ti pakarso a nakaibaludan ni Lot. Naispal ni Lot ken kaduana kenkuana ti ari ti Sodoma. Gapuna, daytoy matalek a tao ti Dios ket impakitana pay ti dakkel a bileg ken kinatured. Awan duadua ti impluwensyana iti rehiyon ket dimmakkel, ket nakita dagiti tattao ti kita ti kinataona ken naammoanda iti ad-adu pay maipapan iti Dios nga Isu a pagserservianna.

`Ania a kita ti impluwensya ti maited dagiti ar-aramidtayo kadagiti sabsabali? Ania a kita ti damag nga it-itedtayo maipapan ti pam- matitayo babaen kadagiti ar-aramidtayo?`