---
title:  Adalen Pay
date:   20/08/2021
---

"Iti panagtultuloy a panagbaliw dagiti paspasamak, dagiti panagbalbaliw dumteng kadagiti kapadasantayo; ken babaen kadagitoy a panagbalbaliw mabalin a maragsakantayo wenno mauppapay. Ngem ti panagbaliw dagiti paspasamak ket awananda iti pannakabalin a mangbaliw iti pannakikayamet ti Dios kadatayo. Isu ket Isu met laeng idi kalman, ita, ken iti agnanayon; ken dawatenna kadatayo a maaddaan iti di-agduadua a panagtalek iti Ayatna."—Ellen G. White, _In Heavenly Places,_ p. 120.

"Agtaengkayo a kumitkita ken Jesus, mangipapaay kadagiti naulimek a karkararag ti pammati, siiiggem iti Pigsana, uray pay no addaankayo iti aniaman a maipaduyakyak a rikna wenno awan. Agtuloykayo a dagus a kas la amin a kararag a naipaay ket naidatagda idiay trono ti Dios ken sinungbatan ti Maysa a dagiti karkarina ket saan a pulos a di naballigi. Mapankayo, agkankanta ken mangaramid iti tokar iti puspusoyo ken apo Dios, uray pay no nauppapay gapu iti maysa a kita ti dagsen ken kinaliday. Ibagak kadakayo a kas makaammo, ti lawag dumteng, ti rag-o kukuatayo, ket dagiti alibungubong ken ul-ulep ket malukotdanto a maipalikod. Ket magnatayo manipud iti makaidadanes a pannakabalin ti anniniwan ken sipnget a sumrek iti nalawag a kinaraniag ti Kaaddana."—Ellen G. White, _Selected Messages, book 2,_ pp. 242, 243.

**Salsaludsod a Pagiinnadalan:**

`1. Masansan a nakarigrigat a tulongan iti maysa a tao nga agrigrigat manipud iti sakit ti panunot wenno dipresyon. Ania koma iti naimbag a wagas ti iglesiayo a makasursuro no kasano iti agministro nga ad-adda a naberbertud kadagidiay a nauppapay wenno addaan iti dipresyon?`

`2. Masansan a makibalubaltayo nga agbalin a silulukat ken napudno iti sangoanan ti Dios. Kitaem iti sumagmamano kadagiti Salmo ket kitaen no kasano iti kinalatak ken kinapudno dagiti nagsurat iti Biblia iti sangoanan ti Dios. Kasano iti panangparang-aytayo iti maysa a lugar a silulukat [kinaprangka] ken kinapudno iti lokal a kagimongantayo [kongregasyontayo]?`

`3. Ti kararag ket masansan a narigat no sumangsangotayo iti pannakauppapay [dipresyon]. Pagiinnadalan ti pannakabalin ti mangibabaet a kararag kadagidiay a saan a makapagkararag nga agpaay kadagiti bagbagida.`

`4. Apay a nakapatpateg a laglagipentayo a ti pammati ket saan a rikrikna? Saan a gapu ta nauppapaytayo, mabutbuteng, ken agdandanag ket kaipapanannan a nakurang ti pammati wenno panagtalektayo iti Dios. Kayatna laeng a saoen nga, iti dayta a kanito, nauppapaytayo, mabutbuteng, ken agdandanag, a kas kapadasantayo amin iti sumagmamano a ponto wenno iti sabali. Kasano iti pannakasursurotayo a kadagiti tiempo a kakastoy, iti panagtultuloy iti pammati ket napateg unay, uray pay no kasano iti kas la kinarigatna?`

`5. Ania a dakkel a namnama ti maalam manipud iti istoria ti di makagaraw, nangnangruna no ti maysa a naimbasolan nga istilo ti panagbiag ti nangyeg iti sakit ken an-annayen kenka?`