---
title:  Nabannog Unay Tapno Agtaray
date:   18/08/2021
---

Ni Elias ket nabannog unayen nga agtaray. Isu a, nagkarag manen. Daytoy a kararag ket naiduma unay manipud iti napno-iti-pammati a kararag a sinungbatan ti Dios idiay Bantay Carmelo (1 Ar-ari 18:36, 37) iti sangoanan dagiti papadi ken mammadto ni Baal, dagiti kamkameng ti pangukoman, ken dagiti gagangay a tattao. Daytoy ket nalaka [simpli] laeng, ababa a kararag ti nauppapay.

`Iti 1 Ar-ari 19:4, ibaga ni Elias nga isu ket saan a nasaysayaat ngem dagiti ammana. Ania iti sarsaritaenna?`

Idi kamaudianan ket timmaltalna ni Elias, ti basol dimteng a mangriribok kenkuana. Nabigbigna a ti napardas nga ipapanawna ket inagawna ti maysa koma a dakkel a gundaway nga agpaay iti repormasyon idiay Israel. Nabigbigna nga inuppapayna dagidiay a makasapul kenkuana. Ket awanen iti mabalbalinna a mangaramid iti aniaman a banag maipapan dayta. Gapuna, iti maysa a naladingit a kanito a panangut-utob iti bukodna a bagi, a pagaammona unay ti sibubukel a pakasaritaan ti tattaona, makitana ti mismo a bagbagina no ania iti napaypayso a kasasaadna.

Dayta ket mabalin a maysa a nakaladladingit a maammoan iti siasinoman kadatayo, saan kadi—dayta ket, iti pannakakita kadagiti bagbagitayo iti kinapaypaysona? Kasano ketdin a panagyamantayo koma gapu iti kari a, managbasol a kas iti panagbiagtayo idi, ken Cristo ti Dios ket kitaennatayo a kas panangkitana ken Jesus. Ania ngay pay iti ad-adda a manamnamatayo ngem daytam babaen ti pammati, mabalintayo a tuntonen nga agpaay kadagiti bagbagitayo ti kinalinteg ni Cristo? (Kitaen ti Fil. 3:9).

Nupay kasta, ti dipresyon ket adda wagasna a mangsusuop kadatayo iti maysa a nasipnget nga alikuno ti bukod-a-pannakauppapay. Ket no dadduma mangrugitayo nga agpanunot a ti laeng patay iti dalan a rummuaran [solusion].

Daytoy ket kas la isu iti kasasaad ni Elias. Nakaro unayen dagita kenkuana. Isu a kunana, "'Umdasen; ita, O Jehova, alaemon ti biagco; ta siac saanac a naimimbag ngem cadagiti ammac!'" (1 Ar-ari 19:4).

Ti naimbag a damag ket ti dakkel a Mangngagas ket saanna a dinusa ni Elias. Ti Dios ad-adda a maawatanna a nasaysayaat ngem ti aramidentayo a manglaban iti dipresyon.

"Mabalin nga awan nalatak a pammaneknek iti dayta tiempo a ti rupa ti Mannubbottayo nakadumog a sikakaasi ken siaayat kadatayo; ngem talaga a kasta ti aramidenna. Mabalin a ditay marikna ti dagsen ti sagidna, ngem ti imana adda a naiparabaw kadatayo a siaayat ken sikakaasi."—Ellen G. White, Steps to Christ, p. 97.

Ti Dios ammona ken maawatanna a "ti pannagna dackel unay" (1 Ar-ari 19:7) a maipaay kadatayo, ngem no dadduma ket Isu ket aguray agingga a sumardengtayo nga agtaray. Kalpasanna mabalinna iti bumallaet.

No dadduma dagiti tattao a malmalmes ket agbalinda a maulaw unay ta labananda pay nga iduron ti maysa a mangalaw. Ti mangalaw ngarud ket agsanod ken urayenna a ti biktima ket maawanan puot sananto alawen.

`Ania a namnama ken liwliwa ti masarakam kadagiti sumaganad a teksto: Sal. 34:18; Mat. 5:1-3; Sal. 73:26; Isa. 53:4-6?`