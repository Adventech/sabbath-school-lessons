---
title:  Panaginana ken Ad-adu Pay
date:   19/08/2021
---

Ammo ti Dios nga amin ti panagtartaray ket nangbannog ken Elias. Ammo ti Dios nga ad-adu ngem iti napisikalan a pannakabannog, ni Elias ket nabannog pay iti rikrikna ken aw-awitenna ti nakaro a dagsen ti basol [pannakakonsiensia]. Kas iti aramiden ni Jesus iti di makagaraw kalpasan iti adu a tawtawen, ti Dios pinunasanna a nadalus ken nangipaay iti panaginana ken Elias. Kamaudiananna, isu ket napaypayso a makaturog ken mabang-aran.

Namnamaentayo a daytoy iti paggibusan ti istoria, ngem saan. Ti panaginana ti Dios ket saan a mammaminsan a pasamak. Iti sumrek iti panaginana ti Dios ket adda aramidenna iti panangagasâ€”nabuyogan iti nabuntog a pannakasursuro nga ikkaten dagiti saan a nasayaat a wagas ti panagpampanunot ken makadadael nga ug-ugali. Ti Dios ket saanna nga apuraen ti panangagas.

`Basaen ti 1 Ar-ari 19:5-8. Sadino iti papanan ni Elias itan, ken apay?`

Kalpasan iti panaginana, ni Elias ket nagtaray manen. Ngem ita a tiempo ti Dios ket inturongna ti panagtarayna. Ti Dios maawatanna a ti biag ditoy managbasol a lubong ket mangaramid ken mangpataud iti dipresyon. Isu ket maawatanna ti panagduyostayo a tumaray, ngem kayatna nga iturong ti panagtaraytayo. Imbes a dagiti wagas a makadadael-iti-bagi a padpadasentayo tapno mabang-aran, Isu ket kayatnatayo nga agtaray a mapan Kenkuana. Ket iti kanito nga irugitayo nga agtaray Kenkuana, Kayatna nga isuronatayo a dumngeg iti "maysa a bassit a naalumamay a timec" (1 Ar-ari 19:12) a mangted kadatayo iti inana.

Ni Elias ket awanan pigsa a mangingato iti bagbagina a magna a sumabat iti Dios. Ti Dios impaayna ti pigsa nga agpaay iti panagsinnabat, ken ti Dios inkarina ti nasaysayaat a bigat.

Kabayatan a nakaidda ni Elias iti sirok ti kayo ken tinarigagayanna ti matay, pinatina a dagiti kaiimbagan nga alaldawna ket nalpasdan.

`Basaen ti 1 Ar-ari 19:15, 16 ken 2 Ar-ari 2:11. Ania pay iti kaskasdi nga agur-uray nga agpaay ken Elias?`

Ti Dios ammona a dagiti nasaysayaat nga al-aldaw ket agur-uray iti masakbayan ni Elias. Ti pannakaagas ket dumteng iti mammadto kabayatan nga isu ket masursurona a tenglen ti biagna babaen kadagiti panagrikos ken panangawat iti panaginana ti Dios. Adda pay laeng dagiti Ar-ari a mapulotan isu nga agbalin a nasinged a kas anak a lalaki ni Elias. Ti Dios ammona a babaen ti pammati ni Elias ket awaganna manen ti apuy a bumaba manipud langit (2 Ar-ari 1:10). Ken Elias, awan iti makauppapay a patay iti sirok ti kayo no di ket maysa nga umap-apuy a lugan nga agturong iti nailangitan a panaginana.

`Ania ti masursurotayo manipud iti istoria ni Elias maipapan no apay nga uray pay no kasano ti kinadakes ti marikriknatayo, iti pigsa ti Dios kaskasdi a masapul a birukentayo ti saan nga iyiibbet?`