---
title:  Ti Bayad [Gatad] ti Panaginana
date:   17/07/2021
---

### Basaen Agpaay ti Adal ita a Lawas
2 Sam. 11:1-27; 2 Sam. 12:1023; Gen. 3:1-8; 1 Juan 1:9.

> <p>Paset a Maiyulo</p>
> "Parsuaem caniac ti nadalus a puso, O Dios: ket pabaroem ti maysa a nalinteg nga espiritu itoy unegco" (Sal. 51:10).

Adu dagiti tattao a kas la awanen ti namnamada a makasarak iti bassit a talna ken ulimek. Siaanamongda nga agbayad met iti dayta. Kadagiti adu a ciciudad ket adda dagiti silsilid a wayawaya-iti-_internet_ nga isu a maabangan iti por ora. Dagiti paglintegan ket nairut â€“ awan tagari, awan sumarungkar. Dagiti tatto ket siaanamongda nga agbayad tapno mabalinda iti agtugaw a siuulimek ken agpanunot wenno aginana laeng. Adda dagiti tangkal a pagturogan a mabalin nga abangan kadagiti _airports (sangladan ti eroplano),_ ken dagiti _earphones (sullat ti lapayag)_ a mangpabassit-iti-tagari ket banbanagda a pagaammo unay. Adda pay dagiti lupot nga abbong ti olo, wenno makupin a salaknib a mabalinmo a magatang tapno mapaginanam ta olo wenno takkiagmo iti maysa nga apagbiit a panagsardeng iti trabaho.

Ti pudno a panaginana ket adda met bayadna. Kabayatan a dagiti agsasao iti midya agpaay iti panangpasayaat iti bagi ket kayatda a mamatitayo a mabalintayo nga ikeddeng ti bukodtayo a pagtungpalan a dayta a panaginana ket maysa laeng a pili a banag ken panagplano, ngem, inton napudno a kitaentayo, mabigbigtayo ti kinaawan kabaelantayo a mangiyeg iti pudno a panaginana kadagiti puspusotayo. Ti padi ti iglesia idi maikapat a siglo a ni padre Agostoine ket ababa ken umiso iti panangibagana iti pagaammo unay a Librona a _Confessions_ kabayatan a kinitana ti parabur ti Dios "Inaramidnakami nga agpaay iti bagim, ket dagiti puspusomi ket awan inanana, agingga a masarakanda ti panaginana kenka."

Ita a lawas intayo kitaen a napardas ti biag ti tao a maiyannurot iti puso ti Dios tapno maammoan no kasano iti pannakatakuatna iti pudno a bayad [gatad] iti panaginana ti Dios.

_* Adalen ti adal ita a lawas tapno maisagana agpaay ti Sabado, Hulyo 24._