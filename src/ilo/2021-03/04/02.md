---
title:  Napaksuyan kekn Nabannog
date:   18/07/2021
---

Iti maysa a makabang-ar a rabii, ti alimbasagen nga Ari David ket nagnagna iti pangatepan ti palaciona. Isu ket kaduana koma ti buybuyotna _(army)_ idiay bangir ti Jordan. Isu ket idaldalanna koma dagiti tattao ti Dios a mangparmek kadagiti Amonitas ket iti kamaudiananna mangyeg iti talna iti pagarian.

`Iti kaawanna idiay rumbeng nga ayanna koma it nanglukat iti ruangan ti sulisog ken David. Basaen ti istoria idiay 2 Samuel 11:1-5. Ania ti napasamak, ken ania ti dakkel a basol nga inaramid ni David?`

Nakita ni David ti maysa a "babai a naimnas unay ti langana" nga agdigdigus. Dagiti naimbasolan a gartemna ket adda kenkuana iti dayta a rabii, ket kinaiddana ni Batseba, ti asawa ti maysa a mapagtalkan nga official ti buybuyot. Kas met latta kadagiti amin a kadaanan nga ar-ari, ni David ket addaan iti namimpinsan a pannakabalin. Kas maysa nga ari isu ket saan a masapul a sumurot kadagiti paglintegan a mangituray kadagiti dadduma. Ket nupay kasta, ti naladingit nga istoria ti pamilya ni David kalpasan dayton makabalbaliw-istoria a pasamak ket palagipannatayo iti kinapudno nga, uray pay ti ari, isu ket saan a nangatngato ngem iti linteg ti Dios.

Pudno unay, ti linteg ket adda idiay a kas maysa a salaknib, maysa a natalged a bantay, ket uray pay ti ari no umaddang iti ruar dayta, isu ket sinangona dagiti nakabutbuteng a supapak. Apaman a sinalungasing ni David dagiti beddeng ti linteg ti Dios, isu ket nariknana dagiti bungana iti amin a paset ti biagna. Impagarup ni David a ti dinarasudos a tarigagayna ket saan a nadnadlaw; nupay kasta, ni Batseba ket masikogen ken ti asawana ket adayo unay.

`Basaen ti 2 Samuel 11:6-27. Kasano iti panangpadas ni David a mangkalub iti basolna?`

Uray pay ti karirikutan a wagas ken pamay-an ni David a mangpaawid ken Uria tapno mapan ken asawana a Batseba ket saan a nagballigi. Ni Uria ketk maysa a tao a nangato ti dayawna nga isu a nangsungbat iti nasikap a pamalatpatan ni David: "'Ti lacasa, ken ti Israel, ken ti Juda, agnaedda cadagiti calcalapaw, ket ni apoc a Joab, ken dagiti ad-adipen ni apoc naipacarsoda iti napanayag nga away; ket siac ngarud sumrecacto iti balayco, tapno manganac ken uminumac, ken tapno makicaiddaac ken asawac?'" (2 Sam. 11:11). Iti ud-udina ti maysa nga awan namnamana a David ket pinilina ti "naiturayan-nga-aramid" a panangpapatay a mangkalub iti basolna.

`Narigat a patien a ni David, nga isu nga inikkan ti Dios iti adu, ket nagrukob iti nababa unay. Uray pay no ania ti kinasiasinotayo, ania a ballaag ti alaentayo koma amin manipud iti daytoy nga istoria?`