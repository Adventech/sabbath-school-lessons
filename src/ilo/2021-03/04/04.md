---
title:  Napakawan ken Nalipatan?
date:   20/07/2021
---

Kalpasan iti di napupuotan a panangibaga ni David iti panangukom iti mismo a bagbagina (2 Sam. 12:5, 6), ni Natan simmango kenkuana ken imbagana iti kinadakes ti basolna. Naburak ti puso ni David, ket impudnona ti basolna. Dagdagus a ni Natan ket impatalgedna kenkuana a "'ni Jehova iniccatna ti basolmo'" (2 Sam. 12:13) ken isu ket napakawan. Awan ti panawen a panagur-uray iti pannangpakawan ti Dios. Ni David ket saan a masapul a paneknekanna nga isu ket napaypayso ti kinapudnona sakbay a maited ti pammakawan kenkuana.

Nupay kasta, ni Ntaan, nga isu a naipadtonan dagiti supapak ti basol ni David idiay 2 Samuel 12:10-12, intuloyna nga imbaga a ti ubing a maiyanakto ket matay.

`Ania ti kayat a saoen a ti Dios ket inikkatna ti basol ni David? Pinunasanna kadi lattan a nadalus ti damili? Ti kadi tumunggal maysa ket lipatenna lattan iti maipapan dayta? Basaen ti 2 Samuel 12:10-23 kabayatan nga ut-utoben dagitoy a salsaludsod.`

Ni David ket nagsiddaaw met ngata maipapan kadagitoy a salsaludsod kabayatan a nakitana a ti lubongna ket marmarba – ti maladaga ket natay, ti pamilyana ket saan a naurnos (dagiti istoria ni Amnon ken ni Absalom ket dua a naimbag nga ehemplo ti napaypayso-a-biag ti nariribok a pamilya), ti masakbayanna ket saan a natalged. Ket nupay kasta, iti laksid dagiti supapak ti basolna, nga isu a nangiraman kadagiti inosente a tattao a kas ken Uria ken ti kabarbaro a naiyanak a maladaga, ni David ket mangrugi metten a maawatanna a ti parabur ti Dios ket kalubanna daytoy ken iti maysa nga aldaw amin dagiti supapak ti basol ket maikkatdanto. Kabayatanna, isu ket masarakanna ti panaginana ti nariribok a konsiensyana iti parabur ti Dios.

`Ania iti marikna ni David a napaypayso a masapulna? Ania iti tartarigagayanna? Basaen ti Salmo 51:1-6.`

Iti Salmo 51, ni David ket napan iti publiko kabayatan nga ilukatna ti pusona ken ipudnona dagiti basbasolna. Ti sangit ni David nga agpaay iti asi ket agpakaasi iti di-agkurang nga ayat ti Dios ken ti dakkel a kinamanangngaasina. Isu ket tarigagayanna iti pannakapabaro.

No kitaentayo ti bayad [gatad] ti panaginana ken Jesus, masapul nga umuna a bigbigentayo a kasapulantayo ti akinruar a tulong; managbasoltayo ken agkasapulan iti maysa a Mangisalakan; bigbigentayo dagiti basbasoltayo ken agpatulong iti Maymaysa laeng nga Isu a makaugas kadatayo, mangdalus kadatayo, ken mangpabaro kadatayo. No aramidentayo daytoy, mapabilegtayo: adtoy ti maysa a mannakikamalala, maysa a manangallilaw, maysa a mammapatay, ken maysa a tao nga isu a nangsalungasing iti lima kadagiti Sangapulo a Bilbilin nga isu nga umawag iti tulong – ken tuntonenna ti kari a pammakawan ti Dios.

`No pinakawan ti Dios ni David iti inaramidna, ania a namnama ngarud ti adda nga agpaay kenka?`