---
title:  Adalen Pay
date:   23/07/2021
---

"Ti panagbabawi ni David ket napudno ken nauneg. Awan ti inaramidna a mangilemmeng iti krimen. Awan tarigagayna a mangliklik kadagiti panangam-ames ti panangukom, napaltiingan ti kararagna... Nakita ti pannakamulit ti kararruana; karurodna ti basolna. Saan laeng a pannakapakawan iti inkararagna, no di pay ket ti kinadalus ti puso... Kadagiti karkari ti Dios kadagiti sibabawi a managbasol nakitana ti pammaneknek ti pannakapakawan ken pannakaawatna... 'Dagiti sacrificio a maipaay iti Dios isu ti espiritu a nadudog; ti nadudog ken sibabawi a puso, O Dios, saanmonto a laisen.' Salmo 51:16, 17.

"Nupay natnag ni David, ni Jehova ti nangitag-ay kenkuana...

"Impakumbaba ni David ti bagbagina ken impudnona ti basolna, kabayatan a ni Saul ket linaisna ti babalaw ken pinatangkenna ti pusona iti saan a panagbabawi.

"Daytoy a teksto iti pakasaritaan [historya] ni David ket... maysa kadagiti kapipigsaan a naited kadatayo a mangiladawan kadagiti balubal ken sulsulisog ti sangkataoan, ken ti napudno a panagbabawi... Iti amin a panpanawen... rinibribu kadagiti annak ti Dios, nga isu a naliputan iti basol, ... ket nalagipda... ti napudno a panagbabawi ken panagpudno ni David... ket innalada met ti bileg nga agbabawi ken padpadasen manen iti magna iti dalan dagiti bilbilin ti Dios.

"Ti siasinoman... a mangipakumbaba iti kararrua a nabuyogan iti panagpudno ken panagbabawi, a kas iti inaramid ni David, ket sigurado nga adda iti namnama kenkuana... Ti Apo ket saanna a pulos a papanawen ti maysa a sipupudno ken sibababawi a kararrua."â€“Ellen G. White, _Patriarchs and Prophets,_ pp. 725, 726.

**Salsaludsod a Pagiinnadalan:**

`1. Kasano iti pannakasaraktayo iti timbeng [balanse] iti nagbaetan ti pannakabigbig iti naikasigudan a kinamanagbasoltayo ken ti pannakasapul iti pannakapakawan, ken kasta met, agbibiag a kas napakawan nga an-annak a lallaki ken annak a babbai ti Ari ti Uniberso?`

`2. Apay nga amin a basol, iti kamaudiananna, ket basol a maikaniwas iti Dios? Ania ti kaipapanan iti makabasol a maikaniwas iti Dios?`

`3. Ania iti makunatayo iti maysa a tao, saan a mamati, nga isu a makibalbalubal iti panagrigrigat dagiti inosente a tattao, a kas ken Uria wenno iti kaiyan-anak nga anak a lalaki ni David ken Batseba? Kasano nga ilawlawagtayo ti ayat ken justicia ti Dios iti kasta a kasasaad? Kasano nga iti panagkita iti dakkel a panagbinnusor ket mangipaay iti makatulong a buya?`

`4. Apay koma a ti Biblia ket nangitalaga iti dua a napnapno a kapitulo iti narugit nga istoria ni David ken Batseba? Ania ti panggep nga ited ti pananglagip iti daytoy nga istoria?`

`5. Agtaeng iti kapanunotan a ti basol ket isinanatayo iti Dios a kas naibaga idiay Salmo 51:11, 12. Ania iti adda a bukodmo a kapadasan no kasano iti pannakapasamak daytoy? Kasano iti riknam? Kasano koma iti panangilawlawagmo iti maysa a tao no ania iti rikna daytoy a pannakaisina ken no apay a saan unay a makaliwliwa? Apay a ti kari laeng ti parabur iti rimedyo?`