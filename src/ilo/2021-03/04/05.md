---
title:  Maysa a Banag a Baro
date:   21/07/2021
---

`Kalpasan nga impudno ni David iti basolna nga awan iti panangpadas a pagpambar dayta wenno mangkalub dayta, nagtuloy a nagpakaasi iti Dios. Ania ti dinawatna iti Dios? Basaen ti Salmo 51:7-12.`

Iti panangibaga ni DAvid a madalusan iti hisopo ket aramatenna ti balikas a pagaammo amin dagiti Israelita nga isu a simmarungkar idiay santuario. Kabayatan a tudtudoenna dagiti ar-aramid ti al-alagaden ti pannakabalin ti maysa a daton – _ti_ Daton – nga Isu nga umay iti masakbayan a mangikkat kadagiti basbasol ti lubong.

Ni David ket nagtuloy pay a dimmawat iti "rag-o" ken "panagayayat." Iti sango ti kinadakes ti basolna, saan kadi a daytoy ket maysa a kinatured?

Nalabit makatulong a denggen daytoy a sasao: "Ibagam a napakawanak tapno mabalinko manen iti sumrek iti santuario nga idiay ket mangngegko ti rag-o ken panagayayat dagidiay nga agdaydayaw kenka."

`Idi nakabasol da Adan ken Eva,  naglemmengda manipud iti imatang ti Dios (Gen. 3:8). Apay ngata a ti kiddaw ni David, uray pay iti kalpasan ti basolna, ket naiduma unay? Basaen ti Salmo 51:11, 12.`

Ni David ket saanna a kayat a mapukaw ti pannakaammo nga isu ket agbibiag iti imatang ti Dios. Mabigbigna a no awan ti Espiritu Santo, isu ket awan mabalbalinna. Ammona dayta, kas iti kalakana a naipagalis iti basol ken Batseba, isu ket mabalin a maipagalis manem iti basol. Ti panagtalekna iti bukodna a bagi ket nawarawara.

Maawatan ni David a dagiti masakbayan a balligi ket saanda nga aggapu kenkuana; aggapuda laeng manipud iti Dios kabayatan a mamimpinsan nga agtalek iti Dios.

Ti naballigi a biag ti Cristiano ket saan a maipapan amin kadatayo. Dayta ket maipapan amin ken Jesus. Mailiwtayo iti Kaaddana; tarigagayantayo ti Espirituna; kayattayo ti rag-o ti pannakaisalakan. Mabigbigtayo ti pannakasapultayo iti pannakapabaro ken pannakaisubli. Kasapulantayo ti Panaginanana – maysa a nadiosan nga aramid ti panamarsua manen Ti panaginana iti Panamarsua ket saan nga adayo manipud iti pannakapakawan. "Parsuaem caniac ti nadalus a puso, O Dios; ket pabaroem ti maysa a nalinteg nga espiritu itoy unegco" (Sal. 51:10) ket aramatenna ti balbalikas ti panamarsua. Idiay Daan a Testamento ti laeng Dios ti "makaparsua" (_bara'_) – ket iti kanito a maparsuatayo manen, makapaginanatayo.

`No saanmo pay a napadasan ti rag-o ken panagayayat ti pannakawayawaya manipud iti maysa a nakabasol a konsiensya, ania iti mangigawgawid kenka? No dayta ket basol, ania iti maadalmo iti daytoy nga istoria a makatulong kenka?`