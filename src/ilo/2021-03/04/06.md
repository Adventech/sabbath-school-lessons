---
title:  Dagiti Mangyanninaw iti Lawag ti Dios
date:   22/07/2021
---

Nalabit a ti kadawyan unay a banag nga aramidentayo kalpasan iti maysa a nakababain a di-panagballigi ken pannakapadas iti pannakapakawan ket iti panangpadas a manglipad, a ti pasamak ket saan a pulos a napasamak. Dagiti lagip iti saan a panagballigi ket mabalin a naladingit unay.

`Ania ti kayat ni David nga aramiden iti naladingit a kapadasanna? Basaen ti Salmo 51:13-19.`

No ti maysa a malokong wenno maysa a napateg a baso ket matnag ken maburak a mawarawara, gagangay laeng nga agsennaay ken ibellengtayo ti naburak a banag. Idiay Japan ket adda ti naipaugali nga arteda a nagnaganen iti _kintsugi,_ nga isu a mangipangpangruna iti panangaramid mane iti naburak a damili. Maysa a napateg a metal, kas iti nadaroy abalitok wenno pirak, ti maaramat a mangipigket kadagiti naburak tapno agdidikket manen ket pagbalinenda ti naburak a banag a maysa a banag a napintas ken napateg.

Iti tunggal kanito a pakawanen ti Dios dagiti salungasingtayo ken parsuaennatayo manen, maysa a banag ti mabalbaliwan. Ti napateg a panangpakawan ti Dios ket ikulana nga agdidikket dagiti naburak kadatayo, ken ti makita a buong ket guyoguyenna nga imatangan iti Paraburna. Mabalintayo iti agbalin a trumpa _(loudspeakers)_ ti Dios. "Ti dilac icantananto a napigsa ti kinalintegmo" (Sal. 51:14). Saantayo a gandaten a tarimaanen ti bukodtayo a bagi wenno giddato-a-sumayaat (uray pay in-inut). Dagiti naburak nga espiritutayo, dagiti sibababawi a pusotayo, ket makaanaydan a panangidaydayaw iti Dios – ken raya ida ti lawag a makita ti lubong nga adda iti likmuttayo. Ti kapadasantayo a napakawanen ket guyoguyenna dagiti sabsabali nga isu nga agsapsapul iti pannakapakawan.

`Ania a panagkayamet ti adda iti nagbaetan ti Salmo 51 ken 1 Juan 1:9?`

Ti umuna a 1 Juan 1:9 ket maysa nga ababa a pannakaisalaysay ti Salmo 51. Kas iti pannakaammo ni David iti dayta "nadudog ken sibabawi a puso, O Dios, saanmonto a laisen" (Sal. 51:17), ipatalged ni Juan kadatayo a "no ipudnotayo dagiti basbasoltayo, isu ti mapagtalcan ken nalinteg a mamacawan cadagiti basbasoltayo, ken mangugas cadatayo iti amin a kinakillo" (1 Juan 1:9). Mapagtalkantayo ti Dios iti Saona.

Manen, saan a mabalin a tarimaanen ni David ti nakaro unay a nadadael a naaramidanna babaen kadagiti ar-aramid ken ulidanna iti pamilyana. Sinagrapna dagiti supapak dagiti pangngeddeng ken ar-aramidna. Ket nupay kasta, ammo idi ni David nga isu ket napakawanen. Ammona idi a kasapulanna iti agtalek babaen ti pammati nga umayto iti aldaw a ti pudno a Kordero ti Dios ket umay ken agtakder iti lugama.

`Kasano iti pannakaadalmo itan a mismo nga ipakat dagiti karkari ti 1 Juan 1:9 ita bukodmo a biag? Kasano koma iti riknam kalpasan nga inaramidmo ken ammom a ti kari ket agpaay met kenka?`