---
title:  Patigmaan
date:   19/07/2021
---

Iti tengnga ti maysa a kasisipngetan a tiempo iti biag ni David adda iti naimbag a damag: _Ti Dios imbaunna ti mammadtona._ Da Natan ken David ket agam-ammoda a maimbag. Iti un-unana, ni Natan ket binalakadanna ni David kadagiti planona a mangbangun iti maysa a templo (2 Samuel 7). Nupay, ita, ti mamadto ket napan gapu iti maysa a naiduma a trabaho nga aramiden nga agpaay iti arina.

`Apay ngata a ni Natan ket pinilina iti mangibaga iti maysa nga storia nga imbes koma nga inaganan ken ibabainna a dagus ni David? Basaen ti 2 Samuel 12:1-14.`

Ammo ni Natan no ania ti ibagana, ken imbagana dayta iti wagas a maawatan ni David. Imbagana iti maysa nga istoria a ni David, ti sigud nga agpaspastor, ket maawatanna. Ammona ti nangato unay a napasayaat a panangkita ni David iti justicia ken kinapudno. Gapuna, iti maysa a panangkita, ti maysa ket mabalin a kunana a ni Natan ket nangikabil iti maysa a palab-og ket dagus a nagna ni David iti dayta.

Idi saan nga inggaggagara ni David nga imbalikas iti bukodna a sentensya iti patay, imbaga ni Natan kenkuana "'Sica daydi a lalaki'" (2 Sam. 12:7). Adda dagiti nadumaduma a wagas a panangibaga iti "Sica daydi a lalaki." Ti maysa ket mabalin nga ipukkawna dayta, ti maysa ket mabalin nga agpabasol ken itudona ti ramayna iti mismo a rupa ti maysa a tao, wenno ti maysa ket mabalin nga ibagana ti pakaseknan ken asi. Dagiti sasao ni Natan ket mabalin anaarkosan ket ngata iti parabur. Iti dayta a kanito, ni David ket nariknana ket ngata ti ladingit a marikna ti Dios no ti maysa kadagiti annakna a lallaki wenno annak a babbai ket pagaammona nga immaddang iti ruar iti Pagayatanna. Maysa a banag ti naglitik iti isip ni David. Maysa a banag ti napigis iti pusona.

`Apay nga insungbat ni David: "Nagbasolac a maicaniwas ken Jehova" a saan ket di a "Nakabasolak a maikaniwas ken Batseba" wenno "Maysaak a mammapatay" (2 Sam. 12:13; kitaen pay ti Sal. 51:4)?`

Nabigbig ni David a ti basol, nga isu a mangaramid iti pusotayo a di-makaidna, ket kangrunaan a maysa a maibusor iti Dios, ti Namarsua ken Mannubbot. Dangrantayo dagiti bagbagitayo; iramantayo dagiti sabsabali. Mangyegtayo iti pannakaibabain kadagiti pamilyatayo wenno kadagiti iglesiatayo. Ngem namimpinsan a dangarntayo ti Dios ken mangipaloktayo iti sabali a lansa iti narusangger a kayo a nakaturong iti langit idiay Golgota.

"Ti panangbabalaw ti mammadto ket sinagidna ti puso ni David; ti konsiensya ket nariing; ti basolna ket nagparang iti amin a kinadakesna. Ti kararruana ket nagrukob a sibababawi iti sangoanan ti Dios. Kadagiti agpigpigerger a bibigna kinunana, 'nagbasolac a maincaniwas ken Jehova.' AMin a dakes a naaramid kadagiti sabsabali ket agsublida manipud iti nadangran a maysa a mapan iti Dios. Ni David ket nakaaramid iti maysa a nadagsen a basol, kada Uria ken Batseba nga agpadpada, ket nariknana unay daytoy. Ngem ti dakdakkel nga awan patinggana ket ti basolna a maikaniwas iti Dios."â€“Ellen G. White, _Patriarchs and Prophets,_ p. 722.