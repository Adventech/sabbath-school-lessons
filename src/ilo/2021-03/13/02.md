---
title:  Maysa a Sirmata iti Panungpalan
date:   19/09/2021
---

Ti kalalakayan a nagbiag a disipolo a nakikadua ken Jesus ket nagtugaw idiay maysa a nabato a tagipuro a pagbaludan nga adayo manipud kadagiti isuamin a banbanag nga isu nga asideg ken napateg idi kenkuana. Ania ngata iti mapanpanunot ni Juan kabayatan a nasarakanna ti mismo a bagbagina a naisadsad iti daytoy langalang a tagipuro? Kasano ngata idi iti panagbiagna, ken panangayatna met daytoy? Ta kalpasan ti amin, nakitana ni Jesus a pimmanaw, ken nakitana dagiti dua nga angeles a nakatakder idiay, nga agkunkuna: "Lallaki a taga Galilea, apayapay agtatacdercayo a cumitkita iti langit? daytoy Jesus a naipangato sadi langit nanipud cadacayo, casta met umayto a cas ti pannacakitayo nga ipapanna sadi langit'" (Aramid 1:11).

Nupay kasta, dayta ket tawtawen ken adu a tawtawen ti naglabas, ket ni Jesus ket saan pay a nagsubli. Kabayatanna, dagiti dadduma a disipolos nga adda iti dayta nga aldaw ket natayda metten, kaaduanna kadakuada ket napapatay gapu iti panagsaksida maipapan ken Jesus. Ti naubing nga iglesia ket naglasat iti maysa a panagbaliw ti kaputotan ket itan ket sangsangoenna ti nakabutbuteng a pannakaidadanes manipud iti ruar ken karkarna a tignay a maibatay iti kinahereje iti mismo nga uneg. Ni Juan ket nariknana ket ngata iti kinaliday, pannakabannog, ken di-pannakaidna. Ket kalpasanna, kellaat a naited kenkuana ti maysa a sirmata.

`Ania a liwliwa ti mapanunotyo a naala ni Juan manipud daytoy a sirmata? Basaen ti Apocalipsis 1:9-19.`

Ni Jesus imbagana kadagiti pasurotna, "adtoy, addaac cadacayo nga agnanayon agingga iti panungpalan ti lubong" (Mat. 28:20), sasao nga, awan duadua, nangpabileg ket ngata ken Juan kabayatan a sinangona ti naliday a pannakakayawna. Sigurado daytoy a sirmata, daytoy a "paltiing" ni Jesus, ket dakkel ket ngata a liwliwa kenkuana, a pagaammona a ni Jesus, "ti Alfa ken Omega, ti pangrugian ken panungpalan," ket ipadpaduyakyakna itan ti mismo a Bagbagina iti maysa a naisangsangayan a wagas iti nakayawan nga apostol.

iti simmaruno kadagitoy a bersikulo ket dagiti sirmata maipapan ti masakbayan daytoy lubong. Maysa a nakakaskasdaaw a buya ti pakasaritaan [historya] ti maipakita kenkuana, a kadatayo ket ti pakasaritaan ti Nacristianoan nga iglesia ngem kenkuana idi ket ti masakbayanna. Ket nupay kasta, iti tengnga dagiti suot ken riribok nga umay, naipakita ken Juan no kasano iti panagpatinggada amin. "Ket nakitac ti maysa a langit a baro ken maysa a daga a baro; ta daydi immuna a langit ken daydi immuna a daga napalabasdan, ket ti baybay awanen. Ket nakitac ti santo a ciudad ti baro a Jerusalem, a bimmaba, manipud langit nga aggapu iti Dios, a naisagana a cas la maysa a novia a naarcosan a maipaay iti noviona" (Apo. 21:1, 2).

Ti dakkel a napaltiingan a sirmata nga inlanad ni Juan idiay Apocalipsis ket nakatulong ken Juan a sitatalged a nagtalek kadagiti bendicion ken karkari ti Dios.

`Ti biag ita ket mabalin a narigat, nakabutbuteng pay no dadduma. Nupay kasta, kasano a mangted kadatayo iti liwliwa ita iti pannakaammo nga ammo ti Dios iti masakbayan ket dayta a masakbayan, iti mabayag, ket naimbag?`