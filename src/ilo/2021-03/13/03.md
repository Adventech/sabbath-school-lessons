---
title:  Ti Panagbilang [Dagiti Maudi a Paspasamak]
date:   20/09/2021
---

Idiay Bantay dagiti Olivo, impinta ni Jesus ti pakasaritaan iti nalawa a pannakaipakita kabayatan a sinungbatanna dagiti salsaludsod dagiti disipolos: "'Ibagan cadacami, caanonto ti pannacaaramid dagitoy? ket anianto ti pagilasinan iti iyaaymo, ken iti panungpalan toy lubong?'" (Mat. 24:3).

Ti pagaammo unay a kasaba ni Jesus a nailanad idiay Mateo 24 ket saklawenna ti di-nasingsinga, a panagsasaruno ti titempo a naibatay iti pakasaritaan manipud kadagiti al-aldawna agingga iti Maikadua a Yaay ken labesna pay.

Kayat ni Jesus nga ited kadagiti tattaona iti amin a panpanawen ti maysa nga uged ti nadiosan a mapasamak nga agpaay kadagiti padpadto ti panawen-ti-panungpalan, tapno dagidiay a sibibiag idiay panawen ti panungpalan ket makapagsagana nga agpaay ti _mamimpinsan_ a pasamak. Kayatnatayo a makapaginana a sitatalged iti Ayatna, uray pay no dagiti isuamin a banbanag iti aglikmuttayo ket masinasinada.

Dagiti Adventista ket pagaammoda unay ti panangiladawan ni Daniel nga "addanto pannawen ti riribuc, isu nga awan idi uray caanoman nanipud iti caadda ti nacion" (Dan. 12:1). Kayat ni Jesus a nakasaganatayo koma nga agpaay iti daytoy a pasamak, nga isu a mapasamak sakbay iti Maikadua a Yaayna.

`Ania iti langa iti Yaayna? Kasano iti pannakalikliktayo iti pannakaallilaw? Basaen ti Mateo 24:4-8, 23-31.`

Ti yaay ni Jesus ket maysanto a litiral a pasamak idiay panawen ti panungpalan. Agsipud ta adu iti naisurat maipapan iti padto iti Panagsublina, ken uray pay iti kaskasaba ni Jesus, _daytoy ket maysa a dakkel a banag._

Ti naudi a tiempo nga adda iti maysa a sangalubongan a pasamak ket walo laeng a tattao iti amin a lubong ti nakasagana iti dayta. Idilig ni Jesus ti di pannakasagana iti Maikadua a Yaay iti dayta a pasamakâ€”ti Layus (Mat. 24:37-39). Ngem nupay awan iti makaammo iti aldaw wenno oras iti Maikadua a Yaay (Mat. 24:36), ti Dios ket nangted kadatayo iti naimpadtoan a panagbilang [dagiti maudi a paspasamak] tapno mabalintay' a makita ti mapaspasamak iti aglikmuttayo a lubong.

`Naikkantayo iti maysa a paset nga aramiden iti daytoy naimpadtoan a buya. Ania iti pasettayo? Isentro iti Mateo 24:9-14.`

Iti daytoy nailangitan a dangadang, saantayo nga agpalpaliiw laeng. Masapul a naalibtaktayo a makipaset iti panangiwaras ti evangelio agingga ti ungto ti lubong, a kayatna a saoen a datayo met, ket sumango iti pannakaidadanes.

`Ania ti kayat a saoen ti "agtalinaed nga agingga iti panungpalan"? Kasano iti panangaramidtayo dayta? Ania dagiti pili a masapul nga aramidentayo iti inaldaw tapno saantayo a sumina, kas inaramid dagiti adu, ken kas aramiden dagiti adu?`