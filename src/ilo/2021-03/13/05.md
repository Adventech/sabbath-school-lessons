---
title:  Panaginana iti Talna
date:   22/09/2021
---

Kadagiti nabayagen a siglos ita, dagiti Cristiano ket nagur-urayda iti panagsubli ni Cristo. Dayta ket, pudno unay, ti pagpatinggaan [ngudo] ti amin a namnamatayoket saan laeng a ti namnamatayo, no di pay dagiti namnama dagiti amin a matalek iti Dios iti isuamin a pakasaritaan.

`Basaen ti Hebreo 11:13-16. Ania iti dakkel a kari nga adda idiay, saan laeng nga agpaay kadagiti tattao idi un-unana no di pay kadagiti pay bagbagitayo a mismo?`

Iti adu a wagas, dagitoy a bersikulo keta wan ti kais=iskanda no ti gagangay ken pagaammo a bersion ti patay ket pudno. Ania ti sarsaritaen ti teksto maipapan kadagitoy a tattao “a dida pay inawat dagiti carcari”? natayda, a pagpagarupen nga addada koman idiay langit a kadua ni Jesus a mangnannanam kadagiti dadakkel a gunggunada. Kaano, kas pangarigan, idi ni Billy Graham natay, maulit-ulit a mangngegtayo no kasano iti kasasaadna ita idiay langit a kaduana ni Jesus.

Adda pay maysa a kasungani, iti daytoy a panangkita, agsipud ta masansan a no matay iti maysa a tao, mangngegtayo, “Aginana koma iti talna.” Ngem ania iti mapaspasamak ditoy? Dagita kadi a tattao keta gin-inana iti talna, wenno addada idiay langit nga agar-aramid iti aniaman a pagpagarupen nga ar-aramidenda koma (kas iti panagbuybuya kadagiti amin a “naragsak” ditoy)?

`Kasano iti panangiladawan ni Jesus iti natay? Basaen ti Juan 11:11.`

Kinapudnona, ti kapanunotan nga agin-inanada “iti talna” ket, agpayso, daytoy ket kinapudno maipapan no ania ti mapasamak iti patay, saan kadi? Ti natay, pudno unay, keta gin-inanada. “Iti mamati, ti patay ket bassit laeng a banag. Saritaen ni Cristo dayta a kas la sangkabassit laeng a kanito. ‘No adda mangsalimetmet iti saoc, saannanto a Makita ni patay uray caano,’ ‘dinanto maramanan ni patay uray caano.’ Iti Cristiano, ti patay ket maysa laeng a turog, maysa a kanito ti kinaulimek ken sipnget. Ti biag ket nailemmeng ken Cristo iti Dios, ket ‘inton ni Cristo, a biagtayo, maiparangarangto maiparangarangcayonto metten a mairaman kencuana iti gloria.’ Juan 8:51, 52; Col. 3:4.” Ellen G. White, _The Desire of Ages,_ p. 787.

Idilig ni Jesus ti kasasaad ti maysa a tao iti nagbaetan ti patay ken ti bigat a panagungar iti maysa nga awan pupuotna a turog (Juan 11:11, 14), ngem ipaganetgetna met a ti agpadpada a naisalakan ken ti napukaw ket awatendanto ti gunggunada _kalpasan_ ti panagungar (Juan 5:28, 29). Impaganetgetna ti kinanasken iti panagsagana iti patay, kaanoman iti idadatengna.

`Ania a liwliwa ti maalam iti pannakaammom a dagiti ay-ayatem a natayen ket, pudno unay, nga agin-inanada ita?`