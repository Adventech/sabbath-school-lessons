---
title:  Adalen Pay
date:   24/09/2021
---

“Datayo amin tarigagaytayo a dagus ken diretso dagiti sungbat dagiti kararagtayo, ken masulisogtayo a mauppapay no ti sungbat ket mataktak wenno dumteng iti langa a di naikaskaso. Ngem ti Dios ket masirib unay ken naimbag tapno sungbatanna dagiti kararagtayo a kankanayon iti apagisu laeng a tiempo ken apagisu laeng a wagas a kas tarigagaytayo. Isu ket aramidenna ti ad-adu ken nasaysayaat nga agpaay kadatayo ngem iti panangaramid kadagiti amin a kayattayo. Ket gapu ta mapagtalkantayo ti sirib ken ayatna, saantayo koma a dawaten Kenkuana nga umanamong iti pagayatantayo, no di ket sumrektayo ken aramiden ti panggepna. Dagiti tarigagay ken pagayatantayo ket mapukawda koma iti Pagayatanna.”Ellen G. White, _Gospel Workers,_ p. 219.

“Bassit laengen a tiempo sakbay nga umay ni Jesus a mangisalakan kadagiti annakna ken tapno itedna kadakuada ti naan-anay a saan nga ipapatay…. Dagiti tanem malukatandanto, ket ti natay bumangun a sibaballigi, nga agkunkuna, ‘Adino ti yanna, O patay ti panniludmo? Adino ti yanna, O patay ti panagballigim?’ Dagiti inay-ayattayo a naturog ken Jesus ket bumangundanto a nakawesan iti saan nga ipapatay.” Ellen G. White, _Counsels on Stewardship,_ p. 350.

**Salsaludsod a Pagiinnadalan:**

`1. Utoben maipapan ti kinapaypayso ti dakkel a panagbinnusor. Kasano iti panangkitam a maar-aramid dayta iti lubong? Kasano ngay iti bukodmo a napersonalan a biag? Dayta ket napaypayso unay, saan kadi? Kinaagpaysoanna, ad-adda pay a napaypayso ngem iti panangipagarup dagiti adu a tattao, agsipud ta adu dagiti saan a mamati iti maysa a litiral a diablo. Apay nga iti pannakaawat iti kinapaypayso iti dakkel a panagbinnusor ket napateg unay a tumulong kadatayo a makaawat iti kasasaad ti lubongtayo? Kasta met, apay a ti pannakaawattayo no kasano iti panagpatingga daytoy a dakkel a panagbinnusor ket makaliwliwa unay?`

`2. Ti padto ket mabalin a mangisiasi no padpadasentayo a mapan iti labes iti adda a nalawag unay a naiparangarang. Kasano iti kasansan a dagiti kamkameng ti iglesia ket nariribokda, mangaramid kadagiti padto maipapan kadagiti paspasamak a saan a natungapal wenno mamati kadagiti padto dagiti sabsabali a saan a natungpal? Kasano a masalaknibantayo dagiti bagbagitayo manipud iti pannakatnag iti dayta a kita ti palab-og?`

`3. Iti klase, uliten ti Apocalipsis 14:9-11 ken ti saludsod maipapankadagidiay nga agdayaw iti animal ken iti ladawanna nga awan panaginanada. Ania nalabit ti kaipapanan dayta?`

`4. Maysa a pagbibinnusoran a topiko iti iglesia ket maipapa iti paset nga aramidentayo wenno saan iti pasettayo iti naintiempoan a panagsubli ni Cristo. Aniaman a takder wenno posisyon ti alaen ti maysa iti daytoy, apay a kaskasdi a nakapatpateg unay a mangalatayo iti naalibtak a paset a panangiwaras iti damag ti Panagsublina ditoy lubong?`