---
title:  Ti Namimpinsan A Panaginana
date:   18/09/2021
---

### Basaen Agpaay ti Adal ita a Lawas
Apo. 1:9-19; Mat. 24:4-8, 23-31; Apo. 14:6-12; Heb. 11:13-16; Fil. 4:4-6.

> <p>Paset a Maiyulo</p>
> "Ngem, cas iti naisurat: A saan a nakita ti mata, ket saan a nangngeg ti lapayag; Ket saan a simrec iti puso ti tao, Dagiti banbanag nga insagana ti Dios cadagiti agayat kencuana'" (1 Cor. 2:9).

Nariknam kadin nga addaka iti tengnga ti maysa a gubat, maysa a kita ti balubal iti naimbag ken dakes? Adu, uray pay dagiti nailubongan a tattao, ket nariknada daytoy a kinapudno. Ket mariknatayo a kasta agsipud ta, agpayso. Addatayo iti maysa a dakkela a dangadang ti naimbag ken dakes, iti nagbaetan ni Cristo (ti naimbag) ken ni Satanas (ti dakes).

Ti biag ngarud, ket maar-aramid kadagiti dua a tukad. Ti dakkel a panagbinnusor iti nagbaetan ni Cristo ken Satanas ket maar-aramid iti maysa a sangalubongan a tukadâ€”kinapudnoanna, uray pay nailangitan a tukad, ta idiay langit ket isu iti immuna a nangrugianna (Apo. 12:7). Ngem, iti pannakagulogulo dagiti paspasamak, nalakatay' laeng a mapukaw ti dakkel a ladawan ti plano ti Dios nga agpaay iti daytoy a lubong. Dagiti gubgubat, napolitikaan a riribok, ken kadawyan a didigra ket maigawidnatayo iti awan mabalbalinna a pagbutbutngan. Ngem ti naimpadtoan a bagnos ti Dios ket matulongannatayo a mangpanpanunot iti dakkel a ladawan no sadino ti papanantayo ken no kasano iti idadanontayo idiay.

Ti dakkel a panagbinnusor ket maar-aramid pay iti maysa nga ad-adda a napersonalan a tukad. Amintayo ket minnaysa a sangsangoentayo dagiti karit ti pammati iti inaldaw a panagbiagtayo, ket no saantay' koma nga agbiag agingga ti maikadua a yaay ni Jesus, sangoentayo met ni patay. Ita a lawas, kitaentayo no kasano a makapaginanatayo ken Jesus iti sango ti sangalubongan a riribok ken ti bukodtayo a napersonalan a di-ammo a masakbayan, iti ababa a panaritaan. Iti at-atiddog a termino, dagiti banbanag ket makita a pudno unay nga adda naimbag a masakbayan!

_* Adalen ti adal ita a lawas tapno maisagana agpaay ti Sabado, Setiembre 25._