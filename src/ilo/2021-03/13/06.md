---
title:  Agragsakkayo iti Apo iti Kankanayon
date:   23/09/2021
---

Maysa kadagiti kaaduan ti pannakaaramatna nga _apps (applications)_ kadagiti _smartphones_ tayo ket ti Google Maps. Kaaduan kadatayo ket didan malagip no ania ti araramidentayo sakbay a naadda kadagiti selpontayo ti mapa nga adda GPS na _(Global Positioning System)._ Mabalin a ninerbiostayo nga agturong iti maysa a lugar a ditay pay pulos a napnapanan idi, ngem iti kaadda ti Google Maps kadagiti selpontayo, sitatalgedtayo nga agpasyar ken mangsapul iti dalantayo iti aniaman a ganggannet a ciudad. Mabalin kadi a daytoy a panagtalek ket agbalin a maysa a mangiladawan iti kita ti panagtalek a kayat ti Dios nga ited kadatayo iti naimpadtoan a panagsasaganad ti tiempona?

Nupay kasta, no dadduma, mabalin nga iserrektayo ti kamali nga address iti _apps_ tayo, wenno mabalin a surotentayo lattan dagiti pagilasinan agsipud ta pagarupentayo nga ammotayo iti pangalistoan wenno _shortcut._ Iti uray aniaman kadakuada a dua, mabalin nga agpatinggatayo iti lugar a ditay kayat a papananken sigurado a saan nga iti maysa a makaited inana a balabala ti panunot.

`Basaen ti Filipos 4:4-6. Ania iti ibagbaga ni Pablo ditoy kadatayo maipapas iti wagas tapno maaddaan iti pudno a panaginana, pudno a talna, uray pay iti tengnga ti nariribok ken naladingit a lubong?`

Iti daytoy a teksto, ni Pablo ket saanna nga ibagbaga nga agragsak a kankanayon, kadagiti amin a suot a sangsangoenyo. No di ket ibagbagana, “Agragsaccayo _iti Apo iti cancanayon.”_ Uray pay no ania iti agdama a kasaadtayo, uray pay no ania dagiti suot a sangsangoentayo, no agtaengtayo iti Dios, iti kinaimbagna, iti Ayatna, ken iti sakripiciona idiay kruz nga agpaay kadatayo, makapagragsaktayo Kenkuana ken maaddaan iti talna nga agpaay kadagiti nabannog a kararruatayo.

Uray laeng ti mismo nga ayug ti teksto ket ipakitana ti inana, talna, ken maysa nga aglaplapusanan a namnama ti maysa a banag iti labes daytoy a lubong.

Utoben pay, ti kita ti panaginana nga agpaay kadagiti kararruatayo a maadda kadatayo no, pudno unay, a mabalintayo nga agbalin a di “madanagan iti uray ania.” Daytoy ket kas la narigat a pumayso iti asinoman a tao iti daytoy a lubong (ta uray pay ni Pablo ket naaddaan kadagiti adu a pagdandanagan), ngem manen, ti pannakaammo a ti maysa a naayat a Dios ket namimpinsan a mangtengtengngel ken mangisalakan kadatayo iti Pagarianna ket sigurado a tulongannatayo a mangikabil kadagiti banbanag a pagdandanagantayo iti umiso a panangkita.

Ti “Apo asidegen”? Dayta ket, Isu ket kankanayon nga asideg kadatayo, ket iti kanito nga ikidemtayo dagiti matatayo ken aginanatayo iti turog ni patay, ti sumaruno a banag nga ammotayo ket ti panagsubli ni Cristo.

Awan duadua, ti biag ket napno kadagiti riribok, susuot, ken balbalubal. Awan kadatayo iti makalasat kadakuada; sigurado nga uray ni apostol Pablo ket di nailaksid (kitaen ti 2 Corinto 11). Nupay kasta, ti ibagbagana kadatayo ket uray pay kadagiti amin nga ib-ibturentayo itan, mabalintayo iti agragsak iti adda a naited kadatayo ken Cristo ken, pudno unay, masarakantayo ti inana nga agpaay kadagiti kararruatayo, uray pay itan.

`Basaen manen ti Filipos 4:4-6. Ania dagiti wagas a mabalinmo nga ipakat dagitoy nakaskasdaaw a sasao iti kapadasam itan a mismo kadagiti aniaman a suot ken riribok a sangsangoem?`