---
title:  Adalen Pay
date:   03/09/2021
---

"Iti amin a lawas ket laglagipentayo koma ti Sabado ken agsagsaganatayo a mangsalimetmet dayta a kas mayannurot iti bilin. Saantayo laeng a ngilinen ti Sabado a kas maysa a ligal a banag."—Ellen G. White, _Testimonies for the Church, vol. 6,_ p. 353.

"Amin a langit ket salimetmetanna ti Sabado, ngem saan nga aglaladot, nga awan a pulos iti aramiden. Iti daytoy nga aldaw tunggal pigsa ti kararrua ket siririing koma, ta saan kadi a makisinnaraktayo iti Dios ken agraman ni Cristo a Mangisalakantayo? Mabalintayo a kumita Kenkuana babaen ti pammati. Isu ket siiiliw a mangbang-ar ken mangbendicion iti tunggal kararrua."—Ellen G. White, _Testimonies for the Church, vol. 6,_ p. 362.

"Dagiti kiddaw ken Apo Dios ket dakdakkel pay iti Sabado ngem kadagiti dadduma nga al-aldaw. DAgiti ngarud tattaona ket panawanda dagiti gagangay a trabahoda, ket gastarenda ti tiempo a panagut-utob ken panagdaydayaw. Agdawatda iti ad-adu a pabor Kenkuana iti Sabado ngem kadagiti dadduma nga al-aldaw. Kiddawenda ti naisangsangayan nga imatangna. Kalikagumanda dagiti napilpili a bendicionna. Ti Dios ket saanna nga urayen ti Sabado a lumabas sakbay a patganna dagitoy a kiddaw. Ti trabaho ti langit ket saan a pulos nga agsardeng, ket dagiti tattao ket saanda koma a pulos nga agsardeng iti panagaramid iti naimbag. Ti Sabado ket saan a naisangrat nga agbalin a maysa panawen nga awan ar-aramiden. Ti linteg iparitna ti naidagaan a panagbannog iti aldaw a panaginana ti Apo; ti trabaho nga agganansya nga agpaay iti pagbiag ket masapul a sumardeng; awan panagbannog nga agpaay iti nailubongan a ragsak wenno nainkalintegan a panagganansya iti dayta nga aldaw; ngem kas panagsardeng ti Dios iti panamarsuana, ken naginana iti Sabado ken binendicionanna dayta, kasta met ti tao ket panawanna dagiti inaldaw a trabahona iti biag, ket italagana dagidiay nasagradoan nga or-oras iti nasalun-at a panaginana, tapno agdaydayaw, ken kadagiti nasantoan nga ar-aramid. Ti trabaho ni Cristo a panangagas ti masakit ket naan-anay ti pannakayannurotna iti linteg. Dayta ket pinadayawanna ti Sabado"—Ellen G. White, _The Desire of Ages,_ p. 207.

**Salsaludsod a Pagiinnadalan:**

`1. Iti panangaywan iti aglawlaw ket nagbalin unay a napolitikaan a pagdidibatyan kadagiti adu a pagpagilian. Kasano a datayo kas Adventista ket agbalin a naimbag nga agaywan iti natoralesa nga uray saan a kadagiti napolitikaan a panggep?`

`2. Ti panagservi ket mangrugi iti panunot. Kasano iti panangparang-aytayo iti nakasagana a panagservi kadagidiay aglikmuttayo (kadagiti pamilyatayo, ig-iglesia, ken kadagiti komonidad) nga ad-adda a naregregget? Kasano iti panagipaay kadatayo ti Sabado iti ad-adu a gundaway tapno mabalin nga aramiden iti kasta?`

`3. Tunggal Sabado ket mapalagipantayo nga amin a sangkataoan ket pinarsua ti Dios. Dayta ket tulongannatayo a mangkita kadagiti tattao babaen kadagiti mata ti Dios. Kasano koma a ti Sabado ket tulongannatayo a manglagip a dagiti nagdudumaan iti raza, tribu, kasasaad iti biag, ken katatao ket saanda a maiyataday no maipapan iti pannakaaramidtayo a kaladawan ti Dios ken kas pangipaayanna iti ayatna?`