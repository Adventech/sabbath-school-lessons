---
title:  Iti Panagservi Kadagiti Sabsabali Padayawanna ti Sabado ti Dios
date:   01/09/2021
---

Iti lubong ti Baro a Testamento, dagiti narelihiyosoan a pangpangulo ket pinagbalinda ti panagsalimetmet ti Sabado a maysa a _fine art._ Adda dagiti dinosdosena a maiparit ken paglintegan a naipasdek a tumulong iti panangsalimetmet iti Sabado a nasantoan.

Nairaman ditoy ti pannakaiparit a maibusor iti pananggalot wenno panangwarwar iti aniaman a banag, panamagsina kadagiti dua a sinulid [binokalo], panangiddep iti apuy, panangiviahe iti maysa a banag manipud iti pribado a lugar ken iti publiko a lugar, wenno panangiviahe iti uray aniaman a banag iti nasursurok ngem iti maysa a matudtudo a kaadayo iti lugar a publiko.

`Ania a pammabasol iti naiyeg a maibusor ken Jesus idiay Juan 5:7-16?`

Namimpinsan a dida inkankano ti nakaskasdaaw a datdatlag nga inaramid ni Jesus ken ti wayawaya manipud iti sakit nga intedna iti daytoy a tao, dagiti pangpangulo ket nasakit ti nakemda a ti naagasan a tao ket aw-awitenna ti pagiddaanna iti publiko iti Sabado. Imbes koma a kitaenda no kasano a ti "'Apo ti Sabado'" (Marcos 2:28) ket inaramatna daytoy naisangsangayan nga aldaw, dagiti pangpangulo ket ginandatda a pagtaginayunen dagiti bukodda a paglintegan ken alagaden. Masapul a naannadtayo koma iti bukodtayo a wagas ken iti bukodtayo a lawag a ditay aramiden dagiti umasping a biddut.

`Kasano iti panangibinsabinsa ti Isaias 58:2, 3 iti kayat ti Dios a panangngilin iti Sabado?`

Ti Dios ket saanna a kayat ti kawaw a panagdaydayaw wenno naulimek a kinarelihiyoso. Kayatna a makita dagiti tattaona a makilangen kadagiti dadduma a tattao, nangnangruna dagiti mairurumen ken napanglaw.

Ni Isaias ket aramidenna daytoy a nalawag unay idiay Isaias 58:13, 14: "'No ibawingmo ta sacam iti aldaw a panaginana, iti panagaramid iti ragsacmo iti aldawco a nasantoan; ket naganem ti aldaw a panaginana a maysa a rag-o, ken nasantoan ni Jehova a nadayag; ket isunto ti dayawem, dica aramiden dagiti daldalanmo met laeng; Iti casta agrag-ocanto ken ni Jehova; ket pasacayencanto cadagiti nangato a disdisso ti daga; ken taraonancanto iti tawid ni Jacob nga amam: ta insao ti ngiwat ni Jehova'" (Isa. 58:13, 14).

Iti panangaramid iti "ragsak" tayo (Isa. 58:13, wenno "bukodtayo a pagngayangayan") ket kabatog ti "panangipayatpayat iti Sabado." Dagiti nataoan a gandat ket saanda a paset iti pagwadan ti Dios iti Sabado. No di ket,  naawistayo a mangkita kadagidiay a makibalubal, nga isu a kayaw, nga isu a mabisin ken lamolamo, ken magmagna iti sipnget ken dagiti nagnaganda ket kas la saan a malagip iti uray maysa. Ad-adda pay ngem iti aniaman nga aldaw ti lawas, ti Sabado ket iruarnatayo koma manipud kadagiti bagbagitayo ken iti bukodtayo a kinaimbubukodan ken pagpanunotennatayo nga ad-adda maipapan kadagiti sabsabali ken kasapulan dagiti sabsabali a saan laeng a maipapan kadagiti bagbagitayo ken kasapulantayo.