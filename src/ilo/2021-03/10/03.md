---
title:  Panangrambak iti Wayawaya
date:   30/08/2021
---

Kas nakitatayo nga immuna, ti Sabado ket adda pay dagiti itudon malaksid iti al-aldaw ti panamarsua. Iti maikadua a mangngegtayo ti Sangapulo a Bilbilin, ni Moises ket ul-ultenna ti 40 a tawtawen ti Israel idiay let-ang. Iti daytoy a tiempo, ti sasao a mangiyammo iti rason a panangsalimetmet iti Sabado a nasantoan ket saan a maipapan iti panamarsua no di ket maipapan iti pannakawayawaya manipud iti pannakaadipen ken ad-adipen idiay Egipto (Deut. 5:12-15).

Ket nupay ita nga aldaw saantayo nga ad-adipen idiay Egipto, mabalintayo amin a sumango iti sabali a kita ti pannakaadipen, maysa nga, iti sumagmamano a wagas, ket mabalin a kas makaparigat.

`Ania pay dagiti dadduma a langa ti pannakaadipen a sangsangoentyo ita nga aldaw? Basaen ti Genesis 4:7; Hebreo 12:1; ken 2 Pedro 2:19.`

Ti Sabado ket maysa a panangrambak iti wayawaya manipud kadagiti amin a banbanag a mamagtalinaed kadatayo iti kinaadipen. Iti Sabado, mapalagipantayo nga adda wayawaya manipud basol, saan nga iti bukodtayo a pannakabalin no di ket iti pannakablin ti Dios, nga isu a naipaay kadatayo babaen iti pammati. Mapalagipantayo pay a daytoy ket maysa a wayawaya a ditayo tinegged. DAgiti inauna nga annak ti Israelita ket naisalakanda babaen ti dara ti kordero a naikabil kadagiti baotek ti ruangan iti rabii sakbay ti iruruarda manipud Egipto (Exodo 12). Datayo met, ket naisalakanen babaen iti dara ti Kordero, ket itan ket magna iti wayawaya a kukuatayo ken Jesu-Cristo.

`Basaen ti Roma 6:1-7. Ania ti sarsaritaen ni Pablo ditoy a mabalin a maisilpu iti dayta naited kadatayo idiay Sabado?`

Iti mismo a pannakaisao ti Deuteronomio 5:15—"Ket laglagipemto a maysaca met idi nga adipen iti daga nga Egipto, ket ni Jehova a Diosmo inaonnaca sadiay iti ima a mannacabalin ken tackiag a sitatag-ay"—dagiti tattao ket napalagipanda, manen, a trabaho ken pannakabalin ti Dios iti biangda a naisalakanda. Di ad-adda koma kadatayo, kas Cristiano, a bigbigen nga iti laeng trabaho ken pannakabalin ni Cristo iti biangtayo a naisalakantayo manipud basol?

Daytoy a bilin ket ibagana nga agdas-altayo iti panangisalakan a tinegged ti Dios nga agpaay kadatayo babaen ti mannakabalin a takkiagna. Mawayawayaantayo manipud kadagiti bukodtayo a gandat iti kinalinteg kabayatan a malagiptayo a ti Dios ket Isu ti Namarsua ket iti dayta ket mabalintayo iti agtalek Kenkuana a mamarsua manen kadatayo, ken wayawayaannatayo, uray pay itan, manipud iti panangadipen ti basol no siaanamongtayo nga agtrabaho Isuna kadatayo.

`Ania iti bukodmo a kapadasan iti panangadipen ti basol? Kasano iti pannakasursurotayo a mangipaay kadagiti bagbagitayo dagiti karkari a naited kadatayo ken Jesus a wayawaya manipud iti pannakaadipen?`