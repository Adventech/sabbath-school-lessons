---
title:  Sabado a Panaginana
date:   28/08/2021
---

### Basaen Agpaay ti Adal ita a Lawas
Gen. 1:26, 27; Gen. 9:6; 2 Ped. 2:19; Rom. 6:1-7; Exo. 19:6; Juan 5:7-16.

> <p>Paset a Maiyulo</p>
> "Cadagiti innem nga al-aldaw agtrabajocayo: ngem ti maicapito nga aldaw isu ti maysa nga inana ti nadaeg a panaginana, ti maysa a nasantoan a pacagimongan; dicayto agtrabajo iti uray ania: isu ti maysa nga aldaw a panaginana ken Jehova iti isu-amin a pagnaedanyo" (Lev. 23:3).

Mangngegtayo dagiti amin a kita ti argumento a maibusor iti panangsalimetmet iti maikapito nga aldaw ti Sabado, saan kadi? Mangngegtayo a binaliwan ni Jesus ti Sabado iti Domingo, wenno ni Jesus ket pinunasna ti Sabado, wenno inaramid dayta ni Pablo, wenno dagiti disipolos ket sinukatanda ti maikapito nga aldaw ti Sabado iti Domingo a pammadayaw iti panagungar, ken dadduma pay. Kadagiti napalpalabas a tawtawen, dadduma kadagiti argumento ket nagbalinda nga ad-adda a narikrikut, nga ibagbagada, as pangarigan, a ni Jesus ket Isu ti Sabado a paginanaantayo, ket iti kasta, saan a masapul a salimetmetantayo ti aldaw wenno iti aniaman nga aldaw a nasantoan. Ken, pudno unay, addanto latta a kankanayon ti argumento, nakaskasdaaw a kas iti kasasaadna, a babaen iti panaginana iti maikapito nga aldaw ket ar-aramidentayo ti dalantayo nga agturong langit.

Iti sabali a bangir, dadduma a Cristiano ket nagbalinda nga ad-adda nga agngayangay [interesado] iti kapanunotan ti panaginana, ti maysa nga aldaw a panaginana, ket nupay irikkiarda a ti aldaw ket Domingo wenno ti aldaw ket saan a napateg, pinilida ti kapanunotan ti panaginana a naibatay idiay Biblia ken no apay a dayta ket napateg.

Agpayso, kas Adventista Del Septimo Dia maawatantayo ti kinaagnanayon ti namoralan a linteg ti Dios ken dayta panagtungpal iti maikapat a bilin, a kas mabasa, ket saan a panangaramid iti dalantayo nga agturong langit a kas met iti panangtungpaltayo iti maikalima, maikanem, umuna, wenno iti aniaman kadagiti dadduma a bilbilin.

Ita a lawas ad-adda pay a kitaentayo ti panaginana nga inted ti Dios kadatayo idiay bilin a Sabado ken no apay a napateg.

_* Adalen ti adal ita a lawas tapno maisagana agpaay ti Sabado, Setiembre 4._