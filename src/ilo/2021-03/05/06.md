---
title:  “‘Nalag-an ti Awitco’”
date:   29/07/2021
---

Ti maudi a sasao ni Jesus idiay Mateo 11:30 ket agaramat iti ladawan ti agaw-awit iti maysa nga awit: “‘Ta ti sangolco nalaca ken nalag-an ti awitco.’”

`Ni Moises ket naragsakan idi a makitana ni katuganganna a lalaki a Jetro kalpasan ti ipapanaw ti Israel idiay Egipto ken bimmallasiwda iti baybay. Basaen ti Exodo 18:13-22. Ania ti langa ti panangawit iti awit ti sabali a tao ditoy nga istoria?`

Ti Exodo 18:13 ket ibagan akadatayo a dagiti tattao ket napanda ken Moises nga agpaay iti panangukom manipud bigat agingga iti rabii. Idi nakita ti katugangan ni Moises daytoy, isu ket sipapasnek a nagpakaasi iti manugangna a mangipasdek iti maysa a balabala a mangipalubos kenkuana a mangipamaysa kadagiti daddadakkel a banbanag kabayatana talkenna dagiti sabsabali a mangasikaso kadagiti babbabassit a banbanag. Ti Sursurat ket ibagana kadatayo a ni Moises ket dimngeg iti timek ni Jetro ken inaramidna dagitoy mangted-biag a panagbalbaliw.

Idi imbaga ni Jesus kadatayo a ti awitna ket nalag-an, kayatna a palagipan datayo a mabalintayo iti agtalek Kenkuana, ti namimpinsan nga Agawit Dadagsen. Kas ken Moises, masapul a masursurotayo a kasapulantayo dagiti sabsabali a pangibingayantayo kadagiti dadagsentayo. Idiay 1 Corinto 12:12-26, ti panangiladawan ni Pablo iti bagi ni Cristo ket mangipaay iti maysa a mangiladawan no kasano iti langa iti naibingay a dadagsen. Masapultayo iti agkurkurri a bagi tapno kabaelantayo nga awiten iti aniaman a dagsen. Masapultayo dagiti saksaka, taktakkiag, dagiti abaga, piskel, ken dagiti pennet a mangawit iti aniaman a banag.

`Basaen ti Galacia 6:2. Kasano a ti panagtitinnulong iti pakadagsenan ti maysa ken maysa ket tumulong kadatayo a mangtungpal iti linteg ni Cristo?`

Ti kaasitgan a lawag daytoy a teksto ket mabalin a mangipaay iti sumagmamano a tulong. Idiay Galacia 6:1, ibaga ni Pablo a no ti maysa a kabsat a lalakit wenno kabsat a babai ket matnag iti sulisog, masapul nga isublitayo dayta a tao iti maysa nga espiritu ti kinaemma (laglagipen ti imbaga ni Jesus idiay Mateo 11:29 nga Isu ket naemma). Ti panangawit iti dadagsen ket kaipapananna iti panangisubli iti maysa a tao a simmiasi iti dalan tapno matulongan dayta a tao a makakita iti nadiosan a parabur. Ngem kayatna pay a saoen ti panagtitinnulong iti maysa ken maysa no datayo, wenno isuda, ket agsagrap iti kinarigat. Ti balikas ti Griego iti "dadagsen" ket mabalin a tudtudoenna ti maysa a nadagsen wenno bato. Maysa a palagip a datayo amin ket agawit kadagiti dadagsen ken datayo amin ket kasapulantayo dagidiay a makatulong kadatayo a mangawit ti dadagsen. Ti panagtitinnulong-nga-agawit-dadagsen ket maysa a nadiosan a natudingan nga aramid ti iglesia a sapulenna ti kinaemma ken mangpataud iti kinamanangngaasi.

`Utoben iti naudi a daras a ti maysa a tao ket tinulongannaka a nangawit iti maysa a dadagsen nga isu a nakibalbalubalam. Apay a dakkel unay iti kaipapanan dayta kenka? Asino iti adda dadagsenna a mabalinmo a tulongan nga awiten ita?`