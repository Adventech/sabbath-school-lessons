---
title:  Adalen Pay
date:   30/07/2021
---

"No masarakam a narigat ti trabahom, no agdanengdengka kadagiti rigrigat ken suot, no kunaem nga awan ti pigsam a mangsaranget iti sulisog, a saanmo a mapagballigian ti di pannakaan-anus, ken ti na-Cristianoan a biag ket pasang-at a trabaho, sigurado a saanmo nga aw-awiten ti sangol ni Cristo; aw-awitem iti sangol ti sabali nga apo."—Ellen G. White, _Child Guidance,_ p. 267.

"Adda iti pannakasapul iti agtultuloy a panagsalukag ken ti kinaregta, naayat a pannakaitalaga, ngem dagitoy ket kadawyan nga umayda no ti kararrua ket maaywanan babaen iti pannakabalin ti Dios babaen ti pammati. Awan a pulos iti maar-aramidantayo, namimpinsan nga awan a pulos, tapno italektayo dagiti bagbagitayo iti nadiosan a parabur. Masapul a saantayo a pulos nga agtaltalek kadagiti bagbagitayo wenno kadagiti naimbag nga ar-aramidtayo; ngem inton kas agbidbiddut, managbasol a tattao mapantayo ken Cristo, mabalin a makasaraktayo iti panaginana iti Ayatna. Ti Dios ket awatenna ti tunggal maysa a mapan Kenkuana nga agtaltalek a naan-anay kadagiti pakaikarian ti maysa a nailansa idiay kruz a Mangisalakan. Ti ayat ket agubbog iti uneg ti puso. Mabalin nga awan ti aglaplapusanan a rikna ti kinaragsak, ngem adda idiay ti maysa nga agtataeng a natalna a panagtalek. Tunggal dadagsen ket nalag-an; ta ti sangol nga ited ni Cristo ket nalaka. Ti pagrebbengan ket agbalin a pakaragsakan, ken ti sakripicio ket maysa a pagragsakan. Ti dalan a dati ket kasla nanglakob a sipnget ket agbalin a naraniag a nabuyogan kadagiti arinaar nga aggapu iti Init ti Kinalinteg. Daytoy iti panpannagna iti lawag a kas ken Cristo nga adda iti lawag."—Ellen G. White, _Faith and Works,_ pp. 38, 39.

**Salsaludsod a Pagiinnadalan:**

`1. Malagipmo kadi iti kanito a pannakipagnam ken Jesus nga iti kamaudiananna ket simmukoka? Ibingay daytoy a kanito idiay klase ken ipamaysa a nangnangruna iti rason no apay a simmukoka.`

`2. Adalen ti kararag ni Jesus idiay Mateo 11:25-27 ken pagiinnadalan idiay klaseyo no kasano iti pannakagun-od iti pannakaammo iti parabur. Apay nga ilemmeng ti Dios ti plano ti pannakaisalakan ("Dagitoy a banbanag") manipud kadagiti mamasirib ken mannakaawat ket impaltiingna ida kadagiti ub-ubbing?`

`3. Iti maysa a napraktikalan a wagas, kasano a matulongantayo dagidiay nga adda iti likmuttayo a makibalbalubal kadagiti dadagsenda a mapan ken Jesus tapno makasarak iti panaginana?`

`4. Ad-adda nga agtaeng iti daytoy kapanunotan a "naemma ken napakumbaba iti panagpuspuso." Saan kadi a dakes dayta iti dayaw iti maysa a tao? Saan kadi a mariknatayo koma ti naimbag kadagiti bagbagitayo, nangnangruna iti maysa a tao a makibalbalubal kadagiti panagdudua iti bukod a bagi? Kasano koma a ti kruz, ken ti itakderan ti kruz, ket makatulong kadatayo a makaawat iti kayat a saoen ni Jesus maipapan iti maysa a "naemma ken napakumbaba?" Dayta ket, iti imatang ti kruz, apay a dagiti laeng kinaemma ken kinapakumbaba ti napaypayso a maiyataday a maadda a kababalin?`