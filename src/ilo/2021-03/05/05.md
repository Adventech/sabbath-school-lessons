---
title:  “‘Ti Sangolco Nalaca’”
date:   28/07/2021
---

Napaliiwtayon a ti panangaramat ni Mateo iti “sangol” iti daytoy a segkay ket iyallangoganna ti panangaramat ti Judaismo iti balikas ken dagiti dadduma a teksto iti Baro a Testamento a mangibagbaga iti saan a husto a pannakaawat itgi linteg.

`Ti balikas ti Griego a naipatarus a kas “‘nalaca’” idiay Mateo 11:30 ket mabalin met a maipatarus a kas “naimbag, makaay-ayo, adda pakausaranna, ken managited.” Adu a tattao iti likmuttayo ket ibilangda ti linteg ti Dios a naulpit, narigat a tungpalen, ken, no dadduma, saan a maiyataday. Kasano iti pannakatulongtayo kadakuada a makatakuat iti pintas ti linteg ken mangguyogoy iti aylat iti Mangted-linteg?`

Dagiti nagannak ket kankanayon a malagipda ti kanito idi ti anakda ket immaddang iti umuna nga addangna. Maysa nga agdiwerdiwer nga umuna nga addang, sarunoen ti maikadua, kalpasanna ti maikatlo—kalpasanna mabalin a ti ubing ket maitublak ken matumba. Mabalin nga adda sumagmamano a lula ken nalabit a sugat, ngem iti kanito a ti ubing ket nariknana ti wayawaya nga aggunay, isu ket bumangon ken padasenna manen. Magna, matumba, bumangon, magna, matumba, bumangon. Ti panagsasaganad ket maulit iti adu a daras sakbay a ti ubing ket makapagna a sitatalget. Ngem nupay kasta, iti tengnga dagiti pannakaitublak ken pannakatumba, adda idiay ti maysa a sipapannakkel a bassit a rupa a sibaballigi nga agkuna: _Papa, Mama, inakapagnaakon!_

Ti pannakipagpagna ken Jesus ket mabalin a saan a kankanayon a nalaka, ngem kankanayon latta a naimbag ken isu ti nalinteg a banag nga aramiden. Mabalin a maitublaktayo; mabalin a matumbatay pay; ngem, makabanguntayo ken agtuloy a maitublaktayo; mabalin a matumbatay pay; ngem, makabanguntayo ken agtuloy a makipagna Kenkuana iti abaytayo.

`Idiay Glacia 5:1, insurat ni Pablo: “Maipaay iti panagwayawaya linucatannatayo ni Cristo. Agtalinaedcayo ngarud ket dicay paisangol manen iti babaen ti sangol tgi pannacaadipen.” Ania ti kaipapanan dayta? Kasano iti panangluk-at ni Cristo kadatayo? Ania ti nagdumaan ti sangol nga ibagana nga awitentayo ken ti “sangol ti pannacaadipen” a pangbalballaagan ni Pablo kadatayo?`

Masiguradotayo nga aniaman pay iti apagisu a kayat a saoen ni Pablo iti “sangol ti pannacaadipen,” isu ket saanna a tudtudoen ti panagtungpal iti linteg ti Dios, ti Sangapulo a Bilbilin. Iti kasunganina, babaen iti pammati, maawatan a ti pannakaisalakantayo ket natalged, saan a naibatay iti linteg no di iti kinalinteg ni Cristo a mangabbong kadatayo, a maaddaantayo iti pudno a panaginana ken wayawaya.

`Apay a ti panagbiag iti maysa a biag a panagtungpal iti linteg ti Dios ket maysa nga ad-adda a makainana ngem ti maysa a mangsalungasing iti dayta a linteg?`