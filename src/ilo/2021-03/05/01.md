---
title:  “Umaycayo Caniac...”
date:   24/07/2021
---

### Basaen Agpaay ti Adal ita a Lawas
Mat. 11:20-30; Mat. 5:5; Deut. 18:15; Gal. 5:1; Exo. 18:13-22; Gal. 6:2.

> <p>Paset a Maiyulo</p>
> “'Umaycayo caniac dacayo amin nga agrigrigat ken madagdagsenan, ta paginanaencayto'” (Mat. 11:28).

“'Umaycayo caniac dacayo amin nga agrigrigat ken madagdagsenan, ta paginanaencayto.'”

Anian a nakaskasdaaw a kari ti inted kadatayo ditoy ni Jesus. Ta kalpasan ti amin, asino kadadtayo no dadduma iti saan a nakarikna iti nadagsen-nga-awit, no saan unay nga iti trabaho a mismo (nupay masansan a kasta iti kasasaadna) no di iti panagbannog ken nadagsen-nga-awit nga iyeg ti biag a mismo? Ket ni Jesus ditoy ket ibagbagana kadatayo a, wen, Isu ket ammona ti mapaspasamak kadatayo, ket wen, Isu ket matulongannatayo—dayta ket, no no itedtayo ti pammalubos Kenkuana.

Ken kalpasanna, kalpasan iti panangibagana kadatayo nga awiten ti sangolna, ni Jesus kunana, “'Ta ti sangolco nalaca ken nalag-an ti awitco'” (Mat. 11:30). Iti sabili a pannao, _Ikkatenyo dagiti sangol ken dadagsen nga aw-awitenyo (itedyo ida Kaniak) ket alaenyo ketdi ti Sangolko, ta ti Sangolko ket nalaklaka nga awiten._

Kasano iti pannakapadastayo iti panaginana a sarsaritaen ni Jesus? Ta kalpasan ti amin, agbibiagtayo iti maysa a lubong nga idiay, kalapasn ti basol, ti Apo kinunana ken Adan “'Babaen ti linget ta rupam mangancanto ti taraon'” (Gen. 3:19). Gapuna naammoantayo no kasano ti kita iti agtrabaho ken panangawit kadagiti dadagsen a kas la nakarigrigat unay nga awiten, no kadagiti bagbagitayo a mismo.

_* Adalen ti adal ita a lawas tapno maisagana agpaay ti Sabado, Hulyo 31._