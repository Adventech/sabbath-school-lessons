---
title:  “‘Naemmaac ken Napacumbabaac it’s Panagpuspusoc’”
date:   27/07/2021
---

Ti kinaemma ket maysa a tagtagibassiten a kalidad ita aga aldaw. Ti kinapakumbaba ket makatkatawaan. Ti _social media_ ket insuronatayo nga ikaso ti nalaaw, naringgor, ti karkarna ken atap,ken ti aglaplapusanan. Pudno unay nakaad-adu dagiti pagrukodan ti lubong a maisupadida unay iti ibagbaga ti Dios a napateg ken nakapatpateg.

“Ti panakaammo iti kinapudno ket saan unay nga agdas-al iti pigsa ti sirib a kas iti kinadalus ti panggep, ti maysa a kinagaed, managtalek a pammati. Kadagidiay nga iti kinapakumbaba iti puso ket agsapul iti nadiosan a pannakaidalan, dagiti angeles ti Dios ket umasideg. Ti Espiritu Santo ket naited a manglukat kadakuada ti nabaknang a gameng ti kinapudno.”—Ellen G. White, _Christ’s Object Lessons,_ p. 59.

`Basaen ti Mateo 5:5, 1 Pedro 3:4, ken Isaias 57:15. Kasano koma iti panangilawlawagmo iti kinaemma ken kinapakumbaba kas naibatay kadagitoy a teksto?`

Saritaen ni Pablo “iti kinapacumbaba ken kinaimbag ni Cristo” idiay 2 Corinto 10:1. Ti kinaemma ken kinapakumbaba ket saanda nga iladawan ti nakapuy, tattao a saan a makapagtakder kadagiti bukodda a lugar. Ni Jesus a Mismo ket dina sinapul iti pannakisango [pannakisinnungbat] ken masansan a linklikanna dayta agsipud ta ti trabahona [misyonna] ket saan pay a natungpal (Juan 4:1-3). Nupay kasta, no umay ti pannakisango [pannakisinnungbat], Isu ket simmungbat a situtured. Ngem, Isu ket nagsao a napaoan asi. Dagiti un-unnoyna iti Jerusalem kasakbayan unay ti kruz, kas pangarigan, ket saan a naipukkaw a lunlunod no di ket napnoan-lulua a ladawan ti sao ti maysa a makadadael a masakbayan (Lucas 19:41-44).

Idiay Baro a Testamento, ni Jesus ket masansan a naiparang a kas maikadua a Moises. Isu ket agsasao manipud iti maysa. Abantay idi ibaskagna dagiti principio ti Pagarianna (Mat. 5:1). Isu ket impaayna kadigit dakkel nga umariwekwek iti datdating a taraon (Mat. 14:13-21). Ti Numeros 12:3 ket iladawanna ni Moises a kas “naemma,” nga isu anaiyallangogan idiay Mateo 11:29. Dagiti tattao a nakasaksi iti panangpakan iti 5,000 kinunada a sisisiddaaw, “‘Kinapudnona a daytoy ti mammadto nga umay ditoy lubong’” (Juan 6:14)—maysa a mangitudtudo iti Deuteronomio 18:15 ken ti paset ni Moises a kas maysa a mammadto.

Ti kinapakumbaba ken kinaemma ni Jesus ket nalawag unay nga addaganna ni Moises. Ta kalpasan ti amin, Isu ti nadiosan a Mangislakantayo. Kabayatan nga impaay ni Moises ti mismo a bagbagina a mangisalakan kadagiti tattaona (Exo. 32:32), ti ipapatayna ket awan ti aniaman a banag a nagun-odna, ta ni Moises ket managbasol a mismo ket agkasapulan iti maysa a Mangisalakan, maysa a mangawit-basol a mangbayad kadagiti basbasolna. Nupay makasursurotayo ken Moises ken ti istoria ti biagna, saantayo a makasarak iti pannakaisalakan kenkuana.

No di ket, masapultayo ti maysa a Mangisalakan nga isu nga agtakder iti biangtayo, saan laeng a maysa a Mangibabaet no di ket kas Sunotayo. Ti panangibabaet ket napateg, ngem ti laeng Dios a nakabartay idiay kruz a kas managawit-basoltayo, kas Maysa a nangbayad iti dusa dagiti basbasoltayo iti Mismo a Bagbagina, nga Isu a makaisalakan kadatayo manipud kadagiti ligal a supapak koma a nainkalintegan nga iyeg dagiti basbasoltayo. Dayta iti gapu no apay, nga uray pay no kasano iti kinadakkel ti ulidan ni Jesus nga agpaay kadatayo, dayta ket agbalin amin nga awan a pulos iti kais-iskanna no awan to Kruz ken ti panagungar.