---
title:  “'Alaenyo ti Sangolco Cadacayo'”
date:   26/07/2021
---

`Basaen ti Mateo 11:29, 30. Apay a ilinennatayo ni Jesus nga alaen ti Sangolna kalpasan unay nga inawisnatayo nga ited Kenkuana dagiti dadagsentayo ket makasarak iti pudno a panaginana?`

Kalpasan ti umuna a nasken nga "umaycayo" idiay Mateo 11:28, dua pay dagiti sumaruno a nasken idiay Mateo 11:29. Dagiti "'Alaen'" ken "'agsursuro'" ket isentroda ti imatang dagiti agdengdengngeg (ken ti bumasa) ken Jesus. Masapul nga alaentayo ti Sangolna ken agsursuro Kenkuana.

Ti nasinged a panagkayamet ti Kinadios iti Ama ken iti Anak (nasingeddan idiay Mat. 11:25-27) ket mangipaay iti maysa a napigsa unay a mangiladawan iti mabalin a mangilawlawag iti pangngarig ti sangol kadagitoy a bersikulo. Agpadpada a ti Ama ken ti Anak ket agtartrabahoda a sititimpuyog a mangisalakan iti sangkataoan. Kabayatan a ti sangol ket simbolo iti isusuko _(kitaen ti Jeremias 27)_, dayta ket maysa met a pangngarig a mangiladawan iti nagkaykaysa a panggep. Sumukotayo iti Sangolna ken awaten ti trabaho nga itedna kadatayo a mangbendicion kadagidiay nga adda iti likmuttayo. Saantayo nga aw-awiten ti Sangolna; naisangoltayo laeng Kenkuana agsipud ta ti Sangolna ket "'nalaca'" ken ti awitna ket "'nalag-an'" (Mat. 11:30).

Ti maikadua a nasken ket "'agsursurocayo Caniac'" ket ipaganetgetna manen ddaytoy a kapanunotan. Ti sao ti Griego nga "agsursuro" ket naisilpu iti balikas a "disipolo." No agsursurotayo ken Jesus, datayo iti pudpudno a disipolosna. Ti panagtungpal ken pannakaitalaga ket kababalin ida ti kinadisipolo.

`Ania iti nagdumaan iti nagbalin a "madagdagsenan" (Mat. 11:28) ken iti panagala iti Sangolna (Mat. 11:29)?`

Ti sangol ket maysa a gagangay a pangngarig idiay Judea nga agpaay iti linteg. Ti Aramid 15:10 ket aramatenna dayta a mangitudo iti linteg ti pannakakugit. Ti Galacia 5:1 ket maisupadi iti wayawaya nga itangtanggay ni Jesus iti sangol ti pannakaadipen, nga isu a mangitudtudo iti linteg a kas wagas ti pannakaisalakan. Iti maisangol ken Jesus ket ipaganetgetna ti panagtungpal ken panna kaitalaga a sumurot kadagiti tugotna ken tapno makipaset iti trabahona. Kabayatan a saantayo a namnamaen a mangnayon iti aniaman a banag iti pannakaisalakan nga inabak ni Jesus idiay kruz nga agpaay kadatayo, mabalintayo iti agbalin nga ambasador ken ibingay ti naimbag a damag kadagiti aglikmuttayo. Ti panangipatarus ni Jesus iti linteg, a kas nailawlawag idiay Kaskasaba idiay Bantay (Mateo 5-7) ket ad-adda pay a nakarkaro ngem iti pannakaawat dagiti Fariseo iti dayta. Dayta ket kasapulanna iti pannakaopera ti puso ken balbaliwanna dagiti panggeptayo [motibotayo]—ken, ti Sangolna ket nalaka ken ti awitna ket nalag-an (Mat. 11:30).

`Anian a nakaskasdaaw a kari! _Panaginana nga agpaay kadagiti kararruayo._ Kasano iti pannakapadasmo iti dayta a panaginana? Ania iti langana dayta? Babaen iti panangisentrotayo ken Jesus ken iti itangtanggayana kadatayo, kasano iti panangirugitayo a mangammo iti dayta a panaginana?`