---
title:  “'Paginanaencayto'”
date:   25/07/2021
---

`Basaen ti Mateo 11:20-28, idi kinuna ni Jesus: > “'Umaycayo caniac dacayo amin nga agrigrigat ken madagdagsenan, ta paginanaencayto.'” Ania ti lawag daytoy a sasao? Kasano iti panangted ni Jesus iti daytoy a panaginana?`

Kas kadatayo amin, ni Jesus ket saan a pulos a nagsao nga awan ti maysa a lawagna. Tapno maawatantayo ni JEsus, masapul a maawatantayo ti matudtudo a lawag a mangliklikmut iti maysa a matudtudo a sasao, nangnangruna no kayattayo a liklikan iti saan a pannakaawat ken Jesus.

Ti Mateo 11 ket tanda iti maysa a panagbalbaliw idiay Evangelio ni Mateo. Dagiti sasao a nangkarit kadagiti napateg a ciciudad ti Galilea ket isuda dagiti kagugurdoan a nangngeg idiay Evangelio. Ni Jesus ket saan a mangalala iti pammagusto; Isu ket ikabilna ti ramay idiay pakadangranan; Isu ket makikadkadua kadagiti "managbasol" a tattao (Mat. 9:9-13); Ti ibagbagana a mabalinna a pakawanen dagiti basbasol ket makariribok kadagiti matmata dagiti narelihiyosoan a pangpamgulo (Mat. 9:1-8).

Pudno unay, ni Jesus ket agsasao kadagiti sumagmamano a napigsa unay a mangbabalaw a sasao kadagiti tattao, uray pay iti saan a makaay-ayo a panangidilig kadakuada iti Sodoma, nga iti panangkita idi (kas met ita nga aldaw) ket kas maysa a lugar ti nakaro a kinadagkes. "'Nupay casta cunac cadacayo, nalaglag-anto pay laeng ti dusa iti daga ti Sodoma, ngem iti naipaay kenca iti aldaw ti pannacaocom'" (Mat. 11:24).

Dagiti riribok umad-adu—ket nupay kasta, iti tengnga amin dagitoy, ni Jesus ket naiduma ti inaramidna ket intanggayana ti panaginana. Isu ket maaramidna dayta agsipud ta "'amin dagiti banag inyawat caniac ni Amac; ket awan ti macaamammo iti Anac no saan a ti Ama'" (Mat. 11:27). Ti pannakabael ni Jesus a mangted iti panaginana ket naibatay iti Kinadiosna ken Pannakimaymaysana iti Ama.

Sakbay a dumtengtayo iti panangidisso kadagiti dadagsentayo, masapul a maawatantayo a saantayo a maawit ida a datdatayo. Kinaagpaysoanna, kaaduanna kadatayo ket saan a mapan malaksid no nabigbigtayo ti pudno a kasasaadtayo. Ti awis ni Jesus ket naibatay-iti-kasapulan.

Ti sasaona idiay Mateo 11:28 ket mangrugi iti maysa a kasapulan unay idiay sigud a Griego. Ti "'umayca'" ket saan a pagpilian; ti "'umayca'" ket itakderanna ti panangisagsagana a pannakasarak iti panaginana. Ti "'umayca'" ket kayatna a saoen a masapul nga isukotayo ti turay. Iti maysa a kanito a sinanam-ay a maiturayantayo dagiti adu a banbanag kadagiti biagtayo babaen kadagiti _smartphones_ tayo, iti mapan ken Jesus ket saan nga isu iti gagangay a turong. Kinaagpaysoanna, kadagiti kaaduanna a tattao, ti isusuko ket karirigatan a paset ti biag ti Cristiano.

`Ania a dadagsen dagiti aw-awitem? Kasano iti pannakasursurom a mangited kadagitoy ken Jesus ken mapadasan ti panaginana nga itangtanggayana, ken iti kasta unay a nagdakkel a bayad iti Mismo a Bagbagina?`