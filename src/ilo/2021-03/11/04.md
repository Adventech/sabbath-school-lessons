---
title:  Ti "Ulidan" ti Panaginana
date:   07/09/2021
---

Iti laksid dagiti ulidan a nakitatayon, daytoy a kapanunotan dagiti anniniwan ken simsimbolo ket maipakat iti naibatay met iti Biblia a kapanunotan ti panaginana. Tapno makita daytoy, mapantayo idiay libro ti Hebreo iti Baro a Testamento.

`Basaen ti Hebreo 4:1-11. Ania ti tudtudoen ti natda a kari a sumrektayo iti Panaginanana? Kasano a ti kapadasan ti Israel iti Exodo ken ti panagkalkallautang idiay let-ang ket mangipaay iti mayon a pannakaawat iti kapanunotan a sumrek iti panaginana ti Dios?`

Ti tema a panaganus ken kinamatalek ket nakapatpateg unay ditoy. Nupay sarsaritaen dagitoy ti maipapan iti maikapito nga aldaw ti Sabado, ti kangrunaan a sentro kadagitoy a bersikulo (ken dagiti dimteng sakbay; kitaen ti Hebreo 3:7-19) ket ti napaypayso nga ayab kadagiti tattao ti Dios nga agtalinaedda iti pammati; dayta ket, agtalinaed a matalek iti Apo ken iti evangelio.

Dagitoy a teksto ket palagipanna ti bumasa nga ipapatina nga alaen ti liksion a naadalna manipud iti panangidaldalam ti Dios iti napalabas, "tapno awan ti mapasag, a maitulad iti daydiay met la a kita ti kinasukir" (Heb. 4:11). Imutektekam, daytoy ket maysa a gundaway! Ti Israel ket nangngegna ti evangelio, kuna nga ituloy ti teksto, ngem ti Sao ket saan a nangted iti pagimbagan kadakuada. Imbes a napapigsa ti pammatida babaen iti panagtalek, pinilida iti panagsukir (idilig iti Heb. 3:7-15), ket iti kasta, saanda a pulos a napadasan ti panaginana a kayat ti Dios nga agpaay kadakuada.

Ti Hebreo 4:3 itudona ti nasingeda panagkayamet ti pammati ken panaginana. Mabalintayo laeng a sumrek iti Panaginanana no patien ken agtalek iti Maysa a nangikari iti panaginana nga Isu a kabaelanna iti mangtungpal iti daytoy a kari, ken dayta ket, pudno unay a, ni Jesu-Cristo.

`Basaen manen ti Hebreo 4:3. Ania a kangrunaan a parikut kadagiti tattao ti naibaga? Ania nga adal iti maalatayo manipud daytoy nga agpaay kadagiti bagbagitayo, datayo nga isu a naaddaan iti "pudno a naicascasaba met cadatayo ti naimbag a damag, a cas met cadacuada" (Heb. 4:2)?`

Ti immuna a komonidad ti Cristiano ket inawatda ti immuna a paltiing ti Dios (ti nagnaganentayo a "Daan a Testamento") ken pinatida a ni Jesu-Cristo ket Isu ti Kordero ti Dios, ti daton nga agpaay kadagiti basbasolda. Ken babaen iti pammati iti Daton, mabalinda a mapadasan ti piannakaisalakan ken Jesus ken ti panaginana a naipaay kadatayo Kenkuana.

`Kasano nga iti pannakaawat iti kaipapanan ti pannakaisalakan babaen ti dara ni Jesus ket makatulong kadatayo a sumrek iti dayta kita ti panaginana a maadda kadatayo ken Jesus, a pagaammo a naisalakantayo gapu iti parabur ket saan a gapu kadagiti ar-aramid?`