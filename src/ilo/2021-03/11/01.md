---
title:  Agkalikagum iti Ad-adu Pay
date:   04/09/2021
---

### Basaen Agpaay ti Adal ita a Lawas
Gen. 1:26, 27; Gen. 9:6; 2 Ped. 2:19; Rom. 6:1-7; Exo. 19:6; Juan 5:7-16.

> <p>Paset a Maiyulo</p>
> "Ket dagidi a banbanag isuda dagiti ulidan cadatayo, tapno ditay aguman dagiti banbanag a dakes, a cas ti panagagumda" (1 Cor. 10:6).

Ti Queens Museum of Art idiay New York, United States, ket isu ti ayan ti kadakkelan a modelo ti arkitektura ti maysa a ciudad ditoy lubong, ipakpakitana amin dagiti patpatakder ti New York. Iti maysa a rukod a 1:1,200 (a ti 2.5 sentimetro wenno 1 a pulgada ekte kabatogna ti 33 a metro wenno 100 a pie) saklawenna iti nganngani 870 a metro kuadrado (9,335 a pie kuadrado). Dayta ket nalpas idi 1964 ngem saanna nga ipaduyakyak ti pannakaurnos ti 2021 a ciudad. Dayta ket nakaskasdaaw iti kinarikutna ken naibinsabinsa [detalyado] a kopya ti orihinal.

Nupay iti panungpalanna, kaskasdi a kasta laeng dayta: maysa a kopya, maysa a modelo [ladawan], maysa a mangibagi iti maysa a banag nga ad-adda nga engrande, dakdakkel, naun-uneg, ken ad-adda a narikrikut ngem iti mismo a modelo [pagtuladan].

Kinaagpaysoanna, kasta amin dagiti pagtuladan. Saan nga isuda iti orihinal no di ket agkurrida laeng a kas simbolo ti orihinal, ngem saanna a pulos a masukatan dayta. No di ket, dayta ket adda idiay a tumulong kadagiti tattao a makaawat a nasaysayaat no ania iti kaipapanan ti orihinal.

Ti mismo a Sursurat ket napno kadagiti babassit a modelo [pagtuladan] dagiti ar-aramid ken institosyon nga amin ket mangitudo iti dakdakkel, a nailangitan a kinapaypayso. Ti Hebreo 4 ket tulongannatayo a mangtakuat iti maysa kadagitoy a kinapaypayso kabayatan nga inaigna iti saludsod ti panaginana a naibatay idiay Biblia.

_* Adalen ti adal ita a lawas tapno maisagana agpaay ti Sabado, Setiembre 11._