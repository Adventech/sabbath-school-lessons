---
title:  "Dicayto Patangkenen Dagiti Puspusoyo"
date:   08/09/2021
---

`Basaen ti Hebreo 4:4-7 ken Salmo 95:8-11. Ania a patigmaan ti naited idiay, idiay Salmo ken idiay Hebreo nga agpadpada, ken ania koma iti ibagana kadatayo ita nga aldaw?`

Ti Hebreo 4:4-7 adawenna ti agpadpada a pakasaritaan ti panamarsua ken ti Salmo 95:11 iti lawag ti panangsarita maipapan iti saan a kinamatalek dagiti Israelitas, gapuna ti saanda a panagballigi a sumrek iti panaginana a kayat ti Dios nga agpaay kadakuada.

Pudno unay, ti Salmo 95:8-11 ket isilpuna ti Kapadasan ti Israel idiay let-ang iti panaginana ti Dios ken iramanna ti nadiosan a sapata a ti awan pammatina nga Israel ket saan a sumrek iti Panaginanana, a sigud a nairaman iti Naikari a Daga.

Agpayso, ti Israel simrek iti Naikari a Daga. Maysa a kaputotan ti bimmallasiw iti beddeng ken, iti tulong ti Dios, innalada ti sarikedked ti daga ken nagnaedda idiay.

Nupay kasta, saanda a simrek iti panaginana ti Dios, iti kapanunotan nga adu ti saan a nakapadas iti kinapaypayso ti pannakaisalakan ken Jesus agsipud ta ti nakurang a pammatida ket naipaduyakyak babaen iti nalawag a kinasukirda. Nupay ti panaginana ket nairaman iti daga, inramanna nga ad-adda pay saan laeng a ti nagnaedan dagiti tattao.

`Ti Hebreo 4:6 isingasingna a dagidiay nga isu a nakangngeg iti nadiosan a kari ti pudno a panaginana ket saanda a simrek agsipud iti kinasukir. Ania iti nagsilpuan ti kinasukir ken ti saan a pannakastrek iti panaginana ti Dios?`

Ti "ita nga aldaw" ket ibagana ti kinanasken [kinaganat]. "Ita nga aldaw" ket kayatna a saoen nga awanen iti tiempo nga aglawlawlaw pay. "Ita nga aldaw" ket sapulenna ti maysa a sungbat ken pangngeddeng itan.

Ni Pablo ket inusarna ti sao a _sÄ“meron,_ "ita nga aldaw," ken pudno nga ipaganetgetna no kasano ti kinapategna iti lawag ti panaginana. Kabayatanna, ti Salmo 95:7, 8 ket maysa a patigmaan ken maysa a pakaasi kadagiti tattao ti Dios a saanda nga ul-uliten dagiti biddut dagidi ammada ket saanda a makastrek iti pudno a panaginana a masarakan laeng iti pannakaisalakan nga ipapaay ti Dios kadatayo.

`Ania koma iti kayat a saoen dayta kadatayo, itan, no mangngegtayo dagiti sasao nga "Ita nga aldaw, no mangngegyo ti timecna, 'Dicayto patangkenen dagiti puspusoyo'"? Ania iti napateg unay maipapan iti sao nga "ita nga aldaw"? Ta kalpasan ti amin, inusar ti Salmo dayta iti rinibribun a tawtawen ti napalaas. Nupay kasta, apay koma a kaskasdi latta iti kinapateg dayta nga agpaay iti "ita nga aldaw" tayo a kas idi kadagidiay nga isu a nakangngeg dayta iti napalabas a rinibribun a tawtawen?`