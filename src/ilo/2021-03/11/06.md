---
title:  Panangparmek iti Maysa a Nailangitan a Ciudad
date:   09/09/2021
---

Ti nainsiriban a pannakapasayaat dagiti kangrunaan a kapanunotan idiay Hebreo 4 ket agbalin a matudtudo a mapaneknekan no basaen ti Hebreo 4:8-11. Ni Josue ket dina inikkan ti panaginana ti Israel. Nupay kasta, idinto ta Dios ket saan nga agulbod, adda ket ngata iti sabali a "panaginana" a nabati nga agpaay kadagiti tattao ti Dios. Daytoy a bunggoy ket saan a buklen laeng dagiti mamati a Judio. Dayta ket iramanna amin dagidiay nga isu a nangawat ken Jesus a kas personal a Mangisalakanda.

`Basaen ti Galacia 3:26-29 ket paliiwen dagiti kababalin dagiti tattao ti Dios idi kalpasan ti krus. Ania iti kayat a saoen nga awan iti Judio wenno Griego, adipen wenno wayawaya, lalaki wenno babai idiay lawag [konteksto] a sadiay nagsurat ni Pablo?`

No dadduma, ti Hebreo 4 ket naaramat a mangipaganetget iti panangngilin iti maikapito-nga-aldaw ti Sabado, kabayatan a dagiti dadduma ket inaramatda dayta a mangkarit iti kinapudno daytoy panaginana iti Sabado, iti lawag ti kinapudno nga adda pay sabali a panaginana (panawen-ti-panungpalan). Uray ania kadakuada a takder ket awan ti mangipaduyakyak a naimbag iti teksto ti Biblia. No di ket, ti teksto isingasingna a ti pontiria ti naisangsangayan a panaginana ti Dios ket addan nanipud Panamarsua ket ti pannakarambak ti Sabado a panaginana ket ipaayna ti bassit, linawas a pannakaraman dayta panaginana iti panawen-ti-panungpalan. Pudno unay, kadagiti Judio, ti Sabado ket naawatan a maysa a bassit a pakpakauna ti '_olam haba_' ("ti lubong nga umay").

Ti panaginana a kapada ti Sabado a nabati nga agpaay kadagiti tattao ti Dios, a mangiyal-allangogan iti panaginana ti Dios iti immuna a Sabado iti pakasaritaan ti daga, ket kaipapananna a mabalintayo iti sumardeng kadagiti bukodtayo a trabaho ket agtalek Kenkuana a mangtungpal iti karina a pannakaisalakan nga agpaay kadatayo.

Maisupadi kadagiti argumento dagiti sumagmamano nga agipatpatarus, ti lawag ket saanna nga anamongan ti singasing a ti bilin a Sabado ket nantungpalen idiay panaginana ti pannakaisalakan nga inyeg ni Cristo, a mangaramid dayta a saanen a nasken kadagiti Cristiano a tungpalen dayta. Ti namimpinsan a panaginana a naikari kadatayo babaen iti naaramidan ni Cristo nga agpaay kadatayo ket saanna a sukatan ti maikapito-nga-aldaw ti Sabado idiay Biblia; iti kasunganina, dayta ket patalgedenna dayta.

Iti maysa a lubong a nangato unay iti panangipategna kadagiti tattao a nagballigi kadagiti bukodda, impapati a panagtrabaho, ken dagiti nadursok, ti aginana ken Jesus ken agtalek a ti Paraburna ket makaanay a mangisalakan ken mangbalbaliw kadatayo ket pudno unay a maisupadi iti kultura.

`Kasano a matulongam dagiti sabsabali a makasarak iti panaginana ken Jesus no panunotenda a dagiti basbasolda ket nadagsen unay, a dagiti puspusoda ket saan a mabalbaliwan, ken ti kasasaadda ket pudno unay nga awanen ti namnamana? Ania a naibatay idiay Biblia ti masarakam a mabalinmo nga ibingay kadakuada?`