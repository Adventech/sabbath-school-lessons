---
title:  Ni Jesus Mangyeg iti Panagsusupadi
date:   11/07/2021
---

Sumagmamano a tattao iti mangayat iti riri. Tarigagayantayo ti panagtutunos ken talna. Isurotayo pay dagiti seminar iti panamagkakappia ken panangrisot iti riri kadagiti ig-iglesiatayo wenno institosyon.

`Basaen ti Mateo 10:34-39. Ania iti kayat a saoen ni Jesus idi kinunana a saan nga immay a mangiyeg iti kappia no di ket mangiyeg iti maysa a kampilan? Ania iti kaipapanan daytoy, idinto nga ibilbilang a ni Jesus ket Isu "ti Principe ti Cappia" (Isa. 9:6)?`

Ti pagsasao ni Jesus idiay Mateo 10:34-39 ket makapaklaat ken maisupsupadi. Ti Mangisalakan, nga Isu nga immay a kas maysa nga awan mabalbalinna a maladaga a saan ketdi a maysa a mannakabalin nga ari a nalikmut kadagiti nalalaing nga agbantay _(bodyguards),_ nga isu a nangikasaba iti ayat kadagiti agpadpada a karruba ken kabusor, ket itan ibagana kadagiti pasurotna nga iyegna ti panagsusupadi ken panagbabalubal. Dagiti disipolosna ken dagiti dumdumngeg kenkuana ket mabalin a nagsiddaawda, a kas iti panagsidsiddaawtayo: _Kasano iti panagbalin koma daytoy?_

Ti Mateo 10:35-39 ket pudno unay a maipapan kadagiti panagkakadua ken kinapudno. Iti panangadaw iti Mikias 7:6, ni Jesus karitenna dagiti dumdumngeg kenkuana a mangaramid kadagiti pili nga agpaay iti kinaagnanayon. Ti maysa nga anak a lalaki ket ayatenna ken dayawenna koma dagiti nagannakna. Dayta idi iti ligal a sapsapulen ti linteg nga inawat ni Moises idiay bantay. Dayta idi iti paset a sinapul ti Dios a wagas ti panagkurri; ket nupay kasta, no dayta nga ayat ket daeganna ti pannakaitalaga ti dumdumngeg ken Jesus, sapulenna ti maysa a nabileg a pangngeddeng. Ti ama ken ina ket masapul nga ayaten ken aywananda dagiti annakda. Nupay kasta, no dayta a panagayat ket addaganna iti pannakaitalaga dagiti nagannak ken Jesus, sapulenna ti maysa a narigat a pangngeddeng. Umuna kadagiti amin a banbanag, palagipannatayo ni Jesus iti daytoy a teksto.

Ibaga ni Jesus daytoy a pili babaen iti panangaramidna kadagiti tallo a sasao, iti tunggal maysa kadagitoy ket aramatenna ti balikas a _maikari._ Ti pannakaikari ket saan a naibatay kadagiti nangato a namoralan a pagrukodan wenno uray pay iti panangparmek iti basol. Ti pannakaikari ket naibatay iti maysa a pannakaikayamet ken Jesus. Maikaritayo inton pilientayo ni Jesus iti ngatoen dagiti isuamin a sabsabali a banbanag â€“ pakairamananen ti ina, ama, wenno annak. Pilientayo iti panagrigrigat ti kruz ken suroten ni Jesus.

"Awanen iti nangatngato a tarigagayko no di iti pannakakita kadagiti agtutubotayo a mapasagepsepan iti dayta nga espiritu ti nadalus a relihiyon nga isu a mangiturong kadakuada a mangala iti kruz ken surotenda ni Jesus. Inkayo, agtutubo a disipolos ni Cristo, inturayan ti principio, nakawesan kadagiti pagan-anay ti kinadalus ken kinalinteg. Ti Mangisalakanyo ket idalannakayo iti saad a kaimbagan a maiyannatop kadagiti talunggadingyo nga idiay nga agbalinkayo a maaramat iti kaimbagan a pakaaramatanyo."â€“Ellen G. White, _Testimonies for the Church, vol. 5,_ p. 87.

`No dadduma mapilittayo a mangawit iti maysa a krus a saantayo a pinili, ken no dadduma sididisnudotayo a mangawit iti maysa a kruz. Uray no aniaman pay kadakuada, ania ti tulbek iti panangawit a simamatalek iti dayta a kruz?`