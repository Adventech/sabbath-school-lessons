---
title:  Adalen Pay
date:   16/07/2021
---

"Awan iti mabalin nga idadakkel wenno panagbunga iti biag, a naisentro iti bukod a bagi. No inawatmo ni Cristo a kas personal a Mangisalakan, masapul a lipatem ta bagbagim, ket padasem a tulongan dagiti sabsabali. Saritaen ti ayat ni Cristo, ibagam ti Kinaimbagna. Aramidem amin a pagrebbengan ngan agparang. Awitem ti dadagsen dagiti kararruna ita pusom, ken iti amin a wagas iti pannakabalinmo sapulen ti pannakaisalakan ti napukaw. Kabayatan nga awatem ti Espiritu ni Cristo – ti Espiritu ti di-naimbubukodan nga ayat ken panagtrabaho nga agpaay kadagiti sabsabali – dumakkel ken agbungaka. Dagiti parabur ti Espiritu ket maluomda dita kababalinmo. Ti pammatim dumakkel, dagiti pannakakombinsim ket umun-uneg, ti ayatmo ket maaramid a naan-anay. Umad-adu nga umad-adu iti panangipaduyakyakmo iti kas kaladawan ni Cristo iti amin a nadalus, natakneng, ken makaay-ayo."–Ellen G. White, _Christ's Object Lessons,_ pp. 67, 68.

Iti panangtratar kadigiti isyu [pagsasaritaan] iti nagbabaetan dagiti kamkameng ti iglesia, "ti tungtongan ket mapaatiddog kadigiti or-oras iti nagbaetan dagiti agpadpada a partidos a maseknan, ket saan laeng a ti tiempoda iti masayang, no di pay ket dagiti babaunen ti Dios ket maigawidda a dumngeg kadakuada, no dagiti puspuso dagiti dua a partido ket saanda a paiturayan iti parabur. No ti kinapasindayag ken kinaimbubukodan ket maiwalin, lima a minutos ket ikkatenna ti kaaduan kadagiti parikut."–Ellen G. White, _Early Writings,_ p. 119.

**Salsaludsod a Pagiinnadalan:**

`1. Idiay klase, utoben dagiti wagas a panangparmek iti kinaimbubukodan. Kasano iti panangsalimetmetmo iti tunggal maysa kadakuada tapno dagitoy a kapkapanunotan ket agbalinda a napaypayso?`

`2. Dagiti ambisyon ket saanda a naikasigudan a dakes. Nupay kasta, kasano a mapakadaantayo ken mapannunot dagiti dadakkel a banbanag nga aggapu iti Dios a saan a matnag iti palab-og ti ambisyon?`

`3. Kaaduan kadatayo ket saantayo nga ipakita ti ambisyon, panaginsisingpet, kinaimbubukodan, wenno apal iti akinruar. Nalaingtayo unay a mangipaay iti ad-adu a kinaimbag iti akinruar a parupa. Kas la iti dakkel a sistema ti ramut ti maysa a kayo nga aspen,, nupay kasta, amin dagitoy saan a nasayaat a kababalin ket sililimed a sumiblokda iti uneg ti daga. Ania ti aramiden ti indalan-ti-Espiritu a pannakabalbaliw? Kasano iti panangparmektayo iti ramut ti di-pannakaidna ken masarakan ti pudno a panaginana ken Jesus?`

`4. Agtaeng nga ad-adda iti sungbatmo iti maudi a saludsod idi Huebes maipapan iti kinapateg ti Maikadua a Yaay. Ta kalpasan ti amin, no awan dayta, ania a namnama iti adda kadatayo? No awan dayta, ania ngay nga imbag ti maaramid koma ti immuna a yaay ni Cristo nga agpaay kadatayo, a pagaammo a ti natay ket matmaturog agingga iti panagungar, nga isu a mapasamak laeng idiay Maikadua a Yaay?`