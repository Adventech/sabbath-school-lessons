---
title:  Adalen Pay
date:   27/08/2021
---

"Ti Dios intedna kadagiti tattao ti pakalaglagipan ti panna-kabalinna a Mamarsua, tapno mabalin a mailasinda ti Dios kadagiti ar-aramid ti imana. Ti Sabado awisennatayo a kitaen kadagiti naparsua nga ar-aramidna iti dayag ti Namarsua.... Iti nasantoan nga aldaw ti panaginana, iti ngatoen dagiti amin a dadduma nga al-aldaw, adalentayo koma dagiti damdamag nga insurat ti Dios kadatayo iti natoralesa... Kabayatan a maiyasidegtayo iti puso ti natoralesa, ni Cristo ket pagbalinenna ti kaaddana a napaypayso kadatayo, ket agsao kadagiti puspusotayo iti talna ken Ayatna."—Ellen G. White, _Christ's Object Lessons,_ pp. 25, 26.

"Maysa kadagiti napateg a gapu no apay a ti Apo ket winayawayaanna ti Israel manipud iti panangadipen ti Egipto ket tapno salimetmetanda koma ti nasantoan a Sabadona... Mapaneknekan a da Moises ken Aaron ket pinabaroda ti sursuro maipapan ti kinasanto ti Sabado, agsipud ta ni Faraon ket nagreklamo kadakuada, 'Adtoy a dagiti tattao adudan iti daga, ket decayo paginanaenyo ida cadagiti annungenda.' Exodo 5:5. Daytoy ket ipakpakitana a da Moises ken Aaron ket inrugida ti maysa a repormasyon ti Sabado idiay Egipto.

"Nupay kasta, ti panagngilin iti Sabado ket saan koma a maysa a _panglaglagip_ iti pannakaadipenda idiay Egipto. Iti pannakangilinna kas pananglaglagip iti panamarsua ket _iramanna_ iti naragsak a pananglagip iti pannakawayawayada manipud iti narelihiyosoan a pannakaparparigatda idiay Egipto a nangaramid a narigat iti panagngilin iti Sabado. Iti kasta met laeng a wagas, ti pannakawayawayada manipud pannakaadipen ket agnanayon a mangsindi kadagiti puspusoda iti maysa a nalamuyot a panangipateg kadagiti napanglaw ken naparparigat, dagiti ul-ulila iti ama ken dagiti balo."—_Appendix note in_ Ellen G. White, _From Eternity Past,_ pp. 549.

**Salsaludsod a Pagiinnadalan:**

`1. Dadduma a Cristiano, pakairamananen uray pay dagiti sumagmamano nga Adventista, ket ibilangda ti nadiosan nga ebolosyon _(theistic evolution)_ a maysa a mabalin a mangilawlawag iti panamarsua. Kasano a ti Sabado ket ipakitana a ti nadiosan nga ebolosyon _(theistic evolution)_ ken maikapito nga Aldaw ti kina Adventista ket saan da nga agdanggay? Ania a panggep ti adda iti panangsalimetmet iti maikapito nga aldaw a nasantoan a panglaglagip iti binilbilyon [riniwriwriw] a tawtawen, nnangnangruna no ti Sao ti Dios ket nakalawlawag maipapan iti pannakaaramidna a nasantoan kalpasan ti immuna nga innem nga al-aldaw ti Panamarsua?`

`2. Ania ti makunayo iti argumento a ti aldaw ket saan a napateg, no la ketdi addaantayo iti maysa nga aldaw a panaginana iti maysa a lawas? Wenno, iti sabali a bangir, kasano iti panangsungbattayo iti maibagbaga a ni Jesus ket Isu iti Sabado a paginanaantayo, ket iti kasta ngarud, saan a masapul iti panangsalimetmet iti aniaman nga aldaw a kas maysa nga aldaw a panaginana?`

`3. Kasano nga iti panangsalimetmet iti nasantoan a Sabado ket agbalin a maysa a palagip ti pannakawayawaya ken pannakaluk-at? Kasano iti pannakalikliktayo a mamagbalin dayta a nairut unay ken ligalismo?`

`4. Dadduma ket ibagada a ti panangsalimetmet iti maikapito-nga-aldaw ti Sabado ket maysa a gandat a panangaramid iti bukodmo a wagas nga agturong langit. Nupay kasta, ania ti nainsiriban [nainkalintegan] iti panangtunton a babaen iti panaginana iti maikapito nga aldaw ket padpadasentayo nga aramiden ti dalantayo nag agturong langit?`