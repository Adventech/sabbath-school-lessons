---
title:  Baro a Paspasamak
date:   24/08/2021
---

Kalpasan ti 40 a tawtawen a panagwalangwalang idiay let-ang, maysa a kabarbaro a kaputotan nga addaan iti nalidem, no addaman,  pakalaglagipan iti Egipto ti timmaud. Addaanda iti naidumduma unay a kapadasan ti biag manipud kadagiti nagannakda. Daytoy a kabarbaro a kaputotan ket nasaksianda ti naulit-ulit a nakurang a pammati dagiti nagannakda, ket kas supapakna, uray met kadakuada, masapul met nga agwalangwalangda idiay let-ang kabayatan a ti kapuonan dagiti nagannakda ket matay.

Nagasatda ta naaddaanda iti gundaway a maaddaan iti santuario idiay tengnga ti pakarsoda [kampoda] ket mabalinda a makita ti ulep a mangipakpakita iti kaadda ti Dios nga agam-ampayag iti ngatoen ti tabernakulo. No aggunay, ammoda a tiempon a sumurotda. Daytoy nga ulep a nangipaay iti linong iti aldaw ken silaw ken pudot iti rabii ket maysa idi a palagip iti ayat ken panangaywan ti Dios kadakuada.

`Ania a napersonalan a palagip ti Aldaw a Panaginana iti adda idi kadakuada? Basaen ti Exodo 16:14-31.`

Maisupadi iti papolar [pagaammo unay] a teolohiya [sursuro], dagitoy a bersikulo paneknekanda a ti maikapito nga aldaw ti Sabado [Panaginana] ket immun-una ti pannakaitedna ngem ti linteg idiay Sinai.

Ania ti napasamak ditoy?

Ti naisangsangayan a taraon nga inted ti Dios idi ket maysa nga inaldaw a palagip iti kinapudno a ti Namarsua ket tinaraonanna ti Parsuana. Iti maysa a makita unay a wagas, ti Dios ket ipapaayna dagiti kasapulanda. Tunggal aldaw ket maysa idi a datdatlag iti panagparang ken panagawan ti taraon a kadua ti init. Iti aniaman a tiempo a ti siasinoman a nangpadas nga agurnong nga agpaay iti sumaruno nga aldaw, dayta ket mabangles ken malungsot; ngem nupay kasta, iti kada Viernes adda iti makaanay nga agpaay iti mamindua nga apag, ket ti mabati a kanento iti Sabado ket datdatlag a nagtalinaed a sadiwa.

Itan ti Israel ket addaanda iti servicio ti santuario ken amin nga alagaden ken paglintegan a nailanad idiay Levitico ken Numeros. Kaskasdi, ti nataengan a Moises ket inayabanna iti tunggal maysa ket inulitna ti pakasaritaanda ken sinarungkaranna manen dagiti linlinteg nga inted ti Dios (kitaen ti Deut. 5:6-22).

Iti panungpalanna daytoy a baro a kaputotan ket nakasaganada idi a sumrek iti Naikari a Daga. Ti Israek ket nganngani sumrek iti maysa a panagbaliw iti pangulo, ket ti maysa a nataenganen a Moises ket kayatna a maipasigurado a daytoy a kaputotan ket malagipda ti kinasiasinoda idi ken no ania ti trabahoda [misyonda]. Saanna a kinayat nga ulit-ulitenda dagiti biddut dagidi nagannakda. Iti kasta inulitna dagiti linlinteg ti Dios. Dagiti Sangapulo a Bilbilin ket naulitda tapno daytoy a kaputotan, nakasagana iti ngarab a panangparmek iti Canaan, ket saanda koma a malipatan.

`Iti napersonalan a kapadasantayo, ti maikadua a yaay ni Jesus ket saan a pulos nga ad-adu ngem dagiti sumagmamano a kankanito kalpasan a mataytayo. Gapuna, ti Panagsubli ket kankanayon nga asideg, nalabit nga as-asideg pay ngem iti mabalin a mapanunottayo. Kasano a ti panangsalimetmet iti Sabado ket palagipannatayo saan laeng nga iti naaramidan ti Dios nga agpaay kadatayo no di pay ket no ania iti aramidenna nga agpaay kadatayo inton agsubli?`