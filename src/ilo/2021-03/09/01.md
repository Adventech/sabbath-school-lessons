---
title:  Dagiti Rikos ti Panaginana
date:   21/08/2021
---

### Basaen Agpaay ti Adal ita a Lawas
Genesis 1; Exo. 20:8-11; Exo. 16:14-31; Deut. 5:12-15; Salmo 92; Isa. 58:13.

> <p>Paset a Maiyulo</p>
> "Ket binendicionan ti Dios ti aldaw a maicapito ket sinantificarna: agsipud ta kencuana ti naginanaanna cadagiti amin a gapuanan a ti Dios pinarsuana ken inaramidna" (Gen. 2:3).

Asino iti makapanunot kadagiti ar-aramid ti panamarsua—lawag iti tengnga ti sipnget, dagiti tumatayab gulpida nga agtayab—kasta ket ngata idi? Ken ti nadiosan a pannakaparsua ni Adan ken Eva? Ditay pay mairugi a tukoden no kasano iti panangaramid ti Dios dayta.

Ngem, kalpasan amin daytoy naalibtak a panamarsua, ti Dios ket inturongna ti imatangna iti maysa a banag a sabli. Iti umuna a talgiap, dayta ket kas la saan a naisangsangayan a kas iti lumagto a balyena wenno naraniag a panagparang ti dutdot. Ti Dios ket nangaramid laeng iti maysa nga aldaw, ti maikapito nga aldaw, ket kalpasanna ket inaramidna dayta a naisangsangayan. Uray pay iti sakbay ti panagapura ti sangkataoan a mangikabil iti bukod-a-makariribok a biag, ti Dios ket nangikabil iti maysa nga uged a kas maysa a sibibiag a palagip. Kayat ti Dios a daytoy nga aldaw ket agbalin a maysa a tiempo nga agpaay kadatayo a sumardeng ken wayawaya a mangnanam iti biag—maysa nga aldaw nga agbalin koma ken saan nga aramiden, aldaw a rambaken iti sagut ti ruot, angin, atap a biag, danum, tattao, ken kangrunaan amin, ti Namarsua ti isuamin a nasayaat a sagut.

Daytoy nga awis ket agtultuloy uray kalpasan a napapanaw ti immuna nga agassawa manipud Eden. Kayat ti Dios nga ipasigurado a ti awis ket mabalinna a matakderan ti suot ti panawen, ket iti kasta, idi mismo punganay, Isu ket inlabagna iti mismo a labag ti panawen.

Ita a lawa, intayo adalen ti nakaskasdaaw nga awis ti Dios tapno sumrek iti maysa a nabiag a panaginana, a maulit-ulit, iti tunggal maikapito nga aldaw.

_* Adalen ti adal ita a lawas tapno maisagana agpaay ti Sabado, Agosto 28._