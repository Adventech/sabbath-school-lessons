---
title:  Sabali pay a Gapu a Panaginana
date:   25/08/2021
---

Nagpakarso [nagkampo] ti Israel iti makindaya a sikigan ti Jordan. Naalada dagiti dagdaga ti ari ti Basan ken dua kadagiti ar-ari dagiti Amorreo. Maminsan pay, iti daytoy napateg a kanito, ni Moises inayabanna ti Israel ket pinalagipanna ida a ti tulag a naaramid idiay Sinai ket saan laeng nga agpaay kadagiti nagannakda no di ket agpaay met kadakuada. Intuloyna ngarud nga uliten ti Sangapulo a Bilbilin, manen agpaay iti pagimbaganda.

`Pagdiligen ti Exodo 20:8-11 ken Deuteronomio 5:12-15. Ania ti nagdumaan iti wagas a naibaga kadakuada ti bilin a Sabado?`

Idiay Exodo 20:8, ti bilin mangrugi iti balikas a "Laglagipem." Ti Deuteronomio 5:12 mangrugi iti balikas a "Salimetmetam." Ti balikas a "laglagipem" ket maud-udit' bassit idiay bilin a mismo (Deut. 5:15). Iti daytoy a bersikulo, naibaga kadakuada a laglagipenda nga ad-adipenda idi. Nupay daytoy a kaputotan ket dimmakkelda a wayawaya, naiyanakda koma amim iti pannakaadipen no saan la a gapu iti datdatlag a pannakaarayatda. Ti bilin a Sabado ket mangipalagip kadakuada nga Isu met laeng a Dios a naalibtak "ni Jehova a Diosmo inaonnaca sadiay iti ima a mannacabalin ket tackiag a sitatag-ay" (Deut. 5:15).

Daytoy a kinapudno ket mayataday iti agdama a paspasamak idi dagiti Israelitas, agtaktakder iti maikadua a daras idiay beddeng ti Naikari a Daga, sumagmamano nga uppat a pulo a awtawen kalpasan ti maysa a nakalkaldaang a di panagballigi ti immuna a kaputotan. Awan idi iti mabalbalinanda a mangparmek iti daytoy a daga a kas iti ilalapsot daydi immuna nga ammada manipud iti Egipto. Kasapulanda daytoy a Dios nga Isu a nagtignay a napakuyogan iti "ima a mannacabalin" ken "tackiag a sitatag-ay."

Ti Sabado ket ngannganinan alaen iti maysa a mainayon a kaipapanan. Agsipud ta ti Dios ket Isu ti Dios ti wayawaya, ti Israel ket salimetmetanna ti aldaw ti Sabado (Deut. 5:15).

Agpayso, ti panamarsua ket saan nga adayo manipud iti bilin a Sabado,uray pay idiay Deuteronomio 5, iti laksid ti nainayon a gapu a salimetmetan dayta. Iti maysa a panangkita, ti pannakawayawaya ti Israel manipud iti daga nga Egipto ket isu iti pangrugian ti maysa a baro a parsua, umasping iti istoria ti Panamarsua idiay Genesis. Ti Israel, kas maysa a nawayawayaan a tattao, ket kabarbaroda a parsua ti Dios (kitaen met kas pangarigan ti Isa. 43:15).

Ket agsipud ta ti Exodo ket nakita a kas maysa a simbolo ti wayawaya manipud basol, dayta ket Panangsubbot, makitatayo ti Sabado kas simbolo iti Panamarsua ken Panangsubbot. Gapuna, iti maysa a napaypayso unay a wagas, ti Sabado kte iturongnatayo ken Jesus, ti Namarsuatayo ken Mannubbottayo.

`Basaen ti Juan 1:1-13. Ania iti isuro dagitoy a bersikulo kadatayo maipapan ken Jesus a kas Namarsuatayo ken Mannubbot?`