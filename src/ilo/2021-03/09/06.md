---
title:  Salimetmetan ti Sabado
date:   26/08/2021
---

Ti Dios bilinenna dagiti tattaona a salimetmetanda ti aldaw ti Sabado. Naikadua a mismo iti saan a pammapatay ken saan a panagtakaw ket ti bilin a laglagipen ti Sabado, uray pay no ti Biblia ket saannatayo nga ikkan kadagiti matudtudo nga apagisu no kasano iti panangsalimetmettayo iti dayta.

`Ania koma a langa _(atmosphere)_ ti patauden ken parang-ayentayo iti Sabado? Kitaen ti Salmo 92 ken Isaias 58:13.`

Agsipud ta ti panagsalimetmet iti Sabado ket kaipapananna ti panangrambak iti Panamarsua ken Panangsubbot, ti langana ket masapul koma a maysa a rag-o ken pagragsakan iti Apo ket saan a maysa a nakudrep.

Ti pananglaglagip iti Sabado ket saan a mangrugi iti maikapito nga aldaw. Kabayatan a ti immuna a Sabado ket isu iti nagpatinggaan ti lawas ti Panamarsua, isu a masapul a "laglagipentayo ti maikapito nga aldaw" iti amin a lawas ti Panamarsua, isu a masapul a "laglagipentayo ti maikapito nga aldaw" iti amin a lawas ken planoen nga umuna tapno maisardengtayo ti linawas a trabahotayo ket iti kasta "masalimetmetan dayta a nasantoan" no dumteng iti Sabado. Iti naisangrat a panagsagsagana iti lawas ken nangnangruna iti aldaw a Panagsagsagana (Marcos 15:42) wenno Viernes ket isu ti tublek ken mangnayon iti ragsak kas panangpadpadaan a mangbangun nga agpaay iti daytoy naisangsangayan unay nga aldaw.

`Ania a napateg a paset ti panagsalimetmet iti Sabado ti ipangpangruna ti Levitico 19:3?`

Ti panagsalimetmet iti Sabado ket kaipapananna pay iti panagtaraon iti pannakikayamettayo iti pamilya ken gagayyem. Ti Dios mangipaay iti tiempo nga agpaay iti naipamaysa a panagkakadua [pelosip] iti sibubukel a pamilya, ken iramanna uray pay ti panaginana nga agpaay kadagiti ad-adipen ken ti animal (kitaen ti Exo. 20:8-11). Ti Sabado ken pamilya ket agtimpuyogda.

Kabayatan a ti panaginana ken ti tiempo iti pamilya ket napategda a principio, ti panagsalimetmet iti Sabado ket kaipapananna pay iti pannakipaset iti sangkagimongan, naisentro iti panagdaydayaw iti Dios a kaduatayo ti pamilya ti iglesiatayo. Ni Jesus ket nakitabuno ken nangidalan kadagiti servicio ti panagdaydayaw kabayatan nga adda ditoy rabaw ti daga. (Kitaen ti Lev. 23:3; Lucas 4:16; ken Heb. 10:25).

Numanpay ti panagrikos ken kumpas ti lawastayo ket mabalin nga inaapura, ngem, iti uneg dagiti puspusotayo, adda iti maysa a tarigagay nga agpaay iti pudno a Sabado a panaginana, pudno a pannakisasao iti Namarsuatayo. Iti pananglaglagip a mangisardeng kadagiti amin nga ar-aramidtayo ken panangplano a manggastar iti tiempo ken Apo Dios ken panangtaraon kadagiti pannakaikayamettayo, mabalintayo a sumrek iti rikos [kumpas] ken panaginana ti Sabado.

`Ania iti adda a bukodmo a kapadasan iti Sabado ken dagiti bendicion a mabalin a dumteng manipud iti panangsalimetmet iti Sabado? Ania koma dagiti wagas nga ad-adu pay a mabalinmo nga aramiden a mangaramid dayta a nasagradoan a tiempo a kas iti rumbeng a pagbalinanna?`