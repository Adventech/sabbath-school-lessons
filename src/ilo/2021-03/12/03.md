---
title:  Tallo-nga-Aldaw a Panaginana
date:   13/09/2021
---

Ti panagtaray ni Jonas manipud iti Dios ket saan nga awan dagiti parikutna. Ti nabiit laeng a "panaginana" na ket nariribok idi datdatlag a bimmalaet ti Dios babaen iti bagyo. Ni Jonas ket naispal manipud iti tanem a danum babaen iti Dios, nga Isu a nangbilin iti maysa nga ikan a nangispal ken Jonas.

Nupay kasta, idi laeng nasarakan ni Jonas iti mismo a bagbagina iti maysa nga inkapilitan a tallo-nga-aldaw a panaginana idiay tiyan ti dakkel nga ikan a nabigbigna no kasano iti panagpannurayna unay iti Dios. No dadduma masapul a maiyegtayo iti lugar nga idiay ket awanantayo a pulos iti aniaman a banag a maipaay daytoy a lubong a pagsanggiran tapno mabigbigtayo a ni Jesus iti napaypayso a kasapulantayo.

`Basaen ti kararag ni Jonas idiay uneg ti tiyan ti ikan (kitaen Jon. 2:1-9). Ania iti inkararagna?`

Nupay adda idi idiay kaadalman, iti maysa a nakapegpeggad a kasasaad, ni Jonas, iti kararagna, nagkararag maipapan iti santuario. Isu ket kimmita "iti nasantoan a templom."

Ania iti mapaspasamak ditoy?

Ti templo buklenna ti maysa a pakaisentroan iti daytoy a kararag, ket isu koma iti kangrunaan a banag [punto] ti kararag iti kadawyan. Adda laeng iti maymaysa a lugar idiay Daan a Testamento a pakasarakan ken Apo Dios. Isu ket adda idiay santuario (kitaen ti Exo. 15:17; Exo. 25:8). Ti santuario ket isu iti kangrunaan a banag iti kararag ken pannakisasao iti Dios.

Ngem, ni Jonas ket saanna a tudtudoen ti templo ti Jerusalem. No di ket, sarsaritaenna maipapan iti nailangitan a santuario (Jon. 2:7). Dayta iti ayan iti namnamana, agsipud ta idiay iti paggapuan ti Dios ken ti pannakaisalakan a napudpudno nga ipapaayna.

Iti kamaudiananna naawatan ni Jonas daytoy napateg a kinapudno. Napadasanna ti parabur ti Dios. Isu ket naisalakan. Kabayatan nga impugso ti dakke nga ikan, naawatanna iti primera mano ti maipapan iti ayat ti Dios kenkuana, maysa a nagtalaw a mammadto. Sigurado a naadalna (uray pay no saan nga awan dagiti sumagmamano a pagkarsiaan iti dalan) a ti laeng natalged a dalan iti siasinoman a mamati ket ti panangsapul iti pagayatan ti Dios.

Isu nga, itan inkeddengna nga aramiden ti pagrebbenganna ken tungpalenna dagiti bilbilin ti Dios, panungpalanna agturongen idiay Nineve, awan duadua iti pammati, kabayatan nga agturturong idiay maysa a nalabes unay iti kinadangkesna a ciudad a dagiti umilina ket nalabit a dida kayat daytoy ganggannaet a mammadto a mangibagbaga kadakuada no kasano iti kinadakesda.

`No dadduma nalabit a masapul nga adaywantay amin tapno maadaantayo iti maysa a sadiwa a panangkita kadagiti banbanag. Nupay ti istoria ni Jonas, nga isu a datdatlag a nakalasat idiay tiyan ti ikan, ket maysa ketdi a nalablabes a pasamak, kasano nalabit nga iti iruruarmo manipud iti kadawyan a lugarmo ket palubosannaka a mangkita dayta manipud iti kadawyan a lugarmo ket palubosannaka a mangkita dayta manipud iti maysa a baro ken nalabit a kasapulan a panangkita?`