---
title:  Adalen Pay
date:   17/09/2021
---

"Iti trabaho a naited kenkuana, naitalek ken Jonas iti maysa a nadagsen a pagrebbengan; ngem, Isu a nangayab kenkuana a mapan ket kinabaelanna a tinarawidwidan ti babaunenna ken nangted kenkuana iti balligi. No laeng nagtungpal ti mammadto nga awan duadua, saanna koma a napadasan dagiti adu a napait a kapkapadasan, ken nabendicionan koma nga aglaplapusanan. Nupay iti oras ti pannakauppapay ni Jonas ti Apo ket saan a pimmanaw kenkuana. Kadagiti agsasaruno a suot ken nakaskasdaaw a bendicion, ti panagtalek ti mammadto iti Dios ken iti di-agpatingga a pannakabalinna a mangisalakan ket mapabiag koma."—Ellen G. White, _Prophets and Kings,_ p. 266.

"Rinibribu dagiti mabalin a madanon iti kalalakaan ken kapapakumbabaan a wagas. Ti kalalaingan, dagidiay a lallaki ken babbai ditoy lubong a kitkitaen a kas nasagutan unay, ket masansan a mabang-aran babaen kadagiti sasao ti maysa nga agayat iti Dios, nga isu a mabalinna a saoen dayta nga ayat a kas iti kadawyan a panangsarita iti nailubongan kadagiti banbanag a mangpangayangay unay kenkuana."—Ellen G. White, _Christ's Object Lessons,_ p. 232.

**Salsaludsod a Pagiinnadalan:**

`1. Ti maysa a "mammadto ti Dios" nga isu a nariribok ta dagiti tattao nga isu a nangayaban ti Dios kenkuana a saksian ket inawatda ti pannakaisalakan? Kasano iti pannakaawattayo daytoy a kababalin iti biang ni Jonas? Anian a nagpigsa a pagwadan iti kinaanus ti Dios kadagiti tattaona, uray pay. no nagtignayda a maisupadi iti lawag nga adda kadakuada!`

`2. Ti istoria ni Jonas ket kas la isinggsingna a ti Dios ket saan laeng nga agtartrabaho a mangisalakan kadagiti nasukir a tattao no di pay ket interesado unay iti panangbalbaliw kadagiti pasurotna. Kasano iti pannakaalatayo iti maysa a "baro a puso" ken maysa a "baro nga espiritu" uray pay no ammotayon ti Apo ken ti pudno ita a tiempo? Ania iti nagdumaan ti pannakaammo ti pudno ken nabalbaliwan gapu iti pudno?`

`3. Basaen manen ti libro ti Judas. Ania iti napateg a mensahe ti libro, ken apay a dayta a mensahe ket maiyataday kadatayo a kas maysa nga iglesia ita nga aldaw?`

`4. Kasano a ti kapadasan a panagtartrabaho iti pannakaisalakan dagiti sabsabali ket mangaramid met kadatayo iti adu a naespirituan a pagimbagan?`

`4. Aniaman pay dagiti adda a naimbag a rason ni Jonas, wenno adda a kapanunotanna, no apay a dina kayat iti mapan idiay Nineve, ti Dios ket impakitana kenkuana no kasano iti kinabiddutna. Ania nalabit ti adda kadatayo a kababalin kadagiti sabsabali a mabalin a mangipakita iti isu met laeng a biddut a kas impakita ni Jonas?`