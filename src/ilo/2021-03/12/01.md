---
title:  Ti Mariribokan a Mammadto
date:   11/09/2021
---

### Basaen Agpaay ti Adal ita a Lawas
Jonas 1-4; Jer. 25:5; Eze. 14:6; Apo. 2:5; Lucas 9:51-56; Judas 1-25.

> <p>Paset a Maiyulo</p>
> "'Ket siac awanto ngata ti caasic iti Nineve, daydiay ili a dackel, isu a yan ti nasuroc a sangagasut ket duapulo a ribu a tattao a dida ammo ti macanawan ken macatigid; ken castamet adu a vacvaca?'" (Jonas 4:!1).

Maysa kadagiti makapangayangay unay nga is-istoria idiay Sursurat ket mabalin a ti istoria ni Jonas. Adtoy ni Jonas, maysa a mammadto ti Dios, maysa a tao nga inayaban ti Dios, ngem—ania? Timmaray manipud iti ayab ti Dios. Kalpasanna, idi naawis babaen iti maysa a napnoan buya a pasamak a balbaliwanna ti isipna ken tulnogenna ti Apo, inaramidna dayta—ngem kalpasanna tapno aramidenna laeng iti ania? Iti panagdayamudom a dagiti tattao nga isu a nakaayabanna a pagsaksian ket kinaagpaysoanna nagbabawida ken naispalda iti pannakadadael a, no saan, ket isu koma iti mapasamak kadakuada!

Anian a maysa nga ulidan ti maysa a tao a saan a makainana, awan talnana—uray pay iti ponto nga inyikkisna, "'Ita ngarud, O Jehova, dawatec kenca nga iccatem ti biagco, ta nasaysayaat caniac ti ipapatay ngem ti panagbiag!'" (Jon. 4:3).

Ni Jesus a mismo ibagbagana ti istoria ni Jonas, a kunkunana: "'Dagiti tattao sadi Ninive tumacderdanto iti panagocom a maigiddan iti daytoy a caputotan, ket isu pabasolendanto; ta isuda nagbabawida iti panangascasaba ni Josas; ket adda ditoy ti maysa a nangnangrona ngem ni Jonas'" (Mat. 12:41). Pudno unay a nangnangruna ngem ni Jonas! No saan, Isu ket saanna a mabalin nga agbalin a Mangisalakantayo.

Ita a lawa, intayo kitaen ni Jonas ken no ania iti maadaltayo manipud iti pannakariribokna ken nakurang a talna.

_* Adalen ti adal ita a lawas tapno maisagana agpaay ti Sabado, Setiembre 18._