---
title:  Agsinnabat a Lansangan
date:   16/09/2021
---

Ni Jonas ket kas la ad-adda a riribok ngem iti pategna. Ti Nineve ket napeggad, ngem iti istoria ni Jonas dagiti taga Nineve ket kas la saan nga isuda iti parikut. Naawatanda ti mensahe ket napardasda a nagbabawi. Ni Jonas, ti misionero, ket kas la isu iti nakapuy a silpu _(weak link)_ iti daytoy nga istoria iti trabaho [misyon].

Iti daytoy nga istoria, ti Dios ket sinurotna ti maysa a managduadua a mammadto agsipud ta ammona a ni Jonas ket kasapulanna iti namisioneroan a panagviahe idiay Nineve a kas met iti panagkasapulan dagiti taga Nineve a makangngeg iti namisioneroan a mensahe.

`Basaen ti libro ti Judas. Kasano iti "panagtalinaed[tayo] iti panagayat ti Dios" (Judas 21). Ania iti kayat a saoen dayta?`

Iti daytoy ababa a librona idiay Baro a Testamento, ibaga ni Judas kadatayo idiay Judas 21 nga "agtaeng[tayo] iti panagayat iti Dios" ket ti panangdanontayo kadagiti sabsabali. Kadagiti sumaruno a bersikulo ibaga ni Judas kadatayo a "caasian" ken "isalacan" dagiti dadduma babaen iti "panangyadayo cadacuada iti apuy."

`Basaen ti Judas 20-23. Ania iti ibagbagana ditoy a mainaig iti istoria ni Jonas, ken ania iti ibaga daytoy kadatayo met?`

Ti Dios inayabanna ni Jonas a mapan idiay Nineve ta ni Jonas ket nalabit nga awan iti ginastarna a tiempo a nangpanpanunot maipapan iti pannakikayametna kadagiti taga Asiria sakbay daytoy matudtudo nga ayab. Nalabit nga ammona a dina kayat ida, ngem awan iti aniaman a kapanunotanna no kasano iti kadakkel ti gurana kadakuada wenno ti nalablabes nga aramidenna tapno maliklikanna ida, uray pay kalpasan a naawatna ti ayab. Ni Jonas ket saan a nakasagana a maaddaan iti taga Nineve agsipud ta ay-ayaten ti Dios dagiti taga Nineve ken kayatna ida idiay Pagarianna. Ngem ti Dios ket inayabanna met ni Jonas agsipud ta ay-ayatenna ni Jonas. Kayatna a dumakkel ni Jonas ken agbalin a kas Kenkuana kabayatan nga agtimpuyogda nga agtrabaho. Ti Dios kayatna a masarakan ni Jonas iti pudno a panaginana nga umay laeng babaen iti panagtalinaed iti maysa a makaisalakan a pannakaikayamet Kenkuana ken panangaramid iti pagayatan ti Dios, nga isu iramanna iti panangdanon kadagiti sabsabali ken panangitudo kadakuada iti pammati ken namnama nga adda kadatayo.

`Kasano iti kaadu ti tiempo a gasgastarem nga agtartrabaho nga agpaay iti pannakaisalakan dagiti dadduma? Iti maysa a naespirituan a panangkita, kasano a daytoy a kita iti trabaho ket iturongnatayo a makasarak iti pudno a panaginana ken Jesus?`