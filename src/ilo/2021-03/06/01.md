---
title:  Pannakasarak iti Panaginana Idiay Singgalot ti Pamilya
date:   31/07/2021
---

### Basaen Agpaay ti Adal ita a Lawas
Genesis 34; Heb. 11:17-22; Deut. 4:29; 1 Juan 3:1, 2; Genesis 39; Efe. 6:1-13.

> <p>Paset a Maiyulo</p>
> “Dacay ngarud, ay-ayaten, yantangay ammoyo dagitoy a banbanag a naipacpacauna, agaluadcayo, di la ket ta maicanunongcayo iti pannacaallilaw dagiti managdacdakes ket mapasagcayo iti kinatibkeryo met laeng. No saan ket a rumang-aycayo coma iti gracia ken iti panangammo ken Apotayo ken Manangisalacan a Jesu-Cristo. Kencuana maited coma ti panagdaydayaw iti ken iti agnanayon. Amen” (2 Pedro 3:17, 18).

Ti agtutubo a lalaki siaannad a kinitana ti wangawangan ti yuyeng. Iti kamaudiananna, nakitana ida. Sapsapulenna dagiti kakabsatna a lallaki iti adun nga al-aldaw. Kabayatan nga umas-asideng, agwagwagayway ken agay-ayab iti nakarupanget-a-rupa ti bunggoy, naalana ti aniaman a banag ngem saan a ti nabara a kablaaw. _Kinaagpaysoanna kayat dagiti kakabsatna a papatayen isuna._ No saan a gapu ken Ruben, mabalin nga awan koma iti maibaga nga istoria. Ni Ruben inallokoyna dagiti dadduma a pagurdoenda laeng sadanto ipisok idiay namaga a bubon. Iti ud-udina, dimteng ni Juda nga addaan iti dakdakkel a plano a mangikkat kenkuana ken adda pay sangkabassit a kuarta a maalada, babaen iti panangilakoda kenkuana kadagiti sumagmamano a lumablabas nga aggatgatang iti adipen.

Anian a maysa a pagwadan iti nariribok a pamilya!

Mabalintayo iti agpili kadagiti adu a banbanag iti biag, ngem saan a ti pamilyatayo. Awan iti maysa a naan-anay, ken awan kadatayo ti addaan iti naan-anay a pampamilya ken naan-anay a panagkakayamet ti pamilya. Dadduma kadatayo ket nabendicionan kadagiti nagannak, kakabsat, ken dadduma pay a kamkameng ti pamilya a mangipaduyakyak iti ayat ti Dios, ngem adu dagiti mapneken uray nababbaba ngem iti pagwadan. Dagiti panagkakayamet ti pamilya ket masansanda a narikut ken naladingit, a mangibati kadatayo a di-makaidna, nadangran, ken agaw-awit kadagiti awit ti karga nga emosyonal nga, iti ud-udina ket ipaawittayo kadagiti sabsabali.

Kasano iti pannakasaraktayo iti panaginana iti Dios iti daytoy a lugar dagiti biagtayo? Ita a lawa intayo kitaen ti istoria ni Jose ken ti singgalot ti pamilyana tapno intayo kitaen ti Dios nga agtartrabaho a mangyeg iti pannakaagas ken nainriknaan [emosyonal] a panaginana iti laksid ti nariribok a panagkakayamet ti pamilya.

_* Adalen ti adal ita a lawas tapno maisagana agpaay ti Sabado, Agosto 7._