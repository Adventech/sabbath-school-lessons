---
title:  Ti Dakkel a Panagbinnusor, Asideg ken Personal
date:   05/08/2021
---

Kas pagaammotayo manipud iti panangbasbasa iti istoria (Gen. 39:11-20), ni Jose ket nagsagrap gapu iti naprincipioan a pangngeddengna. Ni Jose ket naibalud. Kas sanikua ni Potifar, ni Jose ket mabalin a napapatay koma a dagus, awan ti saludsod a nadamag. Nalawag a ni Potifar ket dina pinat ti asawana ngem masapul nga aywananna ti dayawna babaen iti panagtignayna. Ket nupay kasta, iti laksid ti nakabutbuteng a paspasamak, ti Sursurat kunana, "ni Jehova siaadda idi ken Jose" (Gen. 39:21).

Ti biag ditoy planet a daga ket saan a nainkalintegan. Ti naimbag ket saan a kankanayon a magun-gunaan, ken ti dakes ket saan a kankanayon a dagus a madusa. Nupay adda ti sumagmamano a naimbag a damag: ni Jose ket mabalin a makasarak iti panaginana, uray pay idiay uneg ti pagbaludan, agsipud ta ti Dios ket adda kenkuana. Idiay uneg ti pagbaludan mabalin koma nga inut-utobna ti saan a kinaimbag iti kasasaadna, naisina, ken uray pay panangibbet iti Dios.

`Ania ti inaramid ni Jose kabayatan nga adda idiay uneg ti pagbaludan? Kasano iti pannakilangenna kadagidiay aglikmut kenkuana? Basaen ti Genesis 39:21-40:22.`

Idiay pagbaludan, ni Jose ket trabahoenna ti napaypayso, saan a ti pagwadan. Isu ket naki_network_; isu ket timmulong kadagiti sabsabali, uray pay no ti panagkakayamet idiay uneg ti pagbaludan ket adayo iti pagwadan a tinartarigagayanna. Ken ni Jose ket saan a ngatoen ti panagdawat iti tulong ken panangaramidna ti bagbagina nga agkasapulan iti tulong. Isu ket dimmawat iti tulong manipud iti agig-iggem ti kopa [mamakpakan] idi nga impatarusna ti tagtagainepna.

`Ania ti dakkel a ladawan a maipakpakita iti panagkakayamet nga iparparang ni Pablo idiay Efeso 6:1-13?`

Dagiti panagkakayamettayo ket babassitda a mangipaduyakyak iti dakkel a panagbinnusor iti nagbaetan ti Dios ken ni Satanas a dumawdawel iti amin a panpanawen. Kayat a saoen daytoy, nga _awan iti naan-anay a panagkakayamet._ Isuamin a panagkakayamet ket masapul nga adda iti agtultuloy a panagdakkelna, ket ni Satanas ket adda maysa a ngayangayna iti panangaramatna kadagiti amin a panagkakayamettayo iti pagimbagannaâ€”nangnangruna kadagidiay a kasisingedan kadatayoâ€”tapno dangran ken uppapayenna ti pagayatan ti Dios ket ikabilna dagiti principio nga agpaay kadagiti panagkakayamettayo. Ken kabayatan nga Isu ket adda ken Jose, Isu ket ikarina a makiadda kadatayo no dagiti panagkakayamettayo ket mapaneknekan a narikut.

`Utoben ti kari ti Dios idiay Santiago 1:5, ken mangala iti maysa a kanito nga agkararag a maipaay iti sirib iti panagkakayametyo. Kasano iti panangsapulmo nga agbalin a silulukat kadagiti panangidaldalan ti Espiritu Santo kabayatan a makilangenka kadagitoy a tattao?`