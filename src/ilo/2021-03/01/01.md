---
title:  Agbibiag iti Maysa a 24/7 a Sociedad
date:   26/06/2021
---

### Basaen Agpaay ti Adal ita a Lawas
Gen. 2:1-3; Jer. 45:1-5; Exo. 20:11; 2 Sam. 7:12; Marcos 6:30-32; Gen. 4:1-17.

> <p>Paset a Maiyulo</p>
> “Toy cararwac siiiliw, wen, sisesegga cadagiti paraangan ni Jehova; ti pusoc ken lasagco umumkisda iti Dios a sibibiag” (Sal. 84:2).

Tik, tak; tik, tak; tik, tak. Ti pagorasan ket nagtultuloy ken di-agpatingga a nagtiktak. Dua nga oras laengen sakbay a mangrugi iti Sabado. Naganges ti nauneg ni Maria kabayatan a kinitana ti bassit nga apartment. Dagiti ay-ayam dagiti ubbing ket nakawawrada pay laeng iti sala; ti kusina ket nagulogulo; ni Sarah, ti kaubinganda, ket agid-idda idiay pagiddaan nga aggurigor; ken inton bigat ket nakitulag nga agservi a kas maysa a mangkablaaw idiay iglesiada, kayatna a saoen a masapul a makapanawda iti pagtaengan 30 a minuto sakbay iti kadawyan nga ipapanawda. _Tarigagayko a maaddaanak iti sumagmamano a kinaulimek inton bigat,_ pinanunot ni Maria a napnoan tarigagay.

Kasta met, iti sabali a sikigan ti ili, ni Josh, ti asawa ni Maria, ket agtaktakder idi a makipila tapno bayadanna ti linawas a ginatgatangda. Ti trapik ket kasta unay. Atiddog idi ti pila. Tunggal maysa ket kasla inaramidda iti panaggatangda iti dayta a kanito. _Kasapulak iti panaginana, saanak a makapagtuloy iti kastoy a kasasaad,_ intanabutob ni Josh iti un-unegna. _Adda pay koma naimimbag iti daytoy a biag._

Dagiti biagtayo ket iturayan dagiti panagaapura nga or-oras, or-oras ti trabaho, tiempo nga ipapan iti pagagasan, pannakitungtong iti Skype, panaggatang, ken trabaho iti eskuelaan. Uray pay no agaramattayo iti pagluganan a pampubliko, aglugan iti bassit nga skoter, wenno agmaneho iti maysa a bassit a lugan a mangilawlaw kadagiti pamilyatayo, ti laaw ti kankanayon a pannakaisinggalot iti lubong iti aglikmuttayo ket am-amsenna nga pukawen ti napaypayso a napateg.

Kaseno a masarakantayo ti panaginana iti tengnga iti kasta unay a panagkaribuso?

_* Adalen ti adal ita a lawas tapno maisagana agpaay ti Sabado, Hulyo 3._