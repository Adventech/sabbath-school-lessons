---
title:  Pananglawlawag iti Panaginana Idiay Daan a Testamento
date:   29/06/2021
---

Sigurado, kasapulantayo amin iti inana, nga isa ti gapu no apay a dayta ket maysa a tema a masarakan iti amin iti Biblia. Nupay pinarsuanatayo ti Dios nga agtrabaho, dayta a panagtrabaho ket matuldokan koma iti panaginana.

Ti Daan a Testamento a Hebreo, kas pangarigan, ket iramanna dagiti adu a balbalikas a mangipakpakita iti panaginana. Ti pannakailadawan iti panaginana ti Dios iti dabarbaro a naparsua a maikapito nga alkdaw idiay Genesis 2:2, 3 ket aramatenna ti berbo a _shabbat,_ "agsardeng iti trabaho, aginana, agbakasyon," nga isu ti langa ti verbo iti sao a "Panaginana." Isu met laeng a verbo ti naaramat idiay Exodo 5:5 iti maysa a makagapu a langa _(causative form)_ ken naipatarus a kas "mangaramid iti maysa a tao nga aginana" manipud kadagiti trabahona. Ti makapungtot a paraon ket inakusaranna ni Moises a "mangaramid kadakuada nga aginana" manipud kadagiti panagbannogda.

Ti mangibagbaga iti panaginana ti Dios iti maikapito nga aldaw ti Sabado idiay maikapat a bilin ket naibaga babaen ti sao ti Hebreo a _nuakh_ (Exo. 20:11; Deut. 5:14). Ti verbo ket naipatarus a kas "naginana" idiay Job 3:13 wenno, iti ad-adu pay a pannakailadawanna, "nagsardeng," a tudtudoenna ti lakasa ti tulag idiay Numeros 10:36. Ti maikadua nga Ar-ari ket kinunana a ti espiritu ni Elias ket "nagtalinaed" ken Eliseo.

Ti sabali pay a napateg a langa ti balikas ket _shaqat,_ "aginanaka, maipaayan iti inana, agulimeka." Dayta ket naaramat idiay Josue 11:23, nga idiay ket iladawanna ti panaginana ti daga manipud iti gubat kalpasan iti damo a panagparmek ni Josue. Ti balikas ket masansan nga agparang a mangipakpakita iti "talna" kadagiti libro a Josue ken Oc-ocom.

Ti verbo a _raga'_ ket naaramat pay a mangipakita iti panaginana. Kadagiti patigmaan a maibusor iti kinasukir idiay Deuteronomio, ti Dios ibagana iti Israel a saanda a makasarak iti inana iti pannakakayaw (Deut. 28:65). Isu met laeng a verbo ti agparang iti maysa a makagapu a langa _(causative form)_ idiay Jeremias 50:34, a mangiladladawan iti saan a pannakabael a maaddaan iti inana.

`Basaen ti Deuteronomio 31:16 ken 2 Samuel 7:12. Ania a kita ti panaginana iti nasarita ditoy?`

Dagiti dua a bersikulo ket agaramatda iti maysa a pagsasao manipud iti verbo a _shakab,_ a ti litiral a kayatna a saoen ket "tapno agidda, maturog." Iti tulag ti Dios ken David, ti Dios inkarina iti ari ti Israel nga "'Intono dagiti al-aldawmo naturposdan, ket makiturogcanto cadagiti ammam, bangonecto ti putotmo a sumaruno kenca'" (2 Sam. 7:12).

Ti atiddog (ken ditoy ket saan a kompleto) a listaan ti nadumaduma a verbo ti Hebreo a mangipakpakita iti panaginana ket tumulong kadatayo a makaawat a ti nateolohiyaan a mangipakpakita iti panaginana ket tumulong kadatayo a makaawat a ti nateolohiyaan a kapanunotan ti panaginana ket saan a naisilpu iti maysa wenno dua a matudtudo a sasao. Aginanatayo a kas maysa a tao ken binnunggoy. Ti panaginana ket apektarannatayo a napisikalan, nalangenan, ken emosyonal ken saan a nakedngan laengn iti Sabado.

`Ti patay ket sigurado a maysa a kabusor ken iti maysa nga aldaw ket mapukawto. Ken uray pay no kasano iti kaadu ti panagladingittayo ken saanen a pannakakita iti minataytayo, apay a makaliwliwa a maammoan nga, itan, ket agin-inanada?`