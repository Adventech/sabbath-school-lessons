---
title:  Panaginana Idiay Baro a Testamento
date:   30/06/2021
---

Maysa a balikas nga agpaay iti panaginana a masanan sa masarakan idiay Baro a Testamento ket _anapauō,_ "aginana, agrelaks, mabang-aran." Naaramat daytoy iti maysa kadagiti pagaammo unay a sasao ni Jesus iti panaginana, Mateo 11:28: "'Umaycayo caniac cacayo amin nga agrigrigat ken madagdagsenan, ta paginanaencayto.'" Dayta ket mabalin a tudtudoenna ti napisikalan a panaginana (Mat. 26:45). Kadagiti maudi a kablaawna kadagiti taga Corinto, ni Pablo ket inyebkasna ti ragsakna iti isasangpet dagiti gagayyem nga isu a nagbang-ar iti nakemna (1 Cor. 16:18).

Sabali pay a balikas a naaramat a mangipakita iti panaginana ket _hēsychazō._ Iladawanna ti Sabado a panaginana dagiti disipolos kabayatan a naginana ni Jesus idiay tanem (Lucas 23:56). Ngem naaramat pay a mangiladawan iti panagbiag iti maysa a naulimek a biag (1 Tes. 4:11) ken mabalin nga ipakitana a tin maysa a tao ket awan dagiti suppiatna ket, iti kasta, agul-ulimek (Aramid 11:18).

Idi ti Surat kadagiti taga Hebreo, iti Hebro 4:4, iladawanna iti panamarsua ti Dios iti panaginana iti maikapito nga aldaw, inaramatna ti sao ti Griego a _katapauō,_ "tapno sumardeng, iyegna ti panaginana, inana," iyallangoganna ti pannakaaramat ti Septuagint, ti Griego a pannakaipatarus ti Daan a Testamento. Makapangayangay unay, kaaduanna a panakaaramat daytoy a verbo idiay Baro a Testamento ket mapasamak idiay Hebreo 4.

`Basaeo ti Marcos 6:30-32. Apay nga imbaga ni Jesus kadagiti disipolosna a pumaknida ken aginana, iti laksid dagiti nagadu a gundaway ti trabaho nga adda kadakuada? Kitaen ti dakdakkel a lawag ti Marcos 6 kabayatan nga utobenyo maipapan daytoy a saludsod.`

Ti "'Umaycayo a pumacni iti maysa a disso... ket aginanacay bassit'" (Marcos 6:31) ket saan a nasangal a kas maysa nga awis. Naibalikas daytoy iti langa ti maysa a nasken, nga isu a maysa a paglintegan wenno maysa a bilin. Ni Jesus ket maseknan maipapan kadagiti disipolosna ken napisikalan ken emosyonal a pagimbaganda. Kasubsublida manipud iti naysa a nalawa a panagtrabaho nga isu a nangibaunan ni Jesus kadakuada a sinagdudua (Marcos 6:7). Ti Marcos 6:30 iladawanna ti naragsak a panagsublida. Dagiti puspusoda ket agragrag-o ket ngata. Kayatda nga ibingay dagiti balligida ken saanda a panagballigi ken Jesus; ngem, pinagsardeng amin ni Jesus dayta babaen iti panangayabna kadakuada nga aginana. Ni Marcos iramanna ti maysa a mangilawlawag a paliiw: "Ta adu dagiti umay ken agawid idi; ket awan a pulos ti tiempoda uray mangan laeng" (Marcos 6:31). Ti panagbalin a natalipupos ken kumaribuso unay iti trabaho ti Dios ket maysa a napudno met a karit kadagiti disipolos. Ni Jesus ket palagipannatayo a masapul nga aywanantayo ti salun-attayo ken emosyonal a pagimbagan babaen iti panangplano kadagiti panawen ti panaginana.

`Ania dagiti wagas a panangtulong ken panangpalag-an iti pastoryo iti local nga iglesia wenno panglakayen wenno asinoman nga am-ammom nga isu a nalabit a nabannogen iti panagaramid iti trabaho ti Apo? Ani iti maaramidam a mangipakita iti panangapresyar ken panangtulong iti daytoy a tao a makasarak iti inana?`