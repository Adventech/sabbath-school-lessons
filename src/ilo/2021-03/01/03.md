---
title:  Agtartaray a Kawaw
date:   28/06/2021
---

Ti nakarang a turog ken pannakabannog gapu iti nalabes a napisikalan a panagbannog ket napaypaysoda a parparikut. Nupay kasta, ad-adda pay a makariribok no mariknatayo nga agtartaraytayo iti "kawaw a rikrikna [emosyonal]." Ken, pudno unay, no ti kurang a turog ket mainayon kadagiti emosyonal a suot, mabalin nga agbalintayo a mauppapay a silaladingit.

Ni Baruc, ti escriba ni Jeremias, ket nariknana ket nariknana ket ngata iti masansan a kasta kadagidi maudi a nariribok a tawtawen ti Jerusalem, sakbay iti gusoguso, rigrigat, ken gulogulo a sumaruno iti pannakadadael ti ciudad babaen kadagiti taga Babilonia.

`Basaen ti Jeremias 45:1-5. Mangisurat iti maysa a napardas a panangusisa iti nainriknaan [emosyonal] a salun-at ni Baruc.`

Mautobmo kadi no kasano iti riknana no ti Dios ket mangted iti maysa a naisangrat a napersonalan a damag kenka? Ni Baruc ket nakaawat iti maysa a damag a diretso a naggapu iti silid ti trono ti Dios (Jer 45:2). Naibaga kadatayo a daytoy ket napasamak "iti maicapat a tawen ni Joakim nga ari ti Juda," idi agarup 605 wenno 604 B.C. Ti Jeremias 45:3 ket itakderanna ti maysa a naimbag a pakaadagdagupan no kasano iti rikna dagiti tattao idi agtartarayda a kawaw.

Manipud kadagiti amin nga ammotayo manipud iti Sursurat maipapan iti daytoy a panawen, nalawag a dagiti reklamo ni Baruc ket saanda nga ang-angaw a dungdung-aw. Isu ket addaan iti naimbag a gapu a makarikna iti pannakauppapay ken nainriknaan [emosyonal] a pannakautoy. Nagadu a dakes a banbanag dagiti mapaspasamak idi, ken ad-adu pay dagiti dumteng.

`Kasano iti panangsungbat ti Dios kadagiti ut-ot ken ladladingit ni Baruc? Basaen ti Jeremias 45:4, 5.`

Ti sungbat ti Dios iti napaypayso a ladingit ni Baruc ket palagipannatayo iti kinapudno a ti uppapay ken ladingit ti Dios ket dakdakkel ket ngata nga amang ngem iti ladingit ni Baruc. Isu ket binangunna ti Jerusalem; ngannganinan rebbaen; Isu ket inmulana ti Israel a kas maysa a kauvasan (Isa. 5:1-7); ngannganinan paruten dayta ket iyegna dayta iti pannakakayaw. Saan a daytoy iti pagayatan ti Apo kadagiti tattaona, ngem masapul a mapasamak gapu iti yaalsada a maibusor Kenkuana.

Ngem adda idi ti lawag nga agpaay ken Baruc iti murdong ti abut. Ti Dios ket pagtaginayunenna ti biag ni Baruc â€“ uray pay iti tengnga ti pannakadadael, pannakakayaw, ken pannakapukaw.

`Basaen manen dagiti sasao ti Dios a naiaturong ken Baruc. Ania a kadawyan a damag ti maalatayo kadakuada nga agpaay kadagiti bagbagitayo? Dayta ket, ania iti ibagana maipapan iti mamimpinsan a kaadda ti dios nga agpaay kadatayo, uray pay no ania iti kasasaadtayo?`