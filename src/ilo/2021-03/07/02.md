---
title:  Panangsango iti Napalabas
date:   08/08/2021
---

Iti ud-udina, dagiti banbanag ket naggunayda iti husto a turong nga agpaay ken Jose, iti kasta unay. Isu ket saan laeng a rimmuar manipud iti pagbaludan, no di ket isu ket naaramid a _'prime minister'_ ti Egipto kalpasan nga impatarusna dagiti tagtagainep ni Faraon (Genesis 41). Isu ket naasawaan ken naaddaan iti dua a bukod nga annak (Gen. 41:50-52). Dagiti kamalig ti Egipto ket napnoda, ken ti naipadto a bisin ket karugrugi laeng. Kalpasanna, iti maysa nga aldaw, dagiti kakabsat a lallaki ni Jose napanda idiay Egipto.

`Basaen ti immuna a panagsarak da Jose ken dagiti kakabsatna idiay Genesis 42:7-20. Apay a naiyad-adu ti buya? Ania idi iti padpadasen ni Jose nga aramiden iti daytoy umuna a panagsasarak?`

Ni Jose ket addaan iti pannakabalin ket mabalinna koma a balsen dagiti kakabsatna nga uray saanna nga ikalintegan iti bagbagina. Ngem, imbes nga agibales, ni Jose ket masknan maipapan kadagiti kamkameng ti pamilyana idiay pagtaengan. Isu ket makumikom maipapan iti amana. Sibibiag kadi pay, wenno ti padi nariribok a pamilya ket nagbalin a maysa a pamilya nga awan ti patriarkana? Ken ti ngay kabsatna a Benjamin? Kas pagragsakan ken rag-o ti amana, ni Benjamin ita ket addan iti isu met laeng a kasasaad a kas ken Jose idi. Dagiti kadi kakabsatna ket inyallatiwda ken Benjamin ti nakapegpeggad nga imonda? Ni Jose itan ket adda iti saad a mangaywan kadagitoy narasi [nakapuy] a tattao iti pamilyana, ket inaramidna iti kasta.

Ti panangaramid kadagiti principio ti Biblia kadagiti panagkakayamettayo ket saanna a kayat a saoen a mabalintayo nga aramiden wenno awaten koma iti panangirurumen. Tunggal maysa kadatayo ket napateg iti imatang ti Dios. Ni Jesus binayadanna ti namimpinsan a gatad idiay kruz nga agpaay iti tunggal maysa kadatayo.

`Apay nga alaen ni Jesus ti panangirurumen [abuso] wenno panangbaybay-a kadagiti sabsabali a napersonalan unay? Basaen ti Mateo 25:41-46.`

Datayo amin ket nagatang babaen ti dara ni Jesus, ket ligal a Kukuanatayo. Ti siasinoman a mangirurumen ket dupduprakenna ti kukua ni Jesus.

Ti sekswal ken emosyonal a panangirurumen wenno napisikalan a kinaranggas ket saanda a pulos a paset dagiti panaggunay ti pamilya. Daytoy ket saan laeng a pribado nga aramid ti pamilya a risoten iti uneg. Daytoy ket masapulna iti akinruar a tulong ken pannakiballaet. No sika wenno ti maysa a tao iti uneg ti pamilyam ket nairurumen [naabuso], pangngaasim ta agpatulongka manipud iti mapagtalkan a propesional.

`Ania dagiti sumagmamano a principio ti Biblia a masapul nga ipakatmo kadagiti aniaman a narigat a panagkakayamet ti pamilya a mapadpadasam itan?`