---
title:  Panangaramid Dayta a Praktikal
date:   11/08/2021
---

Tapno makapakawan, masapul nga awatek a nadangranak. Daytoy ket mabalin a narigat nga aramiden, agsipud ta no dadduma ket ad-adu nga agduyostayo a padpadasen nga ilumlom dagiti rikriknatayo nga imbes a tamingentayo ida. Iti panangbigbig kadagiti saan a nacristianoan a rikrikna ti pungtot ken uray iti panagunget iti sangoanan ti Dios ket nasayaat laeng. Makitatayo daytoy a masansan a naibaga kadagiti Salmo. Mariknak a wayawayaak a mangibaga iti Dios a diak a kinayat iti napasamak wenno kasano iti pannakatratarko ket dayta ket pinagbalinnak a naliday wenno makaunget wenno isuda a dua.

Iti istoria ni Jose, makitatayo nga isu ket agsangsangit kabayatan a makitana manen dagiti kakabsatna ken mariing manen dagiti sumagmamano a rikriknana iti napalabas.

`Ania ti ibaga ti pakdaar ni Jesus idiay kruz kadatayo maipapan iti pannakaitiempo ti pammakawan? Basaen ti Lucas 23:34.`

Ni Jesus ket saannatayo nga urayen a dumawat iti pammakawan nga umuna. Saan a masapul nga urayentayo dagiti nakabasol kadatayo a dumawat iti pammakawan. Mabalintayo a pakawanen dagiti sabsabali nga uray no saanda nga awaten dagiti pammakawantayo.

`Ania ti isuro ti Lucas 6:28 ken Mateo 5:44 no kasano iti pannakilangen kadagidiay mangdangran kadatayo?`

Ti pammakawan, kas iti ayat, ket mangrugi iti maysa a pili a saan ketdi nga iti maysa a rikrikna. Mabalin a pilientayo iti mamakawan, uray pay no dagiti rikriknatayo ket mabalin a saan nga umanamong iti pangngeddengtayo. Ti Dios ammona nga iti bukodtayo a pigsa daytoy a pili ket saan a mabalin, ngem "amin dagiti banag, isuda mabalin iti Dios" (Marcos 10:27). Daytoy iti gapu no apay a naibaga kadatayo nga ikarag dagidiay a nangdangran kadatayo. Iti dadduma a kasasaad, daytoy a tao ket mabalin a natayen, ngem mabalintayo pay laeng iti agkararag nga agpaay iti pannakabalin a mangpakawan iti dayta a lalaki wenno babai.

Awan duadua, ti mamakawan ket saan a kankanayon a nalaka. Ti ut-ot ken ti pannakadadael a naaramid kadatayo ket mabalin a makadadael [makapaladingit], mangibati kadatayo iti pannakadangran, pannakapilay, ken pannakadadael. Ti pannakaagas dumteng, no palubosantayo dayta, ngem iti panangikut iti dayta a kinapait ken unget ken pungtot ket pagbalinenna a narigrigat iti pannakaagas, no mabalin pay.

Ti Kruz ti kaimbagan nga ulidan iti mismo a panangpakawan ti Dios kadatayo. No ti Apo ket mabalinna iti lumasat iti kasta nga agpaay kadatayo, uray pay no ammona a kasta unay ti kinaadu dagiti mangtukkiad Kenkuana, iti kasta sigurado a masursurotayo met iti mamakawan.

`Asino iti masapul a pakawanemâ€”no saan nga agpaay iti dayta a tao, uray agpaay iti bagbagim laeng?`