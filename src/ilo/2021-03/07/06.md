---
title:  Pannakasarak iti Inana Kalpasan ti Pammakawan
date:   12/08/2021
---

Kamaudiananna ti pamilya ni Jose ket simmangpet idiay Egipto. Awanen dagiti nasipnget a palimed iti uneg ti pamilya. Dagiti kakabsatna ket sigurado nga inaminda iti panangilakoda ken Jose idi nga inlawlawagda iti amada a ti anakna a lalaki nga impagarupna a napapatay ket pangulo _(prime minister)_ itan idiay Egipto.

Kabayatan a saan a kankanayon a mabalin wenno nainsiriban nga isubli dagiti panagkakayamet, daytoy ket saanna a kayat a saoen a saantayo a makapakawan. Mabalin a saantayo a mabalin nga umarakop ken agsangit iti nakabasol kadatayo, ngem mabalin a kayattayo nga ipeksa ti pammakawantayo mabalin nga iti pannakaisao wenno babaen iti surat. Ket kalpasanna ket tiemponan a palubosantayo ti ladingit iti kangangatoan a tukad a mabalintayo. Nalabit a sumagmamano a ladingit ket kankanayon nga agtalinaed, ngem mabalin nga agtalinaedtayo iti dalan nga agturong iti pannakaagas.

`Basaen ti Genesis 105:15-21. Ania iti pakadanagan dagiti kakabsat ni Jose, ken apay a madanaganda maipapan iti dayta? Ania iti ibagbaga daytoy a panagbuteng maipapan kadagiti bagbagida?`

Dagiti kakabsat ni Jose ket naggigianda idiay Egipto iti sangapulo ket piton a tawtawen (Gen. 47:28), ngem nupay kasta, idi natay ni Jacob, mabutengda amangan ta agibales ni Jose. Nabigbigda manen no kasano iti panangdangranda unay ken Jose. Impatalged ni Jose kadakuada iti pammakawanna manen, kalpasan ti ipapatay ti amada. Daytoy a palagip ket nalabit a naimbag nga agpaay ken Jose, kasta met kadagiti kakabsatna.

No ti sugat ket nauneg, nalabit a masapul a mamakawantayo iti mamin-adu a daras. No dagiti lagip ti dakes sumiplotda iti panunot, masapul a mapantayo a dagus ken Apo Dios iti kararag ken mangaramid iti pili a mamakawan manen.

`Basaen ti Genesis 50:20. Kasano a daytoy a bersikulo ket makatulong a mangilawlawag iti siaanamong a panangpakawan ni Jose iti basol dagiti kakabsatna a maikaniwas kenkuana?`

Sititibker a pinati ni Jose a ti biagna ket paset iti dakkel a plano ti Dios a tumulong a mangisalakan iti daydi-pagaammo a lubong manipud iti bisin, ken tapno matulonganna ti pamilyana a mangtungpal iti kari ti Dios tapno agbalin a maysa a dakkel a nacion. Yantangay ammo ni Jose a ti Dios inaddaganna dagiti dakes a plano dagiti kakabsatna tapno mangyeg iti naimbag ket timmulong kenkuana a mamakawan.

`Ti istoria ni Jose ket naaddaan iti maysa a naragsak a patinggana. Kasano iti isusungbattayo no ti pagpatinggaan ti maysa nga istoria ket saan unay a naragsak? Wenno, mabalin kadi nga irikkiar ti maysa nga (iti mabayag, dayta ket) iti panagpatingga ti basol ken ti panagpatingga ti dakkel a panagbinnusor, inton amin dagiti pagsasaritaan [isyu] ket marisotâ€”agbalinto a maysa a naragsak ti panagpatingga? Kasano nalabit a daytoy a namnama ket matulongannatayo a mangtratar kadagiti saan unay a naimbag a pagpatinggaan?`