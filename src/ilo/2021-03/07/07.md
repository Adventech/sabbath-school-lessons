---
title:  Adalen Pay
date:   13/08/2021
---

"Kabayatan a nailako ni Jose iti pagano babaen dagiti kakabsatna, kasta met ni Cristo nailako iti kapapaitan a kabusorna babaen iti maysa kadagiti disipolosna. Ni Jose ket naidarum iti saan a husto ket naibalud gapu iti kinasingpetna; kasta met ni Cristo nalalais ken natukkiad gapu iti kinalintegna, ti panangtallikodna iti bukodna a bagi ket babalaw iti basol; ket uray pay no awan iti basolna, Isu ket nadusa babaen iti testimonio iti ulbod a saksi. Ket ti kinaanus ken kinaemma ni Jose iti babaen ti kinakillo kekn panangidadanes, ti nakasagana a pammakawan ken natakneng a kinamanagayatna kadagiti karkarna a kakabsatna itakderanna ti di-agdaydayengdeng a pangibtur ti Mangisalakan iti kinadakes ken panangirurumen [abuso] dagiti nadangkes a tattao, ken ti pammakawanna, saan laeng a kadagiti mammapatayna, no di ket amin a mapan Kenkuana a mangipudno kadagiti basbasolda ken sapulenda ti pannakapakawan."—Ellen G. White, _Patriarchs and Prophets,_ pp. 239, 240.

"Awan a pulos iti mabalin a mangikalintegan iti maysa nga espiritu a di-mamakawan. Isu a saan a naasi kadagiti sabsabali ket ipakpakitana nga isu a mismo ket awan iti pasetna iti mamakawan a parabur ti Dios. Iti pammakawan ti Dios, ti puso ti maysa nga agbidbiddut ket maguyogoy a maiyasideg iti dakkel a puso ti Awan Patinggana nga Ayat. Ti atab ti nadiosan a kinamanagayat ket agayus iti kararrua ti managbasol, ket manipud kenkuana mapan kadagiti sabsabali a kararrua. Ti kinalamuyot ken asi nga imparangarang ni Cristo iti bukodna a napateg a biag ket makita kadagidiay nga agbalin a manangibingay iti Paraburna."—Ellen G. White, _Christ's Object Lessons,_ p. 251.

**Salsaludsod a Pagiinnadalan:**

`1. Maysa a tao iti nagkuna iti naminsan, "Iti saan a panangpakawan ket kas la pananginom iti sabidong kabayatan a namnamaen a diay sabali a tao ti matay." Ania ti kayat a saoen daytoy a sasao?`

`2. Ania ti panggep amin dagiti inaramid ni Jose sakbay iti panangiyammona iti bagbagina? Ania ti inaramid daytoy kenkuana ken kadagiti kakabsatna?`

`3. Ti pangoloen ti balay ni Jose ket ngata iti dadduma kadagiti plano maipapan kadagiti kakabsat ni Jose (dayta ket, Gen. 44:1-12). Kasano a ti kapadasan ti panangpakawan ket binaliwanna dagidiay nga agpalpaliiw laeng?`

`4. "Ti Dios ket saanna a pulos nga idalan dagiti annakna iti sabali ngem iti pilienda a pannakaidalan koma, no makitada koma iti pagpatinggaan manipud iti pangrugian, ken mailasinda ti dayag ti panggep nga isu a tungtungpalenda a kas makipagtartrabaho Kenkuana."—Ellen G. White, _The Desire of Ages,_ pp. 224, 225. Panunotem ta bukodmo a biag kabayatan nga ut-utobem daytoy a sasao. Kasano nga iti pannakaawat daytoy ket tulongannatayo kadagiti adu a suot ken balubal a sangoentayo?`