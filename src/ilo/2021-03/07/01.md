---
title:  Panaginana, Panagkakayamet, ken Pannakaagas
date:   07/08/2021
---

### Basaen Agpaay ti Adal ita a Lawas
Gen. 42:7-20; Mat. 25:41-46; Gen. 42:21-24; Gen. 45:1-15; Lucas 23:34; Gen. 50:15-21.

> <p>Paset a Maiyulo</p>
> “'Ket ita saancayo nga agladingit, dicayo met agpungtot cadagiti bagbagiyo ta inlacodac ditoy: ta imbaonnac ti Dios nga inyuna cadacayo tapno mamabiagac'” (Gen. 45:5).

Maysa a lalaki iti naidarum iti sekswal a panangduklosna iti maysa a babai. Ti babai ket sigurado idi intudona isuna idiay maysa nga iniras ti polis. Nupay iti pammaneknek ket mapagduduaan nga isu ti nakabasol, ti babai ket ipapatina a ni "Johnny" iti nakabasol.

Iti kasta ni Johnny ket naibalud, nga idiay ket naipupok iti 14 a tawtawen gapu iti maysa a krimen a dina met inaramid. Idi laeng adda DNA a pammaneknek a naabsuelto, a nabigbig ni "Joan" ti nakabutbuteng a biddutna.

Ti babai kayatna a saraken ni Johnny kalpasan iti pannakaluk-atna. Ania koma ti aramiden daytoy a lalaki, nga isu a nagsagrap iti kasta unay, inton makisinnarak iti rupanrupa iti daytoy a babai nga isu a nangdadael iti biagna iti adu a tawtawen?

Ti babai adda idiay maysa a silid, mangur-uray iti lalaki. Idi napan ti lalaki, ken nagkitada iti maysa ken maysa, ni Joan ket nagsangit.

"Ni Johnny ket nagsanggir laeng ken innalana dagiti im-imak, ket kinitanak ken kinunana, 'Pakawanenka.' Diak mamati. Adtoy ti maysa a lalaki nga isu a ginurak ken kayatko laeng a matay. Nupay kasta, ita, adtoy a, mangibagbaga kaniak, nga isu a nakaaramidan iti kasta unay a biddut, nga isu ket pinakawannak? Idi laeng nga inrugik a maawatan no ania iti pudno a parabur. Ket idi laeng nga irugik a maagasan ken maaddaan iti pudno a panaginana."

Ita a lawas intayo kitaen iti pammakawan ken no ania iti aramidenna kadagiti di-makaidna a puspuso dagiti tattao.

_* Adalen ti adal ita a lawas tapno maisagana agpaay ti Sabado, Agosto 14._