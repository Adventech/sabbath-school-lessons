---
title:  Pakawanem ken Lipaten?
date:   10/08/2021
---

Ti panangpakawan ket nailawlawag a kas siaanamong a panangbaybay-a iti kalintegan ti maysa nga agpungtot, mangdusa, ken mangbales iti maysa a nakabasol wenno iti bunggoy nga agaramid a sikikillo. Ni Dr. Marilyn Armour, maysa a _therapist_ ti pamilya nga isu a nagtrabaho kadigiti nakalasat iti didigra tapno sapulenna no ania iti naaramidan dagitoy a nakalasat a mangipaay iti kais-iskan iti napasamak kadakuada, isuratna: "Daytoy sibubukel a kapanunotan ti pammakawan ket maysa a nainggandatan nga aramid ti biktima. Saan a maysa a banag a mapasamak lattan."

Ti pannakapakawan ket saanna kayat a saoen nga awan dagiti supapakna. Ti panangpakawan ket saanna kayat a saoen a panangpalubos iti manangirurumen [managabuso] nga agtultuloy kadagiti manangirurumen nga aramidna. No di ket, ti panangpakawan ket kayatna a saoen nga itedtayo ti pungtoto ken tarigagay nga agibales ken ni Apo Dios No saan, ti unget, ti kinapait, ti pungtot, ken ti gura ket pagbalinenna ti aniaman a tao wenno tattao a dakdakes ti inaramidda kadatayo.

`Ania ti duadua, maysa kadagiti sabsabali kadatayo? Kitaen ti Mateo 18:21-35.`

Awan duadua, maysa kadagiti tulbek ti pannakasursuro a mamakawan ket ti pannakaawat iti pannakapakawantayo ken Cristo. Datayo amin nagbasol, saan laeng a maibusor kadagiti sabsabali a tattao no di ket maibusor met iti Dios.

Isuamin a basol ket pudno unay a basol a maibusor iti Apo ken Namarsuatayo; ket nupay kasta, ken Jesus, mabalintayo a tuntonen ti namimpinsan a pannakapakawan kadagidiay amin a basbasol, saan a gapu ta maikaritayo iti dayta—saantayo a maikari—ngem gapu laeng iti parabur ti Dios kadatayo. Iti kanito a maawatantayo dayta a nasagradoan a kinapudno, iti kanito a mapagbalintayo daytoy a pannakapakawan a kukuatayo, iti kanito a mapadasantayo kadagiti mismo a bagbagitayo ti kinapaypayso iti pammakawan ti Dios, mabalintayo a palubosan ken pakawanen dagiti sabsabali. Mamakawantayo saan a gapu ta pakaikarian dagiti sabsabali no di ket gapu ta palubosan ken pakawanen dagiti sabsabali. Mamakawantayo saan a gapu ta pakaikarian dagiti sabsabali no di ket gapu ta isu ti naawattayo manipud iti Dios ken ti kasapulantayo nga agpaay kadagiti mismo a bagbagitayo. Ken iti laksid pay dayta, kasano met iti kasansan a maiparbengtayo iti pammakawan?

Kas iti nakitatayo pay, ni Jose ket impaayna ti maikadua a gundaway nga agpaay iti panaglalangen ti pamilya. Awan dagiti saksakit ti nakem; awan iti panagsubli kadagiti banbanag a napasamak iti napalabas.

Nganngani saan a mabalin a mangirugi manen iti maysa a pamilya no iti tunggal maysa kadatayo ket agbalin a batido a mangammo no kasano iti kaimbagan a panangdangran iti maysa ken maysa. Ngem saan a kasta iti inaramid ni Jose. Kas la kayatna nga ikabil ti napalabas iti likodanda ket agdur-asda a napakuyogan iti ayat ken panangawat. No ni Jose ket naaddaan koma iti maysa a naiduma a kababalin, daytoy nga istoria ket adda koma sabali a nagpatinggaanna, maysa a saan unay a naragsak.

`"'Nagasat dagidiay mapacawan dagiti kinadakesda. Ken dagiti basbasolda maabbunganda. Nagasat ti tao, a dinto pangipatayan ti Apo iti basol'" (Rom. 4:7, 8). Ania iti ibagbaga ni Pablo kadatayo maipapan iti naited kadatayo ken Jesus ken no kasano a daytoy nakaskasdaaw a kari ket balbaliwanna koma no kasano iti pannakilangentayo kadagidiay a nangdangran kadatayo?`