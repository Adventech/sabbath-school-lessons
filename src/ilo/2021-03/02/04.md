---
title:  Kinawalangwalang Mangiturong iti Kinasukir
date:   06/07/2021
---

Ti istoria mangrugi iti maysa a nasayaat a paliiw. Panungpalanna dagiti Israelitas ket nadanonda dagiti beddeng ti Canaan, ken 12 nga agsimisim dagiti naibaon a mangsimisim iti daga. Ti padamagda ket naisalsalumina.

`Basaen ti padamag dagiti agsimisim idiay Numeros 13:27-33. Iti ania a ponto a dagiti ninamnama dagiti Israelitas ket nakeltay?`

Iti laksid ti ibaballaet ni Caleb, ti timek dagiti managduadua ken di-mamati ket nagraira. Ti Israel ket saan a nakasagana a rummuar a mangparmek iti inkari ti Dios kadakuada. Walangwalang iti puso, pinilida iti agsangsangit ken agdaydayamudom imbes a magnada ken mangipukkaw iti balligi.

No walangwalang ti pusotayo, makibalubaltayo a magna babaen ti pammati. Nupay kasta, ti kinawalangwalang ket apektaranna saan laeng a dagiti rikriknatayo [emosyontayo]. Dagiti sayantis ibagada kadatayo nga adda panagnaig iti puon ken gapu iti nagbaetan ti bassit unay a panaginana (pakairamananen ti kurang a turog) ken ti dakes a pili, nga agbanag iti panaglukmeg, pannakaapiang [pannakaadik], ken ad-adu pay a panagwalangwalang ken kinaliday.

`Basaen ti Numeros 14:1-10. Ania ti simmaruno a napasamak?`

Naggunay dagiti banbanag manipud iti dakes agingga iti dakdakes pay. Ti siuuppapay a pakaasi ni Caleb, "'Isuna laeng nga dicayo coma cumaniwas ken Jehova'" (Num. 14:9), saan a naikankano, ken ti isuamin a bunggoy nagsaganada a mangubor kadagiti pangpanguloda. _Ti kinawalangwalang mangiturong iti kinasukir, ken ti kinasukir ket namimpinsan a mangiturong ken patay._

"Dagiti saan a matalek nga agsimisim ket napigsa iti panangbusorda kada Caleb ken Josue, ket ti pukkaw idi ket pimmigpigsa a mangubor kadakuada. Ti mauyong nga umariwekwek ket nangalada kadagiti igam a mangpapatay kadagidiay matalek a lallaki. Dimmarupda a nabuyogan kadagiti pukkaw ti mauyong, idi kellaat a dagiti batbato ket nagtinnag kadagiti im-imada, ti ulimek nagtinnag kadakuada, ket nagwingiwingda iti buteng. Ti Dios ket bimmallaet tapno pasardengenna ti mamapatay a panggepda. Ti dayag ti kaaddana, kas la umap-apuy a lawag, nanglawag iti tabernakulo. Amin dagiti tattao nakitada ti sinyal ti Apo. Maysa a nabilbileg ngem kadakuada ket imparangarangna ti Bagbagina, ket awan iti nangpadas a nangituloy iti isusuppiatda. Dagiti agsimisim a nangiyeg iti dakes a damag ket naparukobda a sibubuteng, ken siaaripapapada a napan kadagiti toldada."â€“Ellen G. White, _Patriarchs and Prophets,_ p. 390.

Nupay kasta, dagdagus a ti dayag ti Apo ket impaduyakyakna iti bagbagina iti publiko. No basaentayo ti istoria idiay Numeros 14, kas la ti sibubukel a buya ket simmardeng, ket itan mangngegtayo iti pannakisarita ti Dios ken Moises. Ti Dios bigbigenna nga uray pay no dagiti bato ket naisangratda nga agpaay ken Moises ken Caleb ken Josue, namimpinsan a ti isusukir ket naiturong a maibusor iti Dios a Mismo.