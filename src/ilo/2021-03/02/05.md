---
title:  Maysa a Mangibabaet
date:   07/07/2021
---

`Ania a gundaway iti itangtanggaya ti Dios ken Moises iti sango daytoy a kinasukir? Basaen ti Numeros 14:11, 12.`

Ti Dios ket itangtanggayana a dadaelenna dagiti Israelitas ket mangaramid iti maysa a sibubukel a baro a nacion a kadua ni Moises nga amada amin.

`Kasano iti isusungbat ni Moises iti daytoy kelkellaat a yaalsa, saan laeng a maibusor kenkuana no di ket maibusor iti Dios? (Num. 14:13-19).`

Daytoy iti kanito a makitatayo ti pudno a tao ti Dios. Ti sungbat ni Moises saan nga agbalbaliw ket sinaksakbayanna ti Mangibabaet nga Isu, nga iti kalpasan ti nasurok a 1,400 a tawtawen, ket agkararag nga agpaay kadagiti ladladingit dagiti disipolosna (Juan 17). Pudno unay, iti inaramid ni Moises ditoy, adu kadagiti teolohiyan ken estudyante iti Biblia ket nakitada ti maysanga ulidan nga aramiden ni Cristo kadatayo. Ti basolda, ti basoltayo, ket saan pay a nasaludsod. Ket nupay kasta, nagpakaasi ni Moises a kunkunana, "'cas iti kinadackel ti caasim a naayat'" (Num. 14:19), pangngaasim pakawanem dagitoy a tattao. Ket kas latta ngarud iti inaramid ti Apo gapu iti panangibabaet ni Moises, kasta met ti aramidenna kadatayo gapu ken Jesus, gapu iti ipapatayna ken panagungarna nga agpaay kadatayo.

Gapuna, ni Moises ipakaasina: "'Pacawanem, dawatec, kenca, ti kinadakes daytoy nga ili, cas iti kinadackel ti caasim a naayat, ken mayannurot iti panangpacawanmo itoy nga ili, nanipud sadi Egipto agpapan ita'" (Num. 14:19). Ti parabur ket gubatenna ti kinasukir ken panagwalangwalang iti mismo a bugasna. Ti panangpakawan ipaayna ti baro a pangrugian.

Ngem adda dagiti bayadna. Ti parabur ket saan a pulos a nalaka. Nupay napakawan, dagiti tattao ket sangoenda dagiti supapak ti kinasukirda, ket dayta a kaputotan ket saan a sumrek iti naikari a daga (Num. 14:20-23).

Wen, ti Dios ket tarawidwidenna ida iti 38 pay a tawtawen idiay let-ang. Taraonanna ida. Makisao kadakuada idiay santuario. Adda iti sikiganda idiay let-ang. Ngem matayda, ket ti baro a kaputotan iti mangpidot iti baston ket masarakanda ti panaginana idiay Naikari a Daga.

Kas la panangukom; ngem, dayta ket napaypayso a parabur. Kasamo koma a daytoy a kaputotan ket mabalinna a parmeken ti nabileg a ciudad-estado ti Canaan no saanda pay a nasursuro iti agtalek Kenkuana? Kasano koma iti panagbalinda a silaw kadagiti nasnacion no dagiti bagbagida a smismo ket maitibtibkolda idiay kasipngetan?

`Ania dagiti narigat nga ad-adal a nasursurom maipapan kadagiti supapak ti napakawan a basol?`