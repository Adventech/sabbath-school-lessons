---
title:  Makaakar
date:   05/07/2021
---

`Basaen ti Numeros 12:1-3. Ania iti pakariribokan da Miriam ken Aaron?`

Nalawag, da Miriam ken Aaron ket saanda a naragsak idi maipapan iti taga Ethiope nga asawa ni Moises. Ni Sefora ket maysa a taga ruar a naggapu idiay Madian _(kitaen ti Exo. 3:1)_. Uray pay kadagiti "napili" nga Israelitas, ti pannakatnag iti kababalintayo ket naiparangarang, ken saan unay a makaay-ayo. (Kasta kadi nanipud idi?)

Nupay kasta, ti teksto a naibatay iti Biblia, nalawag nga ipakitana daytoy a maysa a pambar. Ti kangrunaan a sentro ti danengdengda ket maipapan iti naimpadtoan a sagut. Iti immun-una a kapitulo ti Dios imbagana ken Moises a mangdutok iti pitopulo a lallakay ti Israel nga isu a tumulong a mangawit iti dadagsen ti panagipangulo (Num. 11:16, 17, 24, 25). Da Aaron ken Miriam ket ar-aramidenda met idi ti kangrunaan a paset ti panagipangulo (Exo. 4:13-15, Mikias 6:4), ngem ita ket nariknada a maam-amesda gapu iti kabarbaro a maar-aramid a panagipangulo ket kunada, "'Ni laeng Moises aya ti pakisasaoan ni Jehova? di la makisao met cadata?'" (Num. 12:2).

`Kasano iti panangsungbat ti Dios iti daytoy a danengdeng? Basaen ti Numeros 12:4-13. Apay ngata a ti Dios ket simmungbat a sikekeddeng unay?`

Ti sungbat ti Dios ket dagdagus ken saan a mangibati iti silid nga agpaay iti panangipatarus. Ti naimpadtoan a sagut ket saan a maysa nga igam a naaramat a mangted iti ad-adu a pannakabalin. Ni Moises ket maiyataday unay iti panangipangulo agsipud ta naadalna nga isu ket naan-anay nga agpannuray iti Dios.

Idinto ta ni Miriam ket naibaga sakbay ni Aaron idiay bersikulo I ket isingasingna a nalabit nga isu iti nangirugi iti panangduprak ken Moises. Iti daytoy a tiempo, ni Aaron ket agserservin a kas nangato a padi ti Israel. No nakabil koma iti kukutel, saanna koma a nabalinan iti sumrek iti tabernakulo ken agministro iti biang dagiti tattao. Ti panangdusa ti Dios ken Miriam iti kukutel ket nalawag nga ibagbagana ti saanna a pannakaay-ayo kadakuada a dua ken tumulong a mangyeg iti panagbaliw ti kababalin a masapul daytoy a pamilya. Ti pakaasi ni Aaron agpaay kenni Miriam ket mangipakita nga isu, ket, nairaman met (Num. 12:11), ket itan imbes a panangdillaw ken walangwalang, makitatayo ni Aaron nga agpakpakaasi nga agpaay ken Miriam, ket makitatayo ni Moises a mangibabaet iti biang ni Miriam (Num 12:11-13). Daytoy iti galad a kayat ti Dios a makita kadagiti tattaona. Dinengngegna, ken inagasanna ni Miriam.

`Nupay kankanayon a nalaka iti agbalin a managdillaw iti panagipangulo ti iglesia, iti aniaman a tukad, kasano ket ngatan a nasaysayaat ti pagbalinan ti iglesiatayo ken naespirituan a biagtayo no, imbes nga agdanengdeng, mangibabaettayo koma iti biang dagiti pangpangulotayo uray pay no saantayo nga umanamong kadakuada?`