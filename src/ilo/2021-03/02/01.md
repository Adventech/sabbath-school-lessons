---
title:  Walangwalang ken Nasukir
date:   03/07/2021
---

### Basaen Agpaay ti Adal ita a Lawas
Num. 11:1-33; Num. 12:1-13; Num. 13:27-33; Num. 14:1-23; 1 Cor. 10:1-11; Num. 14:39-45.

> <p>Paset a Maiyulo</p>
> “Ket dagitoy a banbanag naaramidda cadacuada a pagulidanan ket naisuratda tapno pacabagbagaantayo, a dimtengen dagiti panungpalan dagiti aldaw” (1 Corinto 10:11).

Kadagiti naglabas a siglo, adu dagiti tattao a nangipadamag iti karkama, nariribok a kababalin dagiti aso ken dadduma pay a dingngoen sakbay dagiti dadakkel a ginggined.

Dagiti sayantis ket naipasdekdan ita a dagiti an-animal ket kabaelanda a madlaw ti umuna nga allon ti ginggined – ti dagsan ti allon – a sumangpet nga umun-una sakbay ti maikadua a yakayak ti allon. Daytoy nalabit ket ilawlawagna no apay a dagiti an-animal ket naipadamag nga agtigtignayda a naulaw, wenno walangwalang, iti mismo a sakbay a mangrugi nga agyakayak. Dadduma nga an-animal, kas kadagiti elepante, ket mabalinda a mailasin ti nababa-nga-uni ti allon ken pigerger kadagiti pakpakauna a wagwag, nga isu a saan a pulos a madlaw dagiti tao.

Iti sumagmamano a minutos sakbay ti 5.8 a kapigsa ti ginggined a timmama iti lugar ti Washington, D.C., idi Agosto 23, 2011, sumagmamano kadagiti an-animal idiay Smithsonia Institution's National Zoo ket nangrugida a karkarna ti kababalinda. Kadagidiay nga an-animal ket dagiti lemur, nga isu a nangrugi a naguni iti napigsa iti agarup 15 a minutos sakbay a nangrugi a nagwagwag ti daga.

Iti adal ita a lawas, intayo kitaen dagiti sumagmamano nga ehemplo a karkarna a panagwalangwalang ti tao a naipakita, saan a gapu iti asidegen a gagangay a didigra a kas ginggined no di ket babaen ti kangrunaan a kinamanagbasol ti natnag a tattao nga isu a saan a makapaginana iti intanggaya ni Cristo kadagiti isuamin a mapan Kenkuana iti pammati ken panagtungpal.

_* Adalen ti adal ita a lawas tapno maisagana agpaay ti Sabado, Hulyo 10._