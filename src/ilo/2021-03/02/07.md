---
title:  Adalen Pay
date:   09/07/2021
---

"Itan ket kasla napasnekda nga agbabawi iti naimbasolan a kababalinda; ngem nagladingitda gapu iti bunga ti dakes a dalanda imbes a mariknada koma iti kinaawan panagyaman ken kinasukirda. Idi nasarakanda a ti Apo ket dina pinanawan ti bilinna, ti bukodda a pagayatan ket rimsua manen, ket impakdaarda a saanda nga agsubli idiay let-ang. Iti panangibilin kadakuada a pumanaw manipud iti daga dagiti kabusorda, ti Dios ket sinuotna ti nalawag a yaanamongda ket napaneknekan a saan a napaypayso. Ammoda a nakabasolda unay iti panangipalubosda kadagiti nagurdo a rikriknada a mangtengngel kadakuada ken iti panangsapul a panangpapatay kadagiti agsimisim nga isu a nangguyogoy kadakuada a tungpalen ti Dios; ngem napabutnganda laeng a makaammo a nakaaramidda iti nakabutbuteng a biddut, nga isu a dagiti supapak ket nakapegpeggad kadagiti mismo a bagbagida. Dagiti puspusoda ket saan a nabaliwan, ket kasapulanda laeng iti maysa a pambar a mangaramid iti kapadana a kellaat a pasamak. Daytoy ket imparangna ti bagbagina idi a ni Moises, babaen iti otoridad ti Dios, binilinna ida nga agsublida idiay let-ang."–Ellen White, _Patriarchs and Prophets,_ p. 391.

"Ngem ti pammati ket saan a mabalin a maikadua iti pagpagarup. Ti laeng addaan iti pudno a pammati ti natalged a maibusor iti pagpagarup. Ta ti pagpagarup ket isu iti pangsuppiat ni Satanas iti pammati. Ti pammati ket tuntonenna dagiti karkari ti Dios, ken iyegna ti bunga iti panagtungpal. Ti pagpagarup ket tuntonenna met dagiti karkari, ngem aramatenna ida a kas iti inaramid ni Satanas, tapno palubosanna ti salungasing. Ti pammati ket indalanna kokma dagiti immuna a nagannaktayo nga agtalek iti ayat ti Dios, ken tapno tungpalenda dagiti Bilbilinna. Ti pagpagarup ket indalanna ida a mangsalungasing ti Lintegna, a patienda a ti dakkel nga ayatna ket isalakanna ida manipud iti supapak ti basolda. Saan a pammati ti mangtunton iti supapak ti basolda. Saan a pammati ti mangtunton iti parabur ti Langit nga awan iti panangaramid kadagiti kondisyon nga isu a ti asi ket maited koma. Ti pudno a pammati ket addaan iti pamuonna kadagiti karkari ken bendicion dagiti Sursurat."–Ellen G. White, _The Desire of Ages,_ p. 126.

**Salsaludsod a Pagiinnadalan:**

`1. Pagiinnadalan ti nagdumaan ti pammati ken pagpagarup. Apay koma a ti panangparmekt iti daga a Canaan ket nakita iti un-unana, idi a dagiti Israelitas ket dimmuprak ket nakitan a kas maysa a pagpagarup? KAsano a ti panggep ken paspasamak ket agaramid iti maysa a dakkel a paset iti pagdumaan ti pammati ken pagpagarup?`

`2. Ad-adda nga agtaeng iti kinapudno a nupay ti basol ket mabalin a mapakawan, masansan nga agbiagtayo kadagiti supapak dagidiay a basbasol. Kasano a matulongam dagidiay a makibalbalubal iti pannakaammo a napakawandan iti basol ngem, nupay kasta, ket kaskasdi nga adda saan a nasayaat nga epektona kadakuada ken, nalabit, nga uray pay kadagiti ay-ayatenda?`