---
title:  Walangwalang Idiay Maysa a Let-ang
date:   04/07/2021
---

Ti Israel ket nariknada ket ngata ti kinawalangwalang ken kinaliday idi pinanawanda ti Sinai kabayatan nga agturongda a mapan idiay Canaan. Nasurok a makatawen ti napalabas nanipud idi pinanawanda ti Egipto (Num. 1:1). Nakasaganada a sumrek iti Naikari a Daga. Nabilangdan ken naorganisardan. Nasaksianda dagiti nakaskasdaaw a pannakaipakita dagiti nadiosan a bendicion ken nalawag a tanda iti kaadda ti Dios. Ngem, ti immuna a napasamak kalpasan ti ipapanawda manipud Sinai ket nasarakan ida nga agdandanengdeng.

`Basaen ti Numeros 11:1-15. Ania iti idandanengdeng dagiti Israelitas?`

Dagiti Israelitas ket naggartemda unay a napalalo iti lasag a sidaen, dagiti pepino, dagiti morod, dagiti kutsay, dagiti lasona, ken dagiti bawang ti Egipto. "'Asino ti mangtedto cadacami iti lasag a sidaen? Malagipmi dagiti ic-ican a sinsindami idiay Egipto nga awan baybayadda, dagiti pepino, ken dagiti morod, ken dagiti cutsay, ken dagiti lasona, ken dagiti bawang: Ngem ita ti cararuami malidliday; awan ti uray ania laeng a makita no di daytoy mana!'" (Num. 11:4-6). Nalabit a nagsagrapda pay iti nakaro a pannakalipat idi nalagipda ti taraon ken nalipatanda ti pannakaadipen ken ti di-nakappapati a kinarigat _(idilig iti Exodo 1)._

Nataraonanda ibi babaen iti _mana_ ti Dios iti nasurok a makatawen; ngem, nariknada ti walangwalang ket kinayatda iti maysa a banag a sabali. Uray pay ni Moises ket naapektaran. Iti panangpadas a mangidalan iti maysa a bunggoy ti walangwalang a tattao ket saan a nalaka. Ngem ni Moises ket ammona no asino iti pagkamanganna. "'Ania ti gapuna nga impaaymo iti dakes itoy adipenmo? Ket apayapay diac nacasarac iti caasi iti imatangmo ta ipabaclaymo ti awit iti dagup dagitoy a tattao?'" _(Num. 11:11)._

`Kasano iti isusungbat ti Dios kadagiti dandanengdeng? Basaen ti Numeros 11:16-33.`

Ti Dios ket saan a tuleng kadagiti kasapulantayo inton mariknatayo ti walangwalang. Iti kasasaad ti Israel, inikkanda ida iti tuktukling a mangpennek iti bisinda iti sidaen a lasang. Ngem saan a ti lasag a sidaen ti pudno a kayat ti Israel. No saantayo a naragsak ken walangwalang ken makaunget, ti pakaungetantayo ket masansan a daytoy laeng ti mangirugi – saan a ti gapu iti riri. Makilabantayo gapu ta adda maysa a banag a naun-uneg a mangapektar iti agdama a pannakikayamettayo. Ti Israel ket immalsa a maibusor iti panangidaldalan ti Dios, maysa a banag a masapul nga an-annadantayo koma, uray pay no ania iti agdama a kasasaad ken lawagtayo, ta nalaklaka nga aramiden ngem iti panangipagaruptayo.

`Apay a nakalaklaka unay a malagip iti napalabas a kas nasaysayaat ngem iti napaypayso a kasasaadna idi?`