---
title:  Ti Baro a Nabaknang nga Agturay
date:   14/02/2023
---

Bassit ti ammotayo maipapan iti baknang a baro nga agturay no di laeng isu ket maysa a baro, agturay, ken nabaknang. Ken isu ket addaan met iti panagngayangay kadagiti naespirituan a banbanag. Isu ket naregget unay ta agtartaray a napan ken Jesus (Marcos 10:17). Isu ket maragsakan a nakaammo maipapan iti agnanayon a biag. Daytoy nga istoria ket napateg unay ta nailanad kadagiti amin a tallo nga Evangelio: Mateo 19:16–22; Marcos 10:17–22; ken Lucas 18:18–23.

`Basaen ti Mateo 19:16–22. Ania ti kayat a saoen ni Jesus idi kinunana kenkuana, “No cayatmo nga naananayca, inca, ilacom ti amin nga adda kenca, ket itedmo cadagiti napanglaw ket maaddaancanto ti kinabacnang idiay langit: ket umayca, surutennac” (Mat. 19:21)?`

Ni Jesus ket dina dawaten iti kaaduan kadatayo a mangilako amin nga adda kadatayo ken ited ti kuarta iti napanglaw. Ngem kuarta ket ngata iti didiosen daytoy a baro, ket nupay ti sungbat ni Jesus ket kasla nakaro unay, Isu ket ammona a daytoy laeng iti namnama ti pannakaisalakan daytoy a tao.

Ti Biblia kunana a pimmanaw a naladingit unay agsipud ta isu ket nabaknang unay, nga isu a mangpaneknek no kasano iti panangidaydayawna iti kuartana. Naitanggaya kenkuana iti agnanayon a biag ken maysa a lugar iti gunglo ni Jesus (“Umayca Surotennak”—isu met laeng a sasao ti inaramat ni Jesus iti panangayabna kadagiti 12 a disipolos). Nupay kasta saantayon a pulos a nangngeg manen daytoy a baro. Insukatna ti kinaagnanayon kadagiti naidagaan a sansanikua.

Anian a nakabutbuteng a pannakisinnukat, saan kadi? Anian a nakaladladingit a pagwadan iti saan a panangsurot iti “nataktak a pannakapnek” (kitaen ti adal idi napalabas a lawas). Ti panagpili a kas iti inaramid daytoy a tao ket maysa nga allilaw agsipud ta, uray pay no ania ti maited ti namaterialan a kinabaknang kadatayo ita, iti saan nga agbayag datayo amin ket matay ken sangoen ti kinaagnanayon. Ket kabayatanna, nakaad-adu kadagiti nabaknang ket natakuatanda a ti kinabaknangda ket saan a nangted iti talna ken kinaragsak a ninamnamada; pudno unay, kadagiti adu a kasasaad, ti kasungani iti kasla napasamak. Nagadu a kapkapadasan ti naisurat maipapan no kasano iti kinaay-ay-ay ti nagbalinan dagiti adu unay a nabaknang a tattao. Kinaagpaysoanna, iti amin a nailanad a pakasaritaan maysa kadagiti kaimbagan pay laeng a pannakaipakita no kasano a di makapnek iti kinabaknang, iti uneg ken iti mismo a bagbagina, ket masarakan idiay libro ti Eclesiastes. Aniamanpay dagiti dadduma nga ad-adal a maala manipud dayta, maysa a banag ti dumteng a nalawag unay: ti kuarta ket dina magatang ti talna ken kinaragsak.

`“Ta siasinoman nga agtarigagay coma a mangisalacanto iti biagna, mapucawnanto; ket siasinoman a macapucaw iti biagna gapu caniac ken iti evangelio, maisalacannanto. Ta ania ti malac-am ti tao iti pannacaalana iti amin a lubong, ket mapucawna met ti biagna? Wenno, anianto ti ited ti maysa a tao a talali ti biagna?” (Marcos 8:35– 37). Ania ti kayat a saoen ti macapucaw iti biagna gapu caniac ken iti evangelio?`