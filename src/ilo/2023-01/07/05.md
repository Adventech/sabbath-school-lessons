---
title:  Ni Zaqueo
date:   15/02/2023
---

Ni Zaqueo ket maysa a nabaknang a Judio nga isu a nangtegged iti kuartana babaen iti panagtrabahona a kas agsingsingir iti buis nga agpaay kadagiti taga Roma. Iti dayta, ken agsipud ta isu ken dagiti dadduma nga agsingsingir iti buis ket nagsingirda iti nalablabes a buis ngem iti rumbeng, ni Zaqueo kinagurgurada ken nanaganan maysa a “managbasol.”

Ni Zaqueo nagbiag idiay Jericho, nga isu a nagian iti maysa a dalan ti adu unay a negosyo. Ti panagsarak da Jesus ken Zaqueo ket saan a naiparparna laeng. Ni Zaqueo ket nalawag a dimteng iti naespirituan a pannakaawis ket kayatna iti mangaramid iti sumagmamano a panagbalbaliw iti biagna. Isu ket nangnangngegnan maipapan ken Jesus ket kayatna ti mangkita Kenkuana. Mabalin a rimmuar ti damag a ti bunggoy ni Jesus nga agbiahe ket sumangpet idiay Jerico iti dayta nga aldaw. Ni Jesus ket masapul a magna idiay Jerico nga aggapu idiay Galilea, iti maudi a biahena a mapan Jerusalem. Dagiti immuna a sasao ni Cristo ken Zaqueo ket imparangarangna nga, uray sakbay a simrek iti ili, ammon amin ni Jesus iti maipapan kenkuana.

`Basaen ti Lucas 19:1–10. Ania dagiti nagdudumaan iti nagbaetan ti kapadasan daytoy nabaknang a tao ken Jesus ken ti nabaknang a baro nga agturay?`

Ni Zaqueo ken ti nabaknang nga agturay a baro ket addaanda kadagiti sumagmamano a pagpapadaan a banbanag. Agpadpadada a nabaknang; agpadpadada a mayat a mangkita ken Jesus, ken agpadpadada a mayat iti agnanayon a biag. Ngem ditoy a sumardeng dagiti pagpapadaan.

Paliiwen nga idi kinuna ni Zaqueo nga itedna “ti guddua dagiti cucuac” (Lucas 19:8) iti napanglaw, inawat ni Jesus daytoy a kas maysa a panangipakita iti maysa a pudno a kapadasan ti pannakakombertir. Isu ket dina kinuna kenkuana, Dispensarem, Zac, ngem kas iti nabaknang nga agturay a baro, dayta ket amin wenno awan a pulos. Ti kagudua ket saan nga umanay. Apay? Agsipud ta, nupay sigurado a kinayat ni Zaqueo ti kinabaknangna, saan a didios kenkuana dayta a didios iti nabaknang nga agturay a baro. Kinaagpaysoanna, nupay ditay ammo iti apagisu a naisangsangayan a kinuna ni Jesus kenkuana, ni Zaqueo ti immuna a nagsao maipapan iti panangited ti kuarta iti napanglaw. Iti kasungani, ni Jesus ket masapul nga ibagana iti nabaknang a baro nga agturay ti matudtudo a panangitedna iti amin; ta no saan mabalin nga isu iti mangdadael kenkuana. Nupay ni Zaqueo, kas iti siasinoman a tao a baknang, masapul a naannad koma maipapan kadagiti peggad ti kinabaknang, kasla isu ket addaan iti nasaysayaat a panangtengngel ngem iti inaramid ti nabaknang a baro nga agturay.

“Idi pimmanaw ti nabaknang a baro nga agturay manipud ken Jesus, dagiti disipolos ket nagsiddaawda kadagiti sasao ti Apoda, ‘Annac, ayaunayen ti rigatda a sumrec iti pagarian ti Dios dagiti agtalged cadagiti kinabacnang!’ Ket nagsiddaawda a limmanlan a kinuncunada, ‘Asino ngarud ti macabalinto a maisalacan!’ Itan naaddaanda iti maysa a pannakaipaduyakyak ti kinapudno kadagiti sasao ni Cristo, ‘Ti saan a mabalin cadagiti tao, mabalin iti Dios.’ Marcos 10:24, 26; Lucas 18:27. Nakitada no kasano, babaen iti parabur ti Dios, ti maysa a nabaknang a tao ket makastrek iti pagarian.”—Ellen G. White, THE DESIRE OF AGES, p. 555.