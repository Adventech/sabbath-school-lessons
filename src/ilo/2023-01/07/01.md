---
title:  Cadagiti Canunumoan Cadagitoy
date:   11/02/2023
---

### Basaen Agpaay ti Adal ita a Lawas
Lucas 4:16–19; Isa. 62:1, 2; Deut. 15:11; Mat. 19:16–22; Lucas 19:1–10; Job 29:12–16.

> <p>Paset a Mayulo</p>
> “ ‘Iti dayta cunaento ti ari cadagiti adda iti macanawanna: Umaycayo, bendito ni Amac, tawidenyo ti pagarian a naisagana cadacayo nanipud idi pannacabangon ti lubong” ’ ” (Mateo 25:34).

Ti Biblia masansan a saritaenna dagiti ganggannaet (no dadduma nagnaganen ida a gan-gannaet), ti awan amana, ken dagiti balo. Daytoy a bunggoy ket mabalin nga isu ti tudtudoen ni Jesus a kas “cadagitoy canunumoan cadagitoy cacabsatco” (Mat. 25:40).

Kasano iti pannakailasintayo kadagitoy a tattao ita nga aldaw? Dagiti ganggannaet iti tiempo ti Biblia ket dagiti tattao a masapul a pumanawda iti daga a nakayanakanda, nalabit a gapu iti gubat wenno bisin. Ti kabatogna iti aldawtayo ket mabalin a dagiti riniwriwriw nga agkamkamang (refugees) nga isu a nagbalinda a marigrigat gapu kadagiti paspasamak iti biagda a dida pinili.

Ti awan amana ket dagiti ubbing a napukawda dagiti ammada gapu iti gubat, disgrasya, wenno sakit. Daytoy a bunggoy ket mabalin nga iramanna pay dagidiay a ti ammada ket addada iti pagbaludan wenno dadduma pay. Anian a naglawa a talon a pagserbian ti naipalgak ditoy.

Dagiti balo ket dagidiay a napukawda dagiti assawada iti kas met la kadagidiay nga awan ammada. Adu kadakuada ti pamilya a maymaysa ti nagannak ken masapulda ti tulong a maipaay ti iglesia.

Kabayatan nga intay kitaen ita a lawas, agsipud ta manedyertayo iti trabaho ti Dios, ti panangtulong iti marigrigat ket saan laeng a maysa a pagpilian. Dayta ket panangsurot iti pagwadan ni Jesus ken panangtungpal kadagiti bilbilinna.

_*Adalen ti adal ita a lawas tapno maisagana agpaay ti Sabado, Pebrero 18._