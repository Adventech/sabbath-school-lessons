---
title:  Ti Biag ken Trabaho ni Jesus
date:   12/02/2023
---

Idi mangrugrugi iti panagministro ni Jesus iti publiko, napan idiay Nazaret, idiay probinsya ti Galilea. Daytoy iti ilina, ken dagiti lokal a tattao ket nangngegdan ti trabaho ken dagiti datdatlagna. Kas ugalina, ni Jesus ket napan kadagiti servicio ti Sabado idiay sinagoga. Nupay saan a ni Jesus iti maestro [rabi], ti mangidadaulo ket inyawatna Kenkuana ti nalukot a pagbasaan ti Isaias ken dinawatna Kenkuana a basaenna ti Sursurat. Ni Jesus binasana ti Isaias 61:1, 2.

`Basaen ti Lucas 4:16–19 ken idilig dayta iti Isaias 61:1, 2 (kitaen pay ti Lucas 7:19–23). Apay ngata a pinili ni Jesus daytoy masinnunuo a Sursurat? Apay koma a dagitoy a bersikulo ti Isaias ket maibilang a Napulotan? Ania ti imparangarangda maipapan iti trabaho ti Misias?`

Agsipud ta dagiti narelihioyosoan a pangpangulo ket nalawag unay a dida inkankano dagitoy a padpadto a sinarita ti maysa nga agsagaba a Misias ken saan a husto iti panangipakatda kadagidiay a banbanag a mangitudtudo iti nadayag a Maikadua a Yaayna (nga isu nga agservi koma a kas palagip kadatayo no kasano iti kinapateg ti pannakaawat iti padto), kaaduanna kadagiti tattao pinatida ti saan a pudno a kapanunotan a ti trabaho ti Misias ket tapno wayawayaanna ti Israel manipud kadagiti nangparmek ken mamarparigat kenkuana, dagiti taga Roma. Iti panangpanunot a ti trabaho ti Misias ket naggapu iti Isaias 61:1, 2 ket pudno unay a maysa a makaklaat.

Dagiti napanglaw ket kadawyan a nababa iti panangkitkita dagiti awan principiona nga opisyales a kas kadagiti agsingsingir ti buis, dagidiay nga adda iti negosyo, ken uray pay dagiti bukodda a karkarruba. Kadawyan a kapanunotan idi a ti kinapanglaw ket lunod ti Dios ken iti daksanggasat a kasasaadda ket bukodda a biddut. Iti daytoy a kapanunotan, sumagmamano laeng a tattao ti addaan iti aniaman a pakaseknan nga agpaay iti napanglaw ken iti di-naragsak a gasatda.

Ngem ti ayat ni Jesus iti napanglaw ket maysa kadagiti kadadakkelan a pakakitaan iti Kinamisiasna, a kas nakita iti panangsungbatna iti saludsod ni Juan Bautista maipapan Kenkuana a kas Misias (kitaen ti Mat. 11:1–6). “Kas kadagiti disipolos ti Mangisalakan, ni Juan Bautista ket dina naawatan ti kababalin ti pagarian ni Cristo. Isu ket ninamnamana ni Jesus nga alaenna ti trono ni David; ket kabayatan ti panaglabas ti panawen, ket ti Mangisalakan ket awan ti panangtuntonna iti naarian a turay, ni Juan ket nagbalin a nariribok ken nagdanag.”—Ellen G. White, THE DESIRE OF AGES, p. 215.

`“Ti panagdaydayaw a nadalus ken awan tulawna iti imatang ti Diostayo ken Ama, isu daytoy: Sarungcaran dagiti awan ti ammada ken dagiti balo a babbai iti ladingitda, ken agannad nga awan tulaw ti lubong” (Santiago 1:27). Kasano koma a daytoy a bersikulo ket matulongannatayo a mangikabil kadagiti narelihiyosoan nga ipangpangrunatayo?`