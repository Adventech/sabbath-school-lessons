---
title:  Panangsurot iti Nadiosan a Balakad
date:   30/01/2023
---

Materialtayo a nabiag, ken agbibiagtayo iti maysa a namaterialan a lubong, maysa a lubong a, no dadduma, ket mabalin a makaay-ayo unay. Masapul a naaramidka manipud iti maysa nga asero ken saan a pudno a lana, saan a lasag ken dara, tapno saan a marikna, no dadduma, ti awis dagiti namaterialan a sansanikua ken tarigagay a bumaknang. Iti maysa a tiempo wenno sabali, asino ngay iti saan a nangarapaap a bumaknang wenno mangabak iti lotto?

Nupay amintayo ket sangoen dayta, ken awan iti pagdaksanna iti uneg ken iti mismo a bagbagina iti panangipapati nga agtrabaho a mangtegged iti maysa a nasayaat a panagbiag wenno uray pay agbalin a nabaknang, awan kadatayo iti masapul a sumuko iti palab-og ti panangaramid kadagiti didios manipud iti kuarta, kinabaknang, ken namaterialan a sansanikua. Naikari kadatayo ti nadiosan a pannakabalin nga agtalinaed a matalek iti ammotayo a nalinteg. Daytoy ket napateg, agsipud ta ti sulisog ti kinabaknang ken namaterialan a sansanikua ket nangiturong iti pannakadadael dagiti adu a karkararrua.

`Basaen ti Mateo 6:24 ken 1 Juan 2:15. Nupay naiduma iti pannakaibagana, ania ti gagangay a tema ti masarakan kadakuada a dua?`

Daksanggasat laeng, ti ayat ti lubong ket mabalin a napigsa unay ta dagiti tattao ket agutangda tapno—kas iti namnamaenda—a mapennekda dayta nga ayat. (Dayta ket saan a pulos nga agkurri; kitaen ti Ecles. 4:8.) Ken agsipud ta ti utang ket maysa kadagiti iket ni Satanas nga inkabilna nga agpaay kadagiti karkararrua, isu nga adda kais-iskanna a ti Dios ket kayatna a makita dagiti annakna a wayawaya-iti-utang. Isu ket inikkannatayo iti balakad babaen ti Biblia ken ti naimpadtoan a sagut a mangidalan kadatayo iti wayawaya iti pamirak.

`Basaen ti Salmo 50:14, 15. Ania a kababalin koma iti pagbiagan dagiti tattao ti Dios? Ania ti kayat a saoen ti “bayadam dagiti incarim”?`

Sumrektayo iti pannakaikamkamengtayo iti iglesia a nabuyogan ti panagdaydayaw ken panagyaman iti Diostayo, nga Isu a namarsua ken nangsubbot kadatayo. Iti maika 9 (iti 13) kadagiti sapata ti panagbautisartayo, nadamag kadatayo, “Mamatika kadi iti organisasyon ti iglesia? Ti panggepmo kadi ket ti mangidaydayaw iti Dios ken tumulong iti iglesia babaen kadagiti apagkapullo ken datdatonmo ken babaen ti napersonalan a panagtrabahom ken impluwensyam?” Kas Adventista, kinunatay amin, wen. Isu a daytoy a teksto (Sal. 50:14, 15) ket maysa a kari kadagidiay a mangipaay iti panagyaman iti Dios ken matalekda nga agbaybayad kadagiti sapatada.

`Ania ti ibaga dagiti pilim maipapan no kasano ti kaimbag ti panangtratarmo iti awis ti lubong? Apay a ti panangipapati ti trabaho a mangtegged iti maysa a nasayaat a panagbiag ket saan a nasken nga agpadpada a banag a kas iti panangaramid iti maysa a didiosen iti kinabaknang wenno kuarta? Kasano iti pannakaammotayo iti nagdumaanda?`