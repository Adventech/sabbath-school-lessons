---
title:  Ti Parikut ti Utang
date:   29/01/2023
---

`Basaen ti Deuteronomio 28:1, 2, 12. Ania ti pagwadan ti Dios nga agpaay kadagiti tattaona maipapan ti utang? Kasano iti pannakagun-odda iti daytoy a pagwadan? Ket nupay daytoy a lawag ket naiduma unay iti pagwadantayo, ania dagiti principio a maalatayo manipud daytoy a lawag ken maipakat iti bukodtayo ita?`

Dagiti ad-adal ipakitana nga adda dagiti tallo a kangrunaan a rason a dagiti tattao get sumrekda iti narigat a pamirak. Nailistada ditoy iti panagsasaruno kas iti masansan a kaaaduan a pannakapasamakda.

_Ti umuna ket awan a pannakaammo._ Adu dagiti tattao, uray pay dagiti nakaadal, nga awan ammoda iti pamirak. Saanda a nakangkangngeg kadagiti principio a naibatay iti Biblia wenno uray pay kadagiti naidagaan a principio a panangimanehar iti kuarta. Nupay kasta, adda namnama! Daytoy nga adal ket mangipaay iti maysa a nalaka a pannakaibaskag dagitoy a principio ken no kasano iti panangipakat kadakuada.

_Ti maikadua a rason iti kinarigat iti pamirak ket kinaagum, wenno kinaimbubukodan._ Iti panangsungbat iti pakaammo (advertising) ken personal a tarigagay, dagiti tattao ket agbibiagda iti labes ti kabaelanda. Saanda a kayat nga aggian, agmaneho, wenno agkawes iti napaypayso a kabaelanda. Adu kadagitoy isu met laeng a tattao ket mariknada pay a napanglawda unay nga agapagkapullo. Kas maysa a supapak, pagbiaganda ti biagda nga awan ti sirib ken bendicion nga inkari ti Dios (kitaen ti Mal. 3:10, 11; Mat. 6:33). Adda namnama met kadagitoy a tattao, ngem sapulenna ti maysa a panagbaliw ti puso—ken maysa nga espiritu ti pannakapnek.

_Ti maikatlo a rason dagiti tattao ket masarakanda dagiti bagbagida iti narigat a pamirak ken personal a kinadaksanggasat._ Mabalin a napadasanda ti maysa a nakaro a sakit nga awan iti makaanay nga health insurance da. Mabalin a pinanawan ida ti maysa a gastadora nga asawa. Mabalin a maysa a didigra ti natoralesa ti nangpukaw kadagiti sanikuada. Wenno nalabit a naiyanak ken dimmakkelda iti nakaro a kinapanglaw. Adda met iti namnama kadagitoy a tattao. Nupay ti dalanda ket narigrigat, dagiti pakariribokanda ket mapagballigian. Ti panagbaliw ket mabalin a dumteng babaen iti tulong dagiti gagayyem a Cristiano; ti balakad ken/wenno tulong dagiti nadiosan a mamalbalakad; impapati a panagtrabaho a nabuyogan iti maysa a naimbag a sursuro; ken ti bendicion ken tulong ti Dios.

Aniamanpay ti rason, uray pay no bukod a biddut ti maysa a tao, ti utang ket mabalin a mapalag-an. Nupay kasta, dagidiay a nakautang ket masapul a mangaramidda iti sumagmamano a panagbalbaliw kadagiti biagda, dagiti panaggasgastoda, ken dagiti ipangpangrunada iti pamirak.

`Basaen ti 1 Timoteo 6:6–9. Ania ti ibagbaga ni Pablo ditoy kadatayo a masapul nga ikasotayo? Ania ti kayat a saoen dagitoy a sasao kenka, ken ania dagiti wagas a nasaysayaat a panangsurotmo iti isursuro ti Sao kadatayo ditoy?`