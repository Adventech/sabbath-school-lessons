---
title:  Panangtratar iti Utang
date:   28/01/2023
---

### Basaen Agpaay ti Adal ita a Lawas
Deut. 28:1, 2, 12; Mat. 6:24; 1 Juan 2:15; Prov. 22:7; Prov. 6:1–5; Deut. 15:1–5.

> <p>Paset a Mayulo</p>
> “Ti nabacnang iturayanna ti napanglaw; ket ti umutang adipen ni nagpautang” (Proverbio 22:7).

Maysa a pannakailawlawag ti utang ket “pagbibiagan ita nga aldaw iti namnamaem a mateggedmo iti masakbayan.” Ita nga aldaw ti utang ket kas la isu ti maysa a wagas ti biag, ngem saan koma nga isu iti agbalin a kadawyan kadagiti Cristiano. Ti Biblia ket uppapayenna ti utang. Iti Sursurat adda 26 a pakasarakan maipapan ti utang, ket aminda ket saan a nasayaat. Dina met ibaga a basol iti bumulod iti kuarta, ngem saritaenna dagiti masansan a dakes a supapak iti panangaramid iti kasta. No kitaen dagiti obligasyon iti pamirak, imbalakad ni Pablo: “Agbayadcayo ngarud cadagiti isu-amin a rebbengyo: buis, iti pacautangan ti buis; impuesto, iti impuesto; buteng, iti buteng, dayaw, iti dayaw. Awan coma ti mautangyo iti uray siasino, no di laeng ti panagayan-ayat ti maysa ken maysa” (Rom. 13:7, 8).

Apay a ti utang ket nganngani maysa a sangalubongan a saplit iti amin a tukad—iti personal, iti innadu, ken iti gobierno? Isuamin a sociedad ket kankanayon nga adda bassit a porciento a nakautang. Ngem ita nga aldaw adda ad-adu a paset dagiti tattao a nakautang, ket nganngani saan a pulos nga agpaay iti pagimbaganda.

Ita a lawas intayo kitaen dagiti rason iti utang ken no kasano iti panangtratar iti dayta. Mabalin a wayawayaka-iti-utang, ngem mabalinmo nga ibingay daytoy napateg a pakaammo iti pamilya ken gagayyem nga isu a makaited iti pagimbaganda.

_*Adalen ti adal ita a lawas tapno maisagana agpaay ti Sabado, Pebrero 4._