---
title:  Dagiti Pontos ken Beddeng ti Panagbulod
date:   02/02/2023
---

`Basaen ti Deuteronomio 15:1–5. Ania ti sinapul ti Apo kadagiti tattaona kas naiparangarang kadagitoy a bersikulo?`

Iti maiyannatop iti paglintegan a pito-a-tawen (Exo. 21:2; Lev. 25:3, 4), saan laeng a dagiti ad-adipen wenno babaunen ken ti daga iti matengngel, no di pay ket dagiti agpabulod. Agsipud ta dagiti agpabpabulod ket dida kayat a pakawanen iti aniaman nga utang, ti kabayagan a ti siasinoman ket agtalinaed a siuutang ket pito a tawen. Aniamanpay ti maalatayo manipud kadagitoy a bersikulo, ipakitada a ti Apo ket ikasona dagitoy a kita dagiti pagsasaritaan [isyu] iti pamirak, nangnangruna no pakaseknan dagiti pada nga Israelitas. Dagitoy a bersikulo ket ipakitada pay a ti Apo ket bigbigenna ti kinapaypayso ti utang, uray pay no kasano iti kadakesna. Isu ket impaganetgetna pay a dayta ket maliklikan koma iti amin a kabalinanna.

Ita nga aldaw, babaen iti panangidilig, adu a paset ti lubong ket addaan utang (loan) iti 30 ken 40 a tawtawen nga agpaay iti pannakagatang iti balay. Kasla maysa a rason a dagiti balbalay ket nangina unay ket gapu ta ti utang ket sidadaan a mangipaay kadagiti pautang (loan) a panggatang kadakuada.

Kabayatanna, adu a tattao, nagannak, ken estudyante iti mangpanunot maipapan iti panangbulod iti kuarta nga agpaay iti edukasyon. Kas paglintegan, iti pananggun-od iti kurso iti kolehiyo ket pasayaatenna ti kabaelan ti maysa a tao nga agpastrek iti amin a panagbiagna. Dadduma a tattao ket masapul a bumulodda iti sumagmamano a kuarta a pagbayad iti edukasyonda, ngem laglagipen dagitoy a banbanag. Masapul a bayadam agraman ti patubona. Padasem nga alaen dagiti amin nga iskolarsip a mabalinmo a maaramat. Agtrabaho ken agurnong iti amin a kabaelam nga agpaay iti edukasyon. Mangala laeng iti kurso a mangiturong iti maysa a trabaho. Alaem ti tulong dagiti nagannak. Iti panawen ti Biblia, dagiti nagannak ket inikkanda dagiti annakda iti talon tapno adda pagbiaganda. Ita nga aldaw dayta a “tawid” ket mabalin a ti edukasyon tapno makapagbalinda a makapagwaywayas a nataengan.

Iti maysa a pagwadan ti lubong, awan koma iti panagbulbulod ken awan utang. Ngem agsipud ta saantay nga agbibiag iti maysa a pagwadan a lubong, no dadduma adda dagiti tiempo a nasken a bumulod. Siguradoem nga addaanka iti kasayaatan a pannakitulag iti amin a kabalinanna, ken kasayaatan a pannakaited ti patubo. Kalpasanna bulodem ti kababaan a masapulmo, ken bayadam iti kabiitan a tiempo tapno maispalka iti adu a patubo. Nupay kasta, iti principio, iti aniaman a mabalin a nataoan a tukad, sapulentayo ti pannakaliklik iti utang, ken babaen iti panangsurot kadagiti principio ti pamirak a naibatay iti Biblia iti inaldaw a panagbiagtayo, makapagtuloytayo a mabayag nga agturong iti pannakaliklik iti di-nasken a panagutang ken iti nakaam-amak a parikut a mabalin nga itedna kadatayo ken kadagiti pamilyatayo.

`No nagpabulodka ti kuarta kadagiti tattao, kasano iti kinapudno ken kaimbag ken kinalaingmo a mangtratar kadakuada? Kasano iti takdermo iti sangoanan ti Dios inton sungbatam dagidiay a panangtratarmo? (Kitaen ti Ecles. 12:14.)`