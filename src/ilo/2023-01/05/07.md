---
title:  Adalen Pay
date:   03/02/2023
---

Dagiti tallo-nga-addang a proseso ti panangikkat iti utang ket kinaagpaysoanna ket masarakan iti maysa kadagiti pinanid dagiti sursurat ni Ellen G. White. Nainayon ti paganetget a mangitalmeg kadagiti pontos.

_“Ikeddengmo a saankan a pulos nga umutang._ Paidamam ta bagbagim kadagiti rinibu a banbanag dika la a mairareb iti utang. Daytoy ti lunod iti biagmo, iti panagutang. Liklikam a kas iti panangliklikmo iti tuko.

_“Mangaramid iti nasolemne a tulag ken Apo Dios a babaen ti bendicionna ket bayadam dagiti ut-utangmo_ ket kalpasanna awan koma ti mautangyo iti uray siasino a tao no agbibiagka iti lugaw ken tinapay. . . . Dika agbiddut, mauppapayka koma, wenno tumallikodka. Paidamam ta panagramanmo, paidamam ti tarigagay ti panagraman, idulinmo ti denariom ket bayadam dagiti ut-utangmo.

_“Punasem ida iti kabiitan a tiempo._ No makapagtakderka manen a wayawaya a tao, awan coma ti mautangyo iti uray siasino a tao, nagun-odmo ti maysa a dakkel a balligi.”—COUNSELS ON STEWARDSHIP,p. 257.

No masapulmo ti mainayon pay a tulong tapno agbalin a wayawaya-itiutang, padasen dagitoy a banbanag:

_Mangipasdek iti maysa a badyet._ Mangaramid iti simple a badyet babaen iti panangsalimetmet iti maysa a nakailanadan dagiti amin a pastrekmo/ ganansya ken gastos/ginatang iti panawen ti tallo a bulan. Adu dagiti masdaaw no maammoanda no kasano ti kadakkel ti kuarta a nagastoda kadagiti dinasken a banbanag.

_Dadaelen dagiti credit cards._ Dagiti credit cards ket maysa kadagiti kangrunaan a gapu dagiti panagutang ti pamilya. Nakalaklakada nga aramaten ngem nagrigat a bayadan. No masarakam a dimo baybayadan ti credit card iti tunggal bulan, wenno ar-aramatem a paggatang kadagiti banbanag a dimo koma a ginatang, masapul a dadaelem ti credit card mo sakbay a dadaelendaka wenno ti panagassawayo wenno isuda a dua.

_Irugim ti panagmetmet._ No dadduma ditay mapupuotan no mano ti maurnongtayo kadagiti binulan a gastostayo babaen laeng iti panagannad kadagiti sumagmamano a babassit a banbanag a gatgatangentayo. Napardas nga umadu daytoy.

**Salsaludsod a pagiinnadalan**:

`Ti gatad ti utang nga innala dagiti adu a nasnacion kadagiti mismo a bagbagida, kasta met dagiti tattao ket nakaskasdaaw. Ania iti bukodmo a kapadasan iti utang ken dagiti problema a pinataud ti utang kenka wenno kadagiti sabsabali?`

`Ania koma ti maaramid ti lokal nga iglesiayo a makatulong kadagiti kamkameng a makaadal a mangimanehar iti utang wenno kadagiti kadawyan a pagsasaritaan [isyu] ti pamirak?`

`Makatulong a mangsalaknib ta bagbagim manipud iti awis ti lubong ken dagiti peggad ti kinaagum iti pamirak nga ipaayna kadatayo?`