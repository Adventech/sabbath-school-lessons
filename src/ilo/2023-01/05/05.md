---
title:  Pammatalged ken Dagiti Gandat a Napardas-nga-Ibabaknang
date:   01/02/2023
---

Ti Biblia ket nalawag unay a ti Dios ket dina kayat dagiti annakna nga agbalin a makinrebbeng kadagiti obligasyon ti utang dagiti sabsabali. Iti libro ti Proverbio, ti Apo ket binalakadannatayo a maibusor iti mangpatalged (surety)—dayta ket, makipagperma wenno mangpatalged nga agpaay iti sabali a tao.

`Basaen ti Proverbio 6:1–5; Proverbio 17:18; ken Proverbio 22:26. Ania ti damag ditoy?`

Ti mangpatalged (surety) ket kadawyan a mapasamak no ti maysa a tao ket di makautang manipud iti maysa nga institosyon nga agpapautang ken di maikari iti dayta nga utang. Ti opisyal ti agpapautang ket ibagana iti dimaikari nga umut-utang a tao a no dayta a babai wenno lalaki ket mangala iti maysa a gayyem nga addaan iti naimbag a nakem a makipagpirma kenkuana, ket iti kasta ti banko ket ipaayna ti utang ken tenglenna ti nakipagpirma a makinrebbeng iti utang iti kanito a di makabayad ti nakautang.

No dadduma ti maysa a pada a kamkameng iti iglesia ket umay kenka ken kiddawennaka a makipagpirma. Ti sungbatmo ket kastoy koma: “Ti Biblia kunana a saanko pulos nga aramiden dayta.” Pangngaasiyo ta maawatanyo a ti Biblia ket guyogoyennatayo a tumulong kadagidiay a makasapul, ngem saantay koma nga agbalin a makinrebbeng kadagiti ut-utangda.

Dagiti nagannak ket no dadduma ket kiddawen dagiti agtutubo a makipagpirma nga agpaay iti pananggatang iti umuna a luganda. Wenno dagiti natataengan nga annak ket kiddawenda dagiti nagannak a makipagpirma iti maysa nga utang iti negosyo. Isu met laeng ti sungbat a maipakat. Umiso laeng a tumulong kadagiti sabsabali no adda ti napaypayso a kasapulan, ngem dika agbalin a mangpatalged nga agpaay kadagiti ut-utang dagiti sabsabali. Dagiti ad-adal ipakitana a 75 a porciento kadagidiay a makipagpirma nagtungpal nga isuda iti agbaybayad!

`Basaen ti Proverbio 28:20 ken 1 Timoteo 6:9, 10. Ania ti patigmaan ditoy?`

Dagiti gakat a bumaknang-a-dagus ket sabali laeng a palab-og ti pamirak; dagita ket sigurado a mangiturong iti pannakadadael ti pamirak kadagidiay a maisinggalot kadakuada. No kas la naimbag unay tapno napudno, sigurado. Adu a tattao ket masaktanda iti rikrikna ken pamirak. Maysa pay a mainayon a leddaang kadagitoy nadangkok a plano ket, kadagiti adu a kasasaad, dagiti tattao ket masapul a bumulod iti kuarta tapno mairaman kadakuada. Adu a biag ken pampamilya ti nadadael gapu kadagiti gakat a bumaknang-adagus nga agpatingga laeng iti panangpabaknang kadagidiay manangallilaw a nangaramid kadakuada, a pakadadaelan dagidiay a matnag iti palabogda. No ti maysa a gayyem, wenno uray pay ti maysa nga ay-ayaten, ket padpadasendaka a guyoden a sumrek kadagitoy a gakat, tumarayka. Dika magna. Tumarayka—a kas kapardas iti amin a kabaelam.