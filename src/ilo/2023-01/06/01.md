---
title:  Agurnongcayo Cadagiti Gupgupit Sadi Langit
date:   04/02/2023
---

### Basaen Agpaay ti Adal ita a Lawas
Gen. 6:5–14; Heb. 11:8–13; 2 Cor. 4:18; Gen. 13:10–12; Gen. 32:22–31; Heb. 11:24–29.

> <p>Paset a Mayulo</p>
> “ ‘Ta ania ti malac-am ti tao iti pannacaalana iti amin a lubong, ket mapucawna met ti biagna? Wenno, anianto ti ited ti maysa a tao a talali ti biagna? ’ ” (Marcos 8:36, 37).

Inted ni Jesus kadatayo ti kaimbagan a wagas ti lubong a panagsimpuon idi kinunana: “ ‘Saancayo nga agurnong cadagiti gupgupit nga agpaay cadacayo ditoy daga, isu a ti sanga ken ti lati dadaelenda ida, ken isu a dagiti mannanacaw calienda ket tacawenda; Ngem agurnongcayo cadagiti gupgupit sadi langit, isu a ti sanga ken ti lati dida dadaelen ken isu a dagiti mannanacaw dida calien ken tacawen’ ” (Mat. 6:19, 20). Dinagdagup ni Jesus ti wagas ti simpuonna babaen ti panagkunana,

“ ‘Ta no adino ti yan ti gupityo, addanto met idiay ti pusoyo’ ” (Mat. 6:21). Iti sabali a pannao: ipakitam kaniak no sadino iti pangigastosam ti kuartam, ket ipakitak kenka no sadino ti ayan ti pusom, agsipud ta sadinoman a pangikabilam ta kuartam, ta pusom ket sigurado a sumurot, no di pay ket addan sadiay.

Kayatmo kadi ti maysa a puso nga agpaay iti pagarian ti Dios? No kasta, ikabilmo ta kuartam nga idiay ket agapit kadagiti agnanayon a gunggona. Ikabilmo ta tiempom ken kuartam ken kararag iti trabaho ti Dios. No aramidem, saan nga agbayag agbalinka nga ad-adda pay nga intresado iti dayta a trabaho, ket ta pusom ket sumurot met. Ita a lawas intayo adalen manen dagiti teksto ken dagiti pangarigan a mangipakita kadatayo no kasano iti agurnong kadagiti gupgupit idiay langit ken, mamimpinsan, apiten ti maysa nga agnanayon a gunggona.

_*Adalen ti adal ita a lawas tapno maisagana agpaay ti Sabado, Pebrero 11._