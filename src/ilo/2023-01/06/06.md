---
title:  Ni Moses Idiay Egipto
date:   09/02/2023
---

Ti kababalin ni Moises inaddaganna dagiti immun-una a tawtawen ti nasagradoan a pakasaritaan. Isu ket naaywanan a sibibiag babaen iti panangayaywan ti Dios, nga isu a nagtrabaho babaen iti maysa a managrimedyo nga ina ken maysa a naayat a kabsat a babai. Idi ti anak a babai ni Faraon ket nasarakanna ti maladaga a Moises idiay maysa a bassit a bilog a runo, imbagana iti inana a Hebreo nga awirenna isuna ken binayadanna iti panangaramid dayta. Anian a nainggasatan a karit iti maysa a naubing nga ina nga isu a kayaw ken adipen! Ni Jochebed ket naaddaan laeng iti 12 a tawtawen a mangisuro iti anakna nga agkararag, tapno agtalek ken mangidaydayaw iti Dios, ken tapno sukogenna ti kababalinna nga agpaay iti biag a panagservi. Kadagiti tawtawen, ni Moises ket nasursuroan kadagiti naarian a parparaangan ti Egipto. “ ‘Ket nasursuroan ni Moises iti amin a kinasirib dagiti taga Egipto; ket mannacabalin idi cadagiti sao ken aramidna’ ” (Aramid 7:22). Kabayatan ti panagtaeng ni Moises, nangaramid iti maysa a sipapanakem a pangngeddeng a nangbaliw iti biagna ken ti dalan ti pakasaritaan.

`Basaen ti Hebreo 11:24–29. Utoben ti pinanawan ni Moises iti likudan ken no ania iti sangoenna ketdi. Padasen a kitaen dayta manipud iti saadna, sakbay nga inaramidna ti pili. Ania iti panawanna, ken ania iti pilpilienna nga awaten babaen iti ipapanaw?`

Ti Egipto ket maysa idi a kapigsaan nga agturay iti kadaanan a lubong iti dayta a tiempo, no di isu ti kapigsaan. Ti Karayan ti Nile pinataudna ti nataba a daga a ti Egipto, napno kadagiti apit, ket maysa idi a nabaknang ken napigsa unay a nacion, ket ni Moises a mismo ket adda ket ngata idi iti ngato daytoy a pagarian. Narigat a panunoten no kasano a makasulisog ti awis ti lubong, ti lubong ti Egipto ken iti amin a kinabaknangna, idi tawtawen ti kinaubingna. Sigurado, a nasarakanna ti pannakadaydayaw, dagiti ragragsak, dagiti kinabaknang a makasulisog kenkuana. Awan duadua, nalabit a nalaka unay iti panangikalinteganna nga aggian ngem iti mapan iti adda a gasatna a kaduana dagiti natallikodan nga ad-adipen.

Ket nupay kasta, ania? Kas ti kuna ti Sursurat, isu ket pinilina “nga impangpangrona ti makipagsagaba iti rigat cadagidi tattao ti Dios, ngem iti makiranud cadagiti aglabas a ragragsac ti basol” (Heb. 11:25). Ken saritaen maipapan kadagiti rigrigat? Maysa a kangrunaan a paset ti libro nga Exodo ket tratarenna dagiti balubal ken suot ni Moises, nga isu nga, uray iti kalpasan dagiti amin a naglasatanna, ket kaskasdi pay laeng a di nakaballasiw a simrek iti Naikari a Daga (kitaen Num. 20:12). Ngem, iti kamaudiananna, ammotay amin nga inaramid ni Moises ti umiso a pili, uray pay no dadduma ket nagduduaanna ket ngata iti bagbagina no pudno met la a naaramidna.

`Manipud iti maysa a nailubongan a panangkita, ni Moises ket nagian koma idiay Egipto. Nupay kasta, kas Cristiano, naikkantayo iti maysa a panagkita iti napaypayso a mangipan kadatayo iti labes pay daytoy a lubong. No masulisogtayo babaen ti lubong, kasano iti panamagtalinaedtayo iti dakkel a ladawan a kankanayon nga adda iti imatangtayo? Apay a napateg unay a pagtalinaedentayo a kasta?`