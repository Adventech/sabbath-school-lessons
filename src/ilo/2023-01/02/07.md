---
title:  Adalen Pay
date:   13/01/2023
---

“Kaanoman a dagiti tattao ti Dios, iti aniaman a paset ti tiempo ti lubong, siraragsak ken situtudioda a nangipagna iti ganwatna iti naiplano a kinamanagited ken iti sagsagut ken datdaton, ket naamirisda a ti sitatakder a kari iti kinawadwad ket umay kadagiti trabahoda a kas maiyannatop iti panagtungpalda kadagiti kalikagumanna. Iti panangbigbigda kadagiti dawdawaten ti Dios ken pannakitunosda kadagiti intuytuyangna, a pinadayawanda Isuna kadagiti kukuada, napno dagiti sarusarda iti kinawadwad. Ngem idi tinakawanda ti Dios kadagiti apagkapullo ken datdaton naiturongda a nangbigbig a saan laeng nga Isut’ tinaktakawanda no di pay ket dagiti bagbagida met laeng, gaputta kinednganda ti bendicionna kadagiti kukuada kas ti gatad ti panangeddengda kadagiti datdatonda Kenkuana.”—Ellen G. White, TESTIMONIES FOR THE CHURCH, vol. 3, p. 395.

Ti Biblia ket nalawag unay a naisalakantayo babaen iti pammati laeng, maysa a sagut ti parabur ti Dios. Ti panagtungpaltayo kadagiti bilbilin ti Dios ket maysa a sungbat iti parabur ti Dios; dina tinegged dayta (ta kalpasan ti amin, no nategged koma, saan koma a parabur: kitaen ti Rom. 4:1–4).

Pudno unay, no kitaentayo iti nagnumoan a tulag ti Dios kadatayo, makitatayo dagiti agpadpada a bendicion ken pagrebbengantayo. Babaen kadagiti sungbattayo kadagiti ipaay ti Dios kadatayo, ipasdektayo ti pannakikayamettayo Kenkuana ken, iti dakkel a tukad, ikeddengtayo ti bukod a pagtungpalatanyo. Panagtungpal—ti serbisyo ken kinapudno ti ayat—ket isu ti pudno a pagilasinan ti kinadisipolo. Imbes a luk-atannatayo manipud iti panagtungpal, pammati, ken pammati laeng, ti mamagbalin a makipasettayo iti parabur ni Cristo, nga isu a mamagbalin kadatayo a mangipaay iti panagtungpal a dawdawaten ti Dios kadatayo.

**Salsaludsod a pagiinnadalan**:

`Naibaga a no tunggal Adventista ket matalek koma iti panangisubli iti apagkapullo, ti iglesiatayo ket adda koma ad-adu ken makaanay a kuarta a mangaramid kadagiti amin a masapul nga aramidenda nga agpaay iti pannakaiwaras ti damag. Ania ti ar-aramidenyo, iti benneg ti apagkapullo ken datdaton, a tumulong iti iglesia a mangaramid iti nakaayabanna nga aramiden?`

`Agtaeng nga ad-adda iti kapanunotan no kasano iti kinapateg dagiti pili ken ar-aramidtayo iti pannakikayamettayo iti Dios. Kasano iti panangsalimetmettayo kadagiti salsaludsod maipapan ti ar-aramid ken panagtungpal, pakairamananen ti panangisubli iti apagkapullo ken naimbag a kinamanagaywan, iti sangoanantayo ngem di matnag iti palab-og ti ligalismo?`

`Idiay klase, saritaen ti saludsod iti pagpatinggaan ti adal idi Martes maipapan no dumteng dagiti narigat a tiempo uray pay no nagmatalektayo. Kasano iti panangawattayo daytoy no mapasamak, ken kasano iti panagtalinaedtayo a di mauppapay no mapasamak?`