---
title:  Birukenyo nga Umuna
date:   12/01/2023
---

Naibaga ken Jesus a “dagiti caaduan a tao dimngegda a siayat kencuana” (Marcos 12:37). Kaaduanna kadagiti tattao kadagiti adu nga umariwekwek a simmursurot ken dimngeg ken Jesus ket kamkameng iti daytoy a kita, dagiti kaaduan [ordinaryo] a tattao. Isuda dagiti nataraonan idiay sikigan ti bantay, ken nakangngeg iti Kasaba idiay Bantay. Kinuna ni Jesus kadakuada, kangrunaanna, Ammok a maseknankayo maipapan iti agpaay kadagiti pampamilyayo. Madanagankayo maipapan ti taraon ken inumen a masapulyo iti inaldaw ken pagan-anay a kasapulanyo nga agpaay iti pannakapapudot ken pannakasalaknnib. Ngem adtoy iti ilongalongko . . .

`Basaen ti Mateo 6:25–33. Ania ti naikari ditoy, ken ania ti aramiden dagiti tattao tapno maawatda dagidiay a karkari?`

Adu kadagiti karkari ti Dios ket addaan kadagiti elelemento ti maysa a nagnumoan a tulag. Dayta ket, tapno maawat ti bendicion, masapul nga aramidentayo met ti pasettayo.

`Basaen ti Isaias 26:3. Ania ti masapul nga aramidentayo tapno maaddaan iti talna ti Dios?`

`Basaen ti 1 Juan 1:9. Ania ti aramiden ni Jesus no ipudnotayo dagiti basbasoltayo?`

`Basaen ti 2 Cronicas 7:14. Ania dagiti “no” ken “ngarud” a longalong ti Dios ditoy?`

Amin dagitoy a bersikulo ken adu pay a sabsabali ket tratarenda ti napateg a kinapudno a nupay ti Dios iti agturay, nupay ti Dios ti Namarsuatayo ken Manarawidwid, ken nupay ti pannakaisalakan ket maysa a sagut ti parabur ken awan ti pakaikarian ti biangtayo, kaskasdi nga adda latta pasettayo nga aramiden iti dakkel a panagbinnusor ditoy daga. Iti panangaramat ti nasagradoan a sagut ti wayawaya a nakem, wayawaya a pili, masapul a pilientayo a suroten ti panangidaldalan ti Espiritu Santo ken tungpalen ti pangayaban ti Dios kadatayo nga aramiden. Nupay itanggaya ti Dios kadatayo dagiti bendicion ken ti biag, mabalintayo met a pilien ti lunlunod ken patay. Saan a pagsiddaawan a kuna ti Dios, “isu ti gapuna a piliem ti biag tapno agbiagca, sica ken ti putotmo” (Deut. 30:19).