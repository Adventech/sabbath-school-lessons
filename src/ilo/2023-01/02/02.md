---
title:  Ti Tulag ti Pannakaisalakan
date:   08/01/2023
---

Ti ipapatay ni Cristo idiay Kalbaryo ket pinagbalinna ti pannakaisalakan a mabalin iti isuamin a tao a nagbiag ken agbiag pay. Saan a kas ti kari dagiti panpannawen, ti pannakaisalakan ket saan a maymaysa iti sikiganna—dayta ket saan a naited iti tunggal maysa, uray pay no ania iti aramidenda. Ti pammati nga isuamin ket maisalakan ket nagnaganen iti “universalismo.”

No di ket, nalawag unay nga insuro ni Jesus a, nupay Isu natay nga agpaay iti amin a sangkataoan, adu dagiti tattao a magna iti nalawa a dalan ti pannakadadael ken agnanayon a patay (Mat. 7:13, 14).

**Ania ti ibaga dagiti sumaganad a teksto maipapan no kasano a maawat dagiti tattao ti sagut ti pannakaisalakan ken Jesus?**

`1 Juan 5:13`

`Mat. 10:22`

`Juan 6:29`

`2 Ped. 1:10, 11`

Naawatan ni Pablo ti kababalin ti nagnumoan a tulag ti pannakaisalakan. Pagaammona nga isu ket mapapatay iti mabiit, ken iti laksid ti kinapudno nga adu kadagiti kakaduana ket binaybay-anda, ni Pablo ket sitatalged a nangibaga iti ay-ayatenna a gayyem a Timoteo a natungpalna iti pasetna iti tulag. “Ta addaacon a maidatdaton ket ti aldaw ti ipapanawco dimtengen. Nakirupacac iti nasayaat a pannakidangadang, naturposco ti tarayec, inaywanac ti pammati: Manipud ita naisagana a maipaay caniac ti balangat ti kinalinteg, nga itedto caniac ti Apo, ti nalinteg nga Ocom, iti daydiay nga aldaw; ket saan laeng a caniac, no di cadagiti isu-amin nga agayat iti panagparangna” (2 Tim. 4:6–8).

Kuna ni Pablo, “Nakasaganaak [agsipud ta] nakirupacac iti nasayaat a pannakidangadang, naturposco ti tarayec, inaywanac ti pammati.” Nupay kasta, ni Pablo ket kankanayon a nalawag unay a ti pannakaisalakan ket babaen ti pammati laeng, saan a kadagiti ar-aramid ti linteg, isu a ditoy ket saanna a kitkitaen dagiti ar-aramidna wenno nagun-odna a kas nangtengged kadagiti pakaikarian ti Dios. Ti “balangat ti kinalinteg” nga agur-uray kenkuana ket ti kinalinteg ni Jesus, a babaen ti pammati, ni Pablo ket tinuntonna nga agpaay kenkuana a mismo ken pinagtaginayunna agingga iti panagpatingga ti biagna.

`Nupay ti pannakaisalakan ket maysa a di mategged a sagut, ania ti pagdumaan dagidiay a mangawat iti sagut ken dagidiay a saan a mangawat? Ania iti masapul nga aramidentayo iti panangawat daytoy a sagut?`