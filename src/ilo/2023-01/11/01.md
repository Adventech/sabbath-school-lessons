---
title:  Panangimanehar Kadagiti Tiempo a Narigat
date:   11/03/2023
---

### Basaen Agpaay ti Adal ita a Lawas
2 Cron. 20:1–22; 1 Cron. 21:1–14; 2 Ped. 3:3–12; 1 Juan 2:15–17; Apo. 13:11–17.

> <p>Paset a Mayulo</p>
> “ ‘Isagutmo iti Dios ti daton ti panagyaman; ket bayadam dagiti incarim iti Cangatoan; Ket awagannac iti aldaw ti pacadanagan: ispalencanto, ket sica idaydayawnacto’ ” (Salmo 50:14, 15).

No dadduma ti lubongtayo ket kas la agwerwerret a di matengngel: gubgubat, panagayus ti dara, krimen, kinadakes, kadawyan a didigra, pandemya, kinaawan talged ti ekonomya, napolitikaan a pannakadadael, ken ad-adu pay. Adda iti maysa a napigsa a guyogoy kadagiti tattao ken pampamilya nga un-unaenda a panunoten ti bukodda a panagbiag. Kas maiyataday, adu a kapanunotan ti naited a mangsapul iti talged kadagitoy di natalged a tiempo, nga isu a, pudno unay, a nakaaawat.

Dagiti panagbannog iti biag ket alaenna ti adu kadagiti inaldaw a pakaisentroantayo. Kadagiti utang a bayadan, ubbing a padakkelen, sanikua a taginayunen, dayta ket alaenna ti tiempo ken panpanunot. Ken, agpayso, masapultayo ti pagan-anay, taraon, ken paggianan. Idiay Kasaba idiay Bantay, trinatar ni Jesus dagitoy kangrunaan unay a masapsapul ket kinunana, “ ‘Ta dagiti Gentil ipangpangronada a sapulen amin dagitoy a banbanag a ni Amayo a nailangitan ammona ti pannacasapulyo amin cadagitoy. Ngem birukenyo nga umuna ti pagarian ti Dios ken ti kinalintegna, ket isuamin dagitoy a banbanag mainayondanto cadacayo’ ” (Mat. 6:32, 33).

Iti tengnga dagiti makasuot a tiempo, inton masapul nga agsanggirtayo iti Apo nga ad-adu pay ngem idi, adda dagiti natibker nga addang, dagiti principio a naibatay iti Biblia a, masapul a surotentayo.

_*Adalen ti adal ita a lawas tapno maisagana agpaay ti Sabado, Marzo 18._