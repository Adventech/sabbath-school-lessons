---
title:  Agtalek iti Dios, Saan a Dagiti Bukodmo A Sanikua
date:   13/03/2023
---

Ni ari David ket naammoanna koma ti nasaysayaat. Isu ket naammoanna koma manipud iti kapadasan ti nasinged a gayyemna a Jonatan a no addaka iti naintulagan a pannakikayamet iti Dios, saan a napateg uray no addaanka iti sumagmamano a tattao wenno adu; ti Dios ket mabalinnaka nga ikkan iti balligi. Iti 1 Samuel 14:1–23, ti Biblia ilanadna ti istoria no kasano a ti anak ni Saul, ken ti agawawit cadagiti igamna ket inabakda ti sibubukel nga agbantay a buyot dagiti Filisteos—gapu iti tulong ti Dios. Ngem iti laksid daytoy a kapadasan ken adu pay a dadduma iti pakasaritaan dagiti tattao ti Dios, idi dimteng dagiti narigat a tiempo ken Ari David, isu ket pinalubosanna ni Satanas a mangsulisog kenkuana nga agtalek iti bukodna a pigsa ken kinalaing.

`Basaen ti 1 Cronicas 21:1–14. Apay nga inkeddeng ni David a bilangen ti Israel wenno bilangen dagiti buybuyotna? Apay a ti pangoloenna a Joab ket imbalakadna ti maibusor daytoy?`

Paliiwen a kapanunotan ni Satanas a bilangen dagiti buybuyot. Sinulisogna ni David nga agtalek iti bukodna a pigsa imbes nga agtalek iti Dios iti saripdana. Ni Joab, ti pangulo ti buyot ti Israel, pinadasna nga allokoyen ni David a saanna a bilangen ti Israel agsipud ta isu ket nakitana ti Dios nga agtrabaho iti biang ti Israel, ngem impapati ni David a ti pannakabilang ket agtuloy. Ti tignayna ket nangyeg iti didigra iti nacion, a kas iparangarang ti teksto.

Awan a pulos iti maysa a nagtalek iti Dios a napaay. Iti sadinoman a pangaramidam iti gubat a maipaay iti Apo, isaganam ta bagbagim. Ken agsagana met a naimbag. Adda maysa nga adaw, naala iti maysa nga agturay a British, ni Oliver Cromwell (1599–1658), nga isu, a sakbay ti gubat, kunana iti buyotna, “Agtalekkayo iti Dios, ubbingko, ken pagtalinaedenyo a namaga dagiti burborayo!” (Ti burbora ket burbora ti paltog.) Iti sabali a pannao, aramidem ti amin a kabaelam nga agballigi, ngem, iti kamaudianan, bigbigem a ti Dios laeng ti mangted kenka iti balligi.

Iti madama a kasasaadtayo, makasulisog unay iti agtalek iti pannakabalin ti gobierno wenno dagiti bankotayo, ngem iti amin a krisis a naibaga idiay Biblia, no dagiti tattao ket agtalekda iti Dios, Isu ket pinadayawanna ti ken nangipaay iti agpaay kadakuada.

Masapul nga aramatentayo ti agdama a tiempo a makitunos iti Dios, rummuar manipud iti utang, ket agbalin a managited iti adda a naited kenka.

Kadagiti balbalikas ti kadaanan a kanta ti evangelio, “No kasapulantayo ti Apo idi, sigurado a masapultay ita.”

`Kasano iti husto a panangbalansetayo iti adda a mabalintay nga aramiden, kas pangarigan, iti agbalin a natalged iti pamirak, ket nupay kasta, agtaltalek iti Apo kadagiti isuamin a banbanag?`