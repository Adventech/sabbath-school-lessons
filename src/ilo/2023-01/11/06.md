---
title:  Inton Awan ti Makagatang wenno Makalako
date:   16/03/2023
---

Ti Biblia ipintana ti maysa a naladingit a ladawan ti lubong sakbay ti maikadua a yaay ni Jesus. Ti Daniel saritaenna maipapan ti maysa a “pannawen ti riribuc, isu nga awan idi uray caanoman nanipud iti caadda ti nacion agingga met laeng iti dayta a pannawen” (Dan. 12:1). No kitaen dagiti sumagmamano kadagiti nariribok a panpanawen iti napalabas, ti tudtudoenna ditoy ket nakadakdakes ket ngata.

Ti libro ti Apocalipsis ket itudona met ti nariribok a panpanawen sakbay iti panagsubli ni Cristo.

`Basaen ti Apocalipsis 13:11–17. Kasano a dagiti banbanag ti pamirak ket maiyataday iti panawen ti panungpalan a pannakaidadanes?`

Dika makagatang wenno makalako? Kasano iti kaadu kadagiti panagbiagtayo ita nga aldaw iti agrikos iti panaggatang ken panaglako? Ti trabahotayo, iti maysa a panangkita, ket panangilakotayo iti tiempo ken laingtayo ken imbag kadagidiay a mayat a gumatang kadakuada. Iti saan a pannakabael nga agilako wenno gumatang ket kayatna a saoen a di pannakabael nga agkurri iti sociedad. Ti dadagsen kadagidiay nga agtalinaed a matalek ket nakaronto unay. Mainayon pay, no ad-adu iti kuartam, ad-adu iti bingaymo iti daytoy a lubong, no iti maipapan kadagiti namaterialan a sansanikua, isu a, sigurado, ti dadagsen nga umanamong ket napigpigsanto pay.

Kasano ngarud ita iti panagsaganatayo? Agsaganatayo itan, babaen iti panangipasigurado babaen ti parabur ti Dios a saantayo a paadipen iti kuartatayo, kadagiti banbanag ti lubong. No saantayo a naisinggalot kadakuada itan, saantayto maisinggalot kadakuada inton, tapno agbalin a matalektayo, ket masapul nga ibbatantayo ida.

`Basaen ti Deuteronomio 14:22 ken ti maudi a paset ti bersikulo 23. Ania ti aramiden dagiti tattao ti Dios kadagiti amin a maapit wenno mapataud iti tinawentawen? Apay nga imbaga ti Dios kadakuada nga aramidenda daytoy?`

Inlawlawag ti Dios babaen ken Moises a maysa kadagiti gapu nga impasdekna ti sistema ti panagapagkapullo ket “tapno masursurom ti agbuteng ken Jehova a Diosmo nga agnanayon” (Deut. 14:23). Iti naindaniwan a pannakaipada iti Salmo 31:19, makitatayo a ti panagbuteng ket agpadpadada iti panagtalek.

“O nagdackelen ti kinaimbagmo, nga impenpenmo nga agpaay cadagiti agbuteng kenca, nga inaramidmo cadagiti agcamang kenca, iti sangoanan dagiti annac dagiti tattao!”

Dagitoy nga agasping a linya ket ipakitada kadatayo nga iti agbuteng iti Apo ket iti agtalek Kenkuana. Iti kasta ngarud, maawatantayo nga impasdek ti Dios ti sistema ti panagapagkapullo tapno salaknibannatayo manipud iti kinaimbubukodan ken tapno mapabilegtayo nga agtalek Kenkuana a mangipaay kadatayo. Kabayatan a ti panagmatalek iti apagkapullo ket sigurado a saan a maysa a talged a dagiti tattao ket agtalinaedda a matalek idiay kamaudianan, dagidiay a saan a matalek iti apagkapullo ket sigurado nga ikabkabilda dagiti bagbagida nga agpaay iti riribok.