---
title:  Panagplano Agpaay Balligi
date:   18/02/2023
---

### Basaen Agpaay ti Adal ita a Lawas
Ecles. 12:1; Gen. 2:15; 1 Tim. 5:8; Col. 3:23, 24; Gen. 39:2–5; Prov. 3:5–8.

> <p>Paset a Mayulo</p>
> “Dagup ti aramidenyo, aramidenyo a napusoan, a cas la maipaay iti Apo, ket saan a maipaay cadagiti tattao; A pagaammoyo nga iti biang ti Apo awatenyonto ti gunguna a tawid; agservicayo ken Cristo nga Apo” (Colosas 3:23, 24).

Kaaduan a tattao kayatda ti biag a “naballigi” ken naragsak.

Agpayso, iti maysa a natnag a lubong, a ti leddaang ken didigra ket mabalin a kumabil iti aniaman a kanito, daytoy a kalat ket nalabit a saan a kankanayon a nalaka a gun-oden.

Kasta met, adda ti saludsod no kasano iti panangilawlawagtayo iti “balligi.” Adda idiay ti kasasaad ni Jose idiay Egipto; no addaman iti maysa a naballigi a biag, sigurado a maysa dayta, saan kadi? Manipud pagbaludan agingga iti palacio, dayta a kita ti banag. Iti sabali a bangir, ti ngay maipapan ken Juan Bautista? Isu ket napan pagbaludan agingga idiay tanem. Kasano ti kinaballigi ti biagna? Manen, amin ket agdas-al no kasano iti panangilawlawagtayo iti “balligi.”

Ita a lawas intayo kitaen iti kapanunotan ti “balligi” iti lawag ti kangrunaan a principio ti kinamanagaywan ken pamirak. Uray pay no siasinotayo wenno sadino ti ayantayo, ti kuarta ken pamirak ket agbalinda a paset dagiti panagbiagtayo, uray pay no kayattayo wenno saan. Ania ngarud, dagiti sumagmamano nga addang, napraktikalan nga ad-addang, a mabalintayo nga alaen iti dalan nga, uray pay no dina patalgedan ti “balligi,” nupay kasta ket makatulong kadatayo a makaliklik kadagiti kadawyan a silsilo ken biddut a mangaramid bassit a narigat ti balligi ti pamirak?

_*Adalen ti adal ita a lawas tapno maisagana agpaay ti Sabado, Pebrero 25._