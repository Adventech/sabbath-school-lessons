---
title:  Banbanag nga Un-unaen
date:   19/02/2023
---

`Basaen ti Eclesiastes 12:1. Ania ti damag ditoy nga agpaay kadatayo?`

Kabayatan nga agtaeng ti agtutubo, rumsua dagiti panpanunot maipapan iti panangipaay kadagiti kangrunaan a kasapulan—taraon, pagan-anay, ken pagyanan. Ni Jesus a mismo ti nangibaga kadatayo no kasano nga ipangpangruna dagiti kasapulantayo idi a kinunana, “Ngem birukenyo nga umuna ti pagarian ti Dios ken ti kinalintegna, ket isuamin dagitoy a banbanag mainayondanto cadacayo” (Mat. 6:33). Agpayso, kadagidiay a natataengan ken saan a nangaramid iti pili nga agpaay ken Jesus idi nga ubingda pay, adda pay laeng ti tiempo a mangaramid iti umiso a pangngeddeng maipapan iti kinamanagaywan.

Kas nakitatayo idiay Genesis 28:20–22, ni Jacob ket nangaramid kadagiti sumagmamano a napateg a pili ti biag, agpadpada a naespiritualan ken pamirak. Iti sirmata, ti Apo inyammona ti bagbagina ken Jacob a “Siac ni Jehova, a Dios ni Abraham, nga amam, ken ti Dios ni Isaac” (Gen. 28:13). Kalpasanna kas paset ti sapatana iti Dios, kinuna ni Jacob, “ni Jehova isunto ti Diosco” (Gen. 28:21).

`Basaen ti Genesis 29:9–20. Ania iti napateg maipapan ti pannakaitiempo daytoy a pasamak iti biag ni Jacob?`

Kalpasan nga inaramid ni Jacob ti panangitalagana iti Dios ti agpadpada a naespiritualan ken pamirakna, ti Apo ti nangiturong kenkuana ken Raquel idiay bubon (kitaen ti Gen. 29:9–20). Maiyataday nga aramidem ti naespiritualan a pangngeddengmo ken pangngeddengmo iti trabaho ti biagmo sakbay nga agkomitka iti panagassawa. Ti masakbayan nga asawam ket masapul a maamoanna no “ania iti serserkanna.” Daytoy kadi a tao ket naitalaga a Cristiano? Ania a kita ti trabaho iti aramiden dayta a babai wenno lalaki? Daytoy kadi a tao ket maysa a mannursuro, maysa a nars, maysa nga abogado, maysa a trabahador, aniaman pay? Ania a kita ti biag iti pakaikomitakto? Dadduma pay a salsaludsod a masapul a masungbatan sakbay iti pannakaitalaga iti panagassawa ket dagitoy: Ania a tukad ti adal ti nalpas? Ania a gatad ti utang iti dumteng iti panagassawa? Siaanamungak kadi a mangawat iti daytoy a kasasaad a kas paset ti pagrebbengak?

`Basaen ti 2 Corinto 6:14, 15. Apay a daytoy a principio ket napateg unay a kitaen no kumitkitaka iti maysa a kataktakunaynay iti biag? Nupay saanna a patalgedan ti maysa a naimbag a panagassawa, apay a makatulong a mangaramid kadagiti gundaway iti maysa a nasaysayaat a naimbag a panagassawa?`