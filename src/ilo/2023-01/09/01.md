---
title:  Agaluadcayo iti Amin nga Agum
date:   25/02/2023
---

### Basaen Agpaay ti Adal ita a Lawas
Isa. 14:12–14; Efe. 5:5; Josue 7; Juan 12:1–8; Aramid 5:1–11; 1 Cor. 10:13.

> <p>Paset a Mayulo</p>
> “ ‘Kitaenyo ket agaluadcayo iti amin nga agum; ta ti biag ti tao saan nga adda iti caadu dagiti gameng a cupcupicupanna’ ” (Lucas 12:15).

Ti kinaagum ket nailawlawag a kas maysa a dakes a tarigagay nga agpaay iti kinabaknang wenno sanikua a saanmo a kukua. Ti kinaagum ket dakkel a banag, dakkel unay, iti kinaagpaysoanna, iti agbalin nga adda idiay a kadua iti saan a panagulbod, panagtakaw, wenno pammapatay; dayta ket makadadael unay ta pinili ti Dios a mangballaag a maibusor iti dayta idiay dakkel a namoralan a Lintegna. “Dica aguman ti balay ti padam a tao, dica aguman ti asawa ti padam a tao, uray ti adipenna a lalaki, uray ti adipenna a babai, uray ti vacana, uray ti asnona, uray aniaman a cucua ti padam a tao” (Exo. 20:17).

Ti kinaagum ket masansan a nailista a kadua dagiti nakaal-alliaw a basbasol a mamagtalinaed iti maysa iti ruar ti pagarian ti Dios. “Dicay ammo aya a dagiti nakil-lo didanto tawiden ti pagarian ti Dios? Dicay coma maallilaw: uray dagiti mannakiabig, uray dagiti agrucbab cadagiti ladladawan uray dagiti makicamcamalala, uray dagiti binabai, uray dagiti tumulad cadagiti taga Sodoma, uray dagiti mannanacaw, uray dagiti naagum, uray dagiti managbarbartec, uray dagiti managtabbaaw, uray dagiti managpaanac, saandanto a tawiden ti pagarian ti Dios” (1 Cor. 6:9, 10).

Ti kinaagum, mismo a kadua ti panuksok, panagrukbab ti ladladawan, pannakiabig ken pannakikamalala? Dayta iti kuna ti teksto, ken iti daytoy a lawas intayo kitaen dagiti pagarigan no kasano ti kinadakes dayta ken no ania ti maaramidantayo tapno mapagballigian dayta.

_*Adalen ti adal ita a lawas tapno maisagana agpaay ti Sabado, Marzo 4._