---
title:  Datdaton ken Panagdaydayaw
date:   24/01/2023
---

Ti Biblia ket saan a mangted kadatayo iti maysa nga ornos ti servicio ti panagdaydayaw. Ngem agparparang nga adda uppat a banbanag nga adda iti servicio a panagdaydayaw. Iti Baro a Testamento daytoy a listaan ket iramanna ti panagadal/panangasaba, kararag, musika, ken apagkapullo ken datdaton.

Tallo a daras iti kada tawen a dagiti lallaki (ken pampamilya) ti Israel ket agparangda amin iti sangoanan ti Apo idiay Jerusalem. Ket “didanto agparparang nga ima-ima iti sango ni Jehova” (Deut. 16:16). Iti sabali a pannao, paset iti kapadasan ti panagdaydayaw iti panangisubli ti apagkapullo ken panangted kadagiti datdaton. Panawen ti Paskua, Pentecostes, ken Fiesta ti Tabernakulo a dagiti annak ti Dios inyegda dagiti datdaton ken apagkapulloda. Narigat a panunoten a ti maysa a tao ket mapan kadagidiay a fifiesta nga ima-ima.

Iti sabali a pannao, iti kadaanan nga Israel ti panangited kadagiti apagkapullo ken datdatonda ket maysa a kangrunaan iti kapadasan ti panagdaydayawda. Panagdaydayaw, pudno a panagdaydayaw, ket saan laeng a panangiyebkas kadagiti sasao ken kankata ken kararag dagiti kinamanagyamantayo ken panagyamantayo iti Dios, no di pay ket iyebkas dayta a kinamanagyaman ken panagyaman iti Dios babaen ti panangipan kadagiti datdatontayo idiay balay ti Apo. Impanda idiay templo; ipantayo idiay iglesia iti Sabado (maysa a wagas a panangisubli iti apagkapullo ken datdatontayo), maysa nga aramid a panagdaydayaw.

`Basaen ti 1 Cronicas 16:29; Salmo 96:8, 9; ken Salmo 116:16–18. Kasano iti panangipakattayo kadagiti principio a naibaga ditoy iti bukodtayo a kapadasan ti panagdaydayaw?`

Kas an-annak ti Dios, nga isu a naikkan iti pagrebbengan a mangimaneho iti trabahona ditoy daga, dayta ket maysa a pribilehio, maysa a gundaway, ken maysa a pagrebbengan nga iyeg dagiti datdatontayo. No ti Apo ket inikkannatayo kadagiti annak a padakkelen nga agpaay Kenkuana, masapul nga ibingaytayo kadakuada ti rag-o ti panangiyeg kadagiti apagkapullo ken datdaton idiay Eskuela Sabatina ken servicio ti iglesia. Kadagiti dadduma a luglugar, dagiti tattao ket isublida ti apagkapullo babaen ti online wenno babaen iti dadduma a wagas. Uray pay no kasano iti panangaramidtayo dayta, ti panangisubli kadagiti apagkapullo ken datdaton ket maysa a paset ti kapadasan a panagdaydayaw ken Apo Dios.

`Ania ti bukodmo a kapadasan iti paset a panangisubli iti apagkapullo ken datdaton a kas paset iti panagdaydayaw? Kasano a dayta nga aramid ket balbaliwanna ti pannakikayametmo iti Dios?`