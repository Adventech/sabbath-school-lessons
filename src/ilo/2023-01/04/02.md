---
title:  Mangguyogoy iti Panagited
date:   22/01/2023
---

Datayo agayattayo, agsipud ta Isu inayatnatayo nga immuna. Ti panagitedtayo ket sungbat iti nakaskasdaaw a sagutna kadatayo, ni Jesus. Kinaagpaysoanna, naibaga kadatayo, “Ti Apo ket dina masapul dagiti datdatontayo. Ditay mapabaknang ti Dios babaen kadagiti sagsaguttayo. Kuna ti salmista: ‘Amin a banbanag aggapu Kenka, ken ti Kukuam intedmi Kenka.’ Ngem ti Dios palubosannatayo a mangipakita iti panangapresyartayo kadagiti Asina babaen iti panagsakripicio-ti-bagi tapno mailawlawa ti isu met laeng kadagiti sabsabali. Daytoy laeng iti wagas nga isu a mabalinantayo iti mangipaduyakyak iti panagyamantayo ken ayattayo iti Dios. Awanen iti sabali nga impaayna.”—Ellen G. White, COUNSELS ON STEWARDSHIP, p. 18.

No isukotayo ti kuarta “tayo” ken Jesus, kinaagpaysoanna ket papigsaenna ti ayattayo Kenkuana ken dagiti sabsabali. Gapuna, ti kuarta ket maysa a napaypayso a pannakabalin nga agpaay ti imbag. Ni Jesus ket ginastarna ti ad-adu a daras a nangsarsarita maipapan iti kuarta ken kinabaknang ngem iti maipapan iti aniaman a dadduma a banag. Maysa a bersikulo iti kada innem idiay Mateo, Marcos, Lucas ket maipapan iti kuarta. Ti naimbag a damag ti evangelio ket ti Dios ket mabalin nga ispalennatayo manipud iti saan nga umiso a panangaramat ken panangayat iti kuarta.

`Basaen ti Mateo 6:31–34 ken Deuteronomio 28:1–14. Ania ti kari ti Dios nga aramidenna kadatayo no agtungpaltayo Kenkuana? Kinaimbubukodan kadi iti biangtayo a mangtunton kadagiti karkari ti Dios?`

Dagiti datdatontayo ket maysa a pakakitaan ti siaanamong a panagsakripicio-ti-bagitayo nga agpaay iti Dios. Mabalinda a maysa a nauneg a naespirituan a kapadasan, maysa a panangipakita iti kinapudno a dagiti biagtayo ket sibubukel a naisuko iti Dios a kas Apotayo. Kadatayo, kas pagsasao ti English, dayta ket “panangikabil ti kuartatayo no sadino ti yan ti ngiwattayo.” Mabalinmo a kunaen nga ay-ayatem ti Dios, ngem iti nabuslon a datdaton ket tumulong a mangiparangarang (ken uray pay mangpapigsa) iti dayta nga ayat.

Ti daton ket aggapu manipud iti maysa a puso nga agtalek iti maysa a personal a Dios nga Isu a kankanayon a mangipaay kadagiti masapsapultayo a makitana a kasayaatan. Dagiti datontayo ket agdas-al iti kombiksyon a nasarakantayo ti talged ti pannakaisalakan ken Cristo. Saanda a maysa a pangay-ayo wenno maysa a panangsapul iti panangawat ti Dios. No di ket, dagiti datontayo ket agayos manipud iti maysa a puso a nangawat ken Cristo babaen ti pammati a kas maymaysa ken makaanay a wagas ti parabur ken pannakasubbot.

`Basaen ti 2 Corinto 9:6, 7. Ania ti ibagbaga ti Apo kadatayo ditoy? Ania ti kayat a saoen ti mangted a kas maysa a “pinanggepna iti pusona”? Kasano iti pannakasursurotayo a mangted a siaayat?`