---
title:  'Dagiti Naisangsangayan a Proyekto: Panangited iti Dakkel a Poronggo'
date:   26/01/2023
---

Ti takuat impakitana nga agarup 9 a porciento laeng kadagiti kukua dagiti tattao ti likido  [kuarta] ken mabalin nga itulong a kas maysa a daton apaman a madawat dayta. Dagiti cash, checking, savings, money market funds, ken dadduma pay, ket kaaduanna a maibilang a likido a sanikua, kadagidiay nga agikut kadagiti banbanag a kastoy. Kaaduan kadagiti kukuatayo, agarup 91 a porciento, ket “maisimpuon” iti real estate, kas kadagiti balaytayo, dagiti dingngoentayo (no addatayo iti barbaryo), wenno dadduma a banbanag a saan a likido.

Ti nagdudumaan iti porciento dagiti kukua a likido ken saan a likido ket mabalin nga mailadawan babaen ti panangikabil iti 1,000 a denario iti dua nga agduma a baso a poronggo, nga addaan 10 a denario a mangitakder iti tunggal porciento. Isu nga maaddaanka iti 90 a denario idiay maysa a bassit a poronggo a mangitakder iti 9 a porciento a likido a kukkukua ken 910 a denario idiay dakkel a poronggo a mangitakkder iti 91 a porciento a saan a likido a kukkukua.

Kaadduanna a tattao ket itedda dagiti datdatonda wenno tulong manipud iti bassit a poronggo—manipud kadagiti likido a kukkukuada. Daytoy iti adda kadakuada idiay chekeda wenno libretada. Ngem no ti maysa a tao ket pudno a maragsakan maipapan iti maysa a banag, mangted manipud iti dakkel a poronggo. Ti Biblia ket ibagana dagiti adu nga is-istoria.

`Basaen ti Marcos 14:3–9 ken Juan 12:2–8. Asino dagiti kangrunaan a tattao idiay rambak ni Simon? Ania ti pateg ti sagut ni Maria? Apay a pinulotan ti babai ni Jesus iti daytoy a tiempo?`

Ti sagut ni Maria ket agpateg iti 300 a denario—maysa a sweldo iti makatawen. Dayta ket kas la maysa a “dakkel a poronggo” a sagut. Simmaruno iti daytoy a pasamak ni Judas ket inlakona ni Jesus iti nasurok bassit ngem apagkatlo iti dayta a gatad—maysa a “bassit a poronggo” a sagut, 30 a pirak (Mat. 26:15). Alaenna ti pudno nga ayat ken pannakaitalaga a mangaramid kadagiti sagsagut a dakkel a poronggo—manipud kadagiti simpuontayo (investments). Ngem no agbalintayo a naagum, kas ken Judas, mabalintayo nga ilako dagiti kararruatayo nga agpaay iti awan.

Ti trabaho ken ar-aramid ni Barnabas ket naibagada iti 28 a daras idiay Baro a Testamento. Ammotayo nga isu ket kangrunaan a kadua ni apostol Pablo ken kas maysa a dakkel a misionero. Ngem ti pamuon ti amin daytoy ket naipasdek idiay immuna a teksto, nga idiay a naibaga. Idiay Aramid 4:36, 37, mabasatayo ti kinamanagitedna, pudno unay, maysa a “dakkel a poronggo” a daton. Anian a nagpigsa a pagwadan ti sasao ni Cristo: “ ‘Ta no adino ti yan ti gupityo, addanto met idiay ti pusoyo’ ” (Mat. 6:21).

`Apay a ti nainsakripicioan a panangted ket napateg kadagidiay a mangted a kas kadagidiay umawat?`