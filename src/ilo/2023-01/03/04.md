---
title:  Ti Panggep ti Panagapagkapullo
date:   17/01/2023
---

`Basaen ti Levitico 27:30 ken Numeros 18:21, 24. Ania iti pangisangratan ti Dios nga aramiden iti apagkapullo?`

Agsipud ta ti Dios iti makinkukua ti isuamin a banag (Sal. 24:1), nalawag unay nga Isu ket dina masapul ti kuarta. Ngem agsipud ta ti apagkapullo ket Kukuana, ibagana kadatayo no ania iti aramidentayo iti dayta, ket dayta iti panangaramattay iti apagkapullona nga agpaay iti pannakatulong iti trabaho ti evangelio. Ket, iti kasta, dagiti masapsapul dagiti miministro ket mataripatoda iti apagkapullo ti Dios.

Ti tribu ni Levi—ti pwersa ti miministro idiay Daan a Testamento—ket saan a naikkan iti dakkel a sansanikua, a kas kadagiti dadduma iti tribu. Ni Levi ket naikkan kadagiti matudtudo a ciciudad, agraman kadagiti ciciudad a pagkamangan, agraman ti makaannay a daga iti likmutda nga agpaay iti personal a minuyonganda. Isuda ket natulongan babaen kadagiti apagkapullo dagiti dadduma, ken isuda a mismo ket inapagkapulloanda met dagiti pastrekda/ganansyada.

`Basaen ti Aramid 20:35. Ania ti damag ditoy, ken kasano iti pannakainaigna iti maipapan iti apagkapullo?`

Ti panagapagkapullo ket napateg agsipud ta tulongannatayo a mangipasdek iti maysa a panagkayamet iti talek iti Dios. Iti panangala iti maikasangapulo iti pastrekmo ken “ipadawatmo” (nupay, dayta ket kukua met ketdi ti Dios) pudno unay nga alaenna ti maysa nga aramid ti pammati, ken iti laeng panangwatwat iti pammati a ti pammatim ket dumakkel.

Panunotem, kas pangarigan, maipapan met iti panawen-ti-panungpalan, inton dagidiay a matalek ket saanda a makagatang wenno makalako, a kas naipakita idiay Apocalipsis 13–14 (kitaen ti lawas 11). Iti maaddaan iti napasayaat a panagtalek iti Dios ken kadagiti bendicionna ken pannakabalin ken ayat ket umdasen ti kinapategna no ti lubong ket kas la maibusor kadatayo. Ti matalek a panagapagkapullo ket sigurado a makatulong a mangpasayaat iti dayta a panagtalek. Uray pay idi, anian a nagpateg a datayo amin ket masursurotayo iti panagtalek iti Dios, uray pay no ania iti kasasaadtayo.

Ti maikadua a dakkel a rason iti panagmatmatalek iti pamirak ket tapno maaramattayo dagiti naikari a makita a bendicion ti Dios. Kas paset iti kontrata a panagapagkapullo, ti Dios ket inkarina dagiti bendicion a dakkel unay nga awan ti lugar a makalaon kadakuada. Kadagiti kinawadwadtayo, mabalintayo a tulongan dagiti sabsabali ken makatulong iti trabaho ti Dios babaen kadagiti datdatontayo.

`Ania dagiti wagas a napadasam ti dakkel a kinapudno a, pudno unay a, “nagasgasat a banag ti mangted ngem ti umawat”?`