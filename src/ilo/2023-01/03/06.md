---
title:  Maysa a Napudno Wenno Matalek nga Apagkapullo
date:   19/01/2023
---

`Basaen ti 1 Corinto 4:1, 2. Kas an-annak ti Dios ken managaywan kadagiti Bendicionna, ania a kita dagiti tattao ti naibaga a pagbalinantayo koma?`

Isu nga, ania ti kayat a saoen iti agbalin a matalek iti apagkapullotayo? Ita a lawas naadaltayo manen dagiti adu a paspaset dagiti elelemento ti apagkapullo:

1. Ti gatad—nga isu a maikasangapulo, wenno 10 a porciento, ti pastrektayo wenno ganansya.
2. Maipan idiay kamalig—ti lugar nga isu a dagiti miministro ti evangelio ket mabayadan.
3. Panagdayaw iti Dios babaen kadagiti umuna a bungbunga ti amin a maapittayo.
4. Maaramat agpaay iti umiso a panggep—ti pannakasuporta ti trabaho.

Pagrebbengantayo kas kamkameng ti iglesia a mangitandudo kadagiti umuna a tallo a banbanag; pagrebbengan dagiti mangipatpataray ti kamalig a maipasigurado a dagiti pondo ti apagkapullo ket maaramatda iti apagisu.

Ken kasta met, saan a kas kadagiti datdatontayo, ti apagkapullo ket saan a datayo iti makaammo. Ti maikasangapulo ken ti kamalig ket agpadpadada a pagrebbengantayo. Saan a datayo iti mangaramid kadagiti pagrukodan; ni Apo Dios. No saanko nga isubli ti amin a 10 a porciento ti “ganansyak,” saanak nga agap-apagkapullo a pudno; ken no saanko nga ipan dayta a 10 a porciento idiay “kamalig,” ket saanak met la nga agap-apagkapullo.

`Basaen ti Mateo 25:19–21. Inton ano a maayabantayo a sumungbat kadagiti impataraytayo a pondo ti Dios? Ania iti naibaga kadagidiay a matalek iti pamirak?`

“ ‘Yegyo ti amin nga apagcapullo, iti camalig’ (Malakias 3:10), iti bilin ti Dios. Saan a nadakamat iti panagyaman wenno iti kinamanagited. Daytoy ket maysa laeng a banag maipapan iti kinapudno. Ti apagkapullo ket kukua ti Apo; ket aw-awisennatayo a mangisubli Kenkuana dayta nga isu a Kukuana.”— Ellen G. White, EDUCATION, p. 138. Ti panangimanehar nga agpaay iti Dios ket maysa a naisalsalumina a gundaway—ken kasta met a maysa a pagrebbengan. Bendicionan ken tarawidwidennatayo ken kiddawenna laeng ti maikasangapulo, ken kalpasanna aramatenna ti Apagkapullona a maipaay kadagidiay nga adda iti trabahona, a kas iti inaramidna iti tribu ti Levi idi panawen ti kadaanan nga Israel.

`Dadduma irikkiarda a dida kayat no kasano iti pannakaaramat ti kuarta nga apagkapulloda ket iti kasta mabalin a dida agapagkapullo wenno itedda ti kuartada iti sabali a lugar. Ngem sadino iti nagkunaan ti Dios a, “Yegyo ti amin nga apagcapullo, iti kamalig, ngem no laeng siguradokayo a ti kamalig ket ar-aramatenna dayta iti apagisu”?`