---
title:  Ti Kontrata ti Panagapagkapullo
date:   14/01/2023
---

### Basaen Agpaay ti Adal ita a Lawas
Gen. 14:18–20; Mal. 3:10; Deut. 12:5–14; Lev. 27:30; 1 Ar-ari 17:9–16; 1 Cor. 4:1, 2.

> <p>Paset a Mayulo</p>
> “ ‘Yegyo ti amin nga apagcapullo, iti camalig, tapno adda coma taraon iti balayco, ket padasendac ita iti daytoy, cuna ni Jehova dagiti buybuyot, no siac diacto luctan cadacayo dagiti tawtawa ti langit, ket ibuyatconto cadacayo ti bendicion, nga awanto ti lugar a macalaon nga umawat’ ” (Malakias 3:10).

Idiay Genesis 14, ni Abram ket kasubsublina manipud iti naballigi a panangarayat nga isu a naispalna ti kaanakanna a lalaki a ni Lot, ti pamilya ni Lot, ken dadduma pay a tattao a naala manipud Sodoma. Ti ari ti Sodoma ket kasta unay iti panagyamanna iti dayta nga arayat ta impaayna ken Abram dagiti amin a samsam ti gubat. Ni Abram ket dina laeng tinukiad ti naitanggaya no di ket nangted iti apagkapullo ti amin a kukuana ken Melchizedek.

Kalpasan unay ti kapadasan a panagapagkapullo ni Abram, kinuna ti Apo, “ ‘Dica agbuteng, Abram: siac ti calasagmo ken ti gungonam a nawadwad unay’ ” (Gen. 15:1). Iti banagna, ti Apo ket ibagbagana ken Abram, “Dika agdanag. Siak ti kalasag ken manarawidwid kenka.” Kalpasanna, iti nabayag bassit, imbaga ni Moises iti Israel kabayatan a ngannganin a sumrekda iti Canaan, “ ‘Pagcapulloemto a di agcurang ti amin a maapit iti bin-im nga agtaud iti talon iti tinawentawen . . . tapno masursurom ti agbuteng ken Jehova a Diosmo nga agnanayon’ ” (Deut. 14:22, 23).

Ni Ellen G. White insuratna: “Nakiddaw kadagidi tattao a mangidaton kadagiti sagut iti Dios nga agpaay kadagiti narelihiyonan a panggep sakbay ti pannakaited daytoy nga urnos ken Moises iti natudtudo a pamayan, a nangrugi pay laeng kadagidi aldaw ni Adan.”— TESTIMONIES FOR THE CHURCH, vol. 3, p. 393.

Ania ti kaipapanan amin daytoy kadatayo ita nga aldaw?

_*Adalen ti adal ita a lawas tapno maisagana agpaay ti Sabado, Enero 21._