---
title:  Apagkapullo Kabatog ti Maysa a Maikasangapulo
date:   15/01/2023
---

Dagiti diksionaryo ilawlawagda ti apagkapullo a kas “maikasangapulo a paset iti maysa a banag” wenno “10 a porciento.” Daytoy a pannakailawlawag ket mabalin a naadaw manipud iti pakasaritaan ti Biblia. Ti apagkapullo ket panangisubli iti 10 a porciento ti pastrektayo wenno ganansya iti Dios. Maawatantayo nga amin nga adda kadatayo ket Kukuana. Ti paglintegan ti panagapagkapullo ket naited iti Israel idiay Bantay Sinai ket itudona a ti apagkapullo ket nasantoan ken kukua ti Dios (kitaen Lev. 27:30, 32). Ti Dios dawatenna laeng ti maika 10 a porcientona. Dagiti datdaton a pagyamantayo ket maisinada ken mainayon iti apagkapullo. Ti apagkapullo ket isu iti kababassitan a pammaneknek iti pannakaitalagatayo a Cristiano. Awan iti masarakan idiay Biblia iti aniaman a pakakitaan a ti biang ti Dios ket basbassit ngem maikasangapulo.

`Basaen ti Genesis 14:18–20 ken Hebreo 7:1–9. Ania iti inaramid ni Abram idi nakisinnabat ken Melchizedek? Ania ti isuro daytoy kadatayo maipapan iti kinabayag iti pakasaritaan daytoy nga aramid?`

Ti immuna a pannakaibaga ti apagkapullo idiay Biblia ket idiay Genesis 14, nga isu a mangibaga iti istoria ti pannakisinnarak ni Melchizedek ken Abram. Ti maudi a pannakaibaga ti apagkapullo idiay Biblia ket lagipenna ti isu met laeng a pannakisinnarak, ngem dagiti sasao a “maikasangapulo” ken “apagkapullo” ket naaramatda nga agsinsinnukat (kitaen Heb. 7:1–9). Paliiwen idiay istoria ti Hebreo a ni Melchizedek wenno ni Cristo ket saanda a kamkameng ti tribu ti Levi, isu a ti panagapagkapullo ket immun-una pay ngem kinaisangsangayan dagiti Levitas. Ti panagapagkapullo ket saan nga agpaay laeng iti kustomre ti Judio ken saan a naggapu kadagiti Hebreo idiay Sinai.

`Basaen ti Genesis 28:13, 14, 20–22. Ania ti inkari ti Dios nga aramiden ken Jacob, ken ania iti inaramid ni Jacob iti Dios?`

Idi pimmanaw ni Jacob iti pagtaenganda, itartarayanna ti makapungpongtot a kabsatna a ni Esau, iti maysa a rabii naaddaan iti tagtagainep maipapan iti maysa nga agdan nga agpangato manipud daga agingga idiay langit. Dagiti angeles ket umuli ken bumaba iti dayta. Ken ti Dios ket agtakder iti toktok ken inkarina a makiadda ken Jacob ken umayto iti aldaw nga isublina nga iyawid. Daytoy a baro nga agtutubo a lalaki ket naaddaan iti pudno a kapadasan ti pannakakonbertir ket kinunana, “ ‘ni Jehova isunto ti Diosco. . . . ket cadagiti amin nga itedmonto caniac, itdecto a di agcurang ti apagcapulloda kenca’ ” (Gen. 28:21, 22).

`Apay a napateg a maawatan a ti apagkapullo, kas iti Sabado, ket saan a maysa a banag a naggapu idiay ligal wenno uray pay narelihiosoan a sistema ti kadaanan nga Israelita? Ania koma a mensahe ti alaentayo, datayo nga agbibiag kalpasan ti kruz, manipud daytoy a kinapudno?`