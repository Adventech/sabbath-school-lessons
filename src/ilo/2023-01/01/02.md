---
title:  Pasetnatayo ti Pamilya ti Dios
date:   01/01/2023
---

`“Gapu itoy, irucnoyco dagiti tumengco iti sangoanan ti Ama, Isu a pangalaan ti nagan ti amin a sangacabbalayan idiay langit ken ditoy daga” (Efe. 3:14, 15). Ania a ladawan ti naipakita iti daytoy a bersikulo, ken ania a namnama ti masarakan idiay?`

Iti immuna a panagministro ni Jesus, Isu kinunana, “ ‘Dacayo, ngarud, agcararagcayo a castoy: Amami, nga addaca sadi langit, madaydayaw coma ti Naganmo’ ” (Mat. 6:9). Iti ud-udina inulitna ti isu met laeng a kararag kadagiti disipolosna (Lucas 11:2). Imbaga ni Jesus kadatayo nga awagan ti Amana, “Amami sadi langit.” Idi nasabat ni Jesus ni Maria kalpasan ti panagungarna, kayat ni Maria nga umabrasa Kenkuana. “Cuna kencuana ni Jesus: Dinac sagiden, ta saanac pay nga immuli ken Amac: ngem inca cadagiti cacabsatco, ket cunam cadacuada: Umuliac ken Amac, ken Amayo, ken iti Diosco ken Diosyo” ’ ” (Juan 20:17).

Agsipud ta addaantayo iti isu met laeng nga Ama a kas ken Jesus, Isu ket kabsattayo a lalaki, ken agkakabsattayo amin a lallaki ken babbai iti Apo. Ni Jesus ket nagbalin a maysa a kamkameng ti naidagaan a pamilya tapno makapagbalintayo a kamkameng ti nailangitan a pamilya. “Ti pamilya ti langit ken ti pamilya ti daga ket maymaysada.”—Ellen G. White, THE DESIRE OF AGES, p. 832.

`Basaen ti Exodo 3:10; Exodo 5:1; ken Galacia 3:26, 29. Ania ti ibaga dagitoy a bersikulo maipapan no kasano iti pannakinaig ti Dios kadatayo? Apay a daytoy ket makapabileg unay?`

Iti kasungani iti maysa a panangkita ti panamarsua nga isu a datayo ket maibilang laeng a bunga ti nalamiis, di-naayat a linlinteg ti natoralesa, ti Sursurat isurona saan laeng nga adda ti Dios, no di pay ket Isu ket ayayatennatayo ken makinaig kadatayo iti kasta a maysa a naayat a wagas a ti ladawan iti maysa a pamilya ket masansan a naaramat iti Sursurat a mangipakita iti dayta a panagkayamet. Uray pay no awagan ni Jesus ti Israel “Tattaok,” wenno datayo “an-annak ti Dios,” wenno tudtudoen ti Dios a kas “Amatayo,” ti ponto ket isu latta: ti Dios ket ay-ayatennatayo iti wagas a rumbeng koma a panagiinnayat iti maysa ken maysa dagiti kamkameng ti pamilya. Anian a nagimbag a damag iti tengnga ti lubong nga, iti uneg ken iti mismo a bagbagina, ket mabalin a naranggas unay!

`Utobemman iti maysa a lubong nga isu a tratarentayo ti isuamin a kas pamilya. Kasano iti pannakasursurotayo iti nasaysayaat a pannakinaig kadagiti amin a tattao a kas kakabsattayo a babbai ken lallaki?`