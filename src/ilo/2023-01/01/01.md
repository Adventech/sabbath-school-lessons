---
title:  Paset ti Pamilya ti Dios
date:   31/12/2022
---

### Basaen Agpaay ti Adal ita a Lawas
Gal. 3:26, 29; Sal. 50:10–12; 1 Cron. 29:13, 14; Fil. 4:19; 1 Juan 5:3; Mat. 6:19–21.

> <p>Paset a Mayulo</p>
> “Kitaenyo no ania a kita ti ayat ti insagut cadatayo ti Ama, tapno managantay annac ti Dios!” (1 Juan 3:1).

Kas Cristiano, maysa a nakaskasdaaw a paset maipapan ti pannakaikayamet iti Diostayo, ket dayta talkennatayo a mangimanehar kadagiti banbanagna ditoy daga. Iti mismo a panangrugi ti pakasaritaan ti tao, ti Dios ket nalawag nga intalekna ken Adan ken Eva ti personal a panangaywan iti maysa nga awan mulmulitna a sangaparsuaan. (Kitaen ti Gen. 2:7–9, 15.) Manipud iti panangnagan kadagiti an-animal, agingga iti panangaywan iti Minuyongan, ken iti panangpunno ti daga kadagiti ubbing, ti Dios impakaammona nga agtrabahotayo koma iti Biangna ditoy.

Isu ket binendicionannatay pay kadagiti sansanikua, ngem datayo nga isu a nangitalkanna a mangimaneho kadakuada, kas iti panagurnong iti kuarta, tapno mangisurat kadagiti cheke, tapno mangaramid kadagiti electronic transfers, tapno agaramid kadagiti budgets, wenno iyeg dagiti apagkapullo ken datdatontayo idiay iglesia kadagiti bigat ti Sabado. Ti Dios pabilgennatayo a manggastar kadagiti sanikua nga intedna kadatayo nga agpaay kadagiti bukodtayo a kasapulan, agpaay kadagiti kasapulan dagiti sabsabali, ken agpaay iti panagdur-as iti trabahona. Noman kasla nakaskasdaaw, datayo iti nangitalkan ti Dios iti panangpadakkel kadagiti annakna, panangbangon kadagiti patakderna, ken panangisuro kadagiti sumarsaruno a kapkaputotan.

Iti adal ita a lawas, intayo sukisoken dagiti gundaway ken pagrebbengan a kas paset ti pamilya ti Dios.

_*Adalen ti adal ita a lawas tapno maisagana agpaay ti Sabado, Enero 7._