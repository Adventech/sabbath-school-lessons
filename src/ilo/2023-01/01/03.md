---
title:  Ti Dios iti Makinkukua iti Isuamin a Banbanag
date:   02/01/2023
---

`Basaen ti Salmo 50:10–12; Salmo 24:1; 1 Cronicas 29:13, 14; ken Haggeo 2:8. Ania ti damag ditoy, ken ania koma ti kaipapanan daytoy kadatayo ken no kasano iti pannakinaigtayo iti aniaman nga ik-ikutantayo?`

Ti libro ti 1 Cronicas, mangrugi iti kapitulo 17, ilanadna ti tarigagay ni Ari David a mangbangon iti maysa a balay nga agpaay iti Dios. Imbingayna daytoy a tarigagay ken ni mammadto Natan, nga isu a simmungbat, “ ‘Aramidem amin nga adda ita pusom; ta ti Dios adda kenca’ ” (1 Cron. 17:2). Ngem iti dayta a rabii ti sao ti Dios dimteng ken Natan ket imbilinna kenkuana nga ibagana iti ari nga, agsipud ta isu ket maysa a tao ti gubat, isu ket dina mabalin a bangunen ti balay ti Dios. Ti ket di anakna iti mangaramid iti trabaho. Dinawat ni David no mabalinna nga, idrowing dagiti plano ken isagana dagiti materiales ti patakder. Idi napatgan ti kiddaw ni David, ginastarna ti amin ti biagna a nangurnong kadagiti di mabilang a natagaan a bato, kantingen, landok, balitok, pirak, ken suer a “di marucod.” Idi amin a materiales ti patakder ket naisaganan ken naurnong idiay lugar a pakabangunanna, inayaban ni David dagiti amin a pangpangulo ti Israel nga agpaay iti maysa a seremonia ti panagdaydayaw ken panagyaman.

Idiay 1 Cronicas 29:13, 14, iti kararag ni Ari David iti publiko, ti kinunana ket ti pudno a naggapuan dagiti materiales ti patakder nga isu ken dagiti tattao ket ginastarda ti tiempo ken kuarta a nangisagana. Agpayso, iti kababagasna, isu kinunana, “Ngem asinoac, ken ania ti ilic, tapno cabaelanmi coma ti mangidaton iti sibubulos a cas iti daytoy a kita? ta naggapu amin a banbanag kenca, ket iti cucuam ti itdenmi kenca.”

Ti ponto ket napateg nga agpaay amin kadatayo, uray nabaknang wenno napanglaw (ngem nangnangruna ti nabaknang). Agsipud ta inaramid ti Dios dagiti isuamin a banbanag idi punganay (kitaen ti Gen. 1:1; Juan 1:3; Sal. 33:6, 9), Isu iti napaypayso nga umiso a makinkukua kadagiti amin nga adda, agraman iti aniaman nga ik-ikutantayo—uray pay no kasano iti kinarigat ken kinagaed ken kinapudno iti panagtrabahotayo nga agpaay iti dayta. No saan nga iti Dios ken ti paraburna, awan koma a pulos ti adda kadatayo, awantayo a pulos; kinaagpaysoanna, saantay pay ketdi koma a naadda. Gapuna, masapul koma a kankanayon a pagbiagantayo iti panangbigbig a, namimpinsan, ti Dios ket kukuana amin nga adda, ken babaen iti panangidaydayaw ken panagyaman Kenkuana gapu iti kinaimbagna kadatayo, mabalin a pagtalinaedentayo daytoy napateg a kinapudno iti imatangtayo.

`“Ngem asinoac, ken ania ti ilic, tapno cabaelanmi coma ti mangidaton iti sibubulos a cas iti daytoy a kita?” (1 Cron. 29:14). Ania dagiti napintas a principio dagiti naibaga kadagitoy a sasao, ken kasano iti panangipakitada iti kababalintayo koma iti Dios ken ti kababalintayo koma kadagiti ik-ikutantayo?`