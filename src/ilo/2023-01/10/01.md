---
title:  Panangisubli
date:   04/03/2023
---

### Basaen Agpaay ti Adal ita a Lawas
Lucas 12:16–21; Ecles. 2:18–22; Prov. 27:23–27; 2 Cor. 4:18; Ecles. 5:10; Col. 1:15–17.

> <p>Paset a Mayulo</p>
> “Ket nangngegco ti maysa a timec a naggapu iti langit nga agcuncuna caniac: Isuratmo: Nagasat dagiti natay a matay iti Apo, manipud ita nga agnanayon: Wen, cuna ti Espiritu; tapno aginanada cadagiti banbannogda, ta dagiti aramidda sumursurotda cadacuada” (Apocalipsis 14:13).

Kabayatan nga umasidegtayo iti pagpatinggaan ti tawtawen a panagteggedtayo, ti pakaisentroan ti pamiraktayo ket maiturong iti pannakaaywan dagiti sanikuatayo a panangpaspasungad ti panagpatingga ti biag. Ti panagbaliw manipud panagtartrabaho agingga iti panagretiro ket mabalin a nakaladladingit a kapadasan. Iti benneg dagiti pamiraktayo, ania iti kaimbagan a wagas nga aramiden?

Kabayatan a tumataeng dagiti tattao, nganngani gagangay a mangrugida a madanagan maipapan ti masakbayan. Dagiti kaaduan a gagangay a pagbutngan ket dagiti: asideg nga ipapatay (sakbay a maaywanan ti pamilya); atiddog unay a panagbiag (at-atiddog ti panagbiagda ngem dagiti kukuada wenno ornongda); didigra ti sakit (amin dagiti kukuak ket mabalin a mapukaw a mamimpinsan); ken sakit ti panunot ken/wenno napisikalan a pannakabaldado (asino ngay iti mangaywan kaniak?).

Idi masarita maipapan kadagitoy a pagbutbutngan, insurat ni Ellen G. White: “Amin dagitoy a pagbutbutngan ket naggapu ken Satanas. . . . No alaenda koma ti saad nga isu a kayat ti Dios nga adda koma kadakuada, dagiti maudi nga alaldawda ket nalabit nga isu iti kaimbagan ken kararagsakanda. . . . Iwaksida koma dagiti dandanag ken dadagsenda, ket alaenda dagiti tiempoda a siraragsak iti amin a mabalinda, ken agbalin a maluom nga agpaay iti langit.”— TESTIMONIES FOR THE CHURCH, vol. 1, p. 424.

Ita a lawas intayo uliten nga adalen ti balakad ti Dios maipapan kadagiti maudi a tawtawentayo. Ania dagiti banbanag nga aramidentayo koma, ania ti liklikantayo koma nga aramiden, ken ania dagiti principio a masapul a surotentayo?

_*Adalen ti adal ita a lawas tapno maisagana agpaay ti Sabado, Marzo 11._