---
title:  Adalen Pay
date:   10/03/2023
---

Insurat ni Ellen G. White ti dua a kapitulo iti daytoy napateg a topiko ti pannakabingbingay dagiti kukuatayo. Kitaen ti “To (Aged and) Wealthy Parents,” iti TESTIMONIES FOR THE CHURCH, vol. 3, pp. 116–130, ken “Wills and Legacies,” iti TESTIMONIES FOR THE CHURCH, vol. 4, pp. 476–485.

Adda pay iti maysa a segkay a mangsarita iti panangplano iti ipatawid idiay COUNSELS ON STEWARDSHIP, pp. 323–335. Insurat pay ni Ellen G. White: “Nga isu nga adu dagiti mangitantan agingga a ngannganida matay, no pudnoda koma a Cristiano aramidenda koma kabayatan a napigsada pay iti biag. Italagada koma dagiti bagbagida ken sanikuada iti Dios, ken, kabayatan

nga agtigtignayda a kas agaywanna, addaanda koma ti pannakapnek a mangar-aramid iti pagrebbenganda. Babaen iti panagbalinda a mangiyulog iti bukodda a testamento, mabalinda nga aramiden dagiti ibagbaga ti Dios kadagiti mismo a bagbagida, a saan ketdi a maiyallatiw pay ti pagrebbengan kadagiti sabsabali.”— TESTIMONIES FOR THE CHURCH, vol. 4, p. 480.

Ania ti kayat a saoen ni Ellen White iti “panagbalinda a mangiyulog iti bukodda a testamento”? Iti maysa a kadawyan a testamento, ti maysa a mangar-aramid iti testamento ket mangtuding iti maysa a mangiyulog iti pannakabingay dagiti sanikua kalpasan ti ipapatayna a kas mayataday kadagiti tarigagayna a naibaga iti testamento. Iti panagbalinmo a mangiyulog iti bukodmo a testamento, bingbingayem laeng dagiti sanikuam a mismo kabayatan a sibibiagka pay. Babaen ti panangaramid a kasta, addaanka iti pannakapnek a makakita kadagiti bungana ken iti panakaammo nga ipatpataraymo dagiti intalek ti Dios iti apagisu.

Kadagiti Cristiano, ti maikadua a yaay ni Cristo ket isu ti “Inanama a Nagasat.” Datayo amin ket mapanunottayo no kasano a makapaamanga iti pannakakita ken Jesus nga umay kadagiti ul-ulep ti langit. Magagarantayo a makangngeg kadagiti sasao, “Naimbag, adipen a nalaing ken mapagtalcan.” Ngem no ngay maiponpontayo nga aginana sakbay nga agsubli ni Jesus? No sinurottayo ti naiparangarang a pagayatanna, maaddaantayo iti pannakapnek itan a makakita ti panagdur-as ti trabaho gapu kadagiti panagbannogtayo, pagaammotayo dayta gapu ti planotayo iti ipatawid, ti trabaho ket agtultuloy kalpasan nga awantayon.

**Salsaludsod a pagiinnadalan**:

`Nupay mabalintayo ti agurnong ti gameng idiay langit itan, apay a dayta ket saan nga agpada a banag a kas iti panangpadpadas a teggeden, wenno uray pay “gatangen,” ti dalan a pannakaisalakantayo?`

`Kabayatan a masapul a naparaburtayo iti panangited iti adda kadatayo itan, masapul met nga agbalintayo a masirib. Kasano iti kasansan a nangngegtayo dagiti tattao, nangnangruna kadagidiay a mangikabil-kadagiti-petsa, a mangaramid kadagiti pakaasi nga agpaay iti kuarta agsipud ta iti daytoy wenno dayta a pasamak ket mapasamakto iti kastoy a petsa, ket agsipud ta ti kuartatayo ket awanton iti serservina, nasaysayaat nga itedtayo dayta iti trabahona itan? Kasano iti pannakasursurotayo a makailasin iti nagdumaan daytoy makaallilaw ken iti husto a wagas a maaramattayo ti kuartatayo uray pay itan nga agpaay iti trabaho ti Dios?`