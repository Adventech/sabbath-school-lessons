---
title:  Kaasi Idiay Pagbugsutan
date:   08/03/2023
---

**Ania dagiti principio a maalatayo manipud kadagiti sumaganad a teksto maipapan no kasano koma iti panangtratartayo iti kuarta?**

`1 Tim. 6:17`

`2 Cor. 4:18`

`Prov. 30:8`

`Ecles. 5:10`

Ti kuarta ket addaan iti napigsa unay a tengngel kadagiti tattao, tengngel a nangidalan iti pannakadadael dagiti adu. Asino iti di nakangngeg iti tattao a nakaaramid iti nakabutbuteng a banbanag gapu iti kuarta—uray pay no addaandan iti nakaad-adu iti dayta?

Nupay saan koma a kasta. Babaen iti pannakabalin ti Dios, mapagballigiantayo ti gandat ti kabusor a mangala iti dayta a naisangrat koma a bendicion (dagiti namaterialan a sanikua) ken pagbalinenna a maysa a lunod.

Iti lawag ti maysa a naimbag a managaywan iti panagplano nga agpaay ti ipapatay, maysa a peggad a sangoen dagiti tattao ket ti sulisog nga agidulin kadagiti kukkukua itan, nga ikalkalintegan a ti kapanunotan a panagidulin ket naimbag ta, “No matayak, maitedko amin ngarud.” Nupay nasaysayaat ngem iti pananggastos laeng amin itan (maysa a bilyonario ti nagkuna nga ammona nga isu ket agbibiag laeng a husto no ti chekena iti ponpon ket agsubli), mabalintayo ken nasaysayaat koma ngem dayta ti aramidentayo.

“Nakitak nga adu ti mangigawid manipud iti trabaho kabayatan nga agbibiagda, pagulimekenda dagiti konsiensyada nga agbalindanto a naayat idiay ipapatay; narigatda pay a padasen a watwaten ti pammati ken panagtalek iti Dios a mangted iti aniaman a banag kabayatan nga agbibiag. Ngem daytoy ayat idiay pakatayan ket saan nga isu ti sapulen ni Cristo kadagiti pasurotna; dayta ket dina madispensar ti kinaimbubukodan ti sibibiag. Dagidiay a kumpet kadagiti sanikuada agingga iti maudi a kanito ket isukoda ken patay imbes nga iti trabaho. Dagiti pukaw ket agtultuloy a mapasamak. Dagiti banko ket di agballigi, ken dagiti sanikua ket agpukaw kadagiti adu unay a wagas. Adu ti agpanggep a mangaramid iti maysa a banag, ngem itantanda dayta, ket ni Satanas agtrabaho a manglapped iti wagas ken pamuspusan a mapan idiay paggamengan. Dayta ket mapukaw sakbay a maisubli iti Dios, ket ni Satanas maragsakan a kasta.”—Ellen G. White, TESTIMONIES FOR THE CHURCH, vol. 5, p. 154.

`Apay koma a nakaan-annadtayo iti panangikalintegantayo iti panangusartayo kadagiti aniaman a bendicion nga adda kadatayo?`