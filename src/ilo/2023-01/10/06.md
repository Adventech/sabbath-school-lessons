---
title:  Naespiritualan a Tawid
date:   09/03/2023
---

Nupay narigat a maammoan no kasano koma ti langa ti biag ditoy daga no saan koma a nagbasol ti tao, maysa a banag iti ammotayo a sigurado: awan koma iti agiduldulin, awan agum, awan kinapanglaw—banbanag a nangdidigra iti lubongtayo nanipud nailanad ti pakasaritaan. Ti rikna a panagtagikuatayo, iti adda a natrabahoantayo ken, no inaramidtayo a sipupudno, ket nainkalintegan a kukuatayo, ket uray pay no kasta ket maysa a pannakaipaduyakyak ti biag iti maysa a natnag a lubong. Nupay kasta, iti kamaudianan, uray pay no kasano ti kaadu ti kukuatayo wenno saantay a kukua, adda iti maysa a napateg a banag a masapul a kankanayon a laglagipentayo.

`Basaen dagiti sumaganad a teksto. Ania ti kangrunaan a banag kadakuada amin, ken kasano a dayta a banag ket balbaliwanna ti aramidentayo iti aniaman a namaterialan a gameng nga inted ti Dios a bendicion kadatayo? (Sal. 24:1; Heb. 3:4; Sal. 50:10; Gen. 14:19; Col. 1:15–17).`

Datayo dagiti agaywan ken manedyer iti adda nga intalek ti Dios kadatayo; dayta ket, ti Dios ti namimpinsan a makinkukua iti amin, ken Isu ti maysa a mangted kadatayo iti biag, panagbiag, ken ti pigsa tapno maaddaan iti aniaman a banag. Nainsiriban laeng ngarud, a no nalpastayon iti adda nga inted ti Dios kadatayo, ken naasikasotayo ti pamilyatayo, masapul nga isublitayo dagiti dadduma Kenkuana.

“Iti panangted iti trabaho ti Dios, agur-ornongka iti agpaay ti bagbagiyo a gamgameng idiay langit. Amin dagiti or-ornongem idiay ngato ket natalged manipud iti didigra ken pannakapukaw, ken umad-adu iti maysa a kinaagnanayon, maysa nga agpaut a banag” “[ken] mairehistroda iti naganmo idiay pagarian ti langit.”—Ellen G. White, COUNSELS ON STEWARDSHIP, p. 342.

Adda dagiti adu a pagimbagan iti panangted itan, kabayatan nga agbibiagtayo. Adtoy dagiti sumagmamano:

Ti nagdonar ket makitana a mismo dagiti bunga ti sagut—baro a patakder ti iglesia, maysa nga agtutubo idiay kolehiyo, napondoan a kaskasaba, ken dadduma pay.

Ti trabaho wenno tao ket mabendicionan itan a ti kasapulan ket kadakkelan.

Awan ti panagririri kadagiti pamilya wenno gagayyem kalpasan ti ipapataymo.

Dayta ket mangikabil iti maysa a naimbag nga ulidan ti pamilya iti pateg ti kinamanagited ken ayat kadagiti sabsabali.

Pabassitenna ti bayadan a buis ti daga.

Patalgedanna a ti sagut ket maaramid a kas tarigagaymo (awan singa manipud iti korte wenno di mapnek a kakabagian).

Ipaduyakyakna a ti puso ti nagdonar ket nagbalbaliw manipud kinaimbubukodan agingga iti saanen a naimbubukodan.

Agurnong kadagiti gameng idiay langit.