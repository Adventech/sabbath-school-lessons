---
title:  Ti Baro a Jerusalem
date:   21/03/2023
---

Ti pannakailadawan ti Baro a Jerusalem a naibatay iti Biblia ket isu ti nakita ni Abraham idi babaen ti pammati. “Ta inururayna ti ciudad nga adda cimientona: a ti mangbalabala ken mangipatacder kencuana, isu ti Dios” (Heb. 11:10). Ti Baro a Jerusalem ket masterpiece ni Apo Dios, nabangun nga agpaay kadagidiay nga agayat Kenkuana ken salimetmetanda dagiti Bilbilinna. Ti Baro a Jerusalem ket isunto ti pagtaengan dagiti matalek nga annak ti Dios idiay langit iti sangaribu a tawtawen (millennium) ken, kalpasanna, idiay baro a daga iti agnanayon. Adda ti naimbag a damag kadatayo a dina kayat ti agirubrubuat wenno umalis-alis. Ti Dios ti makaammo amin. Ni Juan kunana a nakitana ti ciudad. “Ket nakitac ti santo a ciudad ti baro a Jerusalem, a bimmaba, manipud langit nga aggapu iti Dios, a naisagana a cas la maysa a novia a naarcosan a maipaay iti noviona” (Apo. 21:2).

`Basaen ti Apocalipsis 21. Ania dagiti sumagmamano a banbanag a naikari kadatayo?`

Adda adu unay ditoy a saan a matukod dagiti isiptayo, kabayatan a nadadaelda gapu iti basol, ken pagaammo laeng ti maysa a natnag iti basol a lubong. Ngem ti maawatantayo ket ti napno unay ti namnama.

Umuna, kas iti pannakipagtaeng ni Jesus kadatayo iti daytoy natnag a lubong idi immay a naglasag, Isu ket makipagtaengto kadatayo idiay maysa a baro. Ania ket ngatan a pribilehio kadagidiay a nakakita ken Jesus iti asideg ken iti mismo a personal! Maaddaantayto iti kasta a gundaway manen, laeng ket awanton iti abbong ti basol a mangsinga iti makitatayo.

Kalpasanna, kasano, a datayo a makaammo laeng iti lulua ken ladingit ken sangsangit ken ut-ot ket maawatantayo iti maysa kadagiti kadadakkelan a karkari iti Biblia: “ ‘Ket punasennanto ti amin a lulua cadagiti matada; ket awanton ni patay; ket awanto met-ten ti sasaibbec, wenno sangsangit, wenno rigrigat; ta dagidi immuna a banbanag napalabasdan’ ” (Apo. 21:4)? Amin “dagidi immuna a banbanag” napalabasdan, dagiti banbanag nga awanda koma ditoy idi.

Kasta met, agayus manipud ti trono ti Dios ket ti nadalus a karayan ti biag, ket iti agsumbangir nga igid ti karayan ket ti kayo ti biag. Ti trono ti Dios ket addanto idiay, ken “makitadanto ti rupana” (Apo. 22:4). Manen, ti nasubbot ket agbiagto nga asideg unay iti Dios, nga iti kaaduanna, awan kadatayo ita.

`Basaen ti Apocalipsis 21:8, maipapan ti gasat dagidiay a mangsango iti maikadua a patay. Ania a basol ti naipakita idiay a di mapakawan ni Jesus? Apay ngarud, a dagitoy a tattao ket napukaw idinto a sumagmamano ket naaramidda met ti isu met laeng a banbanag a kas kadagiti naisalakan? Ania ti napateg a nagdumaan dagitoy dua a benneg?`