---
title:  Adalen Pay
date:   24/03/2023
---

Adtoy ti maysa a panangiladawan ti maysa a pamilya ti iglesia nga isu a matalek a manedyer iti pamirak iti trabaho ti Dios ditoy daga.

**Ti Sirmata ti Kinamanagaywan nga Agpaay Kadagiti Iglesia Adventista Del Septimo Dia iti Aglikmut ti Lubong**

Iti sumagmamano a tiempo iti masakbayan; ket dagiti papastor ken pangpangulo ti lokal nga iglesia ket naballigida iti panangpataud iti maysa a lugar ti kinamanagaywan iti iglesia. Nangisuroda, nangsanayda, timmulongda, ken pinabilegda ti pamilya ti iglesia iti panangimanehar iti pamirak a naibatay iti Biblia.

Dagiti tattao ket ipakpakatda dagiti principio a naibatay iti Biblia kadagiti biagda. Dumakdakkelda iti kinamanagited, agur-ornongda a kanayon nga agpaay kadagiti di-mapakpakadaan, ken rumrumuarda manipud iti babaen ti panangadipen ti utang.

Dagiti istilo ti panagbiagda ket makita babaen ti kinaanus, disiplina, ken pannakapnek. Ti kuarta ket naikkaten a kas kaagaw a dios, ken dumakdakkelda iti pannakikayametda iti Dios a Namarsua.

Agsapa ti Sabado, ket dagiti tattao ket sumangpetda nga agpaay kadagiti servicio. Iti langada ket maysa a kita ti talna—maysa nga awan panagdanag kadagiti banbanag a maipapan iti pamirak, maysa nga agraraira a kita ti pannakapnek ken kinamanagyaman.

Ti riri ti agassawa maipapan ti kuarta ket ad-adun a napukaw. Sumrekda iti panagdaydayaw a nabuyogan iti maysa a rikna a panangpadpadaan ken panangnamnama iti kaadda ken panagtrabaho ti Dios kadakuada.

Dagiti trabaho ti iglesia ket naan-anay a napondoan, ken addaan iti napigsa a panagmisyonero. Idanunda ti ayat ni Cristo kadagiti amin a makita a wagas kadagidiay a makasapul.

Dagiti pondo ket naaramid a sidadaan a mangipaay kadagiti alikamen ti iglesia iti nakaskasdaaw a panangtulongna iti trabaho ken matartarawidwid iti amin a kinatan-ok.

Ti saludsod iti sangoanantayo amin ket, “Ania iti iay-ayab ti Dios nga aramidentayo kadagiti aniaman a sanikua nga intalekna kadatayo?”

**Salsaludsod a pagiinnadalan**:

`Idiay klase, saritaen maipapan iti saludsod no kasano iti pannakaawattayo kadagiti dua a nalawag unay a sursuro ti Biblia: pannakaisalakan babaen ti pammati ken maysa a gunggona dagiti araramid. Kasano iti panamagtunostayo kadagitoy dua a kapanunotan?`

`Apay nga iti panangsursuro nga agbalin a mapnek iti aniaman nga adda kadatayo itan ket saanna a kayat a saoen a ditay masapulan ti nasaysayaat a kasasaad ti pamiraktayo? Dayta ket, apay a dagitoy a kapanunotan ket saan a nasken nga agbinnusor?`

`Awan duadua a ti kinaagnanayon ket agur-uray kadatayo. Ania dagiti pili nga aramidentayo itan, uray pay dagiti “babassit” a banbanag, a tumulong a mangikeddeng no sadino iti panggastarantayo iti dayta a kinaagnanayon?`