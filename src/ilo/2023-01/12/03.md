---
title:  Agnanayon a Biag
date:   20/03/2023
---

Kas tattao (ken kayatmoman wenno saan), maysa a kinaagnanayon ti agururay kadatayo. Ken segun ti Biblia, daytoy a kinaagnanayon ket umay iti maysa kadagiti dua a pakakitaan, nga agpaay iti tunggal maysa kadatayo: mabalin nga agnanayon a biag wenno agnanayon a patay. Dayta ti mapasamak. Awan ti aggian iti tengnga. Awan iti makapagkayang a sangkabassit idiay bangir ken sangkabassit iti bangir. No di ket, maysa a (biag) wenno maysa a (patay). Daytoy iti napaypayso a kasasaad ti amin wenno awan a pulos.

`Basaen ti Roma 6:23 ken Juan 3:16. Ania dagiti pagpilian a naiparang kadatayo?`

Narigat a panunoten ti dua a nalatlatak wenno ad-adda a masinnunuo a pili, saan kadi?

Mabalin a no basbasaem daytoy, pinilim ti agnanayon a biag, wenno sigurado a panpanunotem ti maipapan dayta. Ti Dios ket addaan iti naisalsalumina a kabaelan a mangaramid iti aniaman a kunana nga aramidenna—a mangtungpal amin kadagiti karkarina. Ti laeng biangtayo ket mamati Kenkuana, agtalek kadagiti pakaikarian ni Jesus, ken babaen ti pammati tungpalen ti Saona.

`Basaen ti Juan 14:1–3. Ania ti balakad ti Apo kadatayo idiay bersikulo 1, ken ania ti karina kadatayo idiay bersikulo 2 ken 3?`

Kadagiti maud-udi a naidagaan a panagministrona, ni Jesus ket intedna dagitoy nakaskasdaaw a sasao ti namnama ken bileg kadagiti disipolosna. Dagitoy a sasao ket itag-ayna dagiti espirituda kadagiti tiempo ti pannakauppapay ken suot. Isu met laeng ti aramidenda kadatayo. Ni Jesus ket naggapu idiay langit, nagsubli idiay langit, ken inkarina kadatayo, “umayacto manen, ket icuyogcayto caniac met laeng: tapno no adino ti yanco, addacay met coma.”

Ken, nalabit nga ad-adu pay ngem iti aniaman a banag a sabsabali, ti ipapatay ni Cristo idiay kruz idi immuna a yaayna ket isu ti kadakkelan a talged ti Maikadua a Yaayna, ta no awan ti Maikadua a Yaay, ania ngay ti imbag a maited ti immuna a Yaayna? Kas iti kinasiguradotayo a ni Jesus natay nga agpaay kadatayo idiay kruz ket kasta met laeng ti kinasiguradotayo a, wen, kas iti inkarina: “ ‘Umayacto manen, ket icuyogcayto caniac met laeng: tapno no adino ti yanco, addacay met coma’ ” (Juan 14:3).

`Agtaeng nga ad-adu iti kapanunotan a ti immuna a yaay ni Cristo ket pammatalged ti maikadua a yaayna. Ania ti napasamak iti immuna a yaay a mamagbalin iti maikadua a maysa a kari a mapagtalkantayo?`