---
title:  Sumagmamano a Principio ti Padto
date:   29/03/2025
---

### Basaen Agpaay ti Adal ita a Lawas

Jer. 29:23, 24; Sal. 139:1–6; Dan. 12:4; Apo. 22:10; 2 Tim. 3:15–17; Heb. 4:12.

> <p>Paset a Mayulo</p>
> “ ‘No di ket ti agpasindayag agpasindayag coma iti daytoy, nga isu adda pannacaawatna ken ammonac, a siac ni Jehova nga agaramid ti kinamanangngaasi, kinajusticia, ken kinalinteg ditoy daga; ta cadagitoy a banbanag agragsacac, cuna ni Jehova” (Jeremias 9:24).

Kas iti kaaduan kadagiti isuamin a dadduma a bambanag iti Sursurat, dagiti Cristiano ket dida agtutunos maipapan iti padto, nga isu a masansan a mangkombinsi kadagiti dadduma a ti padto ti Biblia ket pagsayangan laeng iti panawen. Ta kalpasan ti amin, no dagiti Cristiano ket dida agtutunos iti tunggal naimpadtoan a jota ken titolo, kasano koma a pudno dayta? Daksanggasat, adu met dagiti mamati a mangrugi nga agpanunot a sumagmamano a libro ti Biblia, kas iti Apocalipsis, ket saan a maawatan. Isu nga imbes a basaen ida, liklikanda, a no dadduma babaen iti pammabileg iti naimbag iti panggepna a pastor nga isu a mangpanunot nga iti panangadal iti padto ket pataudenna iti ad-adu a parparikut ngem iti risotenna.

Saan a kankanayon a kasta. Iti immuna a sangapulo ket walo a siglo iti pakasaritaan ti Cristianismo, kaaduan a Cristiano ket komportableda maipapan iti padto ti Biblia, ken adda iti makapaklaat a tukad ti yaanamong no ania dagiti kangrunaan a mensahe dagiti padto. Daytoy iti ginandat ti Dios a pagbanaganna: “Dawatec ngarud cadacayo, cacabsat, gapu iti nagan ni Apotayo a Jesu-Cristo a sao-enyo amin coma ti maymaysa a banag, ket awan coma dagiti panaglalasin cadacayo, no di ket naananay coma ti panagtitimpuyogyo iti maymaysa a panunot ken maymaysa a panagricna” (1 Cor. 1:10).

Ita a lawas, intayo sukisoken dagiti sumagmamano a principio a mangted iti maysa nga agtultuloy ken mapagtalkan a pannakaawat iti padto.

_*Adalen ti adal ita a lawas tapno maisagana agpaay ti Sabado, Abril 5._