---
title:  Ti Genesis a Pamuon
date:   05/04/2025
---

### Basaen Agpaay ti Adal ita a Lawas

Isa. 40:7, 8; Gen. 22:1–13; Juan 3:16; Apo. 5:5–10; 1 Cor. 15:15–19; Apo. 12:1–9.

> <p>Paset a Mayulo</p>
> “Iti sumuno nga aldaw makitana ni Jesus nga umay kencuana, ket cunana: Adtoy, ti Cordero ti Dios, a mangiccat ti basol ti lubong!’ ” (Juan 1:29).

Maysa kadagiti kangrunaan a parikut kadagiti kabaroan [moderno] a panangipatarus iti padto ti Biblia, kas iti Apocalipsis, ket ti saanda a panangbigbig kadagiti nagkauna a ramut ti Apocalipsis. Ti nagsurat ket pagarupenna nga adda pannakaammo iti Daan a Tulag ken nagaramat isuna kadagiti kapanunotan a pagaammo unay dagiti agdengdengngeg kenkuana.

Kabayatan a ti panangsukimat iti intero a Biblia agpaay kadagiti teksto nga umasping iti teksto nga ad-adalem iti Apocalipsis ket makatulong, adda met dagiti kangrunaan a teksto a mangisagana iti pannakaawat iti libro a nasaysayaat ngem iti dadduma a teksto. Daytoy ket nangnangruna a pudno iti Genesis, nga isu a mangibaskag iti dalan nga isu a bimmabaan ti lubongtayo iti naimbasolan a gusoguso. Nganngani amin a kangrunaan a kapanunotan a naibaga idiay Apocalipsis ket agparparang—iti sumagmamano a langa—kadagiti panglukat a kapitulo ti Biblia.

Ita a lawas, adalentayo dagiti sumagmamano a dadakkel a kapanunotan iti bugas ti Apocalipsis. Adda adu, isu a pilientayo dagiti sumagmamano a mangiladawan iti napateg unay a punto a ti pannakaawat kadagiti nagkauna a pamuon iti likudan ti Apocalipsis ket mamagbalin iti estudiante a makakita kadagiti di mabilang a makariro a kaipapanan iti teksto, nga iti tunggal maysa kadagitoy ket mabalin a mangted kadagiti napateg nga adal maipapan iti kababalin ti sangkataoan, ti Dios, ken ti dangadang a mapaspasamak iti unibersotayo ken, iti kasta, iti met biagtayo.

_*Adalen ti adal ita a lawas tapno maisagana agpaay ti Sabado, Abril 12._