---
title:  Adalen Pay
date:   11/04/2025
---

Basaen ti surat ni Ellen G. White, “The Revelation,” pp. 578–581 iti The Acts of the Apostles.

Adu kadagiti relihion ti lubong ket tamingenda laeng dagiti kapanunotan; iti napigsa unay a panagduma, dagiti kapanunotan a masarakan iti Nacristianoan a relihion ket naiyangkla a sititibker kadagiti paspasamak a naibatay iti pakasaritaan. Ti Biblia ket isu ti istoria ti pannakilangen ti Dios iti sangkataoan iti amin a pakasaritaan, ket babaen ti panangadal iti rinibu a tawen iti kasta a pannakilangen, makasursurotayo iti adu maipapan iti agtultuloy a kababalin ti Dios.

Nupay kasta, no dadduma, dagiti Cristiano ket agreklamoda a mabanbannogda a makangkangngeg kadagiti isu met laeng a bambanag. No dadduma, no dagiti mabigbigbig a naimpadtoan a mensahetayo ket maikasaba iti publiko, panunotentayo a nangngegtayon dayta ken awanen a pulos iti baro a masursuro.

Idinto ta ti mensahetayo ket saan nga agbalbaliw ken agtultuloy, ket saanna a kayat a saoen a dayta ket simpli laeng wenno saan a makakarit. No di ket kasungani: no adalem dagiti impormasyon a naidanon kadatayo manipud iti nakem ti maysa nga awan patinggana a Dios, napardas a matakuatam a dika pulos madanon ti patingga ti maysa a suheto.

Maysa kadagiti gapu nga innaganan ni Ellen G. White a kas gapu iti pannakaisurat iti libro nga Apocalipsis ket tapno mangiyangkla ti Nacristianoan nga iglesia iti mensahena a naibatay iti pakasaritaan iti amin a panpanawen. “Sumagmamano kadagiti naub-ubing a trabahador [iti dayta a panawen]. . . ket nabannogda iti masansan a maulit-ulit a kinapudno. Iti tarigagayda iti maysa a banag a kabarbaro ken makapaklaat ket ginandatda a mangiyammo iti baro nga ornos ti doktrina.”—The Acts of the Apostles, p. 580. Iti dayta, ti Apocalipsis ket saan laeng a maysa a libro maipapan iti masakbayan; dayta key maysa a libro maipapan iti napalabas, a naaramid a mamagtalinaed kadatayo a nairamut iti pammatitayo a naibatay iti pakasaritaan tapno saantayo a maiyaw-awan babaen iti maysa a tarigagay a mangsapul iti kabarbaro.

**Salsaludsod a pagiinnadalan:**

`Dagiti Sursurat ket saan a pulos nga agkurang a mangited iti baro a pakaammoan ken baro a pannakaawat. Kasano iti panangtimbeng ti maysa a tao iti tarigagay a mangadal iti maysa a baro a banag a nabuyogan iti kinapateg ti panagtalinaed a naiyangkla kadagiti kinapudno nga addan a naited kadatayo?`

`Kasano koma ti isusungbat ti iglesia iti baro a patarus ti padto? Nupay ammotayo a kankanayon nga adda ad-adu pay a maadal, kasano a mailasintayo no ti kabarbaro a lawag ket nasken wenno maysa laeng a bugso, wenno uray pay biddut?`

`Idi World War II kabayatan a ti maysa nga aglaylayag idiay baybay ti Pacipiko ket nakaidda a matmatay, insangitna iti maysa a medic, “Maysaak nga ulila. No matayak, asino ngay iti makalagip kaniak?” Ti medic simmungbat, “Laglagipenkanto latta a kankanayon.” Uray pay no kasano iti kinaimbag ti kaipapanan dagiti sasao ti medic, iti saan nga agbayag wenno iti ud-udina isu ket matay met, ket kasta met ti pakalaglagipan iti ulila nga aglaylayag. Kasano a daytoy nga istoria ket makatulong kadatayo a makabigbig iti kinamaag ken kinaawan ti kaipapanan ti amin a biagtayo no ti patay, iti mamimpinsan, ket isu iti kamaudianan amin a banag?`