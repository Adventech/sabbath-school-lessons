---
title:  Ti Dios Kadagiti Tattaona
date:   14/05/2025
---

Iti panangsurotda iti panangidaldalan ti kaadda ti Dios iti ulep, dagiti Israelita ket sumardengda iti panagpagpagnada nga agturong iti Naikari a Daga, ipasdekda ti tabernakulo, ket kalpasanna, dagiti tribu ket ipatakderda dagiti pakarsoda iti aglawlawna–tallo a tribu iti tunggal sikigan. Ti Kaadda ti Dios ket bumaba iti Kasasantoan a Lugar ken agtaeng iti tengnga dagiti tattaona.

**Adda maysa a nabileg a tribu iti tunggal maysa kadagiti uppat a sikigan ti tabernakulo. Sigun iti Numeros 2, siasino dagitoy uppat a nabileg a tribu?**

`Num. 2:3 (Daya):`

`Num. 2:10 (Abagatan):`

`Num. 2:18 (Laud):`

`Num. 2:25 (Amianan):`

Paliiwen nga iti tunggal nabileg a tribu ket ipatayabna ti bukodna a “pagrukodan,” wenno naisangsangayan a bandera, a mangipakita iti kinasiasinoda. Kabayatan a ti Sursurat ket saan a nalawag iti panangiladawanna no ania iti adda iti tunggal bandera, adda iti maysa a makapangayangay nga ugali [tradisyon]—a silulukay a naibatay kadagiti kababalin ti tribu a nailadawan idiay Genesis 49 ken Deuteronomio 33—a mangilatag iti maysa kadagiti uppat a ruprupa iti tunggal maysa kadagiti uppat a direksion. “Segun iti ug-ugali [tradisyon] dagiti rabbi, ti pagrukodan ti Juda ket awitenna ti langa ti maysa a leon, ni Ruben ket ti kapadpada ti maysa a tao wenno iti maysa nga olo ti tao, ken Efraim ti langa ti maysa a vaka, ket ken Dan iti langa ti maysa nga agila; isu a dagiti uppat a sibibiag a parsua nagkaykaysada iti langa ti kerubin nga inladawan ni Ezequiel ket naitakderan kadagitoy nga uppat a pagrukodan.”—Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

Agpayso a mabalin a masobraan iti panangbasa iti ug-ugali [tradisyon], ngem kaskasdi a makapangayangay nga idilig daytoy kadaanan nga ug-ugali [tradisyon] iti panangiladawan ti Biblia iti Baro nga Jerusalem. Maysa a makapangayangay a pagwadan ti rumuar: adda dagiti ruruangan a mangitakder kadagiti tallo a tribu iti amin nga uppat a sikigan ti ciudad (Apo. 21:12, 13).

Dagiti pannakailadawan ti pakarso ti Israel ken iti Baro nga Jerusalem ket ipaganetgetda ti maysa a napateg a kinapudno: ti Dios insangratna a guyoden ti sangkataoan a maiyasideg iti tronona. Ti libro ti Apocalipsis ket isuronatayo a “ni Apo Dios, a Mannacabalin-amin, ken daydi Cordero isuda ti templona” (Apo. 21:22).

`Agpayso, saantayo nga aggigian idiay pakarso ti Israel. Ngem ania dagiti wagas a mabalintayo, iti bukodtayo a panagbiag ita, a maiyasideg iti imatang ti Dios?`