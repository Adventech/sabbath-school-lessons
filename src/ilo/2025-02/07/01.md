---
title:  Dagiti Pamuon ti Padto
date:   10/05/2025
---

### Basaen Agpaay ti Adal ita a Lawas

Isa. 6:6–8; Gen. 3:21–24; Eze. 1:4–14; Apo. 4:1–11; Num. 2:3–25; Isa. 14:12–14.

> <p>Paset a Mayulo</p>
> “Ket nangngegco ti timec ti Apo, a kinunana, Asino ti ibaonconto, ken asino ti mapan a gapu cadatayo? Idin kinunac, Adtoyac; ibaonnac’ ” (Isaias 6:8).

Ti kalintegan ti Dios nga agturay iti uniberso ket naipuon iti saadna a kas Namarsua iti amin a bambanag (Apo. 4:11) ken kasta met iti kababalinna. Iti panangtakuat iti nalinteg a kababalin ti Dios a mangrugi a maawatantayo no kasano ken apay a ti managbasol a tao ket saan nga umdas iti dayag ti Dios (Rom. 3:23).

Ita a lawas, ad-adda nga agturongtayo iti sirmata ti silid ti trono ken kitaentayo no kasano a ti puli ti tao ket mainaig iti maysa a nasantoan a Dios ken no kasano a ti sakripicio ni Cristo ket iyasidegnatayo iti trono. Plano ti Dios a mangisubli kadatayo, saan laeng nga iti indibidwal a tukad no di ket kas maysa a puli, tapno iti maminsan pay ket iparangarangtayo ti dayagna kadagiti dadduma a paset ti Parsua. Babaen ti panangsukimat iti Biblia, masarakantayo dagiti napateg a pamalatpatan a tumulong kadatayo a makaawat ken mangrugi a mangapresyar iti nangato nga ayab nga indanon ti Dios kadatayo, maysa a puli dagiti napakawan ken nasubbot a managbasol.

Ti nataoan a yaalsa, ket mamimpinsan ken agnanayon, nga agpatingganto. Ken, ad-adu pay ngem dayta, ti naayat a kababalin ti Dios, ti kababalin a panangtallikod iti bukodna a Bagi ken panagsakripicio iti bukod a Bagi, ket agraniagto a naranraniag pay ngem iti panagraniagna iti sigud a disenyona agpaay iti sangkataoan. Nupay saan a pulos a ginandat ti Dios a matnag ti sangkataoan, babaen ti kruz, ti naayat a kababalin ti Dios ket naiparang iti maysa a nakaskasdaaw a wagas.

_*Adalen ti adal ita a lawas tapno maisagana agpaay ti Sabado, Mayo 17._