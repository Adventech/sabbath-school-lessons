---
title:  Ti Agkedked a Mammadto
date:   22/06/2025
---

Ti istoria ni Jonas (kitaen ti Jonas 1–4), kabayatan nga ababa, ket ipaayna ti dakkel nga epekto. Adu dagiti mamati a nakasarak iti pannakaipaduyakyak dagiti mismo a bagbagida iti daytoy nagkedked a mammadto. Ti istoria ket launenna pay dagiti nakaskasdaaw a panangipakita iti masakbayan a paspasamak.

`Basaen ti Mateo 12:38–42. Ania kadagiti paset ti istoria ni Jonas ti ibagbaga ni Jesus kabayatan a kasarsaritana dagiti escribas ken Fariseo? Ania nga ad-adal maipapan ti panangukom ti masarakan iti sasaona?`

Ni Jesus impakdaarna nga Isu ket dakdakkel ngem ni Jonas. Ammona nga iti yuumay iti daytoy a lubong ket kaipapananna iti kruz, ket kaskasdi nga immay nga “agsapul ken mangisalacan iti napucaw” (Lucas 19:10). Ni Jonas ket ginastarna dagiti tallo nga aldaw idiay uneg ti dakkel nga ikan gapu kadagiti bukodna a basbasol; ni Jesus ginastarna dagiti tallo nga aldaw idiay tanem gapu kadagiti basbasoltayo. Dayta iti napasamak iti panangisalakan iti napukaw.

Ita nga aldaw, ammotayo ni Jonas kas maysa a nagkedked a mammadto, saan a siaanamong a mapan idiay Nineve. Manipud iti nataoan a panangkita, nalaka a maawatan dayta: dagiti taga Asiria ket pinatarayda ti maysa a naranggas a gobierno. Dagiti naipinta a ladladawan dagiti taga Asiria ket napno kadagiti buya dagiti karkarna a kinadawel: dagiti naparmek a tattao ket napapatayda babaen iti kadadawelan a wagas a mapanunot. Asino ngay iti mayat a sumango iti panggep a panangikasaba iti panagbabawi idiay kabicera a ciudadda?

Adda iti maysa a napateg a kanito idiay istoria a mabalin a mangitudo iti tignay ti natda iti maudi nga aldaw: idi nadamag ken Jonas iti kinasiasinona, insungbatna, “ ‘Hebreoac, ket mabutengac ken Jehova a Dios ti langit, isu a nangaramid iti taaw ken daga,’ ”—maysa a sasao nga ad-adu a kas iti damag ti umuna nga angel (Jon. 1:9; Apo. 14:7). Pudno unay, ti paganetgetna iti Apo a kas Maysa nga “ ‘isu a nangaramid iti taaw ken daga’ ” ket, agpayso, a mangitudo Kenkuana a kas Namarsua. Daytoy a kinapudno ket naibatay iti pamuon no apay nga agdayawtayo Kenkuana, ken ti panagdayaw ket kangrunaan kadagiti paspasamak iti maudi nga al-daw.

Kasta met, naibauntayo a mangikasaba iti saan unay a pagaammo a mensahe idiay naespirituan a Babilonia. Iti panangibaga a “rummuarcay kencuana, O tattaoc” (Apo. 18:4) ket panangibaga iti lubong a masapul nga agbabawida—maysa a mensahe a nganngani kankanayon a mangrurod iti saan a nasayaat a sungbat manipud kadagiti adu a tattao—uray pay no maited iti kasasayaatan a wagas a mabalin. Asino kadatayo no agsaksitayo ket saan a nakaawat iti saan a nasayaat, wenno uray pay nasungit a sungbat? Dayta ket sumursurot iti “trabaho.”

`Kasanot’ kaadu iti kababalin ni Jonas a masarakam iti bagim? Kasano a makaadayoka iti labes daytoy dakes a kababalin?`