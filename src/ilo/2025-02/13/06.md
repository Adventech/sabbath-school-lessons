---
title:  Ciro, ti Napulotan
date:   26/06/2025
---

Idi kinabil ni Ciro ti ciudad ti Babilonia, dagiti tawtawen ti pannakakayaw dagiti tattao ti Dios ket nalpasen, ti Pagarian ti Persia ket pinalubosanna ida nga agsublida iti naikari a daga ken bangunenda manen ti templo. Iti sidong ni Ciro, ti Pagarian ti Persia ket nagbalin a kadakkelan iti pakasaritaan, a naganen ti historiador a ni Tom Holland ti “kadakkelan pay laeng a nakita a panagtitipon dagiti teritorio ti lubong.”—Tom Holland, Dominion Basic Books, Kindle Edition, p. 25.

Kas iti kustomre dagiti taga Persia, ni Ciro ket nanaganan pay “ti Dakkel nga Ari” wenno “Ari dagiti Ar-ari.”

Ni Ciro ket iyanninawna no ania ti mapasamak inton agsubli ni Cristo agpaay iti iglesiana: Isu ti Ari nga aggapu iti daya (idilig iti Mat. 24:27), a makigubat iti Babilonia, ken mangwayawaya kadagiti tattaona tapno makalisida iti Babilonia iti kamaudiananna ken agsubli iti naikari a daga. (Kitaen ti Apo. 19:11–16.) Daytoy ti gapuna a tudtudoen ti Dios ni Ciro a “pinulotanna” (Isa. 45:1); saan laeng a winayawayaan daytoy nalatak a taga Persia dagiti tattao ti Dios, ti kampaniana a maibusor iti Babilonia ket maysa met a mangyaniniwan iti maikadua a yaay ni Cristo.

`Basaen ti 2 Cronicas 36:22, 23. Ania dagiti wagas a ti istoria ni Ciro ket pumada iti istoria ni Nabocodonosor? Ania dagiti wagas a naiduma? Ania ti kaipapanan ti bilin? Ta kalpasan ti amin, kasano nga inapektaranna ti sibubukel nga immuna a yaay ni Cristo kalpasan ti adu a siglo?`

Ti sigud nga ornos dagiti libro iti Daan a Testamento ket nabaliwan iti aldawtayo nga agpatingga iti Malakias, ngem iti sigud, daytoy ket isu iti pagpatinggaan ti Daan a Testamento—iti daytoy a pakdaar ni Ciro. Ti sumaruno a buya iti pannaka-canon ti Sursurat ket ti Mateo, nga isu a mangrugi iti pannakayanak ni Cristo, ti inyanniniwan ni Ciro. Ni Ciro ket idalanna iti pannakabangun manen ti templo; ni Jesus ket isibbuna ti panagministrona idiay nailangitan a santuario—agturong iti panagsublina ken pannakawayawayatayo.

Pudno unay, ni Ciro, ket saan a maysa a naan-anay a mangibagi ken Cristo; awan ti anniniwan a naan-anay a mailinya iti mangyanniniwan, ket masapul a naannadtayo koma a saan a mangipaay unay kadagiti kaipapanan iti amin a naibinsabinsa. Nupay kasta, nalawa unay a nagkurri isuna a kas maysa nga anniniwan ti “Mangisalakan.”

`Anian a makapangayangay a ti Dios ket aramatenna ti maysa a pagano nga ari iti maysa a nakaskasdaaw a wagas a mangaramid iti pagayatanna. Dayta ket, uray pay iti laksid no kasano iti panagparang dagiti bambanag kadatayo iti akinruar, kasano a masursurotayo iti kinapudno nga, iti napaut a panawen, ti Apo ket ipatungpalna dagiti paspasamak ti panawen ti panungpalan a kas naipadto?`