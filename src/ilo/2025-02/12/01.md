---
title:  Dagiti Mangiyun-una
date:   14/06/2025
---

### Basaen Agpaay ti Adal ita a Lawas

Dan. 2:31–45; Dan. 3:1–12, 17, 18; Apo. 13:11–17; Rom. 1:18–25; Aramid 12:1–17; Mat. 12:9–14.

> <p>Paset a Mayulo</p>
> “Ta saannatay nga iniccan ti Dios ti espiritu ti kinatacrut, no di ti kinatibker, ken ti ayat, ken ti naimbag a nakem” (2 Timoteo 1:7).

Ita a lawas, intayo kitaen dagiti dua pay nga is-istoria ti Biblia a mangyanniniwan kadagiti paspasamak iti maudi nga aldaw iti nakaskasdaaw a pannakaibinsabinsa.

Umuna, intayo sukimaten ti istoria da Shadrach, Meshach, ken Abednego, nga isu nga adda nalawag a panangtukoyna kadagiti pagsasaritaan [isyu]] a naipakita idiay Apocalipsis 13. Kalpasanna, mapantayo iti Baro a Testamento, nga idiay a masarakantayo a ti kapadasan dagiti immuna a Cristiano ket makatulong met kadatayo a makaawat no ania iti pakpakadaantayo iti nagbaetan ita ken ti panagsubli ni Cristo.

Dagiti dua a pangarigan ket ipaganetgetda ti nakaskasdaaw a bileg ken mangipaay kadagiti tulbek iti panangsarak iti talna ti panunot iti sidong dagiti kakakaroan a makasuot a paspasamak.

Maulit-ulit, ni Jesus kinunana dagiti bambanag a kas iti “Dika agbuteng,” ken “Apay a dagiti pampanunotyo riribokennakayo?” Napateg a laglagipen a ti sentro ti padto ket ni Cristo, ken, iti kasta, masapul a makasaraktayo iti isu met laeng a balakad iti amin a buya a naipakita kadagiti pangserra a kankanito ti daga. “ ‘Saan coma nga agpulcoc ti pusoyo,’ ” insurona dagiti adalanna, “ ‘mamaticayo iti Dios, mamaticayo met caniac’ ” (Juan 14:1).

Iti sabali a pannao, wen, dagiti paspasamak iti maudi nga aldaw ket narigatdanto ken makasuot kadagiti agtalinaed a matalek iti Dios. Ngem, kamaudiananna, kitaentayo koma dagitoy a paspasamak a nabuyogan iti namnama, saan a buteng.

_*Adalen ti adal ita a lawas tapno maisagana agpaay ti Sabado, Hunyo 21._