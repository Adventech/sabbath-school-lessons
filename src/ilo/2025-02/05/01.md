---
title:  "Dagiti Nasnacion: Paset 2"
date:   26/04/2025
---

### Basaen Agpaay ti Adal ita a Lawas

Gen. 2:9–17; Dan. 2:31–35; Isa. 17:12, 13; Dan. 7:1–3; Rom. 3:10–19; Apo. 12:15, 16; Apo. 10:1–11.

> <p>Paset a Mayulo</p>
> “Agtalnacayo, ket ammoenyo a siac ti Dios: maitan-ocacto cadagiti nasnacion, maitan-ocacto ditoy daga!” (Salmo 46:10).

Iti panaglabas dagiti siglo, dagiti sumagmamano a tattao inrikkiarda a ti Dios ket kinayatna ti Pannakatnag, a ginandatna a dagiti tattao ket bumabada iti basol ken patay, ket iti kasta nangiturong Kenkuana—iti persona ni Jesus—idiay kruz. Ta kalpasan ti amin, kasano pay koma iti napigsa unay ken napinpintas a pannakaipabuya ti kinauneg ti panagayatna iti sangkataoan ngem iti ipapatayna iti krus nga agpaay kadakuada? Iti ababa a pannao, kuna ti kapanunotan, ti Dios kasapulanna a ti sangkataoan ket matnag.

Dayta ket maysa a nakabutbuteng ken nakaay-ay-ay nga alaen a takder. Saan a pulos a gandat ti Dios a ni Satanas wenno iti tao ket matnag. Ti yaalsa ni Satanas, ken kalpasanna ti tao, ket maysa a trahedya nga addaan nakaro a supapak, ken ti rag-otayo Kenkuana ket nagtalinaed koma a naan-anay no saan koma a natnag dagiti immuna a nagannaktayo.

Ita a lawas, intayo itultuloy a kitaen dagiti parikut a napataud gapu iti Pannakatnag ken ti tarigagay agpaay iti nataoan a gobierno a kas maisupadi iti panangituray ti Dios. Dagitoy a kinapudno ket napigsa unay a naiparangarang idiay libro ti Daniel, nga isu a mangipakita a ti Dios ket husto idi a pinatigmaananna dagiti tattaona maipapan kadagiti mapasamak iti yaadayuda Kenkuana ken panangpilida ketdi iti naidagaan nga ari. Daytoy iti apagisu a naalada: naidagaan ketdi nga ar-ari, ken managbasol a mangituray kadagiti managbasol—saan a pulos a naimbag a panagtipon.

_*Adalen ti adal ita a lawas tapno maisagana agpaay ti Sabado, May 3._