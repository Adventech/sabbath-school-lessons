---
title:  "Kadagiti Salmo: Paset 1"
date:   17/05/2025
---

### Basaen Agpaay ti Adal ita a Lawas

Heb. 9:11–15; Salmo 122; Salmo 15; Salmo 24; Exo. 33:18–23; Salmo 5; Sal. 51:7–15.

> <p>Paset a Mayulo</p>
> “Ket kimmitaac, ket adtoy ti Cordero agtatacder iti rabaw ti bantay Sion, ket naicuyogda kencuana dagiti sangagasut uppat a pulo ket uppat a ribo, nga addaan iti naganna ken ti nagan ni Amana, a naisurat cadagiti mugmugingda” (Apocalipsis 14:1).

Kas Adventista Del Septimo Dia, nairuamtayo iti panagsukimat kadagiti simbolo ti Apocalipsis kadagiti is-istoria ti Daan a Testamento tapno makatulong kadatayo a makaawat kadagidiay a simsimbolo. Nupay kasta, dagitoy nga is-istoria ket adayuda manipud iti kakaisuna a naimbag a gubuayan, ngem masarakan amin ida iti intero a Daan a Testamento.

Maysa a matudtudo unay a nabaknang a gubuayan iti impormasyon ket ti libro dagiti Salmos, maysa nga urnong dagiti nasagradoan a dandaniw a mangtaming kadagiti adu a nataoan a kapkapadasan ken dagiti posible a pannakilangen iti Dios—manipud iti pannakauppapay iti basol ken panagsagsagaba agingga iti di magawgawidan a rag-o iti kaadda ti Dios ken dagiti maulit-ulit a karkarina agpaay iti pannakapakawan ken pannakaisalakan.

Ti maysa a naannad a panangbasa kadagiti Salmos ket mangted kadagiti detalye a mamagbalin iti libro ti Apocalipsis a mabasa a nalawag, nangnangruna iti Apocalipsis 14, nga isu a mangiladawan iti maudi a trabaho ti natda nga iglesia ti Dios ditoy daga. Dagiti tattao ti Dios iti maudi nga aldaw ket naikkanda iti isu met laeng a trabaho a kas iti Israel idi un-unana: agbalintayo koma a silaw kadagiti nasnacion, maysa a maudi a napnoan asi nga ayab kadagiti amin a tattao nga agdaydayaw ken agtulnog iti Namarsuada.

Dadduma a detalye a naipaay iti libro a pagkantaan ti Dios ket mabalin a mangted kadatayo kadagiti baro a wagas a pannakaawat ken panangapresyar iti pasettayo kadagiti maudi a kankanito iti pakasaritaan ti daga.

_*Adalen ti adal ita a lawas tapno maisagana agpaay ti Sabado, Mayo 24._