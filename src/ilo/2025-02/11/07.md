---
title:  Adalen Pay
date:   13/06/2025
---

Basaen ti surat ni Ellen G. White, “The First King of Israel,” pp. 605, 606, iti Patriarchs and Prophets.

“Ni Satanas ket mangpataud iti pungtot a maibusor iti basbassit a bilang nga isu nga agmadi a mangawat kadagiti pagaammo a kustomre ken ug-ugali. Dagiti tattao nga addaan saad ken reputasyon ket makikaduadanto kadagiti awanan linteg ken dakes unay tapno mangala iti balakad a maibusor kadagiti tattao ti Dios. Ti kinabaknang, kinalaing, edukasyon, agtitiponto a mangabbong kadakuada iti panangumsi. Dagiti mangidadanes nga agtuturay, miministro, ken kamkameng ti iglesia ket agkukumplotdanto a maibusor kadakuada. Babaen ti timek ken pluma, babaen kadagiti panagpannakkel, pangta, ken pananguyaw, birokenda ti pannakaparmek ti pammatida. Babaen kadagiti ulbod a panangitakder ken makaung-unget a pakaasi, dagiti tattao ket kiburenda dagiti tarigagay dagiti tattao. Iti kinaawan iti ‘Kastoy ti kuna ti Sursurat’ nga iyegda a maibusor kadagiti mangitantandudo iti Sabado ti Biblia, agpatulongdanto kadagiti mangirurumen a linteg tapno maipaayna ti pagkurangan. Tapno mapatalgedan ti kinalatak ken panangtulong, dagiti agpanpanday linteg ket umanamongda kadagiti kidkiddawen ti linteg ti Domingo. Ngem dagidiay agbuteng iti Dios, dida maawat ti institosyon a manglabsing iti maysa a bilin iti Sangapulo a Bilin. Iti daytoy a paggugubatan ti pakaaramidan ti maudi a laban ti dakkel a panagbinnusor iti nagbaetan ti pudno ken biddut. Ket saantayo a mabaybay-an nga agduadua no maipapan iti isyu. Ita nga aldaw, kas idi aldaw da Ester ken Mardokeo, ti Apo ket alangunennanto ti kinapudnona ken dagiti tattaona.”—Ellen G. White, Prophets and Kings, pp. 605, 606.

**Salsaludsod a pagiinnadalan:**

`Apay ngata a palubosan ti Dios dagiti tattaona a lumasat kadagiti makasuot a panpanawen? Ania ti ponto iti panangipalubos dayta?`

`Kasano nga isagana ti maysa a mamati [lalaki, babai] ti bagbagina agpaay iti aniaman a kinarigat a mabalin nga umay iti kinapudno ken Cristo? Sadino ti pakasarakam iti namnama iti tengnga dagiti narigat a paspasamak?`

`Apay ngata nga adda kadatayo iti maysa a panagduyos nga agtaeng kadagiti narigrigat a bambanag ti padto ken palubosan ida a manglidem iti dakdakkel a ladawan a mangipaay iti naimbag a damag]?`

`Ti maysa a gayyem umay kenka kalpasan ti panangbasana iti libro ti Apocalipsis ken ipudnona a masarakanna dayta a “makapabuteng.” Ania a wagas ti aramatem a tumulong kenkuana a makaawat iti dayta a nalawlawag pay ken masarakanna ti talna ti panunot?`

`Ti maysa a tao kunana, “Saanak a kombinsido a ti Dios ket ay-ayatennak wenno kayatnak. No ammom laeng ti naaramidak, mabalin a maawatam no apay.” Ania a sungbat ti itedmo? Kasano a dagiti is-istoria da Ruth ken Ester ket ikkanna ti bagas ti sungbatmo?`