---
title:  Ti Panangasaba ni Noe
date:   02/06/2025
---

Ni Pedro palagipannatayo nga adunto dagiti saan a nakasagana agpaay iti panagsubli ni Cristo agsipud ta “gagaraenda a lipatan” (2 Ped. 3:5) ti napasamak idiay Layus. Ita nga aldaw, uray pay no ti lubong ket addaan iti kolektibo a pannakaammo iti maysa a dakkel a layus (nakaskasdaaw nga adu a bilang dagiti kultura iti sangalubongan ti mangibaga iti istoria ti maysa a makadadael a layus, manipud iti nagkauna a Griego agingga kadagiti Mayan), ti istoria ni Noe ket nalabit nga isu ita nga aldaw ti maysa kadagiti makatkatawaan unay nga is-istoria ti Biblia. Kas naipadto, ti lubong ket gagaraenna nga ikabil ti istoria a kas maysa a sarsarita (myth) laeng, uray pay no kasano a nalawag unay ken nabatad a dayta ket naipakita idiay Daan a Testamento ken naibaga iti adu a daras idiay Baro a Testamento.

`Ni Jesus kinunana a ti kasasaad ti lubong ket maipadisto iti “al-aldaw ni Noe” idiay Mateo 24:37–39. Idilig daytoy a teksto iti Genesis 6:1–8. Ania dagiti namoralan a kasasaad a nangiturong iti Layus? Ania dagiti adda a pagpadaan dagiti dua a panpanawen?`

Adda pay ti sabali a napateg nga adal agpaay iti natda a tattao ti Dios iti maudi nga aldaw a tumaud manipud iti naannad a panangadal. Ti Hebreo 11:7 ket ibagana kadatayo a ni Noe ket “nangisagana ti maysa a daong a pacaisalacanan ti balayna; ket gapu iti daytoy, binabalawna ti lubong, ket isu naaramid a nagtawid iti kinalinteg a mayannurot iti pammati.”

Panunotemman ti panangaskasaba iti nasurok a maysa a siglo, nga awan a pulos ti bunga iti dayta no di ti bukodmo a pamilya iti uneg ti daong. No ni Noe ket moderno koma a mangaskasaba, nalabit a masulisogtayo a mangibaga nga isuna ket di nagballigi: pinulpulo a tawtawen a panangaskasaba ket agparparang nga awan ti bungana.

Nagasat unay, ita nga agdama, adu a paset ti lubong ti nakasaganada unay a sumungbat iti damdamag dagiti tallo nga angel. Dagiti panangaskasaba—ti pannakaikasaba ti naisalsalumina a damag ti natda—ket panpaneknekanna ti nakaskasdaaw a kinabertudna kadagiti adu a luglugar, ken adu dagiti makaam-ammo iti Apo. Ditay pay nadanon iti ponto nga awan ti bunga, nupay naibaga kadatayo a dumteng ti kanito inton “agserra ti ruangan ti kaasi, ket ti ruangan ti asi ket agserra.” Iti kasta iti ababa a pannao, “dagiti adda a nacasagana, simbrecda a kimmuyog Kencuana iti pagbodaan, ket ti ruangan napunitan,” maidanontayo iti maudi a panagservi ti Mangisalakan, iti tiempo a pannakaileppas ti dakkel a trabaho ti pannakaisalakan ti tao.”—Ellen G. White, The Great Controversy, p. 428.

Agingga iti dayta, adda trabaho nga aramidentayo kas maysa nga iglesia.

`Kasano a masursurotayo ti saan a maupay no dagiti personal a panagivangeliotayo ket kasla saan nga agbunga iti adu iti agdama? Apay a masapul nga itultuloytayo ti panagtrabahotayo? (Kitaen ti Juan 4:37.)`