---
title:  Ti Okom ti Amin a Daga
date:   04/06/2025
---

Sakbay unay ti pannakadadael ti Sodoma, adda iti maysa nga istoria a mapasamak idiay tanap ti Mamre. Ti Dios agparang ken Abraham, kinuyog dagiti dua nga angel. Idi nakita ni Abraham ida, inawisna dagiti nailangitan a sangaili iti maysa a pannangan, ket iti daytoy a ponto a ti Dios inkarina a da Abraham ken Sara ket maaddaanto iti maysa nga anak a lalaki nga isu a mangiturong iti Misias. Pudno unay, ni Jesus, immay manipud iti kapuonan ni Abraham (idilig iti Gal. 3:16). Kalpasanna ti istoria kellaat a nagturong iti kasasaad dagiti nadangkes a ciciudad idiay tanap.

`Basaen ti Genesis 18:17–32. Ania ti masursurotayo maipapan iti kababalin ti Dios ken ti wagas ti planona a mamimpinsan a mangtratar iti kinadakes iti planetatayo manipud kadagitoy a bersikulo?`

Ti Dios ket saan a nakautang kadatayo iti maysa a panglawlawag, ngem pilienna a saanna nga abbongan dagiti motibo ken planona manipud iti puli ti tao. “Kinapudnona awanto ti aramiden ni Apo Jehova,” ibaga ti mammadto nga Amos kadatayo, “a dinto maipalgac ti palimedna cadagiti adipenna, dagiti mammadto” (Amos 3:7).

Sakbay a dadaelen ti Dios ti Sodoma ken Gomorra, impakdaarna a ti laeng nalinteg a banag nga aramidenna ket pakaammoan ni Abraham no ania iti mapasamak, maipapan no ania iti mabalin a manamnama a masaksianna iti mabiit.

Agtalinaed ti Dios ken Abraham kabayatan a mapan dagiti dua nga angel kadagiti nadangkes a ciudad tapno ayabanda a rumuar dagidiay mangikaso iti ballaagda. Iti daytoy, sumrek iti panunottayo dagiti naimpadtoan nga angel nga isu a mangaramid iti isu met laeng a trabaho idiay maudi nga al-aldaw, a mangayab kadagiti tattao ti Dios nga agbibiag idiay Babilonia tapno rummuar kenkuana (Apo. 14:6–12; Apo. 18:1–4). Kabayatan a ti maudi a pakdaar ket maiyulog, ti Dios ket makisarita ken Abraham no ania ti ngannganin a mapasamak, ket siaanamong nga ipasakupna ti Mismo a Bagbagina kadagiti salsaludsod ti patriarka.

“ ‘Adayu coma kenca ti panagaramid ti casta, a patayem ti nasingpet a maicanunung ti nadangkes,’ ” kuna ni Abraham, ‘‘Saan aya a ti Ocom ti amin a daga agaramid iti nalinteg?’ ” (Gen. 18:25). Ni Abraham ket saanna laeng a suksukimaten ti kasasaad ti Sodoma, no di pay ket suksukimtenna ti kababalin ti Dios. Kasta met, sakbay a dumteng ti panungpalan, ti Dios lukatanna dagiti libro ti langit (Apo. 20:4, 11–15) ken palubosannatayo a mangusisa iti pammaneknek sakbay nga iyegna ti apuy ditoy daga. Dayta ket, addaantayto iti sangaribu a tawtawen tapno adu kadagiti salsaludsodtayo ket masungbatan nga ita ket agtalinaed nga awan ti sungbatda.

`Sakbay nga ibaba ti Apo ti maudi a panangukom iti napukaw, itedna kadatayo ti sangaribu a tawtawen tapno maawatan no ania iti mapasamak iti asinoman ken apay. Ania ti ibaga daytoy kadatayo maipapan iti kababalinna ken maipapan no kasano nga Isu ket silulukat nga usigen dagiti nabiag a parsua—dagiti nabiag a naan-anay nga agdas-al Kenkuana nga agpaay iti kaaddada—ken isu nga awan iti nakaisigudan a kalinteganda a mangammo kadagitoy a bambanag?`