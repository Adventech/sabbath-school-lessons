---
title:  Iti Baba Dagiti Saksakana
date:   27/05/2025
---

`Basaen ti Salmo 47:1–4. Ania ti kunana maipapan iti lugartayo, iti kamaudiananna, idiay pagarian ni Cristo?`

Iti kinaagnanayon, ti masakbayan ket naraniag. Ngem inggana a dumanon dayta a panawen, ti tao intedna ti pannakaituray iti planeta ken Lucifer, ket iti kanito a ni Satanas nagparang idiay nailangitan a konsilio idiay Job, impannakkelna a daytoy daga ket kukuana. “ ‘Sadino ti naggapuam?’ ” kinuna ni Jehova. “ ‘Iti panagsursur idiay daga, ken iti panagpagpagna kencuana,’ ” insungbatna (Job 1:7).

Ni Satanas ket ipakpakdaarna ti panagtagikuana; ti saka ket naaramat idi angged a mangitakder iti panagtagikua. “ ‘Tumacderca, pagnaem ti daga iti pagatidduganna ken iti pagacabaanna,’ ” imbilin ti Dios ken Abraham, “ ‘ta itdecto kenca’ ” (Gen. 13:17).

`Pagdiligen ti 1 Tesalonica 4:13–17 ken Zacarias 14:4, ken intonarem dagiti saksaka ni Cristo. Ania dagiti masarakam a pagdumaan dagitoy a teksto, ken ania ti isuroda kadatayo maipapan kadagitoy dua a nagduma, nupay agnaigda, a paspaset ti namimpinsan a panagturay ni Cristo iti daytoy a lubong?`

Iti panangsarita maipapan iti aramiden ni Cristo idiay pagpatinggaan ti sangaribu a tawtawen, ni Ellen G. White insuratna: “Ni Cristo umulog iti Bantay dagiti Olivo, disso a nagluasanna nga immuli, kalpasan ti pinagungarna, ken nangulitan dagiti angel iti kari ti panagsublina. Kunaen ti mammadto: “Ni Jehova a Diosco umayto, ken amin dagiti sasanto a cumuyog Kenca.” “Ket dagiti sacsacana agtacderto iti daydiay nga aldaw iti rabaw ti Bantay Dagiti Olivo nga adda iti sango ti Jerusalem iti daya; ket ti Bantay Dagiti Olivo agpisinto iti nagtengngaanna, . . . ket addanto maysa a nalawa a lubong.” “Ket ni Jehova isunto ti Ari iti rabaw ti amin a daga: iti daydiay nga aldaw ni Jehova maymaysanto, ken ti naganna maymaysa.” Zacarias 14:5, 4, 9. Iti ibababa ti Baro a Jerusalem manipud langit, iti makapurar a raniagna, isut’ agdisso itoy a lugar a nagugoran ken naisagana nga umawat kenkuana, ket ni Cristo, agraman dagiti tattao ken angelna, sumbrekda iti Nasantoan a Ciudad.”—Ellen G. White, The Great Controversy, pp. 662, 663.

`Kitaen ti namnama a naited kadatayo ken Jesus. Panunotem no kasano ti kinarigat ti biag no ti isuamin a bambanag ket agpatingga, iti agnanayon, iti patay. Amin ket awan kapapayanna, saan kadi?`