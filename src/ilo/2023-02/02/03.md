---
title: 'Ti Anak ti Tao Agsubli'
date: 03/04/2023
---

Ti Apocalipsis 14 launenna ti kangrunaan a teksto maipapan iti damag ti Apo iti maudi-nga-aldaw kadagiti tattao ken iti lubong. Kangrunaan iti amin ket ti panagsubli ni Jesus, ti pannakatungpal ti Karina a “ ‘makitayonto ti Anac ti tao nga agtutugaw iti macanawan ti mannacabalin, ken umay agraman dagiti ulep ti langit’ ” (Marcos 14:62).

`Basaen ti Apocalipsis 14:14. Ania a titolo ti naaramat a mangiladawan ken Jesus kabayatan nga Isu ket agsubli ditoy daga? Apay ngata nga inusar ni Juan daytoy a titolo nga agpaay ken Jesus?`

Inaramat ni Jesus ti balbalikas nga “Anak ti Tao” a mangitudo iti mismo a Bagbagina iti 82 a daras kadagiti Evangelio. Dayta iti maysa a pagay-ayatna a titolo. Isu ket inaramatna dayta a kas maysa a panangipakita iti nadekket a pannakikaduana kadatayo. Isu ket maysa a Mangisalakan nga isu a makaawat kadatayo, napadasanna dagiti sulisogtayo, ken limmabas kadagiti suottayo. Isu iti “Anak ti Tao” nga Isu nga agsubli a mangiyawid kadatayo. Ni Jesus nga Isu nga umay nga agpaay kadatayo ket Isu met laeng a Jesus nga Isu a nakipagian kadatayo. Isu ket maikari a mangsubbot kadatayo agsipud ta Isu ket nagbalin a Maysa kadatayo, ket nupay kasta, kas maysa kadatayo, Isu ket sinabatna ti sipupunno a rungsot ti pannulisog ni Satanas ken, wen, nagballigi.

**Ania ti maadaltayo manipud kadagiti bersikulo ti Biblia idiay Mateo maipapan ken Jesus, ti Anak ti Tao?**

`Mat. 16:27`

`Mat. 24:27, 30`

`Mat. 25:31, 32`

Paliiwen dagiti sumagmamano nga elelemento kadagitoy a teksto:
(1) Ni Jesus, ti Anak ti Tao, ket umay iti dayag agraman dagiti angelesna. (2) Isu ket paglasinenna ti karnero manipud kadagiti kalding (maysa a panangokom). (3) Ti pagtungpalan dagiti amin a nasnacion ken amin a sangkataoan ket maikeddengto nga agpaay iti kinaagnanayon.

`Utoben maipapan ti balikas nga “Anak ti Tao” ken no ania ti ibagana iti kinatao ni Cristo. Nupay ti Dios, nagbalin a maysa kadatayo, kas latta kadatayo, ngem saan a kas kadatayo, Isu ket saan a pulos a nagbasol. Ania ti nakaskasdaaw a namnama nga ipaay daytoy kenka iti balbalikas a (1) panangammo iti ayat ti Dios nga agpaay kadatayo; (2) panangammo a maawatanna dagiti balubalmo ken ikkannaka iti balligi a mangabak kadakuada?`