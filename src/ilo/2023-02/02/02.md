---
title:  Dagiti Agnanayon a Pili
date:   09/04/2023
---

Ti Apocalipsis 14 ket maudi a damag ti kaasi ni Jesus iti maysa a natnag ken nasukir a lubong, maysa nga iti, agarup innem a ribu a tawtawen, ket naiyuper iti basol ken dakes. Umayto iti maysa nga aldaw inton iti tunggal tao ditoy planeta a daga ket aramidenda ti maudi, di-mabalusingsing a keddengda, mabalin nga agpaay wenno maibusor ken Jesus. Ti damag ti Apocalipsis a kinalinteg ni Cristo, ispalennatayo manipud ti pannakadusa iti basol, kasta met ti panangtengngel ti basol kadagiti biagtayo, ket agallangogan ken agallangogan manen iti amin a daga.

`Basaen ti Mateo 24:14 ken idilig iti Apocalipsis 14:6. Ania a kari ti inted ni Jesus kadagiti disipolosna maipapan iti sangalubongan a panagwaras ti evangelio sakbay unay ti Panagsublina?`

Ti kari ni Jesus a “ ‘daytoy evangelio ti pagarian maicascasabanto iti amin a lubong,’ ” a naited idiay Mateo 24:14, ket masarakan ti maudi a pannakatungpalna idiay damag ni Cristo iti maudi-nga-aldaw, idiay Apocalipsis 14:6, nga isu a kunaenna a ti evangelio ket naiwaragawag “cadagiti amin a pagpagarian ken capututan, ken pagsasao ken ilili.”

Namitlo a daras idiay Apocalipsis 22 a kuna ni Jesus nga Isu ket umay a madaras (Apo. 22:7, 12, 20). Iti lawag ti asideg a panagsublina, inayon ti Apotayo, “ ‘Ti nakil-lo agaramid laeng iti kinakil-lo; ket ti narugit, narugit laeng; ket ti nalinteg, nalinlinteg pay coma; ket ti santo nasansanto pay coma’ ” (Apo. 22:11). Ti Apocalipsis agtignay iti maysa a nadayag a pagpatinggaan nga idiay a ti isuamin a tao ket maiturong nga agkeddeng nga agpaay wenno maibusor ken Cristo.

Agpayso, iti inaldaw, gapu kadagiti pilitayo uray pay kadagiti makunkuna a “babassit a banbanag,” agpilpilitayo mabalin nga agpaay wenno maibusor ken Jesus. Mabalin a dagiti kankanayon a mangar-aramid kadagiti biddut a pili iti biagda itan ket saan a kellaat nga, idiay maudi a krisis, ket mapan iti sikigan ni Jesus, nangnangruna no ti pwersa ti sibubukel a dakes a lubong ket maibusor kadakuada. Itan, ita nga aldaw, ken iti inaldaw masapul a pilientayo ti agbalin a matalek ken Cristo ken kadagiti Bilbilinna. “Ta daytoy ti ayat ti Dios, a tungpalentayo coma dagiti bilbilinna; ket dagiti bilbilinna saanda a macapadagsen” (1 Juan 5:3). Kas iti kuna ni Ellen G. White: “Ni Jesus ket saanna a balbaliwan ti kababalin idiay Yaayna. Ti aramid a pannakabalbaliw ket masapul a maaramid itan. Ti inaldaw a panagbiagtayo ket ikedkeddengna ti pagtungpalantayo.”—LAST DAY EVENTS, p. 295.

`Kasano ti panangsukog ti Dios kadagiti kababalintayo? Ania a wagas iti aramatenna kadatayo a dumakkel iti parabur? Ania iti maaramidantayo tapno ad-adda a naan-anay a palubosantayo ti Espiritu Santo a mangbalbaliw kadatayo nga agbalin nga ad-adda a kas ken Jesus?`