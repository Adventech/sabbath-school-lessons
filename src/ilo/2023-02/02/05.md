---
title: 'Ti Balangat ti Nangabak'
date: 05/04/2023
---

Ni Juan iladawanna ni Jesus a kas “iti Anac ti Tao, nga adda iti olona ti maysa a balangat a balitoc, ket iti imana maysa a cumpay, a natadem” (Apo. 14:14). Ti sao nga agpaay iti “balangat” ket stephanos. Dayta ket maysa a balangat ti nagballigi. No ti maysa nga agay-ayam ket mangabak iti maysa a napateg a salisal, isu ket maikkan iti maysa nga stephanos, maysa a balangat ti dayaw, ti dayag, ti balligi.

Iti naminsan ni Jesus ket nagkawes iti maysa a balangat a sisiit, isimsimboloanna ti bain ken pannakauy-uyaw. Iti naminsan ket nauy-uyaw ken binaybay-an dagiti tattao. Isu ket nagsasaoanda, kinatkatawaanda, tinupraanda, napang-or, ken nababaut. Ngem itan Isu ket agkawes iti maysa a balangat ti dayag ken umay manen ngem ita kas Ari dagiti ar-ari ken Apo dagiti ap-appo.

`Basaen ti Apocalipsis 14:15 ken Marcos 4:26–29. Ania dagiti pagpapadaan a makitayo iti nagbaetan dagiti teksto? Ania iti agpadpada a sarsaritaenda?`

Ti angel aggapu iti imatang ti Dios iti dayag ti templo. Ti Dios kitaenna ti angel ken kunana, “Tiemponan. Ti apit ket naluomen.” Ti angel ket agtayab manipud templo a mapan ken Jesus ken ipakdaarna a nabuyogan iti napigsa a timek: “Tiemponan. Ti apit ket naluomen.” Inka ket alaem dagiti annakmo ket iyawidmo ida.

Ni Jesus maulit-ulit nga aramatenna dagiti pangngarig manipud iti taltalon idiay Baro a Testamento. Iti ad-adu ngem maysa a pasamak, inaramatna ti simbolo ti maysa a maluluom nga apit a mangiladawan iti idadakkel ti bukel ti evangelio kadagiti biag dagiti tattaona.

“Ti panagrusing ti bukel itakderanna ti panangrugi ti naespiritualan a biag, ken ti pannakapasayaat ti mula ket maysa a napintas a langa ti panagdakkel ti Cristiano. Kas iti natoralesa, kasta met iti parabur; awan iti biag nga awan panagdakkel. Ti mula ket mabalin a dumakkel wenno matay. Kas ti idadakkelna ket naulimek ken di madmadlaw, ngem agtultuloy, kasta met iti pannakapasayaat ti biag ti Cristiano. Iti tunggal tukad ti pannakapasayaat, ti biagtayo ket mabalin a naan-anay; ngem no ti panggep ti Dios nga agpaay kadatayo ket matungpal, adda iti agtultuloy a panagdur-as. Ti pannakapasanto ket tungpal biag nga aramid. Kabayatan a mapaadu dagiti gundawaytayo, ti kapadasantayo ket mapadakkel, ken ti pannakaammotayo umad-adu.”— Ellen G. White, CHRIST’S OBJECT LESSONS, pp. 65, 66.

Ti panagluom ti nabalitokan a bukel itakderanna amin dagidiay a nabalbaliwan babaen ti parabur, naguyogoy babaen ti ayat, ken agbibiag iti natulnog a panagbiag iti dayag ti nagan ni Cristo. Dagiti puspusoda ket maymaysada iti puso ni Jesus, ken ti amin a kayatda ket no ania iti Kayatna.

`Kasano iti pannakaawatyo iti sasao ni Ellen G. White nga “iti tunggal tukad ti pannakapasayaat, ti biagtayo ket mabalin a naan-anay”? Ania ti kayat a saoen dayta, nangnangruna no makitatayo dagiti biddut ken ruker ti kababalintayo itan?`