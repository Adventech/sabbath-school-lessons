---
title: 'Maysa a Kanito ti Pagtungpalan'
date: 01/04/2023
---

### Basaen Agpaay ti Adal ita a Lawas
Mat. 24:14; Apo. 14:14–20; Mat. 16:27; Aramid 1:9–11; Marcos 4:26–29; Apo. 16:1.

> <p>Paset a Mayulo</p>
> “Ket kimmitaac ket adtoy ti maysa nga ulep a napudaw, ket iti ulep adda a nagtugaw ti maysa nga umas-asping iti anac ti tao, nga adda iti olona ti maysa a balangat a balitoc, ket iti imana maysa a cumpay, a natadem. Ket sabali nga angel rimmuar iti templo, a pucpuccawanna iti dackel a timec daydi nagtugaw iti ulep: Iserrecmo ta cumpaymo, ket agparaspasca; ta dimteng ti horas a panagani: ta ti anien ti daga natangkenanen’ ” (Apocalipsis 14:14, 15).

Ti Dios ket kankanayon latta a nagsao kadagiti tattaona, mangmangted kadakuada kadagiti aniaman a mayataday a kinapudno a kasapulan a mangngegda iti dayta a tiempo. Manipud iti pakdaar maipapan ti Layus (Gen. 6:7) agingga iti immuna a yaay ni Jesus (Dan. 9:24–27) agingga iti panangokom sakbay-ti-Yaay (Dan. 7:9, 10; Dan. 8:14) agingga iti maudi a paspasamak sakbay ti panagsubli ni Cristo (Apocalipsis 12–14), ti Dios ket nagsao kadatayo. Kadagitoy maudi nga al-aldaw iti pakasaritaan ti tao, Isu ket nangibaun iti maysa a naisangsangayan a damag iti lubong ken kadagiti tattaona, naaramid a mangsabat iti kasapulan iti dayta nga oras. Inladawanna daytoy a damag a kas awiten dagiti tallo nga angel a tumaytayab iti tangatang agraman iti naganat a damag iti, panawen-ti-panungpalan nga agpaay iti amin a lubong.

Ti damdamag dagiti tallo nga angel ket maudi a damdamag ti kaasi ni Jesus, maysa nga ayab a mangiturong kadatayo manipud iti panagtalek iti bukod a kinalintegtayo a mapan iti panagtalek iti kinalinteg ni Jesus a mangpalinteg kadatayo, a mangpasanto kadatayo, ken, iti panungpalan ti panawen, tapno mapadayagtayo.

Nupay, kas kankanayon, masapul a pilientayo ni Cristo, tapno sumuko Kenkuana ken tapno agtungpal Kenkuana, ken dagiti pili nga aramidentayo itan, ket pudno unay, balbaliwanna dagiti pili nga aramidentayo idiay maudi a krisis iti masakbayantayo.

Gapuna, itan iti tiempo nga agsagana.

_*Adalen ti adal ita a lawas tapno maisagana agpaay ti Sabado, Abril 15._