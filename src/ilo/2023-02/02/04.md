---
title:  Ti Nailangitan a Panangokom
date:   11/04/2023
---

`Basaen ti Apocalipsis 14:14 ken Aramid 1:9—11. Ania dagiti pagpapadaan a natakuatam?`

Ni Juan kunana a “kimmitaac ket adtoy ti maysa nga ulep a napudaw, ket iti ulep adda a nagtugaw ti maysa nga umas-asping iti Anac ti Tao” (Apo. 14:14). Idi immuli ni Jesus idiay langit, inlanad ni Lucas idiay Aramid 1:9 a kabayatan a nakatakder dagiti disipolos a kumitkita iti langit, “naipangato a kitkitaenda, ket isu [ni Jesus] inawat ti maysa nga ulep ket dida makitan.” Ni Jesus naipangato iti maysa nga ulep dagiti angeles ken agsubli agraman ti maysa nga ulep dagiti angeles. Dagiti ngarud angeles impakdaarda kadagiti nasdaaw a disipolos idiay Aramid 1:11, “ ‘daytoy Jesus a naipangato sadi langit nanipud cadacayo, casta met umayto a cas ti pannacakitayo nga ipapanna sadi langit.’ ” Adda iti maysa a nadiosan a kinapudno a nailabag iti daytoy a teksto a mabalin a saan a makita. Daytoy “isu met laeng a Jesus,” ti “Anak ti Tao,” ti Maysa nga Isu a nagna kadagiti natapok a lanlansangan ti Nazaret, nagministro kadagiti napusek a lanlansangan ti Jerusalem, inagasanna ti masakit idiay barbaryo ti Israel, ken nangasaba kadagiti karorootan ti sikigan dagiti turturod ti Galilea ket umay manen.

Ti Anak ti Tao ket naibaga pay iti lawag ti panangokom idiay Daniel 7.

`Basaen ti Daniel 7:9, 10, 13, 14. Apay a ninagan ni Daniel ni Jesus nga “Anac ti Tao” iti maysa a banag a kas iti panangokom? Ania, kas iti naiteden a nakitatayo, ti makaliwliwa koma iti pannakaammo a ti “Anak ti Tao” ket kangrunaan unay iti panangokom?`

Idiay Daniel 7:9, 10, buybuyaen ni Daniel ti pannakaipatugaw ti nailangitan a paraangan agraman dagiti rinibribu a ribu ken sangalacsa a lacsa nga angeles, dagiti nailangitan a nabiag naguornong iti lawlaw ti trono. Ti panangokom naikeddeng, ken dagiti liblibro—dagiti nailangitan a nakailanadan dagiti biagtayo—ket nalukatanda iti sangoanan ti uniberso. Idiay Daniel 7:13, 14, ti Anak ti Tao dimteng iti Dati a Lakay, ti Ama, ket inawatna ti agnanayon a Pagarianna. Ti panangokom iparangarangna iti imatang ti amin a uniberso a ti Ama, Anak, ken Espiritu Santo ket naaramidda ti isuamin a banbanag a mabalin a mangisalakan iti amin a sangkataoan. Daytoy a panangokom ket saanna laeng nga ibalsan dagiti sasanto no di ket ti bukod a kababalin ti Dios a maibusor kadagiti saan a pudno a pammabasol ni Satanas (kitaen Job 1–2; Sal. 51:1–4).

`Utoben maipapan ti kinapudno a ti sibubukel a biagmo ket dumteng iti pannakasukimatna iti sangoanan ti Dios. Ania ngarud, laeng ti namnamam inton daytoy ket mapasamak? (Kitaen ti Rom. 8:1.)`