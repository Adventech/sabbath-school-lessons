---
title: 'Maysa a Napnot’ Parabur a Libro ti Namnama'
date: 09/04/2023
---

Inton kaaduan kadagiti tattao panunotenda maipapan iti maudi a libro, ti Apocalipsis, dida mapanunot maipapan iti parabur ti Dios. Inton kitaenda ti Dios iti maudi nga aldaw, dagiti panpanunotda ket dagus nga agturong kadagiti nakabutbuteng nga an-animal, datdatlag a simsimbolo, ken karkarna a ladladawan. Ti libro ti Apocalipsis ket butbutngenna ti kas kaadu dagiti tattao a patalgedanna, nga isu a daksanggasat agsipud ta, pudno unay, napno iti parabur ken napno iti namnama. Dayta ket, uray pay iti tengnga dagiti nakabutbuteng nga an-animal ken ballaag ti pannakaidadanes ken dagiti narigat a panpanawen iti masakbayan, kaskasdi a ti Dios mangted kadatayo kadagiti gapu nga agrag-o iti Panangisalakanna.

`Basaen ti Apocalipsis 1:1–3 ken Apocalipsis 14:6. Kasano a dagitoy a bersikulo ket agtitimpuyogda a mangibaga kadatayo maipapan saan la nga iti libro ti Apocalipsis no di pay ket maipapan iti “agnanayon nga evangelio”?`

Ti Apocalipsis ket maipapan amin ken Jesus. Dayta ket damagna kadagiti tattaona ken nangnangruna a maipakat iti Iglesiana kadagiti maudi nga alaldaw. Dayta ket maysa a napno-iti-parabur a damag ti namnama iti panawenti- panungpalan. Iti amin ti libro, ni Cristo nailadawan a kas napapatay a Cordero, ken maysa a bendicion ket naikari kadagidiay nga isu a bumasa, makaawat, ken agtignay kadagiti naipakaammo a kinapudno.

Segun iti Apocalipsis 1:5, 6, ni Jesus ket Isu iti maysa a “mangdungdungngo cadatayo, ken nangluc-at cadatayo cadagiti basbasoltayo iti darana met laeng; Ket pinagbalinnatayo a maysa a pagarian ken papadi a maipaay iti Dios ken Amana.” Ken Cristo datayo ket napakawan. Ti parabur pinakawanna ti napalabastayo, pinabilegna ti agdamatayo, ken mangipaay iti namnama nga agpaay iti masakbayantayo. Dayta ket, ken Cristo maispaltayo manipud iti dusa ken pannakabalin ti basol, ket iti mabiit maispaltayto manipud iti kaadda ti basol. Daytoy ti damag ti maudi a libro ti Biblia, ti Apocalipsis.

Ken dayta ket maysa pay a naganat a damag, immuna a nailadawan a kas maysa nga angel a tumaytayab a napardas iti tangatang nga addaan iti “agnanayon nga evangelio.”

Ti evangelio? Pannakaisalakan babaen ti pammati ken Cristo? Ti mangabbong nga ipapatay ni Cristo nga agpaay kadatayo? Ti kari ti agnanayon a biag, saan a gapu iti maaramidantayo no di ket gapu iti naaramidan ni Cristo nga agpaay kadatayo? Amin dagitoy ket adda idiay panangrugi dagiti damdamag ti tallo nga angel? Apagisu!

Saan ngarud a pagsiddaawan, nga isuda dagiti damdamag a napno-itiparabur ken napno iti namnama ken kari nga agpaay kadatayo a kas naburak ken agrigrigat a nabiag.

`Nupay nalaka iti panangisentro kadagiti an-animal ken ballaag ti maudi nga al-aldaw, a kas naipakita idiay Apocalipsis, kasano a masursurotayo a balansien amin dagitoy iti adda ken, di mailibak, a kapapatgan a damag ti Apocalipsis: ti panangisakripicio ni Cristo iti bukodna a bagi a natay nga agpaay iti biangtayo?`