---
title: 'Maysa nga Istoria ti Parabur'
date: 11/04/2023
---

Dagiti damdamag dagiti tallo nga angel ket istoria ti parabur. Istoria ida ti maysa nga ayat ti Mangisalakan a di marukod—maysa nga istoria ni Jesus nga isu a mangay-ayat kadatayo iti kasta unay a kaykayatna pay a mapadasan iti impierno ngem iti maysa kadatayo iti mapukaw. Istoria ida ti maysa nga awan patinggana, di matukod, di maawatan, saan a matay, awan patinggana nga ayat.

Ti Dios ket saan a pulos a maklaat. Isu ket saan nga iturayan ti panagbaliw dagiti angin dagiti pili ti sangkataoan. Kas iti nakitatayon, ti planona a mangispal kadatayo manipud iti pagarian ti basol ket saan a sumagmamano a bunga ti panpanunot kalpasan a pinadakkel ti basol iti dakes nga olona. Ti Dios ket saan a di nakasagana iti yuumay ti dakes a buya ti basol.

`Basaen ti Apocalipsis 13:8 ken 1 Pedro 1:18–20. Ania ti isuro dagitoy a bersikulo kadatayo maipapan iti plano ti pannakaisalakan?`

Ti sasao nga “agnanayon nga evangelio” idiay Apocalipsis 14:6 ket saritaenna ti napalabas, ti agdama, ken ti masakbayan. Idi pinarsua ti Dios ti sangkataoan agraman iti kabaelan a mangaramid kadagiti namoralan a pili, Isu ket napakadaanna a mabalin a makaaramidda kadagiti biddut a pili. Iti kanito a dagiti parsuana ket addaan iti kabaelan nga agpili, addaanda met iti kabaelan nga agsukir a maibusor iti naayat a kababalinna. Iti laeng wagas a maliklikan daytoy a kinapaypayso ket ti panangaramid iti robot a tengngel ken iturayan ti sumagmamano a plano ti nailangitan a Dios. Ti nainkapilitan a pannakikadua ket maisupadi iti mismo a kababalin ti Dios. Ti ayat sapulenna ti panagpili, ket iti kanito a dagiti nabiag ket naikkan iti pannakabalin nga agpili, ti mabalin a panangaramid iti biddut a pili ket adda. Gapuna, ti plano ti pannakaisalakan ket nabukel iti nakem ti Dios sakbay pay iti panagsukir dagiti immuna a nagannaktayo idiay Eden.

“Ti plano ti pannakasubbottayo ket saan a maysa a bunga ti napanunot laeng, maysa a plano a naaramid kalpasan ti pannakatnag ni Adan. Dayta ket maysa a pannakaiparangarang ti ‘palimed a nailemmeng iti kinaulimec agpapan cadagiti panawen, nga agnanayon.’ Roma 16:25. Dayta ket maysa a pannakalukat dagiti principio a manipud kadagiti agnanayon a panpanawen nga isuda dagiti pamuon ti trono ti Dios.”—Ellen G. White, The Desire Of Ages, p. 22.

Ti “agnanayon nga evangelio” saritaenna saan laeng nga iti napalabas ken ti agdama—dayta iti pakaibatayan ti maysa a masakbayan a nabuyogan namnama. Saritaenna ti panagbiag iti agnanayon a kadua ti Maysa a ti pusona ket mail-iliw a makikadua kadatayo iti agnanayon.

`Basaen ti Efeso 1:4. Utoben maipapan ti kayat a saoen, nga uray pay idi saan pay a “nabangon ti lubong,” “napilikayon” ken Cristo a maaddaan ti pannakaisalakan Kenkuana. Apay koma a masarakanyo daytoy a kinapudno a makapabileg unay?`