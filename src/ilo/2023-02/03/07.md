---
title: 'Adalen Pay'
date: 14/04/2023
---

Agtaeng nga ad-adu iti kapanunotan iti adal idi Mierkoles maipapan iti kasapulantayo nga agbalin a paset iti maysa a banag a dakdakkel ngem kadagiti mismo a bagitayo ken iti bassit, ababa, masansan a madadael, madangran, ken makauppapay a biag (asino iti saan a naaddaan iti sumagmamano kadagitoy a banbanag iti biagda?). Daytoy a tarigagay ket mangaramid met iti adu unay a kaipapanan. Iti napisikalan, aniatayo koma no di bassit a pakete ti lasag a mangawawit iti bukodtayo nga utek—agarup tallo a libra ti carbon-based organic material a kasla ad-adda nga umarngi iti sangatimba ti naprito a manok ngem iti maysa a hard drive ti kompyuter.

Ania ti kaipapanan daytoy bassit, nakubong iti bukodna a pakete a lasag no maidilig iti awan patinggana a nanglikmut kenkuana? Iti agbiag laeng nga agpaay iti bagbagim, iti agbiag nga agpaay iti maysa a banag a saan a dakdakkel ngem iti mismo a bagim, idinto nga adda nagadu a nanglikmut kadatayo ken iti labestayo, ken kas la nabalunetan a biag iti maysa a nakakubongan iti tengnga ti maysa a ciudad a mariknam nga agpigpigerger kadagiti pader. Ken ania ngay iti dakdakkel, ken ad-adda a nadaydayag ken napatpateg a banag a mabalintayo a pagbiagan ngem iti panangiwaragawag iti kari ti agnanayon a biag nga inted ni Jesus kadatayo?

“Dagiti ad-adipen ti Dios, a dagiti rupada pinasilnag ken pinaraniag ti nasantoan a pannakaitalaga, agdarasdanto a mapan iti nadumaduma a luglugar a mangiwarragawag iti damag a naggaput’ langit. Babaen kadagiti rinibribu a timek iti amin a likmut ti daga, ti pablaak maitedto. Maaramidto dagiti milagro, maagasanto dagiti masaksakit, ket dagiti pagilasinan ken datdatlag kumuyogdanto kadagiti mamati. Ni Satanas met agtrabaho a buyogen dagiti ulbod a datdatlag, ket pababaennanto pay ti apuy nga aggaput’ langit iti imatang dagiti tao. Apocalipsis 13:13. Iti kastoy dagiti agnaed iti daga mapagpilidanto iti pagtakderanda.”—Ellen G. White, The Great Controversy, p. 612.

**Salsaludsod a pagiinnadalan**:

`“Adu ti nagsurat kaniak, in-intuodenda no ti damag ti pannakapalinteg babaen ti pammati ket isu ti damag ti maikatlo nga angel, ket sinungbatak, ‘Dayta iti nalawag a damag ti maikatlo nga angel.’ “—Ellen G. White, THE ADVENT REVIEW AND SABBATH HERALD, Abril 1, 1890. Ania ti pannakainaig ti pannakapalinteg babaen ti pammati kadagiti damdamag dagiti tallo nga angel?`

`Agtaeng nga ad-adu iti sasao nga “agnanayon nga evangelio.” Ania ti agnanayon maipapan iti evangelio?`

`Ania ti kayat a saoen a dagiti Adventista Del Septimo Dia ket addada kadagiti nakaad-adu a pagpagilian ti lubong? Ania ti kunana maipapan no kasano iti panangbendicion ti Dios kadagiti panagtrabahotayo? Kasta met, kasano iti panangaramid ti lokal nga iglesiayo, uray pay ti lokal nga Eskuela Sabatinayo iti dakdakkel a paset iti “panangileppas ti trabaho”?`