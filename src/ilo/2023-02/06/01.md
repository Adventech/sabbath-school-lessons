---
title: 'Ti Oras ti Panangokomna'
date: 29/04/2023
---

### Basaen Agpaay ti Adal ita a Lawas
Daniel 8; Daniel 9; Esdras 7; Mat. 3:13–17; Rom. 5:6–9; Marcos 15:38; Lev. 16:16.

> <p>Paset a Mayulo</p>
> “Ket daytoy, idinto nga ammotayo ti panawen nga isu ti horas a panagriingtayon iti turog: ta ita, ti pannacaisalacantayo asasidegen ngem idi damo a namatitayo. Ti rabii lumabasen, ket umasideg ti bigat: iwagsactayo ngarud dagiti ar-aramid ti sipnget, ket icapettayo ti igam ti lawag” (Roma 13:11, 12).

Adu a tawtawen ti napalabas, ti magasina a National Geographic imbagana maipapan iti maysa poor ti kabakiran idiay Yellowstone National Park idiay United States. Kalpasan a simmardeng dayta, dagiti agbanbantay (rangers) iti kabakiran inulida ti maysa a bantay tapno kitaenda ti nadadael. Maysa a ranger ti nakasarak iti maysa a tumatayab a litiral a napooran agingga a dimmapo idiay puon ti maysa a kayo. Gapu iti nakabutbuteng a buya a nakitana, sinukitna ti tumatayab iti maysa a ruting.

Idi naiwalinna dayta, tallo a babassit nga annak ti tumatayab ti nagkukuti iti sirok dagiti payak ti natay nga ina. Ti naayat nga ina, pagaammona unay ti mapaspasamak a didigra, ket impanna dagiti annakna iti puon ti kayo ket inurnongna ida iti linong dagiti paypayakna. Mabalinna koma iti timmayab a napan iti natalged a lugar ngem nagmadi a mangpanaw kadagiti piekna. Anian a maysa a ladawan ti mamati, nga isu a natalged ken Cristo!

Dagiti apuy ti panangokom ti Dios ket pinuoranna dagiti bagbagida Kenkuana, idiay Kalbaryo, ken amin nga adda ken Cristo ket natalgedda nga agnanayon iti linong dagiti paypayakna. Idiay kruz, ni Cristo ket naokom a kas maysa a nadusa a managbasol tapno maokomtayo a kas nalinteg nga umili iti nailangitan a pagarian. Isu ket naokom a kas maysa a kriminal tapno maluk-atantayo a wayawaya manipud iti makadadael nga apuy ti agnanayon a pannakapukaw, agpadpadada a pangarigan ken, wen, litiral met.

_*Adalen ti adal ita a lawas tapno maisagana agpaay ti Sabado, Mayo 13._