---
title: 'Ti Bilin ti Angel ken Daniel'
date: 02/05/2023
---

`Basaen ti Daniel 9:23. Ania ti matudtudo a bilin ti ited ti angel ken Daniel? Apay a napateg daytoy iti pannakaawat ti kaipapanan ti pannakadalus ti santuario iti Daniel 8:14?`

Ti angel ket nalawag unay a binilinna ni Daniel nga “otobem ti panggep, ket awatem ti sirmata” (Dan. 9:23). Ania ti panggep, ken ania ti sirmata? Agsipud ta awan ti nailanad a sirmata idiay Daniel 9, ni angel Gabriel ket sarsaritaenna ket ngata ti paset ti sirmata idiay Daniel 8 a di naawatan ti mammadto—ti sirmata ti 2,300 nga al-aldaw (Dan. 8:27).

`Itultuloy ni Gabriel idiay Daniel 9:24–27. Ania a paspasamak iti biag ken ti panagministro ni Jesus ti sarsaritaen daytoy?`

Ti umuna a paset daytoy a padto ket mainaig kadagiti tattao ti Dios, ti Judio. “Pitopulo a lawas naikeddengda cadagiti tattaom”—ti nacion ti Judio (Dan. 9:24). Iti padto iti Biblia, maysa a naimpadtoan nga aldaw ket maipaay iti maysa a litiral a tawen (Eze. 4:6; Num. 14:34). No addaanka iti nainsimboloan a ladawan idiay Daniel ken Apocalipsis, gagangay met a maaddaanka iti maysa a nainsimboloan a padto. Maysa kadagiti wagas a masiguradotayo a ti principio iti maysa nga aldaw-ket-maysa a tawen iti padto a maipakat ditoy ket no aramatentayo idiay padto ti Daniel, tunggal pasamak iti iras ti panawen ket mapasamakda nga awan kurang (kitaen ti adal inton bigat). No ipakattayo daytoy a principio, ti 70 a lawlawas ket buklenna dagiti 490 nga al-aldaw. Idinto ta iti maysa a naimpadtoan nga aldaw ket maipaay iti maysa a litiral a tawen, dagiti 490 nga al-aldaw ket 490 a litiral a tawtawen.

Ibaga ni Gabriel ken Daniel a ti 490 a tawtawen ket “madadaelto ti napulotan” (ti litiral a kaipapanan ti sao ti Hebreo a chathak, no dadduma naipatarus a “naikeddengda”). Naikeddengda manipud iti ania? Dayta ket mabalin nga isu laeng iti sabali a padto ti panawen a nasagid ditoy: ti 2,300 nga al-aldaw ti Daniel 8:14. Dagitoy 490 a tawtawen, maysa a padto ti panawen, ket diretso a naisilpu iti padto ti panawen ti Daniel 8:14, ti laeng paset ti sirmata a naibati a di nailawlawag idiay Daniel 8 ken ti laeng padto ti panawen met idiay Daniel 8. Gapuna, makitatayo a ni Gabriel nga addaan iti daytoy a padto ket dumteng a tumulong ken Daniel a makaawat iti dina naawatan idiay napalabas a kapitulo: ti 2,300 nga al-aldaw.