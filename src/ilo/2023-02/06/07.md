---
title: 'Adalen Pay'
date: 05/05/2023
---

Adtoy ti maysa a napardas ken nalaka a wagas a panangkita iti padto ti 70- a lawas ti Daniel 9:24–27.

Umuna, ti 70 a lawlawas (Dan. 9:24).

Sumaruno, ti pito a lawlawas ken 62 a lawlawas, wenno 69 a lawlawas (Dan. 9:25) iti 70 a lawlawas.

Ti maudi a lawas, ti maika pitopulo (Dan. 9:27).

Ken, kamaudiananna, dayta a maudi a lawas ket magudua—“iti tengnga ti lawasna” (Dan. 9:27)—iti dua a segkay ti tallo-ket-gudua-ti-tawen.

Daytan. Pitopulo a lawlawas, nga isu a buklen ti innem a pulo-ket-siam a lawlawas ken maysa a lawas. Ken dayta maysa a lawas ket nagudua. Ikabilmo ti petsa nga 457. B.C., idiay pangrugian, ket iti simpli laeng a panagkuenta (math)—wen, dumtengtayo iti 1844 iti linya ti tiempo.

Kasta met, iti panangsarita maipapan iti 2,300 nga al-aldaw, ti Daniel 8 ket dina pulos a kinuna no kaano a nangrugi iti 2,300 nga al-aldaw. “Aginggana iti dua ribo ket tallo gasut a malem ken bigat; calpasanna ti santuario madalusanto” (Dan. 8:14). Aginggana iti dua ribo ket tallo gasut a malem ken bigat; calpasanna ti santuario madalusanto—manipud kaano? Apay a saan a manipud idi naaddaan ni Daniel iti sirmata a mismo, ti “maicatlo a tawen iti panagari ni ari Balsasar” (Dan. 8:1)?

Dayta ket saan nga agkurri. Ti sirmata idiay Daniel 8 ket dina inraman ti Babilonia. Dayta ket nangrugi kadagiti paspasamak kalpasan dayta, dayta ket, Medo-Persia, Grecia, Roma, agingga iti “panungpalan.” Apay nga ikkan ti petsa ti maysa a pasamak, ti pannakadalus ti santuario, nga isu nga adda idiay sirmata, manipud iti maysa a pasamak, ti Babilonia, nga isu nga awan idiay? Ti pangrugian a petsa nga agpaay iti pagpatinggaan ti sirmata ket umay koma manipud iti uneg ti sirmata a mismo, nga isu a nangrugi iti Medo Persia ken naiyat-atiddog agingga iti “panungpalan.” Dayta ket adu unay a tawtawen.

Ania iti nangirugi kadakuada? Saan a naibaga kadatayo idiay Daniel 8. Naibaga kadatayo idiay Daniel 9.

**Salsaludsod a pagiinnadalan**:

`Idiay klase, pagiinnadalan ti nasinged a panagkayamet ti evangelio ken ti panangokom a kas nakita kadagitoy dua a paset iti, napaypayso, maymaysa a padto. Apay a ti panagsilpu dagitoy dua ket naimbag a damag kadatayo? Kasano koma a dagitoy a panagsilpu ket tumulong a mangpalag-an iti buteng nga adda kadagiti adu maipapan iti kapanunotan ti panangokom?`

`Agtaeng nga ad-adu iti kinapudno a, naiparangarang idiay Daniel 9:26, a ti Misias ket madadael, ket “awanto ti mabati kencuana.” Ania ti sarsaritaen daytoy? Iti siasino iti nakadadaelanna, ken apay?`

`Basaen manen ti Levitico 16:16 ken Levitico 23:26–29. Saritaen maipapan ti rason maipapan iti pannakadalus ti santuario (Lev. 16:16) ken no kasano koma ti rumbeng nga aramiden dagiti tattao no mapasamak dayta (Lev. 23:26–29). Ania ti panagkayamet ti mapaspasamak ditoy, ken ania koma iti kaipapanan dayta kadatayo ita nga aldaw?`