---
title: 'Adalen Pay'
date: 21/04/2023
---

Utoben dagiti nakaskasdaaw a sasao ni Pablo idiay Hebreo 7:25, nga isu a, sarsaritaenna maipapan ken Jesus a kas Nangato a Paditayo, kunana a “mabalinna met nga isalacan agingga iti awan pagcuranganna dagiti umasideg iti Dios gapu kencuana.” Isalacan agingga iti awan pagcuranganna. Ti sao ti Griego iti “agingga iti awan pagcuranganna” ket kayatna a saoen “napno, awan pagkuranganna, naan-anay.” Ni Jesus ti mangisalakan kadatayo; ti trabahotayo ket tapno sumuko Kenkuana, tuntonen ti Balligina nga agpaay kadatayo. Ti panagtalektayo ket masapul a Kenkuana, saan a kadagiti bagbagitayo.

“Mabalintayo a dagdagupen ti pwersa ti sasao nga ‘agbutengcay iti Dios’ iti Apocalipsis a kas maudi nga ayab ti Dios iti sangkataoan a mangpili Kenkuana a kas nadayag ken nadaeg a Diosda, . . . nga isu nga agballiginto kadagiti pwersa ti dakes a mangsuppiat Kenkuana ken ti planona nga agpaay iti rasa ti tao (cf. Apo. 14:9–11). Daytoy a panagbuteng ket saanna nga ipaduyakyak ti bagbagina, saan pay nga ita (cf., Apo. 6:14–17), iti buteng ken pigerger, no di ket iti naragsak ken naayat nga isusuko iti linteg ti Dios ken ti matudtudo a pannakadayawna. Awan iti sabali a pannakabalin a mabigbig koma a kas maikari iti kasta a pannakaipateg ken kinapudno. Kinaagpaysoanna, awan dagiti sabsabali a pagpilian, agsipud ta ti ipakpakitana iti bagbagina iti layang ti nailangitan a dangadang a kas mabalin ket dagiti ar-aramid dagiti sinasairo a pannakabalin a naikeddeng a mapukaw (Apocalipsis 16:13, 14; 17:14; 20:11–15). Ti panagbuteng ngarud iti Apo ket maysa a nasayaat a nadiosan nga awis . . . a mangala iti sikigan ti Dios iti nailangitan a dangadang tapno agtakder iti sangoanan ti kadadayagan nga Imatangna, napno iti rag-o iti agnanayon a pannakikadua Kenkuana (Apo. 21:3–4; Apo. 22:3–5).”—Ángel Manuel Rodríguez, The Closing Of The Cosmic Conflict: Role Of The Three Angels’ Messages, p. 27.

**Salsaludsod a pagiinnadalan**:

`Utoben ti nakaskasdaaw a pannakabalin ti Dios, ti Maysa nga Isu a namarsua ken manarawidwid iti amin a langlangit. Narigattayo pay a maawatan ti kapanunotan ti langlangit; kasano ngarud iti uray panangirugi laeng a maawatan ti Namarsua iti dayta? Utoben no kasano a dakdakkel nga amang ken nalawlawa ken ad-adu nga Isu ket mannakabalin ngem datayo. Ken daytoy a Dios ket, iti maysa nga aldaw, okomennatayo? Kasano a dagitoy a kinapudno ket tumulong kadatayo a makaawat iti kapanunotan ti “agbutengcay iti Dios” ken ti kaipapananna?`

`Kasano iti pannakalikliktayo iti ligalismo no adalen dagiti naibatay ti Biblia a kapanunotan ti kinasanto, panangparmek, ken balligi? Apay a masapul a kankanayon a maawatantayo a ti balligi ni Cristo nga agpaay kadatayo, idiay kruz, dayta laeng iti agtalinaed a pamuon ti namnamatayo iti pannakaisalakan, uray pay no ania dagiti balligitayo (wenno dagiti saan a nagballigian) ditoy itan?`

`Apay, uray pay kadagiti amin a karkari ti panagballigi iti basol, a masansan a masarakantayo dagiti bagbagitayo a saan nga agballigi ken saan a pagbibiagan ti pagrukodan ti kinalinteg nga inted ni Jesus a mismo a pagwadan nga agpaay kadatayo ken karkari kadatayo a mabalin met a kukuatayo? Ania dagiti biddut nga ar-aramidentayo iti saan a panangpalubos iti Dios a mangaramid iti trabaho iti unegtayo nga inkarina?`