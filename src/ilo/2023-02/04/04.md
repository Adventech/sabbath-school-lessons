---
title:  Agbibiag iti Maysa a Biag a Naisentro-iti-Dios
date:   25/04/2023
---

Iti maysa a panawen ti negosyo, a dagiti naidagaan a pateg ket pinagbalinna iti bukod a bagi a sentro, ti awis ti langit ket ti panagbaw-ing manipud iti kinaturay ti kinaimbubukodan ken ti panangadipen ti naimbubukodan a kinapateg ken panangikabil iti Dios iti sentro dagiti panagbiagtayo. Kadagiti dadduma, ti kuarta iti sentro dagiti biagda. Kadagiti dadduma, ket ti ragragsak wenno pannakabalin. Kadagiti dadduma, mabalin nga ay-ayam, musika, wenno pagraragsakan. Ti damag ti Apocalipsis ket maysa a nalawag nga ayab nga agbuteng, raemen, ken padayawan ti Dios a kas sentro iti biag.

`Basaen ti Mateo 6:33, Colosas 3:1, 2, ken Hebreo 12:1, 2. Ania ti ibaga dagitoy a teksto kadatayo maipapan iti panangaramid iti Dios a pudno a sentro dagiti biagtayo?`

Ti kangrunaan a pagsasaritaan [isyu] iti maudi a dangadang iti daga ket maysa a gubat nga agpaay iti panunot. Dayta ket napaypayso a maysa a pannakikadua, turay, ken pannakaitalaga iti pagayatan ti Dios.

Ti maudi a gubat iti dakkel a panagbinnusor ket ti naimbag ken dakes a mangtengngel kadagiti panpanunottayo. Ni apostol Pablo ket itedna kadatayo daytoy a patigmaan: “Adda coma cadacayo daytoy a nakem nga adda met ken Cristo Jesus” (Fil. 2:5). Ti panunot ket isu iti sarikedked ti kinataotayo. Dayta iti ubbog dagiti ar-aramidtayo. Ti sao nga “adda coma” ket kaipapananna ti panangpalubos wenno panangpili. Dayta ket saritaenna ti maysa a siaanamong nga aramid ti pagayatan. Ti pili a maaddaan iti nakem ni Cristo ket ti pili a mangpalubos ken Jesus a mangsukog iti panpanunottayo babaen iti panangkargana kadagiti isiptayo kadagiti banbanag ti kinaagnanayon. Dagiti ar-aramidtayo ket iparangarangda no sadino ti ayan dagiti panpanunottayo. Iti agbuteng iti Dios ket ti panangaramid Kenkuana nga umuna kadagiti panagbiagtayo.

Panunoten no kasano a naglaka, iti maysa a panangkita, iti panangtengngel iti panpanunotmo, no sipapanakemka a masapul a tenglem ida. Masansan a ti problema ket malaksid a mangaramidtayo iti maysa a sipapanakem a panagtrabaho nga agtaeng kadagiti nalinteg a banbanag, dagiti “banbanag sadi ngato, saan a banbanag ditoy daga,” dagiti panpanunottayo, natnag ken managbasolda, ket kadawyan nga agduyos nga agturong kadagiti nababa a banbanag, dagiti banbanag ti lubong. Gapuna, masapultayo, kas kinuna ni Pablo, a sipapanggep ken sipapanakem a pilien, nga aramaten ti nasagradoan a sagut ti wayawaya a pagayatan, tapno agtaeng kadagiti nailangitan a banbanag.

`“Camaudiananna, cacabsat, dagiti aniaman a banbanag a napudno, dagiti aniaman a banbanag a nadayaw, dagiti aniaman a banbanag a nalinteg, dagiti aniaman a banbanag a nadalus, dagiti aniaman a banbanag a macaay-ayo, dagiti aniaman a banbanag a naimbag ti damagda; no adda aniaman a kinasingpet, ken no adda aniaman a kinadayaw, panunutenyo dagitoy a banbanag” (Fil. 4:8). Kasano a masursurotayo nga aramiden ti ibagbaga ni Pablo kadatayo ditoy?`