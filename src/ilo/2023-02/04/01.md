---
title: 'Agbutengkay iti Dios ket Isu Dayawenyo'
date: 15/04/2023
---

### Basaen Agpaay ti Adal ita a Lawas
Apocalipsis 14; Gen. 22:12; Ecles. 12:13, 14; Col. 3:1, 2; Heb. 12:1, 2; 1 Cor. 3:16, 17.

> <p>Paset a Mayulo</p>
> “Daytoy ti kinaanus dagiti sasanto, nga salimetmetanda dagiti bilbilin ti Dios, ken ti pammati ken Jesus” (Apocalipsis 14:12).

Ti mannurat a taga Denmark a ni Soren Kierkegaard imbagana ti maysa a pangngarig maipapan ti panawen-ti-panungpalan. Kastoy iti pannakaibagana:

Maysa nga apuy ti rimsua iti likud ti entablado ti maysa a dakkel a pagbuyaan [teatro]. Maysa nga agpakpakatawa (clown) nga isu a paset ti pabuya ti rimmuar a mangbalballaag kadagiti agbuybuya: Rumuarkayo; ti lugar ket mapupuoran! Dagiti agbuybuya impagarupda a dayta ket dakkel laeng nga ang-angaw, nayon ti pabuya, ket amin nagpalakpakda latta. Isu ket inulitna ti ballaag: Rumuarkayo! Rumuarkayo! Ngem no kaano nga ad-adda nga impapati ti panangballaag kadakuada, napigpigsa met iti panagpalakpakda. Ken Kierkegaard, kasta iti panagpatingganto ti lubong; dayta ket, kaaduan a palakpak dagiti mamasirib nga isu a patienda a dayta ket ang-angaw.

Ti panagpatingga ti lubong, ken dagiti paspasamak nga agturong iti dayta, ket, kas pagaammotayo, saan nga ang-angaw. Ti lubong ket sangoenna ti kakakaroan a krisis manipud idi Layus. Kinaagpaysoanna, ni Pedro a mismo ket aramatenna ti istoria ti Layus a kas maysa a simbolo ti panagpatingga, ibalballaagnna a kas iti lubong idi a napukaw babaen iti danum, idiay panawen ti panungpalan, “dagiti langlangit aglabasdanto a buyugen ti dackel a daranudor, ket dagiti elelemento mawarawaradanto babaen ti sumsumged a pudot; ti met daga ken dagiti ar-aramid nga addada kencuana mauramdanto” (2 Ped. 3:10). Kas napakdaaran maipapan iti umayto, masapultayo met iti agsaganan ita nga agpaay iti dayta.

_*Adalen ti adal ita a lawas tapno maisagana agpaay ti Sabado, Abril 29._