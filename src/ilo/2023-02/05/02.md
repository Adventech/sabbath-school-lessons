---
title: 'Ti Kinapateg ti Oras ti Panangokom'
date: 23/04/2023
---

Ti maudi a libro ti Biblia, ti Apocalipsis, isentrona iti panagpatingga ti nabayagen-a-panawen a panagbinnusor ti naimbag ken dakes. Ni Lucifer, maysa a rebelde nga angel, kinaritna ti hustisya, kinasayaat, ken sirib ti Dios. Isu kinunana a ti Dios ket saan a nasayaat ken saan a nalinteg iti wagas a panangimatonna iti uniberso. Ti maudi a panangokom iti Apocalipsis ket adda iti mismo a sentro daytoy a dangadang maipapan iti kababalin ti Dios.

`Iti Apocalipsis 14:7, mabasa: “Ket cunana iti dackel a timec: agbutengcay iti Dios ket isu dayawenyo: ta dimteng ti horas ti panangocomna; ket agdaydayawcayo iti nangaramid iti langit ken iti daga, ken iti baybay ken cadagiti ubbog dagiti dandanum.” Apay a napateg nga apaman a naibaga kadatayo ti maipapan iti “agnanayon nga evangelio,” ti damag ti umuna nga angel saritaenna maipapan iti panangokom ti Dios? Ania iti pannakainaig ti “agnanayon nga evangelio” iti panangokom ti Dios?`

Ti evangelio ken ti panangokom, agpadpadada a paset ti damag ti umuna nga angel, ket di mapagsina iti pannagsinggalotda. No saan a gapu iti “agnanayon nga evangelio,” awan koma iti namnamatayo idiay pangokoman. Kinaagpaysoanna, kabayatan nga intay kitaen, ti “agnanayon nga evangelio” ket pudno unay, nga isu laeng iti namnamatayo idiay pangokoman. Awan duadua a paset ti naguneg ti evangelio ket ti pannakaiwaragawag ti panangokom.

Iti daytoy a panangokom, dagiti saan a natnag a lublubong ket makitada a ti Dios ket inaramidna ti isuamin a banbanag a mabalinna a mangisalakan iti isuamin a tao. Daytoy a panangokom iparangna ti hustisya ken asi ti Dios. Dayta ket saritaenna iti maysa a banag maipapan iti ayat ken lintegna. Dayta ket saritaenna iti Paraburna a mangisalakan ken ti pannakabalinna a mangispal.

Ti panangokom ket paset ti namimpinsan a solosyon iti parikut ti basol. Iti dakkel a panagbinnusor iti nagbaetan ti naimbag ken dakes iti uniberso, ti Dios sinungbatanna dagiti pammabasol ni Satanas idiay kruz, ngem idiay panangokom, Isu ket iparangna nga inaramidna ti isuamin a banbanag a mabalin a mangisalakan kadatayo ken tapno idalannatayo idiay kruz.

Ti awan patinggana, kababassitan, apagisu, nabinsabinsa a nakailanadan idiay langit malukatanto (kitaen ti Dan. 7:10). Napategtayo unay iti Dios ta ti intero a uniberso ket agsardeng tapno kitaenda dagiti pili nga inaramidtayo iti lawag ti panangguyguyogoy ti Espiritu Santo ken ti pannakasubbot nga awan baybayadna nga impaay ni Cristo idiay kruz ti Kalbaryo.

`Basaen a siaannad ti Salmo 51:1–4, nangnangruna iti bersikulo 4. Kasano a dagitoy a bersikulo ket tumulong a mangted ti lawag iti kaipapanan ken panggep ti panangokom?`