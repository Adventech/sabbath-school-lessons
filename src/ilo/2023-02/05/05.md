---
title:  Maysa a Talgiap iti Langit
date:   03/05/2023
---

Iti Apocalipsis 4, kitkitaen ni Juan ti maysa a ruangan a naluktan idiay langit ken awatenna ti awis nga “ ‘Umulica ditoy; ket iparangconto kenca dagiti banbanag a mapasamacto iti masacbayan’ ” (Apo. 4:1). Ni Jesus inawisna ti apostol a kumita iti nalukatan a ruangan idiay santuario ti langit tapno kitaenna dagiti agnanayon a buya iti dakkel a panagbinnusor iti nagbaetan ti naimbag ken dakes. Datayo met ket mabalintayo iti kumita iti dayta nakalukat a ruangan a kadua ni Juan ket umawat iti maysa a talgiap iti plano ti agnanayon a pannakaisalakan. Datayo ket saksi dagiti pagsasaritaan [isyu] a maikeddengto idiay nailangitan a pangokoman. Dagiti napateg a pagsasaritaan [isyu] idiay dakkel a panagbinnusor iti nagbaetan ti naimbag ken dakes a maar-aramid iti sangoanan dagiti matatayo.

`Basaen ti Apocalipsis 4:2–4. Ania dagiti pagpapadaan a makitayo ditoy iti buya ti panangokom idiay Daniel 7?`

Daytoy ket nalawag unay a maysa a buya iti silid ti trono. Ti Dios Ama agtugaw iti trono a linikmut dagiti nailangitan a nabiag. Adda idiay ti gurrood ken kimat a mangisimsimbolo iti panangokom ti Dios. Mapaliiwtayo pay idiay Apocalipsis 4:4 a dagiti 24 a lallakay ket addada iti likmut ti trono ti Dios.

Asino dagitoy 24 a lallakay? Idiay kadaanan nga Israel adda idi dagiti 24 a benneg dagiti kinapadi ti Levitas. Dagitoy a papadi itakderanda dagiti tattao iti imatang ti Dios. Idiay 1 Pedro 2:9, ti apostol ipakdaarna a dagiti mamati iti Baro a Testamento ket maysa a “napili a caputotan,” “ti naarian a kinapadi.” Dagitoy a 24 a lallakay ket mabalin, a nalabit nga itakderanda amin a nasubbot nga iti maysa nga aldaw ket agrag-oda idiay likmut ti trono ti Dios; wenno nalabit, itakderanda dagiti tattao idiay panagungar ni Cristo nga isu a nagpangato idiay langit a naikuyog Kenkuana (Mat. 27:52; Efe. 4:7, 8).

Uray no aniaman kadakuada, daytoy ket naimbag a damag. Adda dagiti sumagmamano a nasubbot manipud ti daga nga adda iti likmut ti trono ti Dios. Sinangoda dagiti sulisog kas latta iti panangsangotayo kadakuada. Babaen iti parabur ni Cristo ken ti pannakabalin ti Espiritu Santo, nagballigida. Nakawesanda iti “pagananay a puraw” nga ipakpakitana a ti kinalinteg ni Cristo ti nangabbong ken nangdalus kadagiti basbasolda. Addaanda iti maysa a nabalitokan a balangat kadagiti ol-oloda a mangipakpakita a nagballigida iti pannakigubat iti diablo ken paset ida ti nailangitan a naarian a linya dagiti mamati a napno-iti-pammati.

Makitatayo ti maysa a trono a naisaad idiay langit a ti Dios iti nakatugaw iti dayta. Adda dagiti nailangitan a nabiag iti likmut ti trono, ken saan a nagbayag amin ti langit mangrugi nga agkanta, ken ti panagdaydayaw ket pumigpigsa a pumigpigsa: “ ‘Sica ti maiparbeng, Apomi ken Diosmi, nga umawat iti dayag, iti dayaw ken iti pannacabalin; ta sica pinarsuam dagiti isu-amin nga adda, ket gapu iti nakemmo naaddada, ket naparsuada’ ” (Apo. 4:11).