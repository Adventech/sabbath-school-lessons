---
title:  Ti Dayag ti Dios Punnoenna ti Daga
date:   28/06/2023
---

`Basaen ti Apocalipsis 4:11; Apocalipsis 5:12; Apocalipsis 19:1; ken Apocalipsis 21:26. Ania a sasao ti naisilpu iti dayag ti Dios a mangpunno iti daga a kas nailadawan iti Apocalipsis 18:1?`

Ti dakkel a panagbinnusor iti nagbaetan ti naimbag ken dakes iti uniberso ket maipapan pay iti dayaw ti Dios. Ni Satanas, maysa nga immalsa nga angel, ket impakdaarna a ti Dios ket saan a nalinteg, nga Isu ket kiddawenna ti panagdaydayaw ngem bassit iti itedna a kas supapak. Ti maysa a dakes ket ipakdaarna a ti linteg ti Dios ket kednganna ti wayawayatayo ken kednganna ti rag-otayo.

Ti biag, ipapatay, ken panagungar ni Jesus ket binettakna dayta sarsarita a di pudno. Ti Maysa nga Isu a namarsua kadatayo ket timmapuak iti uneg daytoy abut ti uleg daytoy lubong tapno subbotennatayo. Idiay kruz, Isu sinungbatanna dagiti pammabasol ni Satanas ken impaduyakyakna a ti Dios ket agpadpada a naayat ken nalinteg. Naawis babaen ti ayatna, maseknan maipapan iti dayawna, dagiti tattaona iti panawen-ti-panungpalan iparangarangda ti Dayagna—ti kinamanagayatna, kababalin a panangisakripicio-iti-bukod a bagi a napan iti maysa a naisentro-iti-bukod a bagi, awan Diosna a lubong, ken ti daga ket nalawagan babaen ti kababalin ti Dios.

`Basaen ti Exodo 33:18, 19. Kasano iti panangiparangarang ti Dios iti dayagna ken Moises? Ania iti dayag ti Dios?`

Ti dayag ti Dios ket ti kababalinna. Ti daga ket mapnonto iti dayag ti Dios inton mapnotayo iti ayat ti Dios ken dagiti kababalintayo ket nabalbaliwan babaen ti makasubbot nga ayat.

Iti panangiparangarang iti ayatna kadagiti napersonalan a biagtayo ket maiparangarang ti dayagna, kababalinna, iti lubong. Ti maudi a damag a maiwaragawagto iti maysa a lubong a naabungotan iti naespirituan a sipnget nga awit ti tallo nga angel iti tangatang ti langit ket “ ‘agbutengcay iti Dios ket isu dayawenyo’ ” (Apo. 14:7).

Awan ti dayag nga agpaay kadagiti bagbagitayo, kadagiti naimbag nga araramidtayo, wenno iti kinalintegtayo, wenno iti kinaimbagtayo. “Ti damag ti kinalinteg ni Cristo ket tapno aguni manipud iti maysa nga ungto ti daga agingga iti sabali. . . . Daytoy iti dayag ti Dios nga isu a mangserra iti trabaho ti maikatlo nga angel.”—Ellen G. White, Testimonies for the Church, vol. 6, p. 19. Ni Ellen G. White isuratna pay: “Ania ti pannakapalinteg babaen ti pammati? Dayta ti trabaho ti Dios a panangidisso ti dayag ti tao iti tapok, ken panangaramid dayta nga awan iti pannakabalin ti tao a mangaramid nga agpaay iti bagbagina.”—Testimonies to Ministers and Gospel Workers, p. 456.

Awan dayag nga agpaay kadagiti bagbagitayo ngem, wen, dayag ti Dios ketdi.