---
title:  Sumsumged iti Dayag ti Dios
date:   24/06/2023
---

### Basaen Agpaay ti Adal ita a Lawas
1 Tes. 5:1–6; Juan 8:32; Apo. 18:1; Apo. 4:11; Exo. 33:18, 19; Apo. 5:6, 12; Apo. 13:8.

> <p>Paset a Mayulo</p>
> “Calpasan dagitoy a banag, nakitac ti sabali nga angel a bumaba nanipud langit, nga addaan dackel a turay; ket ti daga nasilnagan daydi dayagna” (Apocalipsis 18:1).

Iti mabiit wenno iti ud-udina, dagiti maudi a paspasamak ket maibuksilan. Inton ano iti apagisu, kasano nga apagisu—saan a naibaga kadatayo. Ngem makaanay iti naibaga kadatayo. Sumagmamano a kita ti mangal- alagad linteg ti mangipapilit iti panagsalimetmet-iti-Domingo, kas maisupadi iti panangsalimetmet iti maikapat a bilin, ket mapasamak. Ti Apocalipsis ket inparangarangna kadatayo dagiti napateg a pagsasaritaan [isyu] a nakataya, dagiti napateg nga adda pasetna iti dayta, ken iti nalawa a saplid, naibaga kadatayo no ania iti mapasamak, iti maisupadi iti panagdaydayaw iti Maysa a “ ‘nangaramid iti langit ken iti daga, ken iti baybay ken cadagiti ubbog dagiti dandanum’ ” (Apo. 14:7), tattao—amin “dagidiay saan a naisurat dagiti nagnaganda iti libro ti biag ti Cordero a napapatay, nanipud idi pannacabangon toy lubong” (Apo. 13:8)—ket agdaydayaw iti animal ken ti ladawanna. Iti sabali a pannao, amin dagidiay a pinilida ti sumurot ken Apo Jesu-Cristo ken tungpalenda dagiti Bilbilinna—dagiti nagnaganda ket agtalinaed idiay libro ti biag. Anian a nasaysayaat iti agtalinaed iti listaan ti Dios ngem iti listaan ti tao.

Ti Dios ket binangonna ti Iglesia Adventista Del Septimo Dia a mangikasaba daytoy a damag iti lubong. Gapuna, masapul a dagiti bagbagitayo ket makonvertir iti kinapudno a kas met ken Jesus, ken iti pannakabalbaliw ken maaramid a baro babaen ti “agnanayon nga evangelio” ti Apocalipsis 14:6, nga isu a naisentro iti ipapatay ni Cristo nga agpaay kadatayo, ti pammatalged ti pannakaisalakantayo Kenkuana.

_*Adalen ti adal ita a lawas tapno maisagana agpaay ti Sabado, July 1._