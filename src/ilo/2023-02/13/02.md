---
title: 'Agsagsagana Agpaay iti Maudi a Krisis'
date: 18/06/2023
---

`Basaen ti 1 Tesalonica 5:1–6. Ania a patigmaan ti ited ni apostol Pablo kadatayo maipapan kadagiti maudi nga al-aldaw iti pakasaritaan ti tao?`

Ni apostol Pablo guyoguyena dagiti mamati idiay Tesalonica nga “agpuyat” ken “managparbeng” iti lawag ti maikadua a yaay ni Cristo. Ket no ni Pablo ket ibagana dayta kadagiti mamati idi, ania ngata iti ibagana kadatayo ita nga aldaw?

Isu ket impakdaarna pay nga “annacnacayo ti lawag” (1 Tes. 5:5) ken awanda iti “sipnget, tapno daydiay nga aldaw” [ti panagsubli ni Cristo] (1 Tes. 5:4) a kellaatenna ida a “cas mannanacaw” (1 Tes. 5:4). Inaramat ni Jesus ti sasao nga “agpuyat” iti pannakaisilpu iti naregget, naimpusoan a kararag (Mat. 24:42; Mat. 26:40, 41). Iti panagpuyat ket panagbalin a naespirituan a naregta. Iti agbalin a managparbeng iti nakem ket iti panagbalin a panangipapati kadagiti panpanawen a pagbibiagantayo ken panangisentro kadagiti banbanag a napaypayso.

Inayon ni Ellen G. White: “Datayo a makaammo iti pudno ket agsagsagana koma nga agpaay iti asidegen a bumtak iti lubong a kas maysa a makalapunos a pannakaklaat.”— Testimonies for the Church, vol. 8, p. 28.

Ken kabayatan a dayta ket nalabit a maysa a kellaat iti lubong, dayta ket saan koma a kellaat kadatayo. Nupay ditay ammo no inton ano a mapasamak, makitatayo ti makaanay tapno maammoan a dayta ket dumteng, ken dayta ket itan, ita nga aldaw, ket isu iti aldaw a nakasaganatayo koma.

`Uliten a basaen ti Daniel 2, ken paliiwen ti panagsasaganad dagiti pagpagarian a dimteng ken limmabas, iti apagisu a kas pannakaipadtona. Ania koma ti isuro daytoy kadatayo maipapan no kasano a mapagtalkantayo a ti imbaga ti Dios a mapasamak, ket pudno unay a mapasamak?`

Ni Cristo ket intedna kadatayo dagitoy a damdamag ti maudi-nga-aldaw tapno, iti pannakaammo iti dumteng, makapagsaganatayo nga agpaay dayta. Dagiti padto ti Daniel ken Apocalipsis, nanayunan iti kabaroan [moderno] a sagut ti pammadto, ket mangted kadatayo iti nadiosan a panangkita iti dumteng iti daytoy a lubong. Ti naimpadtoan a Sao ti Dios ket ibaskagna ti maipakpakauna a pakasaritaan ti pannakaisalakan, ken ti Daniel 2 mangipaay iti napigsa unay, nainsiriban a pammaneknek a mapagtalkantayo ti Dios.

`Ni Pablo kunana a saantay a “maturog” a kas iti aramiden dagiti dadduma. Ania ti kayat a saoen dayta, ken kasano iti pannakaammotayo no pudno unay a nakaturogtayo, ken no matmaturogtayo, ania iti mangriing kadatayo?`