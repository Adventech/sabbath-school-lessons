---
title: 'Adalen Pay'
date: 23/06/2023
---

“Dagiti ad-adipen ti Dios, a dagiti rupada pinasilnag ken pinaraniag ti nasantoan a pannakaitalaga, agdarasdanto a mapan iti nadumaduma a luglugar a mangiwarragawag iti damag a naggaput’ langit. Babaen dagiti rinibribu a timek iti amin a likmut ti daga, ti pablaak maitedto. Maaramidto dagiti milagro, maagasanto dagiti masaksakit, ket dagiti pagilasinan ken datdatlag kumuyogdanto kadagiti mamati. Ni Satanas met agtrabaho a buyogen dagiti ulbod a datdatlag, ket pababaennanto pay ti apuy nga aggaput’ langit iti imatang dagiti tao. Apocalipsis 13:13. Iti kastoy dagiti agnaed iti daga mapagpilidanto iti pagtakderanda.

“Toy a damag maipanto saan unay a gapu ti pannakaaramat ti argumento no di ket gapu ti nauneg a panangitalukatik ti Espiritu ti Dios. Dagiti argumento naiparangdan. Ti bukel naimulan, ket ita tumubo ken agbungan: Dagiti basbasaen nga inwaras dagiti trabahador a misionero immalditda ti bilegda, nupay kasta adu kadagiti namalditan dagiti is-isipda ti nalapdan nga umawat a nalaing iti pudno wenno agtulnog kenkuana. Itan dagiti sinamar ti silaw serkenda ti amin a disso, ti pudno makitan iti kinalawagna, ket dagiti nasingpet nga annak ti Dios pugsutenda dagiti bedbed a naisingdan kadakuada. Iti dayta, dagiti panagkabagian ken dagiti panagkakabsat iti relihion, awanen pigsada a mangigawid kadakuada. Ti pudno isut’ napatpategen ngem dagiti amin a sabsabali. Agpapanpay agbubunggoy dagiti adu a bumusor iti pudno, adunto dagiti agtakder iti sikigan ti Apo.”—Ellen G. White, The Great Controversy, p. 612.

**Salsaludsod a pagiinnadalan**:

`Ni Ellen G. White kunana a “ti damag ti pannakapalinteg babaen ti pammati ket ti damag ti maikatlo nga angel. . . . iti ababa.”— Evangelism, p. 190. Ania ti kayat a saoen dayta? Ania ti adda a pannakainaig ti pannakapalinteg babaen ti pammati iti damdamag dagiti tallo nga angel?`

`Basaen manen ti Apocalipsis 14:12. Ania ti nagdumaan iti panangsalimetmet iti bilbilin ti Dios ken iti ligalismo? Inton ano a ti panagtungpal ket agbalin a ligalismo? Ania dagiti wagas a ti maysa a tao nga isu a saan a mangsalimetmet iti bilbilin ti Dios ket kaskasdi a maysa a ligalista?`

`Ania ti maitedmo a sungbat kadagidiay a mangkritkritikar kadatayo no saritaentayo maipapan kadagiti narungsot nga ananimal ken nakabutbuteng a pakdaar a masarakan idiay libro ti Apocalipsis? Iti laksid ti nalawag a sungbat, nga isu a saritaentayo maipapan kadakuada agsipud ta, addada idiay, naisurat iti libro, ania pay a dadduma a sungbat iti maitedyo?`

`Pagiinnadalan idiay klase dagiti agdama a paspasamak ti lubong. Ania a banbanag iti nakitam a napasamak a mabalin a makatulong a mangiturong kadagiti maudi a paspasamak? Kasano iti panangpatittayo iti maysa a balanse iti pannakaammo kadagiti panpanawen a pagbibiagantayo ngem saan a maisinggalot iti awan bungana a panagpattapatta maipapan iti saan a naiparangarang pay kadatayo?`