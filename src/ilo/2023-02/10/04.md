---
title:  'Babilonia: Ti Sentro a Panagdaydayaw iti Init'
date:   06/06/2023
---

Ti panagdaydayaw iti init ket nalatak idiay Egipto, Asiria, Persia, ken sigurado idiay Babilonia. Iti librona a The worship of nATure, ni James G. Frazer aramidenna daytoy a paliiw, “Idiay kadaanan a Babilonia ti init ket pagdaydayawan manipud pay angged.”—volume 1, p. 529. Dayta ket mabalin a kasla makapaklaat, ngem iti panaglabas ti panawen ti panagdaydayaw ti taga Babilonia iti init ket inimpluwensyaanna ti panagdaydayaw dagiti tattao ti Dios idiay Daan a Testamento.

`Basaen ti Ezequiel 8:16 ken 2 Ar-ari 23:5, 11. Ania ti insurat ti mammadto maipapan iti impluwensya ti panagdaydayaw iti init idiay Israel ken Juda? (Kitaen pay ti Rom. 1:25.)`

Ni mammadto Ezequiel, maysa a kagiddan ni Daniel, inladawanna ti sumagmamano a tattao ti Dios a tinallikudanda ti templo ti Dios ket nagdaydayawda iti init iti daya. Imbes a daydayawenda ti Namarsua iti init, nagdaydayawda ketdi iti init.

Idiay Apocalipsis 17, ni Juan iladawanna ti maysa a tiempo idi dagiti principio ti Babilonia, pakairamananen ti panagdaydayaw iti init, ket sumrek iti iglesia ti Cristiano iti panawen ti maysa panawen ti kompromiso. Ti kadawyan a pannakakombirtir ni Constantino, iti immuna a paset ti maikapat a siglo, ket namataud iti dakkel a rag-o iti pagarian ti Roma. Ni Constantino ket addaan iti napigsa a pannakaisilpu iti panagdaydayaw iti init. Ni Edward Gibbon, ti pagaammo nga historyador, isuratna, “Ti Init ket sapasap a narambakan a kas di-maparmek a bagnos ken manalaknib ni Constantino.”—The History of the Decline and Fall of the Roman Empire, chapter 20. Idi A.D. 321, ni Constantino ket inyulogna pay ti immuna a “linteg ti Domingo.” Daytoy a bilin kunana, “Iti aldaw a panagdaydayaw iti Init dagiti Agtuturay ken dagiti tattao nga agnanaed kadagiti ciciudad ket aginana, ken amin dagiti pagtagilakoan agserra.”—edicT of consTAnTine, A.d. 321. Daytoy ket saan a maysa a linteg a mangipapilit iti panagngilin iti Domingo kadagiti amin nga iturayan ni Constantino, ngem pinapigsana ti panagngilin iti Domingo kadagiti isip dagiti tattao ti Roma.

Kadagiti simmarsaruno a dekada a dagiti emperador ken dagiti papa ti nangitultuloy babaen kadagiti bilbilin ti estado ken konsilio ti iglesia a naipasdek ti Domingo a kas maysa nga aldaw iti panagdaydayaw, nga isu a nagtalinaed ita nga aldaw, nga agpaay kadagiti kaaduan a Cristiano. Anian a nagpigsa nga ulidan ti natangken a kinapudno a gapu ta ti kaaduan kadagiti tattao ket mamati iti maysa a banag, wenno aramid, ket saan nga isu iti mangaramid iti dayta a husto.

`Kitaen iti aglawlaw no kasano a ti panagraira ti panagdaydayaw iti Domingo ket adda kadagiti ig-iglesia ti Cristiano. Ania koma ti isuro daytoy a kinapudno kadatayo maipapan no kasano ti kinalawa dagiti panangallilaw ni Satanas? Manen, ania laeng ti natalged a salaknibtayo?`