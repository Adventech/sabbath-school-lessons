---
title:  Dagiti Maudi a Pangallilaw ni Satanas
date:   03/06/2023
---

### Basaen Agpaay ti Adal ita a Lawas
Apo. 12:9; Apo. 16:13, 14; 1 Tes. 4:16, 17; Eze. 8:16; Eze. 20:1–20; Apo.18:4, 5.

> <p>Paset a Mayulo</p>
> “ ‘Pagsantoem ida iti kinapudno: ti saom isu ti pudno’ ” (Juan 17:17).

Iti maysa kadagidiay napintas unay a bigat ti Setiempre idiay Chicago. Kabayatan a tumangkayag ti init idiay Danaw ti Michigan ken dagiti agbibiahe ket makibalbalubalda kadagiti nakasardeng a luglugan kadagiti expressway ti Kennedy ken Eisenhower, ken dagiti ubbing ket mapanda iti eskuelaan, maysa a makapalammin nga istoria ti mangrugi a rumsua a mangted iti buteng iti puspuso dagiti taga Chicago. Dagiti tattao ket agbalbalinda a nakalkaldaang a masakit, ken dadduma ket matmatayda iti sumagmamano nga or-oras kalpasan iti panagtomarda iti Tylenol. Iti panangsukimatda, tunggal kapsula ket napaneknekan a nakargaan iti potassium cyanide, maysa a makapatay a sabidong. Maysa nga adda bagbagtitna a tao ti nangbalbaliw iti dayta nga agas. Agingga ita nga aldaw, ditay ammo no asino iti nangaramid daytoy.

Kas iti nakitatayon, ti Apocalipsis ballaagannatayo a dagiti “agnaed ti daga” ket uminom iti maysa a makapatay a sabidong a nagnaganen iti “arak ti Babilonia.” Adda dagiti saan a pudno a doktrina ken sursuro nga, iti kamaudianan, ket mangidalan laeng iti patay. Nupay kasta, ti lubong ket saan a mabaybay-an nga awan iti pangsumrana, ti salaknib, a maibusor iti daytoy a naespiritualan a sabidong: dagiti damag ti tallo nga angel.

Iti adal ita a lawas, itultuloytayo a kitaen, saan laeng a dagiti pangallilaw ti Babilonia no di ket iti plano ni Jesus a mangisalakan kadatayo manipud kadakuada ken ti patay a mabalin nga iyegda.

_*Adalen ti adal ita a lawas tapno maisagana agpaay ti Sabado, Hunyo 10._