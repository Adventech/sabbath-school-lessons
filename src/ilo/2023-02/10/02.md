---
title:  Ti Dalan a Kasla Nalinteg iti Matmata ti Tao
date:   04/06/2023
---

Iti lawag ti maudi nga al-aldaw, ni Jesus ibagana ti maysa a napigsa unay a patigmaan, “ ‘Ta tumacderdanto dagiti sinan Cristo, ken sinan mammadto, ket mangipakitadanto cadagiti pagilasinan ken datdatlag, tapno macapasurotda no mabalin coma, uray pay cadagiti napili’ ” (Marcos 13:22). Asino dagiti “napili”? Isu ket kinunana iti ud-udina, “ ‘Ket ibaonnanto dagiti angelna a buyugan ti napigsa nga uni ti trompeta, ket urnongendanto dagiti pinilina, cadagiti uppat nga angin, manipud iti maysa nga ungto ti langit agingga iti bangir’ ” (Mat. 24:31). Maysa a nakabutbuteng bassit, saan kadi, no ti allilaw idiay maudi nga al-aldaw ket dakkel unay ta uray pay dagiti matalek ket agpeggadda a maallilaw?

`Basaen ti Apocalipsis 12:9. Asino ti allilawen ni Satanas? Kasano iti pannakaawattayo kadagitoy a sasao?`

Nalawag unay, ti Dios ket addaan kadagiti sumagmamano a matalek a tattao idiay maudi nga al-aldaw, a kas Isu ket naaddaan kadagiti amin a panpanawen. Nupay kasta, ti balbalikas ditoy ket ipakitana no kasano iti kinapaypayso ti sapasap a panangallilaw ni Satanas.

`Basaen ti Proverbio 14:12. Ania a napigsa unay a patigmaan iti naiparang ditoy?`

Masansan a naibaga kadagiti tattao a surotenda ti bukodda a konsiensya tapno maikeddengda kadagiti bagbagida no ania iti nalinteg wenno biddut, naimbag wenno dakes, ket kalpasanna agbiag a kas maitutop. Ngem ti Sursurat kunana nga amintayo ket managbasol, amin narugitan (Jer. 17:9; Rom. 3:9–18), ket iti kasta iti agtalek iti bukod a sentimiento ket nganngani maysa a sigurado a dalan, nga iti mabiit wenno iti ud-udina, ket agbalin a biddut ken uray pay agaramid iti biddut. Adu a kinadakes ti naaramid kadagiti amin a panpanawen babaen kadagiti tattao a nakombinsi iti kinalinteg dagiti aramidda. Dayta ket, sinurotda ti “dalan a cas la nalinteg” kadakuada.

No di ket, masapul nga iyupertayo dagiti bagbagitayo iti Sao ti Dios, ken manipud iti Saona, kabayatan a sumukotayo iti Espiritu Santo, sursuroen ti pudno manipud iti kamali, nalinteg iti biddut, naimbag manipud dakes. No mabaybay-antayo kadagiti bukodtayo a wagas, wenno uray pay kadagiti bukodtayo a rikrikna, agbalintayo a nalaka a lamuten dagiti pangallilaw ni Satanas.

`Utoben babaen kadagiti pagwadan dagiti tattao, nga isu a nagtignay iti pinati dagiti bagbagida a husto, wenno uray pay pinatida a pagayatan ti Dios, ngem nakaaramidda kadagiti dakes a banbanag. Ania ti masursurotayo manipud kadagitoy nakalkaldaang a paspasamak?`