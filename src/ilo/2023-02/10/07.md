---
title: 'Adalen Pay'
date: 02/06/2023
---

Ti “ ‘dackel a Babilonia’ iti libro ti Apocalipsis ket itudona iti maysa a naisangsangayan a panangkita, dagiti nagkaykaysa a naglikod a relrelihiyon idiay pagpatinggaan ti panawen. . . . ti ‘dackel a Babilonia’ ket isu ti nagan nga isu a tudtudoen ti Paltiing a dakkel a nagkatlo a narelihiyosoan a panagkakadua ti kinapapa, naglikod a Protestante, ken espiritismo. . . . Ti balikas a ‘Babilonia’ ket tudtudoenna dagiti mismo nga organisasyon ken dagiti pangpanguloda, saan unay kadagiti kamkameng. Ti naud-udi ket matudtudo a kas ‘adu a dandanum.’ (Apo. 17:1, 15).”—The SDA BibLe Commentary, vol. 7, pp. 851, 852.

“Babaen dagiti dua a dakkel nga ulbod, ti di ipapatay ti kararua ken ti kinasanto ti Domingo, ni Satanas iturongnanto dagiti tao iti babaen dagiti allilawna. Idinto ta ti umuna isaadna ti pakaibangonan ti Espiritismo, ti naudi mamataud iti singgalot a mangisakit iti Roma.”—Ellen G. White, The Great Controversy, p. 588.

Idiay Daan a Testamento, dagiti espiritu ti natay ket nangaramid iti maysa a kangrunaan a paset iti relihiyon ti taga Babilonia. Dagiti taga Babilonia ket addaan iti napigsa a panamati iti doktrina ti di ipapatay ti kararrua. Pinatida nga iti patay ti kararrua ket sumrek iti lubong ti espiritu. Ti kapanunotan ti di ipapatay ti kararrua ket ganggannaet kadagiti sursuro ti Sursurat. Ti The Jewish Encyclopedia nalawag unay nga ipakitana ti naggapuan ti ulbod a kapanunotan ti di ipapatay ti kararrua. “Ti pammati a ti kararrua ket agtultuloy iti kaaddana kalpasan ti pannakaisina iti bagi ket . . . saan a masarakan ti pannakaisurona idiay Nasantoan a Sursurat . . . . Ti pammati iti di ipapatay ti kararrua ket dimteng kadagiti Judio manipud iti pannakaidennada iti kapanunotan ti Griego ken kangrunaan a pilosopia ni Plato, ti kangrunaan a naggapuanna, nga isu a naidalan iti dayta babaen kadagiti palpalimed ti Orphic ken Eleusinian nga isu a karkarna a naglaok ti panangkita ti taga Babilonia ken taga Egipto.”— Kaufmann Kohler, The Jewish Encyclopedia, “Immortality of the Soul,” (1906).

**Salsaludsod a pagiinnadalan**:

`Apay a ti maysa a pannakaawat iti kinapudno maipapan ti patay ket nakapatpateg unay? Ania iti pangsalaknibanna kadatayo? Apay a dayta ket makaliwliwa met unay?`

`Dadduma kadagiti pangallilaw ti diablo ket nalawagda, dadduma ket ad-adda a nasiksikapda. Kasano iti pannakalikliktayo iti pannakaallilaw iti uray ania kadakuada?`

`Idiay klase, saritaen maipapan ti saludsod a ti nasagid iti adal idi Domingo maipapan kadagidiay nga agaramid iti dakes a patienda a sursurotenda ti pagayatan ti Dios, a kas naiparangarang idiay Biblia. Kasano iti panangilawlawagtayo daytoy? Ania koma a paset ti aramiden ti linteg ti Dios iti pannakailawlawag dayta?`