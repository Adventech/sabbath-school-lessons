---
title: 'Ti Daan nga Ulbod ti Di-ipapatay'
date: 29/05/2023
---

`Basaen ti Apocalipsis 16:13, 14 ken Apocalipsis 18:2, 23. Ania dagiti mangibagbaga iti espiritismo a masarakam kadagitoy a bersikulo?`

Dagiti sasao a kas ti “pagnaedan dagiti diablo” wenno ti “espiritu a nacarimrimon” ken “panagsalsalamangcam” amin ipakitada ti sinasairo nga ar-aramid. Saan a pagsiddaawan a naballaagantayo nga iti dua a dadakkel nga allilaw idiay maudi nga al-aldaw, maysa kadakuada ket ti “di ipapatay ti kararua” (kitaen ti sursurat ni Ellen G. White, The Great Controversy, p. 588).

Agpayso, dayta ket nalaka unay a makita ita nga aldaw. Uray pay iti lubong ti Cristiano, ti kapanunotan a ti kararrua ket di matay ket amin ket nasken a doktrina ti Cristiano. Adu a Cristiano mamati nga, iti ipapatay, ti naisalakan ket mapan nga agam-ampayag a mapan langit, ken ti napukaw ket bumaba a mapan impierno. Kas pangarigan, kasano iti kasansan a, kalpasan a natay ti dakkel nga evangelista a Billy Graham, a nangngegtayo a ni “Billy Graham ket natalgeden ita idiay langit, idiay naayat a taktakiag ni Jesus,” wenno ti pumadpada iti kasta? Daytoy a kita ti banag ket naisuro iti amin a tiempo manipud kadagiti pulpito, kadagiti silid a pagadalan, ken, nangnangruna, kadagiti ponpon.

`Basaen ti Eclesiastes 9:5; Job 19:25–27; 1 Tesalonica 4:16, 17; ken Apocalipsis 14:13. Ania a nalawag a bilin ti Dios ti intedna kadagiti tattaona maipapan iti biag kalpasan ti ipapatay, ken sadino iti pakasarakan ti namnamatayo?`

Maysa kadagiti adigi a pangallilaw ti taga Babilonia ket ti maysa a saan a pudno a pannakaawat ti patay, nga isu a, naisentro iti kapanunotan ti di ipapatay ti kararrua, ket mangisagana iti dalan nga agpaay iti makaallilaw nga impluwensya ti espiritismo. No mamatika a ti natay, iti sumagmamano a langa, ket agbiag pay ken mabalin a mabalinna pay iti makisao kadatayo, iti kasta ania ngay a salaknib iti adda kenka manipud iti aniaman kadagiti nagadu a pangallilaw nga adda ken Satanas? No ti maysa a tao nga isu a pagarupem ket ti natay nga inam wenno anak, wenno maysa nga ay-ayaten, ket kellaat nga agparang ken makisao kenka, anian a naglaka iti maallilaw kadagiti rikriknam? Daytoy ket napasamak iti napalabas, mapaspasamak ita, ken, sigurado, kabayatan nga umas-asidegtayo kadagiti mismo a maudi nga al-aldaw, ket mapasamakto manen. Ti laeng salaknibtayo ket ti panagtakder a sititibker a nairamut kadagiti isursuro ti Biblia ken kumpet kadagiti sursuro a naibatay iti Biblia maipapan iti patay a kas maysa a turog agingga iti maikadua a yaay ni Jesus.

`Ania dagiti ulidan ti kabaroan [moderno] nga espiritismo ti adda iti kulturayo ita nga aldaw? Apay a ti natibker nga ikakapet iti Sao ti Dios laeng ti salaknibtayo?`