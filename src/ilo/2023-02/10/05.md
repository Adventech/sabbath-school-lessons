---
title:  Maysa nga Ayab iti Kinamatalek
date:   07/06/2023
---

Ti damag ti maikadua nga angel idiay Apocalipsis 14 ket “ ‘Narba, narba ti dackel a Babilonia.’ ” Idiay Apocalipsis 17, ti babai ket nailasin a kas naespiritualan a Babilonia, nagkawes iti purpura ken eskarlata, nakasakay iti maysa a maris-eskaralata nga animal, ipasana ti kopa ti arakna, ken bartekenna ti lubong iti biddut. Ti iglesia ken estado agkaykaysa. Ti kinaulbod agraira. Dagiti demonio aramidenda dagiti datdatlagda a mangallilaw. Ti lubong ket maibato iti maudi a dangadangna.

Kasta met, dagiti tattao ti Dios ket naranggasanda, nauy-uyaw, naparparigat, ken naidadanes, ngem ken Cristo ken babaen ti pannakabalin ti Espiritu Santona, natibkerda iti pannakaitalagada. Amin dagiti pannakabalin ti impierno ken dagiti pwersa ti dakes ket dida madadael ti kinapudnoda ken Cristo. Natalgedda Kenkuana. Isu iti “camang ken bilegtayo, sisisibay unay a saranay iti panagducot” (Sal. 46:1).

Ti Dios ket ay-ayabanna ti tattao ti panawen-ti-panungpalan nga agsublida iti kinamatalek iti Saona. Inkararag ni Jesus, “ ‘Pagsantoem ida iti kinapudno: ti saom isu ti pudno’ ” (Juan 17:17). Ti kinapudno ti Sao ti Dios, saan a nataoan a kapanunotan wenno tradisyon, ti Baggak ti Amianan a mangibagnos kadatayo iti daytoy narigat nga oras a pakasaritaan ti daga.

Adtoy ti maysa a nakaskasdaaw a sasao ni Dr. Edward T. Hiscox, ti nagsurat ti Standard Manual for Baptist Churches. Idi 1893, isu nagsao iti bunggoy dagiti ginasgasut a miministro ti Baptist ken kinellaatna ida kabayatan nga inlawlawagna no kasano ti iseserrek ti Domingo iti Nacristianoan nga iglesia.

“Anian a nakaladladingit a dayta [Domingo] dimteng a namarkaan iti marka ti kinapagano, ken nabunyagan iti nagan a dios nga init, kalpasanna innala ken impalubos ti naglikod a kinapapa, ken naipaima a kas maysa a nasagradoan a tawid ti kinaProtestante!”—Edward Hiscox, before a New York ministers’ conference, Nov. 13, 1893.

`Basaen ti Ezequiel 20:1–20. Ania ti kababagas ti damag ni Ezequiel ditoy, ken kasano ti pannakayataday ti Sabado iti daytoy ayab iti kinamatalek?`

Ti Ezequiel 20 ket maysa a nagaed nga awis nga agpaay iti Israel a mangbaybay-a kadagiti ar-aramid a pagano ken tapno daydayawenda ti Namarsua a saan ketdi a dagiti saan a pudno a didiosda, iti daytoy a kasasaad dagiti “ladladawan ti Egipto.” Iti damag dagiti tallo nga angel, ti Dios ket mangar-aramid iti maysa a pumadpada nga awis a “daydayawen ti Namarsua,” ta ti “Babilonia ket narba.” Ken, kasta met, kas pagaammotayo, ti Sabado, ken kinamatalek iti dayta, ket mangaramid iti dakkel a paset idiay maudi a paspasamak.

`Ania nga ad-adal ti maalatayo nga agpaay kadagiti bagbagitayo manipud iti adda a naisurat idiay Ezequiel 20:1–20? (Kitaen met ti 1 Cor. 10:11.)`