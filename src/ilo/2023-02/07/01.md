---
title: 'Daydayawen ti Namarsua'
date: 06/05/2023
---

### Basaen Agpaay ti Adal ita a Lawas
Apo. 1:9; Isa. 40:26; 2 Cor. 5:17; Col. 1:17; Apo. 4:11; Juan 19:16–30.

> <p>Paset a Mayulo</p>
> “ ‘Sica ti maiparbeng, Apomi ken Diosmi, nga umawat iti dayag, iti dayaw ken iti pannacabalin; ta sica pinarsuam dagiti isuamin nga adda, ket gapu iti nakemmo naaddada, ket naparsuada’ ” (Apocalipsis 4:11).

Naglaka a laglag-anen dagiti banbanag, nangnangruna kadagiti banbanag a kankanayon nga ammotayon wenno napadasanen. Anian a naglaka, kas pangarigan, kadagiti ubbing a laglag-anenda laeng dagiti nagannakda, nga isu a naam-ammoda kadagiti amin nga ababa a tiempo a panagbiagda? Anian a naglaka met kadatayo a, maglaglag-an iti init, ti tangatang, ti angin, wenno iti daga iti babaen dagiti saksakatayo.

Nupay kasta, simmardengka kadin a nangutob no kasano ti kadakkel iti pananglaglag-antayo iti kaaddatayo a mismo? Dayta ket, kasano iti kasansan a sumardengtayo ken saludsuden ti pagaammo unay a pilosopikal a saludsod, _Apay nga adda iti maysa a banag a saan ketdi a ti awan a pulos?_

Apay a ti unibersotayo a mismo, ken iti amin a dayag ken kinadaeg ken makapasiddaaw a banbanag iti dayta, ket addada? Ania iti dakkel a nainsiriban a pannakaisupadi ti mapasamak no ti unibersotayo ken datayo nga adda iti dayta, ket awanda koma ditoy? Segun iti kabaroanan a kapanunotan [teorya] ti sientipiko (agduyosda nga agbalbaliw), iti naminsan ti unibersotayo ket awan. Iti sabali a pannao, nairanrana iti kaaddatayo, ken dayta ket maysa a datdatlag iti kaaddatayo amin ditoy. Ken iti laksid dagiti amin a kita dagiti sarsarita a di agpayso maipapan iti uniberso a rimsua manipud iti namimpinsan nga awan a pulos, wenno manipud iti maysa a kita ti matematika, ti unibersotayo ket adda gapu ta ti Dios, ti Namarsua, ket inaramidna dayta ken isuamin a banbanag nga adda iti dayta.

_*Adalen ti adal ita a lawas tapno maisagana agpaay ti Sabado, Mayo 20._