---
title:  Adalen Pay
date:   19/05/2023
---

Ti panagdaydayaw iti Dios ket kangrunaan iti Sursurat ken kankanayon latta a sentro ti pagririkiaran dagiti tattao ken dagiti tattao ti Dios. Iti amin ti Daan a Testamento dagiti mammadto binabalawda dagiti tattao ti Dios gapu iti panagdaydayawda kadagiti sabsabali a didios wenno iti panagdaydayaw iti Apo a panagaramat kadagiti wagas iti panagdaydayaw ti lubong ti pagano. Ti dangadang iti nagbaetan ti panagdaydayaw iti Dios wenno panagdaydayaw kadagiti sabsabali a didios ket adda iti mismo a sentro ti nailangitan a dangadang ken dimteng a napakuyogan iti di panangikankano iti linteg ti Dios.

“Ti panagdaydayaw ket tamingenna ti kapapatgan a paset ti kaadda ti tao nga iti dayta ket aramidenna no ania ti aramiden koma dagiti tattao a kas sibibiag a parsua no maipasangoda iti imatang ti Dios. . . . Dagidiay laeng a sibibiag ti makapagdaydayaw iti Apo; ti natay ket di makapagrukbab ken makapagdaydayaw Kenkuana. . . . Ti Maysa a namarsua kadatayo awisennatayo nga isukotayo dagiti biagtayo iti aramid a panagdaydayaw tapno awaten ida nga agsubli manipud Kenkuana a napabaknang, tapno maaramat nga agpaay iti pagimbagan dagiti sabsabali. Ti panagdaydayaw ket adda aramidenna iti mismo a kababalin ken panggep ti kaaddatayo ken iti panagkasapulan nga ikabil ti sentro iti ruar dagiti bagbagitayo a mangwayawaya kadatyo iti kinaimbubukodan. Iti saan a panagdaydayaw iti Dios ket pannakapukaw iti rason ti kaaddatayo; dayta kinaadda iti maysa a kasasaad ti pannakaulaw ket iti kasta iti panagbalin a matmatay, nga agturong iti mamimpinsan a pannakapukaw agsipud ta naisinatayo manipud iti mismo a paggapuan ti biag.”—Ángel Manuel Rodríguez,“The Closing Of The Cosmic Conflict: Role Of The Three Angels’ Messages,” p. 42.

**Salsaludsod a pagiinnadalan**:

`Agtaeng nga ad-adu iti daytoy a kapanunotan no apay, iti maysa a natnag a lubong, a ti panagbalin a pinarsua ti Dios ket saan a makaanay. Apay a masapultayo met ti kari ti Pannakasubbot?`

`Panunoten dagiti sumagmamano a kapadasan nga isu a dika nagbiddut a nakakita iti pannakabalin ti Dios a nagtrabaho ita biagmo; dayta ket, iti maysa a wagas nga impakitana iti ayat ti Dios kenka a personal. Kalpasanna agtaeng iti kinapudno a daytoy ti Dios nga Isu a nangparsua ti intero a langit! Ken daytoy a Dios ket ay-ayatennaka unay ta kailalaanna ti biagmo. Apay koma a daytoy a kinapudno ket saan laeng a makaliwliwa no di ket makapakumbaba pay?`

`No pudno koma ti ebolosyon, utoben no kasano koma ti pannakaayabtayo a mangidaydayaw iti maysa a Namarsua nga Isu a nangaramat kadagiti binilbilyon a tawtawen ti patay, kinaranggas, pannakadadael, panagrigrigat, ken sapasap a pannakaikisap tapno mangparsua kadatayo, kabayatan a maited kadatayo iti namimpinsan a naiduma nga istoria idiay Genesis maipapan no kasano iti pannakaparsuatayo. Ket nupay kasta, rumbeng koma nga agdaydayaw Kenkuana? Agdaydayaw Kenkuana nga ania a gapu? Iti panangulbod kadatayo kadagiti rinibribu a tawtawen maipapan no kasano ti yaaddatayo ditoy?`