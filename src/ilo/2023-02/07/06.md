---
title: 'Ti Namarsua Idiay Kruz'
date: 11/05/2023
---

Uray pay no kasano iti kaadu ti mabalin ken maaramidtayo nga agsiddaaw ken agdaydayaw iti Apo a kas Namarsuatayo, adda iti ad-adu pay ngem dayta. Kas iti addan a nakitatayo, ngem maikari a kitaen manen dayta, ket ti kapanunotan a ti Namarsuatayo ket Isu pay iti Mannubbottayo. Ti Dios a Namarsua kadatayo ket Isu met laeng ti Dios a nangsubbot kadatayo. Ti Dios a nagkuna, “Aramidentayo coma ti tao iti ladawantayo, cas caaspingtayo” (Gen. 1:26), ket Isu met laeng ti nagpukkaw idiay kruz iti, “ ‘ELI, ELI; LAMA SABACTANI?’ ” a cayatna a saoen: “ ‘Diosco, Diosco; Apayapay binaybayannac?’ ” (Mat. 27:46). Saritaen maipapan ti rason nga agbutengka iti Dios wenno, uray pay ad-adu, iti panangted iti dayag Kenkuana ken panagdaydayaw met Kenkuana!

Kasanotayo, kas natnag a tattao, a masungbatan a naan-anay iti kasta a maysa a nakaskasdaaw a kinapudno a kas daytoy? Ania iti mabalin nga aramidentayo a sungbat? Naibaga kadatayo, idiay damag ti umuna nga angel, no ania ti aramiden: “ ‘Agbutengcay iti Dios ket isu dayawenyo: ta dimteng ti horas ti panangocomna; ket agdaydayawcayo iti nangaramid iti langit ken iti daga, ken iti baybay ken cadagiti ubbog dagiti dandanum’ ” (Apo. 14:7).

`Basaen ti Juan 19:16–30, ti inlanad ni Juan ken Jesus idiay kruz. Kabayatan a basaem dayta, panunotem dagiti teksto ti Biblia a kinitatayo maipapan ken Jesus a kas Namarsua, kas Maysa nga Isu a “kencuana naparsua dagiti amin nga adda cadagiti langlangit ken daga, makita ken saan a makita, uray dagiti trono, wenno kinaturay wenno pagturayan, wenno dagiti pannacabalin; dagiti isu-amin naparsuada gapu kencuana ken maipaayda kencuana” (Col. 1:16). Kasano iti panangsungbattayo iti daytoy nakaskasdaaw a sasao nga ayat ti Dios?`

Ti damag ti umuna nga angel a dayawen ti Namarsua ket dimteng kalpasan ti kruz, kalpasan a dayta ket nagbalin a pagaammo iti kumitkita a uniberso ken kadagiti pasurot ni Cristo a ti Maysa nga Isu a “nangaramid iti langit ken iti daga, ken iti baybay ken cadagiti ubbog dagiti dandanum” ket Isu met laeng ti Maysa nga Isu a nupay Dios, innalana ti “galad nga adipen, a naaramid a capadpada dagiti tao; Ket idinto a nagparang iti casasaad ti tao, nagpacumbaba a nacnakemna, a nagtulnog agingga ken patay, wen, patay iti cruz” (Fil. 2:7, 8).

Ania ket ngatan a nakaskasdaaw a buya kadagidiay a makaam-ammo ken Jesus sakbay nga Isu ket immay ditoy daga a kas maysa a tao. Saan a pagsidaawan a dagiti nailangitan a nabiag ket nagdaydayawda met Kenkuana. Kas kadatayo, nasubbot babaen ti darana, ania ngay pay iti sabali a maaramidtayo no di daydayawen ti Namarsuatayo ken ti Mannubbottayo?

`Apay a ti kapanunotan, iti lawag ti kruz, a dagiti natnag a tattao mabalinda nga inayon iti aniaman a banag iti inaramid ni Cristo idiay kruz ket maysa a maisupadi a kapanunotan? Ania kadagiti araramidtayo ti mabalin nga inayon iti addan a naaramidan ti Namarsua nga agpaay kadatayo?`