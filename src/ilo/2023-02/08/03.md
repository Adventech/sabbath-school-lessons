---
title:  Ti Sabado ken Panamarsua
date:   22/05/2023
---

Agsipud ta ti lubongtayo ket kasapulanna unay ti makapatalged a damag ti Panamarsua nga isu a ti Dios ket intedna kadatayo ti Sabado. Idi katengngaan ti 1800s idi ti naibolosyonan a kapanunotan ket al-alaenna ti lubong ti masirib a napegges, ti Dios nangibaon iti maysa a damag ti nakaskasdaaw a namnama. Inad-adaltayo daytoy a damag a masarakan idiay Apocalipsis 14:6, 7.

Ni Satanas ket inaramidna ti amin a gandat a mangballikog iti kapanunotan ti Panamarsua agsipud ta kagurana ni Jesus ken dina kayat nga Isu ket awatenna ti dayaw a rumbeng Kenkuana a kas Namarsua ken Mannubbottayo. Ti Sabado ket adda idiay sentro ti dakkel a panagbinnusor iti pannakaikari ni Cristo a makaawat iti pannakaidaydayaw a kas Namarsuatayo. Ti damag ti Dios iti maudi-nga-aldaw ket maysa a mangayab iti amin a sangkataoan nga agsubli iti panangidaydayaw ken Cristo a kas Namarsua ti langit ken daga. Ti pakaibatayan ti amin a panagdaydayaw ket ti kinapudno nga Isu ket pinarsuanatayo.

`Basaen ti Genesis 2:1–3; Exodo 20:8–11; ken Deuteronomio 5:12–15 iti lawag ti Apocalipsis 14:6, 7. Kasano iti panangkitatayo idiay bilin ti Sabado ti panagsilpo ti Panamarsua ken ti Pannakasubbot met?`

Ti Sabado ket maysa nga agnanayon a simbolo ti panaginanatayo Kenkuana. Dayta ket naisangsangayan a tanda ti kinapudnotayo iti Namarsua (Eze. 20:12, 20). Imbes a maysa nga inkapilitan a ligalista a kasapulan, dayta ket iparangarangna a ti pudno a panaginana manipud iti kinalinteg babaen kadagiti ar-aramid ket masarakan Kenkuana. Ti Sabado ket saritaenna iti maysa a Dios nga Isu a nanggun-od iti agpaay kadatayo iti saantayo a pulos a maaramid nga agpaay kadagiti bagbagitayo.

Ti Sursurat ayabannatayo nga aginana iti ayat ken asina iti tunggal Sabado. Ti Sabado ket maysa a simbolo ti panaginana, saan nga ar-aramid; iti parabur, saan a ligalismo; iti pammatalged, saan a pannakadusa; iti panagdas-al Kenkuana, saan a kadagiti bagbagitayo. Tunggal Sabado agrag-otayo iti Kinaimbagna, ken agdaydayaw Kenkuana gapu iti pannakaisalakan a masarakan laeng ken Cristo.

Ti Sabado ket isu pay ti agnanayon a panagsilpu ti pannakaan-anay ti Eden iti napalabas ken ti dayag dagiti baro a langlangit ken ti baro a daga iti masakbayan (Isa. 65:17; Apo. 21:1).

Ti Sabado ayabannatayo nga agsubli kadagiti naggapuantayo. Dayta ket maysa a nakaisilpuan ti naggapuan ti pamilyatayo. Ti Sabado ket nagtultuloy a nangilin nanipud panangrugi ti tiempo. Dayta ket maysa a di napugpugsat a pannakaisilpu iti napalabas iti amin a tiempo agingga ti pannakaparsuatayo. Dayta ket pagtaginayonennatayo a nakasentro iti nadayag a kinapudno a datayo ket an-annak ti Dios. Dayta ket ayabannatayo iti maysa a nasinged, nadekket a pannakaikayamet Kenkuana.

`Kasano a ti bilin a Sabado ket naiparipirip idiay Apocalipsis 14:6, 7, ken no apay a dayta ket napateg iti damagtayo iti panawen-tipanungpalan? (Kitaen ti Exo. 20:8–11.)`