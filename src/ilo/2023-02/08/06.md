---
title:  Ti Sabado ken Agnanayon a Panaginana
date:   25/05/2023
---

Ti Sabado ket maysa a lugar a pagkamangan iti maysa a nabannog a lubong. Tunggal lawas panawantayo dagiti pakakomikoman daytoy a lubong ken sumrek iti natalna a sentro ti Dios—ti Sabado. Ti nabigbigbig a mannurat a Judio, ni Abraham Heschel, naganenna ti Sabado “maysa a lugar iti tiempo.” Tunggal maikapito nga aldaw, ti nailangitan a lugar ti Dios ket bumaba manipud langit nga umay ditoy daga, ken ti Apo awisennatayo a sumrek iti dayag ti kaaddana nga agpaay iti daytoy panawen ti 24-nga oras tapno gastaren ti tiempo iti nasinged a pannakikadua Kenkuana.

Iti librona iti kinapintas ken kinasolemne ti Sabado, isurat ni Heschel ti kinapateg ti Sabado kadagitoy a sasao: “Ti Sabado ket maysa a pangngarig iti paraiso ken maysa a testimonio iti kaadda ti Dios; kadagiti karkararagtayo, padpadaanantayo ti maysa a napulotan a panawen nga isu dayta iti Sabado, ken iti tunggal Sabado ket isagananatayo nga agpaay iti dayta a kapadasan: Malaksid no ti maysa ket masursurona no kasanona a nanamen ti raman ti Sabado . . . . ti maysa ket dina mabalin a nanamen ti raman ti kinaagnanayon idiay lubong nga umayto.”

Idiay Panamarsua, ni Jesus nangbangun iti maysa a naisangsangayan a pagyanan nga agpaay kadatayo. Natalgedtayo idiay. Ti trabahona ket kompleto. Dayta ket nalpasen. No aginanatayo iti Sabado, agin-inanatayo iti naayat a panangaywanna. Agin-inanatayo a mangpaspasungad iti agnanayon a panaginanatayo idiay baro a langlangit ken baro a daga nga umay iti mabiit.

`Basaen ti Isaias 65:17; Isaias 66:22; 2 Pedro 3:13; ken Apocalipsis 21:1. Kasano nga iti panangsalimetmet iti Sabado ket itudonatayo iti kinaagnanayon?`

Ti isu met laeng a Dios nga Isu a nangparsua iti daga iti immuna a daras ket parsuaenna manen dayta, ken ti Sabado ket agtalinaed a maysa nga agnanayon a simbolo Kenkuana a kas Namarsua (kitaen Isa. 66:23). Kinaagpaysoanna, dagiti Judio ket nakitada ti Sabado a kas maysa a simbolo, maysa a pannakaraman iti nagnaganen iti Hebreo nga olam haba, ti lubong nga umay.

Ti damag dagiti tallo nga angel nga agtaytayab kadagiti langlangit a mangaw-awis kadatayo nga agdaydayaw iti Namarsua ket sungbat ti langit kadagiti adu a nauppapay ken awanan namnama iti maikaduapulo ket maysa a siglo. Dayta ket itudonatayo iti Namarsuatayo, ti Maysa nga immuna a nangaramid kadagiti isuamin a banbanag, ken iti Mannubbottayo, ti Maysa a mangaramid a baro kadagiti isuamin a banbanag, kalpasan ti panangokom, kalpasan ti pannakapukaw ti basol. “ ‘Ket daydi situtugaw idi trono kinunana: ‘Adtoy pagbalinec a babbaro dagiti isu-amin a banbanag.’ Ket kinunana: ‘Isuratmo: ta dagitoy a sasao papatien ken napudnoda’ ” (Apo. 21:5).

`Kasano iti panamagbalinmo a napersonalan ti Sabado a maysa a panangraman iti langit iti bukodmo a biag ken iti pamilyam?`