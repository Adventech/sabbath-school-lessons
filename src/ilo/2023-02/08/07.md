---
title:  Adalen Pay
date:   26/05/2023
---

“Ti rason a naipaay . . . a daydayawen ti Dios ket gapu ta Isu ti Namarsua. Iti nailangitan nga ornos ti panagdaydayaw, dagiti nailangitan a nabiag impakitada ti kapanunotan iti maysa a nalawag unay a wagas: ‘ta sica pinarsuam dagiti isu-amin nga adda’ (Apo. 4:11). Ditoy daga, ti kinamanagparsua ti Dios ket masapul a maipaganetget koma iti amin a pannakabalinna, gapuna a ti angel kunana, ‘agdaydayawcayo iti nangaramid iti langit ken iti daga, ken iti baybay ken cadagiti ubbog dagiti dandanum’ (Apo. 14:7). Dayta ket apagisu unay iti pannakaipakitana a ti angel ket ar-aramatenna ti sasao iti maikapat a bilin a mangikalintegan ti ayab a daydayawen ti Dios (Exo. 20:11). . . .

“Iti uneg ti Sangapulo a Bilbilin ti bilin a Sabado agtakder a kas sellona ta dayta ket ipakitana no siasino ti Dios—ti Namarsua; paneknekan ti teritoryo nga isu a pagturayanna—isuamin a banbanag a pinarsuana; ken iparangarangna ti kalinteganna nga agturay—ta pinarsuana ti isuamin a banbanag. Tapno agballigi ti dragon, masapul nga ipaigidna daytoy a pakalaglagipan.”—Ángel Manuel Rodríguez, The Closing of the Cosmic Conflict: Role of The Three Angels’ Messages,” pp. 40, 41.

**Salsaludsod a pagiinnadalan**:

`Kasano a ti damag ti Sabado ket sungbatanna dagiti dadakkel a salsaludsod ti biag a kas iti, sadino iti naggapuak, apay nga addaak ditoy, ken ania iti agnanayon a pagtungpalak?`

`Agtaeng iti nakaskasdaaw a Panamarsua. Agtaeng iti kinadatdatlag iti bukodtayo a kaadda iti daytoy nalawa a uniberso. Ania koma ti isuro kadatayo ti kinapudno a ti kangrunaan a pakalaglagipan daytoy a panamarsua, ti Sabado, nga umay kadatayo (a kas maisupadi kadatayo iti mapan kenkuana) iti tunggal lawas nga awan laksid, maipapan no kasano iti kinapateg ti doktrina ti Panamarsua?`

`Idiay Daniel 3 ken Daniel 6, kasano iti panangkitam iti pagsasaritaan [isyu] ti panagdaydayaw a napasamak kadagitoy napaltiingan nga is- istoria? Ania dagiti masarakan kadagitoy nga is-istoria a makatulong kadatayo nga agsagana ken mangpaspasungad iti karit a sangoen dagiti matalek a tattao ti Dios inton panawen ti krisis iti likmut ti “marka ti animal”?`

`Kasano iti panangipakitatayo iti maysa a tao nga isu a mamati iti minilmilyon, wenno uray pay binilbilyon a tawtawen ti ebolosyon a kas wagas ti panamarsua, ti saan a nainsiriban a panangsalimetmet iti maikapito nga aldaw ti Sabado a kas maysa a pakalaglagipan iti dayta panamarsua?`