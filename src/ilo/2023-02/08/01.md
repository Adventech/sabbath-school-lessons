---
title:  Ti Sabado ken ti Panungpalan
date:   20/05/2023
---

### Basaen Agpaay ti Adal ita a Lawas
Santiago 2:8–13; Deut. 5:12–15; Sal. 33:6, 9; Apocalipsis 14; 2 Ped. 3:13; Apo. 21:1.

> <p>Paset a Mayulo</p>
> “Ken ti panangilawlawag cadagiti amin a tattao, no ania ti ornos ti palimed, a nanipud idi damo nailemmeng iti Dios, a namarsua cadagiti amin a banbanag” (Efeso 3:9).

Ti kababagas ti kinatan-ok ti sangkataoan ket maysa a kadawyan a parsua. Idinto ta naisalsalumina a pinarsuanatayo ti Dios ket ikabilna ti pateg iti isuamin a tao. Ti saan pay a nayanak idiay aanakan ti ina, ti baldado nga agtutubo, ti Down syndrome a nataengan, ken ti adda Alzheimer na a lola aminda ket addaanda iti dakkel a pateg iti Dios. Ti Dios ket Isu ti Amada. Isuda ket annakna a lallaki ken babbai. “ ‘Ti Dios a nangaramid iti lubong, ken dagiti amin a banag nga adda kencuana: idinto nga isu ti Apo ti langit ken daga, saan nga agnaed cadagiti templo nga inaramid dagiti ima. . . . Ket iti maymaysa a tao inaramidna a pagtaudan dagiti amin a nacion dagiti tao tapno agnaedda iti amin a rabaw ti daga’ ” (Aramid 17:24–26).

Ti kukuatayo ket maysa a maibingay a tawid. Naggaputayo iti isu met laeng a pamilya. Agkakabsattayo a lallaki ken babbai naaramid, nasukog, ken namoli iti isu met laeng a Dios. Ti panamarsua ket ipaayna ti maysa a pudno a bukod-a-pateg. Idi nagtipon dagiti genes ken chromosomes tapno buklenna ti nisalsalumina a langa ti kinataom, ti Dios ket imbatona ti pagsurotan. Awan iti maysa a sabali pay a kas la kenka iti amin a uniberso. Naisalsaluminaka, maymaysaka-a-kita ti parsua, maysa a nabiag nga addaan iti kasta a nagdakkel a pateg a ti Dios a nangparsua iti langit ket innalana iti mismo a bagina ti bagitayo a lasag ken indatonna ti Mismo a Bagina a kas maysa a sakripicio nga agpaay kenka ken dagiti basbsolmo!

_*Adalen ti adal ita a lawas tapno maisagana agpaay ti Sabado, Mayo 27._