---
title:  Palimed, ti Dakkel a Babilonia
date:   30/05/2023
---

`Basaen ti Apocalipsis 17:4–6. Ania ti isuro dagitoy a bersikulo kadatayo maipapan iti kababalin daytoy dakes a sistema?`

Kas iti nakitatayon, ti Apocalipsis 17 iladawanna ti maysa a naglikod a narelihiosoan a sistema a nangyammo iti kinaCristiano kadagiti adu a sursuro ti Babilonia iti Daan a Testamento.

“Tapno masukimat iti maysa a pannakaawat iti kababalin ti Babilonia, masapul nga agsublitayo iti immuna a nakaibagaanna idiay nailanad iti Biblia, idiay Genesis. Dayta ket nangrugi amin idiay tanap ti daga a Sinar, maysa a probinsya idiay makin-abagatan a paset ti Mesopotamia, ita nga aldaw Iraq, nagnaganen a Babilonia. Idiay a ti Torre ti Babel ket nabangon, maysa a simbolo ti nataoan a kinatalged, pannakataginayon, ken wayawaya manipud iti Dios ([Gen.] 11:1–4).”—Ángel Manuel Rodríguez, paper entitled “The Closing of the Cosmic Conflict: Role of The Three Angels’ Messages,” p. 43.

Ti Torre ti Babel, ti lugar ti kadaanan a Babilonia, ket nabangon iti diretsa a panangtallikod iti Sao ti Dios. Dagiti nangbangon ti Babel binangonda daytoy a monomento nga agpaay iti bukodda a dayaw, ket ti Dios ket riniribukna dagiti pagsasaoda. Ti istoria ti Genesis ket ikabilna a kastoy, “Gapu itoy ti ciudad nainaganan ti Babel; gapu ta sadiay pinariribuc ni Jehova ti pagsasao ti amin a daga” (Gen. 11:9).

Kasta unay a nagdakes daytoy a sistema ta dayta ket naipakita a kas “nabartec iti dara dagiti sasanto ken iti dara dagiti sacsi ni Jesus” (Apo. 17:6)—nakabutbuteng a ladawan no kasano iti kinarugit ti Babilonia (kitaen met ti Isa. 49:26).

Iti kababagasna, ti naespiritualan a Babilonia itakderanna ti maysa a relihiyon a naibatay kadagiti nataoan a sursuro, naipasdek kadagiti nataoan a kapkapanunotan, ken natulongan babaen kadagiti nataoan nga ug-ugali [tradisyon]. Dayta ket maysa a langa nga inaramid-ti-tao a relihiyon a nabangon babaen kadagiti, nalabit a, nalalaing a narelihiyosoan a pangpangulo, ngem dayta ket agtakder a maisuppiat iti pannakabalin ti evangelio ken ti iglesia a binangon ni Jesus, maysa nga iglesia a nabangon iti ayat, saan a kinaranggas.

Ti libro ti Apocalipsis iladawanna dagitoy dua a sistema ti relihiyon. Ti umuna iparangarangna ti namimpinsan a panagtalek ken Jesus ken panagtalek iti Saona. Ti maikadua iparangarangna iti panagtalek iti nataoan a pannakabalin ken panagtalek kadagiti narelihiyosoan a manursuro a tattao. Ti maysa ket naisentro-ken-Cristo a pammati a nabuyogan iti namimpinsan a panagtalek iti parabur, sakripicio, ken panangabbong ni Cristo nga agpaay iti pannakaisalakan. Ti sabali ket maysa a nataoan a panangkita iti pammati a mangsukat iti namimpinsan a panagtalek ken Cristo nga agpaay iti pannakaisalakan a nabuyogan iti maysa a panagtalek kadagiti tradisyon ti iglesia.

`Kasano iti panangsalaknibtayo kadagiti bagbagitayo manipud iti nasikap nga impluwensya ti Babilonia, kas iti kinalaka, iti panagduyosna, nga agtalek kadagiti bagbagitayo ken saan a naan- anay nga iti Dios?`