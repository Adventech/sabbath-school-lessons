---
title:  Dua nga Aggidiat a Sistema
date:   28/05/2023
---

`Basaen ti Apocalipsis 12:17 ken Apocalipsis 17:14. Kasano iti pannakailadawan iti iglesia ti Dios, ken ania iti aramiden ni Satanas iti dayta?`

Iti amin a naglabas a siglo, ti Dios ket kankanayon latta a naaddaan iti tattao a nagmatalek Kenkuana. Ti Apocalipsis 12:17 iladawanna ti kinamatalekda a kas dagidiay “a mangsalimetmet cadagiti bilbilin ti Dios,” ken kasta met a naipakita a kas “ ‘naayaban, napili, ken matalek’ ” (Apo. 17:14).

`Basaen ti Apocalipsis 14:8 ken Apocalipsis 17:1, 2. Ania ti nasolemne a waragawag ti angel, ken ania ti inaramid ti Babilonia a mangpasingked iti kasta a waragawag?`

Insurat ni Juan ti libro ti Apocalipsis idiay panagpatingga ti umuna a siglo. Iti daytoy a tiempo, ti kadaanan a ciudad ti Babilonia ket maysa a bunton ti tapok. Idi insurat ni Juan dagiti damdamag idiay libro ti Apocalipsis, ti litiral a Babilonia ket nadadael iti nasurok nga adun a siglos ti napalabas.

Idiay Apocalipsis ti kadaanan a ciudad ti Babilonia ket naala nga agbalin nga anniniwan, wenno simbolo, ti Babilonia iti panawen-ti-panungpalan. Kadagiti padto ti Apocalipsis, ti Babilonia ket itakderanna ti maysa a saan a pudno a narelihiosoan a sistema nga addaan kadagiti umas-asping a kababalin ti Babilonia iti Daan a Testamento. Dagiti principio a nangibagnos iti kadaanan a Babilonia ket isuda dagiti pakaibatayan ti kabaroan [moderno], naespiritualan a Babilonia.

Idiay Apocalipsis 17:1–6, maysa a babai a nagkawes iti purpura ken escarlata magmagna iti napintas a buya ti panawen. Daytoy a babai agsakay iti maysa nga animal nga escarlata-ti-marisna. Ti Biblia naganenna ti babai a maysa a balangkantis. Isu ket pinanawanna ti pudno a mangay-ayat kenkuana, ni Jesu Cristo. Ditoy ni apostol Juan ket mangted kadatayo iti maysa a pannakaipabuya iti maysa a naglikod a sistema ti relihiyon nga addaan iti napigsa unay nga impluwensya iti lubong. Kitaen ti pannakaibalikasna: daytoy a pannakabalin ket adda “ ‘a nakicamalalaan dagiti ar-ari ti daga, ket dagiti agnaed iti daga nabartecda iti arac ti pannakicamalalana’ ” (Apo. 17:2). Nabartek? Kankanayon latta a saan a nasayaat idiay Biblia. Ken pannakikamalala? Simbolo ti saan a pudno a doktrina, ken ar-aramid.

`Dagiti pangpangulo ken kaaduan a tattao ket agpadpadada a naimpluwensyaan iti saan a nasayaat babaen daytoy a pannakabalin. Ania laeng iti adda a saripdatayo? (Basaen ti Efe. 6:10–18.)`