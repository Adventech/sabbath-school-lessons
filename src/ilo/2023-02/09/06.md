---
title: 'Babilonia: Ti Sentro ti Panagrukbab Kadagiti Ladladawan ken Didios'
date: 25/05/2023
---

Adtoy ti sabali pay a pamalatpatan iti nalawag unay a pannakailasin iti “palimed ti dakkel a Babilonia.” Ti panagrukbab kadagiti ladladawan ken didios ket adda iti puso ti panagdaydayaw ti taga Babilonia.

`Basaen ti Jeremias 50:33–38 ken Jeremias 51:17, 47. Ania iti matakuatam kadagitoy a bersikulo maipapan iti panagdaydayaw ti kadaanan a Babilonia kadagiti ladladawan ken ti sungbat ti Dios iti dayta?`

Ti Jeremias 50 ken 51 ipadtoda ti pannakadadael babaen ti Medes ken Persians. Maysa kadagiti rason iti pannakapukaw ti Babilonia ket ti panagrukbabda kadagiti ladladawan. Dagiti taga Babilonia namatida a dagitoy a ladladawan ket mangitakder kadagiti didiosda. Iti relihiyon ti taga Babilonia, ti al-alagaden ken panagdaydayaw kadagiti ladladawan dagiti didios ket naibilang a sagrado; dagiti didios nagbiagda a nagsasaganad kadagiti ladladawanda idiay templo ken kadagiti kadawyan a pwersa a nakalagum kadakuada. Ti di-panangraem wenno panangdadael kadagiti ladladawan ket naibilang a pannakapukaw ti nadiosan a panangraem; ti panawen ti kabaroan-a-Babilonia (Neo-Babylonian), ti principe ti Caldeos ni Marduk-apla-iddina II timmaray idiay akin abagatan ti nadam-eg a daga ti Mesopotamia agraman dagiti estatua [ladladawan] dagiti didios ti Babilonia tapno maispalda manipud kadagiti buybuyot ni Sennacherib ti Assyria. (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43).

Dagiti mammadto ti Biblia imbagada ti panaggidiat ti panagdaydayaw kadagitoy awan biagna a ladladawan ken iti panagdaydayaw iti Namarsua a Dios, nga Isu nga agpadpada a sibibiag ken mangted biag (Jer. 51:15, 16, 19).

`Basaen ti Exodo 20:4–6 ken Salmo 115:4–8. Ania ti isuroda maipapan ti panagrukbab iti ladladawan?`

Nupay dagiti pagsasaritaan [isyu] iti panagrukbab iti ladladawan ti naespiritualan a Babilonia ket mapan iti naun-uneg pay ngem iti panagruknoy laeng iti sangoanan dagiti ladladawan a kayo ken bato, ti naespiritualan a Babilonia ket maipada iti kadaanan a Babilonia agraman kadagiti ladladawan a naiyammo iti servicio ti panagdaydayawna. Ti panagaramat kadagiti ladladawan a kas banag a pagdaydayawan, wenno managnaganan iti “panagdaydayaw,” ket maysa a panagsalungasing iti maikadua a bilin agsipud ta kednganna ti kabaelan ti Espiritu Santo a mangitalukatik kadagiti isiptayo iti banbanag ti kinaagnanayon ken pabassitenna ti kinadayag ti Dios iti maysa nga awan biagna nga estatua. Dagitoy a ladladawan ket naiyammoda iti uneg ti kinaCristiano idi maikapat a siglo a mangaramid ti kinaCristiano nga ad-adda a maawat iti benneg ti pagano. Daksanggasat laeng, dagitoy a ladladawan ket masansan a maikkan iti kinasagrado ken panangraem a kukua laeng ti Dios, nga isu a mangaramid ti sibubukel a banag a pannakaipababa iti naespiritualan.