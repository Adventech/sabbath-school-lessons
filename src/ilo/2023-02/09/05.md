---
title: 'Maysa nga Ayab ti Pannakaitalaga'
date: 24/05/2023
---

Ti awis ti Apocalipsis ket maysa a naganat nga ayab a pannakaitalaga, naisalaysay iti simbolo ti dua a babbai idiay Apocalipsis. Nupay no dadduma dayta ket agparang a dagiti tattao ti Dios ket maabakda iti daytoy nailangitan a panagbinnusor iti pudno ken biddut, ti Dios ikarina a ti iglesiana ket mangabak idiay panungpalan.

`Pagdiligen ti Mateo 16:18 ken Apocalipsis 17:14. Ania a kari ti inted ni Jesus kadagiti disipolosna maipapan iti Iglesiana?`

Ni Cristo iti natibker a pamuon ti Iglesiana nga isu a nakabangonanna. Ti Iglesiana ket naibatay kadagiti sursuro ti Saona ken ibagnos ti Espiritu Santona. Iti kasunganina, ti Babilonia, a kas nakitatayo, ket nairamut kadagiti inaramid-ti-tao a sursuro ken tradisyon. Asinoman a narelihiyosoan a pangulo nga isu a mangsukat iti nataoan a kapanunotan wenno tradisyon a kasukat ti, wenno nangatngato, ngem ti naiparangarang a pagayatan ti Dios idiay Sursurat ket parparang-ayenna laeng ti pannakariribok ti Babilonia.

Kadagidi al-aldaw ti kadaanan a Babilonia, ti iglesia ken estado ket maymaysa ken isu met laeng a banag. Idi nagtugaw ni ari Nabucodonosor iti templona idiay naarian a tronona, isu ket nagsao agpaay kadagiti didios. Iti naminsan a pasamak, a kas maysa nga aramid a panangtallikod iti pudno a Dios, ti ari ti Babilonia ket nangyulog iti maysa a sapasap a bilin a mangipappapilit iti panagdaydayaw ken imbilinna kadagiti amin nga iturayanna nga agruknoy iti bilinna, maysa a napigsa unay a simbolo a sangoen dagiti matalek a tattao ti Dios, nga isu nga agmadi nga agdaydayaw iti saan a pudno a ladawan kadagiti maud-udi nga al-aldaw. (Kitaen ti Daniel 3.)

Idiay maudi nga al-aldaw a pakasaritaan ti daga, ti sistema ti estado-iglesia ket tumakder, naespiritualan a Babilonia, agraman iti maysa a naespiritualan a pangulo a mangibagbaga nga agsao a kas Dios. Ti saona ket maipakdaarto nga agbalin a mismo a sao ti Dios ken dagiti bilbilinna ket bilbilinto ti Dios. Kadagiti amin a siglo ti papa ti Roma ket naipakdaar nga agtakderda a sukat ti Dios ditoy daga. Iti surat ti iglesia iti Hunyo 20, 1894, ni Pope Leo XIII kunana, “Ig-iggamanmi ditoy daga ti lugar ti Dios a Mannakabalin.” Ti Ferraris Ecclesiastical Dictionary inayonna, “Ti Papa ket kasta unay ti kinadakkel ti dayawna ken maitan-ok unay nga isu ket saan a maysa a tao laeng, no di ket kas Dios ken sukat ti Dios.” Ni apostol Pablo inayonna dagitoy a sasao a mangibutaktak iti daytoy a mannakabalin: “. . . Isu a sumalungasing ken agpalangguad a bumusor iti isu-amin a managan Dios, wenno ti nairucbab; ket iti casta agtugaw iti templo ti Dios, nga agparang a cas la isu ti Dios” (2 Tes. 2:4).

`Agsipud ta nakitatayon a ti Dios ket addaan kadagiti matalek a tattao idiay “Babilonia,” apay a naannadtayo koma no kasano iti panangsaritatayo iti maipapan dayta, ken no apay a naannadtayo koma a saan nga ipato dagiti tattao a, kas maisupadi iti sistema a mismo?`