---
title:  Ni Jesus Mangabak—ni Satanas Maabak
date:   01/04/2023
---

### Basaen Agpaay ti Adal ita a Lawas
Apocalipsis 12; Efe. 5:25–27, 32; Fil. 3:9; Dan. 7:25; Isa. 14:12–14; Apo. 13:14–17.

> <p>Paset a Mayulo</p>
> “Ket nacapungtot daydi dragon idi babai, ket napanna ginubat ti natda iti capuonanna, a mangsalimetmet cadagiti bilbilin ti Dios ken addaanda ti pammanecnec ni Jesus” (Apocalipsis 12:17).

Idiay Outnumbered: Incredible Stories Of History’s Most Surprising Battlefield Upsets, ni Cormac O’Brien lagipenna dagiti is-istoria dagiti buybuyot a, nupay basbassit iti bilangda, nangabakda pay laeng. Ibagana ti buybuyot ni Hannibal a 55,000 a buybuyot, manipud Carthage, nga inabakna iti “di maparmek” nga 80,000 ti kapigsana a buyot ti Roma. Ibagana ti nakaskasdaaw nga istoria ti panangabak ti buyot ni Alexander the Great a Griego iti pagarian ti Persia.

Datayo, met, ket adda iti maysa a biag-ken-patay a gubat iti maysa a nasikap a kabusor. Basbassit iti bilangtayo, lumablaban a maibusor kadagiti di nakappapati a paspasamak. Dagiti pwersa ti dakes ket agparang a di maabak. Kas la sumangsangotayo iti sigurado a pannakaabak. Ti pannakaabak ket kas la di maliklikan. Ti balligi ket agparparang a di makita. Manipud iti nataoan laeng a panagkita, kas la dagiti pwersa ni Satanas ket lapunosendatayo.

Ngem, pagyamanan ti Dios, nupay basbassit iti bilangtayo, nupay dagiti di nakappapati a paspasamak (iti nataoan a pagsasao) ket naidalgetda a maibusor kadatayo, nupay dagiti idadarup ni Satanas ket narungsot, babaen ken Jesus mangabaktayo met laeng. Ti tema iti maudi a libro ti Biblia, ti Apocalipsis, ket daytoy: Ni Jesus Mangabak, ni Satanas Maabak. Ti puso iti daytoy a gubat ket naibaskag idiay Apocalipsis 12, ti sentro iti adaltayo ita a lawas. Daytoy nga adal ket mangted iti nasayaat a pannakaisagana nga agpaay iti pannakaawat iti Apocalipsis 14 ken dagiti damdamag ti tallo nga angel.

_*Adalen ti adal ita a lawas tapno maisagana agpaay ti Sabado, Abril 8._