---
title:  Ti Marka ti Animal
date:   21/06/2023
---

`Basaen ti Apocalipsis 14:9 ken idilig dayta iti Apocalipsis 14:12. Sadino iti nakaikabilan iti marka ti animal? (Kitaen ti Deut. 6:8; Deut. 11:18.) Ania dagiti kababalin a pakaigiddiatan dagiti tattao ti Dios manipud kadagidiay a makaawat iti marka ti animal?`

Maysa a bunggoy ti agdaydayaw iti animal, ken ti maysa salimetmetanda ti bilbilin ti Dios (nga isu a pakairamanan ti maikapat, ti maysa a bilin a sinapul ti pannakabalin ti animal a balbaliwan) ken addaan iti pammati ni Jesus. Dayta iti paggidiatan. Agtartrabaho babaen ti kadagiti animal baybay ken ti daga, ti diablo gandatenna a dadaelen ti pannakabalin ti Dios babaen iti panangduprakna ti pannakapuso ti panagdaydayaw; ti Sabado. Ti marka ti animal ket nalabit a maikabil iti muging wenno iti ima. Ti muging ket maysa a simbolo ti nakem, a sadiay a pakasarakan ti konsiensya, rason, ken pangngeddeng; ti ima, ket maysa a simbolo dagiti panaggunay ken ar-aramid.

Ti aldaw ket dumteng, ken mabalin nga as-asideg pay ngem iti panpanunotentayo, dagita a linlinteg ket maiyulogto a manglapped kadagiti narelihiyosoan a wayawayatayo. Dagidiay a sipapanakem a mangsurot iti Sao ti Dios ken mangsalimetmet iti pudno a Sabado ti Apo ket managananto a kas sumupsuppiat iti panagkaykaysa ken iti pagimbagan ti sociedad.

“Dagidiay a mangpadayaw iti Sabado idiay Biblia ket maipakdaarto a kas kabusor ti linteg ken ornos, a kas mangdaddadael kadagiti namoralan a paglintegan ti sociedad, mangpataud iti gusoguso ken pannakadadael, ken mangipababa kadagiti panangdusa ti Dios ditoy daga. Dagiti panagduduada ket maipakdaarto a kinasukir, ken di panangikaso kadagiti agtuturay. Mapabasolda nga awan ayatda iti gobierno.”—Ellen G. White, The Great Controversy, p. 592.

Ti iglesia ti Roma ket ibagana a ti Domingo ket isu iti “marka” ti turay ti iglesia. “Agpayso ti Iglesia Catolica ibagana a dayta a panangbaliw ket isu ti makin-aramid. . . . Ken ti aramid ket maysa a marka ti pannakabalin ken turay ti iglesiana kadagiti narelihiyosoan a banbanag.”—The American Catholic Quarterly Review, January 1883.

Ti Apocalipsis ipadtona nga iti masakbayan, iti maysa a tiempo ti sangalubongan a krisis, ti lubongtayo ket inna sangoen ti sumagmamano a kita ti panagbaliwbaliw ti napolitikaan, nasosyalan, narelihiyosoan, ken namoralan a pannakabalbaliw, nga iti dayta ket maipapilitto ti panagsalimetmet-ti- Domingo ken kalpasanna agbalinto a “marka ti animal.” Manen, no kasano ti pannakapasamak amin daytoy ket saan a naibaga kadatayo. Ti Sursurat ket itedna laeng kadatayo dagiti nalawlawa a pannakaibaskag, ngem makaanay a mangipakita kadatayo a ti dakkel a panagbinnusor ket maisentro iti likmut ti pagsasaritaan [isyu] ti panagdaydayaw iti animal wenno iti Namarsua ken ti maikapito nga aldaw ti Sabado ket adda kangrunaan a pasetna.

`Ania dagiti wagas nga adda iti sangkataoan a kankanayon iti pannakabingay iti iras iti sikigan ti Dios wenno iti sikigan ni Satanas? Apay nga awan iti aggian iti tengnga? Kasano iti pannakaammotayo, no ania a sikigan iti napaypayso nga ayantayo?`