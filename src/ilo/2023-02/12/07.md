---
title: 'Adalen Pay'
date: 16/06/2023
---

“Inton ti kina Protestante ket yunnatna ti imana iti labes ti gutbaw tapno kapetenna ti ima ti pannakabalin ti Roma, inton idanonna iti labes ti gutbaw tapno kapetenna dagiti im-ima ti espiritismo, inton, iti babaen ti impluwensya daytoy tallo kakupin a panagkaykaysa, ti pagiliantayo [ti Estados Unidos] ket tukiadenna ti amin a principio iti Konstitosyonna a kas maysa a Protestante ken gobierno ti republikano, ken mangaramid iti agpaay iti pannakaparang-ay ti ulbod ken allilaw ti kinapapa, kalpasanna, datayo ket mabalin a maammoantayo a ti tiempo ket dimtengen ti nakaskasdaaw a panagtrabaho ni Satanas ket ti panungpalan ket asidegen.”—Ellen G. White, Testimonies for the Church, vol. 5, p. 451.

“Agduyostayo a di-mangkita iti kinapudno a ti Domingo ket isu ti aldaw a panagdaydayaw dagiti sumupsuppiat a pwersa . . . iti istoria ti Libro ti Apocalipsis. Ti Domingo ket maysa a nakaro a napateg a simbolo, mangiparparangarang iti di-nakappapati a kinasikap ken panangallilaw ti dragon. . . . Daytoy . . . panangbaliw iti linteg ti Dios ket ipakitana iti maysa nga aramid ti mismo a kababagas ti gura ti dragon a maibusor iti Dios idiay nailangitan a dangadang. Ti kinasimplina ket makaallilaw unay. Ti dragon ket sinapulna nga agawen ti lugar ti Dios idiay langit babaen iti panangipakitana iti bagbagina a kas pudno a banag a pagdaydayawan ken irikiarna a ti linteg ti Dios ket saan a nalinteg—a dayta ket masukatan koma. Ti dragon binaliwanna ti linteg idiay matudtudo nga uneg ti Sangapulo a Bilin a pakakitaan a ti Dios ket Namarsua ken Mannubbot, ti maymaysa laeng a maikari a daydayawen (Exo. 20:8–11; Deut 5; cf. Apo. 4:11; 5:9, 13, 14). Ti panangbaliw ti linteg ket saanna laeng nga ipadpaduyakyak ti gura ti dragon iti pagayatan ti Dios (ti linteg), no di pay ket dayta ti gandatna a mangagaw iti lugar ti Dios babaen ti panagbalinna a turong ti panagdaydayaw. . . . Ti kinasapasap daytoy a panangbaliw iti linteg ket mangipasigurado kenkuana iti balligi.”—Ángel Manuel Rodriquez, “The Closing of the Cosmic Confllict: roLe of The Three Angels’ Messages,” pp. 53, 54.

**Salsaludsod a pagiinnadalan**:

`Nupay agbibiag iti panagpadpadaan, uray pay panangnamnama, kadagiti maudi a paspasamak, apay a masapul a naannadtayo koma maipapan iti saan a panagpanatiko, panangikabil petsa, wenno panagpattaptta iti labes iti addan a naiparangarang kadatayo babaen ti paltiing? Ania dagiti peggad iti panangaramid daytoy, ken ania dagiti bungana no dagiti ninamnama a paspasamak ket saanda a mapasamak ken saan a mapasamak a kas iti imbaga dagiti tattao a pannakapasamakda?`

`Kabayatan a masapul a liklikantayo dagiti peggad a naipakita iti napalabas a pagiinnadalan a saludsod, kasano iti panangsungbattayo kadagidiay nga agkuna a ti pannakaawattayo maipapan ti marka ti animal ken pannakaidadanes ket saan a mapasamak agsipud ta dayta ket kas la saan a mabalin, iti adda nga agdama a kasasaad ti lubong? Apay a daytoy nga iras ti panagrasrason, nupay iti rabawna ket kas la adda kais-iskanna, kinaagpaysoanna, ket awan kais-iskanna a pulos? (Ta kalpasan ti amin, kitaen no kasano iti kapardasna a dagiti dadakkel a panagbaliw ket dumteng iti lubong.)`