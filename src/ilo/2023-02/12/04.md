---
title: 'Ti Maudi nga Istratehiya ni Satanas'
date: 13/06/2023
---

Ti saripatpat iparangarangna ti maysa a nauneg a nakurang a panagtalek kadagiti institosyon ken gobierno. Minilmilyon ti nagsiddaaw, “No sadino ti ayan ti maysa a tao a maikari iti namoralan a panangidalan iti lubong?” Dagiti padto ti Apocalipsis ipakitana ti pannakabalin ti animal a kas maysa nga iti, babaen ti tulong ti maysa a narelihiyosoan/napolitikaan a panagkaykaysa, ket ti pannakabalin a patien a mangtungpal iti daytoy a paset.

`Basaen ti Apocalipsis 17:12–14. Kasano iti panangiladawan ni Juan kadagitoy maudi a buya iti pakasaritaan ti daga? Ania ti napigsa unay a paggidiatan a makita ditoy?`

Adda dagiti tallo a napateg a ponto nga aramiden ni Juan iti daytoy a teksto. Umuna, dagiti napolitikaan a pannakabalin ket “sangsangcanakemda” ken “itedda ti pannacabalinda ken ti turayda” idiay animal. Maikadua, daytoy panagtitimpoyog ti biddut ket mangaramid iti gubat a maibusor ken Jesus a Kordero. Maikatlo, iti maudi a gubat ti daga, ni Cristo ken dagiti Pasurotna ket mangabakda. Ti animal ket saan a mangabak; ni Jesus mangabak.
Nasdaawka kadin no ania nga istratehiya ti nalabit nga aramaten ti diablo a mamagkaykaysa kadagiti nasnacion? Ti historya ket masansan nga ulitenna ti bagbagina. Matakuatantayo dagiti napateg nga ad-adal manipud iti pannakarpoog ti Pagarian ti Roma. Idi ti iraraut ti taga Alemania manipud amianan a dinadaelda ti makin Laud a Europa, ti emperador ti Roma a ni Constantino sinangona ti relihiyon. Ti turay ti iglesia, a naitipon iti turay ti estado, nagbalin nga isu a mismo iti kasapulan ni Constantino nga instrumento. Ti agtultuloy a pannakapapigsa ti kinasanto ti Domingo idiay maikapat a siglo ket maysa a nakuenta a napolitikaan ken narelihiyonan a tignay a mamagkaykaysa iti pagarian iti dayta a panawen ti krisis. Kayat ni Constantino a ti pagarianna ket agkaykaysa, ken ti Iglesia Romana kayatna a dayta ket “makonbertir.” Ti pagaammo nga historyador a ni Arthur Weigall kunana iti nalawag unay: “Ti iglesia nangaramid iti maysa a nasagradoan nga aldaw ti Domingo . . . agsipud ta dayta ket isu idi ti linawas a fiesta ti init; ta dayta iti maysa a matudtudo a paglintegan ti Cristiano a mangala kadagiti fifiesta ti pagano nga isu a napateg kadagiti tattao gapu iti ug-ugali [tradisyon] ken mangted kadakuada iti Nacristianoan a kinapateg.”—The Paganism in our Christianity (New York: G. P. Putnam’s Sons, 1928), p. 145.

Iti maysa a tiempo ti dakkel a krisis, inton amin ti lubong ket mabuteng, masaksaktan, ken sibubuteng, dagiti tattao ket agkasapulan unay iti maysa a tao a mangyeg iti kinatalged ken pannakaaywan. Kastoy no kasano a ti kinasungit ket timmaud iti napalabas, ken awan iti rason a mangpanunot a dayta ket di mapasamak manen. Segun iti padto, maysa a banag iti mangyeg kadagitoy maudi a paspasamak.

Nupay narigat a maammoan no kasano nga amin daytoy ket maipalgak, ti lubong ket nakitanan no kasano a dumteng dagiti dadakkel a panagbaliw, ken nakaparpardas pay. Nupay ditay ammo dagiti naibinsabinsa maipapan no ania iti dumteng, masapul a nakasaganatayo iti aniaman a dumteng.