---
title: 'Ti Panaglikod'
date: 12/06/2023
---

`Basaen ti 2 Tesalonica 2:3, 4, 9–12. Ania ti ipadto ni Pablo maipapan ti maudi nga al-aldaw? Ania a nalatak a marka ti itedna nga agpaay iti animal, ti pannakabalin ti anticristo?`

Ni apostol Pablo pinatigmaananna ti komonidad ti Cristiano iti maysa a “panaglikod” manipud iti kinapudno ti Sao ti Dios. Isu ket maseknan maipapan ti bukbukel ti panaglikod nga addan iti iglesia ti Baro a Testamento, nga isu a dumakdakkel kadagiti umay a ginasgasut a tawtawen sakbay ti maikadua a yaay ni Cristo. Maysa a saan a pudno nga evangelio ti dumteng iti uneg ti iglesia, mangballikog iti Sao ti Dios.

Ni Satanas ket isu iti maysa nga adda iti likodan daytoy a panaglikod. Isu iti pudno a “tao ti basol” nga agtarigagay a mangitan-ok iti mismo a bagbagina iti “isuamin a managan Dios” ken agtugaw idiay “templo ti Dios” (2 Tes. 2:4). Ngem ti “dakkel a mangallilaw” agtrabaho babaen kadagiti ahensya ti tao a manggun-od kadagiti panggepna. Dagiti pakailasinan a kababalin idiay Daniel ken Apocalipsis ket iparangarangna a ti bassit a sara iti Daniel 7, ti animal ti Apocalipsis 13 ken 14, ken ti “nasukir” ti 2 Tesalonica 2 itakderanda ti isu met laeng a benneg.

Ti The SDA BibLe Commentary ibagana iti kastoy: “Ti panangidilig iti padto ni Daniel iti tabbaaw a pannakabalin a nangsukat iti dayta a pagano a Roma . . . , ken sao a panangiladawan ni Juan iti kas la leopardo nga animal. . . . iparangarangna dagiti adu a pagpapadaan iti tallo a pannakailadawan [ti bassit a sara, ti pannakabalin ti animal, ken ti maysa a nasukir]. Daytoy ket mangidalan kadatayo iti panangdagdagup ni Daniel, Pablo, ken Juan ket sarsaritaenda ti isu met laeng a pannakabalin, . . . ti kinapapa.”—volume 7, p. 271.

Napateg unay a laglagipen a ti padto ti Biblia ket iladladawanna ti maysa a sistema ti relihiyon a nangikompromiso iti Sao ti Dios, sinukatanna kadagiti tradisyon [ug-ugali] ti tao ti evangelio, ken maysa a naglikod manipud iti kinapudno a naibatay iti Biblia. Dagitoy a padto ket inted ti maysa a Dios a nakaskasdaaw ti ayatna a mangisagana iti tattao nga agpaay iti yaay ni Jesus. Isuda ti maysa a tubngar iti naglikod a narelihiyosoan nga organisasyon a simmina iti Sao ti Dios, nupay saan a nasken a dagiti tattao nga adda iti uneg dayta (kitaen ti Apo. 18:4). Ti damagtayo ket maipapan iti maysa a sistema a nangallilaw kadagiti minilmilyon. Nupay naallilaw, dagitoy a tattao ket ay-ayaten unay ni Cristo. Gapuna, masapul a tratarentayo ida a kas iti maiyannatop.

`“ ‘Gapuna, amin dagiti banbanag a cayatmonto nga dagiti tattao aramidenda coma cadacayo, casta met ti aramidenyo cadacuada; ta daytoy isu ti linteg ken ti sinao dagiti mammadto’ ” (Mat. 7:12). Kasano koma iti panangipakattayo daytoy a principio iti panangtratar iti tema ti pannakabalin ti animal idiay Apocalipsis 13 ken 14?`