---
title:  Natibker a Panaganus
date:   11/06/2023
---

Kas iti nakitatayon idiay Apocalipsis 14:7, ti Dios ayabanna amin a tattao tapno daydayawenda ti Namarsua. Daytoy ti umuna a damag ti angel. Idiay Apocalipsis 14:8, ti Dios binallaaganna dagiti tattao maipapan ti “Babilonia,” maysa a saan a pudno a narelihiyosoan a sistema a nairamut iti kadaanan a Babilonia. Daytoy ti damag ti maikadua nga angel.

Idiay Apocalipsis 14:9, 10, ti maikatlo nga angel iballaagna ti maibusor iti panagdaydayaw iti animal. Ti angel ipakdaarna iti maysa a napigsa a timek, “ ‘No ti asinoman a tao agrucbab iti animal ken iti ladawanna, ket pamarcaan iti mugingna, wenno iti imana. Isu met uminumto iti arac ti pungtot ti Dios.’ ”

`Basaen ti Apocalipsis 14:12. Ania dagiti dua a kababalin a matakuatantayo iti daytoy a teksto maipapan kadagiti tattao ti Dios iti panawen-ti- panungpalan? Apay a napategda nga agpadpada?`

Ti sao ti Griego iti “anus” ket hupomone, nga isu a nasaysayaat a maipatarus a “natibker a panaganus.” Ti Dios ket addaan kadagiti tattao idiay panawen- ti-panungpalan nga isu a napudno Kenkuana iti sangoanan ti suppiat ken narungsot a pannakaidadanes. Babaen ti paraburna, agtakderda a nabuyogan iti natibker a panaganus, agbibiag a naisentro-iti-Dios, napno-ti-parabur, natulnog a biag.

Ti panagdaydayaw iti Namarsua (Apo. 14:7) agtakder a diretso a suppiat iti panangdaydayaw iti animal (Apo. 14:9) ken masarakan ti pakakitaan kadagiti tattao nga isu a mangsalimetmmet iti bilbilin ti Dios ken addaanda iti pammati ni Jesus (Apo. 14:12). Daytoy maudi a dangadang maipapan iti kinapudno ken Cristo wenno kinapudno iti pannakabalin ti animal ket agrikos iti panagdaydayaw, ken iti puso daytoy dakkel a panagbinnusor iti nagbaetan ti naimbag ken dakes ket tinto Sabado.

`Basaen ti Roma 8:1–4; Efeso 2:8–10; ken Colosas 1:29. Ania ti isuro dagitoy a teksto kadatayo maipapan iti bunga iti panagbiag babaen ti pammati?`

Agbibiag babaen ti pammati, awatentayo ti paraburna, ken dagiti biagtayo mabalbaliwanda. Dagiti naitalaga a pasurot ti Mangisalakan ket saanda laeng nga addaan ti pammati “ken” Jesus, addaanda iti pammati “ni” Jesus. Ti kalidad ti pammati ni Jesus iti panawen-ti-panungpalan ket kukuadanto, ken agtalinaedda a matalek, uray pay ken patay, a kas iti inaramid ni Jesus idi.

`Kasano ti kinamatalekmo kadagiti babassit a banbanag? Ania nalabit ti ibaga dayta kenka maipapan no kasanokanto inton dumteng dagiti pudno a suot? (Kitaen Lucas 16:10.)`