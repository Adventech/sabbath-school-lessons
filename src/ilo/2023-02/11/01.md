---
title: 'Ti Sello ti Dios ken ti Marka ti Animal: Paset 1'
date: 03/06/2023
---

### Basaen Agpaay ti Adal ita a Lawas
Apo. 14:12; Efe. 2:8–10; Mat. 27:45–50; Apo. 13:15–17; Apo. 14:4; Lucas 5:18–26.

> <p>Paset a Mayulo</p>
> “Ket nakitac ti sabali nga angel nga umuli manipud iti leleggacan ti init, nga adda kencuana ti sello ti Dios a sibibiag; ket pinuccawanna iti dackel a timec dagiti uppat nga angel a naiccan ti pannacabalin a mangranggas iti daga ken iti baybay. A cunana: Dicay ranggasan ti daga ken castamet ti baybay wenno dagiti caycayo, agingga iti dicam maselloan dagiti adipen ti Diostayo cadagiti mugmuginda’ ” (Apocalipsis 7:2, 3).

Kabayatan nga intay adalen dagiti paspasamak iti panawen-ti- panungpalan iti maipapan ti marka ti animal, maysa a napateg a banag ti umay ken ti nagdumaan no kasano iti panagtrabaho ti Dios ken kasano ti panagtrabaho ti kabusor dagiti kararrua.

Kabayatan iti panangad-adaltayo, dagiti kangrunaan a pagsasaritaan [isyu] iti dakkel a panagbinnusor iti nagbaetan ni Cristo ken ni Satanas ket maisentro iti kinapudno, pannakabalin, ken panagdaydayaw. Dagiti padto a mangiladladawan iti pannakabalin ti animal idiay Apocalipsis 13, ti bassit a sara idiay Daniel 7, ken ti “anac ti pannacapucaw” idiay 2 Tesalonica 3 amin saritaenna ti maysa a pannakabalin a mangagaw iti pannakabalin ti Dios, ibilinna ti kinapudno, ken iyammona ti maysa a saan a pudno a sistema ti panagdaydayaw. Ken aramidenda dayta babaen ti panangaramat iti pwersa, panangipapilit, ken no dadduma dagiti panuksok ken gonggona—amin tapno maipapilitda ti panagdaydayaw.

Iti kasungani, ti ayat ti dakkel a mangguyogoy a pwersa ti pagarian ti Dios. Imbes a daydayawen ti animal, dagiti tattao ti Dios ket masarakanda ti kadakkelan a rag-oda ken kangatoan a pagragsakanda iti panagdaydayaw Kenkuana. Naitalagada Kenkuana agsipud ta ammoda no kasano iti panangikomitna iti Bagbagina kadakuada. Adda laeng iti maymaysa a banag a mangsalaknib iti siasinoman kadatayo manipud iti panangawat iti marka ti animal idiay panawen-ti-panungpalan—ti panangayat ken Jesus iti kasta unay nga awan a pulos iti makaisina iti ikakapettayo Kenkuana.

Iti daytoy nga adal, intayo sukisoken iti ad-adu pay iti daytoy a tema.

_*Adalen ti adal ita a lawas tapno maisagana agpaay ti Sabado, Hunyo 17._