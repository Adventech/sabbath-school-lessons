---
title: 'Apitem ti Immulam'
date: 06/06/2023
---

Ti padto maipapan ti marka ti animal ket maipapan iti narelihiyosoan a panangirurumen, panangiparit iti panaglako ken panaggatang, panangidadanes, ken iti ud-udina maysa a panangibilin iti patay. Makapasiddaaw unay, dayta ket maysa met a damag ti pammabileg. Uray pay kadagiti kadadaksan a panpanawen, ti Dios ket tarawidwidenna dagiti tattaona nga isu a “mangsalimetmet iti bilbilin ti Dios ken addaan ti pammati ni Jesus” (Apo. 14:12). Ken, kadagidiay a bilbilin, ket pudno unay, ti maikapat—ti maikapito nga aldaw ti Sabado.

Ti padto ti marka ti animal idiay Apocalipsis 13 ket ibagana kadatayo maipapan ti kadadaksan, ti namimpinsan a panangapura, iti gubat ni Satanas a maibusor iti Dios. Ti umuna nga istratehiyana iti daytoy a kampanya ket allilaw. Ti Apocalipsis 13 ibagana maipapan iti maysa a tiempo iti masakbayan inton ti diablo ket agtrabaho babaen iti maysa a naidagaan a relihiyon- napolitikaan a turay a naawagan iti animal a mangaramid iti pwersa.

Agpayso, ti narelihiyosoan a panangidadanes, ket saan a kabarbaro. Dayta ket addan nanipud pay iti panangpapatay ni Cain ken Abel gapu iti wagas ti panagdaydayaw nga imbilin ti Dios kadakuada a panagdaydayaw (kitaen ti Gen. 4:1–8). Ni Jesus kinunana a ti pannakaidadanes ket mapasamak uray pay kadagiti mamati idiay immuna a siglo ken iti amin a panpanawen: “ ‘Ngem umay pay ti horas,’ ” imballaagna, “ ‘a siasinoman a mamapatayto cadacayo, panunutennanto a mangidaton ti pagservina iti Dios’ ” (Juan 16:2; kitaen pay ti Mat. 10:22; 1 Ped. 4:12).

Ti padto ti marka ti animal ket maipapan iti maudi a silpu iti daytoy saan a nadiosan a kawar. Kas kadagiti panangidadanes iti napalabas, dayta ket naaramid a mangpwersa iti isuamin nga umanamong iti maysa a matudtudo a kita dagiti patpatien ken maysa a napalubosan a sistema iti panagdaydayaw.

`Basaen ti Apocalipsis 13:15–17. Ania ti sangoen dagiti tattao ti Dios iti panawen-ti-panungpalan idiay maudi a krisis?`

Ti padto kunana a ti pannakaidadanes ket mangrugi iti paglintegan iti ekonomya: awan “macabalin a gumatang wenno aglaco” malaksid no addaanda iti “marka.” Inton mapasamak daytoy, ti dakkel a kaaduan ket sumuko. Siasinoman nga agmadi ket iti ud-udina ket maikabil iti babaen ti maysa a bilin ti ipapatay.

Ti diablo ket isagsaganana dagiti agkunkuna a Cristiano babaen iti panangikompromiso kadagiti biagda a mangawat iti marka ti animal inton dumteng kadatayo ti maudi a suot iti masakbayan. Ti ayat ti Dios iti tumunggal maysa kadatayo ket papigsaennatayo ken aywanannatayo iti dayta nariribok a panpanawen iti masakbayan.

`Basaen ti Galacia 6:7–9. Nupay daytoy ket saan a naisurat iti lawag dagiti paspasamak ti maudi-nga-aldaw, apay a ti principio idiay ket maiyataday unay kadagiti pagsasaritaan [isyu] maipapan ti marka ti animal ken no kasano a makapagtakdertayo a matalek?`