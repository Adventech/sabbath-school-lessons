---
title:  'Ni Jesus: Isu Laeng iti Mangibabaettayo'
date:   15/06/2023
---

`Basaen ti Apocalipsis 13:4, 5. Ania dagiti pakailasinan dagiti pannakabalin ti marka ti animal a matakuatantayo kadagitoy a bersikulo?`

Ti animal iti Apocalipsis ket maysa a naglikod a narelihiyosoan a pannakabalin a tumaud manipud iti pagano a Roma ken dumakkel nga agbalin a sangalubongan a sistema ti panagdaydayaw. Segun iti Apocalipsis 13:5, dayta ket maysa a tabbaaw a pannakabalin. Idiay Baro a Testamento, ti panagtabbaaw ket naipada iti panangako kadagiti pribilehio ken maipaay iti Dios a kas maysa a kapada.

`Basaen ti Lucas 5:18–26 ken Juan 10:33. Ania dagiti dua a paset ti tabbaaw nga ipakita dagitoy a bersikulo?`

Ni Jesus ket pinabasol dagiti pangpangulo iti tabbaaw. Iti kasasaad ni Jesus dagiti pammabasol ket saanda a nainkalintegan agsipud ta Isu ket addaan kadagiti amin a pannakabalin ken pribilehio ti Dios—agraman iti kalintegan a mangpakawan kadagiti basbasoltayo. Ket dayta ket agsipud ta ni Jesus ket Dios. Wenno kas iti napigsa unay a panangipakitana: “ ‘Nabayag nga aldaw nga addaac cadacayo, ket dinac nailasin. Felipe? Ti nacakita caniac, nakitana ni Ama, Apayapay a cunaem: Ipakitam cadacami ti Ama?’ ” (Juan 14:9).

Kabayatanna, ti 1 Timoteo 2:5 isurona nga adda laeng iti maymaysa a  manangibabaet iti nagbaetan ti Dios ken iti tao, ni tao a Cristo Jesus. Iti kasunganina, ti Iglesia Romana isurona a ti padi ket isu ti mangibabaet iti nagbaetan ti Dios ken iti managbasol a tao. Ngem idinto ta ti padi a mismo ket maysa a managbasol a tao, isu ket saan a mabalin nga agbalin a mangibabaettayo agsipud ta isu ket masapulna met iti mangibabaet. Ti tabbaaw ket mailawlawag pay a kas panangtunton iti siasinoman a tao nga agbalin a Dios wenno agtakder iti lugar ti Dios. Adtoy dagiti dua a sasao manipud iti Iglesia Romana: “Ti papa ket dakkel unay a maraem ken maitan-ok unay ta isu ket saan a tao laeng. . . . isu ket kas la Dios ditoy daga.”—Lucius Ferraris, “Papa,” article 2 in his Prompta BibLiotheca (1763), vol. 6, pp. 25–29. Ni Pope Leo XIII impannakkelna: “Dakami [dagiti papa] iggamanmi ditoy daga ti lugar ti Mannakabalin a Dios.”—The Great Encyclical Letters of Pope Leo XIII (New York: Benziger, 1903), p. 193.

Dagitoy a tunton ket agbalin nga ad-adda pay a mayataday no maawatantayo a ti sao nga “anti-,” kas iti anti-Cristo, ket saan laeng a kankanayon a kayatna a saoen a “maibusor” no di pay ket kayatna a saoen “iti lugar ti.” Gapuna ti anti-Cristo ket kaipapananna pay “iti lugar ni Cristo.” Saritaen maipapan ti tabbaaw!