---
title: 'Dagidiay a Sumurot iti Kordero'
date: 07/06/2023
---

`Basaen ti Apocalipsis 13:1, 2. Sadino iti paggapuan ti animal, ken asino iti mangted iti pannakabalin ti animal?`

Ti pannakabalin ti umuna nga animal iti Apocalipsis 13 ket awatenna ti pannakabalinna, tugaw, ken dakkel a panagturay manipud iti dragon. Ti Apocalipsis 12:9 ken Apocalipsis 20:2 ibagana a ti dragon ket ni Satanas. Ni Satanas ket maysa a nasikap a kabusor ken agtrabaho babaen kadagiti naidagaan a pannakabalin. Ti Apocalipsis 12:3–5 kunana a daytoy “dragon”—ti diablo—ginandatna a dadaelen ti “anac a lalaki” apaman nga Isu ket naiyanak. Daytoy nga “anac a lalaki” iti ud-udina ket “naitayab agingga iti Dios idiay tronona.” Daytoy, ket agpayso a, tudtudoenna ni Cristo. Tarigagayna a dadaelen ti ubing a Cristo, ni Satanas nagtrabaho babaen ken Herodes ken ti pagarian ti Roma. Idiay pagpatinggaan ti biag ni Jesus, maysa a gobernador ti Roma, ni Pilato, inokomna ni Cristo a matay, maysa a mammapatay a Romano ti nangilansa Kenkuana idiay nadawel a kruz, maysa a soldado ti Roma iti nangduyok Kenkuana iti maysa a pika, ken soldados ti Roma iti nangbantay iti tanemna. Segun iti Apocalipsis 13:2, ti dragon, ni Satanas, agtartrabaho babaen iti pagano a Roma, iti mangted iti tugaw iti gobierno daytoy tumaud a pannakabalin ti animal.

“Nupay kangrunaan nga itaktakderan ni Satanas, ti dragon, iti maysa a maikadua a panangkita, itakderan ti Pagarian ti Roma. . . . Ti pannakabalin a nangsaruno iti Pagarian ti Roma, nga isu a naawatna manipud iti dragon ti ‘pannakabalinna, ken ti tugawna, ken ti dakkel a turayna,’ ket nalawag unay a ti kinapapa ti Roma.”—The SDA BibLe Commentary, vol. 7, p. 817. Ti historiador a ni A. C. Flick ilawlawagna a “manipud kadagiti nadadael a napolitikaan a Roma, timmakder ti dakkel a namoralan a Pagarian iti ‘higante a langa’ ti Iglesia ti Roma.”—A. C. Flick, The Rise of the MedievaL Church (1900) p. 150 as quoted in The SDA BibLe Commentary, vol. 7, page 817.

`Basaen ti Apocalipsis 13:3 ken Apocalipsis 14:4. Ania ti paggidiatan a makitayo kadagitoy a bersikulo?`

Iti maisupadi “iti amin a lubong,” nga isu a sumurot iti animal, ti Dios ket addaan iti tattao nga isu a “sumursurot iti Cordero.” Kas kankanayon, ti maysa ket adda iti maysa a bangir wenno iti sabali, agpaay ken Jesus wenno maibusor ken Jesus. Awanto ngarud a, kas ita, iti adda iti tengnga, awan iti saad a neutral. Iti saan a natibker a pannakaikomit ken Jesus ket, sipapanakem wenno saan, maikomit iti bangir.

`“ ‘Ket caguradacayto dagiti amin a tao gapu iti naganco: ngem ti macaitured agingga iti panungpalan, isu ti maisalacanto’ ” (Mat. 10:22). Kasano iti kinasaganam a makaitured agingga iti panungpalan?`