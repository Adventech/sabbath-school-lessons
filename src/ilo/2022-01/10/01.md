---
title:  Ni Jesus Lukatanna ti Dalan Babaen iti Bengbeng
date:   26/02/2022
---

### Basaen Agpaay ti Adal ita a Lawas
Heb. 9:24: Exo. 19:3. 4: Heb. 12:18-21: Lev 16:1, 2; Heb. 10:19-22; Col. 3:7.

> <p>Paset a Mayulo</p>
> "Ta saan a simrec ni Cristo iti maysa a Santo a disso nga inaramid ti ima, nga isu ti catulad ti napudno, no di ket idiay langit met laeng, tapno agparang ita iti sangoanan ti Dios gapu cadatayo" (Hebreo 9:24).

Idi nagsubli dagiti disipolos manipud Bantay dagiti Olivo, iti kalpasan unay ti yuuli ni Jesus idiay langit, napnoda iti rag-o ken balligi. Ti Apo inawisna ida nga umasidegda iti Dios iti Naganna a nabuyogan iti namimpinsan a panagtalek a ti Dios ket sungbatanna dagiti karkararagda (Juan 14:13, 14). Uray pay no nagtultuloyda ditoy lubong. dinuprak dagiti pwersa ti dakes, ti namnamada ket napigsa. Ammoda a ni Jesus ket nakaulin a mangisagana iti maysa a lugar nga agpaay kadakuada (Juan 14:1-3). Ammoda a ni Jesus iti Pangulo ti pannakaisalakanda, ket iti dayta ket linukatanna iti maysa a dalan a sumrek iti nailangitan a pagtaengan babaen ti darana.

Ti yuuli ni Jesus idiay langit ket isu iti kangrunaan a teolohiya [sursuro] ti Hebreo. Ipakpakitana ti panangrugi ti panagturay ni Jesus ken panangrugi ti panagministrona a kas Nangato a Padi iti biangtayo. Kamaudiananna, ken ad-adda pay a napateg, ti yuuli ni Jesus ket tanda iti kanito a ti baro a tulag. nga isu a mangipaay kadagiti wagas a mabalintayo iti umasideg iti Dios a situtured babaen ti pammati, ket naisibbun. Gundawaytayo itan nga umasideg ken Apo Dios a nabuyogan ti talek babaen ken Jesus ken dagiti pakaikarian ti Kinalintegna.

_Adalen ti adal ira a lawas tapro maisagana agpaay ti Sabado, Marzo 5._