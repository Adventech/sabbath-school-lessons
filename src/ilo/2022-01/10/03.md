---
title:  Awis ti Dios
date:   28/02/2022
---

`Basaen ti Hebreo 12:18–21. Ania ti kapadasan ti Israel idiay Bantay Sinai?`

Idi inayaban ti Dios ti Israel manipud Egipto, ti planona ket tapno mangaramid iti maysa a personal, nasinged a pannakaikayamet kadakuada. Kinunana, "Dacayo nakitayo ti inaramidco cadagiti Egipcios ken no casano ti panangalac cadacayo iti rabaw ti paypayac dagiti aguila, ket inyegcayo caniac met laeng" (Exo. 19:3, 4).

Gapuna, babaen ken Moises ti Dios intedna dagiti nasken a bilbilin a mangisagana kadagiti tattao a sumabat Kenkuana. Dagiti tattao ket masapul nga ikonsagrarda nga umuna dagiti bagbagida (Exo. 19:10-15). Dagidiay nga immuli nga awan pannakaisaganada ket matay. Nupay kasta, iti kanito a dagiti tattao ket naisaganadan dagiti bagbagida iti dua nga al-aldaw, kalpasanna“ 'intono aguni iti napa-ot ti tangguyob' " iti maikatlo nga aldaw, ti Dios binilinna a dagiti tattao ket" fumasidegdanto iti bantay " (Exo. 19:13). Kayatna a maadda kadakuada ti kapadasan ni Moises ken dagiti pangpangulo dagiti tattao idi nga immulida iti bantay "ket nakitada ti Dios, ket nanganda ket naginumda” iti imatangna (Exo. 24:9-11). Iti ud-udina dagiti tattao nabigbigda a nakitada ti dayag ti Dios ket iti kasta mabalin ti Dios a "makisao iti tao ket isu agbiag*** (Deut. 5:24). Ngem, idi dimteng ti kanito, nagkurangda iti pammati. Inlawlawag ni Moises kadagiti simmarsaruno a tawtawen: "'ta agbutengcayo met idi gapu idi apuy, ket dicay simmang-at idi bantay'" (Deut. 5:5). Dinawatda ketdi ken Moises nga agbalin a mangibabaetda (Deut. 5:25-27; idilig ili Exo. 20:18-21).

Ti panangipaduyakyak ti Dios iti kinasantona idiay Bantay Sinai ket tapno isurona dagiti tattao a makasursuro nga"aghuteng," wero agraem Kenkuana. Ti "panagbuteng ken ni Jehova" mangiturong iti biag, sirib, ken dayaw (Deut. 4:10; idilig iri Sal. 177:10: Prov. 1:7; Prov. 9:10: Prov. 10:27)ken kasta met a tapno maammoanda nga Isu ket naasi ken naparabur (Exo. 34:4-8). Gapuna, kabayatan a kayat ti Dios a mapan ti Israel Kenkuana, dagiti tattao ket nagbutengda ket kiniddawda ni Moises tapno aghalin a mangibabaetda. Ti panangiladawan ti Hebreo kadagiti paspasamak idiay Sinai ket sinaruno ti kangrunaan a panangpalpalagip ni Moises kadagiti tattao iti nakurang a pammatida ken iti panaglikodda a kadua ti balitok a vaka, ken iti butengna a makisinnarak iti Dios gapu iti basolda (Deut. 9:19). Ti sungbat dagiti tattao kel saan nga isu ti plano ti Dios kadakuada; no di ket, ti bunga ti kinaawan pammatida.

`Gapu ken Jesus, apay koma a saantayo a mabuteng nga umasideg iti maysa a santo a Dios? Nupay kasta, ania dagiti kondisyon, tapno mabalintayo nga umasideg?`