---
title:  Ni Jesus iti Sangoanan ti Ama
date:   27/02/2022
---

`Basaen ti Hebreo 9:24. Segun daytoy a teksto, ania ti panggep ti yuuli ni Jesus idiay langit?`

Binilinti Diosti Israel a dagiti lallakina ketmasapulamapanda iti tallo adaras iti tinawen idiay Jerusalem tapno "dumatagdanto iti saclang ni Apo Jehova" nga addaan maysa a daton. Dagiti natudingan a tiempo ket ti fiesta ti Pascua (Tinapay nga awan Levadurana), ti Fiesta dagiti Lawlawasna (Pentecostes), ken ti Fiesta ti Tabernakulo (Exo. 23:14–17: Deut. 16:76). Ti Paskua ket rambakenna ti pannakawayawaya ti Israel manipud Egipto. Ti Pentecostes rambakenna ti panagapit ti cebada ken, iti tiempo ti Baro a Testamento, naikadua iti pannakaited ti linteg idiay Sinai. Ti Fiesta ti Tabernakulo ket rambakenna ti panangaywan ti Dios iti Israel idi agpagpagnada idiay let-ang. Segun iti Baro a Testamento, amin dagiti fiesta iti Daan a Testamento ket addaan iti naimpadtoan a kaipapanan.

Ti Hebreo 9:24 iladawanna ti yuuli ni Jesus idiay ayan ti Ama. Isu ket dimteng idiay nailangitan a santuario, "ti napudno," tapno "agparang" iti sangoanan ti Dios nga addaan iti nasaysayaat a daton (Heb. 9:23, 24)ti bukodna a dara.

Tinungpal ni Jesus dagiti panagpagpagnia dagiti fifiesta a napakuyogan iti nakaskasdaaw a kinaapagisu. Isu ket natay iti aldaw nga agpaay iti panaysagsagana ti Paskua iti horas a maikasiam, ti kanito a ti kordero ti Paskua ket naidaton (Juan 19:14; Mat. 27:45-50). Ni Jesus ket napagungar iti maikatlo nga aldaw ken immuli idiay langit tapno awatenna ti pammatalged a ti datonna ket naawat Juan 20:17; 1 Cor. 15:20), no ti padi ket ililinanto ti rineppet ti naluom a cebeda a kas umuna a bungbunga (Lev. 23:10-12). Kalpasanna, Isu ket immuli kalpasan ti 40 nga al-aldaw tapno agtugaw idiay makannawan nga ima ti Dios ken isibbuna ti baro a tulag iti Aldaw ti Pentecostes (Aramid 1, 2).

Ti panggep ti panagpagpagna ti kadaanan nga Israel ket tapno "dumatag iti saclang ti Dios” (Sal. 42:2). Kayat a saoen daytoy ti pannakapadas iti parabur ti Dios (Sal. 17:15). Pumadpada, ti sasao ti Hebreo a "birokenyo ti rupa ti Dios" ket kayatna a sacen a dawaten ti tulong ti Dios (2 Cron. 7:14; Sal. 27:8; Sal. 105:4). Daytoy ti kais-iskanna, iti Hebreo, ti yuuli ni Jesus, Ni Jesus immuli iti Dios agraman ti naan-anay a daton. Ni Jesus immuli pay idiay langit a kas umun-una kadatayo idiay sangoanan ti Dios (Heb. 6:19, 20). Isu ket pinagbalinna a napaypayso ti kari nga agpaay kadagiti mamati a nagpagpagna a "sapsapulenda ti daga a pagilianda," tartarigagayanda iti "nasaysayaat a pagnaedan" a kitkitaenda "ti ciudad ... a ti mangbalabala ken mangipatacder kencuana, isu ti Dios" (Heb. 11:10, 13-16).

`Manen, apay koma a ti kinapaypayso a naaramidan ni Cristo, saan laeng nga idiay kruz no di pay ket iti ar-aramidenna ita idiay langit, ket mangled kadatayo iti pammatalged ti pannakaisalakan?`