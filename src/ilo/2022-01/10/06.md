---
title:  Makitada ti Rupana
date:   03/03/2022
---

`Basaen ti Hebreo 12:22–24. Ania a panangkita a dimtengtayo idiay nailangitan a Jerusalem idiay sangoanan ti Dios?`

Nairikiar a dagiti mamati "immasidegcayo" iti Bantay Sion, ti nailangitan a Jerusalem, babaen ti pammati. Iti daytoy a panangkita, ti kapadasanda ket padpadaananna ti masakbayan. Gapuna, ti nailangitan a Jerusalem ket kukua ti lubong a panangnamnama" kadagiti banbanag a "di makita ngem nupay kasta naipatalged kadatayo babaen ti pammati (Heb. 11:1).

Kabayatan a pudno, daytoy ket saan nga isu ti sibubukel a kaipapanan daytoy a teksto. Nakadanontayo pay idiay Bantay Sion, idiay mismo nga imatang ti Dios, babaen iti mangibagitayo a ni Jesus (Efe. 2:5, 6, Col 3:1). Ti yuuli ni Jesus ket saan a maysa a banag ti pammati, no di ket pudno. Iti daytoy nga yuuli ni Jesus iti mangipaay iti makaguyogoy a pwersa a patigmaan ti Hebreo tapno salimetmetantayo a sititibker ti panagpudnotayo (Heb 4:14; Heb. 10:23). Kuna ni Pablo: "Idinto ... ta addaantayo ti maysa a dackel a cangatoan a padi, a limmabas cadagiti langlangit, ... umadanitay ngarud a sitatalged" (Heb. 4:14, 16).

Gapuna, nakadanontayon babaen iti mangibagitayo ket, iti kasta, agtignaytayo koma a kas maiyata day. Babaen Kenkuana, ket "narama-nan [tayo] ti sagut a nailangitan... naramanan [tayo] ti naimbag a sao ti Dios ken dagiti pannacabalin ti biag a mapasungad" (Heb. 6:4,5). Ti kinapaypayso iti yuuli ken panagministro ni Jesus idiay nailangitan a santuario ket "maysa a sinipete ti cararua, inanama a napaypayso ken natibker" (Heb. 6:19), ti talged a dagiti karkari ket adda bagasda ken maikarida iti panagtalek (Heb. 7:22). Kadatayo, ti pammati ket addaan iti maysa a sinipete [ankla] a maibatay iti pakasaritaan.

Nupay kasta, ti panggep ti Dios ket matungpalto saan laeng a ken Jesus, no di pay ket kadatayo. Nakunatayo a ti yuuli ni Jesus ket tinungpalna dagiti inyanniniwan dagiti immuna a dua a tinawen a panagpagpagna ti Israel, ti Paskua ken Pentecostes. Segun ti Hebreo ken ti libro ti Apocalipsis, ti naudi a panagpagpagna, ti Fiesta ti Tabernakulo, ket matungpalto pay laeng. Rambakentayo a kaduatayo ni Jesus, inton addatayo idiay "ciudad ... a ti mangbalabala ken mangipatacder kencuana, isu ti Dios," idiay nailangitan a daga a pagilianda (Heb. 17:10, 13-16). Saantayo nga agpatakder kadagiti tabernakulo, no di ti tabernakulo wenno tolda ti Dios ket bumaba manipud langit, ket makipagiantayo Kenkuana nga aynanayon (Apo. 7:15–17; Apo. 21:1-4; Apo 22:1-5, Num. 6:24-26).

`Kasano iti pannakasursurotayo a mamagbalin iti kari ti agnanayon a biag a napaypayso kadatayo itan, iti tengnga ti maysa a lubong a kasta unay iti ladingit ken panagsagsagaba? Ania a sungbat iti mabalinmo nga ited kadagidiay nga agkuna a daytoy ket di nakappapati a tumulong laeng kadatayo a makarikma a nasaysayaat maipapan ti biagtayo ditoy ken itan?`