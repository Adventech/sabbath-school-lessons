---
title:  Adalen Pay
date:   04/03/2022
---

"Ti yuuli ni Cristo idiay langit ket tanda a dagiti pasurotna ket umawat iti naikari a bendicion. Iti daytoy ket masapul nga agurayda sakbay a sumrekda iti trabahoda. Idi limmabas ni Cristo kadagiti nailangitan a ruruangan, Tsu ket naipatugaw iti trono iti tengnga iti panagdaydayaw dagiti angeles. Iti kanito a daytoy a seremonia ket nalpas, ti Espiritu Santo bimmaba kadagiti disipolos iti nabaknang riga ayos, ket ni Cristo pudno unay a naidaydayaw, uray pay iti dayag nga adda kenkuana iti Ama manipud iti kinaagnanayon. Ti pannakaiparokpok ti Pentecostes ket panangibaga ti Langit a ti pannakaisibhu ti Mannubbot ket nalpasen. Segun iti karina imbaunna ti Espiritu Santo manipud langit kadagiti pasurotna a kas maysa a tanda, a kas padi ken ari, naawatnan ti amin a pannakabalin idiay langit ken ditoy daga. ken Isu ti Napulotan a Maysa kadagiti tattaona..

"Mabalinda a saritaen ti nagan ni Jesus a nabuyogan kinatalged; ta saan kadi nga Isu iti Gayyem ken Inauna a Kabsatda? Naiyeg iti nasinged a pannakisasao ken Cristo, nakikatugawda Kenkuana idiay nailangitan a disso. Iti nabuyogan iti umap-apuy a pagsasao kinawesanda dagiti kapanunotanda kabayatan a nagsaksida nga agpaay Kenkuana!" Ellen G. White, _The Acts of the Apostles,_ pp. 38. 46.

**Salsaludsod a Pagiinnadalan**

`Ti Salmista kunana: "Toy cararwae mawaw iti Dios, iti sibibiag a Dios. Caano iti idadatengconto a dumatag iti saclang ti Dios?" (Sal. 42:2). Kasano a maaddaantayo iti kasta met laeng a pannakawawa dumateng iti saklang ti Dios? No saantayo nga agrag-o itan iti saklang ti Dios kabayatan nga agdaydayawtayo Kenkuana ken dumatag iti saklangna iti pammati, agrag-otayonto ngata iti masakbayan? Ania dagiti banbanag a mangiturong iti ragsak iti sangoanan ti Dios?`

`Iti maysa a libro a mangumsi ti pammati, maysa a tao itinangaramid iti maysa a robot a mangaramid koma iti panamati nga agpaay kadatayo. Nupay daytoy ket maysa nga ang-angaw, kasano koma iti panagannadtayo a waantayo nga aramiden iti inaramid ti Israel Idiay let-ang, ket dayta iti panangkiddaw iti mangibabaetiti nagbaetantayo ken ti Dios? Agduyostayo a mangipalubos kadagiti sabsabali a tattao nga agadal iti Biblia nga agpaay iti biangtayo ken masarakan dagiti napateg a kinapudno iti Biblia. Dadduma a tattao ket mabalin a masulisog a mangpanunot a dagiti karkararag dagiti sabsabali nga agpaay iti biangda ket nadagdagsen iti sangoanan ti Dios ngem kadagiti bukodda a karkararag. Apay koma a liklikantayo daytoy a naespirituan a palab-og? Apay a, gapu ken Jesus, mabalintayo iti umasideg iti Dios nga uray saan a kasapulan iti siasinoman?`

`Ti Hebreo ket maipapan iti kinatalged ti pannakaisalakan. Nupay kasta, kasano a naannadtayo koma a saan nga agbiddut iti pagpagarup nga agpaay iti kinatalged?`