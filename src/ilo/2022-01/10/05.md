---
title:  Ti Dalan a Baro ken Nabiag Babaen ti Abbong
date:   02/03/2022
---

`Basaen ti Hebreo 10:19–22. Ania ti adda nga awis kadatayo iti daytoy a teksto?`

Ti libro ti Hebreo irikiama a ni Jesus ket simrek idiay nailangitan a santuario ken awisennatayo a suroten iti panangidalanna. Daytoy a kapanunotan ket anamunganna iti pannakabukelti naiyammo idi a ni Jesus ket Isu iti "pangulo" ken umun-una kadagiti mamati (Heb. 2:10; Heb. 6:19, 20; Heb. 12:2). Ti "dalan a baro ken nabiag" ket isu ti baro a tulag nga insibbu ni Jesus agraman iti daton ken ti yuulina. Ti pagsasao a "baro ken nabiag ket maisupadi iti paninakailadawan ti daan a tulag a kas "dumaan ken lumaroy” (Heb. 8:13). Ti baro a tulag, nga isu a nangipaay iti pannakapakawan ti basol ken nangikabil iti linteg kadagiti puspusotayo, iti namagbalin kadatayo a makaasideg iti Dios a napakuyogan talged, saan a gapu kadagiti bagbagitayo wenno aniaman a banag a naaramidantayo, no di gapu laeng iti naaramidan ni Jesus nga agpaay kadatayo babaen iti panangtungpalna kadagiti amin nga obligasyon ti tulag.

Kuna ti Hebreo a ti pannakaisibbu ti daan a tulag ket inramanna ti pannakaisibbu ti santuario ken ti pannakaikonsagrar dagiti papadi (Heb. 9:18-27; idilig iri Exodo 40; Levitico 8, 9). Ti panggep ti tulag ket tapno mangaramid iti maysa a nasinged a panagkayamet iti nagbaetan ti Dios ken dagiti tattaona (Exo. 19:4–6). Idi inawat ti Israel daytoy a panagkayamet, ti Dios ket dagus nga imbilinna a ti maysa a santuario ket mabangun tapno mabalinna iti agtaeng iti nagtetengngaanda. Ti pannakaisibbu ti santuario ken iti kaadda ti Dios iti nagtetengngaan dagiti tattaona ket isu idi ti kanito a ti tulag iti nagbaetan ti Dios ken Israel ket nakompleto.

Kasta met laeng iti baro a tulag. Ti baro a tulag ket ipakitana pay ti pannakaisibbu ti napadian a panagministro ni Jesus iti biangtayo (Heb. 5:1-10; Heb. 7:1–8:13).

Ti yuuli ni Jesus iti sangoanan ti Dios ket insibbuna ti maysa a baro panawen nga agpaay kadagiti tattao ti Dios. Ti Zacarias 3 ibagana a ni Satanas ket adda iti sangoanan ti Dios tapno idarumna dagiti tattao ti Dios, nga isu nga intakderan ti nangato a padi nga Josue. Daytoy a mangidardarum ket isu met laeng iti nangiruar kadagiti salsaludsod maipapan iti kinapudno ni Job iti Dios (Job 1, 2). Nupay kasta, gapu iti daton ni Jesus, ni Satanas ket naigarangogong manipud langit (Apo. 12:7–12; idilig ili Juan 12:37; Juan 16:11). Itan ni Jesus iti mangibabaet nga agpaay kadatayo ken babaen ti datonna ken kinamatalekna tuntonenna ti pannakaisalakan nga agpaay kadatayo!

`Ania dagiti pammabasol a mabalin nga idarum ni Satanas a maibusor kenka iti sangoanan ti Dios, no mapalubosan? Nupay isu ket maysa a managulbod, kasano iti kaadu iti panagulbodna maipapan kenka tapno sapulenna iti pannakababalawmo? Ania laeng iti namnamam?`