---
title:  Immasidegcayo iti Bantay Sion
date:   13/03/2022
---

`Basaen ti Hebreo 12:22-24. Ania iti iladladawan ni Pablo ditoy?`

Pasingkedan ti Hebreo a nakadanontayo iti Bantay Sion ken makipaset iti maysa a dakkel a rambak. "Ngem immasidegcayo iti bantay Sion, ken iti ili ti Dios a sibibiag, ti Jerusalem a nailangitan, ken cadagiti di mabilang a buybuyot dagiti angel" (Heb. 12:22). Nakadanontayo babaen ti pammati iti persona ti mangibagitaya a ni Jesus. Iti daytoy a rambak masarakantayo dagiti di-mabilang a buybuyot dagiti angeles, ti Dios a Mismo, ken ni Jesus, nga Isu iti sentro ti panagrambak. Mapantayo a kas paset "iti gimung a sapasap, ken Iglesia dagiti inauna nga annac, a nailanad ti naganda idiay langit" (Heb. 12:23). Dagiti nagantayo ket nailanadda kadagiti libro idiay langit, a nakailistaan dagiti makunkuna a tattao ti Dios (Exo. 32:32; Sal. 56:8; Dan. 12:1; Mal. 3:16; Lucas 10:20; Apo, 13:8; Apo. 17:8).

Datayo dagiti "inauna nga annac" agsipud ta makibingaytayo iti tawid ti Inauna nga Anak, ni Jesus (Heb. 1:6). Gapuna, dimmanontayo a saan a kas sangaili no di ket kas umili (idiligali Fil. 3:20). Datayo ket nailadawan pay a kas "espiritu dagiti nalinteg, a naaramidda nga awan pagcurangandan" (Heb. 12:23). Daytoy a pagsasao ket maysa a kita ti sasao nga isu a ti maysa a rukod ti nataoan a kababalintayo ket itakderanna iti sibubukel. Dayta ket maipada iti pagsasao nga “Ama dagiti carcararua" idiay Hebreo 12:9, nga isu a mangitudtudo iti Dios a kas Amatayo amin, tattao a naespirituan iti kababalinda.

Ti nafiestaan a panagtitipon ket rambakenna ti pannakaisibbu ti naarian a panagturay ni Jesus, napadian a panagministro, ken ti pannakaisibbu ti baro a tulag. Iti Hebreo, ti Bantay Sion iti lugar a pakapasamakan amin dagitoy a paspasamak. Tallo kadagiti Salmos idiay Hebreo 1:5-14 ket iladawanna ti pannakaipatugaw ti Anak iti trono ket ti Bantay Sion iti lugar a pakapasamakanna (Sal. 2:6, 7; Sal. 110:1, 2; Sal. 102:21-27).

Ti Bantay Sion ket isu pay ti lugar a nakadutokan ti Anak a "padi nga agnanayon" (Heb. 5:6), maysa nga adaw iti Salmo 110:4. Segun iti Salmo 110, ti pannakadutok ti Anak a kas Nangato a Padi ket mapasamak met idiay Bantay Sion (Sal 1/0:2). Kamaudiananna, ti Hebreo irikiama nga iti pannakaisibbu iti kinapadi ni Jesus ket tanda met iti pannakaisibbu ti baro a tulag (Heb. 7:17–22). Gapuna, ti Bantay Sion ket isu pay iti lugar a pakapasingkedan ti baro a tulag. Ti Hebreo 12:22–24 iladawanna ngarud, a ti nafiestaan a panagtitipon ket mapasamak idiay langit nga immulian ni Jesus.

`Ania dagiti napraktikalan a wagas a mabalintayo a rambaken iti kinapaypayso ni Jesus, ti napadian a panagministrona, ken ti Baro a Tulag kadagiti biagtayo ken iti panagdaydayawtayo? Apay nga iti panagragrag-o iti daytoy a dakkel a kinapudno ket mangpasingked- pammati?`