---
title:  Maysa A Di-magaraw a Pagarian
date:   16/03/2022
---

Inwaragawag ti Dios a "pagkintayegenna" dagiti langlangit ken ti daga, a ti kayatna a saben ket dadaelenna dagiti kabusor ti nasnacion. Nupay kasta, adda dagiti sumagmamano a banbanag a saan nga agkintayeg, dayta ket saanto a madadael.

`Pagdiligen ti Salmo 15:5, Salmo 16:8, Salmo 21:7, Salmo 62:2, Salmo 112:6, ken Hebreo 12:27. Ania dagiti bambanag a saanto nga agkintayeg?`

Adu kadagiti kabaroanan [modemo] a patarus ti Hebreo 12:27 ket isingasingda a ti panagkintayeg dagiti langlangit ken ti daga ket kaipapananna a maikkatdanto ken mapukawda nga agnanayon.

Nupay kasta, ti Biblia nalawag a ti Dios ket mamarsua kadagiti baro a langlangit ken maysa a baro a daga (Isa. 65:17. Apo. 21:1â€“4), ken mapagungartayto ken maaddaan iti maysa a baro a bagi (1 Tes. 4:13-17; Fil. 3:20) ditoy daga. Gapuria, ti "panagkintayeg" ket ipakpakitana ti pannakadalus ken pannakatarimaan ti sangaparsuaan, saan a ti mamimpinsan a pannakaikkatna. Ti adda ditoy ket pannakaparsuanto manen, keni daytanto iti pagyanan ti nasubbot.

Nupay kasta, adda dagiti sumagmamano a banbanag a santo nga agkintayeg. Iramanda ti nalinteg. Saandanto nga agkintayeg agsipud ta agtalekda iti Dios. Ti Namarsua tarawidwidanna ida ken patalgedanna iti panagbiagda.

Paliiwen nga idiay Hebreo, ti kinaagnanayon ken kinatalna ket nainaig ken Jesus. Ti Hebreo 1:10-12 kunana maipapan ken Jesus: " Sica, Apo, idi punganay binangonmo ti daga, ket dagiti langlangit aramid ida dagiti in- imam: Mapucawdanto, ngem sica mataginayoncanto; Ket isuda amin, cas maysa a pagan-anay, marunotdanto; Ket cas maysa a cagay bungunemto ida ket masuctandanto cas maysa a pagan-anay: Ngem sica cascasdi laeng. Ket dagiti tawenmo saandanto nga aggibus."" Ti Hebreo kunana pay a ti kinapadi ni Jesus ket agtalinaed nga agnanayon (Heb. 7:3, 24) a kas met iti aramidenna iti tawid ti nasubbot (Heb. 10:34). Iti maudi a panangukom, dagidiay nga adda "ken Jesus" ti saanto nga agkintayeg (Sal. 46:5).

Ti Hebreo 12:28 kunana pay nga awatentayo "ti maysa a pagarian a saan a mabalin a garawen." Daytoy ket maibatay iti Daniel 7:18, nga isu a kunana a dagiti sasanto "ket tagicuaendanto ti pagarian iti agnanayon." Daytoy iti pagarian a ni "caanoman dinto madadael kas naibaga idiay Daniel 2:44 Daytoy a pagarian ket kukua ti Anak, ngem ibingayna dayta kadatayo. Ti Apocalipsis 20:4 kunana a makipagukomtayo Kenkuana kadagiti dakes a pannakabalin a nangidadanes kadatayo (1 Cor. 6:3).

`Kasano iti kasasaadmon ita, no maipapan iti pannakayakayak? No saan unay a nasayaat, ania dagiti pili a mabalinmo nga aramiden tapno makaala iti tulong iti daytoy napateg a banag? (Kitaen ti Eje. 4:14.)`