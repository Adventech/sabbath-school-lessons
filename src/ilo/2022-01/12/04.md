---
title:  Pagkintayegenna Dagiti Langlangit ken ti Daga
date:   15/03/2022
---

Kalpasan ti pannakailadawan ti nafiestaan a panagtitipon a mapaspasamak idiay langit, balakadan ni Pablo dagiti bumasa a masapul nga ipangagda ti timek ti Dios agsipud ta ti Dios ket pagkintayegenna" "pay maminsan, saan laeng a ti daga, no di ket ti langit pay'” (Heb. 12:26). Kunkuna ni Pablo a nupay ni Jesus ket naipatugaw idiay trono idiay langit, ti pannakaisalakantayo ket saan pay a nalpas. Masapul nga ipangagtayo agsipud ta adda pay maysa a napateg a mapasamak.

`Pagdiligen ti Hagger 2:6-9, 20–22; Salmo 96:9, 10; Salmo 99:1; ken Hebreo 12:26, 27. Ania iti panggep ti Dios iti panangkintayegna kadagiti langlangit ken ti daga? Ania ti kayat a saoen daytoy?`

Iti Daan a Testamento, ti panagkintayeg ti daga ket maysa a kadawyan a langa iti kaadda ti Dios, nga Isu nga agparang tapno ispalenna dagiti tattaona. Idi nakidangadang da Debora ken Barak a maibusor ken Sisera, ti Dios nakidangadang manipud langit a maipaay iti biangda (Oc-ocom 5:20). Daytoy ket nailadawan a kas maysa a napigsa a ginggined, maysa a panagkintayeg ti daga ken dagiti banbantay gapu iti kaadda ti Dios (Oc-ocom 5:4, 5). Masarakantayo daytoy isu met laeng a ladawan nga agparang iti amin a Daan a Testamento no ti Dios ket agparang a mangispal iti maparparigat (Sal. 68:7. 8: Sal. 60:2. Sal. 77:17, 18). Gapuna, ti maysa a panagkintayeg ket nagbalin a maysa a tanda iti panangukom ti Dios kabayatan nga ipakitana ti Turayna kadagiti tattao ditoy daga. Dagiti mammadto impactoda a daytoy ket mapasamak idiay Aldaw ti Apo (Isa. 73:73; Isa. 24:18-23).

Kadagiti Hebreo, ti "panagkintayeg" ti langit ken ti daga ket tudtudoenna ti pannakadadael dagiti kabusor ti Dios. Daytoy iti inkari ti Dios iti pannakaipatugaw ni Jesus iti trono. Kinuna ti Dios Kenkuana: "Agtugawca iti macanawanco agingga iti panangaramidco cadagiti cabusormo a pagbatayan dagiti sacsacam" (Heb. 1:13). Gapuna, ni Jesus ket inabakna ti kabusor (Heb. 2:14-16) ken naipatugaw iti trono (Heb. 1:5-14), ngem dagiti kabusor ket saanda pay a nadadael (Heb. 10:11-14; Cor 15:23–25).

Ngem ti Dios ket dadaelenna dagitoy a kabusor idiay masakbayan, inton ti Dios ket pagkintayegenna dagiti langlangit ken ti daga. Ti panagkintayeg dagiti langlangit ken ti daga ket kaipapananna ngarud, ti pannakadadael dagiti naidagaan a pannakabalin a mangidadanes kadagiti tattao ti Dios ken, ad-adda pay a napateg, ti pannakadadael dagiti nailangitan a pannakabalin (ni Satanas ken dagiti angelesna) nga isu nga agtakder iti likudan dagiti naidagaan a pannakabalin ken tengngelda ida.

`Apay a ti kari nga iti maysa nga aldaw ket maaramidto ti hustisya, ket ti dakes a kasta unay iti panagrairana iti lubongtayo ket madadaelto iti maysa nga aldaw, ket anian a maysa a napnoan namnama a kari nga agpaay kadatayo, nangnangruna kadagidiay a nagsagaba a mismo kadagiti im-ima ti dakes?`