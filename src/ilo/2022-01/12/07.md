---
title:  Adalen Pay
date:   18/03/2022
---

"Kabayatan ti sangaribu a tawen a nagbaetan ti umuna ken maikadua a panagungar, maaramid ti pannakaukom dagiti nadangkes. Ni apostol Pablo itudtudona 'toy a panangukom a kas mapasamak a sumaruno iti maikadua a yaay ni Cristo. "Awan coma ti ucomenyo no dina pay pannacaipaay, agingga ti umay ti Apo; isu a mangipanayagto iti lawag cadagiti nailemmeng a banag dagiti sipnget, ket iparangarangnanto dagiti panagem dagiti puspuso." 1 Corinto 4:5. Ni Daniel kunana nga idi immay ti Dati a Lakay, "ti panangucom naited cadagiti sasanto ti Cangatoan." Daniel 7:22. Iti daytoy a tiempo dagiti nalinteg agturayda a kas ar-ari ken papadi a maipaay iti Dios. Ni Juan kunana iti Apocalipsis: "Nakitac dagiti trono, ken dagiti nagtugaw cadacuada, ket naitalec cadacuada ti panangucom." "Isudanto dagiti papadi ti Dios ken ni Cristo, ket makipagaridanto Kencuana iti sangaribu a tawen." Apocalipsis 20:4, 6. Isu daytoy ti tiempo nga impadto ni Pablo a "dagiti sasanto ucomendanto ti lubong." 1 Corinto 6:2. Makikatugawda ken Cristo a mangukom kadagiti nadangkes, ket iyabayda dagiti ar-aramidda iti libro ti pagalagadan, ti Biblia, ket kednganda ti banag ti tunggal maysa kas mayannurot kadagiti aramid a naaramid iti bagi. Iti dayta ti paset a sagabaen dagiti nadangkes maipato, kas mayannurot kadagiti ar- aramidda; ket isut' mailanad iti batog dagiti naganda idiay libro ti patay.

"Ni Satanas pay ken dagiti dakes nga angelna ti ukomen ni Cristo ken dagiti tattaona. Kunaen ni Pablo, "Saanyo nga ammo aya a mangucomtayto cadagiti angel?" 1 Corinto 6:2,3. Ket ni Judas kunana adagiti angel a saanda a tinaginayon daydi macaisigudanda a casasaad, no di ket pinanawanda daydi umisu a pagyananda, incabilna ida cadagiti agnanayon a pannacabalud, iti yan ti sipnget agingga iti panangucom ti naindaclan nga aldaw." Judas 6." Ellen G. White, _The Great Controversy, pp. 660, 661._

**Salsaludsod a Pagiinnadalan**

`Ania ti kunaen ti pannakipaset dagiti sasanto iti panangukom iti nadangkes (1 Cor 6:3; Judas 6) maipapan iti Dios ken no kasano iti kinalawagna kadatayo iti panangipakitana kadatayo iti kinaimbag ken kinalintegna no kasano iti panangtratarna iti basol ken dakes?`

`Basaen ti Exodo 32:32: Salmo 56:8: Salmo 69:28; Salmo 139:16: Isaias 4:3; Daniel 12:1; Malakias 3:16; Lucas 10:20: Apocalipsis 13:8; ken Apocalipsis 17:8. Dagitoy dagiti pakasarakan kadagiti liblibre ti Dios idiay langit. Ania a kita dagiti banbanag iti nailanad kadagitoy a liblibro? Apay a napateg a ti Dios ket salimetmetanna iti pannakailanad dagiti luluatayo (Sal. 56:8), kas pangarigan? No ti Dios ket ammona dagiti isuamin a banbanag, ania ti panggep iti kakasta a liblibro wenno dagiti nailanad?`

`Apay ngata a napateg a ti Hebreo ket ipatinggana ti argumento ti sursurat iti maysa a panangisilpu kadagiti karkari iti Daniel 7? Apay a dagitoy a pakaisilpuan ket napat√©giti lawag ti panagministro ni Jesus idiay langit? Ania ti isuro ti Daniel 7 kadatayo maipapan iti panagpatingga ti amin a naidagaan ken natnag a banbanag?`