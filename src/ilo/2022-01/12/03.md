---
title:  Nakadanonkayo iti Dios nga Okom Dagiti Isuamin
date:   14/03/2022
---

`Basaen ti Hebreo 12:23. No daytoy ket maysa a rambak, apay a ti Dios ket nailadawan a kas maysa nga Okom? Kasano a ti maysa nga okom ket agbalin a paset wenno maysa a gapu iti maysa a rambak? Basaen met ti Daniel 7:9, 10, 13-22.`

Ti rambak a nailadawan idiay Hebreo 12:22-24 ket tudtudoenna ti maysa a masakbayan a panangukom. Ti Dios, ti Okom, Isu iti mangimaton, ken dagiti libro ket maaramat, ket ti banag daytoy a masakbayan a panangukom manipud kadagiti libro ket dagiti tattao ti Dios awatenda ti pagarian (Heb. 12:28).

Daytoy a buya ket ipalagipna ti dakkel a panangukom iti sakbay-ti-Yaay a nailadawan idiay Daniel 7, nga isu a mangipabuya iti maysa a buya ti panangukom a ti Dios, ti "Dati a Lacay" (Dan. 7:9), nagtugaw iti maysa a trono a naaramid iti apuy ken napalikmutan kadagiti "rinibribu a ribu dagiti nagservi kencuana, ket sangalacsa a lacsa ti nagtatacder iti saclangna" (Dan. 7:10). Nalukatan dagiti libro (Dan. 7:10), ket ti panangukom ket naikeddeng iti pagimbagan dagiti "asanto ti Cangatoan," nga isu ngarud a "tinagicuada ti pagarian." (Dan. 7:22).

Kasta met, ti Hebreo 12:22-29 iladawanna ti maysa a buya ti panangukom idiay Bantay Sion, ti nailangitan a Jerusalem, nga idiay ti Dios ket, "Ocom dagiti isu-amin," ken nalikmut kadagiti "rinibribu a ribu' nga angeles. Ti b uya ket maysa nga umap-apuy (Heb. 12:29). Iramanna dagiti libro agsipud ta dag iti sasanto kct "mailanad" kadakuada (Heb. 12:23), nga isu a mangipakpakita  iti maysa a naanamungan (naimbag) a pannakaukom nga agpaay kadagiti sasanto.

Ni Jesus ti adda idiay sentro dayta a buya (Heb. 72:24). Isu ket mailadawan a kas Anak ti Tao idiay Hebreo 2, nga Isu a "nabalangatan ti dayag ken dayaw" kalpasan a rinamananna ni "patay iti biangtayo (Heb. 2:9). Segun iti Hebreo 2:10, ti "anak ti tao" (kitaen ti Heb. 2:6) nagsagaba tapno mangipanto idiay "gloria cadagiti adu nga annac;" dayta ket, tapno dagiti mamati ket mabalinda met a mabalangatan iti "dayag ken dayaw." Ti â€œAnak" ket itan inyegna dagiti mamati idiay Bantay Sion, ti nailangitan nga Jerusalem, babaen kadagiti pagimbagan ti baro a tulag (Heb. 12:22-24), a nakaikarianda a makaawat iti maysa a pagarian (Heb. 12:28).

Daytoy ngarud a panangukom, ket, pudno a naimbaga damagagpaay kadagiti mamati agsipud ta dayta ket maysa a panangukom a maipaay iti pagsayaatanda. Dayta ket alangonenna ida. Dayta ket maysa a panangukom a mang-abak iti kabusorda, ti dragon, nga isu nga adda iti likudan ti nakabutbuteng nga animal a nangidadanes kadagiti mamati iti napalabas (Daniel 7) ken aramidenna iti masakbayan (Apocalipsis 13).

`Kasano a ti inadaltayo ita nga aldaw ket tumulong kadatayo a makaawat a ti panangukom ti Dios idiay damag ti tallo nga angel ket "naimbag a damag" iti daytoy a tiempo (Apo. 14:6, 7; idilig iti Deur. 32:36, 1 Cron. 16:33-35)?`