---
title:  Adalen Pay
date:   25/02/2022
---

Basaen ti sursurat ni Ellen G. White, "Calvary," pp. 741-757; "It Is Finished," pp. 758-764, iti The Desire of Ages.

Ni Professor Jiri Moskala ket inlawlawagna ti kababalin daytoy panangukom sakbay-ti-Yaay. Ti Dios "ket saan nga adda idiay a tapno ipabuyana dagiti basbasolko a kas iti maysa a tawa iti pagtagilakoan. Iti kasunganina, ipakitana iti umuna amin ti nakaskasdaaw a makabalbaliw ken mannakabalin a paraburna, ken iti sangoanan ti sibubukel a uniberso, Isu a kas pudno a Saksi ti sibubukel a biagko ket ilawlawagna ti kababalinko ken Apo Dios, ti akin-uneg a panggepko, ti panpanunotko, dagiti ar-aramidko, ti nakairuamak ken pagturongan ti biagko. Isu ket ilawlawagna amin. Ni Jesus ket paneknekanna a nakaaramidak kadagiti adu a biddut, a sinalungasingko ti lintegna, gem nagbabawiak met, dimmawat iti pammakawan, ket nabalbaliwan gapu iti Paraburna. Isu ket ipakdaarna: 'Ti darak ket makaanay nga agpaay iti managbasol a Moskala, ti pagturongan ti biagna ket Siak, ti kababalinna Kaniak ken kadagiti dadduma a tattao ket nabara ken saan a naimbubokodan, isu ket maikari, isu ket naimbag ken matalek nga adipek." -_”Toward a Biblical Theology of God's Judgment: A Celebration of the Cross in Seven Phases of Divine Universal Judgment," Journal of the Adventist Theological Society_ 15 (Spring 2004): p. 155.

"Dagiti agpadpada a nasubbot ken dagiti saan a natnag a nabiag ket masarakan idiay kruz. ni Cristo ti siensya ken kantada. Makitanto a ti dayag nga agraniag iti rupa ni Jesus ket ti dayag ti bukod-a-panangisakripicio nga ayat. It lawag manipud ti Kalbaryo makitanto a ti linteg ti bukod-a- mangtallikod nga ayat ket isu ti linteg ti biag nga agpaay iti daga ken langit; a ti ayat nga isu a 'saanna a sapulen iti bukodna" ket ti paggapuanna ket iti puso ti Dios; ket iti naemma ken napakumbaba a Maysa ket maipaduyakyak ti kababalin daydiay nga agtaeng idiay lawag nga awan ti tao a makaasideg.” Ellen G. White, The Desire of Ages, pp. 19, 20.

**Salsaludsod A Pagiinnadalan:**

`1. Dagiti tattao ket addaanda iti kankanayon a panagduyos a mangipaay kadagiti nadumaduma a kita dagiti datdaton ken Apo Dios a kas maya a sukat ti pannakapakawan wenno pannakaisalakan. Dadduma ket ipaayda iti Dios ti nabanwaran nga aramid ti penitensya (atiddog a panagpagpagna, ken dadduma pay), dadduma mangipaay iti maysa a big a panagservi, wenno aramid a panangpaidam iti bukod a bagi, ken dadduma pay. Kasano a dagitoy nga ar-aramid ket maibilang iti lawag ti daton ni Jesus ken ti panangibaga ti Sursurat a ti kruz ket impatinggana amin dagiti panagdatdaton (Dan. 9:27; Heb. 10:18)?`

`2. Kasta met, ania ti paset ti daton iti biag ti mamati? Ania ti kayat a saoen ni Jesus idi kinunana nga alaentayo ti kruztayo ken sumurottayo Kenkuana (Mat. 16:24), wenno ni apostol Pablo idi kinunana a masapul nga ipaaytayo dagiti bagitayo a "cas daton a sibibiag, nasantoan ken macaay-ayo iti Dios" (Rom. 12:1)? Ania ti nagnaigan dagiti bilbilin ni Jesus ken Pablo (Mat. 16:24; Rom. 12:1) ken Hebreo 13:15, 16?`