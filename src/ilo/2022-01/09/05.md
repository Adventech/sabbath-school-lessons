---
title:  Ti Kruz ken ti Gatad ti Pannakapakawan
date:   23/02/2022
---

`Basaen ti Hebreo 9:22–28. Ania ti ibaga daytoy a teksto maipapan iti trabaho ni Cristo idiay nailangitan a santuario?`

Ti kapanunotan a ti nailangitan a santuario ket masapulna iti pannakadalus ket adda kais-iskanna iti lawag ti santuario iti Daan a Testamento. Ti santuario ket maysa a simbolo iti govierno ti Dios (1 Sam. 4:4:2 Sam. 6:2), ken ti wagas à panangtratar ti Dios iti basol dagiti tattaona ket apektaranna ti panangkita ti publiko iti kinalinteg ti govierona (Sal. 97:2). Kas agturay, ti Dios ket Isu iti Okom dagiti tattaona, ket manamnama nga Isu ket nainkalintegan, gun- gunaanna ti awan basolna ken dusaenna ti nakabasol. Gapuna, no pakawanen ti Dios ti managbasol, Isu ket ipakpakatna iti makaokom a pagrebbengan Ti santuario, nga isu a mangitaktakder iti kababalin ken panangituray ti Dios, ket nakaran. Daytoy ket ilawlawagna ti gapu no apay a ti Dios ket awitenna dagiti basbasoltayo inton pakawanenna (Exo.34:7; Num. 14:17- 19, ti sigud a Hebreo iti "manangpakawan" [noše'] kadagitoy a bersikulo ket kaipapananna "aw-awiten, agaw-awit").

Ti sistema a panagdatdaton idiay santuario ti Israel ketiladawanna daytoy a banag. No ti maysa a tao ket sapulenna ti pannakapakawan, isu ket mangyeg iti maysa nga animal a kas maysa a daton nga agpaay iti biangna, ipudnona dagiti basbasolna iti dayta, ken partienna dayta. Ti dara ti animal ket maikabil kadagiti sara ti altar Wenno maiwarsi iti sangoanan ti bengbeng idiay templo iti umuna a silid. Gapuna, ti basol ket nainsimboloan ti pannakayalisna iti santuario. Ti Dios innalana dagiti basbasol dagiti tattao ket inawitna iti Mismo a Bagbagina.

Iti sistema ti Israel, ti pannakadalus manipud ti basol wenno pannakaabbong dagiti basbasol ket mapasamak iti dua a tukad. Iti dayta a lawen, dagiti sibababawi a managbasol ket mangyeg kadagiti datdaton idiay santuario, nga isu a mangdalus kadakuada manipud iti basolda ngem maiyalis iti basol idiay santuario, iti Dios a Mismo. Iti panagpatingga ti tawen, iti Aldaw ti Pannakaabbong, nga isu ti aldaw ti panangokom, ti Dios ket dalusanna ti santuario, dalusanna ti pagrebbenganna a kas Okom babaen iti panangyalisna kadagiti basbasol manipud santuario a maipan ken Azazel, nga isu a mangibagi ken Satanas (Lex 16.75-22).

Daytoy sistema a dua-a-tukad nga itakderan dagiti dua a silid iti naidagaari a santuario, nga isu a naitulad iti nailangitan a santuario (Exo 25:9; Heb. 8:5). ket palubosanna ti Dios a mangipakita iti asi ken hustisya nga agpadpada. Dagidiay a mangipudno kadagiti basbasolda iti dayta a tawen ket impakitada iti kinapudnoda iti Dios babaen iti panangngilinda iti nasolemne a panaginana ken panagladingit dagiti bagbagida iti Aldaw ti Pannakaabbong (Lev 16:29_ 37). Dagidiay a san a nangipakita iti kinapudno ket "maipusayto iti ilina" (Lev. 23:27-32).

`Utoben no ania ti sangoem no sangoem koma itinalinteg a pannakadusa dagiti basbasolmo. Kasano koma a dayta a kinapudno ket makatulong kenka a makaawat iti naaramidan ni Cristo nga agpaay kenka?`