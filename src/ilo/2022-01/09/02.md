---
title:  Apay a Kasapulan Dagiti Datdaton Idi?
date:   20/02/2022
---

Ti Hebreo 9:15 ilawlawagna a ti ipapatay ni Jesus a kas maysa a daton ket addaan iti panggep a mangipaay iti "pannacasubbot dagiti salsalungasing babaen daydi immuna a tulag." tapno dagiti tattao ti Dios ket nalabit nga "awatenda coma ti naicari a tawiden iti agnanayon."

Iti kadaanan nga Asideg a Daya (Near East), ti maysa a tulag iti nagbaetan dagiti dua a tao wenno nacion ket maysa a napateg (serioso) a banag. Dayta ket iramanna ti maysa a panagsinnukat kadagiti karkari iti babaen ti sapata. Dayta ket ipakpakitana ti pagarup a dagiti didios ket dusaenda dagidiay a mangsalungasing iti sapata. Masansan, dagitoy a tultulag ket napasingkedan babaen ti daton iti maysa nga animal.

Kas pangarigan, idi ti Dios ket nangaramid iti maysa a tulag ken Abraham, ti ceremonia ket inramanna iti pananggudua kadagiti animal (Gen. 15:6 27). Dagiti partido ket magnada iti nagbaetan dagiti paspaset a kas panangawat a dagidiay nga animal ket itakderanda ti gasat ti partido a mangsalungasing iti tulag. Napateg unay, ti laeng Dios ti nagna iti baet dagiti animal, iti panggep nga ibagana ken Abraham nga Isu ket saanna a dadaelen ti Karina

`Pagdiligen ti Genesis 15:6–21 ken Jeremias 34:8–22. Ania ti isuro dagitoy a teksto maipapan ti tulag?`

Ti tulag iti Dios ket nangted iti Israel iti gundaway a makastrek iti Naikari a Daga a kas tawidda. Nupay kasta, dayta ket inramanna dagiti bilbilin ken ti pannakaiwarsi ti dara idiay altar. Daytoy a panangiwarsi ket ipakpakitana ti pagtungpalan ti partido a mangsalungasing iti tulag. Daytoy iti gapu no apay a ti Hebreo kunana a "no awan ti dara a maiparucpoc, awan ti pannacasubbot [dagiti basbasol]" (Heb. 9:22. litiral a patarus).

Idi sinalungasing ti Israel titulag, ti Dios ket sinangona ti maysa a naladingit kasasaad. Ti tulag ket kiddawenna ti ipapatay dagiti nagsalungasing, ngem li Dios ay-ayatenna dagiti tattaona. No ti Dios ket kitaenna laeng ti sabali a wagas wenno agmadi a mangdusa kadagiti nagsalungasing, dagiti bilbilinna ket saanto a pulos a maipatungpal, ket daytoy a lubong ket agpababa agingga iti gusoguso.

Nupay kasta, ti Anak ti Dios, impaayna ti Mismo a Bagina a kas maysa a Suno. Isu ket natay iti biangtayo tapno datayo ketawaten[tay] coma ti naicari a tawiden iti agnanayon" (Heb. 9:75, 26; Rom. 3:27–26). Dayta ket, Isu ket pagtaginayunenna ti kinasanto ti Lintegna kabayatan nga isalakanna dagidiay a nangsalungasing iti dayta a linteg. Ket mabalinna laeng nga aramiden daytoy babaen ti kruz

`Kasano iti pannakakitatayo ditoy no apay a ti linteg ket kangrunaan unay iti damag ti evangelio?`