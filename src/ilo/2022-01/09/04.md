---
title:  Naan-anay a Daton ni Jesus
date:   22/02/2022
---

`Basaen ti Hebreo 7:27 ken Hebreo 10:10. Kasano iti pannakailadawan ti daton ni Jesus kadagitoy a teksto?`

Dagiti papadi a Levitas-nga isu nga "adu a papadi ta gapu iti ipapatay nalappedanda nga agtuloy" (Heb. 7:23)—ket maisupadida ken Jesus, nga Isu nga agbiag nga agnanayon ken addaan iti maysa nga agnanayon a kinapadi (Heb. 7:24, 25). Iti "inaldaw" (Heb. 7:27) ken "tinaoen" (Heb. 9:25), dagiti papadi a Levitas ket ipaayda dagiti sagsagut ken datdaton "a dida mabalin no maipapan iti naken, a palaingen nga awan pagcuranganna dagidi mangidaton iti panagservi iti Dios" (Heb. 9:9; Heb. 10:1-4).

Ngem, ni Jesus, indatonna a Mismo ti Bagbagina "iti naminpinsan a maipaay iti agnanayonen" "ti maymaysa a daton" (Heb. 10:10, 12-14) a mangdalus iti nakemtayo (Heb. 9:14; Heb. 10:7-10) ken mangpukaw iti basol (Heb. 9:26). Ti daton ni Jesus ket nangatngato ngem kadagiti daton nga animal agsipud ta ni Jesus ket Anak ti Dios (Heb. 7:26–28), nga Isu a nangtungpal a naan-anay iti pagayatan ti Dios (Heb. 10:5-10).

Ti pannakailadawan ti daton ni Jesus a kas naaramid "iti naminpinsan a maipaay iti agnanayonen" ket addaan kadagiti adu a napateg nga ipakpakita

Umuna, ti daton ni Jesus ket naan-anay a nabertud ken saan a pulos a marimbawan. Dagiti datdaton dagiti papadi a Levitas ket naulit-ulit agsipud ta saanda a nabertud; ta no saan "dida coma simmardeng a maidatdaton? gapu ta dagiti mangaramid itoy a panagservi iti Dios, idinto a nagugoranda iti naminsan, awan coman ti ricnada iti basol?' (Heb. 10:2).

Maikadua, amin dagiti nadumaduma a kita dagiti datdaton iti Daan a Testamento ket nasarakanda iti pannakatungpalda idiay kruz. Gapuna, ni Jesus ket dinatay laeng a dinalusan manipud basol (Heb. 9:14), Isu ket impaayna ti pannakapasanto (Heb. 10:10-14) babaen iti panangpukaw iti basol kadagiti biagtayo (Heb. 9:26). Sakbay a makaasideg dagiti papadi iti Dios idiay santuario ken makapagministroda iti biang dagiti padada a tao, masapul a madalusan ken mapasantoda, wenno maikonsagrar (Levitico 8, 9). Ti daton ni Jesus ket dalusan ken ikonsagramatayo (Heb. 10:10-14) tapno mabalin nga umasidegtayo iti Dios a nabuyogan iti kinatalged (Heb. 10:19– 23) ken agservi Kenkuana a kas "maysa a naarian a kinapadi" (Heb. 9:14. 1 Ped. 2:9).

Kamaudiananna, ti daton ni Jesus ket ipaayna pay ti pannakataraon nga agpaay itinaespirituan a biagtayo. Mangipaay iti maysa nga ulidan a masapul a paliiwen ken suroten. Gapuna, ti Hebreo ket awi sennatayo nga ipamaysa dagiti matatayo ken Jesus, nangnangruna dagiti paspasamak ti kruz, ken suroten ti panangidalanna (Heb. 12:1-4; Heb. 13:12, 13).

`Ti kruz ket isu ti nakaibatayan dagiti amin a pagimbagan nga ited ti Dios kadatayo. Dayta ket ipaayna ti pannakagugor manipud basol, pannakapasanto a panagservi, ken pannakataraon a dumakkel. Kasano iti nasaysayaat a pannakapadastayo iti naited kadatayo ken Jesus?`