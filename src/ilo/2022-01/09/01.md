---
title:  Ni Jesus, ti Naan-anay a Daton
date:   19/02/2022
---

### Basaen Agpaay ti Adal ita a Lawas
Heb. 9:15; Gen. 15:6â€“21: Jer. 34:8-22; Efe 3:14-19; Heb. 7:27; Heb. 10:10; Heb. 9:22-28.

> <p>Paset a Mayulo</p>
> "Ta gapu iti maymaysa laeng a daton inaramidna nga awan pagcurcurangan dagiti mapagsanto a maipaay iti agnanayon (Hebreo 10:14).

Ti kapanunotan a ti maysa a tao a nasarakan a nakabasol ken nabitay idiay maysa a kruz ket madaydayaw koma a kas Dios ket makaparurod iti kadaanan a panpanunot. Iti narasay a panangibaga iti kruz iti literatura ti Roma ket ipakpakitana ti saanda a panangayat iti dayta. Kadagiti Judio, ti linteg impakdaarna a ti maysa a tao a nabitay iti maysa a kayo ket inlunod ti Dios (Deut. 27:23).

Gapuna, dagiti immuna a tenia a masarakantayo kadagiti pinta ti Cristiano kadagiti tanem ket ti peacock (pagarupen a mangisimsimbolo iti di-ipapatay). maysa a kalapati, ti palma ti panagballigi ti makidangadang (athlete), ken ti ikan. Iti ud-udina, dagiti dadduma a tema nagparang: daong ni Noe; ni Abraham a mangidatdaton iti kamero imbes koma a ni Isaac; ni Daniel idiay rukib dagiti leon; ni Jonas nga intupra ti ikan; maysa nga agpaspastor a mangub-ubba iti maysa a kordero; wenno panangipakita kadagiti datdatlag a kas iti panangagas iti di-makagunay ken ti panangpagungar ken Lazaro. Dagitoy ket simbolo ti pannakaisalakan, balligi, ken panangilala. Ti kruz, iti sabali a bangir, mangidanon iti maysa a panangkita iti pannakaabak ken pannakaibabain. Nupay kasta, ti krus ti nagbalin a simbolo ti kina Cristiano. Kinaagpaysoanna, naganen laeng ni Pablo ti evangelio iti "pacasaritaan ti cruz" (1 Cor 1:18).

Ita a lawas intayo kitaen ti kruz a kas agparang iti libro ti Hebreo.

_Adalen ti adal ita a lawas rapro maisagana agpaay ri Sabado, Pebrero 26._