---
title:  Panangukom ken ti Kababalin ti Dios
date:   24/02/2022
---

`Basaen ti Roma 3:21-26; Roma 1:16, 17; ken Roma 5:8. Ania ti iparparangarang ti Pannakasubbot idiay Kruz nga agpaay iti pannakapakawan dagiti basbasoltayo maipapan iti Dios?`

Ti pannakapakawan dagiti basbasoltayo ket ipakpakitana dagiti dua a tukad iti panangibabaet ni Jesus idiay dua a silid ti nailangitan a santuario. Umuna, ni Jesus ket ikkatenna dagiti basbasoltayo ken awitenna ida iti Mismo a Bagbagina idiay kruz tapno mangipaay iti pannakapakawan iti tunggal maysa a mamati Kenkuana (Arumid 2.38, Aramid 5:37). Idiay kruz nagun-odan ni Jesus ti kalintegan a mamakawan iti siasinoman a mamati Kenkuana agsipud ta inawitna ti basolda. Insibbuna pay ti maysa a baro a tulag, nga isu a mangipalubos kenkuana a mangikabil iti linteg ti Dios iti puso dagiti mamati babaen ti Espiritu Santo (Heb. 8:10-12. Eze. 36:25-27).

Ti maikadua a tukad iti panagministro ni Jesus ket launenna ti maysa a panangukom, ti panangukom sakbay-ti-Yaay, nga isu a masakbayan pay laeng segun iti panangkita ti Hebreo (Heb. 2:1-4: Heb. 6:2. Heb. 9:27, 28, Heb. 10:25). Daytoy a panangukom ket mangrugi kadagiti tattao ti Dios ken nailadawan idiay Daniel 7:9–27. Mateo 22:1-14, ken Apocalipsis 14:7. Ti panggepna ket tapno ipakilana ti kinalinteg ti Dios iti panangpakawanna kadagiti tattaona. Iti daytoy a panangukom dagiti nakailanadan ti biagda ket mailukatto a makita ti uniberso. Ti Dios ket ipakitana no ania ti napasamak kadagiti puso dagiti mamati ken no kasano iti panangarakopda ken Jesus a kas personal a Mangisalakanda ken kasano nga inawatda ti Espirituna iti biagda.

Iti panangsarita iti daytoy a panangukom, insurat ni Ellen G. White: "Ti tao ket saanna a masabat dagitoy a pammabasol iti mismo a bagbagina. Kadagiti namulitan-basol a pagan-anayna, panangipudno iti basolna, isu ket agtakder iti sangoanan ti Dios. Ngem ni Jesus ti Mangibabaettayo ket iparangna ti maysa a nabertud a pakaasi iti biang ti amin a nagbabawi ken babaen iti pammati ket inaramidna ti panangsalimetmet kadagiti kararuada Kenkuana. Isu ket ipakaasina ida ken abakenna ti mangidardarum kadakuada babaen ti nabileg nga argumento ti Kalbaryo. Ti awan pagkurkuranganna a panagtungpal iti linteg ti Dios, uray pay iti ipapatay idiay kruz, ket nangted Kenkuana iti amin a pannakabalin idiay langit ken ditoy daga, ken tuntonenna ti asi ti Amana ken pannakaikappia nga agpaay iti nakabasol a tao. . . . Ngem kabayatan a bigbigentayo koma ti managbasol a kasasaadtayo, agtalektayo ken Cristo a as kinalintegtayo, ti pakapasantoantayo, ken pakasubbotantayo. Saantayo a masungbatan dagiti pammabasol ni Satans a maibusor kadatayo. Ni laeng Cristo it makaaramid iti nabertud a pakaasi nga agpaay iti biangtayo. Isu it makabael a mangpaulimek iti mangidardarum a nabuyogan kadagiti argumento a saan a naipuon kadagiti pakaikariantayo, no di ket iti bukodna a pakaikarian.”-Testimonies for the Church, vol. 5, pp. 471, 472.

`Apay a ti kruz ken ti panagministro ni Jesus iti biangtayo ket isingasingna a masapul a kitaentayo a sitatalged, gem nabuyogan iti kinapakumbaba ken panagbabawi, it panangukom?`