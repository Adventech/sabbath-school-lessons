---
title:  Ti Daga kas Lugar a Paginanaan
date:   23/01/2022
---

`Basaen ti Genesis 15:13-21. Ania ti inkari ti Dios ken Abraham?`

Idi winayawayaan ti Dios ti Israel manipud iti pannakaadipen idiay Egipto, ti panggepna ket tapno iyegna ti Israel idiay daga ti Canaan, nga idiay ket mabalinda iti agserbi kenkuana a siwayawaya (Exo. 8:1; Sal. 105:43-45), mairaman pay iti panangnanam iti Sabado a panaginana nga inparit ni Paraon (Exo. 5:5). Ti daga ti Canaan ket isu ti tawid nga inkari ti Dios ken amada nga Abraham agsipud ta tinungpalna ti timek ti Dios ken pinanawanna ti ilina tapno mapan idiay Naikari a Daga (Gen. 11:31-12:4).

Ti panggep ti Dios iti panangitedna ti daga iti Israel ket saan laeng a tapno tagikuaenda dayta. Ti Dios ket iy-iyegna ida Kenkuana a Mismo (Exo. 19:4). Ti Dios ket kayatna ida nga agbiag idiay maysa a daga nga idiay ket mananamda iti maysa a nasinged pannakaikayamet Kenkuana, nga awan iti aniaman a lapped, ken tapno makapagbalinda met a saksi iti lubong a ti pudno a Dios ket intanggayana kadagiti tattaona. Kas iti Sabado ti panamarsua, ti daga ti Canaan ket maysa a balabala a naaramid iti maysa a nasinged a pannakaikayamet iti Mannubbotda ken ti pannakananamda iti kinaimbagna.

Iti Deuteronomio 12:1-14, ti Apo imbagana kadagiti tattao a sumrekda iti panaginana, saan laeng nga inton makastrekda iti daga, no di ket inton naguguranda ti daga manipud iti panagdaydayaw iti ladladawan. Kalpasan dayta, ti Dios ket ipakitana kadakuada, ti Napili, iti maysa a lugar a pakipagnaedanna kadakuada.

`Basaen ti Exodo 20:8-11 ken Deuteronomio 5:12-15. Ania dagiti dua a banbanag nga annongen ti panaginana ti Sabado, ken kasano iti panagnaigda?`

Ti Dios insilpuna ti Sabado ti panamarsua iti pannakawayawaya manipud Egipto. Binilinna ti Israel a ngilinenna ti Sabado a kas maysa a pakalaglagipan ti panamarsua ken kas maysa a pakalaglagipan iti pannakasubbotda manipud Egipto. Ti panamarsua ken pannakasubbot ket agpadpadada a naipenpen idiay bilin a Sabado. Kas latta iti saantay a panangparsua kadagiti bagbagitayo, ditay met masubbot dagiti bagbagitayo. Dayta ket maysa a trabaho a ti Dios laeng iti makaaramid, ket babaen iti panaginana bigbigbigentayo ti panagdas-altayo Kenkuana, saan laeng nga iti kaaddatayo no di pay ti pannakaisalakan. Ti panagsalimetmet iti Sabado ket maysa a napigsa a pannakaipakita ti pannakaisalakan babaen ti pammati laeng.

`Kasano koma a ti panangsalimetmet iti Sabado ket tumulong iti pannakaawattayo iti naan-anay a panagtalektayo iti Dios, saan laeng nga iti kaaddatayo no di iti pannakaisalakan?`