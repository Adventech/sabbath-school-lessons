---
title:  Adalen Pay
date:   28/01/2022
---

Nakapatpateg unay a ni Pablo idiay Hebreo ket inaramatna ti Sabado a panaginana, ket saan a ti Domingo, a kas maysa a simbolo ti pannakaisalakan babaen ti parabur nga ipapaay ti Dios kadatayo. Ti panangaramat iti Sabado a panaginana iti kastoy a wagas ket ipakpakitana a ti Sabado ket naing-ingungot ken nginilin dagiti mamati. Nupay kasta, manipud iti maikadua a siglo A.D. ken kadagiti simmarsaruno, masarakantayo dagiti pammaneknek ti maysa a mangilkeddeng a panagbalbaliw iti iglesia. Ti panagngilin iti Sabado ket nagsardeng a maibilang a maysa a simbolo ti pannakaisalakan ket, naibilang ketdi a maysa a simbolo a pannakikadua iti hinu-Judio ken ti daan a tulag, maysa a maliklikan koma. Iti panangsalimetmet iti Sabado ket nagbalin a maipada iti panamagbalin a maysa a Judio. Kas pangarigan, ni Ignatius ti Antioch (agarup A.D. 110) kinunana: "Dagidiay nga agbiag a maitunos iti daan nga ornos ket nasarakanda iti baro a namnama. Saandan a ngilinen ti Sabado no di ket ti aldaw ti Apo—ti aldaw a ti biagtayo ket napagungar a naikanunong ken Cristo ken ti ipapatayna."—Jacques B. Doukhan, _Israel and the Church: Two Voices for the Same God_ (Peabody, MA: Hendrickson Publishers, 2002), p. 42. Pumadpada met, ni Marcion imbilinna kadagiti pasurotna nga agayunarda iti Sabado a kas maysa a tanda a panangtukiad kadagiti Judio ken ti Diosda, ken ni Victorinus ket dina kinayat iti nagparang nga isu ket "sinalimetmetanna ti Sabado dagiti Judio" (Kitaen ti _Israel and the Church, pp. 41-45_). Ti pannakapukaw iti pannakaawat iti panagngilin iti Sabado a kas maysa a simbolo ti pannakaisalakan babaen ti parabur ti nangidalan iti pannakapukawna iti Nacristianoan nga iglesia.

"Ti Sabado ket maysa a tanda iti pannakabalin ni Cristo a mamagbalin kadatayo a santo. Ket naited daytoy kadagiti amin a pagbalinen ni Cristo a sasanto. Kas tanda iti pannakabalinna a mangsantificar, ti Sabado ket naited kadagiti amin a babaen ken Cristo ket nagbalinda a paset iti Israel ti Dios....

"Ti Sabado ket itudona ida iti trabaho iti panamarsua kas pammaneknek iti nabileg a pannakabalinna a mangisalakan. Bayat nga ipalagipna iti isip iti napukaw a kapia iti Eden, ibagana iti kapia a naisubli babaen iti Mangisalakan. Ket amin a banag iti natoralesa ket ulitenda iti awisna, 'Umaycayo caniac dacayo amin nga agrigrigat ken madagdagsenan, ta paginanaencayto.' Matt. 11:28."—Ellen G. White, _The Desire of Ages, pp. 288, 289._

**Salsaludsod a Pagiinnadalan**

`Ania ti nagnaigan ti panagngilin iti Sabado ken pannakapalinteg babaen ti pammati?`

`Ania ti pagdumaan ti pudno a panangngilin iti Sabado ken iti maysa a ligalismo a panangngilin ti Sabado? Kasano iti saantayo laeng a pannakaammo iti nagdumaan no di pay ket mapadasan dayta a pagdumaan iti bukodtayo a panagngilin iti Sabado?`