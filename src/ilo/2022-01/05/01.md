---
title:  Ni Jesus, ti ti Mangmangted iti Panaginana
date:   22/01/2022
---

### Basaen Agpaay ti Adal ita a Lawas
Gen. 15:13-21; Heb. 3:12-19; Heb. 4:6-11; Heb. 4:1, 3, 5, 10; Deut. 5:12-15; Heb. 4:8-11.

> <p>Paset a Mayulo</p>
> "Adda pay ngarud maysa a panaginana a maipaay iti ili ti Dios" (Hebreo 4:9).

Ti Hebreo 1 ken 2 ket naisentro iti pannakaipatugaw ni Jesus iti trono a kas agturay ken mangwayawaya kadagiti tattao ti Dios. Ti Hebreo 3 ken 4 iyammona ni Jesus a kas maysa a mangipaay iti panaginana nga agpaay kadatayo. Daytoy a panagsasaganad ket adda kais-iskanna iti kanito a malagiptayo ti naikari iti tulag ni David at ti Dios ket itedna iti naikari nga ari ken kadagiti tattaona ti "panaginana" manipud kadagiti kabusorda (2 Sam. 7:10, 11). Daytoy ya panaginana ket sidadaan kadatayo itan a ni Jesus ket naipatugaw idiay makannawan nga ima ti Dios.

Ti Hebreo iladawanna ti panaginana a kas agpadpada a maysa a panaginana a kukua ti Dios ken kas maysa a Sabado a panaginana (Heb. 4:1-11). Inaramid ti Dios daytoy a panaginana, nga isu a kukuana, a sidadaan ken Adan ken Eva. Ti immuna a Sabado ket kapadasan iti pannakaan-anay manipud iti maysa nga Isu a nangaramid a ti pannakaan-anay ket mabalin. Ti Dios ket ikarina pay ti maysa a Sabado agsipud ta ti pudno a panagngilin iti Sabado ket saklawenna ti kari ti Dios a mangisubli iti dayta a kinaan-anay.

No salimetmetantayo ti Sabado, _malagiptayo_ a ti Dios ket nangaramid iti naan-anay a bendicion nga agpaay kadatayo idi Pinarsuana ti lubong ken idi a sinubbotna dayta idiay kruz. Nupay kasta, ti pudno a panagngilin iti Sabado, ket ad-adda pay ngem iti maysa nga aramid ti pananglaglagip. Dayta ket maysa a _panangraman,_ ditoy rinuker a lubong, iti dayta masakbayan nga inkari ti Dios.

_*Adalen ti adal ita a lawas tapno maisagana agpaay ti Sabado, Enero 29._