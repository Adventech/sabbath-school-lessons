---
title:  Adalen Pay
date:   25/03/2022
---

“Kalpasan a bimmaba ti Espiritu Santo, ... [dagiti mamati] ket nagragsakda iti kinasam-it iti pannakikadua kadagiti sasanto. Nadungngoda, managpanunot, tallikudanda-iti-bukod a bagi, siaanamong a mangaramid iti aniamana sakripicioamaigapu iti kinapudno. Iti inaldaw a pannakikuykuyogda iti maysa ken maysa, imparangarangda ti ayat ni Cristo nya isu nga inyawisna kadakuada nga aramiden. Babaen kadagiti di-naimbubukodan a sasao ken ar-aramid inkarigatanda a sindian daytoy nga ayat kadagiti dadduma a puspuso....

"Ngem in-inut nga immay ti panagbaliw. Dagiti mamati nangrugidan a kitan dagiti ruker dagiti sabsabali. Iti panagtaengda kadagiti biddut, panangted ti lugar iti awanan ayat a panagdillaw, napukawda iti panangkitada iti Mangisalakan ken ti Ayatna. Nagbalinda a nair-irut maipapan kadagiti akinruar a cerceremonia, ad-adda a kitaenda dagiti matudtudo a teorya ngem iti panangaramid iti pammati. Iti regtada a mangbabalaw kadagiti sabsabali, didan nakita dagiti bukodda a kamali. Napukawda ti nainkakabsatan nga ayat nga isu nga inyawis ni Cristo, ken, iti kakakas-angan amin, dida ammo a napukawda. Dida ammo a ti ragsak ken rag-o ket pumanpanawen kadagiti biagda nga, iti panangpasardengda iti ayat ti Dios kadagiti puspusoda, iti saan nga agbayag magnadan iti sipnget.

"Ni Juan, iti pannakaammona a ti nainkakabsatan nga ayat ket agkupkupasen iti uneg ti iglesia, inriingna kadagiti mamati ti kankanayon a pannakasapul iti daytoy nga ayat. Ti suratna iti iglesia ket napnuda iti daytoy a kapanunotan. "Ayayatec, agdidinnungngotayo,' isuratna; "ta ti ayat nagtaud iti Dios, ket tunggal maysa nga agayat nabukel iti Dios ket ammona ti Dios. Ti saan nga agayat, saanna nga ammo ti Dios, ta ti Dios Isu ti ayat. Daytoy ti nacaiparangarangan ti ayat ti Dios cadatayo, nga imbaon ti Dios ti Anacna a bugbugtong ditoy lubong, tapno agbiagtayo gapu kencuana. Ket daytoy ti ayat, saari a gapu ta ayatentayo ti Dios,no di ket gapu ta Isu inayatriatayo, ket imbaonna ti Anacna a daton a subbot cadagiti basbasoltayo. Ay-ayaten, no casta unay ti pinagayat ti Dios cadatayo, rebbengtay met ti agayanayat.'"—Ellen G. White, _The Acts of the Apostles, pp. 547, 548._

**Salsaludsod a Pagiinnadalan**

`Ti na-Cristianoan a biag ket masansan a kitaen a personal, minnaysa a panagkayamet ni Jesus ken ti mamati. Nupay kasta, dayta ket, maysa laeng a paset ti na-Cristianoan a biag. Apay a napatega laglagipen a ti Dios ket idaldalannatayo a kas maysa a bunggoy? Ania dagiti pagrebbengak iti bunggoy? Ania iti manamnamak manipud iti bunggoy?`

`Ania iti kasayaatan a pakakitaan a ti nainkakabsatan nga ayat ket napigsa iti maysa a kongregasyon? Agsaganaka a mangaramid iti maysa a listaan iti klase ti Eskuela Sabatinayo.`

`Ania iti pudno a nainkakabsatan nga ayat? Ania dagiti pakakitaan kenkuana, dagiti pagtaudanna, ken bungbungana? Kasano iti panangilasinmo manipud iti saan apudno a nainkakabsatan nga ayat?`