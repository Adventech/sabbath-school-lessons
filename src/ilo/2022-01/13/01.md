---
title:  Mataginayon Coma ti Ayat nga Incacabsatan
date:   19/03/2022
---

### Basaen Agpaay ti Adal ita a Lawas
Hebreo 13; Rom. 12:13; Efe. 5:3-5; 1 Ped. 5:1-4; Heb. 2:9; Heb. 4:16; Gal. 2:20.

> <p>Paset a Mayulo</p>
> "Mataginayon coma ti ayat nga incacabsatan" (Hebreo 13:1).

Ti Hebreo 13 ket iparangna ti mangdagdagup a balakad ti apostol: "Mataginayon coma ti ayat nga incacabsatanâ€ (Heb. 13:1). Isu kat pinasingkedanna iti isuamin a sursurat [epistolo] a datayo ket sangakabbalayan ti Ariti Nangato a Padi, ni Jesus, dagiti kakabsatna a lallaki ken babbai. Ti nagsurat ket saanna laeng a kitaen ti agdengdengngeg a kas maysa a bunggoy dagiti tattao nga agtrabaho iti pannakaisalakanda iti minnaysa a pannakikayamet ken Jesus, no di ket kas maysa a pamilya, wenna sangakabbalayan, maisalakan amin. Ni Pablo ket impakitana ti trabaho ni Jesus nga agpaay kadatayo a kas "naincacabsatan nga ayat"; Isu ket "saan nga agbain a mangnagan cacabsat cadacuada" (Heb. 2:11). Gapuna, dagiti mamati ket aramidenda koma iti maysa ken maysa iti inaramid ni Jesus kadakuada.

Iti amin ti sursurat [epistolo), ti nainkakabsatan nga ayat ket iramanna ti "agbibinnalacadcayo tapno awan iti uray maysa a maiyadayu iti parabur ti Dios (Heb. 3:73, Heb. 10:24, 25; Heb. 12:15-17). Idiay kapitulo 13 iramanna dagiti adu nga elelemento: kinamanagpadagus (Heb. 13:2), panangsarungkar ken panangtulong kadagiti balud ken dagidiay a maparparigat (Heb. 13:3), nadayaw a panagassawa (Heb. 13:4), panangliklik iti kinaagum (Heb. 13:5, 6), laglagipen ken tungpalen dagiti pangpangulo ti kongregasyon (Heb. 13:7-17), ken panangikarkararag iti nagsurat a mismo (Heb. 13:18, 19).

_Adalen li adal ita a lawas tapno maisagana agpaay ri Sabado, Marzo 26._