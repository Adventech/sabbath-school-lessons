---
title:  Mapanka ken Jesus iti Ruar ti Pakarso
date:   24/03/2022
---

`Pagdiligen ti Hebreo 13:10-14; Mareos 8:34; Mateo 10:38; Lucas 14:27, ken Galacia 2:20. Ania ti kaipapanan ti mapan ken Jesus iti ruar ti pakarso?`

Ti lugar iti ruar ti ruangan ket isu iti karurugitan iti amin a pakarso. Dagiti bangkay dagiti naidaton nga an-animal ket napuoranda idiay (Lev. 4:12). Dagiti agkukutel ket nailaksidda met iti pakarso (Lev. 13:46) ken dagiti managtabbaaw ken dagiti kriminal ket mapapatayda met idiay (Lev. 24:10 16.23; 1 Ar-ari 27:73; Aramid 7:58). Dagitoy a paglintegan ket pagarupenna a ti ayan ti Dios ket iti uneg ti pakarso. Aniaman a banag a narugit ket maibelleng iti ruar agsipud ta ti Dios ket dina kayat a makita iti aniaman a "di-nadalus" a banag iti uneg (Num. 5:3; Deur. 23:14).

Ni Jesus nagsagaba idiay krus iti ruar ti Jerusalem (Juan 19:17-20). Daytoy ket ipaganelgetna ti bain a naibato Kenkuana (Heb. 12:2). Isu ket oficial a nadusa a kas maysa a "nangtabbaaw ti Nagan" ket, iti kasta, ket tinukiad ti Israel ken pinapatayda iti ruar ti pader (Marcos 14:63, 64; kitaen ti Lev. 24:11, 16). Ni Jesus ket naibelleng iti ruar ti pakarso a kas maysa a "nakababain," narugit," wenno "nacarugrugit" a banag (Heb. 12:2). Nupay kasta, ni Pablo bagbagaanna dagiti mamati a surotenda ni Jesus iti ruar ti ruangan, nga ibturenda ti bain nga Inibturanna (Heb. 12:2; kitaen ti Heb. 13:13). Daytoy met iti dalan a sinurot ni Moises, a pinilina ti "pannacaumsi ken Cristo" ngem kadagiti kinabaknang ti Egipto (Heb. 11:26).

Nupay kasta, iti kasunganina, isingasing ti Hebreo a ti ayan ti Dios itan ket iti ruar ti pakarso. Ti aramid a panangsurot ken Jesus iti ruar ti pakarso ket saanna laeng a kayat a Sacen a "a sagabaentayo ti pannacauy-uyawna," wenno bain, no di pay ket "mapantayo ngarud Kencuana" (Heb. 13:13) a kas latta kadagidiay Israelitas a "sumapul idi ken Jehovaâ€ a napan iti "ruar ti pakarso" idiay let-ang idi nga inikkat ni Moises ti tolda ti Dios manipud iti pakarso kalpasan ti panangriribok ti vaka a balitok (Exo. 33:7). Daytoy nga istoria ket isingasingna a ti panangtungkiad dagiti mamati ken Jesus ket ipakpakitana met ti panangtukiad iti Dios, a kas ti inaramid ti Israel iti vaka a balitok idi naglikodda (Exodo 32, 33). Gapuna, ti dalan a panagsagaba ken bain ket dalan met ti Dios.

Awisen ni Pablo dagiti bumasa a surotenda ni Jesus a kas "pangulo ken mangtungpal" iti pammatida (Heb. 12:2), nalawag pay unay iti panangawisna kadakuada a kitaenda dagiti agdama a panagsagabada nga apagkanito a disiplina a mangpataud iti "natalna a bunga ti kinalinteg" (Heb. 12:11). Panawanda ti maysa a nadadael a ciudad wenno pakarso a mapan iti ciudad a mapasungad" a ti mangbalabala ken mangipatakder ket ti Dios (Heb. 13:14; Heb 17:10, 16).

`Ania ti kayatna 1 saoen kenka ti sumurot ken Jesus iti "ruar ti pacarso"? Ania dagidiay paset ti biag ti pammati ken Jesus a mabalin a mangyeg iti "pannakaumsi" wenno "pannakaibabain" manipud kadagiti aglikmutmo?`