---
title:  Lagipenyo Dagiti Mangipangulo Kadakayo
date:   22/03/2022
---

`Basaen ti Hebreo 13:7â€“17. Kasano koma ti pannakikayamettayo kadagiti pangpangulotayo?`

Ti Hebreo 13:7-17 ket launenna ti maysa a pammagbaga a mangraem ken mangtungpal kadagiti pangpangulo iti kagimungan [kongregasyon). Irugina iti maysa nga awis a "lagipenyo" dagidiay pangpangulo iti napalabas nga isuda a nangipakaammo iti sao ti Dios kadakuada, ken gibusanna iti maysa nga ayab a "tungpalen" dagiti pangpangulo iti agdama (Heb. 13:77). Dagiti pangpangulo iti napalabas ket dagidiay a nangikaskasaba iti sao ken nangbangon iti kagimungan [kongregasyon). Ti ayab a "lagipen" ida ket saanna laeng a tudtudoen iti maysa a panangwatwat iti panunot a pananglagip wenno iti maysa nga akinruar a pammadayaw kadakuada. Ilawlawag ni Pablo a "lagipen" ida babaen iti panangkita iti bunga ti kababalinda ken babaen iti panangtulad iti pammatida.

Ken Pablo, ti kadakkelan nga aramid a pananglagip ken panangdayaw ket panangtulad. Iti daytoy a wagas, innayon ni Pablo dagiti nangbangun iti kagimungan [kongregasyon] iti listaan dagiti matalek a mamaingel [banwar] nga isu a masapul a siaannad a kitaen dagiti mamati. Ti listaan iramanna dagiti mamaingel [banwar] ti pammati idi ay Hebreo 11, ken ni Jesus, ti naan-anay nga ulidan ti pammati, idiay Hebreo 12. Ti nagsurat ket inyad- aduna pay ti paliiwna a ni Jesus ket "isu met laeng idi calman, ken ita, ken iti agnanayon" (Heb. 13:8). Isu agtakder a nalawag a maisupadi kadagiti saan a pudno a manursuro nga isu nga agbaliwbaliw iti tiempo ken ti sursuroda ket agbalin a "nadumaduma" ken "gangannaet" (Heb. 13:9).

Ti ayab a lagipen dagiti pangpangulo idiay Hebreo 13:7 ket naulit a naibaga kadagiti ad-adda pay a napigpigsa a balbalikas idiay pagpatinggaan ti segkay. Dagiti mamati ket nabagaanda a tungpalenda dagiti pangpangulo, agsipud ta aywananda dagiti kararruada. Dagiti pangpangulo ket nailadawanda ditoy a kas papastor nga isu a makaammo iti naespirituan a pagimbagan ti kongregasyon, ti pangenda, nga isu a sungsungbatanda ti naespirituan a kasasaadda iti Dios (kitaen mer til Ped. 5:1-4; 1 Cor 3:10-15). Sigurado, pay, a ti kapanunotan ket maipakat kadagiti amin a pangpangulo ti iglesiatayo, kasta met iti amin a tukad ti denominasyon ita nga aldaw.

Ti pay lawagna ket isingasingna a dagitoy a pangpangulo ket papastorda nga agservi iti babaen ni Jesus, ti "dackel a Pastor dagiti carnero" (Heb. 13:20). Ti panagtipon ti ayat ken kinamatalek manipud kadagiti pangpangulo ken panagtungpal wenno panagtalek manipud kadagiti kamkameng ket agbanag iti rag-o. Daytoy ket mabalin a kaipapananna a dagiti pangpangulo ket mabalinda a pagservian ti kongregasyon a nabuyogan "rag-o," wenno mangtedda iti maysa a pakakitaan ti kongregasyon ken Apo Dios a nabuyogan rag-o ket saan ketdi a liday.

`Ania iti mabalinmo nga aramiden tapno mapabileg wenno mapa-sayaatno ti panagkayamet dagiti pangpangulo ken kamkameng iti iglesiayo, kasta met dagiti pangpangulo iti aglikmut ti lubong?`