---
title:  Panangaywan Kadagiti Tattao ti Dios
date:   20/03/2022
---

`Basaen ti Hebreo 13:1, 2: Roma 12:13; 1 Timoteo 3:2; Tito 1:8; ken 1 Pedro 4:9. Ania ti paset ti kinamanagpadagus iti immuna nga iglesia?`

Ti kina-Cristiano ket maysa nga agkalkallautang a tignay a masansan nga agdasdas-al iti kinamanagpadagus dagiti agpadpada a Cristiano ken saan-a- Cristiano. Ti bilin a "dicay lipatan" ti panangipakita iti kinamanagpadagus ket nalabit a saanna laeng a tudtudoen iti saan a panangpanunot maipapan iti panangpastrek iti maysa a tao no di ket ti sipapanakem a panangliway.

Ni Pablo ket dina laeng panpanunoten ti kinamanagpadagus kadagiti pada a mamati. Palagipanna dagiti agbasbasa kenkuana a babaen iti panangawat kadagiti ganggannaet dadduma ket dida nadlaw nga inawatda dagiti angeles (Heb 13:2). Nalabit a panpanunolenna ti isasarungkar dagiti tallo a lallaki ken Abraham ken Sarah (Gen. 18:2-15). Iti panangipaay iti panagpadagus ket ipakpakitana iti panangibingay kadagiti sansanikua kadagiti sabsabali a tattao ken makipagsagaba kadagiti sabsabali, nga isu iti inaramid ni Jesus nga agpaay kadatayo (Heb. 2:10-18).

Ti nainkakabsatan nga ayat kadagidiay a nakabalud ket ipakpakitana a dagiti mamati ket saanda laeng a laglagipen dagiti balud kadagiti karkararagda no di pay ket panangipaay iti tulong babaen iti namaterialan ken nainriknaan (emosyonal) a tulong. Adda iti maysa a peggad ti sipapanakem a panangliway kadagiti sibabalud. Dagidiay a mangipaay iti namaterialanÄ± ken nainriknaan [emosyonal) a tulong kadagidiay binay bay-anen ti sociedad ket inkanunongda dagiti bagbagida kadakuada. Iti dadduma a panangkita nagbalinda a "casugpon' kadakuada ken pinagbalinda dagiti bagbagida a mairaman iti panangirurumen ti sociedad (Heb. 10:32-34).

Ti balakad ni Pablo ket agaramat kadagiti ladawan ken pagsasao a mangpabileg kadagiti agbasa maipapan kadagiti balud. Umuna, ti nagsurat ipalagipnatibukoda tulongtibumasangaagpaay kadagitinabaluda kakabsatda iti napalabas. Nagbalinda a "naicanunong" wenno "casugpon" kadagidiay a "buybuyaen gapu cadagiti pannacauyuyaw ken dagiti ladladingit" (Heb. 10:33). Maikadua, ti pagsasao a "maltrato" ket iyallangoganna ti ulidan ni Moises, nga isu a "pinilina nga impangpangrona ti makipagsagaba iti rigat cadagidi tattao ti Dios, ngem iti makiranud cadagiti aglabas a ragragsac ti basol (Heb. 11:25). Kamaudiananna, ni Pablo ket alaenna ti pagwadan a nainkakabsatan nga ayat. Palagipanna dagiti bumasa nga "addacayo met a naibagi" (Heb. 13:3). Ibingayda ti isu met la a kasasaad ti tao a masapul a tratarenda dagiti sabsabali a kas met iti kayatda a pannakatratar no addada koma iti isu met laeng a paspasamak; dayta ket, idiay pagbaludan. Dagiti tattao ngarud ket masapul a mangipaayda iti namaterialan ken nainriknaan [emosyonal] a tulong kadagiti sibabalud, mangipakita kadakuada a sanda a nabaybay-an.

`Ania pay ti ad-adu a maaramidtayo nga agpaay kadagidiay a sibabalud, uray pay no kamkameng ida ti iglesia wenno saan?`