---
title:  Agalluadkayo Kadagiti Nadumaduma ken Ganggannaet a Sursuro
date:   23/03/2022
---

`Pagdiligenti Hebreo 13:9; Hebreo 2:9; Hebreo 4:16; ken Hebreo 6:19, 20. Sadino iti pakagun-odan ti parabur? Kasano iti pannakapapigsa dagiti puspusotayo?`

Ti panagkayamet dagiti saan a pudno a sursuro ken dagiti taraon, a nasagid idiay Hebreo 13:9, ket nalabit a saanna tudtudoen ti nagdumaan ti nadalus ken di-nadalus a taraon.

Apay?

Umuna, ni Pablo ket kas la saan a maseknan idiay sursurat [epistolo] maipapan iti panaglasin ti nadalus ken di-nadalus ataraon. Ammotayo manipud iti Aramid 15 a ti immuna nga iglesia ti Cristiano ket pinasingkedanda a dagiti dua ket agpadpada a naisalakanda babaen ti parabur (Aramid 15:7-11) ket dayta ket masapul nga itultuloyda a salimetmetan dagiti sumagmamano a paglintegan maipapan ti taraon (Aramid 75:19, 20). Ti panaglasin dagiti nadalus ken di-nadalus a taraon ken dadduma pay a paglintegan ti Biblia ket saanda a suppiater ti parabur. Kinaagpayscanna, ni Pablo irikiarna a ti baro a tulag ket inkabilna ti tulag iti puso (Heb. 8:70â€“12). Nupay kasta, ti nalawag nga aramiden ti nagsurat, ket dagiti datdaton nga animal ken ti napadian a panangibabaet ti Levitas idiay santuario ket narimbawan gapu iti dakdakkel a daton ken napadian a panangibabaet ni Jesus (Heb. 8:4. 5. Heb. 10:1-18).

Maikadua, ti lawag ket isingasingna a ni Pablo ket saanna a dillawen ti agdengdengngeg gapu iti panangidian kadagiti matudtudo a taraon no di ket iti pannangan kadakuada a nabuyoganti namnama a makagun-od koma iti parabur (Heb. 13:9). Isu ket nalabit a balballaaganna a saan a makipaspaset iti alagaden a hinu-Judio wenno kinukulto a makmakan a narambakan a kas maysa a pannakaituloy dagiti datdaton ti animal idiay templo nga isu a mangipaay koma kadagiti naespirituan a pagimbagan, wenno parabur. Ngem ti parabur ket saan a maibabaet babaen kadagitoy a makan; ti parabur ket dumteng laeng babaen ti daton ken napadian a panangibabaet ni Jesu- Cristo. Dagiti mamati ket "addaanda iti maysa nga altar" (Heb. 13:10), ti kruz ni Cristo, nga isu a mabalinda a mangan Juan 6:47-58).

Iti Hebreo, ti "parabur" umay manipud iti trono ti Dios (Heb. 4:16). Daytoy a parabur, naibabaet babaen ken Cristo, ket maysa a "sinipete," inanama a napaypayso ken natibker," a naikapet iti mismo a trono ti Dios (Heb. 6:19, 20; idilig ili Heb. 4:16). Isu daytoy a parabur ti awatentayo babaen iti daton ni Cristo, nga isu a mangipaay iti talna ken talged kadagiti puspusotayo. No ti puso ket "naipasdek" iti kastoy a wagas, saanen a "paiyal-la-al-la" kadagiti baro a sursuro (Heb. 13:9), wenno "mayayustayo a mayadayo" manipud iti Dios (Heb. 2:1).

`Agtaeng iti naan-anaya daton ni Cristo. Apay, ngarud, a ti kapanunotan nga iti aniaman a banag nga aramidentayo a "mainayon" iti daytoy a daton ket maisupadi iti evangelio ken ti parabur a masarakan ken Jesus?`