---
title:  Adalen Pay
date:   18/02/2022
---

"No dagiti puspusotayo mapabarodan iti kaasping ti Dios, no ti nadiosan nga ayat maimulan iti uneg ti kararua, saan pay la aya a matungpal ti linteg ti Dios iti panagbiag? Inton ti pamunganayan ti ayat maipasdeken iti uneg ti puso, inton mapabaro ti tao nga agbalin a kaasping iti Namarsua kenkuana, matungpalton ti kari ti baro a tulag, 'Icabilconto dagiti linlintegco iti pusoda, ket isuratconto ida iti isipda.' Hebreo 10:16. Ket no maisuraten ti linteg iti uneg ti puso, saannanto aya a sukogen ti panagbiag? Ti kinatulnog- ti panagservi ken kinatudio ti ayat-isu ti pudno a pagilasinan iti dalan. Kastoy ti kuna ti Nasantoan a Surat, 'Daytoy ti ayat ti Dios, a tungpalentayo coma dagiti bilbilinna.' 'Ti agcuna; nga Isu ammoc, ket dina met tungpalen dagiti bilbilinna, isu naulbod, ket awan ti pudno kencuana.' 1 Juan 5:3; 2:4 Imbes nga ilaksidna ti tao nga agtulnog, ti pammati, ken ti pammati laeng, isut' mangiparanud kadatayo iti parabur ni Cristo, tapno kabaelantayo ti agtulnog....

"No kasanot' kaasidegmo ken Jesus, dakdakkelton ti panagparang ti pakapilawam iti imatangmo met laeng, ta ti sirmatam nalawlawagto, ket dagiti pilawmo makitamtoa maigiddiat unay iti awan pilawna a kababalinna. Daytoy ti pakakitaan a dagiti pannulisog ni Satanas napukawdan ti pannakabalinda; ket ti mangbiag nga impluencia ti Espiritu ti Dios ririingennaka.

"Awan ti naunes pannakaparamutna a panagayat ken Jesus ti makabalin nga agtaeng iti uneg ti puso a di makabigbig iti kinamanagbasolna. Ti kararua a binaliwan ti parabur ni Cristo pagraywannanto ti nadiosan a kababalinna; ngem no ditay makita ti napalaada kababalintayo, di bumiddut a pammaneknek daytoy a ditay pay la nabuya tiimnas ken dayag ni Cristo." Ellen G. White, _Steps to Christ,_ pp. 60, 64, 65.

**Salsaludsod a Pagiinnadalan**

`Utoben dagiti sasao ni Ellen G. White iti ngato. Ania ti ibaga ti kinapudno kadatayo a no ad-adda nga umas-asidegtayo ken Cristo, ad-adda met nga agparangtayo a managbasol kadagiti bukodtayo a mata, no kasano koma iti saantay' a panangipalubos iti panangamiristayo iti bukodtayo a ruker tapno ibbatantayo ti pammati gapu iti uppapay?`

`Agtaeng nga ad-adda iti kapanunotan a ti linteg ket naisurat iti uneg dagiti pusotayo. Ania iti kayat a saben dayta iti naespirituan a biag ti maysa a Cristiano? Kasano koma a ti pannakaawat ken pannakapadas daytoy a kinapudno ket tulongannatayo a makaliklik iti kita ti "panagtungpal a napaypayso laeng a ligalismo, panagtungpal a nagnaganen "araramid a natay" (Heb. 9:14)?`