---
title:  Ti Baro a Tulag ket Addaan Kadagiti Nasaysayaat a Karkari
date:   16/02/2022
---

Mabalin a masulisoglayo a mangpanunot a ti baro a tulag ket addaan kadagiti "nasaysayaat a carcari” iti panangkita a dayta ket addaan kadagiti daddadakkel a gungguna ngem iti adda iti daan a tulag (maysa a nailangitan a pagtaengan, agnanayon a biag, ken dadduma pay). Ti kinapudno ketti Dios ket impaayna dagiti isu met laeng a gungguna kadagiti mamati idiay Daan a Testamento a kas iti impaayna kadatayo (basaen ti Heb. 11:10, 13-16). Iti Hebreo 8:6, dagiti "nasaysayaat a carcari" ket sarsaritaenna maipapan kadagiti naiduma a kita ti karkari.

Titulag iti nagbaetan ti Dios ken Israel ket maysa a pormal a panagsinnukat kadagiti karkari iti nagbaetan ti Dios ken Israel. Ti Dios iti nangilongalong ken nangwayawaya iti Israel manipud Egipto ken inkarina nga idalanna ida idiay Naikari a Daga.

`Idilig ti Exodo 24:1-8 iti Hebreo 10:5-10. Ania dagiti pagpadaan ken nagdumaan dagitoy dua a karkari?`

Ti tulag iti nagbaetan ti Dios ken Israel ket napasingkedan iti dara. Daytoy a dara ket naiwarsi nga agpadpada iti ngato ken iti baba ti altar. Dagiti tattao ti Israel inkarida a tungpalenda amin a sinao ti Apo.

"Ti kondicion ti biag nga agnanayon ita ket kankanayon a kas met la iti kasasaadna idi-kas met la idiay Paraiso idi di pay nakabasol dagiti immuna a nagannaktayoti naan-anay a panagtulnog iti linteg ti Dios, ti awan kurkurangna a kinalinteg. No ti biag nga agnanayon ket naited iti aniaman a kasasaad a nakurkurang ngem daytoy, ti pagragsakan ti amin a law-ang ti mapagpeggad. Maluktanton ti dalan nga agturong iti pannakapataginayon ti basol agraman ti amin a kinaay-ay-ay ken kinakakaasina."—Ellen G. White, _Steps to Christ,_ p. 62.

Penneken ti Dios dagiti mamimpinsan a dawdawaten ti baro a tulag nga agpaay kadatayo agsipud ta intedna ti bukodna nga Anak nga umay ken agbiag iti maysa a naan-anay a biag tapno dagiti karkari ti tulag ket matungpalda Kenkuana, kalpasanna impaayna kadatayo, babaen ti pammati ken Jesus. Ti panagtungpal ni Jesus ket patalgedarina dagiti karkari ti tulag (Heb. 7:22). Dayta ket dawatenna nga ited ti Dios Kenkuana dagiti bendicion ti tulag, nga isu a maited met kadatayo. Pudno unay, dagidiay nga adda "ken Cristo" ket nanamenda dagidiay a karkari kenkuana. Maikadua, ti Dios ket itedna kadatayo ti Espiritu Santona a mangpabileg kadatayo a mangtungpal iti Lintegna.

`Ni Cristo ket pinennekna dagiti dawdawaten ti tulag: gapuna, ti pannakatungpal dagiti karkari ti Dios kadatayo ket saan a pagduduaan. Kasano a daytoy ket makatulong kenka a makaawat iti kayat a saoen ti 2 Corinto 1:20-22? Ania a nakaskasdaawa namnama iti masarakan ditoy nga agpaay kadatayo?`