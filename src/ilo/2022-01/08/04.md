---
title:  Ti Baro a Tulag Addaan iti Maysa a Nasaysayaat a Mangibabaet
date:   15/02/2022
---

`Basaen ti Hebreo 8:1-6. Apay a nasaysayaat ni Jesus a Mangibabaet ti tulag?`

Ti balikas ti Griego a mesitēs (mangibabaet) ket naggapu iti mesos ("tengnga") ket ipakpakitana ti maysa nga isu a magna wenno agtakder idiay tengnga. Dayta ket maysa a balikas a teknikal a mangitudtudo iti maysa a tao nga isu a mangaramid iti maysa wenno ad-adu pay kadagiti sumaganad a trabaho: (1) maysa nga okom iti nagbaetan ti dua wenno ad-adu a partido, (2) maysa a negosyador wenno ahente ti negosyo, (3) maysa a saksi iti ligal a panangkita ti sao, wenno (4) maysa nga agtakder a kas maysa a talged ken, iti kasta, patalgedanna ti pannakatungpal ti maysa a tulag.

Ti balikas ti English a "mangibabaet" ket limitado unay a patarus nga agpaay iti mesilës iti Hebreo agsipud ta isentrona laeng iti umuna a dua wenno tallo a pannakaaramat ti balikas ti Griego. Nupay kasta, ti Hebreo ket ipaganetgetna ti maikapat a pagkurianna. Ni Jesus ket san a nakita a kas "mangibabaet" iti panangkita nga Isu iti mangumos ti maysa a riri iti nagbaetan ti Ama ken dagiti tattao wenno kas maysa a mamagkapia nga Isu a mangpatunos kadagiti partido a di aginnayat wenno kas maysa a saksi a mangpaneknek iti kaadda li maysa a kontrata wenno iti pannakatungpalna. No di ket, kas ilawlawag ti Hebreo, ni Jesus ket Isu ti mangpatalged (wenno lalged) ti baro a tulag (Heb. 7:22). Iti Hebreo, ti balikas a "mangibabaet" ket kapadana ti "mangpatalged." Isu ket patalgedanna a dagiti karkari ti tulag ket matungpalda.

Ti ipapatay ni Cristo ket aramidenna ti mabalin a pannakaipasdek ti baro a tulag agsipud ta pennekenna dagiti tuntontonen ti immuna a tulag iti Israel, nga isu a nadadael (Heb. 9:15–22). Iti daytoy a panangkita, ni Jesus ket Isu ti mangpatalged nga Isu a nangala iti Mismo a Bagbagina kadagiti amin a ligal nga obligasyon a nadadael. Iti sabali a panangkita, ti pannakaitan-ok ni Jesus idiay langit ket patalgedanna a dagiti karkari ti Dios kadagiti tattao ket matungpalda (Heb. 6:19, 20). Ni Jesus patalgedanna ti tulag agsipud ta impakitana a dagiti karkari ti Dios ket pudnoda. Babaen iti panagungar ni Jesus ken panangipatugaw Kenkuana iti makannawan nga imana, ti Ama ket impakitana a pagungarennatayto ken iyegnatayo Kenkuana.

Ni Jesus ket maysa a dakdakkel a Mangibabaet ngem ni Moises agsipud ta Isu ket nagministro idiay nailangitan a santuario ken impaayna ti Mismo a Bagina a kas maysa a naan-anay a daton nga agpaay kadatayo (Heb. 8:1-5; Heb. 10:5–10). Ti rupa ni Moises ket impaduyakyakna ti dayag ti Dios (Exo. 34:29-35), ngem ni Jesus ket Isu dayag ti Dios (Heb. 1:3, Juan 1:14). Ni Moises nakisao iti Dios a rupanrupa (Exo. 33:11), ngem ni Jesus ket Isw ti Sao ti Dios a naghalin a tao (Heb 4:12, 13, Juan 1:1-3, 14).

`Wen, ni Cristo ket pinennekna dagiti dawdawaten titulag nga agpaay iti panagtungpal. Iti daytoy a lawag, ania ti paset ti panagtungpal iti biagtayo, ken apay a kaskasdi a nakapatpateg latta dayta?`