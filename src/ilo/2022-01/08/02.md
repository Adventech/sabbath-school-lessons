---
title:  Ti Pannakasapul iti Maysa a Baro a Tulag
date:   13/02/2022
---

`Basaen ti Hebreo 7:11-19. Apay a kasapulan iti maysa a baro a tulag?`

Segun ti Hebreo, idinto ta ni Jesus ket natudingan a padi a kas iti kinapadi ni Melquisedec ket ipakpakitana a ti baro a tulag ket naisibbu. Ti daan a tulag ket naited a naibatay iti kinapadi dagiti Levitas (Heb. 7:11). Dagiti papadi a Levitas ket nagtignayda a kas mangibabaet iti nagbaetan ti Dios ken Israel, ken ti linteg a nangilaksid iti siasinoman a sabsabali manipud iti kinapadi. Ti nagsurat ket dinagdagupna ngarud a, ti maysa a panagbaliw iti kinapadi ket ipakpakitana ti maysa a panagbaliw ti linteg ti kinapadi, kasta met ti panagbaliw ti tulag (Heb. 7:12, 18, 19).

Ti pagsasaritaan [isyu] iti daan a tulag ket dayta ket saanna a mabalin nga ipaay ti kinaan-anay (Heb. 7:11). Ni Pablo ket sarsaritaenna maipapan ti kinapadi dagiti Levitas ken ti trabahoda (datdaton, fifiesta, ken dadduma pay). Dagiti datdaton nga animal a maidaton babaen kadakuada ket saandaa mabalin nga ipaay iti pudno, namimpinsan a pannakadalus manipud iti basol, wenno yaasideg iti Dios (Heb. 10:1-4: Heb. 9:13, 14; Heb. 10:19-23).

Idinto ta nasken ti maysa a baro a tulag saanna a kayat a saoen a ti Dios ket saan a nainkalintegan iti Israel idi nga intedna kadakuada ti daan a tulag. Ti panagministro dagiti Levitas ken dagiti servicio ti tabernakulo ket naaramidda a mangsalaknib kadakuada manipud iti panagdaydayaw kadagiti ladladawan ken tapno itudona pay ida iti masakbayan a panagministro ni Jesus. Ti Hebreo ket ipaganetgetna a dagiti datdaton idi ket addaan laeng iti anniniwan dagiti naimbag a banag a mapasungad" (Heb. 10:1).

Babaen iti panangitudo kadaku ada ken Jesus, dagiti datdaton ket natulonganna koma dagiti tattao a mangikabilti namnama ken pammatida iti "Cordero ti Dios, a mangiccat ti basal ti lubong” (Juan 1:29; idilig iti Isaias 53). Daytoy ket isu met laeng a banag nga inaramid ni Pablo idi kunana a ti linteg ket "nagbalin a mangaywan cadatayo, tapno iturongnatayo ken Cristo, tapno mapalintegtayo a maipoon iti pammati” (Gal 3:24) wenno "ni Cristo isu ti panungpalan ti linteg tapno pacagun-odan ti kinalinteg ti tunggal maysa a mammati" (Rom. 10:4).

Iti sabali a pannao, uray pay ti Sangapulo a Bilbilin, kas iti kinaimbag ker kinaan-anayda, ket saanda a maipaay ti pannakaisalakan (Rom. 3:20–28; Rom. 7:12-14). Ipaayda ti maysa a naan-anay a pagrukodan ti kinalinteg, ngem dida maipaay ti kinalinteg, a kas iti ikikita idiay maysa a sarming a saanna a mapunas dagiti kuribetbet ti panagtaeng. Agpaay iti naan-anay a kinalinteg, kasapulantayo ni Jesus a kas Sumotayo.

`Apay a ti linteg ket saannatayo a maisalakan? Kalpasan ti amin, no salimetmetantayo amin dagiti bilbilin, ken salimetmetantayo a naimbag, nga uray pay awan mulitna-apay koma a saannatayo a maisalakan dayta?`