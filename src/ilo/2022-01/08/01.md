---
title:  Ni Jesus, ti Manangibabaet iti Baro a Tulag
date:   12/02/2022
---

### Basaen Agpaay ti Adal ita a Lawas
Heb. 7:17-19: Heb. 8:10-12; Jer. 37:37-34; Heb. 8:7-6. Exo. 24:1-8; Ezek. 36:26, 27.

> <p>Paset a Mayulo</p>
> "Ngem ita isu nagunodanna ti maysa a panagaywan a nasaysayaat, a cas met ti panangibabaetna iti maysa a tulag a nasaysayaat, a nabangon cadagiti nasaysayaat a carcari” (Hebreo 8:6).

Babaen iti panagbiag iti maysa a naan-anay a biag ken kalpasanna babaen iti ipapatayna iti biangtayo, ni Jesus ket nangibabaet iti maysa a baro, nasaysayaat a tulag iti nagbaetantayo iti Dios. Babaen ti ipapatayna, ni Jesus ket pinunasna ti dusa a patay a dawdawaten ti salungasingtayo ken inaramidna ti panagbalin ti baro a tulag.

Daytoy a kinapudno ket nailawlawag idiay Hebreo 10:5-10, nga isu a mangilasin ken Jesus a kas nangipaduyakyak iti naan-anay a panagtungpal a sapsapulen ti tulag. Tudtudoenna ti Salmo 40, a sigud a tudtudoenna ti tarigagay ti Misias a mangipaay iti sibubukel a panagtungpal ken Apo Dios: “'Adtoy, umayac; iti lucot ti libro adda a naisurat ti maipanggep caniac: Pagragsacac nga aramiden ti pagayatam, O Diosco; wen, ti lintegmo adda iti uneg ti pusoc'" (Sal. 40:7, 8). "Iti sigud a lawag daytoy a sasao ['aramiden ti pagayatam"] ket iladawanna ti namoralan a panagtulnog iti pagayatan ti Dios. Ti nagsurat iti Hebreo ket inaramatna daytoy a sasao a mangipakita a ti sakripicio ni Cristo ket tinungpalna ti pagayatan ti Dios a mangipaay iti maiparbeng a mangabbong, a dagiti datdaton nga an-animal ket dida naipaay."."-_The SDA Bible Commentary, vol. 7,_ p. 460.

Ken Pablo, daytoy a Salmo ket naalana ti naisangsangayan a pategna iti panaglasag ni Jesus. Binukel ni Jesus ti panagtungpal iti baro a tulag. Isu iti ulidantayo. Naisalakantayon, saan laeng a gapu iti ipapatayna no di pay ket gapu iti naan-anay a panagtungpalna.

_Adalen ti adal ita a lawas tapno maisagana agpaay ni Sabado, Pebrero 19._