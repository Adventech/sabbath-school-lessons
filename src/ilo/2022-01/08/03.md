---
title:  Baro ken Napabaro
date:   14/02/2022
---

`Idiligti Hebreo 8:10-12 iti Deuteronomio 6:4-6; Deuteronomio 30:11-14; ken Jeremias 31:31â€“34. Ania ti isuro daytoy kadatayo maipapan iti kababalin ti baro a tulag?`

Ti kari ti maysa a baro a tulag idiay Hebreo ket isublinatayo iti Jeremias. Segun ken Jeremias, kinaagpaysoanna, ti kari ti Dios iti maysa a baro a tulag ket maysa a pannakapabaro ti tulag nga immuna nga inaramidna iti Israel babaen ken Moises (Jer 31:31-34). Dayta ket mabalin nga irikiar ngarud, a ti Jeremias 31 ket saanna a sarsaritaen ti maysa a "baro" a tulag no di ket ti maysa a "panangpabaro" iti sigud a tulag iti Israel. Kinaagpaysoanna, ti sao ti Hebreo iti baro, ket hadas hak, ket mabalin nga addaan iti agpadpada a kaipapanan a "napabaro" ken "kabarbaro."

Ti pagsasaritaan [isyu] iti daan a tulag ket dagiti tattao ket dinadaelda dayta (Heb. 8:8. 9). Ti tulag ketawan rukerna; dagiti tattao ti rinuker. No nakita koma ti Israel babaen kadagiti simbolo iti umay a Misias ket inkabilda ti pammatida kenkuana, ti tulag ket saan koma a nadadael. Nupay kasta, tapno nainkalintegan, adu idi kadagiti mamati iti amin a pakasaritaan ti Israelitas a kadakuada dagiti panggep ti tulag ket natungpal ken ti linteg ket adda kadagiti puspusoda (Sal 37:37: Sal 40:8; Sal. 119:17; Isa. 57:7).

Kabayatan a ti haro a tulag ket maysa a pannakapabaro iti daan a tulag, adda iti maysa a panangkita a dayta ket, pudno a baro. Ti kari ni Jeremias iti maysa a "baro a tulag" ket saanna laeng a nasirmata iti maysa a pannakapabaro dagiti kasasaad nga adda sakbay ti pannakakayaw, nga isu a nadadael ken napabaro iti namin-adu a daras agsipud ta ti nacion ket nagkamali iti namin-adu a daras iti panaglikod. Ken agsipud ta dagiti tattao ket saanda a siaanamong a mangsalimetmet iti pasetda iti tulag ken Apo Dios (Jer: 13:23). Gapuna, inkari ti Dios a mangaramid iti maysa a "baro a banag" (Jer: 31:22). Ti tulag ket saan a kas iti tulag nga inaramid ti Dios "cadagiti ammada(Jer 31:32). Gapu iti saan a kinamatalek dagiti tattao, dagiti karkari nga inaramid ti Dios iti babaen ti tulag ni Moises ket saanda a pulos a natungpal. Itan, iti pannakabalin ti pammatalged nga naited babaen ti Anak (Heb. 7:22), ti Dios ket tungpalenna dagiti panggep ti Tulagna. Ti Dios ket dina binaliwan ti lintegna wenno impababa dagiti pagrukodanna; no di ket, imbaunna ti Anakna a kas maysa a pammatalged kadagiti karkari ti tulag (Heb. 7:22; Heb. 6:18-20). Daytoy iti gapuna no apay a daytoy a tulag ket awanan kadagiti lunod. Addaan laeng kadagiti bendicion agsipud ta naan-anay a tinungpal ni Jesus dayta, nga agbalin a maysa a lunod nga agpaay kadatayo (Gal. 3:13).

`Basaen ti 2 Timoteo 2:13. Ania ti maadaltayo manipud iti kinamatalek ti Dios kadagiti tattaona ken kadagiti planona kabayatan a kitaen- tayo dagiti pannakaikayamettayo kadagiti sabsabali ken kadagiti planotayo?`