---
title:  Ti Baro a Tulag ket Rinisotna ti Parikut ti Puso
date:   17/02/2022
---

`Pagdiligen dagiti karkari ti tulag ti Jeremias 31:33 ken Ezekiel 36:26, 27. Kasano iti panagnaigda?`

Ti immuna a dokomento ti tulag ket insurat ti Dios kadagiti taptapi ti bato ken naidulin idiay lakasa ti tulag a kas maysa a napateg a saksi ti tulag ti Dios kadagiti tattaona (Exo. 37:18; Deut. 70:7â€“4). Nupay kasta, dagiti dokomento a naisurat iti bato, ket mabalin a maburak; ken dagiti nalukot a pagbasaan, a kas iti napadasan ni Jeremias, ket mabalin a mapigis ken mapuoran (Jer. 36:23).

Ngem ti Dios itan ket isuratna ti Lintegna iti puspuso dagiti tattao. Ti puso ket tudtudoenna ti isip, ti paset ti lagip ken pannakaawat (Jer. 3:15; Deut. 29:4), ken nangnangruna nga ayan ti pakaaramidan iti sipapanakem a pangngeddeng (Jer. 3:10; Jer. 29:13).

Daytoy a kari ket saanna laeng nga impasigurado iti pannakaasideg ken pannakaammo iti linteg babaen iti tunggal maysa. Dayta ket, ken ad-adda pay a napatpateg, iyegna ti maysa a panagbalbaliw iti puso ti nacion. Iti parikut ti Israel ket ti basolda ket naikitikit babaen iti "pluma a landoc, iti ngudo ti diamante ... naibutac iti tapi ti pusoda" (Jer. 17:1). Addaanda iti nabangad a puso (Jer. 13:10; Jer. 23:77): gapuna, saan a mabalin kadakuada a mangaramid iti naimbag (Jer. 13:23).

Ni Jeremias ket dina inwaragawag ti maysa a panagbaliw ti linteg, agsipud ta ti parikut iti Israel ket saan a ti lintegno di ket ti puso. Ti Dios ket kayatna a ti kinamatalek ti Israel ket agbalin a maysa a napnoan panagyaman a sungbat iti naaramidanna nga agpaay kadakuada; gapuna, intedna ti Sangapulo a Bilbilin kadakuada a napakuyogan iti maysa a panangyammo a naibatay iti pakasaritaan nga ibagbagana ti ayat ken asina kadakuada (Exo. 20:1, 2). Kayat ti Dios a ti Israel ket tungpalenda dagiti linlintegna a kas maysa a panangbigbig a kayatna ti kaimbagan nga agpaay kadakuada, maysa a kinapudno a naiparangarang iti dakkel a pannakawayawayada manipud Egipto. Ti panagtungpalda ket maysa koma a pannakaipakita ti panagyaman, maysa a pannakaipaduyakyak iti napaypayso a pannakaikayametda.

Isu met laeng iti mapaspasamak kadatayo ita nga aldaw. Iti ayat ken asi ni Jesus iti ipapatay nga agpaay kadatayo ket isu ti pauna iti baro a tulag (Lucas 22:20). Ti pudno a panagtungpal ket aggapu iti puso a kas maysa a panangipakita iti ayat (Mat. 22:34-40). Daytoy nga ayat ket isu iti mabigbigbig a pakakitaan iti kaadda ti Espiritu Santo iti biag ti mamati. Ibukbok ti Dios ti ayatna kadatayo babaen ti Espirituna (Rom. 5:5), nga isu a maipakita iti ayat (Gal. 5:22).

`No ti kadaanan nga Israel ket ayatenna ti Dios, uray pay no dida maawatan ti ipapatay ni Cristo, apay koma a ditay ayaten ti Dios nga ad-adda pay ngem iti inaramidda? Kasano a ti panagtungpal ket ipaduyakyakna ti kinapaypayse dayta nga ayat?`