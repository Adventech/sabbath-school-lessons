---
title:  Kadagitoy Maud-udi nga Al-aldaw
date:   30/12/2021
---

`Basaen ti Hebreo 1:2; Hebreo 9:26-28; Hebreo 10:25, 36-38; ken Hebreo 12:25-28. Ania a banag iti ipagpaganetget ni Pablo ditoy, nangnangruna ti maipapan iti tiempo?`

Adda maysa a napateg unay nga elemento nga ipagpaganetget ti apostol a mangnayon iti pannakaidagadag iti balakadna: dagiti bumasa ket agbibiagda iti mismo a "maud-udi nga aldaw" (Heb. 1:2) ket dagiti karkari ket ngannganidan matungpal (Heb. 10:36-38). Makapangayangay unay, kabayatan nga intay kitaen, nga iti amin ti dokomento ni Pablo ket idiligna ti sinuratanna iti kaputotan idiay let-ang a nagtakder iti mismo a beddeng ti Canaan, nakasagana a sumrek iti Naikari a Daga. Pinalagipanna ida, "'Ta iti mabi-it unay nga aldaw, dayta umay umayto, ket dinto agtactac'" (Heb. 10:37). Ken kalpasanna pinabilegna ida: "Ngem awancami cadagidiay agsanud nga agturong iti pannacapucaw no di ket addacami cadagidiay mamati nga agpaay iti pacaisalacanan ti cararua" (Heb. 10:39). Daytoy maudi a abalakad ket pinalagipanna dagiti bumasa, ken datayo, maipapan kadagiti peggad a napadasan dagiti tattao ti Dios kas naibatay iti pakasaritaan sakbay unay iti pannakatungpal dagiti karkari ti Dios.

Ti libro ti Numeros saritaenna daytoy mismo a banag. Ti nailanad iti Biblia kunana a namindua a daras, sakbay unay a sumrek iti Naikari a Daga, ti Israel ket nagsagrap kadagiti dua a pannakaabak. Ti umuna a daras, nailanad idiay Numeros 13 ken 14, ibagada kadatayo maipapan kadagiti panagduadua nga inwaras dagiti adu a pangpangulo iti amin a kagimongan ken nangpataud ti saan a panagballigi ti pammati ti Israel. Kas bungana, ti kagimongan nagkeddeng a mangdutok iti maysa a baro a pangulo ket agsublida idiay Egipto, iti mismo a kanito nga idin a ngannganida sumrek iti Canaan.

Ti maikadua a daras, dagiti Israelitas ket nasiloanda iti derrep ti lasag ken saan a pudno a panagdaydayaw idiay Baal Peor (Numeros 24, 25). Kabayatan a saan a kinabaelan ni Balaam nga inyeg iti maysa a lunod kadagiti Israelitas, ni Satanas ket inaramatna dagiti sulisog a derrep ti lasag a mangiturong ti Israel iti saan a pudno a panagdaydayaw ken basol, ken tapno mangyeg iti saan a pannakaay-ayo ti Dios kadakuada.

Ni Pablo ket ballaaganna dagiti bumasa ti Hebreo a maibusor kadagiti agpadpada a peggad. Umuna, balakadanna ida a salimetmetanda a sititibker ti panangipudno iti pammatida ken pannakaipamaysa ti ikikita ken Jesus (Heb. 4:14; Heb. 10:23; Heb. 12:1-4). Maikadua, balakadanna ida a maibusor iti pannakiabig ken kinaagum (Heb. 13:4-6). Kamaudiananna, balakadanna ida a salimetmetan ken agtulnog kadagiti pangpanguloda (Heb. 13: 7, 17).

`Iti pannakaawattayo iti kasasaad ti natay—nga apaman nga ikidemtayo dagiti matatayo iti patay, ti sumaruno a banag nga ammotayo ket ti Maikadua a Yaay—apay a makunatayo nga amin a tao ket nagbiag iti "maud-udi nga al-aldaw"?