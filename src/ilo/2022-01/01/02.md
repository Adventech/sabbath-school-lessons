---
title:  Maysa a Nadayag a Pangrugian
date:   26/12/2021
---

Tapno maawatan i kasaba [sermon] ken maipakat ti mensahena kadagiti bagbagitayo, masapul a maawatantayo ti pakasaritaan ti kagimongan [kongregasyon] ken ti kasasaadna idi a naawatda ti surat manipud iti apostol.

`Basaen ti Hebreo 2:3, 4. Ania ti kapadasan dagiti agbasbasa iti Hebreo idi immuna a nakonvertirda?`

Daytoy a teksto ket ipakpakitana a dagiti agdengdengeg ti Hebreo ket saanda a nangngeg a mismo ni Jesus a nangasaba; no di ket, inawatda ti evangelio manipud kadagiti dadduma a mangaskasaba nga isu a nangiwaragawag kadakuada iti damag ti "pannakaisalakan."

Kuna pay ni Pablo a dagiti mangaskasaba ket "pinaneknekan" da ti damag kadakuada ket ti Dios a mismo ket "sinacsianna cadagiti pagilasinan ken nacascasdaaw ken nadumaduma a kita dagiti pannacabalin" (Hebreo 2:3). Kayat a saoen daytoy a ti Dios ket nangipaay kadagiti kapadasan a mangpaneknek iti evangelio babaen kadagiti pagilasinan ken dadduma pay nga ar-aramid dagiti pannakabalinâ€”mairaman kadakuada ti pannakaiwaras ti "sagsagut ti Espiritu Santo" (Hebreo 2:3). Ti Baro a Testamento ket ibagana a dagiti pagilasinan a kas kadagiti datdatlag a panangagas, panangparuar kadagiti sairo, ken ti pannakaiparukpok ti naespirituan a sagsagut ket masansan a kimmuyog iti pannakaikaskasaba ti evangelio kadagiti baro a luglugar.

Iti panangrugi ti Nacristianoan nga iglesia, ti Dios ket imparukpokna ti Espiritu Santona kadagiti apostoles idiay Jerusalem tapno kabaelanda nga iwaragawag ti evangelio kadagiti pagsasao a dida naam-ammoan idi ken tapno kabaelanda nga aramiden dagiti datdatlag (Aramid 2, 3). Ni Felipe ket inaramidna dagiti umas-asping a datdatlag idiay Samaria (Aramid 8), ni Pedro idiay Joppa ken Caesarea (Aramid 9, 10), ken ni Pablo iti amin a panagministrona idiay Asia Minor ken Europe (Aramid 13-28). Dagitoy mannakabalin nga ar-aramid ket kapadasan a pammaneknek a nangpasingked iti damag ti "pannakaisalakan"â€”ti pannakaipasdek ti pagarian ti Dios ken ti maysa a pannakaisalakan manipud iti pannakadusan ken wayawayas manipud kadagiti pannakabalin ti dakes (Heb. 12:25-29).

Ti Espiritu ket inikkanna dagiti immuna a namati a Cristiano iti kombiksyon a dagiti basbasolda ket napakawan; gapuna, saanda a mabuteng iti panangukom, ket kas bungana dagiti karkararag ket nabileg ken natalged, ken ti narelihioyosoan a kapadasanda ket naragsak (Aramid 2:37-47). Ti Espiritu ket winayawayaanna pay dagidiay a naadipen dagiti dakes a pannakabalin, nga isu a makaawis a pammaneknek iti napigpigsa a pannakabalin ti Dios kadagiti pwersa ti dakes ken imparangarangna a ti pagarian ti Dios ket naipasdeken kadagiti biagda.

`Ania ti istoria ti pannakakonvertirmo? Ania dagiti wagas a napaneknekan ti pammati ken patpatiem ken Jesu-Cristo a kas Apo ken Mangisalakanmo? Apay a naimbag no dadduma a laglagipen no kasano nga immuna a nagtrabaho ti Dios iti biagmo tapno iyegnaka Kenkuana?`