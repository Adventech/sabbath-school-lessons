---
title:  Panaglaladut
date:   28/12/2021
---

Dagiti bumasa iti Hebreo ket naballigida iti panangsalimetmet iti pammati ken pannakaitalagada ken Cristo, iti laksid ti pannakatukkiad ken pannakaidadanes. Nupay kasta, ti dangadang, dimmakdakkel kabayatan a nagbayag. Nakirupakda iti nasayaat a dangadang ken nagbalinda a naballigi nga nabannog met.

`Basaen ti Hebreo 2:18; Hebreo 3:12, 13; Hebreo 4:15; Hebreo 10:25; Hebreo 12:3, 12, 13; ken Hebreo 13:1-9, 13. Ania dagiti sumagmamano a karit a sangsangoen dagiti mamati?`

Ti Hebreo ibagana kadatayo a dagiti bumasa ket nagtultuloy a makapadas kadagiti kinarigat. Sasao ken nalabit a dadduma pay a kit a panangduprak a maibusor iti dayawda ket nagtultuloy (Heb. 13:13). Dadduma a mamati ket addada pay laeng iti pagbaludan (Heb. 13:3)—maysa a banag a mabalin a nangpaatya iti iglesia iti pamirak ken iti panpanunot. Nabannoggda (Heb. 12:12, 13) ket mabalin a nalakada la nga "agcapuy" (Heb. 12:3).

Kadawyan kadagiti tattao ken komonidad a kalpasan ti ilalabas ti naragsak a balligi, ti panagpanpanunot [sikolohikal] ken dadduma pay a kita a saripda ket agalinaay, ket agbalinda nga ad-adda a nalaka a maduprak kadagiti panumra dagiti kabusorda. Ti pigsa nga inaramat ti paysa a tao wenno komonidad a mangsango iti maysa nga agdama a mangam-ames ket narigrigaten nga urnongen iti maikadua a daras?

`Basaen ti 1 Ar-ari 19:1-4. Ania iti napasamak ken Elias?`

"Ngem maysa nga aramid a kas iti masansan a sumaruno iti nangato a pammati ken nadayag a balligi iti mangitaltalmeg idi ken Elias. Nagbuteng a ti repormasyon a nangrugi idiay Bantay Carmelo ket nalabit a saan nga agbayag; ket pannakauppapay ti kimpet kenkuana. Isu ket naitan-ok idiay toktok ti Pisga; itan adda idiay tanap. Kabayatan nga adda iti babaen ti paltiing ti Mannakabalin-amin, naibturanna ti kakakaroan a suot ti pammati; ngem iti daytoy a kanito ti pannakauppapay, iti panangam-ames ni Jezabel nga umaw-aweng kadagiti lapayagna, ken ni Satanas a nalawag nga agraraira pay laengn babaen iti panagpakpakinakem daytoy nadangkes a babai, napukawna iti iggemna ken Apo Dios. Isu ket naitan-ok iti ngatoen ti rukod, ken ti banagna ket nakadakdakkel. Iti pannakalipat ken Apo Dios, ni Elias nagtaray a nagtaray, agingga a nasarakanna ti bagbagina iti maysa a naladingit ken langalang, agmaymaysa."—Ellen G. White, _Prophets and Kings, pp. 161, 162._

`Utobem dagidiay kankanito a saanka a nagballigi iti Nacristianoan a biagmo ken padasem nga awaten dagiti paspasamak ken banbanag a rason iti dayta a pannakarsuod. Ania koma iti naaramidam a naiduma?`