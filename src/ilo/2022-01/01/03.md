---
title:  Ti Balubal
date:   27/12/2021
---

Idi dagiti mamati ket impudnoda ti pammatida ken Cristoken timmiponda iti iglesia, nangikabilda iti maysa a tanda ti beddeng a nangilasin kadakuada manipud kadagiti dadduma iti sociedad. Daksanggasat laeng, daytoy ket nagbalin a maysa a naggapuan iti riri agsipud ta nalawag a mangipakpakita iti saan a nasayaat a panangipato iti komonidadda ken dagiti principiona.

`Basaen ti Hebreo 10:32-34 ken Hebreo 13:3. Ania idi ti kapadasan dagiti agdengdengngeg iti Hebreo kalpasan ti pannakakonvertirda?`

Dakkel iti posibilidadna a dagiti agbasbasa iti Hebreo ket nagsagrapda iti sasao ken iti napisikalan kadagiti im-ima dagiti sumupsuppiat (kas pangarigan, Aramid 16:19-22; Aramid 17:1-9). Naibaludda pay, ken mabalin a nababautda met, agsipud ta dagiti oficiales ket addaanda iti pannakabalin a mangpalubos a mangdusa ken mangibalud, masansan nga uray awan iti umiso a pannakasurot ti linteg, kabayatan nga agurnongda kadagiti pammaneknek (kas pangarigan, Aramid 16:22, 23).

`Basaen ti Hebreo 11:24-26 ken 1 Pedro 4:14, 16. Kasano a dagiti kapadasan ni Moises ken dagiti agbasbasa iti 1 Pedro ketmatulongandatayo a makaawat no apay a dagiti mamati a Cristiano ket naidadanesda?`

Iti panangawit iti "pannacaumsi ken Cristo" ken kayatna laeng a saoen ti panangipakita iti maysa a pannakikadua ken Cristo ken panangibtor iti bain ken panangirurumen nga ipasimudaag daytoy a panagkadua. Ti gura ti publiko kadagiti Cristiano ket bunga dagiti naidumduma a narelihiosoan a pannakaitalagada. Dagiti tattao ket masairda gapu kadagiti narelihiyosoan nga ar-aramid a saanda a maawatan wenno kadagiti tattao a ti istilo ti panagbiagda ken kababalinda ket pagbalinenda dagiti sabsabali a makarikna iti basol wenno pannakaibabainda. Iti katengngaan ti umuna a siglo A.D., ni Tacitus ket imbilangna dagiti Cristiano a nakabasol iti "gura a maibusor iti sangkataoan."â€”Alfred J. Church and William J. Brodribb, _trans., The Complete Works of Tacitus,_ (New York: The Modern Library, 1942) _Annals_ 15.44.1.Aniaman pay ti apagisu a rason dayta a pammabasol, sigurado a saan a pudno, adu kadagiti immuna a Cristiano, kas kadagiti nangisuratan ni Pablo daytoy a surat, ket nagsagrapda gapu iti pammatida.

`Tunggal maysa ket agsagrap, Cristiano wenno saan. Nupay kasta, ania iti kayat a saoen ti agsagrap a gapu ken Cristo? Kasano ti kaadu ti panagrigrigat a sangoentayo a gapu ken Cristo, ken kasano ti kaadu ti panagrigrigat a gapu kadagiti bukodtayo a pili?`