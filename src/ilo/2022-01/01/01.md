---
title:  Ti Surat Kadagiti Hebreo ken Kadatayo
date:   25/12/2021
---

### Basaen Agpaay ti Adal ita a Lawas
Heb. 2:3, 4; 1 Ped. 4:14, 16; Heb. 13:1-9, 13; 1 Ar-ari 19:1-18; Heb. 3:12-14; Numeros 13.

> <p>Paset a Mayulo</p>
> "Ta masapulyo ti anus, tapno iti calpasan ti panangaramidyo iti pagayatan ti Dios, awatenyo ti naicari" (Hebreo 10:36).

Napununotmo kadin no ania ngata ti langa iti dumngeg ken Jesus, wenno maysa kadagiti apostoles a mangaskasaba? Adda kadatayo dagiti naisurat a paset ken pakadagdagupan dagiti sumagmamano kadagiti kaskasabada, ngem dagitoy ket mangipaayda laeng iti nakedngan a kapanunotan no kasano ngata iti langa iti dumngeg kadakuada. Nupay kasta, ti Dios ket pinagtalinaedna idiay Sursurat iti maysa a sibubukel a kasaba nga agpaay kadatayo: ti surat ni Pablo kadagiti Hebreo.

Ni Pablo, ti nagsurat iti Hebreo, tudtudoenna ti bukodna a trabaho a kas maysa a "sao a pammagbaga" (Heb. 13:22). Daytoy a sasao ket naaramat a mangilasin iti kasaba, agpadpada idiay sinagoga (Aramid 13:15) ken idiay Nacristianoan a panagdaydayaw (1 Tim. 4:13). Gapuna, nairikiar a ti Hebreo ket isu iti kauunaan a "kompleto a Nacristianoan a kasaba" nga adda kadatayo. Ti Hebreo ket naipaay kadagiti mamati a nangawat ken Jesus ngem kalpasanna nakapadas kadagiti kinarigat. Dadduma ket naibabainda iti publiko ken naidadanes (Heb. 10:32-34). Dadduma ket sinangoda dagiti parparikut iti pammirak (Heb. 13:5, 6). Adu dagiti nabannog ket nangrugida a nagduduaan ti pammatida (Heb. 3:12, 13). Adda kadi iti siasinoman kadatayo a kasta iti kapadasanna ita nga aldaw?

Nupay kasta, ti apostol iti maysa a makatignay a kasaba [sermon] ket, kinaritna ida (ken, babaen iti pannakailawlawa, datayo) nga agibtor iti pammati ken Jesus ken tapno ipamaysada dagiti matada ken Jesus, nga itan ket adda idiay nailangitan a santuario.

_*Adalen ti adal ita a lawas tapno maisagana agpaay ti Sabado, Enero 1._