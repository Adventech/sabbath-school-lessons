---
title:  Agtitimpuyog
date:   29/12/2021
---

Ania iti imbalakad ti apostol nga aramiden dagiti bumasa iti kasasaadda? Ania iti maadaltayo manipud Hebreo nga agpaay iti bukodtayo a pagimbagan? Intayo amirisen no kasano iti panangtulong ti Dios ken Elias a makasubli manipud iti pannakauppapayna.

`Basaen ti 1 Ar-ari 19:5-18. Ania ti inaramid ti Dios a mangisubli iti pammati ni Elias, ti adipenna?`

Ti istoria a pannakilangen ti Dios ken Elias kalpasan ti Carmelo ket nakaskasdaaw agsipud ta ipakitana ti panangipateg ken sirib nga isu ti panagministro ti Dios kadagidiay nga adda iti babaen ti dandanag ken makibalbalubal a mangpasubli iti pammati. Ti Dios ket inaramidna dagiti adu a banbanag nga agpaay ken Elias. Umuna, inaywananna ti napisikalan a kasapulanna. Nangipaay iti taraon ken iti panaginana kenkuana. Kalpasanna, idiay rukib, siaasi a nangbabalaw kenkuana—"Ania ti aramidem ditoy, Elias?" (1 Ar-ari 19:9)—ken timmulong kenkuana a nanggun-od iti maysa a naun-uneg a pannakaawat no kasano iti panagtrabaho ken panangtungpalna kadagiti panggepna. Ti Dios ket awan idiay angin, ti ginggined, wenno iti apuy, ngem iti maysa a bassit a naalumamay a timek. Kalpasanna, inikkan ti Dios ni Elias iti maysa a trabaho nga aramiden ken pinatalgedanna.

`Basaen ti Hebreo 2:1; Hebreo 3:12-14; Hebreo 5:11-6:3; ken Hebreo 10:19-25. Ania iti insingasing ni Pablo nga aramiden koma dagiti mamati?`

Iti amin ti Hebreo masarakantayo dagiti adua  bilbilin nga inted ti apostol kadagiti bumasa a tumulong kadakuada a mangpasubli iti sigud a pigsa ken pammatida. Maysa a paset nga ipaganetget ni Pablo ket ti panangaywanda kadagiti napisikalan a kasapulan dagiti padada a mamati. Isingasingna a sanayenda koma iti kinamanagpadagus ken sarungkaran dagidiay adda iti pagbaludan, nga isu a mangipasimudaag iti panangipaay kadagiti kasapulanda. Ti apostol balakadanna dagiti bumasa nga agbalinda koma a mangited, ken laglagipenda a ti Dios ket dina ida baybay-an (Heb. 13:1-6). Ni Pablo ket binabalaw ken pinabilegna pay ida. Pinatigmaananna ida a saan a mangininot a "mayadayo cadacuada" (Heb. 2:1) ken saan a maaddaan iti "maysa a puso a dakes a saan a mamati" (Heb. 3:12), ken pinabilegna ida a dumakkel ti pannakaawatda iti pammati (Heb. 5:11-6:3). Nagsao pay maipapan iti kinapateg ti agtultuloy a panaggigimong (Heb. 10:25). Iti pakadagdagupan, insingasingna nga agtitimpuyogda, agpipinnapigsa iti maysa ken maysa ken maysa, ken paregtaen ti ayat ken naimbag nga ar-aramid, ken intan-okna met ni Jesus ken ti panagministrona idiay nailangitan a santuario iti biangda (Heb. 8:1,2; Heb. 12:1-4).