---
title:  Ni Jesus, ti Ankla ti Kararua
date:   05/02/2022
---

### Basaen Agpaay ti Adal ita a Lawas
Heb. 6:4-6; Mat. 16:24; Rom. 6:6; Heb. 10:26-29; Heb. 6:9-12; Heb. 6:17-20.

> <p>Paset a Mayulo</p>
> "Isu nga icutantayo a cas la maysa a sinipete ti cararua, inanama a napaypayso ken natibker, ket sumree nga agingga iti uneg ti abbong; Isu a sinerrecan ni Jesus a cas la umun-una cadatayo gapu cadatayo isu a nagbalin a cangatoan a padi iti agnanayon, cas iti kinapadi ni Melquisedec" (Hebreo 6:19, 20).

Ti Hebreo 5:11-6:20 singaenna ti nateolohiyaan a pannakailawlawag maipapan iti kinapadi ni Jesus a maipaay iti biangtayo. Inserrek ni Pablo idiay ti maysa a nakaro a patigmaan maipapan iti peggad iti panaglikud manipud ken Cristo.

Nalawag, dagiti tattao ket addada iti napaypayso a peggad a mapan iti nagalis a dongkorog iti panangay-ay iti bukod a bagi ken kinaawan pammati. Ni apostol Pablo ket maseknan a dagiti bumasa ken dumngeg kenkuana ket mabalin a napalidem dagiti naespirituan a riknada gapu kadagiti narigat a kasasaad a sangsangoenda, ket iti kasta simmardengda a dumakkel iti panagawatda ken kapadasan ti evangelio.

Saan aya a daytoy ket mabalin a peggad kadatayo amin, mauppapay gapu kadagiti suot, ket iti kasta aglikod?

Nupay kasta, ti nakaro a patigmaan ket agpatingga iti napnoan ayat a pammabileg. Inyebkas ni Pablo ti pammatina kadagiti bumasa iti suratna ken itan-okna ni Jesus a kas nakabuklan ti di madadael a kari ti Dios iti pannakaisalakan kadakuada (Heb. 6:9-20). Daytoy a rikos ti patigmaan ken pammabileg ket naulit idiay Hebreo 10:26-39.

Intayo adalen daytoy a rikos ken isentro kadagiti napigsa a sasao ti pammabileg nga ipaay ni Jesus kadatayo.

_*Adalen ti adal ita a lawas tapno maisagana agpaay ti Sabado, Pebrero 12._