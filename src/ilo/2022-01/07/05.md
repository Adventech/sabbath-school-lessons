---
title:  Banbanag a Nasaysayaat
date:   09/02/2022
---

Kalpasan iti napigsa ken napudno a patigmnaan idiay Hebreo 6:4-8, iyebkas ni Pablo ti talged a dagiti bumasa ket mabalin iti Anak, wenno uray pay iti masakbayan. Patienna a ti bumasa kenkuana ket awatenda ti patigmaan ken pataudenda dagiti umiso a bungbunga. Kasda la iti "daga," nga isu a rinukit ti Dios ket mangpataud kadagiti bungbunga a namnamaenna. Dagitoy a tattao ket awatenda ti bendicion nga aggapu iti Dios (Heb. 6:7), nga isu a "pannakaisalakan" (Heb. 6:9).

`Basaen ti Hebreo 6:9-12. Ilista dagiti nasayaat a banbanag a naaramidan dagiti agdengdengngeg ken itultuloyda nga aramiden ken ilawlawag ti kayatda a saoen.`

Dagiti mamati ket ipakitada ti ayatda iti "nagan" ti Dios, dayta ket iti Dios a Mismo, babaen iti panagservida kadagiti sasanto. Dagitoy ket saan a nailaslasin nga ar-aramid iti napalabas, no di ket napagtalinaed nga ar-aramid a nagtultuloy agingga iti agdama. Ti naisalsalumina nga aramid ket saanna nga iparangarang ti pudno a kababalin iti maysa a tao. Ti kadadagsenan a pammaneknek ti ayat a maiturong kadagiti pada a tattao, nangnangruna dagidiay a daksanggasat (Mat. 10:42; Mat. 25:31-46). Gapuna a, balakadan ni Pablo dagiti mamati a dida "lipatan" iti agaramid ti naimbag (Heb. 13:2, 16).

Kitaen ti Hebreo 6:12. Ibalakadna ti maibusor iti panagbalinda a "ngelngel" wenno "nasadut," nga isu a mangipakita kadagidiay a saan nga agballigi a mataengan ket agpeggadda iti panaglikod (Heb. 5:11; Heb. 6:12). Ti namnama ket saan a mapagtalinaed a sibibiag babaen iti nainsiriban a panangwatwat ti pummati, no di ket babaen ti pammati a naipakita iti aramid ti ayat (Rom. 13:8-10).

Kayat ni Pablo a dagiti bumasa ket tuladenda dagitiday a babaen ti pammati ken kinaanus tawidenda dagiti karkari. Naiparangnan ti kaputotan ti let-ang a kas maysa a dakes nga ulidan kadagidiay a, babaen ti nakurang a pammati ken panagibtor, saanda a nagballigi a nangtawid iti naikari. Imparangna ngarud ni Abraham (Heb. 6:13-15) a kas maysa nga ulidan ti maysa a babaen ti "pammati ken kinaanus" natawidna dagiti karkari. Ti listaan dagiti naimbag a pagtuladan ket napaatiddog kadagiti tattao ti pammati idiay Hebreo 11, ket nagpatingga dayta ken Jesus idiay Hebreo 12 a kas kadakkelan nga ulidan ti pammati ken kinaanus (Heb. 12:1-4). Idiay Apocalipsis 14:12, ti pammati, kinaanus, ken panangsalimetmet ti bilbilin dagiti kababalin dagiti sasanto idiay maudi nga al-aldaw.

`No dadduma ket masapul a mangtedtayo kadagiti sasao ti patigmaan kadagidiay tattao nga ay-ayatentayo. Ania ti maadaltayo manipud iti apostol maipapan iti panangpatigmaan ken panangpabileg kadagiti sabsabali?`