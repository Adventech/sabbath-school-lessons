---
title:  Adalen Pay
date:   11/02/2022
---

Basaen ti surat ni Ellen G. White, "John the Beloved," pp. 539-545, iti _The Acts of the Apostles;_ "Jude," pp. 716-722, iti _The Desire of Ages._

"Ti pannakigubat a maibusor iti bagi ti kadakkelan a gubat a naaramid iti uray kaanoman. Ti panangitulok iti bagi, ti panangisuko iti isuamin iti pagayatan ti Dios, masapulna ti maysa a bakal; ngem ti kararua masapulna ti tumulok iti Dios sakbay ti pannakabalinna a mapabaro iti kinasanto."—Ellen G. White, _Steps to Christ,_ p. 43.

"Tinarigagayan ni Juan iti agbalin a kas ken Jesus, ket iti babaen ti makabalbaliw nga impluwensya ti ayat ni Cristo isu ket nagbalin a naemma ken napakumbaba. Ti bagi ket nailinged ken Jesus. Iti ngatoen amin dagiti kakaduana, ni Juan ket insukona ti mismo a bagbagina iti pannakabalin dayta nakaskasdaaw a biag...

"Ti nauneg nga ayat ni Juan ken Cristo ti nangiturong kenkuana a kankanayon nga agtarigagay nga agbalin nga asideg iti sikiganna. Ti Mangisalakan ket inay-ayatna amin dagiti Sangapulo ket dua, ngem ni Juan iti kapapardasan nga umawat. Isu ket naub-ubing ngem dagiti dadduma, ket iti ad-adu a panagtalek ti ubing inlukatna ti pusona ken Jesus. Gapuna a nagbalin nga ad-adu iti pannakipagriknana ken Cristo, ket babaen kenkuana ti kauunggan a naespirituan a sursuro ti Mangisalakan ket naibaga kadagiti tattao....

"Ti pintas ti kinasanto nga isu a nangbalbaliw kenkuana ket naglawag a nabuyogan iti kas iti kinaraniag ni Cristo manipud iti rupana. Iti panagrukbab ken ayat kinitana ti Mangisalakan agingga a ti pannakaipadis ken Cristo ken pannakikadua Kenkuana ket nagbalin nga isu iti maymaysa a tarigagayna, ket iti kababalinna ket naipaduyakyak ti kababalin ti Apona."—Ellen G. White, _The Acts of the Apostles, pp. 544, 545._

**Salsaludsod a Pagiinnadalan**

`Dagiti biag da Juan, ti dongdongngoen a disipolo, ken ni Judas Iscariote ket mangipaay iti maysa a napateg a paggidiatan. Idi nakita ni Jesus ni Juan ken dagiti kadkabsatna, pinanagananna ida iti Boanerges, annak ti dulloog. Ni Juan ket addaan kadagiti nakaro a ruker. Ni Judas ket addaan met kadagiti ruker, ngem saanda nga ad-adu wenno nakarkaro ngem ni Juan. Apay a ni Juan ket nabalbaliwan a kas kaladawan ni Jesus kabayatan a ni Judas ket nakaaramid iti basol a maibusor iti Espiritu Santo? Ania iti nagdumaanda?`

`Ni Jesus awisenna dagiti mamati nga alaenda ti kruzda ken sumurotda Kenkuana. Ania iti pagdumaan iti panagala iti kruz ken panagtulnog iti panangirurumen dagiti sabsabali?`

`Apay a sapulen ti Dios iti namimpinsan a panangisuko kadagiti biagtayo Kenkuana. Ania ti panagnaig ti wayawaya a pagayatan ken pannakaisalakan?`