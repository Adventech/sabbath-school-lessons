---
title:  Panangraman iti Kinaimbag ti Sao
date:   06/02/2022
---

`Basaen ti Hebreo 6:4, 5. Ania iti naited kadagiti mamati ken Cristo kabayatan a matalekda Kenkuana?`

Iti agbalin a "malawagan" ket kaipapananna iti pannakapadas iti pannakakonvertir (Heb. 10:32). Tudtudoenna dagidiay a nagbaw-ing manipud iti "sipnget" ti pannakabalin ni Satanas agingga iti "lawag" ti Dios (Aramid 26:17, 18). Ipakpakitana ti pannakawayawaya manipud ti basol (Efe. 5:11) ken kinakuneng (1 Tes. 5:4, 5). Ti langa ti sao ditoy ket isingasingna a daytoy pannakalawag ket maysa nga aramid ti Dios a magun-od babaen ken Jesus, "nga isu ti raniag ti dayagna" (Heb. 1:3).

Ti "naramananda ti sagut a nailangitan" ken "naaramidda a mairaman iti Espiritu Santo" ket agpadpadada a pagsasao. Ti "sagut" ti Dios ket mabalin a tudtudoenna iti Paraburna (Rom. 5:15) wenno ti Espiritu Santo, a babaen daytoy nga ibingay ti Dios dayta a parabur (Aramid 2:38). Dagidiay napadasanda ti "parabur" ti Dios, nga isu a mangiraman iti pannakabalin a mangtungpal iti pagayatanna (Gal. 5:22, 23).

Tapno maramanan iti "naimbag a sao ti Dios" (Heb. 6:5) ket ti napersonalan a pannakapadas iti kinapudno ti evangelio (1 Ped. 2:2, 3). "Dagiti pannacabalin ti biag a mapasungad" ket tudtudoenna dagiti datdatlag nga aramiden ti Dios kadagiti mamati iti masakbayan: panagungar (Juan 5:28, 29), pannakabaliw dagiti bagitayo, ken agnanayon a biag. Nupay kasta, dagiti mamati ket rugiandan a "maramanan" ida iti agdama. Napadasanda ti maysa a naespirituan a panagungar (Col. 2:12, 13), maysa a napabaro nga isip (Rom. 12:2), ken agnanayon a biag ken Cristo (Juan 5:24).

Nalabit nga adda iti panunot ni Pablo ti kaputotan ti let-ang, nga isu a nakapadas iti parabur ti Dios ken ti Panangisalakanna. Ti kaputotan ti let-ang ket "nasilawan" babaen iti monmon ti apuy (Neh. 9:12, 19; Sal. 105:39), ninanamda ti nailangitan a sagut a mana (Exo. 16:15), napadasanda ti Espiritu Santo (Neh. 9:20), naramananda ti "naimbag a sao ti Dios" (Josue 21:45), ken "dagiti pannacabalin ti biag a mapasungad" kadagiti "nacascasdaaw ken datdatlag" a naaramid idiay pannakawayawayada manipud Egipto (Aramid 7:36). Nupay kasta, isingasing ni Pablo a kas latta iti panaglikod ti kaputotan ti let-ang manipud ti Dios, iti laksid dagidiay a pammaneknek (Num. 14:1-35), ti agbasbasa ti Hebreo ket agpeggad iti panangaramid iti isu met laeng, iti laksid dagiti samin a pammaneknek a parabur ti Dios a ninanamda.

`Ania iti bukodmo a kapadasan kadagiti banbanag a sinarita dagitoy a bersikulo idiay Hebreo? Kas pangarigan, kasano iti pannakapadasmo iti pannakalawag a tudtudoen ti teksto?`