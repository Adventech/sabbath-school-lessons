---
title:  Ni Jesus, Kabsattayo a Matalek
date:   15/01/2022
---

### Basaen Agpaay ti Adal ita a Lawas
Lev. 25:25-27; Heb. 2:14-16; Heb. 11:24-26; 1 Cor. 15:50; Heb. 5:8, 9; Heb. 12:1-4.

> <p>Paset a Mayulo</p>
> "Iti casta, agsipud ta dagiti annac makiramanda iti lasag ken dara, casta met kencuana nakiraman cadacuada, tapno gapu iti patay pucawenna daydiay addaan pannacabalin ni patay, cayatco a sao-en, ti diablo" (Hebreo 2:14).

Ti Hebreo 1 ket saritaenna ni Jesus nga Anak ti Dios, ti mangituray kadagiti angeles, ken "raniag ti dayagna, ken ti napaypayso a ladawan ti kinadiosna" (Heb. 1:3). Idiay Hebreo 2, ni Jesus ket Anak ti tao, nga Isu a naaramid a nanumnumo bassit ngem dagiti angel ken Isu a nangala iti nataoan a kababalin agraman iti amin a kinarasina, uray pay agingga ken patay (Heb. 2:7).

Idiay Hebreo 1, ti Dios kunana maipapan ken Jesus: "Sica ti Anacco" (Heb. 1:5). Idiay Hebreo 2, ni Jesus ket tudtudoenna dagiti annak ti tao a kas "cacabsatco" (Heb. 2:12).

Idiay Hebreo 1, ti Ama ipakdaarna ti nadiosan a panagari ti Anak (Heb. 1:8-12). Idiay Hebreo 2, ti Anak pasingkedanna ti kinamatalekna iti Ama (Heb. 2:13).

Idiay Hebreo 1, ni Jesus ket nadiosan nga Apo, Namarsua, Manarawidwid, ken Ari. Idiay Hebreo 2, ni Jesus ket nataoan a nangato a padi, naasi ken matalek.

Iti pakadagdagupan, ti pannakailadawan ni Jesus a kas maysa a matalek ken naasi a kabsat ket naipakita idiay pannakailadawan ti Anak a kas namimpinsan a pannakaipaduyakyak iti agnanayon, namarsua a Dios (Heb. 1:1-4).

_*Adalen ti adal ita a lawas tapno maisagana agpaay ti Sabado, Enero 22._