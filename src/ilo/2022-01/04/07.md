---
title:  Adalen Pay
date:   21/01/2022
---

Ti Hebreo 2:13 ket launenna dagiti sasao ni Jesus iti Amana a mangsarsarita maipapan kadagiti kakabsatna: "Adtoy, Siac ken dagiti annac nga inted caniac ti Dios" (Heb. 2:13). Ni Patrick Gray isingasingna a ni Jesus ket nailadawan ditoy a kas agaywan kadagiti kakabsatna. Ti sistema ti Roma a _tutela impuberum_ ket ikeddengna nga iti ipapatay ti amada, "Maysa a manursuro, masansan a natataengan a kabsat, ket agbalin nga agrebbeng iti pannakaaywan dagiti ubbing ken dagiti tawidda agingga a madanon ti idadda, gapuna a manayunan ti kadawyan a pagrebbengan ti natataengan a kabsat a mangaywan kadagiti naub-ubing a kakabsat."—_Godly Fear: The Epistle to the Hebreo and Greco-Roman Critiques of Superstition_ [Atlanta: Society of Bible Literature, 2003], p. 126. Daytoy ket ilawlawagna no apay a ti Hebreo ket itudtudona datayo nga agpadpada a kas kakabsat ni Jesus, kasta met a kas an-annakna. Kas natataengan a kabsattayo, ni Jesus ti manursurotayo, ti mangaywan kadatayo, ken salaknibtayo.

"Ni Cristo immay ditoy daga, innalana ti sangkataoan ken agtaktakder a mangibagi iti tao, a mangipakita iti panagbinnusor ken Satanas, a ti tao, kas pinarsua ti Dios, ket naisilpu iti Ama ken iti Anak, ket mabalinna a tulnogen ti amin a nadiosan kasapulan."—Ellen G White, _Selected Messages, book 1, p. 253._

"Iti Biagna ken dagiti ad-adal, ni Cristo ket nangted iti maysa a naan-anay a nanangipatulad iti saan a naimbubukodan a trabaho nga isu nga iti naggapuanno ket iti Dios. Ti Dios ket saan nga agbibiag agpaay iti Bagbagina laeng. Babaen iti panamarsuana iti lubong, ken babaen iti panangtartarawidwidna kadagiti isuamin a banbanag, Isu ket kankanayon nga agminministro kadagiti sabsabali. 'Ta paruarenna ti initna cadagiti dakes ken cadagiti naimbag ket pagtudoenna cadagiti nalinteg ken nakil-lo' Mat. 5:45. Daytoy pagwadan a panagministro ket intalek ti Dios iti Anakna. Ni Jesus ket naited kankuana iti panagtakder idiay olo ti sangkataoan, tapno ti ulidanna ket maisurona ti kayat a saoen ti panagministro."—Ellen G. White, _The Desire of Ages, p. 649._

**Salsaludsod a Pagiinnadalan**

``Ibaga ti Hebreo kadatayo a ni Jesus nagbalin a kabsattayo tapno maisalakannatayo. Apay ngarud, nga iti panangtallikodtayo iti daytoy a nakaskasdaaw a kinapudno ket maysa a nakalkaldaang a biddut?`

`Apay a napateg kadatayo a ni Jesus ket saan a nayanak "a nalaco iti biang ti basol" a kas kadatayo (Rom. 7:14)? Utoben maipapan ken Moises, ken apay a napateg kadagiti Israelitas nga isu ket saan nga adipen a kas kadakuada. Kasano a ti istoria ni Moises, iti maysa a bassit a wagas, ket matulongannatayo a makaawat iti naaramidan ni Jesus nga agpaay kadatayo?`

`Agtaeng nga ad-adu iti paset ti panagsagaba kadagiti biagtayo. Apay a ditay pulos a panunoten a ti panagsagaba, iti uneg ken iti mismo a bagbagina, ket naimbag, uray pay no dadduma ket adda dadduma a tumaud a naimbag manipud dayta?`