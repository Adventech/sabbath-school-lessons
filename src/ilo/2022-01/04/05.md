---
title:  Maaramid nga Awan Pagkurkuranganna Babaen Kadagiti Panagsagaba
date:   19/01/2022
---

`Basaen ti Hebreo 2:10, 17, 18 ken Hebreo 5:8, 9. Ania ti trabaho ti panagsagaba iti biag ni Jesus?`

Ti apostol kunana a ti Dios inaramidna ni Jesus "nga awan pagcurcuranganna... gapu cadagiti panagsagaba." Daytoy a sasao ket makapassiddaw. Ti nagsurat ket kinunana a ni Jesus "ti raniag ti dayagna, ken ti napaypayso a ladawan ti kinadiosna" (Heb. 1:3) ken Isu ket awan basolna, awan mulitna, saan a namulitan, ken santo (Heb. 4:15; Heb. 7:26-28; Heb. 9:14; Heb. 10:4-10). Kayat a saoen daytoy a ni Jesus ket saan a masapul a pagballigianna iti aniaman a kita ti dakes wenno pagkurkurangan.

Nupay kasta ti Hebreo kunana, a ni Jesus ket naglasat iti maysa nga aramid a "panangan-anay" a nangipaay Kenkuana iti wagas a panangisalakan kadatayo. Ni Jesus ket naaramid a naan-anay iti panangkita nga Isu ket naan-anay nga agbalin a Mangisalakantayo.

1. Ni Jesus ket "maaramid nga awan pagcurcuranganna" babaen kadagiti panagsagaba tapno agbalin a Kapitan ti pannakaisalakantayo (Heb. 2:10). Ni Jesus ket masapul a matay idiay kruz a kas maysa a daton tapno ti Ama ket maaddaan iti ligal a wagas a mangisalakan kadatayo. Ni Jesus iti naan-anay a nainsakripicioan a datan, maymaysa laeng. Kas Dios, ni Jesus ket mabalinnatayo nga okomen; ngem gapu iti datonna, ni Jesus ket maisalakannatayo met.

2. Ni Jesus ket naadalna ti panagtulnog gapu cadagiti banbanag a linac-amna (Heb. 5:8). Ti panagtulnog ket nasken gapu kadagiti dua a banbanag. Umuna, ti panagtulnog ket pinagbalinna ti datonna a maawat (Heb. 9:14; Heb. 10:5-10). Maikadua, dagiti panagsagabana ket namagbalin Kenkuana nga agbalin nga ulidantayo (Heb. 5:9). Ni Jesus "naadalna" ti panagtulnog agsipud ta dina pulos a napadasan dayta idi. Kas Dios, asino ngay iti masapul a pagtulnoganna? Kas agnanayon nga Anak, kas naikaykaysa iti Dios, Isu ket tinulnogda a kas agturay iti uniberso. Iti kasta ngarud, ni Jesus ket saan a nagdur-as manipud iti kinasukir agingga iti panagtulnog, no di ket manipud iti panagari ken panangituray agingga iti isusuko ken panagtulnog. Ti naitanok nga Anak ti Dios ket nagbalin a natulnog nga Anak ti Tao.

3. Dagiti panagsagaba ket imparangarangna ni Jesus a kas manangngaasi ken matalek a Nangato a Padi (Heb. 2:17, 18). Dagiti panagsagaba ket dida pinagbalin ni Jesus nga ad-adda a manangngaasi. Iti kasunganina, gapu iti asi ni Jesus nga Isu ket nagdisnudo a matay idiay kruz tapno isalakannatayo (Heb. 10:5-10; idilig iti Rom. 5:7, 8). Ngem, babaen kadagiti panagsagaba nga iti pudno unay a nainkabsatan nga ayat ni Jesus ket naipakita ken naiparangarang.

`No ti awan basolna a Jesus ket nagsagaba, datayo, kas managbasol, sigurado nga agsagaba met. Kasano iti pannakasursurotayo a mangibtor kadagiti ledaang ti biag kabayatan a makaalatayo ti namnama ken kinatalged manipud iti Apo, nga Isu a nangiparangarang iti ayatna kadatayo iti adu unay a nabileg a wagas?`