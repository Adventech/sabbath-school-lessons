---
title:  Maysa nga Awan Basolna a Padi
date:   03/02/2022
---

`Basaen ti Hebreo 7:26. Ania dagiti lima a kababalin ni Jesus iti daytoy a teksto?`

Ni Jesus ket "santo." Kayat a saoen daytoy a ni Jesus ket awan basolna iti pannakaikayametna iti Dios (Heb. 2:18; Heb. 4:15; Heb. 5:7, 8). Iti pannakaipatarus iti Daan a Griego ti Daan a Testamento ket inaramatna ti isu met laeng a balikas ti Griego a mangdutok kadagidiay a mangsalimetmet iti naintulagan a pannakikayametda iti Dios ken kadagiti sabsabali.

Ni Jesus ket "di natulawan." Isu ket nagtalinaed a nadalus ken di nasagid ti dakes, iti laksid iti pannakasulisogna iti "isuamin" (Heb. 4:15; Heb. 2:18). Ti naan-anay a kinaawan basol ni Jesus ket napateg nga agpaay iti kinapadina. Ti daan a tulag ket imbagana a dagiti maidaton a biktima ket "awan ti pakapilawanna" tapno maawat iti Dios (Lev. 1:3, 10, ken dadduma pay). Ti naan-anay a panagtulnog ni Jesus idi naidagaan a biagna ket namagbalin Kenkuana a mangipaay iti Mismo a Bagina a kas maysa a maawat a daton iti Dios (Heb. 9:14).

Ni Jesus ket "adayu cadagiti managbasol" idi nga immuli idiay langit. Ti sao ti Griego ket isingasingna a daytoy ket agdama a kasasaad ni Jesus, nga isu a nangrugi iti maysa a matudtudo a tiempo. Ni Jesus ket inibturanna iti casta a panangsupring dagiti managbasol a bimmusor kencuana idi naidagaan a biagna, ngem Isu ket nagballigi ket naipatugaw ngarud iti makannawan nga ima ti Dios (Heb. 12:2, 3). Ni Jesus ket adayu met "cadagiti managbasol" nga iti kasta ket Isu ket naan-anay unay nga awan ti basolna (Heb. 4:15).

Ni Jesus ket "naitan-ok... iti ngatoen dagiti langlangit." Kayat a saoen dayta a ni Jesus ket naitan-ok iti ngatoen dagiti isuamin a banbanag nga adda ket, iti kasta, Isu ket maymaysada iti Dios. Kadagiti Salmos, ti Dios ket Isu ti maysa a "maitan-oc iti rabaw dagiti langit" (Sal. 57:5, 11; Sal. 108:5).

Ni Jesus ket sipupunno a tao, ngem Isu ket saan a maysa a managbasol a kas kadatayo (Heb. 2:14-16; Heb. 4:15). Ni Jesus ket naan-anay, saan laeng a gapu ta Isu ket saan a pulos a nagbasol no di ket agsipud ta Isu ket saan a narugitan iti basol a kas kadatayo.

Ngem, agsipud ta Isu ket sipupunno a tao, Isu pay iti ulidantayo. Ipakitana kadatayo no kasano iti panangtaraytayo iti taray ti biag (Heb. 12:1-4). Isu iti ulidan a masapul a tuladentayo (1 Ped. 2:21-23). Agsipud ta Isu ket "Santo, awan basolna, di natulawan, adayu cadagiti managbasol" (Heb. 7:26), Isu ti Mangisalakantayo, ket datayo met, mabalintayo nga ipaduyakyak ti Kababalinna.

`Nupay ni Jesus ket maysa a tao a, kas kadatayo, Isu ket saan a pulos a nagbasol. Kasano iti panagbalkottayo kadagiti panpanunottayo iti daytoy nakaskasdaaw a kapanunotan? Utoben no kasano koma iti kinasantona! Apay ngarud koma a ti kari ti Kinasantona a naibilang kadatayo babaen ti pammati ket tumulong a mangpatalged kadatayo iti pannakaisalakan?`