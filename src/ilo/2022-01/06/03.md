---
title:  Kas Mayannatop iti Ornos ni Melquisedec
date:   31/01/2022
---

`Basaen ti Genesis 14:18-20 ken Hebreo 7:1-3. Asino ni Melquisedec, ken kasano iti panangyanninawna ken Jesus?`

Ni Melquisedec ket agpadpada a maysa nga ari ken padi. Isu ket nangatngato pay ngem ni Abraham, idinto ta ni Abraham ket nagbayad kenkuana iti apagkapullo. Kasta met, ni Jesus ket ari ken padi (Heb. 1:3); nupay kasta, saan a kas ken Melquisedec, ni Jesus ket awan basolna (Heb. 7:26-28).

Ti Hebreo 7:15 ilawlawagna a ni Jesus ket padi "cas iti kinapadi ni MElquisedec." Daytoy iti kayat a saoen ti immuna a naibaga idiay Hebreo, "a cas iti kinapadi ni Melquisedec" (Heb. 5:6). Ni Jesus ket saan a maysa a mangsukat ken Melquisedec, ngem ti Kinapadina ket umasping iti kinapadina.

Kas pangarigan, kuna ni Pablo a ni Melquisedec ket awan amana, ina, kapuonan, nakayanakan, ken ipapatay. Dadduma ket isingasingda a ni Melquisedec ket maysa a panaglasag ni Jesus iti tiempo ni Abraham. Ngem daytoy a kapanunotan ket saan a maitutop iti agrumento ti Hebreo. Ni Melquisedec ket "umasping" ken Jesus (kitaen), nga isu a mangipakpakita nga isu ket naiduma ken Jesus (Heb. 7:3).

Naisingasing pay a ni Melquisedec ket maysa a nailangitan a nabiag, ngem daytoy ket dadaelenna nokua ti argumento ti Hebreo. No ni Melquisedec ket awan amana, ina, nangruggian, wenno pagpatinggaan, isu ket Dios a mismo nokua. Daytoy ket mangiruar iti parikut. Ti nailangitan, naan-anay a kinadios a kinapadi ni Melquisedec ket inun-unaanna koma ti panagministro ni Jesus. No daytoy koma iti kasasaad, a kas kunaen ti Hebreo, "ania pay ti pacasapulan ti pannacaadda ti sabali a kinapadi" (Heb. 7:11)?

Ngem ketdi, ti Hebreo aramatenna ti panagulimek ti Sursurat maipapan ti pannakayanak, ipapatay, ken kapuonan ni Melquisedec tapno bangunenna ti _maysa nga anniniwan,_ simbolo, nga agpaay iti napadian a panagministro ni Jesus (Gen. 14:18-20) ken iti kinapudno a ni Jesus a mismo ket agnanayon. Iti panagababaan, ni Melquisedec ket maysa nga ari-ken-padi a taga Canaan nga isu a nagservi a kas maysa nga anniniwan ni Cristo.

"Ni Cristo idi iti nagsao babaen ken Melquisedec, ti padi ti kangatoan a Dios. Ni Milquisedec ket saan a ni Cristo, no di ket isu idi ti timek ti Dios ditoy lubong, ti mangibagi iti Ama. Ken iti amin a kapkaputotan ti napalabas, ni Cristo ket nagsao; ni Cristo ket indalanna dagiti tattaona, ken Isu iti silaw ti lubong."â€”Ellen G. White, _Selected Messages, book 1, p. 409._

`Ania ti isuro kadatayo ti paltiing maipapan ken Melquisedec maipapan no kasano iti panagtrabaho ti Dios kadagidiay a saan a pulos a naaddaan kadagiti nataoan a misioneros a nangasaba kadakuada?`