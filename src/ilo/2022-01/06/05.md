---
title:  Maysa nga Agnanayon a Padi
date:   02/02/2022
---

`Basaen ti Hebreo 7:16. Ania iti nakaibatayan ti panagbalin ni Jesus a padi?`

Inawat ni Jesus ti kinapadi a naibatay iti maysa a biag nga awan pannakadadaelna ken agsipud ta ig-iggamanna ti maysa nga agnanayon a panagministro. Ti ipakpakita amin dagitoy a kinapudno ket nakaskasdaawda. Kayatna asaoen a ti panagministro ni Jesus ket saan a pulos a maartapan wenno matapawan. Ni Jesus ket mangisalakan a naan-anay, agnanayon, "agingga iti awan pagcuranganna" (Heb. 7:25). Ti pannakaisalakan nga ipaay ni Jesus ket sibubukel ken mamimpinsan. Danunenna dagiti kauunggan a paset ti kababalin ti tao (Heb. 4:12; Heb. 9:14; Heb. 10:1-4). Ti panangibabaet ni Jesus iti sangoanan ti Dios ket iramanna amin dagiti pagimbagan a naipaay iti babaen ti baro a tulag.

Iramanna ti ad-adu pay ngem ti pannakapakawan dagiti basbasol. Ipakpakitana iti panangikabil ti linteg kadagiti puspusotayo, ket aramidennatayo a baro a tattao Kenkuana, ken mangidalan iti pannakaiwaras ti evangelio ditoy lubong (Heb. 8:10-12). Kas Maymaysa iti Dios ken kadagiti tattao, itakderannatayo iti sangoanan ti Ama. Kas Maysa a nangipaay iti Biagna a kas maysa a daton, ni Jesus ket addaan iti di maisiasi a parabur iti sangoanan ti Dios.

`Basaen ti Hebreo 7:22. Ania ni Jesus iti pannakainaig iti baro a tulag?`

Ni Jesus ket Isu iti mangpatalged iti baro a tulag agsipud ta ti Dios sinapataanna ti maysa a sapata a ni Jesus ket agbalin a maysa a padi nga "agnanayon" (Heb. 7:21). Nakalaklaka unay a di maawatan ti kinapateg daytoy a sapata. Ni Pablo ket imbaganan dagiti sapata nga inaramid ti Dios idiay kaputotan ti let-ang ken ni Abraham (Heb. 3:7-11; Heb. 6:13-15). Ti nagdumaan dagidiay a sapata ken ti sapata a sinapataan ti Dios iti Anak ket dagidiay a sapata ket naaramidda kadagiti tattao. DAgiti sapata ket agtalinaed ti bilegda agingga a dagiti agsagrap ket sibibiagda. Ti sapata ti Dios iti kaputotan ti let-ang ken ni Abraham ket agtultuloy agingga nga adda iti kaputotan ti let-ang kaputotan ni Abraham (kitaen ti Gal. 3:29).

Nupay kasta, iti kasasaad ti Anak, a ti biagna ket "awan tungpalna," ti sapata nga inaramid ti Dios Kenkuana ket agtultuloy nga agnanayon. Ti maysa a tao nga agtakder a talged wenno mangpatalged iti sabali ket pagrebbenganna dagiti isu met laeng a dusa a kas iti tao nga isu nga itaktakderan iti panangpatalgedna, pakairamanan ti patay. Ngem ti Ama impasdekna ni Jesus a kas maysa a talged kadatayo nga Isu a saan nga agbiddut kadagiti Karkarina. Kasta iti kinasigurado iti pannakaisalakantayo nga isu a naited kadatayo ken Jesus.