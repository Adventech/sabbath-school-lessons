---
title:  Maysa a Padi iti Biang Dagiti Tattao
date:   30/01/2022
---

`Basaen ti Hebreo 5:1-10. Ania iti trabaho ti kinapadi ken, segun iti daytoy a teksto, kasano iti panangtungpal ni Jesus iti dayta a trabaho?`

Ti kangrunaan a panggep iti maysa a padi ket tapno mangibabaet iti nagbaetan dagiti managbasol a tattao ken iti Dios. Dagiti papadi ket tinudingan ida ti Dios tapno agministroda iti biang dagiti tattao; gapuna, kasapulanda nga agbalin a manangngaasi ken mannakaawat kadagiti pagkapkapuyan ti tao.

Idiay Hebreo 5:5-10, ipakita ni Pablo a ni Jesus iti naan-anay a mangtungpal kadagidiay a panggep: ti Dios iti nangtuding Kenkuana (Heb. 5:5, 6) ken kasta met a, ni Jesus maawatannatayo agsipud ta Isu ket nagsagrap met (Heb. 5:7, 8).

Nupay kasta, adda dagiti sumagmamano a napateg a pagdudumaan. Ni Jesus ket saan "a mapili cadagiti tattao" (Heb. 5:1). No di ket, ni Jesus ket innalana ti nataoan a galad tapno, kadagiti dadduma pay a banbanag, ket agservi a kas maysa a padi iti biangtayo. Ni Jesus ket saan "a mapili cadagiti tattao" (Heb. 5:1). No di ket, ni Jesus ket innalana ti nataoan a galad tapno, kadagiti dadduma pay a banbanag, ket agservi a kas maysa a padi iti biangtayo. Ni Jesus ket saan a nangipaay kadagiti datdaton nga agpaay kadagiti bukodna a basbasol (Heb. 5:3) no di ket agpaay laeng kadagiti basbasoltayo, agsipud ta Isu ket awan basolna (Heb. 4:15; Heb. 7:26-28).

Ti Hebreo kunana a ni Jesus nagkararag "iti daydiay macabalin idi a mangispal kencuana iti ipapatay; ket idinto a naipangag gapu iti nadiosan nga amacna" (Heb. 5:7). Ti Hebreo ket tudtudoenna ti maikadua nga ipapatay, nga isu a nangispalan ti Dios ken Jesus idi a pinagungarna (Heb. 13:20). Ti Hebreo kkunana pay a ni Jesus ket "naadalna ti panagtulnog gapu cadagiti banbanag a linac-amna" (Heb. 5:8). Ti panagtungpal ket kabarbaro ken Jesus, saan a gapu ta Isu ket nasukir no di ket gapu ta Isu ket Dios. Kas agturay iti uniberso, ni Jesus ket saan nga agtungpal iti siasinoman; no di ket isuamin ket nagtungpal Kenkuana.

Ti panagsagaba ken ipapatay ni Jesus idiay kruz ket naskenda a paset ti napadian a pangministrona. Dagiti panagsagaba ket dida inan-anay ni Jesus iti panangkita nga Isu ket simmaysayaat iti namoralan ken kinasingpet. Dagiti panagsagaba ket saan a namagbalin Kenkuana a naasi. Iti kasunganina, ni Jesus immay ditoy daga agsipud ta Isu ket kankanayon a naasi, nga isu a gapu no apay nga adda kinamanagayatna kadatayo (Heb. 2:17). Ti kayat a saoen ti Hebreo ket babaen kadagiti panagsagaba a ti napaypayso a nainkakabsatan nga ayat ni Jesus, ti mapaneknekan a nataoan a galadna, ken ti kauneg ti isusukona a kas mangibagi iti sangkataoan iti pagayatan ti Ama ket pudno unay a naipakita ken naiparangarang. Isu ket "naaramid nga awan pagcurcurangan" iti panangkita a dagiti panagsagabana ket nangikari Kenkuana nga agbalin a nangato a Paditayo. Ti biagna a naan-anay a panagtungpal, ken ti ipapatayna idiay kruz, nga isu iti mangbukel iti nainsakripicioan a daton nga imparang ni Jesus iti sangoanan ti Ama a kas Paditayo.

`Ti Umuna a Pedro 2:9 kunana a datayo "ti naarian a kinapadi." Ania ti ibaga ti biag ni Jesus kenka a kasta koma iti pannakikayametmo kadagiti sabsabali a tattao agsipud ta addatayo iti daytoy nasagradoan a trabaho?`