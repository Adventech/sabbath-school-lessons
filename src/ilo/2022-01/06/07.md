---
title:  Adalen Pay
date:   04/02/2022
---

"Ni Cristo ket agwanwanawan. Ammona amin maipapan kadagiti dadagsentayo, dagiti pagpeggadantayo, dagiti pakarigatantayo; ket punnoenna ti ngiwatna kadagiti argumento nga agpaay iti biangtayo. Iyatadayna dagiti panangibabaetna kadagiti kasapulan iti tunggal kararua, a kas iti inaramidna iti kasasaad ni Pedro.... Ti Mangibabaettayo punnoenna ti ngiwatna kadagiti argumento a mangisuro iti nasuot, nasulisog a mangpalagda a maibusor kadagiti pannulisog ni Satanas. Ipatarusna iti tunggal tignay ti kabusor. Ibilinna ti ornos dagiti paspasamak."—Ellen G. White, _SDA Bible Commentary, vol. 7, p. 931_ (Letter 90, 1906).

"Panggep ni Satanas a mangyeg iti maysa nga agnanayon a panagsina ti Dios ken ti tao; ngem ken Cristo agbalintayo nga ad-adda a nadekdekket a maikaykaysa iti Dios ngem no saantayo a pulos a natnag. Iti panangalana iti galadtayo, ti Mangisalakan ket inreppetna ti Mismo a Bagbagina iti sangkataoan babaen iti maysa a galut a saan a pulos a mapugsat.... Daytoy iti sapata a tungpalen ti Dios ti Saona. 'Ta nayanac ti maysa nga ubing cadatayo, maysa nga anac a lalaki ti naited cadatayo; ket ti panangituray maiparabawto iti abagana.' Ti Dios innalana ti nataoan a galadtayo iti panagtao ti Anakna, ken inawitna iti isu met laeng idiay kangatoan ti langit. Ti 'Anak ti tao' ti nangibingay ti trono ti universo. Ti 'Anak ti tao' a ti naganna ket magaladanto iti, 'Nacascasdaaw, Mamagbaga, Mannacabalin a Dios, Agnanayon nga Ama, Principe ti Cappia.' Isaias 9:6. Ti SIAK ket Isu iti Mangibabaet iti nagbaetan ti Dios ken sangkataoan, impatayna ti imana kadakuada nga agpadpada. Isu a 'Santo, awan basolna, di natulawan, adayu cadagiti managbasol,' ket saan a nagbain a mangnagan kadatayo a kakabsat. Hebreo 7:26; 2:11. Ken Cristo ti pamilya ti daga ken ti pamilya ti langit ket nareppetda nga agkaykaysa. Ti langit ket naiyukrit iti sangkataoan, ket ti sangkataoan ket nabalkut iti barukong ti Awan Patinggana nga Ayat."—Ellen G. White, _The Desire of Ages, pp. 25, 26._

**Salsaludsod a Pagiinnadalan**

`Ti umuna nga adaw iti ngato kunana, "Isu [ni Jesus] ket punnoenna ti ngiwatna kadagiti argumento a maigapu kadatayo." Ania ti kaipapanan dayta a kari kenka? Utoben no ania ti isuro daytoy kadatayo maipapan iti ayat ti Dios kadatayo. Apay a daytoy a kapanunotan ket makapabileg unay? Apay a  masapultayo iti maysa a tao a mangirikiar nga agpaay iti biangtayo?`

`Ti maikadua nga adaw iti ngato kunana, "ken Cristo agbalintayo nga ad-adda a nadekdekket a maikaykaysa iti Dios ngem no saantayo a pulos a natnag." Ania ti kayat a saoen dayta? Kasano iti pannakapadastayo iti dayta a kinadekket, ken ania a liwliwa iti maalatayo manipud iti dayta a kapadasan? Idiay klase, iladawan no ania ti kaipapanan daytoy a kinadekket ken no kasano ngata iti langa iti pannakapadas iti dayta. Kasano a dagiti "argumentona nga agpaay iti biangtayo" ket tulongannatayo a maaddaan iti daytoy a kapadasan?`