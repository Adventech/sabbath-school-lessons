### Kadagitoy Maud-udi nga Al-aldaw: Ti Damag ti Hebreo
Idiay simbaan idi ti immuna a nakakitaan ti lalaki iti babai iti immuna a daras. Adda nakaibaunanna, nalapunos kadagiti panpanunotna, idi nakitana ti buya. Ti naipinta ket nakurang bassit a dua metro ti kangato ken tallo a metro ti kaakaba, ngem ti babai a nailadawan iti dayta ket nagpwersa iti karkarna a makaallukoy a pwersa iti agtutubo a lalaki. Apay ngata a ti lalaki ket dina maisina ti panagkitana iti babai? Ania dayta? Kalpasan iti sumagmamano a panagpanpanunot, ti lalaki nabigbigna a ti gapu ket ti mata ti babai. Ti pinta ket impakitana laeng ti rupa ti babai, ken sipapasnek a kumitkita iti maysa a banag. Ngem ania, ken apay a nalapunos unay ti babai iti dayta? Kalpasan iti nabayag a tiempo, ti lalaki ket dina malipatan ti pinta.

Kalpasan dagiti adu a tawtawen, ti pumipinta a ni Arnold JimÃ©nez ket imparangarangna ti sumagmamano kadagiti palimedna iti dayta a lalaki. Ti pinta ket naaramid a mangallukoy kadagiti agbuya kadagiti mata ti babai, ngem ti napaypayso a palimed ket iti taotao ti mata ti babai. No asitgam, makitam nga iyanninawna iti kitkitaen ti babai. Dagiti mata ti babai ket naisentroda ken Jesus idiay kruz.

Ti ladawan ni Jesus idiay Surat kadagiti Hebreo ket mabalinna iti agpwersa iti umas-asping a makaallukoy a pwersa kadatayo. Ni Jesus ket nailadawan, iti umuna amin, a kas Mangituray iti uniberso, naipatugaw iti trono idiay makanawan nga ima ti Dios. Dagiti di-mabilang nga angeles ket agrambakda Kenkuana, agdaydayawda Kenkuana, ken agservida Kenkuana (Heb. 1:5-14; Heb. 12:22-24). Inabakna ti kalintegan nga agturay agsipud ta babaen iti bukodna nga ipapatay impatalgedna ti pannakadadael ti diablo (Heb. 2:14-16). Ni Jesus ket naitan-ok pay a Nangato a Padi. Awan basbasolna, ken naan-anay a santo, agbiag nga agnanayon nga agministro iti biangtayo idiay nailangitan a santuario (Heb. 7:26-8:5). Inabakna ti kalintegan a mangaramid a kasta agsipud ta impaayna ti Mismo a Bagbagina a kas maysa a naan-anay, mammaminsan-a-sakripicio-aqpaay-iti-amin, nabertud nga agpaay iti tunggal maysa ken agnanayon (Heb. 10:1-14). Ni Jesus ket imbabaetna pay ti maysa a baro a tulag iti nagbaetan ti Dios ken dagiti tattaona nga agtakder iti agnanayon (Heb. 8:6-13).

Nupay kasta, ti makaallukoy unay kadagiti bumasa maipapan ti ladawan ni Jesus, ket saan laeng a ti naaramidan ni Jesus no di ket ti kinasiasinona. Isu ket naiyanak iti babai, a kas met kadatayo, ken nasulisog ken nauy-uyaw a kas met kadatayo. Nupay kasta, kaskasdi, nga Isu ket agtugaw idiay tengnga ti pannakabalin iti uniberso. No kitaentayo ti  nailangitan a buya, a kadua iti agduduma ken nakaskasdaaw a nailangitan a nabiag, dagiti matatayo ket maawis iti dayta Maysa nga adda iti sentro ti amin, nga Isu, nakaskasdaaw unay, ket ti langana kas la latta kadatayo agsipud ta nagbalin a maysa kadatayo. Ni Jesus, ti Kabsattayo, ket adda idiay, idiay langit, mangitaktakder kadatayo, iti laksid ti nakababain a basol ken pannakatnagtayo.

Iti persona ni Jesus, tallo a suli ti buya ti istoria ti pannakasubbot iti agsasabat. Ti umuna ket ti lokal, napersonalan a buya. Kadagiti bumasa a nabannog kadagiti kinarigat ti biag ti Cristiano (Heb. 10:32-34), ni Jesus ket Isu ti Pangulo ken Mangtungpal iti pammati. Masapul a kumitada Kenkuana nga Isu a nagsagaba met manipud kadagiti managbasol (Heb. 12:1-4). Ti maikadua ket ti kagimongan, ti sangkailian a buya. Kadagiti tattao ti Dios, nga isu nga agpagpagna nga agturong iti inkari ti Dios a daga, ni Jesus ket Isu iti baro a Josue. Masapul a surotenda ti panangidalanna (Hebro 3, 4, 11, 12). Ti maikatlo ket ti sangalubongan a buya. Ni Jesus ket Isu ti baro nga Adan, ti Anak ti Tao nga Isu a nakatungpalan dagiti panggep ti Dios nga agpaay iti sangkataoan (Heb. 2:5-19; Heb. 12:22-28).

Ti ladawan ni Jesus, nga Isu a mangtiliw iti kalawa ken kaatiddog ken kangato ken kauneg iti ayat ti Dios kadatayo, ket isu iti pagsasaritaantayo ita a tremestre. Ken kas latta iti ladawan ni Jesus kadagiti mata ti naipinta a nangallukoy iti panangkita iti agtutubo a lalaki, sapay koma ta ti ladawan ni Jesus a kas nailadawan idiay Hebreo ket allukoyenna saan laeng a ti ikikitatayo, no di pay ket ti ayat ken panangapresyar ken ni Jesus, wen, ti Kabsattayo idiay langit.