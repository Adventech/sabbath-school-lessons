---
title:  Ti Naikari nga Anak
date:   08/01/2022
---

### Basaen Agpaay ti Adal ita a Lawas
Isa. 2:2, 3; Heb. 1:1-4; Exo. 24:16, 17; Isa. 44:24; Heb. 1:10; Lucas 1:31, 32; Heb. 1:5.

> <p>Paset a Mayulo</p>
> "Cadagitoy maud-udi nga aldaw, kinasaonatayo babaen iti Anacna; isu a tinudinganna nga agtawid cadagiti isu-amin nga adda, a gapu met kencuana inaramidna ti amin a lubong; Idinto nga isu ti raniag ti dayagna, ken ti napaypayso a ladawan ti kniadiosna" (Hebreo 1:2, 3).

Kalpasan unay a nakabasol da Adan ken Eva, ti Dios inkarina kadakuada ti maysa a "caputotan," maysa nga Anak nga Isu a mangwayawaya kadakuada manipud iti kabusor, mangisubli iti tawid a napukaw, ken mangtungpal ti panggep nga isu a nakaparsuaanda (Gen. 3:15). Daytoy nga Anak ket agpadpada a mangibagi ken mangsubbot kadakuada babaen iti panangalana iti lugarda ken, mamimpinsan a panangdadaelna iti uleg.

"Idi immuna a nangngeg da Adan ken Eva ti kari, kinitada iti napardas a pannakatungpalna. Siraragsakda a nangkablaaw iti immuna a naiyanak nga anakda, namnamaenda a nalabit nga isu ti agbalin a Mangwayawaya. Ngem ti pannakatungpal ti kari naitantan."â€”Ellen G. White, _The Desire of Ages, p. 31._ Ti kari ket napasingkedan iti ud-udina ken Abraham. Insapata ti Dios kenkuana nga isu ket maaddaan iti maysa a "caputotan," maysa nga Anak a babaen kenkuana dagiti amin a nasnacion ti daga ket mabendicionanto (Gen. 22:16-18; Gal. 3:16). Ket ti Dios inaramidna iti isu met laeng ken David. Inkarina ken David a ti anakna ket adaptarento ti Dios a kas bukodna nga Anak ken maipasdekto a kas maysa a nalinteg nga agturay kadagiti amin nga ar-ari ti daga (2 Sam. 7:12-14; Sal. 89:27-29). Nupay kasta, uray pay ni Adan ken Eva, Abraham, wenno David ket nalabit a dida pulos a napanunot, a ti Anak a Mannubbotda ket ti Dios a Mismo.

_*Adalen ti adal ita a lawas tapno maisagana agpaay ti Sabado, Enero 15._