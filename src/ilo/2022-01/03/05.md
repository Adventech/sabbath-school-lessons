---
title:  Gapu Kenkuana Inaramidna ti Amin a Lubong
date:   12/01/2022
---

Ti Hebreo pasingkedanna a ti Dios pinarsuana ti lubong "babaen" wenno "gapu" ken Jesus ket ni Jesus tartarawidwidanna ti lubong iti mannakabalin a Saona.

`Basaen ti Isaias 44:24; Isaias 45:18; ken Nehemias 9:6. Idinto ta idiay Daan a Testamento ti Apo pasingkedanna nga Isu ket "maymaysa" a nangparsua iti lubong ken Isu "laeng ti Dios," kasano iti panamagnaigtayo iti daytoy a pammasingked idiay Baro a Testamento a ti Dios pinarsuana ti universo "babaen" ken Jesus (Heb. 1:2, 3)?`

Dadduma panunotenda a ni Jesus ket Isu idi iti instrumento a panamarsua ti Dios. Saan a mabalin daytoy. Umuna, ken Pablo, ni Jesus iti Apo a namarsua iti lubong; Isu ket saan a maysa a katulongan. Ti Hebreo 1:10 kunana a ni Jesus ket Isu ti Apo a namarsua iti daga ken dagiti langlangit, ken ni Pablo ket ipakatna pay Kenkuana ti kuna ti Salmo 102:25-27 maipapan iti Apo (Yahweh) kas Namarsua. Maikadua, ti Hebreo 2:10 kunana a ti universo ket naparsua "gapu" wenno "babaen" ti Ama. (Apagisu nga isu met laeng ti pannakaibagana a naipakat ken Jesus idiay Hebreo 1:2.) Ti Ama namarsua ken ni Jesus namarsua (Heb. 1:2, 10; Heb. 2:10). Adda iti naan-anay a panagtunos ti Ama ken Anak iti panggep ken aramid. Daytoy ket paset ti palimed ti Trinidad. Ni Jesus namarsua ken ti Dios namarsua, ngem adda laeng Maymaysa a Namarsua, ti Diosâ€”nga isu a mangipasimudaag a ni Jesus ket Dios.

Kabayatanna, ti Hebreo 4:13 ipakitana a ni Jesus ket Okom pay. Ti otoridadna nga agturay ken mangokom ket aggapu iti kinapudno a ti Dios pinarsuana dagiti amin a banbanag ken tartarawidwidanna ti universo (Isu. 44:24-28).

Ti Hebreo 1:3 ken Colosas 1:17 pasingkedanda a ni Jesus tartarawidwidanna ti universo. Daytoy a manarawidwid nga aramid ket nalabit nga iramanna ti kapanunotan a mangidalan wenno mangituray. Ti sao ti Griego a _pheron_ (mangtarawidwid, mangaw-awit) ket naaramat a mangiladawan iti angin a mangidurduron iti barangay (Aramid 27:15, 17) wenno ti Dios a mangidaldalan kadagiti mammadto (2 Ped. 1:21). Gapuna, iti napaypayso a panangkita, ni Jesus ket dinatay laeng a pinarsua no di ket tartarawidwidannatayo pay. Tunggal anges, tunggal pitik ti puso, tunggal kanito ti kaaddatayo ket masarkan Kenkuana, ni Jesus, ti pamuon ti amin nga adda a naparsua.

`Kitaen ti Aramid 17:28. Ania ti ibagana kadatayo maipapan ken Jesus ken ti pannakabalinna? Kalpasanna panunotem maipapan dagiti ipakpakita daytoy isu met laeng a Jesus a matay idiay kruz nga agpaay kadagiti basbasoltayo. Ania ti isuro daytoy a kinapudno kadatayo maipapan ti panangtallikod-iti-bukod a bagi a kababalin ti Apotayo?`