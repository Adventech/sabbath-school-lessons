---
title:  Ni Jesus, Pangulo ken Mangtungpal ti Pammatitayo
date:   05/03/2022
---

### Basaen Agpaay ti Adal ita a Lawas
Heb. 10:35-39; Rom. 1:17: Hebreo 11; Josue 2:9-11; Heb. 12:1-3.

> <p>Paset a Mayulo</p>
> "A kitkitaentayo ni Jesus, a pangulo ken mangtungpal ti pammati, isu a gapu iti rag-o a naicabiliti sangoananna, inibturanna ti cruz, nga inwacsina ti bain, ket nagtugaw iti macanawan ti trono ti Dios" (Hebreo 12:2).

Ti Hebreo 11 ken 12 ket nalabit nga isuda dagiti maay-ayat unay a kapitulo ti libro. Iladawanda ti biag ti Cristiano a kas maysa a lumba nga isu a datayo amin ket makipaset nga isu nga amin nga agtalinaed a matalek ket makaawat iti gun-guna. Iladawanda pay ti buya ti pannakasubbot a kas maysa a lumba nga isu a dagiti tattao ti pammati manipud iti napalabas ket nasalimetmetanda, iti laksid dagiti panagsagsagaba, ngem dida pay naawat ti gun-guna.

Ken dayta ket gapu ta ti istoria ket agpatingga met kadatayo, saan laeng a kadakuada. Datayo iti mangdagdagup. Ti buya ket agpatingga iti iseserrek ken panagtaraytayo iti maudi a paset ti lumba, ken agraman ken Jesus a naipatugaw idiay uged ti kalat idiay makanawan nga ima ti Dios. Isu ti mangipaay iti inspirasyon kasta met iti namimpinsan nga ulidan no kasano iti panangtaray iti lumba. Isu iti namimpinsan a saksi a ti gun-guna ket pudno ket Isu iti umun-una a mangilukat iti dalan nga agpaay kadatayo (Heb. 6:19, 20; Heb. 10:19-23).

Ti Hebreo 11 ilawlawagna a ti pammati ket panagtalek kadagiti karkari ti Dios, uray no saantayo pay a makita ida. Daytoy nga adal ket sukisokenna no ania iti pamimati ken no kasano iti pannakagun-od dayta babaen kadagiti ulidan dagiti napalabas ngem, nangnangruna ken maisentro, babaen iti ulidan ni Jesus, "ti pangulo ken mangtungpal iti pammatitayo" (Heb. 12:2).

_Adalen ti adal ita a lawas tapro maisagana agpacy i Sabado, Marzo 12._