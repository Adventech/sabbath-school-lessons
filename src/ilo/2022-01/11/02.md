---
title:  Ti Nalinteg Agbiagto Gapu iti Pammati
date:   06/03/2022
---

`Basaen ti Hebreo 10:35â€“39. Ania ti ibagbaga ti Dios kadatayo kadagitoy a bersikulo?`

Ti anus ket maysa a kababalin dagiti tattao ti Dios iti panawen-ti-panungpalan, nga isu a no awan dayta saanda a mabalin nga awaten dagiti karkari (Apo. 13:10; Apo 14:12). Nupay kasta, tapno makaanus, dagiti mamati ket masapul a "salimetmetanda a sititibker" ti pammati (Heb. 10:23: Heb 4:14). Impakita ni Pablo a ti kaputotan ti let-ang ket dida nabalinan nga inawat ti kari agsipud ta nagkurangda iti pammati (Heb. 3:19). Ti Hebreo ket iladawanna pay dagiti mamati nga adda idiay dapian ti pannakatungpal dagiti karkari (Heb. 9:28; Heb. 10:25. 36-38) ken masapul a watwaten ti pammati no kayatda nga awater dagiti karkari (Heh. 70:39).

Iyammo ni Pablo ti pananglawlawagna iti pammati a nabuyogan iti maysa nga adaw manipud iti Habacuc 2:2-4. Ni Habacuc ket dinamagna iti Dios no apay a pinalubosanna dagiti nagulib a tattao nga isu a namarparigat ti nalinteg (Hab. 1:12-17). Ti mammadto ken dagiti tattao ket nagsagsagabada; gapuna, kayatda ti Dios nga agtignay. Nupay kasta, simmungbat ti Dios, nga adda natudingan a tiempo a pannakatungpal ti Karina, ket masapul nga agurayda (Hab. 2:2-4). Ni Habacuc ken dagiti tattaona ket nagbiagda a, kas kadatayo, itinagbaetan ti tiempo ti kari ken iti pannakatungpalna. Ti damag ti Dios nagtultuloy idiay Hebreo, " "Ta iti mabi-itunay nga aldaw, dayta umay umayto, ket dinto agtactac'" (Heb. 10:37: kitaen payti Hab. 2.3).

Ti damag ket itudtudona ni Jesus. Isu iti maysa a nalinteg, ti nakabuklan ti pammati nga isu a makaay-ayo iti Dios ken mangipaay biag (Heb. 10:5-10).

Apay ngarud nga "Itantanna?" Dina itantan. Isu ket immayen tapno matay nga agpaay kadatayo (Heb. 9:15-26), ken sigurado nga Isu ket umay manen iti natudingan a tiempo (Heb 9:27. 28. Heb. 10:25).

Ti damag ti Dios nagtultuloy: 'ti nalinteg agbiagto gapu iti pammati' (Heb. 10:38). Ibaga ni Pablo iti isu met laeng idiay Roma 1:17 ken Galacia 3:11. Ti Roma 1:16, 17 ket naisangsangayan a manglawlawag agsipud ta ilawlawagna a ti kinalinteg ti Dios ket maipakaammo "manipud iti pammati agingga iti pammati." Ti kayat a saoen ni Pablo ket ti kinamatalek ti Dios kadagiti karkarina ket dumteng nga umuna, ken tikinamatalekna pataudenna, kas bungana, ti pammatitayo ken/wenno kinamatalektayo.

Gapuna, agsipud ta ti Dios ket agtalinaed a matalek kadagiti karkarina (2 Tim. 2:73), ti nalinteg, iti sungbatna iti kinamatalek ti Dios, ket agtalinaed met laeng a matalek.

`Apay a napateg a bigbigen a ti pammatitayo ket agbunga manipud ken agtaraon iti kinamatalek ti Dios? Kasano iti pannakasursurotayo iti ad-adda pay a panagtalek iti kinamatalekna kadatayo ken kadagiti karkarina nga inaramidna kadatayo?`