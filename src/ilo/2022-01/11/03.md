---
title:  Babaen ti Pammati ni Abrahamsiddin
date:   07/03/2022
---

Ti Hebreo ilawlawagna ti pammati a kas "maysa a panagtalged cadagiti banbanag a di pay makita" (Heb. 11:1). Kalpasanna mangipaay iti maysa a listaan dagiti matalek a tattao manipud iti pakasaritaan ti Israel nga isu a nangited iti pagwadan no ania iti pammati, ken ipakitana no kasano iti panangipaduyakyakda iti dayta a pammati babaen kadagiti ar-aramidda.

`Basaen ti Hebreo 11:1-19. Ania ti inaramid dagitoy a "mamaingel [banwar]" ti pammati a nangipakita iti pammatida? Kasang a dagiti ar-aramidda ket nainaig iti panangnamnama kadagiti banbanag a di makita?`

Ni Abraham ket nalabit nga isu iti kapapatgan a tao iti daytoy a kapitulo. Ti maudi nga aramid ni Abraham iti pammati ket naisangsangayan a makaisuro maipapan iti pudno a kababalin ti pammati.

Kuna ti Hebreo a ti bilin ti Dios ken Abraham nga ipaayna ni Isaac a kas maysa a daton ket kas la ipakpakitana ti panagsupadi iti paset ti Dios (Heb. 11:17, 18). Ni Isaac ket saan laeng nga is-isu iti anak a lalaki ni Abraham. Ni Ishmael ti inauna nga anak ni Abraham, ngem kuna ti Dios ken Abraham a mayat latta kenkuana nga awatenna iti kiddaw ni Sara a papanawenna ni Ishmael ken ti inana agsipud ta ti Dios ket aywananna ida, ken kasta mei nga agsipud ta ti kaputotan ni Abraham ket managananto babaen ken Isaac (Gen. 21:12, 13). Nupay kasta, ili sumaruno a kapitulo, ti Dios imbugana ken Abraham nga ipaaya ni Isaac a kas maysa a daron a mapworan. Ti bilin ti Dios idiay Genesis 22 ket kas la suppiatenna dagiti karkari ti Dios idiay Genesis 12â€“21.

Dagdagupen ti Hebreo a ni Abraham ket nakaskasdaaw a rinisotna ti borbortia babaen iti panangdagdagupna a ti Dios ket pagungarenna ni Isaac kalpasan iti panangidatonna kenkuana. Daytoy ket nakaskasdaaw agsipud ta awan pay iti uray maysa idi a napagungar. Nupay kasta, kas la ti napalabas a kapadasan ni Abraham iti Dios iti nangidalan kenkuana iti dayta a panangdagdagup. Kuna ti Hebreo 11:12 a ni Isaac ket nainaw babaen iti pannakabalin ti Dios manipud iti maysa a "cas la natayen." Kuna pay ni Pablo nga, iti laksid a ni Abraham ket "cas la natayen" ken ni Sara ket lupes, namati ni Abraham "a siinanama iti saan a mainanaman... nga ama dagiti adu a nasnacion" agsipud ta pinatina a ti Dios "mangpabiag cadagiti natay ket ibilangna dagiti banbanag nga awan pay, a cas la addadan" (Rom. 4:17-20). Gapuna, ni Abraham ket inakona a no ti Dios iti sumagmamano a panangkita ket inikkannan ni Isaac iti biag manipud patay, Isu ket mabalinna nga aramiden manen dayta. Iti panangidaldalan ti Dios iti napalabas, ni Abraham ket nakitana iti maysa a pamalatpatan iti mabalin nga aramiden ti Dios iti masakbayan.

`Apay nga iti panangut-utob no kasano iti panangidalan ti Dios kadagiti biagtayo iti napalabas ket napateg unay iti panamagtalinaed iti pammatitayo ken panagtalek Kenkuana itan?`