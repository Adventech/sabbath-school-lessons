---
title:  Ni Jesus, ti Pangulo ken Mangtungpal ti Pammatitayo
date:   10/03/2022
---

`Basaen ti Hebreo 12:1-3. Ania ti ibaga dagitoy a bersikulo nga aramidentayo?`

Ti pagpatinggaan ti pannakailawlawag ti pammati ket napaypayso a dumteng ken Jesus idiay Hebreo 12. Inrugi ni Pablo ti surat ken Jesus, nga Isu nga "umayto" ken Isu a "dinto agtactac" (Heb. 10:37), ken dagdagupen ni Pablo a ni Jesus timangtungpal' ti pammatitayo (Heb. 12:2). Ni Jesus iti "pangulo ken mangtungpal ti pammati." Kayat a saoen daytoy a ni Jesus ket Isu ti Maysa a mamagbalin iti pammati ken Isu iti ulidan a mangan-anay iti pannakabukelti kayat a saoen ti maysa a biag ti pammati. Ken Jesus, ti pammati ket nadanunna iti naan-anay a pannakaipakitana.

Ni Jesus ket Isu iti "rangbangon" (wenno "pangulo" wenno "nangirugi') iti pammatitayo iti tallo a panangkita.

Umuna, Isu laeng ti maymaysa a nakalpas iti lumba iti naan-anay a panangkita. Dagiti dadduma a nasarita iti napalabas a kapitulo ket dida nadanon ti kalatda (Heb. 17:39, 40). Nupay kasta, ni Jesus ket simrek iti panaginana ti Dios idiay langit ket Isu naipatugaw iti makanawan nga ima ti Ama. Datayo, agraman dagitoy a dadduma, ket makipagari ken Jesus sadi langit (Apo. 20:4).

Maikadua, kinaagpaysoanna ti naan-anay a biag ni Jesus ti namagbalin kadagitoy a dadduma a mangtaray iti tarayenda (Heb. 10:5-14). No saan koma nga immay ni Jesus, ti tarayen iti tunggal maysa ket awan koma iti mamaayna.

Kamaudiananna, ni Jesus iti gapu nga addaantayo iti pammati. Kas maymaysada iti Dios, Isu ket ipakitana ti kinamatalek ti Dios kadatayo. Ti Dios ket dina pulos nga inibbatan dagiti panagtrabahona a mangisalakan kadatayo, ker dayta iti gapu no apay a madanontayo ti gun-guna iti ud-udina no ditay umib-ibbet. Ni Jesus ket agtaray a nabuyogan iti anus ken nagtalinaed a matalek, uray pay no awan iti pammatitayo (2 Tim. 2:13). Ti pammatitayo ket maysa laeng a sungbat iti Kinamatalekna.

Iti panungpalanna, ni Jesus ket Isu iti "mangtungpal ti pammati agsipud ta Isu ket naan-anay nga impatuladna no kasano iti pamangtaray iti lumba ti pammati. Kasano iti panangtarayna? Isu ket indissona ti isuamin a dagsen babaen iti panangisakripisio na iti amin agpaay kadatayo (FW. 2:5-8). Isu ket saan a pulos a nagbasol, nikaanoman. Ni Jesus ket impamaysana ti panagkitana a sititibker a naiturong iti gun-guna, nga isu iti rag-o a naikabil iti sangeananna, iti pannakakitana ili raza ti tao a nasubbot babaen ti paraburna. Isu nga, inibturanna iti kasta a panangsupring ken panangirurumen; inibturanna ti kruz ket inwaksina ti bain (Heb. /2:2, 3).

Itan biangtayo met iti agtaray. Nupay ditay pulos magun-od iti inaramid ni Jesus iti bukodtayo a pigsa, adda ti naan-anay a pagwadanna iti sangoanantayo, ket isu a gapu iti pammati Kenkuana, ken panangipamaysatayo kadagiti panagkitatayo Kenkuana (kas met ti ikikita dagiti immun-una ngem datayo), agtuloytayo iti pammati, agtaltalek kadagiti Karkarina iti maysa a dakkel a gun-guna.