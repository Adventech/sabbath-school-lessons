---
title:  Adalen Pay
date:   11/03/2022
---

"Babaen ti pammari nagbalinka a kukua ni Cristo, ket babaen ti pammati masapul a dumakkelka Kenkuana-babaen ti panangted ken panangawat. Masapul nga itedmo amin-pusom, pakinakemmo, panagservimitedmo ta bagim Kenkuana nga agtungpal iti amin a bilbilinna; ket masapul nga alaem amin ni Cristo, ti nagpupunipunan ti amin a bendicion, tapno aglaeng ita pusom, tapno Isu ti pigsam, ken kinalintegmo, ken aynanayon a katulongam—tapno ikkannaka iti pannakabalin nga agtungpal.”—Ellen G. White, _Steps to Christ,_ p. 70.

"Ti Dios uray kaanoman dinatay kiddawen a mamati, no dinatay ikkan iti umdas a pammaneknek a pangibatayan iti pammatitayo. Ti kaaddana, ti kabahalinna, ti kinapudno ti Saona, mapasingkedanda amin babaen ti pammaneknek a makapatulok iti nakemtayo; ket nawadwad ti kastoy a pammaneknek. Nupay kasta ti Dios dina pulos inikkat ti pakabalinan nga agduadua. Ti pammatitayo masapul a maibatay iti pammaneknek, saan nga iti panangipabuya. Dagidiay mayat nga agduadua maikkandanto iti gundaway: ngem dagidiay agkalikagum a mangammo iti pudno makasarakdanto iti nawadwad a pammaneknek a pangibatayanda iti pammatida.

"Dagiti agpatingga a panunot ti tao dida matukod a naan-anay ti kababalin wenno dagiti aramid ti Maysa nga Awan Patinggana. Iti katatademan a saririt, ken kangangatoan ti adalna nga isip, dayta Nasantoan a Nabiag masapul nga agtaeng a sikakawes iti palimed. "Gapu iti panangbukibuc masaracam aya ti Dios? Masaracam aya a naan-anay ti Mannacabalin? Nangato a cas langit; ania ti mabalinmo nga aramiden? Naun-uneg ngem ni Tanem, ania ti mabalinmo nga ammoen?" Job 11:7, 8."-Ellen G. White, _Steps to Christ,_ p. 105.

**Salsaludsod a Pagiinnadalan**

`Maysa nga immuna nga iskolar a Cristiano iti nangisurat: _Credo ut intelligan, Latin iti "Mamatiak tapno maawatak.” Ti Hebreo 11:3 kunana a "gapu iti pammati maawatantayo." Ania iti pagnaigan ti pammati ken pannakaawat? Apay a ti pammati ket umun-una ngem iti pannakaawat? Dayta ket, apay a no dadduma ket masapul a danunentayo nga umun-una iti pammati dagiti ditay maawatan, ket kalpasanna umayto iti ad-adu a pannakaawat?`

`Ti sao ti Griego a pistis ket kaipapananna iti agpadpada a "pammati" ken "kinamatalek." Apaya dagiti agpadpada a kaipapanan ket napateg iti panangsapul iti pannakaawat iti kayat a saoen iti panagbiag a "gapu ti pammati? Kasano iti panangipakita dagiti tattao idiay Hebreo 11, a gapu iti kinamatalekda, ti pammatida ket napaypayso? Kasano iti panangaramidtayo iti isu met laeng?`

`Numanpay maawatantayo a ti pammati ket maysa a sagut ti Dios (Rom. 12:3), ania iti paset nga aramidentayo, no addaman, iti panangawat ken panamagtalinaed iti dayta a sagut?`