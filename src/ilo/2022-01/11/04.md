---
title:  "Moises: Namati iti Saan a Makita"
date:   08/03/2022
---

`Basaen ti Hebreo 11:20–28. Ania ti inaramid dagitoy a tattao ti pammati? Kasano a dagiti ar-ramidda ket nainaig iti namnama ken kadagiti banbanag a saan a makita?`

Ni Moises ket isu iti maikadua a kangrunaan nga ulidan iti daytoy a ka- pitulo ti pammati. Ti biag ni Moises ket naiyammo ken nadagdagup babaen kadagiti dua nga ar-aramid a panangkarit iti ari. Dagiti nagannakna ket inlemmengda ni Moises idi naiyanak, agsipud ta "dida kinabuteng daydi bilin ti ari" (Heb. 11:23), ket ni Moises pinanawanna ti Egipto, "a dina kinabuteng ti pungtot di ari” (Heb. 17:27). Nupay kasta, ti kapapatgan nga aramid ni Moises, ket idi a "nagmadi a napanaganan ti anac daydi anac a babai ni Faraon" (Heb 17:24). Ti pannakaibaga iti pannakaina a nangampon ken Moises a kas "anac a babai ni Faraon" ket isingsingasingna nga isu ket naisagana nga agbalinto a sumaruno a Faraon. Nupay kasta, ni Moises, ket siaanamong a mangpanaw iti panggep nga agbalin nga agturay iti kapipigsaan a nacion iti dayta a tiempo ket agbalin ketdi a pangulo ili kabarbaro a nawayawayaan nga ad-adipenkinaagpaysoanna, dagiti tao nga agkamang (refugees).

`Pagdiligen ti Hebreo 11:24-27 ken Hebreo 10:32–35. Ania dagiti pagpapadaan iti kasasaad dagiti immuna nga immawat iti Hebreo ken ti kapadasan ni Moises?`

Ti kinadakkel ni Moises ket ti kabaelanna a makakita iti labes dagiti karkari ti ari ti Egipto ket kumita kadagiti saan a makita, kas kadagiti karkari ti Dios. Kuna ti Hebreo a ti tulbek ket ti panagkita ni Moises naipamaysa iti "gun-guna," a saan a kadagiti kinabaknang ti Egipto. Daytoy a gun-guna ket agpadpada iti gun-guna a naibaga idiay Hebreo 10:35, nga isu nga inkari ti Dios kadagiti amin a mamati Kenkuana.

Dagiti sasao ni Pablo maipapan iti pangngeddeng ni Moises ket nagallangogan ket ngata a sibibileg unay kadagiti puspuso dagiti sigud a bumasa kenkuana. Inibluranda dagiti pannakaibabain ken dagiti pannakauy- uyaw gapu iti pammatida ken Cristo. Naparparigatda pay ken napukawda dagiti sansanikuada (Heb. 10:32-34). Dadduma ket adda idiay pagbaludan (Heb. 13:3). Maipada, ni Moises ket pinilina iti makipagsagaba kadagiti tattao ti Dios, nga insukatna ti kinabaknang ti Egipto iti panangawit kadagiti pannakauy-uyaw a naikadua ken Cristo agsipud ta pinatina a ti gun-guna ni Cristo ket dakdakkel ngem iti aniaman a mabalin nga ipaay ti Egiplo.

`Ania dagiti sumagmamano a balubal a sinangom gapu iti pammatim? Ania iti masapul nga ibbatam nga agpaay dayta? Apay, a namimpinsan a ti gun-guna ket maikari, uray no saanno pay a makita dayta ita?`