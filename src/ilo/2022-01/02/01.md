---
title:  Ti Damag ti Hebreo
date:   01/01/2022
---

### Basaen Agpaay ti Adal ita a Lawas
Heb 1:5-14; Lucas 1:30-33; Sal. 132:1-5; Heb. 2:14-16; Heb. 5:1-4; 1 Ped. 2:9; Heb. 8:8-12.

> <p>Paset a Mayulo</p>
> "Ti cangronaan, ngarud cadagiti banbanag a sasao-enmi, isu daytoy: Adda maysa a Cangatoan a Paditayo, a nagtugaw iti macanawan ti trono ti Ari idiay langit" (Hebreo 8:1).

Maysa a dokomento ti Judio a naisurat iti sumagmamano a dekada kalpasan ti Hebreo, agarup 100 A.D., launenna ti maysa a kararag: "Amin daytoy naisaok iti sangoanam, O Apo, agsipud ta ta kinunam nga agpaay kadakami a pinarsuam daytoy lubong.... Ket ita, O Apo, adtoy, dagitoy nasnacion, nga isu a naibilang a kas la awan a pulos, mangituray kadakami ken mangalun-on kadakami. Ngem dakami a tattaom, nga isu a ninaganam nga inauna nga anakmo, bugbogtong, naregta nga agpaay Kenka, ken madongdongngo unay, ket naited kadagiti im-imada."â€”James H. Charlesworth, _ed., The Old Testament Pseudepigrapha, vol. 1,_ [New York: Hendrickson Publishers, 1983], p. 536.

Dagiti bumasa ti Hebreo ket nalabit a nariknada iti umas-asping a banag. No annak ida ti Dios, apay ngarud a lumasatda iti kasta a panagsagaba?

Gapuna, ni Pablo insuratna ti Hebreo tapno papigsaenna ti pammati dagiti mamati iti tengnga dagiti suotda. Pinalagipanna ida (ken datayo) a dagiti karkari ti Dios ket matungpaldanto babaen ken Jesus, nga Isu a nakatugaw iti makanawan nga ima ti Ama, nga Isu nga iti mabiit ket iyawidnatayo. Kabayatanna, ni Jesus ket ibabaetna dagiti bendicion ti Ama kadatayo. Iti kasta, masapul a kumpettayo a sititibker iti pammatitayo agingga iti panungpalan.

_*Adalen ti adal ita a lawas tapno maisagana agpaay ti Sabado, Enero 8._