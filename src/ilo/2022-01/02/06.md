---
title:  Ni Jesus Ibabaetna ti Nasaysayaat a Tulag
date:   06/01/2022
---

Ti Hebreo 8-10 ket ipamaysana iti trabaho ni Jesus a kas Manangibabaet iti baro a tulag. Ti pagsasaritaan [isyu] iti daan a tulag ket maipapan laeng iti panangiyanninaw kadagiti naimbag a banbanag nga umay. Dagiti ipasdekna ket naarammidda a mangyanninaw, mangiladawan, iti trabaho nga aramiden ni Jesus iti masakbayan. Gapuna, dagiti papadi ket inyanninawda ni Jesus, ngem tattaoda ken managbasol. Saanda a maipaay ti kinaan-anay nga inaramid ni Jesus. Ken nagministroda iti maysa a santuario a "pacakitaan ken aniniwan" (Heb 8:5) ti nailangitan a santuario.

Ni Jesus agministro idiay pudno a santuario ken ipaayna kadatayo ti pannakaasideg iti Dios. Dagiti an-animal a naidaton ket inyanniniwanda ti ipapatay ni Jesus a kas maysa a daton iti biangtayo, ngem dagiti darada ket saanda a madalusan ti konsiensya. Nupay kasta, ti ipapatay ni Jesus, guguranna ti konsiensyatayo tapno maasitgantayo ti Dios nga addaan tured (Heb. 10:19-22).

`Basaen ti Hebreo 8:8-12. Ania ti kari ti Dios kadatayo idiay baro a tulag?`

Babaen iti panangdutok ken Jesus a kas Nangato a Paditayo, ti Ama ket insibbuna ti maysa a baro a tulag a mangileppas iti inyun-una laeng ti Daan a tulag. Ti baro a tulag ket ipaayna laeng ti maysa a naan-anay, agnanayon, a maaramid iti nataoan-nadiosan a padi. Daytoy a Nangato a Padi ket saanna laeng nga ilawlawag ti linteg ti Dios no di ket imulana ti linteg kadagiti puspusotayo. Daytoy a Padi ket ipaayna ti maysa a daton a mangyeg iti pannakapakawan. Daytoy a Padi ket dalusan ken balbaliwannatayo. Balbaliwanna dagiti puspusotayo manipud iti bato nga agbalin a lasag (Eze. 36:26). Napaypayso a parsuaennatayo a baro a parsua (2 Cor. 5:17). Daytoy a Padi ket bendicionannatayo iti kakakasdaawan a wagas, babaen iti panangipaayna kadatayo iti gundaway a makaasideg iti mismo a kaadda ti Ama.

Ti Dios inaramidna ti daan a tulag tapno mangitudo kadatayo iti masakbayan, iti trabaho ni Jesus. Napintas iti pannakaaramidna ken panggepna. Nupay, dadduma ket dida maawatan ti panggepna. Situtukkiadda a mangibati kadagiti simbolo, dagiti anniniwan, ken arakupen dagiti kinapudno nga itudtudo dagiti simbolo, nalibtawanda dagiti nakaskasdaaw a pagimbagan nga impaay ti panagministro ni Jesus kadakuada.

"Ni Cristo iti pamuon ken biag ti templo. Dagiti serviciona ket inyanniniwanna iti pannakaidaton ti Anak ti Dios. Ti kinapadi ket naipasdek a mangibagi iti manangibabaet a kababalin ken trabaho ni Cristo. Ti sibubukel a plano ti nainsakripicioan a panagdaydayaw ket mangiyan-anniniwan iti ipapatay ni Cristo a mangsubbot iti lubong. Awan koma ti bertud dagitoy a datdaton no ti dakkel a pasamak nga isu nga intudoda kadagiti panpannawen ket nalpasen."â€”Ellen G. White, _The Desire of Ages, p. 165._