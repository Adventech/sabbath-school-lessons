---
title:  Ni Jesus ti Nangato a Paditayo
date:   05/01/2022
---

Ti Hebreo 5-7 iyammona ti maikadua a trabaho ni Jesus. Isu ti Nangato a Paditayo. Ti nagsurat ilawlawagna a daytoy ket tungpalenna ti maysa a kari ti Dios nga inkarina nga Ari a kaputotan ni David, nga agbalintao a "'padi nga agnanayon cas galad ni Melkisedec'" (Sal. 110:4, kas naadaw idiay Heb. 5:5, 6).

`Basaen ti Levitico 1:1-9; Levitico 10:8-11; Malakias 2:7; Numeros 6:22-26; ken Hebreo 5:1-4. Ania dagiti trabaho a tinungpal ti padi?`

Dagiti papadi ket nadutokanda iti biang dagiti tattao a mangibagi kadakuada ken mangibaet iti pannakaikayametda iti Dios ken dagiti banbanag a maipapan Kenkuana. Ti padi ket maysa a mangibabaet. Daytoy ket pudno iti aniaman a sistema ti kinapadi, uray pay no Judio, Griego, Roma, wenno aniaman pay. Ti padi ket pagbalinenna ti pannakinaigtayo iti Dios, ken isuamin a banbanag nga aramiden ti padi ket adda panggepna a mangpasayaat iti pannakaikayamettayo iti Dios.

Ti padi ket idatagna dagiti datdaton iti biang dagiti tattao. Dagiti tattao ket saanda a maiyeg a mismo dagitoy a datdaton ken Apo Dios. Ti padi ket ammona no kasano a maipaaytayo ti maysa a "maawat" a daton tapno dagiti sagsaguttayo ket mabalin a maawat iti Dios wenno dayta ket mangipaay iti pannakadalus ken pannakapakawan.

Dagiti papadi ket insuroda pay ti linteg ti Dios kadagiti tattao. Batidoda kadagiti bilbilin ti Dios ken ammoda [ekspertoda] a mangilawlawag ken mangipakat kadakuada.

Kamaudiananna, dagiti papadi ket pagrebbenganda pay ti mangbendicion iti nagan ni Yahweh. Babaen kadakuada, ti Dios ket ibaetna ti naimbag a pagayatanna ken pagimbagan a panggepna kadagiti tattao.

Nupay kasta, idiay 1 Pedro 2:9, makitatayo iti maysa a banag a sabali. Dayto—a mamati ken Jesus—ket naayaban iti "naarian a kinapadi." Daytoy a trabaho ket ipakpakitana dagiti nakaskasdaaw a gundaway [pribilehio]. Dagiti papadi ket mabalinda iti umasideg iti Dios idiay santuario. Ita nga aldaw, mabalintayo iti umasideg iti Dios babaen iti kararag a nabuyogan panagtalek (Heb. 4:14-16; Heb. 10:19-23). Adda pay, dagiti napateg a pagrebbengan. Masapul a makipagtrabahotayo iti Dios iti trabahona a panangisalakan iti lubong. Kayatnatayo a mangisuro ken mangilawlawag kadagiti linlinteg ken al-alagaden ti Dios kadagiti sabsabali. Kayatnatayo pay a mangipaay kadagiti datdaton a panagdaydayaw ken naimbag nga ar-aramid, nga isu a makaay-ayo Kenkuana. Anian a a gundaway ken anian a pagrebbengan!

`Ania koma a pakaidumaan ti aramidenna kadagiti biagtayo a datayo ket pudno unay a "naarian a kinapadi"? Kasano koma a daytoy a kinapudno ket balbaliwanna no kasano iti panagbiagtayo?