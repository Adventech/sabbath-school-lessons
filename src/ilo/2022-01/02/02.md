---
title:  Ni Jesus ti Aritayo
date:   02/01/2022
---

Ti kangrunaan a ponto ti Hebreo ket ni Jesus Isu ti Agturay, nga Isu a nakatugaw iti makanawan nga ima ti Ama (Heb. 8:1). Kas Dios, ni Jesus ket kankanayon latta nga agturay iti universo. Ngem idi nakabasol da Adan ken Eva, ni Satanas ket nagbalin nga agturay iti daytoy a lubong (Juan 12:31; Juan 14:30; Juan 16:11). Nupay kasta, ni Jesus, immay ken inabakna ni Satanas idiay kruz, innalana manen ti kalintegan a mangituray kadagidiay a mangawat Kenkuana a kas Mangisalakanda (Col. 2:13-15).

Ti umuna a dua a kapitulo ti Hebreo ket isentrona nangnangruna iti pannakaisibbu ni Jesus a kas Ari.

`Basaen ti Hebreo 1:5-14. Ania ti mapaspasamak ditoy?`

Dagitoy a bersikulo ket naurnosda iti tallo a segkay. Iti tunggal segkay mangiyammo iti maysa a paset ti seremonia a pannakaipatugaw ti Anak idiay trono. Umuna, ti Dios ket innalana ni Jesus a kas naarian nga Anakna (Heb. 1:5). Maikadua, ti Dios ket iyammmona ti Anak iti nailangitan a paraangan, nga isu nga agdaydayaw Kenkuana (Heb. 1:6, 8) kabayatan a ti Apo ipakdaarna ti agnanayon a panagturay ti Anak (Heb. 1:8-12). Maikatlo, ti Dios ipatugawna ti Anak iti tronoâ€”ti mismo a pannakaited ti pannakabalin a mangituray iti daga (Heb. 1:13, 14).

Maysa kadagiti kapapatgan a patpatien iti Baro a Testamento ket ken Jesus a tinungpal ti DDios dagiti Karkarina ken David (kitaen ti 2 Sam. 7:8-16 ken Lucas 1:30-33). Ni Jesus ket naiyanak manipud iti kapuonan ni David idiay ciudad ni David (Mat. 1:1-16; Lucas 2:10, 11). Iti panawen ti panagministrona dagiti tattao ket masansan a kunaenda Kenkuana "anak ni David." Isu ket napapatay iti babaen ti pammabasol a tinuntonna nga agbalin nga "ari dagiti Judio" (Mat. 27:37). Da Pedro ken Pablo inkasabada a ni Jesus ket nagungar manipud patay a kas pannakatungpal dagiti karkari a naaramid ken David (Aramid 2:22-36; Aramid 13:22-37). Ket ni Juan ket inyammona ni Jesus a kas "Leon ti tribu ni Juda" (Apo. 5:5).

Agpayso, ti Hebreo, agtitimpuyog. Ti Dios tinungpalna dagiti karkarina ken David babaen ken Jesus: ti Dios nangted Kenkuana iti dakkel a "nagan" (Heb. 1:4), nangisaad Kenkuana a kas bukodna nga Anak (Heb. 1:5), nangipasdek iti Tronona nga agnanayon (Heb. 1:8-12), ken nangipatugaw Kenkuana iti "makanawan nga Imana" (Heb. 1:13, 14). Mainayon pay, segun iti Hebreo 4, idalan ni Jesus dagiti tattao iti panaginana ti Dios ken palagipannatayo a ni Jesus ket Isu iti nangbangon iti balay ti Dios ken palagipannatayo a ni Jesus ket Isu iti nangbangon iti balay ti Dios (Heb. 3:3, 4).

Ni Jesus, ngarud, iti nainkalintegan nga agturay a makigubat ken Satanas, ti agaagaw, nga agpaay iti pannakikaduatayo.

`Kasano ti pannakaalatayo iti liwliwa, nangnangruna iti tengnga dagiti suot, iti pannakaammo a ni Jesus ket Isu iti mangituray iti uniberso?`