---
title:  Ni Jesus ti Kampeontayo
date:   04/01/2022
---

`Idilig ti 1 Samuel 8:19, 20 ken Hebreo 2:14-16. Ania iti siapul dagiti Israelitas iti maysa nga ari, ken kasano a dagitoy a pagayatan ket natungpal ken Jesus?`

Kinayat dagiti Israelitas a ti maysa nga ari ket agbalin nga okomda ken panguloda idiay gubat agsipud ta nalipatanda a ti Dios iti arida. Ti naan-anay a pannakaisubli iti panagturay ti Dios kadagiti tattaona ket dimteng ken Jesus. Kas Aritayo, ni Jesus ket idalannatayo iti gubat a maibusor iti kabusor.

Ti Hebreo 2:14-16 ket iladawanna ni Jesus a kas kampeon dagiti nakapuy a tattao. Ni Cristo ket sangoen ken abakenna ti diablo iti minnaysa a laban ken wayawayaannatayo manipud iti pannakaadipen. Daytoy a panangiladawan ket palagipannatayo iti dangadang iti nagbaetan ni David ken Goliat. Kalpasan iti pannakapulotna a kas ari (1 Samuel 16), ni David ket insalakanna dagiti kakabsatna manipud pannakaadipen babaen iti panangabakna ken Goliat. Dagiti naited a nagnunommoan ti nangikeddeng a ti mangabak iti laban ket pagbalinenna nga ad-adipen dagiti tattao iti maabak a partido (1 Sam. 17:8-10). Gapuna, nagtignay ni David a kas maysa a kampeon ti Israel. Isu ti nangibagi kadakuada.

`Basaen ti Isias 42:13 ken Isaias 59:15-20. Kasano iti panangiladawan ni Yahweh iti Mismo a Bagbagina kadagitoy a teksto?`

Ti Hebreo 2:14-16 ket ipasimudaagna ti kapanunotan a ti Dios ket isalakanna ti Israel iti minnaysa a laban. Paliiwen daytoy a teksto [sitas] manipud Isaias: "Ngem castoy ti cuna ni Jehova, 'Uray dagiti nacayawan ti napigsa maipanawto, ken ti sinamsam ti nacakigkigtot maisalacanto; ta makisuppiatacto iti dayta makisuppiat kenca, ken isalacanconto dagiti annacmo'" (Isa. 49:25).

Kas Cristiano masansan a panunotentayo a makilablabantayo nga agmaymaysa ken Satanas. No basaentayo ti Efeso 6:10-18, makitatayo a wen, makilablabantayo iti diablo. Ngem ti Dios iti kampeontayo [maingel], ken mapan nga umun-una iti sakbaytayo. Datayo ket paset iti buyotna; dayta iti gapu no apay nga aramatentayo ti kabalna. Kasya met, ditay makilaban a maymaysa. Ti sao idiay Efeso 6 a "yo (dakayo)" ket innadu. Datayo kas maysa nga iglesia ket alaentayo ti kabal ket makilaban nga agtitimpuyog iti likudan ti kampeontayo [maingeltayo], nga Isu a ti Dios a Mismo.

`Ania ti kayat a saoen iti panangikawes iti kabal ti Dios? Dayta ket, iti inaldaw a pannakibalbalubaltayo iti bagi, sulisog, ken dadduma pay, kasano iti pannakaalatayo iti pannakabalin nga ngpaay kadagiti bagbagitayo a mamagbalin kadatayo a matalek babaen iti pigsa ti Dios?`