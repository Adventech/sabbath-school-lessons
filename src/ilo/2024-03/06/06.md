---
title:  Agaluad iti Dakes a Tinapay
date:   08/08/2024
---

`Basaen ti Marcos 8:11–13. Ania a wagas dagiti Fariseo ti nakaro a nakauppapayan ni Jesus?`

Apay a dikay ipaduyakyak ti nadiosan a pannakabalinna ken kombinsiren dagitoy a sumusuppiat? Agsubli ti parikut iti pagpatinggaan ti Marcos 3, a sadiay ket saritaen ni Jesus ti basol a maibusor iti Espiritu Santo. No mairikep dagiti lapayag ti maysa tao ken maserraan dagiti matana, ti sabali a datdatlag, uray pay ti maysa a pagilasinan manipud langit, ket dina makombinsi isuna. Dayta ket maawanan mammaay a kas kadagiti isuamin nga immuna. Uray dagiti datdatlag ket saan nga umdas a mangkombinsir kadagiti diterminado a saan a mamati.

`Basaen ti Marcos 8:14–21. Ania ti nalipatan dagiti adalan, ket ania a ponto ti inaramid ni Jesus manipud daytoy?`

Ni Jesus alaenna ti gundaway a mangballaag kadagiti adalan a maibusor iti “levadura” dagiti Fariseo ken ni Herodes (Marcos 8:15), kayatna a saoen dagiti sursuroda (idilig iti Mat. 16:12).

Ngem dagiti adalan ket saanda a maawatan ken ipagarupda a ni Jesus ket sarsaritaenna ti panangliklik iti panaggatang iti litiral a tinapay. Kas gagangay no di maaawatan dagiti adalan ti imbagana, ni Jesus ikkanna ida iti bilin. Ti Apo dinamagna dagiti agsasaruno a salsaludsod, ti umuna a sumagmamano a salsaludsod a nairanta a mangkombinsir, a mangiyebkas iti pannakaupayna ta dida naawatan ti misyonna. Dagiti Sasaona ket palagip kadagiti imbagana iti Marcos 4:10–12, maipapan kadagiti taga ruar a di makaawat. Dagiti napigsa a sasaona ket naisangrat a mangriing kadagiti adalan manipud iti naespirituan a pannakabannogda.

Iti Marcos 8:19, 20, Isu ket nagdamag no mano nga alat a pispisi ti inakopda kalpasan a pinakanna dagiti 5,000 (Marcos 6:30–44) ken kasta met dagiti 4,000 (Marcos 8:1–10), nga isu a nairanta a mangiladawan a naawatanda koman ita a dagiti limitasyon ti sanikua ket saan a lapped iti Apo a Misias. Ti maudi a saludsodna iti Marcos 8:21 ket nairanta a mangkombinsir: “ ‘Dicay maawatanpay laeng?’ ” Ta kalpasan ti amin, kitaem amin a nakita ken napadasandan ken Jesus.

`Kasano a masursurotayo a pagtalinaeden a silulukat dagiti puso ken panunottayo iti kinapudno ti Dios ken iti ayatna? Agtalinaedka kadagiti amin a pammaneknek a naited kadatayo iti Dios ken iti ayatna. Nupay no dadduma, apay a kasla nalaka unay ti agduadua?`