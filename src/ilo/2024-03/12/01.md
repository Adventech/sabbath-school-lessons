---
title:  Nausig ken Nailansa iti Kruz
date:   14/09/2024
---

### Basaen Agpaay iti Adal ita a Lawas
Marcos 15; Lucas 13:1; Sal. 22:18; Juan 20:24–29; Juan 1:1–3; Dan. 9:24–27.

> <p>Paset a Maiyulo</p>
> “Ket idi horas a maicasiam nagpuccaw ni Jesus iti dackel a timec: ELOI, ELOI, LAMA SABACTANI? a no maipatarus: Diosco, Diosco, apayapay binaybayannac?’ ” (Marcos 15:34).

Ti Marcos 15 ket isu ti puso ti Istoria ti Pasion. Iparangna ti pannakausig ni Jesus, ti pannakadusana, ti panangum-umsi dagiti soldado, ti pannakailansana iti kruz, ken kalpasanna ti ipapatay ken pannakaitabonna. Dagiti paspasamak iti daytoy a kapitulo ket naiparang iti nalawag, direkta a pannakaibinsabinsa, nalabit gapu ta pinalubosan ti nagsurat dagiti kinapudno nga agsao nga agpaay kadagiti bagbagida.

Iti intero a kapitulo, ti panagsupadi (irony) ket mangaramid iti maysa a napateg a paset. Gapu iti daytoy, makatulong a maaddaan iti maysa a nalawag a pannakailawlawag no ania ti agsupadi.

Ti panagsupadi (irony) ket masansan a launenna dagiti tallo a banbanag: (1) Dua a tukad a kaipapanan, (2) dagiti dua a tukad ket agsupiatda wenno agsupadida iti maysa ken maysa, ken (3) adda iti saan a makakita iti panagsupadi ken dina makita no ania iti mapaspasamak ken dayta a lalaki wenno babai ket isu iti maysa nga asagaba kadagiti supapak.

Ita a lawas, manipud iti saludsod ni Pilato, “ ‘Sica ti ari dagiti Judio?’ ” kadagiti mangum-umsi a soldado agingga iti tanda iti ngato iti kruz agingga kadagiti mangum-umsi a narelihioyosoan a pangpangulo, “ ‘Insalacanna dagiti sabsabali, ket saanna a mabalin nga isalacan ti bagina’ ” agingga iti di napakpakadaan a panagparang ni Jose iti Arimatea, ti kapitulo ket napno kadagiti naladingit a panagsusupadi a nupay kasta imparangarangda dagiti napigsa a kinapudno maipapan iti ipapatay ni Jesus ket ti kaipapananna.

_*Adalen ti adal ita a lawas tapno maisagana agpaay iti Sabado, Setiembre 21._