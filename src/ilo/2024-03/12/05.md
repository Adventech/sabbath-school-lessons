---
title:  Binaybay-an ti Dios
date:   18/09/2024
---

`Basaen ti Marcos 15:33–41. Ania dagiti sasao ni Jesus idiay kruz iti Marcos? Ania ti namimpinsan a kaipapanan ti ipapatay ni Cristo kadatayo amin?`

Ti Evangelio ni Marcos ket iparangna ti kruz kas nasipnget unay a lugar, iti napisikalan ken naespirituan. Maysa a karkarna a kinasipnget ti bimmaba idiay Calvario manipud agarup agmatoon ti aldaw iti dayta a Viernes agingga iti agarup 3 p.m. “Ket idi horas a maicanemen, nagsipnget iti rabaw ti amin a daga, agingga iti horas a maicasiam” (Marcos 15:33).

Dagiti sasao ni Jesus iti krus ket nanaganan kas “Ikkis ti Pannakabaybay-a” kabayatan ti panagkararagna, nga agpukpukkaw iti Dios, nga agdamdamag no apay nga Isu ket nabaybay-an. Inadawna ti Salmo 22:1. Ti dadduma pay a nangdakamat iti isu met laeng a salmo ket agparang iti Marcos 15:24 ken 29, a mangipakpakita a ti Sursurat ket matungtungpal iti ipapatay ni Jesus. Uray pay iti dakes a panggep dagiti tattao, ti pagayatan ti Dios ket matungpal.

Dagiti sasao ni Jesus manipud iti kruz ket naipadamagda iti Aramaic a kadua ti patarus. Dagiti sasao a “Diosco, Diosco” ket Eloi, Eloi iti bersikulo (maysa a transliteration ti Aramaic nga ’elahi). Dayta ket nalaka a mangeg a ni Jesus ket ay-ayabanna ni Elias (iti Aramaic ’eliyyah a kaipapananna “Ti Diosco ket YHWH”). Daytoy ti biddut dagiti sumagmamano nga agmatmattider.

Ti agbalin a nakaddidillaw maipapan daytoy a teksto ket ti kapadana iti pannakabautizar ni Jesus, iti Marcos 1:9–11.

| Ti Bautisar: Marcos 1:9–11 | Ti Kruz: Marcos 15:34–39 |
| --- | --- |
| Bautizaran ni Juan ni Jesus | Pannakabautisar ni Jesus (idilig iti Marcos 10:38) |
| Ni Juan (langa ni Elias; kitaen ti Marcos 9:11–13) | Panangayab ken Elias |
| Nagudua dagiti Langit | Napigis ti bengbeng |
| Espiritu (_pneuma_) | Natay ni Jesus (_expneō_) |
| Timek ti Dios “Dungdongngoen nga Anak” | Kuna ti Centurion “Anak ti Dios” |

Dagitoy nga agpapada ket isingasingda a ti pannakabautizar ni Jesus idiay Marcos 1 ket isu ti panangrugi iti panagministrona, kas naipadto idiay Daniel 9:24–27, ti napasamak idiay Marcos 15 idiay kruz ket ti panagpatingga, wenno kalat ti panagministrona, kabayatan a natay a kas maysa a subbot nga agpaay iti adu (Marcos 10:45). Ti ipapatay ni Jesus iti kruz ket tungpalenna met ti paset ti padto ti Daniel 9:24–27. Ti pannakapigis ti bengbeng ti templo (Marcos 15:38) ket mangitudo iti pannakatungpal ti sistema ti panagdatdaton, kas panangsabat ti anniniwan iti mangyanniniwan, ken ti maysa a panangrugi ti baro a tukad ti pakasaritaan ti pannakaisalakan.

`Uray pay iti laksid ti dakes a plano ti sangkataoan, dagiti panggep ti Dios ket natungpalda. Apay koma a daytoy ket tumulong kadatayo a masursuro nga, uray pay no ania iti mapaspasamak iti aglikmuttayo, mabalintayo pay laeng iti agtalek iti Dios ken ammoen a ti kinaimbagna ket mamimpinsan nga agraira?`