---
title:  Ti Kinarimon ti Pannakadadael
date:   03/09/2024
---

`Basaen ti Marcos 13:14–18. Ania a pamalatpatan ti ited ni Jesus no ania iti tudtudoenna a “kinarimon ti pannakadadael”?`

Dumteng ni Jesus iti kangrunaan a ponto maipapan iti pannakatnag ti Jerusalem iti Marcos 13:14. Tudtudoenna “ti kinarimon ti pannacadadael.” Ti Apo kunana a ti agbasa ket awatenna koma. Kadagitoy a sasao, ni Jesus ket itudtudona dagiti adalan iti libro ti Daniel. Daytoy a balikas ket agparang idiay Daniel 9:27, Daniel 11:31, ken Daniel 12:11, agraman ti maysa a kapadana idiay Daniel 8:13.

`Basaen ti Daniel 9:26, 27. Asino ti “Maysa a napulotan,” ken asino ti “principe nga umayto”?`

Ti “maysa a napulotan” iti Daniel 9:26 ket ti sao ti Hebreo a māšiaḥ, iti English, ket Messiah. Iti maysa a naannad a panangadal iti Daniel 9:24–27, nalawag a daytoy maysa a napulotan ket tudtudoenna ti yuumay ni Jesu Cristo.

Ngem asino “ti principe nga umayto,” nga isu a mangyeg iti pannakadadael ti ciudad ti Jerusalem? Ti ciudad ket nadadael babaen ken heneral Tito ti Roma. Gapuna, kasla nainsiriban nga isu “ti principe nga umayto” a naibaga idiay Daniel 9:26, 27. Dagiti dua ket agsilpuda agsipud ta ti wagas a pannakatratar ti Misias ket saritaenna ti pannakadadael ti ciudad.

Ngem ania daytoy “kinarimon a pannakadadael” a tudtudoen ni Jesus idiay Daniel? Daksanggasat laeng, adu nga iskolar ti mamati a daytoy a kinarimon ket tudtudoenna ti panangtabbaaw ni Antiochus Epiphanes iti templo idi maikadua a siglo b.c. Ngem dayta ket saan a mabalin. Iladawan ni Jesus ti “kinarimon ti pannacadadael” a kas maysa a banag a mapasamak kalpasan iti bukodna a tiempo ditoy, isu a narigat a dayta ket tudtudoenna ti maysa a banag a napasamak dua a siglo sakbay ti naidagaan a panagministro ni Cristo.

No di ket, ti kinarimon ket ad-adda a tudtudoenna ti panagmula kadagiti pagrukodan ti pagano a Roma diay Israel idi panawen ti pannakaraut ti Jerusalem iti arinunos ti a.d. 60s. Daytoy idi ti pagilasinan dagiti Cristiano a pumanaw, nga isu nga inaramidda.

`Kas iti panangipadto ni Jesus, ti Jerusalem natnag. Kasano a masursurotayo iti agtalek Kenkuana, ken ti Biblia, iti amin kadagiti padtona?`