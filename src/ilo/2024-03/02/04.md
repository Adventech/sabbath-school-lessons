---
title:  Ad-adu Pay a Panagministro iti Sabado
date:   09/07/2024
---

`Basaen ti Marcos 1:29–34. Kasano iti panangtulong idi ni Jesus iti pamilia ni Pedro, ken ania dagiti naespirituan nga ad-adal a maadawtayo manipud iti daytoy nga istoria?`

Kalpasan ti nakaskasdaaw a servicio ti sinagoga, ni Jesus simmardeng a kaduana ti bassit a bunggoy dagiti adalan (Pedro, Andres, Santiago, ken Juan) idiay pagtaengan ni Pedro, mapaneknekan a tapno gastarenna ti natda nga aldaw ti Sabado iti maysa a nainggayeman a pannangan ken panagkakadua.

Ngem maysa a pakaseknan ti nanglapunos iti buya: ti babai-a-katugangan ni Pedro ket agsakit iti maysa a gurigor, a ti kaipapananna idi ket mabalin nga umimbagka wenno matayka. Imbagada ken Jesus ti sakit, ket innalana ti ima ti babai-a-katugangan ni Pedro ken binangunna. Ti babai dagus a rinugianna iti agserbi kadagiti kasapulanda. Anian a nagpigsa nga ulidan iti principio a dagidiay nga insalakan, inagasan, ni Jesus ket agministro kadagiti sabsabali a kas bungana!

Iti intero a Marcos masansan a mapaspasamak a ni Jesus ket mangagas babaen iti panangsagidna iti masakit a tao (kitaen ti Marcos 1:41; Marcos 5:41), nupay kadagiti dadduma a tiempo awan ti naibaga a panangsagid (kitaen ti Marcos 2:1–12; Marcos 3:1–6; Marcos 5:7–13).

Ni Jesus ket saan pay a nalpas iti panagministrona iti dayta nga aldaw. Kalpasan ti ilelennek ti init, adu dagiti napan idiay balay da Pedro nga agpaay iti pannakaagas, awan duadua a gapu iti nakitada a napasamak iti dayta nga aldaw idiay sinagoga wenno gapu iti nangngegda maipapan dayta. Idinto ta ti nagsurat iti evangelio ket dina ibaga kadagiti agbasbasa a dagiti tattao nagtantanda agsipud kadagiti or-oras ti Sabado ipakitana a ninamnamana a dagiti bumasbasa ket ammoda ti maipapan iti Sabado. Daytoy a langa iti Marcos ket maiyannatup kadagiti agbasbasa kenkuana nga isu nga agsalsalimetmet iti Sabado.

Ni Marcos kunana a ti amin a ciudad ket naurnongda idiay ruangan iti dayta a rabii (Marcos 1:33). Mabalin nga innala ni Jesus ti sumagmamano a tiempo a mangtulong amin kadagidiay a tattao.

“Inoran-oras nga umay ken pumanawda; ta awan ti makaammo no inton bigat ket adda pay laeng ti Mangngagas kadakuada. Saan pay a pulos a nasaksian ti Capernaum ti kastoy nga aldaw. Ti angin napno iti timek ti balligi ken ikkis ti pannakaispal. Ti Mangisalakan ket naragsak unay iti rag-o a nariingna. Kabayatan a nakitana iti panagsagaba dagiti immay Kenkuana, nasagid ti pusona iti pannakipagrikna, ket nagrag-o iti pannakabalinna a mangisubli kadakuada iti salun-at ken ragsak.

“Idi laeng a nabang-aran ti maudi nga agsagsagaba nga insardeng ni Jesus ti trabahona. Adayo idin ti rabii idi pimmanaw ti bunggoy ket sa laeng naaddaan iti kinaulimek iti pagtaengan ni Simon. Ti napaut, naragsak nga aldaw ket limmabas, ket nagsapul ni Jesus iti panaginana. Ngem kabayatan a nabalkot pay laeng ti ciudad iti turog, ti Mangisalakan, ‘bumangon iti tiempo sakbay ti aldaw, . . . rimmuar, ket pimmanaw a napan iti naulimek a lugar, ket sadiay nagkararag.’ ”—Ellen G. White, _The Desire of Ages_, p. 259.