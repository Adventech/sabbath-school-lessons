---
title:  Ti Palimed ti Panagministro ni Jesus
date:   10/07/2024
---

`Basaen ti Marcos 1:35–39. Ania dagiti napateg nga ad-adal a mabalin a maala manipud iti inaramid ni Jesus ditoy?`

Ni Jesus bimmangon sakbay a lumgak ti init ket napan iti maysa a naulimek, awan tattaona a lugar tapno agkararag. Ti Marcos 1:35 ipaganetgetna ti kararag a kas sentro iti aramid ni Jesus. Amin dagiti dadduma a langa ti sasao ket pannakadagdagup laeng a pannakaisalaysay—bimmangon, rimmuar, ken napan (amin ket aorist tense iti Griego, ipakpakitana a nalpasen). Ngem ti verbo a “tapno agkararag” ket imperfect tense, maysa a langa a naaramat a mangiyebkas, nangnangruna ditoy, iti maysa a madama a mapaspasamak. Isu nagkarkararag, Isu intultuloyna iti nagkarkararag. Ti teksto ipaganetgetna pay no kasano iti kasapana idi rimmuar ni Jesus, ipakpakitana a ti Tiempona iti panagkararag laeng ket napaut.

Kadagiti amin nga Evangelio, masarakantayo ni Jesus kas maysa a tao ti kararag (kitaen ti Mat. 14:23; Marcos 6:46; Juan 17). Agparparang a daytoy iti tulbek dagiti palimed iti pannakabalin ti panagministro ni Jesus.

`Basaen ti Lucas 6:12. Ania ti isuro daytoy maipapan iti biag a panagkarkararag ni Jesus?`

Adu dagiti Cristiano nga addaan kadagiti naikeddeng a tiempo ti panagkararag. Daytoy nga aramid ket nasayaat ken umiso, ngem mabalin met nga agbalin a rikos, nganngani maysa a banag a maaramid nga ulit-uliten. Ti maysa a pamay-an tapno makapanaw manipud iti ulit-ulit laeng nga ar-aramid ket ti panangbalbaliw iti oras ti kararag sagpaminsan wenno ti panagkararag iti napapaut ngem iti gagangay. Ti punto ket ti saan a panangisinggalot iti bagim iti sumagmamano a kita ti pormula a pulos a di mabaliwan.

Ni Pedro ken dagiti kakaduana ket dida kimmuyog ken Jesus idiay lugar a pagkararagan. Nalabit nga ammoda ti ayan ti lugar, gapu ta nasarakanda met. Ti panangibagada a tunggal maysa ket sapsapulenda ni Jesus ket isingasingna a sinarunona ti makaparagsak a kapadasan iti napalabas nga aldaw iti ad-adu pay a panangagas ken panangisuro. Nakaskasdaaw ta agkedked ni Jesus ken itudona ti nalawlawa a tay-ak ti serbisyo kadagiti dadduma a lugar. “Ngem isu kinunana cadacuada: Mapantayo cadagiti purpuroc ken ilili a caparanget tapno mangasabaac met sadiay; ta maipoon itoy immayac’ ” (Marcos 1:38).

`No ni Jesus a Mismo ket kasapulanna iti manggastar iti adu a tiempo iti panagkararag, datayo ngay ngata, ken kasano iti kaadu ti tiempo a gastarentayo iti kararag? Ania ti ibaga ti ulidan ni Jesus kadatayo?`