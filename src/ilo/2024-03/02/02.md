---
title:  “Surotendac”
date:   07/07/2024
---

`Basaen ti Marcos 1:16–20. Asino dagiti lallaki nga inayaban ni Jesus a kas ad-adalan, ken ania dagiti sungbatda?`

Iti Marcos 1 ket awan iti adu a nailanad a sasao ni Jesus. Nupay kasta, ti Marcos 1:17 ket addaan kadagiti sasaona iti dua kadagiti mangngalap, ni Simon, nga isu nga iti ud-udina ket managanan iti “Pedro,” ken iti kabsatna a ni Andres. Dagiti dua a lallaki ket agtaktakderda iti igid ti Baybay ti Galilea, agiwaywayat iti iket.

Awan ti naibaga a maysa a barangay wenno dadduma pay nga alikamen iti pagkalap, nga isu a mabalin a mangisingasing a dagiti dua a lallaki ket saanda a baknang. Idiay Marcos 1:19, 20, da Santiago ken Juan ket addada iti maysa a barangay agraman ti amada ken dagiti babaunen, nga isu a mangisingasing a nabakbaknangda ngem da Pedro ken Andres. Ni Lucas ipakitana a ni Pedro ket addaan iti barangay ket, kinaagpaysoanna, da Santiago ken Juan ket kadua da Pedro ken Andres (kitaen ti Lucas 5:1–11). Ngem ti Evangelio ni Marcos ket mabalin a mangiparparang iti maysa a pagdumaan dagiti agkakabsat, ket tapno mailadawan iti dayta a nagdumaan a ni Jesus agayab iti kinadisipolo nga agpadpada kadagidiay basbassit ti sanikuana ken dagidiay nga addaan iti ad-adu a sanikua.

Ti ayab ni Jesus kadagitoy a lallaki ket simpli, direkta, ken naimpadtoan. Ayabanna ida a sumurotda Kenkuana; dayta ket, tapno agbalinda nga adalanna. Ipakpakitana a no sungbatanda ti ayabna, aramidenna ida a mangngalap kadagiti tattao.

`Utoben no apay a dagitoy a lallaki ket dagdagus (Marcos 1:16– 20) a pinanawanda dagiti isuamin a banbanag ken simmurot ken Jesus.`

Ti Evangelio ni Juan ket punnoenna ti ladawan nga ad-adda a naan-anay (kitaen ti Juan 1:29–42). Mabalin a dagiti agkakabsat ket pasurot ida ni Juan a Mammautisar ken nangngegda ti panangiwaragawagna a ni Jesus ket Isu “ ‘ti Cordero ti Dios, a mangiccat ti basol ti lubong’ ” (Juan 1:29). Nasarakanda ni Jesus ken ginastarda ti tiempo a kadua Isuna idiay asideg ti Karayan Jordan. Iti ud-udina, ti panangawatda iti ayab ni Jesus iti trabaho ket saan a ragragsak wenno panagpasyar laeng. Pinanunotda daytoy a naimbag.

Ngem apay a saan a kinargaan ni Marcos iti ad-adu pay a pannakaibinsabinsa? Dayta ket tapno ipaganetgetna ti pannakabalin ni Jesus. Isu agayab, ken dagiti siaanamong a mangngalap sumungbat, ket dagiti biagda, ken iti lubong a mismo, ket saanen a pulos a kas iti dati.

`Ania ti masapulmo nga ikkaten tapno suroten ni Jesus? (Panunoten dagiti ipakpakita dagiti sungbatmo, nangnangruna no dika makapanunot iti aniaman a banag.)`