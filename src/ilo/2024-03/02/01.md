---
title:  Maysa nga Aldaw iti Panagministro ni Jesus
date:   06/07/2024
---

### Basaen Agpaay iti Adal ita a Lawas
Marcos 1:16–45; Juan 1:29–42; Marcos 5:41; Lucas 6:12; Levitico 13.

> <p>Paset a Maiyulo</p>
> “Ket kinuna cadacuada ni Jesus, ‘Surutendac ket pagbalinencayto a dumadaclis cadagiti tao’ ” (Marcos 1:17).

Tunggal Evangelio iyammona ti panangrugi ti panagministro ni Jesus iti maysa a matudtudo a wagas.

Ni Mateo iparangna ni Jesus a kas agay-ayab kadagiti disipolos ken kalpasanna inkasabana ti Kaskasaba idiay Bantay.

Ni Lucas ibagana ti istoria ti pannakaisibbu ti kasaba ni Jesus iti maysa a Sabado idiay Sinagoga idiay Nazaret.

Ni Juan lagipenna ti pannakaayab ti sumagmamano kadagiti immuna a disipolos ken ti boda idiay Cana, nga idiay nga inaramid ni Jesus ti immuna a datdatlag.

Ti Evangelio ti Marcos lagipenna ti pannakaayab dagiti uppat nga adalan ken iladawanna ti maysa a Sabado idiay Capernaum ken dagiti simmaruno.

Daytoy a “Sabado a kadua ni Jesus” idiay pangruggian ti Marcos ket itedna iti bumasa ti maysa a panangkita no siasino ni Jesus. Iti intero a segkay daytoy adal ita a lawas ket adda dagiti bassit unay a Sasaona a nailanad: maysa nga ababa nga ayab iti kinadisipolo, maysa a bilin iti maysa a demonyo, maysa a plano a mangsarungkar kadagiti dadduma a luglugar, ken ti panangagas iti maysa nga agkukutel agraman iti bilin nga ipakitana ti bagina iti imatang dagiti papadi tapno agbalin a nadalus. Ti paganetget ket ti aramid, nangnangruna iti panangagas kadagiti tattao. Ti nagsurat iti Evangelio ket kaykayatna nga aramaten ti sao a dagus a mangiladawan iti napardas-a-tignay ti panagministro ni Jesus.

_*Adalen ti adal ita a lawas tapno maisagana agpaay iti Sabado, Hulyo 13._