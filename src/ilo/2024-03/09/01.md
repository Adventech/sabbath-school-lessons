---
title:  Dagiti Pagbibinnusoran Idiay Jerusalem
date:   24/08/2024
---

### Basaen Agpaay iti Adal ita a Lawas
Marcos 11; 1 Kings 1:32–48; Zech.9:9, 10; Isa. 56:7; Jer. 7:11; Marcos 12:1–34.

> <p>Paset a Maiyulo</p>
> “ ‘Ket intono addacayo nga agcararag ket addaancayo iti aniaman a maicaniwas iti asinoman, pacawanenyo: tapno ni Amayo nga adda sadi langit pacawanennanto met dagiti salungasingyo’ ” (Marcos 11:25).

Dagiti agsasaruno a lima a pagbibinnusoran iti nagbaetan ni Jesus ken dagiti pangpangulo ti relihiyon ti nailanad iti Marcos 2 ken 3 (kitaen ti Liksion 3). Iti adal ita a lawas, idi simmangpet ni Jesus idiay Jerusalem, addaan Isuna kadagiti innem nga agsasaruno a pannakibinnusor kadagiti pangpangulo ti relihiyon. Dagiti dua a benneg ti panagbinnusor ket kasla bookend iti pangrugian ken pagpatinggaan ti naindagaan a panagministrona. Tunggal benneg ket mangtaming kadagiti napateg a pagsasaritaan [isyu] iti Nacristianoan a biag. Dagiti bilin ni Jesus, uray kadagitoy bumusbusor a kasasaad, ket tumulong a mangibagnos kadagiti mamati kadagiti kangrunaan a pagsasaritaan [isyu] ti pammati ken kadagiti napraktikalan a pagsasaritaan ti inaldaw a kapadasan.

Napan dagiti pangpangulo ti relihiyon a mangsango, mangriro, ken mangparmek ken Jesus, ngem pulos a dida agballigi. Paset ti adal ita a lawas ket iramanna ti panangamiris no ania ti gapu a mangyeg kadagiti tattao a mangsuppiat iti Dios ken panangtingiting no ania ti maaramid dagiti Cristiano tapno mapukawda ti panagem a dakes ken agsao kadagiti puso dagidiay a mangtukiad iti ayab ti Espiritu.

Iti Marcos 11, ti panagministro ni Jesus ket idiayto Jerusalem nga agpaay iti Paskua (Marso–Abril). Ti Marcos 11–16 ket saklawenda iti maysa a lawas ken sumagmamano nga al-aldaw; ti tiempo ti istoria ket dakkel ti imbuntogna. Dagiti umuna a 10 a kapitulo ket saklawenda iti agarup tallo ket kagudua a tawtawen. Daytoy a panagbuntog ket mangitudo iti kinapateg dagiti pangserra a buya.

_*Adalen ti adal ita a lawas tapno maisagana agpaay iti Sabado, Agosto 31._