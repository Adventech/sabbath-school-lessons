---
title:  Adalen Pay
date:   02/08/2024
---

Basaen ti surat ni Ellen G. White, “Peace, Be Still” ken “The Touch of Faith,” pp. 333–348 iti _The Desire of Ages_.

“Kadagiti amin nga adda iti babaen iti panangsanay ti Dios ket maiparangarang koma ti biag a saan a maitunos iti lubong, kadagiti kustomrena, wenno ar-aramidna; ket kasapulan ti tunggal maysa nga addaan iti personal a kapadasan iti pananggun-od iti pannakaammo iti pagayatan ti Dios. Masapul a saggaysa a mangngegtayo nga agsasao Isuna iti puso. No ti tunggal sabali a timek ket agarasaas, ket iti kinaulimek agur-uraytayo iti sangoananna, ti kinaulimek ti kararua ad-adda a mailasinna ti timek ti Dios. Ibilinna kadatayo, ‘Agtalnacayo, ket ammoenyo a siac ti Dios.’ Sal. 46:10. Ditoy laeng a masarakan ti pudno a panaginana. Ket daytoy ti nabertud a panagsagana nga agpaay kadagiti amin nga agtartrabaho agpaay iti Dios. Iti tengnga ti agdardaras nga umariwekwek, ken ti dagensen dagiti nakaro nga ar-aramid ti biag, ti kararua a mabang-aran iti kasta ket maalikubkob iti angin ti lawag ken talna. Ti biag yesngawnanto ti nabanglo, ken ipaduyakyakna ti maysa a nadiosan a pannakabalin a dumanon iti puso dagiti tattao.”—Ellen G. White, _The Desire of Ages_, p. 363.

“Dagiti di mapnek a pusoda nagintuod no apay, no ni Jesus ket mabalinna nga aramiden dagiti adu unay a nakaskasdaaw nga ar-aramid a kas iti nasaksianda, dina kadi mabalin nga ited ti salun-at, pigsa, ken kinabaknang kadagiti amin a tattaona, wayawayaanna ida manipud kadagiti mamarparigat kadakuada, ken itan-okna ida iti pannakabalin ken dayaw? Idinto ta ibagana nga isu ti Imbaon ti Dios, ngem agmadi nga agbalin nga ari ti Israel, ket maysa a palimed a dida matukod. Ti panagmadina ket saan nga umiso iti panangipatarusda. Adu ti nangdagdagup a dina maitured nga ipapilit dagiti ibagbagana agsipud ta Isu a Mismo ket nagduadua no maipapan iti nadiosan a kababalin ti misyonna. Iti kasta linuktanda dagiti pusoda iti di panamati, ket ti bukel nga immula ni Satanas ket nagbunga iti kakitana, iti di panagkikinnaawatan ken yaalsa.”—_The Desire of Ages_, p. 385.

**Salsaludsod a Pagiinnadalan**:

`No ti maysa a tao ket damagenna kenka, Ania ti nangwayawayaan ni Jesus kenka, ania iti sungbatmo?`

`Pagiinadalan no apay a ti Dios no dadduma ket ipalubosna a ti maysa a naimbag a tao a kas ken Juan a Mammautisar ket maipisok iti pagbaludan ken mapapatay. Ania a liwliwa ken namnama ti masarakantayo iti laksid dagitoy narigat a banbanag?`

`Ania dagiti ad-adal nga adda idiay panangpakan iti 5,000 nga agpaay iti maysa a kongregasyon ti iglesia nga addaan iti sangkabassit a sanikua?`

`Idilig ti nalatak a panangkita ken Jesus ita nga aldaw iti pannakailadawanna idiay Marcos 5 ken 6. Dayta ket, kasano ngay met dagidiay mangaramat ken Jesus tapno agsapul iti napolitikaan a pannakabalin ken tapno iturayan dagiti sabsabali?`