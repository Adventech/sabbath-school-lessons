---
title:  'Panangisuro Kadagiti Adalan: Paset II'
date:   17/08/2024
---

### Basaen Agpaay iti Adal ita a Lawas
Marcos 10; Gen. 1:27; Gen. 2:24; Gal. 4:1, 2; Rom. 6:1–11; Isa. 11:1–16.

> <p>Paset a Maiyulo</p>
> “ ‘Ta uray pay toy Anac ti tao saan nga immay tapno pegservian, no di ket tapno agservi ken tapno itedna ti biagna a subbot dagiti adu’ ” (Marcos 10:45).

Ita a lawas ket saklawenna ti Marcos 10, a mangileppas iti naisangsangayan a segkay nga isu a nangisuroan ni Jesus kadagiti adalanna iti panagsagana nga agpaay iti krus. Agarup kagudua ti kapitulo ket tratarenna dagiti mismo nga adalan, ken ti dadduma ket maipapan kadagiti pagsasaritaan [isyu] a napateg iti kinadisipolo ngem naibaga babaen ti lente dagiti dadduma a makilanglangen ken ni Jesus. Dagiti Fariseo umayda ken makisuppiat Kenkuana maipapan iti suheto ti diborsio. Dagiti nagannak iyegda dagiti annakda tapno bendisionan ni Jesus. Ti maysa a baknang a tao damagenna ti maipapan iti biag nga agnanayon, ken ti maysa a bulsek agdawat iti pannakakita.

Daytoy a kapitulo ti Marcos ket awit-awitna dagiti napateg a sursuro maipapan no ania ti kaipapanan ti isusurot ken ni Jesus, nangnangruna no mainaig iti panagbiag ditoy ken ita: panagasawa, annak, no kasano ti pannakinaig kadagiti kinabaknang, ken ti gunggona ken pateg ti panangsurot Kenkuana. Ti pakadagupan amin ket ti pannakaagas ti maikadua a bulsek a lalaki (Marcos 10:46–52, idilig iti Marcos 8:22–26), a mangipaay iti mangserra a paset ti libro (bookend) nga agpaay iti segkay (Marcos 8:22–10:52) ken maysa a napintas a mangiladawan no ania ti agpadpada a gatad ken pagturongan iti panangsurot ken Jesus.

Iti panagtimpuyog, dagitoy nga ad-adal ket mangisagana kadagiti pasurot ni Jesus—mabalin a dagiti man adalan 2,000 a tawenen ti napalabas wenno adalan idi maikaduapulo ket maysa a siglo—agpaay kadagiti karit nga umay iti kinadisipolo.

_*Adalen ti adal ita a lawas tapno maisagana agpaay iti Sabado, Agosto 24._