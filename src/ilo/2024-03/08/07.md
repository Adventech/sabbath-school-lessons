---
title:  Adalen Pay
date:   23/08/2024
---

Basaen ti surat ni Ellen G. White, “Blessing the Children,” ken “ ‘One Thing Thou Lackest,’ ” iti _The Desire of Ages_, pp. 511–523.

Ni Jesus ket kanayon latta a managayat kadagiti ubbing. Inawatna ti inuubingan a pannakipagriknada ken ti silulukat, di masinga nga ayatda. Ti managyaman a pammadayaw manipud kadagiti nasin-aw a bibigda ket musika kadagiti lapayagna, ken nangpabaro iti espirituna idi mairurrurumen babaen ti pannakilangen kadagiti nasikap ken managinsisingpet a tattao. Sadinoman a papanan ti Mangisalakan, ti kinamanangngaasi ti rupana, ken ti naalumamay, naayat a kababalinna ti nangawis iti ayat ken panagtalek dagiti ubbing.”—Ellen G. White, _The Desire of Ages_, p. 511.

“Kadagidiay nga addada iti nangato a saad ti panagtalek ken addaan iti dakkel a sanikua, kas iti agtutubo nga agturay, ket mabalin a kasla dakkel unay a sakripicio ti panangisuko iti amin tapno surotenda ni Cristo. Ngem daytoy ti pagannurotan ti kababalin nga agpaay kadagiti amin nga agbalin koma nga adalanna. Awan ti nakurang a panagtulnog a mabalin a maawat. Ti panangisuko iti bagi ket isu ti bugas dagiti sursuro ni Cristo. Masansan a maiparang ken maibilin dayta iti pagsasao a kasla addaan turay, gapu ta awanen ti sabali a wagas a mangisalakan iti tao no di ti panangikkat kadagidiay a banbanag a, no malinglingay, ket manguppapay iti sibubukel a kinatao.”—_The Desire of Ages_, p. 523.

**Salsaludsod a Pagiinnadalan**:

`Ania dagiti wagas a matulongam dagiti ubbing ken agtutubo a tattao nga agtalinaed a naisilpu ken Cristo ken iti kongregasyon ti iglesia? Apay a napateg unay nga aramidentayo daytoy?`

`Mangngegtayo no dadduma a dagiti tattao ket kunaenda a dida pagan-ano ti maipapan iti kuarta. Saan a pudno dayta. Tunggal maysa ket maseknan maipapan iti kuarta, ket awan ti pagdaksanna dayta. Ania ngarud ti parikut iti kuarta, ken apay a masapul a dagiti matalek a Cristiano, mabalin a nabaknang wenno napanglaw, ket masapul a naannadda no kasano iti pannakinaigda iti kuarta?`

`No ni Jesus ket damagennaka, “Ania ti kayatmo nga aramidek kenka?” ania iti isungbatmo?`

`Agtaeng nga ad-du kadagiti sasao ni Jesus idiay Marcos 10:43–45. Ania iti kayatna a saoen iti agbiag a kastoy? Kasano a masursurotayo nga agserbi a kasupadi iti mapagserbian? Ania iti kayat a saoen daytoy maipapan iti wagas iti panagbiag ken pannakilangenlangentayo kadagiti sabsabali?`