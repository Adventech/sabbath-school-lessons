---
title:  Dagiti Pangngarig
date:   20/07/2024
---

### Basaen Agpaay iti Adal ita a Lawas
Marcos 4:1–34; Santiago 1:21; Isa. 6:1–13; Sal. 104:12; Dan. 4:10–12.

> <p>Paset a Maiyulo</p>
> “Kinunana met cadacuada: Imdenganyo ti mangngegyo: ti rucod a pangrucodyo, isunto ti pacarucodanyo; ket maiccancayto iti adadda pay. Ta iti addaan, maiccanto pay; ngem iti awanan, uray ti adda kencuana, maiccatto pay’ ” (Marcos 4:24, 25).

Ti adal ita a lawas ket kadagiti pangngarig idiay Marcos 4. Ti Evangelio ti Marcos ket addaan iti kabassitan kadagiti pangngarig iti aniaman kadagiti Synoptic nga Evangelio (Mateo, Marcos, ken Lucas).

Iti adu a tawtawen nagririkiar dagiti iskolar maipapan iti kaipapanan ken pannakaipatarus dagiti pangngarig ni Jesus: Kasano ti panangipatarus kadakuada, ania ti kayatda a saoen, apay nga inaramat ni Jesus ida, ania a kita ti adal ti nairanta nga iparangarangda, ken no kasano a litiral ti pannakaawat kadakuada, wenno no namimpinsan a simboloda laeng, ken dadduma pay.

Nalawag unay a saantay a risoten amin dagitoy a pagsasaritaan [isyu] iti daytoy adal ita a lawas. No di ket, intayo kitaen ida ken, babaen ti parabur ti Dios, dumtengtayo iti maysa a pannakaawat kadagiti ponto ni Jesus a naaramid babaen kadagitoy a pangngarig.

Ti Marcos 4 ket addaan laeng iti lima a pangngarig—ti agmulmula, ti silaw, ti rukod, ti dumakdakkel a bukel, ken ti bukel ti mostaza. Kaaduan iti kapitulo ket agrikos iti likmot ti pangngarig ti agmulmula. Daytoy a pangngarig ket immuna a naibaga, sinaruno ti gapu no apay nga adda dagiti pangngarig, kalpasanna ti patarus ti pangngarig. Daytoy pagwadan a tallo-nga-addang ket maisentro kadagiti adal iti Domingo, Lunes, ken Martes. Kalpasanna dagiti dadduma a pangngarig ket isuda dagiti adal iti Mierkoles ken Huebes.

_*Adalen ti adal ita a lawas tapno maisagana agpaay iti Sabado, Hulyo 27._