---
title:  Natiliw ken Nausig
date:   07/09/2024
---

### Basaen Agpaay iti Adal ita a Lawas
Marcos 14; Juan 12:4–6; Rom. 8:28; Exo. 24:8; Jer. 31:31–34; Zac. 13:7.

> <p>Paset a Maiyulo</p>
> “Ket kinunana: Abba, Ama amin a banbanag mabalin kenca: ipanawmo cadi caniac daytoy a copa; nupay casta saan a ti cayatco, no di ta cayatmo’ ” (Marcos 14:36).

Ti kapitulo 14 agingga iti 16 iti Marcos ket pagaammo a kas “The Passion Narrative” gapu ta iladawanda ti panagsagaba, ipapatay, ken panagungar ni Jesus. Kas naibaga idiay Liksion 9, agarup maysa laeng a lawas ti saklawen dagiti maudi nga innem a kapitulo ti Marcos. Kaaduan kadagiti pasamak iti Marcos 14–16 ket mapasamak iti Huebes ken Viernes iti daytoy a Lawas ti Pasion. Mapasamak ti ipapatay ni Jesus iti Viernes, ken ti panagungarna iti Domingo.

Ti adal ita a lawas ket maisentro iti Marcos 14, mangrugi iti maikalima a Sandwich Story, nga isu a mangisinggalot kadagiti dua nga agsupadi nga ar-aramid a mainaig ken Jesus. Daytoy ket sinaruno ti Maudi a Pangrabii, sinaruno ti pannakibalubalna idiay Gethsemane. Idiay a natiliw ken naipan ni Jesus iti sangoanan dagiti pangpangulo tapno mausig. Ti buya ti pannakausig ket naisilpu iti panangilibak ni Pedro ken Jesus, a mangbukel iti maikanem ken maudi kadagiti is-istoria iti Sandwich idiay Marcos. Manen, dua nga agsupadi nga ar-aramid ti mapasamak, ngem babaen iti maysa nga agsupadi a panagposipos, pasingkedanda ti isu met laeng a kinapudno.

Iti intero nga istoria, dua nga agduma a buya ti istoria ti makita. Iti maysa a direkta nga istilo, idatag ni Marcos iti sangoanan ti agbasbasa dagitoy nga agsusupadi a buya kabayatan nga iparangarangna ti balligi ni Jesus.

_*Adalen ti adal ita a lawas tapno maisagana agpaay iti Sabado, Setiembre 14._