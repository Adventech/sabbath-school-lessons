---
title:  Ti Gatad ti Kinadisipolo
date:   12/08/2024
---

`Basaen ti Marcos 8:31–38. Ania ti isuro ni Jesus ditoy maipapan iti gatad iti panangsurot ken Cristo?`

Dagiti adalan ket dimtengda iti maysa a napateg a ponto ti panagbalbaliw iti pannakaikayametda ken Jesus. Itan ammoda nga Isu iti Misias. Ti agbasbasa iti Marcos ket ammonan daytoy manipud ti pangruggian ti libro (Marcos 1:1) ket iti kasta addaanda iti bentahe no maikompara kadagidiay agduadua no dadduma a disipolos.

Idi damo nga inayaban ni Jesus dagiti adalan, kinunana nga aramidenna ida a mangngalap kadagiti tattao (Marcos 1:17). Awan ti saritaan a maipapan iti riribuk. Ngem ita ta napaypayson nga ammoda ti kinasiasinona, ibuksilanna kadakuada ti kalat ti misyonna—a dayta ket nasken nga agsagaba Isuna kadagiti adu a banbanag, matukiad ken mapapatay, ket kalpasanna agungar manen kalpasan ti tallo nga aldaw.

Makapakigtot a damag dayta. Ni Pedro, nga isu a kaipudpudnona laeng a ni Jesus ti Misias, ket inlasinna Isuna ken tinubngarna gapu iti panangisaona kadagiti kasta a banbanag. Amin dagitoy ket naisao iti saan a direkta a pannakisao, ngem ita ti mannurat ti Evangelio ket ipadamagna dagiti sasao ni Jesus, sasao a mabalin a makasilud kabayatan a nangngeg ni Pedro ida. Inawaganna ni Pedro a Satanas ket imbagana kenkuana a pumanaw iti dalanna, idinto ta dagiti kakasta a kapanunotan ket saan a maitunos iti pagayatan ti Dios.

“Dagiti sasao ni Pedro ket saan nga agbalin a tulong ken liwliwa ken ni Jesus iti dakkel a suot iti sangoananna. Saanda a maitunos iti panggep ti Dios a parabur nga agturong iti maysa a napukaw a lubong, wenno iti adal ti bukod a panagsakripicio nga isu nga immayan ni Jesus nga isuro babaen ti bukodna nga ulidan.”—Ellen G. White, _The Desire of Ages_, p. 415.

Dagiti pasurot ni Jesus ket naayaban tapno addaan iti isu met laeng a kalat a kas iti adda Kenkuana—nga alaenda ti kruz ken sumurot Kenkuana. Ti pannakailansa iti kruz ket isu ti kadadawelan, nakababain, ken nakabutbuteng a pamay-an a panangpapatay nga inaramat dagiti Romano. Kayat ti tunggal maysa a liklikan ti kruz. Gapuna, apay koma a ti sinoman ket kayatna nga alaen iti kruz kas simbolo ti kinapasnekna ken Jesus?

Ni Jesus ket saanna laeng nga ilawlawag ti gatad ti kinadisipolo no di pay ket ti dakkel a pategna. Iti agsupadi iti Nacristianoan a pammati, ti pannakapukaw ti biag ket agbalin a wagas a panangsapul iti dayta. Iti kasupadina, ti pananggun-od iti sibubukel a lubong ngem pannakapukaw met ti agnanayon a biag ket awan mamaayna. Kas iti natan-ok unay a panangibaga ti maysa a misionero a ni Jim Elliott iti suratna idi Oktobre 28, 1949, “Isu ket saan a maag a mangted iti dina masalimetmetan tapno gun-oden dayta a dina mapukaw.”

> <p></p>
> “ ‘Ti mangipangpangrona iti biagna, isu ti mapucawna: ket ti gumura iti biagna ditoy lubong, isu ti idulinnanto a maipaay iti biag nga agnanayon’ ” (Juan 12:25).

`Kasano iti pannakapadasmo iti kinapaypayso dagitoy a sasao?`