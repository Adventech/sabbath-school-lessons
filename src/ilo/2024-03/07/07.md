---
title:  Adalen Pay
date:   16/08/2024
---

Basaen ti surat ni Ellen G. White, “Ministry,” ken “Who Is the Greatest,” iti _The Desire of Ages_, pp. 426–446.

“Sakbay ti dayaw ket kinapakumbaba. Iti panangpunno iti maysa a nangato a lugar iti sangoanan dagiti tattao, ti Langit pilienna ti trabahador nga isu a, kas ken Juan a Mammautisar, alaenna ti maysa a napakumbaba a lugar iti sangoanan ti Dios. Ti adalan nga addaan iti kababalin a kas ubing ket isu iti kabebertudan iti trabaho nga agpaay iti Dios. Dagiti nailangitan a masisirib ket mabalinda iti makitinnulong kenkuana nga isu a saanna a sapsapulen, ti panangitan-ok iti bukod a bagi, no di ti panangisalakan kadagiti karkararrua.”—Ellen G. White, _The Desire of Ages_, p. 436.

“Babaen iti amin a nangted kadatayo iti pangabakan kadagiti sabsabali,—edukasyon ken kinapintas man, kinatan-ok ti ugali, Nacristianoan a pannakasanay, narelihiosoan a kapadasan,—utangtayo dayta kadagidiay saan unay a naparaburan; ket, agingga nga adda iti pannakabalintayo, masapul nga agserbitayo kadakuada. No napigsatayo, masapul nga agtalinaedtayo a nakatakder kadagiti ima dagiti nakapuy. Dagiti angel ti dayag, a kanayon a mangmatmat iti rupa ti Ama idiay langit, ket agrag-o iti panagserbi kadagiti babassit nga annakna. Dagiti agpigpigerger a kararua, nga addaan iti adu a makarimon a kita ti kababalin, ti naisangsangayan a pakaseknanda. Kanayon nga adda dagiti angel no sadino a kasapulanda unay, a kaduada dagidiay addaan iti karirigatan a dangadang a labanan iti bagida, ken ti aglawlawda ket makapaupay unay. Ket iti daytoy a panagministro a makitinnulong dagiti pudno a pasurot ni Cristo.”—p. 440.

**Salsaludsod a Pagiinnadalan**:

`Basaen manen ti Marcos 8:27–29. Kasano iti kasansan nga ipudnom kadagiti sabsabali ti pammatim ken Jesus a kas Cristo?`

`Ania ti umiso a balanse iti nagbaetan ti kapadasan iti toktok ti bantay a pannakisarsarita ken Cristo ken ti kapadasan idiay tanap a panagservi kadagiti masapsapul dagiti sabsabali?`

`Iti klase, pagiinnadalan ti sungbat ti saludsod maipapan iti kinadakkel idiay pagpatinggaan ti adal idi Mierkoles. Ania ti inkeddengmo a nagdumaan no kasano ti panangkita ti lubong iti kinadakkel ken iti panangkita ti Dios? Siasino dagiti sumagmamano kadagiti tattao nga ibilang ti lubong a dakkel ngem nalabit a saan nga ibilang ti Dios? Iti kasupadina, siasino dagiti mabalin nga ibilang ti Dios a dakkel a di ikankano wenno umsien pay ketdi ti lubong? Ania ti ibaga kadatayo daytoy a nagdumaan no kasano a pudno a nakumel ken naballikug dagiti pagwadan ti lubong?`

`Kasano a masursurotayo a seriosoen ti basol a, kas iti kinuna ni Jesus, nasaysayaat no baldadoka ngem ti agbasol?`