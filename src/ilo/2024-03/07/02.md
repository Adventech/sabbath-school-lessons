---
title:  Makita a Silalawag
date:   11/08/2024
---

`Basaen ti Marcos 8:22–30. Apay a namindua a sinagid ni Jesus ti bulsek a lalaki sakbay a maagasan, ken ania dagiti ad-adal a rimsua iti daytoy nga istoria?`

Dagiti Evangelio ipadamagda dagiti adu a bulsek a tattao a naagasan babaen ken Jesus. Malaksid ti teksto ditoy iti Marcos 8, ti bulsek a ni Bartimeo ket naagasan kas naipadamag idiay Marcos 10:46–52. Ti Mateo tudtudoenna dagiti dua a bulsek a lallaki (Mat. 20:29–34), ken ti Juan 9 ibagana ti istoria ti panangagas ni Jesus iti maysa a lalaki a naiyanak a bulsek nga isu a nagbuggo idiay tangke ti Siloe.

Ngem daytoy nga istoria iti Marcos 8 ket naisalsalumina. Dayta ket agparang laeng iti Marcos, ket dayta laeng iti datdatlag ni Jesus a sapulenna ti dua nga aramid tapno maiyeg iti naan-anay a salun-at. Kas paset ti istoria, maysa a makasagid a pannakaibinsabinsa a ni Jesus ket innalana ti ima ti lalaki sa’na indalan isuna iti ruar ti baryo. Makita iti pannakipagriknana iti kinabaldado ti lalaki.

Ngem apay dua a sagid? Yantangay daytoy laeng ti datdatlag nga inramanna iti dua nga aramid, dayta ket saan a gapu ta nakurang ti pannakabalin iti paset ni Jesus. No di ket, ad-adu a maysa a naaramid a pangngarig, mangiladladawan no kasano a ti naespirituan a panagkita ket no dadduma alaenna ti tiempo a pannakaipalgak. Daytoy a pannakaipatarus ket napasingkedan babaen ti pagwadan ti pannakaisurat daytoy a segkay ti Marcos, a ti pannakasanay dagiti adalan maipapan ti umay nga ipapatay ken panagungar ni Jesus ket addaan iti pannakaagas ti maysa a bulsek a lalaki iti pangruggian ken panagleppasna. Ti pannakaisubli ti panagkita ket agbalin a maysa a pangngarig nga agpaay iti nabagas a panagdisipulo.

Dagiti manursuro ket pagay-ayatda dagiti salsaludsod. Isuda dagiti masansan a tulbek a manglukat iti pannakaawat ti estudyante. Iti daytoy a teksto iti Marcos 8, ti makabalbaliw a punto ti libro ket dimtengen. Tallo a kababalin ti mangpasingked iti daytoy. Umuna, ni Jesus saludsudenna dagiti adalanna maipapan iti kinasiasinona, maysa a banag a dina inaramid sakbay pay daytoy a ponto. Maikadua, ni Pedro ti umuna a tao a saan a nagunggan-iti-sairo a nangipakdaar a ni Jesus ket Isu ti Misias. Maikatlo, dagus a simmaruno iti daytoy a pannakaipaltiing no siasino ni Jesus, Isu ket inrugina nga inlawlawag no sadino iti papananna—agturong iti kruz.

Apay nga ibaga ni Jesus kadagiti adalanna a dida ibagbaga iti uray siasino nga Isu iti Misias? Dayta ket kasla maikontra iti panangipasdek iti pagarian ti Dios. Nupay kasta, iti aldaw ni Jesus ti “Misias” ket addaan iti napolitikaan a kaipapanan a panangribbuot iti turay ti Roma. Ni Jesus ket saan nga immay tapno agbalin a kasta a kita ti Misias; dayta ti gapu iti ayabna iti panagulimek iti kinasiasinona.

`Ania ti isuro daytoy nga istoria kadatayo maipapan kadagiti tiempo a napateg a di agsasao kadagiti sumagmamano a banbanag, uray pay no kasano iti kinapudno dayta?`