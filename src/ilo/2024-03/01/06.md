---
title:  Ti Evangelio Segun ken Jesus
date:   04/07/2024
---

`Basaen ti Marcos 1:14, 15. Ania dagiti tallo a paset ti damag ti evangelio nga inwaragawag ni Jesus?`

Salaysayen ni Marcos ditoy ti simpli ken direkta a mensahe ni Jesus. Dagiti tallo a pasetna ket nailadawanda kadagiti sumaganad:

| Kategoria | Linaun |
| --- | --- |
| Panawen ti Padto | Ti panawen ket natungpal. |
| Kari ti Tulag | Ti pagarian ti Dios ket asideg. |
| Ayab iti Kinadisipolo | Agbabawi ken patien ti evangelio. |

Ti panawen ti padto nga isu a tudtudoen ni Jesus ket ti padto ti 70–lawas iti Daniel 9:24–27. Daytoy a padto ket masarakanna ti pannakatungpalna idiay pannakabautisar ni Jesus, nga idiay a napulotan Isuna iti Espiritu Santo ken inrugina ti panagministrona (Aramid 10:38). Ti nakaskasdaaw a padto ti 70–lawas ket nailadawan iti sumaganad:

![Chart](https://sabbath-school-resources-assets.adventech.io/ilo/ss/2024-03/01/chart.png)

Iti daytoy a padto, ti maysa nga aldaw ket itakderanna iti maysa a tawen (Num. 14:34; Eze. 4:6). Ti padto nangrugi idi 457 b.c. iti bilin nga impaulog ni Artaxerxes, ari ti Persia, a nangkompleto iti trabaho a pannakaisubli ti Jerusalem (kitaen ti Esdras 7).

Ti innem a pulo ket siam a naimpadtoan a lawlawas ket dumanon agingga iti a.d. 27, ti tiempo idi a nabautisaran ken napulotan ni Jesus iti Espiritu Santo idiay panangrugi iti panagministrona.

Ti pannnakailansana iti kruz ket mapasamak kalpasan iti tallo ket kagudua a tawtawen.

Kamaudiananna, ti pannakakompleto ti maikapitopulo a lawas ket mapasamak iti a.d. 34 idi naubor ni Esteban ken ti damag ti evangelio ket nangrugi a maipan kadagiti Gentil, kasta met kadagiti Judio.

`Kaano iti naudi a tiempo nga inadalmo ti padto a 70–a lawas? Kasano nga iti pannakaammo daytoy a padto ket makatulong a mangpadakkel iti pammatim, saan laeng a ken Jesus no di pay ket iti kinamapagtalkan ti naimpadtoan a Sao?`