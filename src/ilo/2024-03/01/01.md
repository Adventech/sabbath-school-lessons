---
title:  Ti Punganay ti Evangelio
date:   29/06/2024
---

### Basaen Agpaay iti Adal ita a Lawas
Aramid 13:1–5, 13; Aramid 15:36–39; Marcos 1:1–15; Isa. 40:3; Dan. 9:24–27.

> <p>Paset a Maiyulo</p>
> “Ngem idi nalpas a nabalud ni Juan, ni Jesus simrec idiay Galilea a nangicascasaba iti evangelio ti Dios, Ket cuncunana: Naturposen ti aldaw ket ti pagarian ti Dios asidegen: agbabawicayo ket patienyo ti evangelio’ ” (Marcos 1:14, 15).

Asino ti nangisurat iti Evangelio ni Marcos, ken apay a naisurat dayta? Awan ti Evangelio a nangilista no siasino iti nagsurat. Ti maysa a kaasitgan ket ni Juan, a maibagbaga nga adalan a dinungdungngo (kitaen ti Juan 21:20, 24).

Nupay kasta, manipud iti immuna a panawen tunggal maysa kadagiti Evangelio ket nainaig iti maysa nga apostol (Mateo, Juan) wenno iti maysa a kadua ti maysa nga apostol. Kas pangarigan, ti Evangelio ni Lucas ket naisilpu ken Pablo (kitaen ti Col. 4:14; 2 Tim. 4:11; Filem. 1:24). Ti Evangelio ni Marcos ket nainaig ken Pedro (kitaen ti 1 Ped. 5:13).

Nupay ti nagsurat iti Marcos ket dina pulos nga ited ti naganna iti teksto, ti immuna a tradisyon ti iglesia ipakitana a ti nagsurat iti Evangelio ni Marcos ket ni Juan Marcos, maysa a nagdalyasat a kadua da Pablo ken Barnabas (Aramid 13:2, 5) ken iti ud-udina maysa a kadua ni Pedro (1 Ped. 5:13).

Ti umuna nga addang ita a lawas ket ti panangammo iti maipapan ken ni Marcos kas naipadamag iti Sursurat, tapno makita ti nasapa a dina panagballigi ken ti pannakasubbotna iti ud-udina. Kalpasanna, ti adal ket agturong iti panglukat a segkay ti Marcos nga addaan iti panangsegsegga no sadino ti pagturongan ti istoria ken panangkita iti napalabas no apay a ti saan a nagballigi ken kalpasanna naisubli a misionero ket agsurat iti kasta a teksto.

_*Adalen ti adal ita a lawas tapno maisagana agpaay iti Sabado, Hulyo 6._