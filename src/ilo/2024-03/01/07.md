---
title:  Adalen Pay
date:   05/07/2024
---

Basaen ti surat ni Ellen G. White, “The Voice in the Wilderness,” pp. 97–108 iti _The Desire of Ages_; ken “Heralds of the Gospel,” pp. 166–176 iti _The Acts of the Apostles_.

Anian a makapangayangay a ti Apocalipsis 14:6, 7, ti damag ti umuna nga angel, ket maipada iti damag ti evangelio ni Jesus idiay Marcos 1:15.

Ti umuna nga angel ket iyegna ti agnanayon nga evangelio iti lubong kadagiti maudi nga al-aldaw a pannakaisagsagana iti Maikadua a Yaay. Kas iti damag ni Jesus, ti panawen-ti-panungpalan nga evangelio ti angel ket addaan iti isu met laeng a tallo nga el-elemento a kas nailadawan iti baba:

| Marcos 1 | Kategoria | Apocalipsis 14 |
| --- | --- | --- |
| Panawen a Natungpal (Daniel 9) | Padto ti Panawen | Oras ti Panangokom (Daniel 7, 8) |
| Asideg ti Pagarian | Kari ti Tulag | Agnanayon nga Evangelio |
| Agbabawi, Mamati | Ayab iti Kinadisipolo | Agbuteng, Idaydayaw, Dayawen ti Dios |

Ti damag ti umuna nga angel ket iwaragawagna ti panangrugi ti panangokom-sakbay ti Yaay a naipadto idiay padto a 2,300–aldaw ti Daniel 8:14 nga isu a nangrugi idi 1844. Ti panangokom ket iyegna ti pagarian ti Dios kadagiti naidadanes a tattaona (Dan. 7:22). Ti umuna nga ayab ti angel nga agbuteng ken dayawen ti Dios ket ayab iti kinadisipolo, naited iti lubong iti maudi nga al-aldaw kabayatan a ti pannakabalin ti animal iti Apocalipsis 13 ket iparangna ti maysa a saan a pudno a dios a pagbutngan, itan-ok, ken daydayawen.

Kas iti mensahe ni Jesus idiay Marcos 1 a nasinged a naisinggalot kadagiti padto ni Daniel idiay panangrugi ti pannakaipakdaar ti evangelio, kasta met a ti damag ti umuna nga angel ket naisinggalot iti Daniel idiay pagpatinggaan ti pakasaritaan ti daga.

**Salsaludsod a Pagiinnadalan**:

`Idilig ken kitaen ti nagdumaan ni Juan a Mammautisar ken ni Jesus iti Marcos 1:1–13. Ania dagiti naisangsangayan nga ad-adal a masursurom manipud iti wagas a pannakaiparangda?`

`Utoben ti kaipapanan ti bautismo. Basaen ti Roma 6:1–4 ken Juan 3:1–8, ken idiligmo ida iti pannakabautisar ni Jesus idiay Marcos 1:9–13. Ania dagiti makitam a pagpapadaan ken pagdumaan? Kasano a daytoy ket matulongannaka nga ad-adda a makaawat a nalawag unay iti kaipapanan ti bautismo?`

`Idilig ken kitaen ti nagdumaan ti evangelio segun ken Jesus idiay Marcos 1:14, 15 ken ti damag ti umuna nga angel idiay Apocalipsis 14:6, 7. Kasano nga iti pannakaawat kadagitoy a damdamag ket matulongannaka iti nasaysayaat a panangkita iti misyonmo agpaay ita nga aldaw?`