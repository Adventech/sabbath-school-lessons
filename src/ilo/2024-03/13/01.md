---
title:  Ti Nagungar nga Apo
date:   21/09/2024
---

### Basaen Agpaay iti Adal ita a Lawas
Marcos 15:42–47; Marcos 16; Col. 2:10–12; 1 Cor. 15:1–8; Dan. 9:24–27; Juan 20:11–18.

> <p>Paset a Maiyulo</p>
> “Ngem isu cunana cadacuada: Saancay nga agkigtot! sapulenyo ni Jesus Nazareno, daydi nailansa iti cruz: nagungaren; awan ditoy; kitaenyo ti disso a nangicabilanda kencuana’ ” (Marcos 16:6).

Ti pannakailansa ni Jesus iti krus ket pinaneknekanna ti panagbatingting ni patay kadagiti namnama ken pammati dagiti adalanna. Dayta ket maysa a nasipnget a panagpatingga ti lawas kadakuada kabayatan a saanda laeng a makigubgubal iti ipapatay ti Apoda no di ket nagbutengda met agpaay iti bukodda a biag (Juan 20:19).

Iti Marcos 16, ti maudi a kapitulo iti Evangeliona, intayo kitaen no ania ti simmaruno iti ipapatayna.

Umuna, kitaentayo ti tiempo ti panagungar ni Jesus ken no apay nga immay dagiti babbai idiay tanem iti dayta nga agsapa ti Domingo. Dagiti Adventista ket no dadduma ket liklikanda ti agsapa ti panagungar gapu iti wagas a di umiso a pannakaaramat dayta a mangsuporta iti kinasagrado ti Domingo. Kitaentayo ketdi no kasano nga agrag-otayo iti panagungar ti Domingo, iti laksid ti saan a husto a teolohia a daksanggasat a timmaud manipud iti dayta.

Maikadua, ti adal ilawlawagna dagiti umuna a bersikulo ti Marcos 16, nga isilpuna dagitoy a sasao iti maysa a tema a masarakan iti sibubukel a libro. Dagiti adaltayo iti Lunes ken Martes ti mangkita kadagitoy a kapanunotan.

Maikatlo, iti panagserra ti lawas, ti Mierkoles ken Huebes ket sukimatenda ti dadduma iti Marcos 16 ken kitaenda ti misyon a naikabil iti sangoanantayo. Daytoy nga adal ket agserra iti maysa a karit iti agbasa ti Marcos a mangipan iti evangelio iti amin a lubong.

_*Adalen ti adal ita a lawas tapno maisagana agpaay iti Sabado, Setiembre 28._