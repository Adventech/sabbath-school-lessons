---
title:  'Assawa a Lallaki ken Babbai: Agtitimpuyog Idiay Kruz'
date:   26/08/2023
---

### Basaen Agpaay ti Adal ita a Lawas
Efe. 5:21–33; Fil. 2:3, 4; Eze. 16:1–14; 2 Cor. 11:1–4; Gen. 2:15–25.

> <p>Paset a Maiyulo</p>
> “Lallaki, ayatenyo dagiti assawayo, a cas met iti panagayat ni Cristo iti Iglesia, ket inyawatna ti bagina gapu kencuana; Tapno pagsantaenna, idinto nga inugasanna iti panangbuggo ti danum gapu iti sao. Tapno pagparangenna kencuana met laeng ti Iglesia a nadayag, nga awan ti rugitna wenno caretket wenno sabali a pacapilawan nga umas-asping, no diket coma santa ken awan tulawna” (Efeso 5:25–27).

Idiay Efeso 5:21–33, bangunen ni Pablo ti kapanunotan a panagtulnog dagiti mamati iti maysa ken maysa (Efe. 5:21); sa’na ipaay ti balakad kadagiti assawa a babbai a Cristiano (Efe. 5:22–24) ken assawa a lallaki (Efe. 5:25–32); ken dagdagupenna iti maysa a pannakapatarnaw ti bilin kadagiti dua (Efe. 5:33).

Iti daytoy a balakad, dagiti estudyante ti Biblia ita nga aldaw ket mabalin a mangngegda ti nagungar a Cristo a mangsarsarita iti panagkakayamettayo. Nakaplastartayo a mangaramid dayta no maawatantayo ti Efeso 5:21–6:9 a kas wagas ni Pablo a panangipakita iti dakkel a tema ti surat, panagmaymaysa, ngem ita agpaay iti sangakabbalayan ti Cristiano. Kabayatan a mangipaay iti maysa a napigsa a panangdillaw iti rinuker a patakder ti sociedad ti daan a sangkataoan (kitaen ti Efe. 4:22), rambakenna met ti pannakaparsua ti maysa a baro a tao (kitaen ti Efe. 2:15) naikabil iti uneg ti nalawlawa a sangkataoan agraman iti rinuker a patakder ti sociedad. Manipud iti uneg dagitoy a patpatakder, dagiti mamati ipaduyakyakda a ti maysa a baro a pannakabalin, ti Espiritu Santo (Efe. 2:22; Efe. 3:16; Efe. 5:18–21; Efe. 6:17, 18) ken maysa a baro a namoralan a principio a naitulad ken Cristo (Efe. 4:13, 15, 20–24, 32; Efe. 5:2, 10, 17, 21–33) ti napalubosan, nga isu a mangitudo iti namimpinsan a pannakatungpal ti plano ti Dios nga agpaay kadagiti tattaona ken ti lubong.

_*Adalen ti adal ita a lawas tapno maisagana agpaay ti Sabado, Setiembre 2._