---
title:  'Ti Iglesia a kas Novia ni Cristo: Paset 2'
date:   29/08/2023
---

`Kasano iti panangaramat ni Pablo kadagiti elelemento ti nagkauna a boda iti panangawisna kadagiti Cristiano idiay Corinto? Inton ano ti pannakapasamak ti pannakaiparang? (2 Cor. 11:1–4).`

Iti panangaramat iti maysa a maudi nga elemento ti nagkauna a boda, idiay Efeso 5:25–27 iparang ni Pablo ni Cristo a kas Maysa a: (6) mangiparang iti novia (iti mismo a Bagbagina!). Iti nagkauna a panpanawen ti novia ket iyawat ti best man, dagiti best men, wenno ti ama ti novia. Saan a pulos a ti noviona! Nupay ditoy, panunoten ni Pablo ni Jesus a mangiparang iti iglesia a kas novia ti Mismo a Bagbagina.

Aramaten ni Pablo dagiti paset ken kustomre ti panagassawa a mangipaganetget iti pannakikayamet ni Cristo iti iglesia iti maysa a pannakaibuksil ti agsasaganad nga ornos: 1. Panagsinnapata. Impaay ni Cristo ti Mismo a Bagbagina nga agpaay iti iglesia (a kas “bayad ti novia”) ken iti kasta nagbalin a naisapata kenkuana (Efe. 5:25). 2. Panagsagana nga agpaay iti seremonia ti boda. Ti nakaiturongan ti imatang ti novio agtultuloy iti agdama a trabahona a mangpasanto ken mangugas iti novia (Efe. 5:26). 3. Ti mismo a seremonia ti boda. Ti agdama a turong ti imatang ni Cristo ket ti buya ti “pannakaiparang” ti novia idiay boda (Efe. 5:27). Daytoy maudi nga elemento ket kumita iti dayta dakkel a rambak ti boda idiay panagsublina inton ni Cristo, ti Novio, ket umay a mangtonton iti iglesia a kas novia ken iparangna ti novia iti Mismo a Bagbagina (Efe. 5:27; idilig iti 2 Cor. 11:1, 2; Col. 1:21–23, 28).

Dagiti nagkauna a boda ket masansan a marugian iti maysa a prosisyon [parada] iti rabii (kitaen ti Mat. 25:1–13). Ti novio ken dagiti abayna ket aguornongda idiay pagtaengan ti novio—ti baro a pagtaengan ti agassawa—ken iti dakkel a seremonia mangrugi ti prosisyon [parada]. Nasilawan kadagiti farfarol ken kadua ti naragsak, nasam-it a musika ken dakkel a panagragrag-o, dagiti umariwekwek ket agdadarisonda nga agturong idiay pagtaengan ti ama ti novia. Aguorngda idiay ayan ti novia wenno sabatenda ti bukod a prosisyon [parada] ti novia idiay dalan, ti prosisyon ket idanonda dagiti agassawa idiay baro a pagtaenganda, nga idiay nga agtalinaed dagiti sangailida iti uneg ti makalawas a pipiesta, nga agpatingganto idiay seremonia ti boda, inton ti novia ket maiparang iti novio.

Idi iladawan ni Pablo ni Cristo a mangiparparang iti iglesia iti Mismo a Bagbagina, inanaigna daytoy iti dakkel a prosisyon [parada] ken iti kanito ti pannakaiparang. Iti panangaramid a kasta, ipaayna ti maysa nga aggunggunay a ladawan ti panagsubli ni Cristo a kas masakbayan a seremonia ti boda, inton ti atiddog a panagsinnapata ni Cristo ken ti Iglesiana ket malpas ket ti boda marambakan.

`Ania koma iti alaentayo nga agpaay kadagiti bagbagitayo manipud iti daytoy nasayaat, naragsak, ken napno ti inanama a ladawan?`