---
title:  Adalen Pay
date:   01/09/2023
---

Ellen G. White, “Responsibilities of Married Life,” Testimonies for the Church, vol. 7, pp. 45–50, ken “Mutual Obligations,” The Adventist Home, pp. 114–120.

Ni Ellen G. White agtultuloy a guyogoyenna dagiti agassawa nga adaywanda ti panangtengngel iti maysa: “Dika padpadasen a piliten iti maysa ken maysa a sumurot iti pagayatam. Dika maaramid daytoy ken pagtalinaeden ti ayat iti maysa ken maysa. “Agbalinka koma a naasi, naanus, ken managitured, mannakaawat, ken nadayaw.”—The Adventist Home, p. 118.

Diretso a nagkomento iti pannakaipatarus ken pannakaipakat ti Colosas 3:18 (ken Efe. 5:22–24): “Ti saludsod ket masansan a madamag, ‘Ti kadi asawa a babai ket awan iti bukodna a pagayatan?’ Ti Biblia ket nalawag nga ibagana a ti asawa a lalaki ket isu ti olo ti pamilia. ‘Dacayo babbai, agtulnogcayo cadagiti assawayo.’ No daytoy a bilin ket agpatingga ditoy, nalabit a kunaentayo a ti plastar ti asawa a babai ket saan a nakaaapal. . . . Adu dagiti assawa a lallaki a sumardengda kadagita a sasao, ‘Dacayo babbai, agtulnogcayo cadagiti assawayo,” ngem basaentayo ti pakadagupan ti isu met la a bilin, a kunana, ‘cas mayannugot iti Apo’ [Col. 3:18]. Sapulen ti Dios a ti asawa a babai ket salimetmetanna ti panagbuteng ken dayaw ti Dios a kankanayon iti imatangna. Ti amin a panagtulnog ket maaramid laeng ken Apo Jesu-Cristo, nga isu a nanggatang kenkuana a kas bukodna nga anak babaen ti awan patinggana a pateg ti Biagna. . . . adda Maysa nga agtakder a nangatngato ngem ti asawa a lalaki iti asawa a babai; ti Mannubbotna, ken ti panagtulnogna iti asawana a lalaki ket maipaay laeng koma a kas iti panangiturong ti Dios—‘cas mayannugot iti Apo.’ ”—The Adventist Home, pp. 115, 116.

**Salsaludsod a Pagiinnadalan**:

`Panunoten ti maysa a tao a mangirikrikiar a ti Efeso 5:21–33 ket maysa a naglausen a teksto a saannan a sarsaritaen dagiti Nacristianoan a panagkakayamet idinto ta ipapilitna ti maysa a pagwadan ti panagassawa a naisentro iti turay ti asawa a lalaki. Kasano iti panangsungbatmo? Ania dagiti elelemento manipud iti teksto a mismo ti mangipakaammo iti sungbatmo?`

`Ania ngata ti adda nga ipaay ti balakad ni Pablo idiay Efeso 5:21–33 kadagidiay a masarakanda dagiti bagbagida iti makakarit ken narigat a panagkakayamet ti panagassawa?`

`Dadduma a Cristiano irikiarda a ti istoria ti Panamarsua idiay Genesis 1 ken 2 ket maysa laeng a pangngarig ket saanna a maipakita iti napaypayso a napasamak, nga isu a binilbilyon a tawtawen ti ebolosyon. Ania ti isuro kadatayo ti panangaramat ni Pablo iti istoria maipapan iti litiral a panangalana dayta?`

`Agtaeng nga ad-adda iti tema a “maymaysa a lasag.” Kasao a matulongannatayo daytoy iti nasaysayaat a pannakaawattayo iti kinasagrado ti panagassawa ken no apay a dagiti agassawa ket masapul nga aramidenda iti isuamin a mabalin a panangsalaknib dayta a kinasagrado?`