---
title:  Kalasag, Kabal ti Olo, ken Kampilan
date:   20/09/2023
---

`Inton ano ken kasano koma nga aramaten dagiti mamati a kas mannakibakal idiay dakkel a pannagbinnusor ti kalasag, ti pannakakabal ti olo, ken ti kampilan? Efe. 6:16, 17.`


Ti kalasag ni Pablo ket dakkel, nagrektanggel a kalasag ti maysa a kamkameng ti laksa a buyot ti Roma. Naaramid iti kayo ken nakalopkopan iti lalat, dagiti ikingna nagkurba a pauneg tapno salaknibanna ti pannakaduprak iti sikigan. No mairareb iti danum, dagiti kalasag ket “mabalinda nga iddepen . . . dagiti umapapuy a gayang,” iddepenna dagiti apuy ti naipasagepsep iti pagpuor a pana. Ti panangiladawan ni Pablo iti “calasag ti pammati” ket ipakitana ti panangaramat iti kalasag idiay Daan a Testamento a kas simbolo ti Dios, nga Isu a manalaknib kadagiti tattaona (Gen. 15:1; Sal. 3:3). Iti panangala ti “calasag ti pammati” (Efe. 6:16) ket tapno sumrek iti nailangitan a gubat a nabuyogan panagtalek iti Dios, nga isu a lumaban iti biang dagiti mamati (Efe. 6:10), itedna ti kapipintasan nga igam (Efe. 6:11, 13), ken mangipasigurado iti balligi.

Kasta met, ti pannakakabal ti olo ti Roma ket naaramid iti landok wenno bronse. Iti malokong a manalaknib iti olo ket nanayunan iti maysa plata iti likudanna a manalaknib iti tengnged, salaknib ti lapayag, maysa a nagdongkorog iti kiday, ken iti naibisagra a plata a manalaknib kadagiti pingping. Agsipud iti napateg a salaknib nga ipaay ti kabal ti olo, “ti pannacacabal ti ulo, ti pannacaisalacan” (Efe. 6:17) isimboloanna ti kaadda ti pannakaisalakan a mapadasan dagiti mamati iti pannakaimaymaysada iti nagungar, naipangato, ken naitan-ok a Cristo (Efe. 2:6–10). Iti panangikawes iti “pannacacabal ti ulo, ti pannacaisalacan” ket kaipapananna iti panangtukiad iti buteng kadagiti naespititualan a pannakabalin a gagangay unay iti tiempo, no diket, agtalek iti kangatoan a pannakabalin ni Cristo (idilig iti Efe. 1:15–23; Efe. 2:1–10).

Ti maudi a banag ti kabal ket “ti campilan ti Espiritu, nga isu ti sao ti Dios” (Efe. 6:17), tudtudoenna ti ababa, dua-ti-tademna a kampilan ti kamkameng ti laksa a buyot ti Roma. Ti gagangay a taktika ti gubat ket iti panangibato iti dua a pika (saan a naibaga ni Pablo) ket kalpasanna asutenna ti kampilan ket dumarop, nga aramatenna ti ababa a kampilan nga iduyok. Ti kampilan ti mamati ket “ti campilan ti Espiritu” iti dayta ket ipaay ti Espiritu, maysa nga igam a naipakita a kas “sao ti Dios.” Ni Pablo umaddang nga agpasango a kas heneral ken iyulogna ti maysa nga ayab nga agarmas, sarsaritaenna dagiti karkari ti namnama ken balligi manipud iti nadiosan a Pangulo. Dagitoy a karkari, naited idiay Efeso 6:10–20, a buklen “ti sao ti Dios” a kas mangyuna nga igam iti gubat a maibusor iti dakes. Ti “sao ti Dios,” ngarud ket tudtudoenna dagiti nalawa a karkari ti evangelio a masarakantayo idiay Biblia.

`Uray pay no dakkel iti ditay panangayat iti nakad-adu unay a ladawan ti militar, ania koma ti isuro daytoy a ladawan kadatayo maipapan no kasano iti kinalitiral ti dakkel a panagbinnusor ken no kasano koma iti kinaserioso iti panangalatayo iti dayta?`