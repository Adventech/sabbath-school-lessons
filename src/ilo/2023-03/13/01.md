---
title:  Mangaramid Kappia
date:   16/09/2023
---

### Basaen Agpaay ti Adal ita a Lawas
Efe. 6:10–20; 1 Ped. 4:1; 1 Ped. 5:8; Isa. 59:17; Isa. 52:8–10; 1 Tes. 5:16–18.

> <p>Paset a Maiyulo</p>
> “Nangrona unay, alaenyo a calasag ti pammati, isu a mabalinyonto a pangsarapa cadagiti isu-amin a dumardarang a gayang ti sairo. Alaenyo met a pannacacabal ti ulo, ti pannacaisalacan, ken ti campilan ti Espiritu, nga isu ti sao ti Dios” (Efeso 6:16, 17).

Iti kadaanan a libro ni John Bunyan a The Pilgrim’s Progress, naisurat kabayatan nga adda idiay pagbaludan, ni Cristian ket nakuyog idiay pagyanan dagiti armas ti palacio ken naipakita dagiti “amin a kita ti alikamen [ig-igam], nga isu nga impaay ti Apoda nga agpaay iti panagpagpagna, kas iti kampilan, kalasag, kabal ti olo, kabal, amin-a-kararag, ken sapatos a di marunot. Ken adda ditoy ti makaanay a mangarwat iti adu a lallaki nga agpaay iti servicio ti Apo, a kas iti kaadu ti bitbituen ti langit nga umariwekwek.” Sakbay a pumanaw ni Cristian, maikuyog manen iti ayan dagiti armas nga idiay ket “ikawesda kenkuana manipud olo nga agingga ti dapan ti maysa a salaknib [di madadael], di la ket ta, nalabit a, masabatna dagti dumarup idiay dalan.”

Ti surat ni Bunyan idi 1678 ket lagipenna ti maysa a dokomento a naisurat iti sumagmamano a 1,600 a tawtawen ti napalabas babaen ken apostol Pablo, ti Surat kadagiti taga Efeso, a naisurat met iti uneg ti pagbaludan. Iti dayta ti dakkel a misionero nga apostol panunotenna ti maysa a dakkel a buyot, ti iglesia, sarungkaranna ti ayan dagiti armas ti Dios ken ikawesna iti nadiosan a panoplia, ti balikas ti Griego iti napno, olo-aginggat’-dapan a kabal. Ti pagidulinan igam ti Dios ket launenna ti makaanay a kapipintasan nga igam nga agpay iti tunggal soldado iti Buyotna tapno “makawesan iti akin amianan nga asero manipud ngato agingga iti dapan,” kabayatan a nakasaganada a mangaramid iti kappia iti naganna.

_*Adalen ti adal ita a lawas tapno maisagana agpaay ti Sabado, Setiembre 23._