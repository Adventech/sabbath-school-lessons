---
title:  Adalen Pay
date:   22/09/2023
---

“Ti maysa a buyot idiay gubat ket mabalin a maulaw ken mapakapsutan malaksid no amin ket agtrabaho iti panagtitimpuyog. No dagiti soldado ket agtignay koma kadagiti bukodna a nadursok a kapanunotan, nga awan iti panangyum-uman iti saad ken trabaho dagiti dadduma, agbalinda a maysa nga urnong dagiti minnaysa nga atom; dida maaramid ti maaramid ti maysa a naorganisar a bagi. Isu a dagiti soldado ni Cristo ket masapul nga agtignayda iti panagtutonos. No isuda laeng ket saan a masapul a maingungot. No aramidenda daytoy, dagiti tattao ti Apo iti lugar iti naananay a panagtutonos, maysa a panunot, maysa a panggep, maysa a natunos iti maysa a dakkel a banag, ket masarakanda ti panagbannog nga awan bungana, ti tiempo ken kabaelanda nasayang. Ti panagmaymaysa ket pigsa. Ti sumagmamano a nakonvertir a kararrua nga agtigtignay iti panagtutonos, agtignay iti maymaysa a dakkel a panggep, iti babaen ti maymaysa nga olo, ket magun-odda dagiti balligi iti amin a masabatda.”—Ellen G. White, Spalding and Magan Collection, p. 121.

Ania ti kayat a saoen ti panangnagan ni Pablo iti mismo a bagbagina a “maysa a babaonen a nacawaran” (Efe. 6:20)? Dagiti Ambassador ket masansan nga agaramidda kadagiti makakarit a trabaho iti panawen ti gubat, isu nga iti bukod a panangiladawan ni Pablo iti bagbagina ket mayataday iti lawag ti pangngarigna iti militar. Dagiti ambasador ket matratarda koma iti pannakaraem ti tao wenno ti ili a nangibaon kadakuada. Isu nga adda nalawag a pagdumaan ti kasasaad ni Pablo a kas ambasador ti Kangatoan nga Agturay ti langlangit ken ti namimpinsan a di-panangraem nga impakita dagiti kawarna (litiral a kawar). Nupay kasta, idinto ta dagiti ambasador ket agkawesda iti maysa a “kawar ti opisina,” ti panangibaga ni Pablo iti “kawar” ket mabalin a “rikado ti kasungani,” nga isu a kitaenna ti kawarna a kas maysa nga “arkos a maikawes a nabuyogan pakabigbigan.”—David J. Williams, Paul’s Metaphors: Their Context and Character (Peabody, MA: Hendrickson, 1999), p. 152.

**Salsaludsod a Pagiinnadalan**:

`Iti bukodmo a suli ti maysa a lubong a nasinasina ken adda iti gubat, ania ti kayatna a saoen kenka ken ti kongregasyonmo ti “agaramid ti cappia”? Kasano iti panagbalintayo nga ahente ti kappia iti maysa a lubong a kasta unay ti panagadu ti kinasungit ken kinaranggas?`

`Ania a matudtudo a “dumardarang a gayang” dagiti naibato kenka? Kasano iti pannakaisiguradom a ti “calasag ti pammati” ket nakasimpada a mangsebseb kadakuada?`

`No dadduma saritaentayo ti “prayer warriors.” Kasano ngata iti panangaramidtayo iti “panagministro ti kararag” a naibatay iti Efeso 6:18–20?`

`Kasano koma iti panangtratartayo kadagidiay a nasugatan iti paggugubatan ti dakkel a panagbinnusor? Kasano iti panangtratartayo iti mamati a Cristiano nga, iti kapudot ti gubat, pimmanaw gapu iti buteng wenno silalatak a nakikadua idiay bangir?`