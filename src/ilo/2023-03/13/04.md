---
title:  'Sapatos: Ti Iglesia Mangaramid iti Kappia'
date:   19/09/2023
---

Maysa a soldado ti Roma, agsagana nga agpaay iti gubat, ket igalutna ti maysa a paris ti nalagda, a sandalla ti militar. Maysa nga adu a nagtutuon a dapan a pinagdedekket ti nagurdo a lansa, tumulong iti soldado a mangtengngel iti takderna ken “agtakder” (Efe. 6:11, 13, 14). Ilawlawag ni Pablo daytoy sapatos ti militar iti sasao manipud iti Isaias 52:7, nga isu a mangrambak iti kanito inton ti maysa a babaunen ket iyegna ti damag a ti gubat ni Yaweh iti biang dagiti tattaona ket nangabaken (Isa. 52:8–10) ken ti talna ket agarin ita: “Naglibnosen cadagidiay banbantay dagiti sacsaca ti mangyeg cadagiti naimbag a damdamag, a mangiwarnac iti talna” (Isa. 52:7).

`Uliten nga adalen dagiti walo a daras a panangipaganetget ni Pablo iti talna idiay Efeso. Apay nga aramatenna ti maysa a naibinsabinsa a pangngarig ti militar idinto nga agngayangay unay iti talna? Efe. 1:2; Efe. 2:14, 15, 17; Efe. 4:3; Efe. 6:15, 23.`

Rambaken ni Pablo ti kappia a kas trabaho ni Cristo, “ti cappiatayo,” ti Maysa a mangikasaba iti kappia “cadacayo nga adda idi iti adayu, ken ti cappia cadagidi adda iti asideg” (Efe. 2:14–17), nangiyasideg iti Judio ken Gentil nga agmaymaysa iti “maysa a baro a tao” (Efe. 2:15). Babaen iti panamagtalinaedna a nabiag ti istoria ti evangelio a panangarayat ni Cristo ken makaparsua a trabaho ti kappiana, babaen ti panangrambak iti balligina iti napalabas ken panangkitkita iti pukkaw ti balligi iti masakbayan, dagiti mamati sapatosanda dagiti saksakada ken agtakderda a nakasagana nga agpaay iti gubat. Kas iti babaunen idiay Isaias 52:7, dagiti mamati ket babaunen ida a mangiwaragawag iti balligi ni Cristo ken ti Kappiana.

Nupay kasta, saan a kayat ni Pablo a maawatantayo ti ayabna nga agarmas a kas maysa nga ayab a mangala kadagiti igam ti militar a maibusor kadagiti kabusortayo. Dayta iti gapu no apay nga iladawanna dagiti mamati a kas mangiwaragawag “iti evangelio ti cappia” (Efe. 6:15). Wenno dina kayat a dagiti mamati ket agbalin a mannakibakal iti pannakikayametda kadagiti sabsabali, idinto ta impagpaganetgetna ti panagmaymaysa, makabangon a sasao, ken kinamanangngaasi (kitaen a nangnagruna ti Efe. 4:25–5:2). Ti iglesia ket “aramidenna ti cappia” babaen ti panangaramatna kadagiti igam ti nacristianoan a kinasingpet (kinapakumbaba, kinaanus, pammakawan, ken dadduma pay) ken ar-aramid (kararag, panagdaydayaw). Iti kasta nga aramid ket naestratehiyaan, a mangitudtudo iti dakkel a plano ti Dios a mamagkaykaysa iti amin a banbanag ken Cristo (Efe. 1:9, 10).

`Kasano a daytoy sumaganad a teksto ket tumulong kadatayo a makaawat no ania koma iti kayat a saoen ni Pablo iti ladawan ti militar kadagiti biagtayo a mamati? “Ti Dios ayabannatayo a mangikawes iti kabal. Ditay kayat ti kabal ni Saul, no di ket ti sibubukel a kabal ti Dios. Kalpasanna makapantayo iti trabaho agraman ti puso a napno iti kas-ken Cristo a kinamanangngaasi, kinamanagayat, ken ayat.”—Ellen G. White, [Australasian] Union Conference Record, Hulyo 28, 1899.`