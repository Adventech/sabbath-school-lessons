---
title:  Barikes ken Kabal
date:   18/09/2023
---

`Kasano iti panangpanunot ni Pablo kadagiti mamati a mangirugrugi iti panagsaganada nga agpaay iti gubat a maibusor iti dakes? Efe. 6:14; kitaen pay ti 1 Ped. 4:1; 1 Ped. 5:8; Rom. 8:37–39.`

Ti ballaag ni Pablo iti maysa a nakaro a gubat (Efe. 6:13) isaganana dagiti agbasbasa nga agpaay iti maudi nga ayab nga agtakder (ti maikapat, idilig iti Efe. 6:11, 13) ken dayta ket maysa a naibinsabinsa nga ayab nga agarmas (Efe. 6:14–17). Iladawan ni Pablo ti aramid a “barikes ti siketna” (idilig iti Isa. 11:5). Ti kadaanan, nalukay-a-pagan-anay ket masapul a maigalot a maipalawlaw iti siket sakbay iti trabaho wenno gubat (idilig iti Lucas 12:35, 37; Lucas 17:8). Panunoten ni Pablo ti mamati a mangikawes iti kabal a kas iti aramiden ti maysa a Romano a kamkameng iti maysa a laksa, mangrugi iti lalat a barikes ti militar agraman iti arkosna a plata ken bakel. Manipud iti barikes agbitin dagiti adu a lalat a galut a nakalopkopan iti sinanpinggan a metal, a pormaenna ti maysa nga “apron” naisuot a kas maysa a pakakitaan ti ranko. Ipaayna ti nasken a panagkurri ti panangigalut kadagiti pagan-anay ken panangtengngel kadagiti dadduma a banbanag iti pwestoda.

Ti pudno ket saan a kukua ti mamati; dayta ket maysa a sagut ti Dios (idilig ti pannakaisalakan idiay Efe. 2:8). Nupay kasta, dayta ket saan nga agtalinaed a narikut, adayu a sannikua nga awan iti aniaman a makabalbaliw a maitedna iti biagda. Masapul nga “ikawesda” ti kinapudno ti Dios, tapno mapadasan ken aramatenda daytoy nadiosan a sagut. Saanda unay nga ik-ikutan ti kinapudno ti Dios a kas panangikut ken panalaknib ti kinapudno ti Dios kadakuada.

Sumaruno guyogoyen ni Pablo dagiti mamati a mangikawes iti “cabal ti kinalinteg” (idilig iti 1 Tes. 5:8). Kas iti barikes ti kinapudno, dayta ket nadiosan ti naggappuanna, kas paset ti kabal ni Yahweh iti trabahona a kas nadiosan a mannakigubat (Isa. 59:17). Ti kabal ti bagi nga inaramat dagiti soldado idiay aldaw ni Pablo ket naaramid iti landok (bassit, nagtitinnali a landok a singsing), siksik a kabal (bassit, agpipinnarabaw a siksik a bronse wenno landok), wenno nagpipinnarabaw a napagdedekket a landok. Daytoy a kabal ti bagi wenno kabal ket salaknibanna dagiti kangrunan a paset ti bagi manipud kadagiti danog ken ibato dagiti kabusor. Iti maysa a wagas a panangipadis, dagiti mamati ket mapadasanda koma ti naespiritualan a pannakasalaknib nga impaay ti makasalaknib a sagut ti Dios a kinalinteg. Idiay Efeso, ikadua ni Pablo ti kinalinteg iti kinasanto, kinaimbag, ken kinapudno (Efe. 4:24, Efe. 5:9), panunoten dayta a kas kalidad a panangtratar a nalinteg ken naimbag kadagiti sabsabali, nangnangruna kadagiti pada a kamkameng ti iglesia.

`Ania dagiti wagas a napadasam ti kapanunotan a ti kinaimbag, kinasanto, ken kinapudno ket mabalin a maysa a salaknib?`