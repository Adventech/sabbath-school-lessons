---
title:  Adalen Pay
date:   15/09/2023
---

“Ti trabahotayo ket maysa a makasair, ken kas matalek a soldado ni Jesus, masapul nga awitentayo ti namansaan-dara a bandera idiay mismo a sarikedked ti kabusor. ‘Ta ti pannakidangadangtayo saan a maibusor iti lasag ken dara, no di ket cadagiti ar-ari, cadagiti mannacabalin, cadagiti agturay iti lubong daytoy a sipnget, cadagiti espiritu ti kinadakes idiay ngato.’ No umanamongtayo a mangidisso kadagiti armastayo, tapno ibaba ti namansaan-dara a bandera, tapno agbalin a kayaw ken babaunen ni Satanas, mabalin a maluk-atantayo manipud iti dangadang ken rigrigat. Ngem daytoy a talna ket magun-od laeng iti pannakapukaw iti langit ken ni Cristo. Ditay maawat ti kappia iti kasta a kasasaad. Bay-an nga adda gubat, gubat, agingga iti pagpatinggaan ti pakasaritaan ti daga, a saan ketdi a talna babaen ti panaglikod ken basol.”—Ellen G. White, The Review and Herald, May 8, 1888.

Kasano ti pannakainaig ti Efeso 6:10–20 iti libro ti Apocalipsis? Ti teksto ipakitana ti isu met laeng a kangrunaan a buya ti paspasamak iti maudi-nga-al-aldaw, wenno panagsasaganad, a kas maris ti gubat idiay libro ti Apocalipsis (kitaen ti Apocalipsis 12; Apo. 16:12–16; Apo. 19:17–21; Apo. 20:7–10). Kadagiti dua, dagiti tattao ti Dios ket addada iti babaen ti panangduprak ti kabusor nga isu nga adda iti “nailangitan a yan” ken “naalibtak ken napigsa iti agdama a pannawen”. Kadakuada a dua, dagiti tattao ti Dios ket napabileg babaen ti “ladawan ti masakbayan a panawen.” Mainayon pay, “dagiti dua a buya ket nalawag unay nga itudoda iti maudi a gubat inton ti kabusor ket maparmekto a kalpasan dayta ti baro a panawen ket maipasdekto nga agnanayon,” maysa a baro a panawen nga isu a ti maudi a nadayag a kasasaad dagiti tattao ti Dios” ken ti “agnanayon a pannakadadael ti kabusor” ket makitanto. (See Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233–235.)

**Salsaludsod a Pagiinnadalan**:

`Kaano iti kalalawagan a nasarangetmo dagiti pannakabalin ti sipnget? Ania iti nasarakam a makatulong unay nga estratehiya kadagidiay a tiempo?`

`Impakaammo ti Efeso 6:10–20, kasano koma iti panagministrom iti maysa a tao nga isu a kas la naisangsangayan a naparparigat ti “espiritu ti kinadakes” (Efe. 6:12?`

`Kasano iti kaimbagan a pannakailasin ken panangtukiadtayo kadagiti “pangal-lilaw ti sairo” (Efe. 6:11)? Kas pangarigan, kasano iti kasansan a mariknam a nakasaganaka a mangibbet iti pammatim agsipud ta mariknam a managbasolka unay, narugit unay, tapno maisalakan? Asino iti mangikabkabil iti dayta a panpanunot dita olom—ni Cristo wenno dagiti pwersa ti sipnget? Nangnangruna kadagiti tiempo a kasta, apay a masapul a tuntonem ti adu kadagiti karkari a naited kadatayo ken Jesus?`