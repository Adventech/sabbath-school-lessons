---
title:  Pannakibakal a Maibusor Kadagiti Dakes a Pannakabalin
date:   14/09/2023
---

`Ania ti ipatom a panggep ni Pablo iti panangilistana iti nadumaduma a titolo nga agpaay kadagiti dakes a naespiritualan a pannakabalin a naipakita idiay Efeso 1:21; Efeso 3:10; ken Efeso 6:10–20?`

Iladawan ni Pablo ti “pannakidangadangtayo” (Efe. 6:12), iti panangaramat iti sao ti Griego nga agpaay iti salisal kadagiti aggubal (palé). Idinto ta ti pannakigubal ket naibilang a kas mangnibinibi a pannakaisagana iti gubal, daytoy ket maysa a maiyataday a panangladawan iti igam-a-maibusor-iti-igam ken mano-mano a gubal a mapasamk inton agrupak dagiti dua a buyot. Ni Pablo ket ipagpaganetgetna ti kinapaypayso iti nasinged a balubal dagiti mamati a maibusor kadagiti dakes a pannakabalin.

Adtoy dagiti titolo nga itedna kadakuada:

| Efeso 1:21 | Efeso 3:10 | Efeso 6:12 |
| --- | --- | --- |
| amin nga agturay (wenno amin a paglintegan) | Dagiti panguloen | Dagiti ar-ari |
| (amin) a gobierno | Dagiti agturturay | Dagiti agtuturay |
| (amin) a pannacabalin | | Dagiti agturay iti lubong daytoy a sipnget |
| (amin) a pagturayan | | Dagiti espiritu ti kinadakes idiay ngato |
| isu-amin a nagan a managanan | | |

Iti nalawa a panangiladawanna nga (“isu-amin a nagan a managanan,” Efe. 1:21; “cadagiti espiritu ti kinadakes idiay ngato,” Efe. 6:12) pasingkedan ni Pablo nga amin a dakes ken nailangitan a pannakabalin ket addada iti babaen ni Cristo (Efe. 1:21). Nupay kasta, iti aniaman a gubat, saan a pulos a nasayaat nga estatehiya a tagtagibassiten dagiti pwersa ti kabusor. Iballaag ni Pablo a saantayo laeng a sangoen dagiti nataoan a kabusor, no di ket dagiti pay “espiritu ti kinadakes idiay ngato” (Efe. 6:12), idaldalan ti maysa a nasikap a heneral, ti diablo (Efe. 6:11). Nupay kasta, kabayatan a masapul a nasiputtay a maibusor kadagiti mannakabalin a kabusortayo, saan a masapul a mabutengtayo kadakuada. Ti Dios ket adda kadatayo idiay gubat (Efe. 6:10) ken impaayna kadatayo ti kapipintasan nga igam, ti bukodna nga igam, ti “cabal a nadiosan” (Efe. 6:11; idilig iti Isa. 59:15–17). Inkabilna kadatayo a datayo iti makaammo a mangaramat iti Kinapudnona, kinalinteg, kappia, pammati, ken pannakaisalakan, ken ti Espiritu Santo (Efe. 6:13–17). Iti Dios nga umn-una kadatayo ken ti pannakaarwattayo manipud olo agingga iti dapan kadagiti kabal nga impaayna, saan a ditayo agballigi (Rom. 16:20; 1 Cor. 15:23, 24; 2 Tes. 2:8).

`Ania koma isuro kadatayo ti kinapaypayso dagitoy nga espiritu ti kinadakes—nga isu, a kadagiti bukodtayo a bagbagi, ket namimpinsan nga awan mabalbalintayo—maipapan no apay a masapul a kumpettayo ken Apo Jesus, nga isu a saan laeng a dakdakkel ngem kadagitoy a pannakabalin no di pay ket inabakna idan?`