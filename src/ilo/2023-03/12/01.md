---
title:  Ti Ayab nga Agtakder
date:   09/09/2023
---

### Basaen Agpaay ti Adal ita a Lawas
Efe. 6:10–20; Deut. 20:2–4; Rom. 13:11–14; 1 Tes. 5:6–8; 1 Cor. 15:23, 24.

> <p>Paset a Maiyulo</p>
> “Panungpalanna, cacabsat, agsarikekedcayo iti Apo ken iti pigsa ti pannacabalinna. Icawesyo ti amin a cabal a nadiosan tapno mabalinyo ti agtalinaed a bumusor cadagiti pangal-lilaw ti sairo” (Efeso 6:10, 11).

Agkurkuridemdem ti matana, ti tagabu rimmuar iti pagigiananna ket makitana ti makapadanag a buya—maysa a dakkel, naarmasan-a-naimbag ken nasungit a buyot “agraman cabcabayo ken luglugan nailacubda iti ili.” Iti panagsaona iti mammadto Eliseo, agbedbeddal nga imbagana ti damag, kadua ti madandanagan a saludsod, “ ‘Ay, apoc! casanonto ti aramidentayo?’ ”

Simmungbat ni Eliseo, “ ‘Dica agbuteng: ta ad-aduda dagiti adda cadatayo ngem cadagiti adda cadacuada!’ ” maysa a sungbat a saan a naipakita iti rupa ti tagabuna. Ni Eliseo, ingguyodna nga inyasideg kenkuana, ken nagkararag nga agpaay kenkuana: “ ‘Agdawatac kenca, O Jehova, a luctam coma dagiti matana, tapno makitana coma!’ ” Ti kararag ti mammadto ket nasungbatan a dagus. Ti tagabu rimmuar manen iti saripda a pader, ngem ita ti bengbeng iti nagbaetan ti makita ken di-makita naipangato. Makitana itan saan laeng a maysa a buyot, no di ket dua. “Ket ni Jehova linuctanna dagiti mata di agtutubo a lalaki; ket kimmita: ket, adtoy, a di bantay a napno cadagiti cabcabayo, ken luglugan nga apuy iti aglicmut ken Eliseo” (2 Ar-ari 6:15–17).

Iti panangisurat iti Efeso 6:10–20, nagkararag ni Pablo nga agpaay iti pannakapasayaat ti sirmata nga agpaay kadagiti mamati tapno iti kasta ket mabalinanda a makita ti sipupunno a kinapaypayso ti dakkel a panagbinnusor ken tapno makaala iti namnama iti dayta a maiparangarang kadakuada.

_*Adalen ti adal ita a lawas tapno maisagana agpaay ti Sabado, Setiembre 16._