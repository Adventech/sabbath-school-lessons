---
title:  Pannakasarak ti Pigsa ken Cristo
date:   11/09/2023
---

Ipatingga ni Pablo ti suratna iti maysa a napigsa unay nga ayab a makigubat a mangguyod a mamagtitimpuyog kadagiti tema ken kapanunotan a napateg iti surat a kas sibubukel. Irugina babaen iti panangyammona iti nalawa a tema ti pakadagdagupan, a naipaay iti ayug ti maysa a pukkaw ti pangulo: “Panungpalanna, cacabsat, agsarikekedcayo iti Apo ken iti pigsa ti pannacabalinna” (Efe. 6:10). Ti dadduma iti teksto, ti Efeso 6:11–20, iladawan ken bukraanna daytoy dakkel a tema.

`Basaen manen ti Efeso 6:10–20. Kasano ti panangkitam iti kinapaypayso ti dakkel a panagbinnusor, nga isu a mangiraman kadagiti litiral a nailangitan a pannakabalin, a kas kangrunaan iti ponto ni Pablo? Apay nga iti panangsalimetmet daytoy a napateg a kinapudno iti imatangtayo ket napateg unay iti inaldaw a pannakipagnatayo iti Dios?`

Ipakita ni Pablo ni Cristo a kas Paggappuan ti pigsa dagiti mamati iti sasaona nga, “iti Apo ken iti pigsa ti pannacabalinna” (Efe. 6:10) idinto ta ti “Apo” tudtudoenna ni Cristo, kas ti kankanayon a kasasaad iti Efeso (Efe. 2:21; Efe. 4:1, 17; Efe. 5:8; Efe. 6:1, 21). “Ti pigsa ti iglesia agdas-al iti kinamannakabalin ti nagungar nga Apona, ti Kapitan iti gubatna.”—G. G. Findlay, The Epistle to the Ephesians (New York: Ray Long & Richard R. Smith, 1931), p. 398.

Aramaten ni Pablo ti panangulit idiay Efeso 6:10, nga aramatenna dagiti sasao a kapadpada ti pigsa ken pannakabalin a mangipaganetget iti pontona: ti pannakabalin nga ipakita koma ti iglesia ket saan a nakaisigudan kadagiti mamati no di ket adda naggapuanna. Dayta ket naggapu iti Apo, manipud ken Cristo. Isalaysay ni Pablo ditoy ti maysa a napateg a tema ti surat, ti pannakabalin ti Dios a naibingay kadagiti mamati (Efe. 1:19–22; Efe. 2:4–6; Efe. 3:16, 17). Pigsa nga agpaay iti amin nga agdama ken masakbayan a dangadang ket masarakan koma iti pannakaimaymaysa dagiti mamati iti nagungar ken naitan-ok a Cristo.

Kabayatan a ti damo a bilin ipakaammona ni Cristo a kas naalibtak iti panangipaay iti pigsa kadagiti mamati (Efe. 6:10), amin a tallo a kamkameng ti Kinadios ket nairamanda iti panangpapigsa kadakuada nga agpaay iti naespiritualan a gubal a maibusor iti dakes. Ti Dios (nga Ama) aramidenna dagiti bukodna nga igam a sidadaan a kas “cabal a nadiosan” (Efe. 6:11, 13; idilig iti Isa. 59:17). Iti immun-una, ni Pablo ket inyammona ti Espiritu a kas naalibtak iti panangpapigsa kadagiti mamati. Inkararag ni Pablo a ti Dios “a mapapigsacayo iti pannacabalin, iti tao a makin-uneg; gapu iti Espirituna” (Efe. 3:16). Ditoy, ti Espiritu nga isu a mangited ti kampilan, “ti campilan ti Espiritu, nga isu ti sao ti Dios” (Efe. 6:17). Kasta met, dagiti mamati ket agkararagda koma “a cancanayon babaen ti Espiritu” (Efe. 6:18). Kayat ni Pablo a dagiti dumdumngeg kenkuana ket maawatanda a ti tallo a Dios ket naan-anay a nairamanda iti panangarwat kadakuada iti gubat a maibusor kadagitoy a pannakabalin ti dakes.