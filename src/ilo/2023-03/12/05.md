---
title:  Agtaktakder iti Kadaanan a Paggugubatan
date:   13/09/2023
---

`Basaen amin ti Efeso 6:10–20, paliiwen ti tunggal tiempo a panangaramat ni Pablo iti sumagmamano a langa ti verbo nga agtakder. Apay a daytoy a kapanunotan ket napateg unay kenkuana?`

Masapul a maawatantayo ti pangngarig ni Pablo iti militar iti lawag ti kadaanan a paggugubatan. Ania iti kayatna a saoen iti “agtakder” (Efe. 6:11, 13, 14)? Ti kadi verbo isingasingna ti maysa a panagsaripda-laeng a postora? Dagiti sasao ti gubat a nairaman iti sursurat ni Thucydides, maysa kadagiti dadakkel a nagkauna a mannurat iti litiratura ti gubat, ipaganetgetna ti tallo nga agsasaganad nga ar-aramid a masapul a mapasamak no ti maysa a sikigan ket agbalin a naballigi: (1) dagiti soldado ket masapul nga “asidegda iti kabusor,” nga isu a kayatna a saoen nga agmarchada a mangsabat kadagiti kabusorda; (2) kalpasanna, masapul a darupen ken “agtakder a natibker” wenno “agtakder iti takdertayo,” lumablaban iti mano-mano kadagiti kabusortayo; (3) Kamaudiananna, masapul nga “abakenda ti kabusor” (see Thucydides, The Peloponnesian War [New York: E. P. Dutton, 1910], 4.10.1–5).

Ti kangrunaan a kanito ti maysa a kadaanan a gubat ket napasamak iti maikadua kadagitoy tallo nga ar-aramid, no dagiti dua a tropa nga agrupak iti “maysa a nakabutbuteng nga uni dagiti marumek a suer, kayo, ken lasag,” nga isu a tudtudoen ti nagkauna a mannurat a ni Xenophon a “nakaal-alinggagek a pannakarumek.’ ”—Victor Davis Hanson, The Western Way of War (New York: Oxford University Press, 1989), pp. 152, 153. Ti panagtakder a natibker, umig-iggem iti lugar a pagtaktakderan iti daytoy naestratehiyaan unay a kanito, ket isu iti dakkel a karit iti kadaanan a gubat. Iti pangserra a gubal a mapasamak, iti tunggal sikigan ket sapulenna ti kanito nga agpaay iti “panangiduron.”

Ti ayab ni Pablo nga agarmas ket ipaduyakyakna ti gubal nga isu a dagiti soldado “agtetepkelda nga agtutunos, a mangted ken umawat kadagiti danog iti asideg.”—Victor Davis Hanson, The Western Way of War, p. 152. Daytoy ket pinasingkedan ni Pablo babaen ti panangipakitana iti gubat ti iglesia a maibusor iti kabusorna a kas makigubgubal (Efe. 6:12; kitaen ti adal idi Huebes) ken iti panangaramatna iti nakaro a langa ti verbo a “sumarikedked” idiay bersikulo 13: “tapno mabalinyo ti sumarikedked inton dakes nga aldaw” (nainayon ti paganetget).

Daytoy ket saan a nalag-an a takder! Iti ngarud “agtakder” ket sireregta a makiraman iti gubat, nga aramaten ti amin nga igam iti nainget-a-gubal, maysa a ponto a nalawag manipud iti ladawan ti militar iti immun-una a patigmaan ni Pablo ket masarakanka koma a “sititibkercayo iti sangsangcamaysa nga espiritu, agraman sangsangcamaysa a cararua nga umag-agawa a maipaay iti pammati iti evangelio” (Fil. 1:27).

`Basaen ti Hebreo 12:4. Kasano a daytoy a bersikulo ken tumulong a mangdagdagup iti kayat a saoen ti agtakder iti Apo? Ania iti kababalin met ti innadu a panagtakder?`