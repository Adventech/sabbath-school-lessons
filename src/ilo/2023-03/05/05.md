---
title:  Ni Jesus, Mangaskasaba iti Kappia
date:   26/07/2023
---

`Kasano ti panangisalaysay ni Pablo iti panagministro ni Cristo idiay Efeso 2:17, 18?`

Ti kapanunotan ti kappia ket napateg idiay Efeso, ti surat ket mangrugi ken agpatingga kadagiti bendicion ti kappia nga aggapu iti “Dios nga Amatayo, ken ni Apo Jesu-Cristo” (Efe. 1:2; idilig iti Efe. 6:23). Iti immun-una iti Efeso 2:11–22, irikiar ni Pablo a ni Cristo ket ibagina ti kappia, “Ta isu ti cappiatayo,” ken parsuaen ti kruzna dayta (Efe. 2:14–16). Ni Cristo ket saanna laeng a dadaelen ti maysa a banag—ti kinasungit iti nagbaetan ti Judio ken Gentil (Efe. 2:14, 15)—Parsuaenna ti maysa a baro a tao, namarkaan iti panagkakayamet ti pannakikappia ken kappia (Efe. 2:15–17). Iti kasta a kappia ket saan laeng nga iti kaawan ti riri no di ket agallangogan a nabuyogan iti kapanunotan ti Hebreo a shalom, ti kapadasan a sibubukel ken kinakaradkad, iti agpadpada a pannakaikayamettayo iti Dios (Rom. 5:1) ken kadagiti sabsabali.

`Kasano iti panangpanunot ni Pablo kadagiti mamati a makipaspaset iti panangibingay iti damag ni Jesus a kappia? Efe. 4:3; Efe. 6:14, 15; idilig ti Rom. 10:14, 15 iti Efe. 2:17–19; Isa. 52:7; Isa. 57:19.`

Dagiti Evangelio launenda dagiti pagwadan ni Jesus a kas maysa a mangaskasaba iti kappia. Iti mensahena a panagpakada kadagiti disipolos, inkarina kadakuada—ken kadatayo—“ ‘Ti talna ibatic cadacayo, ti talnac itdec cadacayo’ ” (Juan 14:27). Ken dinagdagupna, “ ‘Dagitoy insaoc idi cadacayo, tapno adda coma talnayo caniac: ditoy lubong addanto rigatyo: ngem manginanamacayo, siac pinarmecco ti lubong’ ” (Juan 16:33). Kalpasan iti Panagungarna, idi nagparang kadagiti disipolos, inulit-ulitna a kinuna kadakuada, “ ‘Talna coma cadacayo’ ” (Juan 20:19, 21, 26).

Idiay Efeso 2:17, 18, ni Pablo ket nasaet a nangitudo a ti panangikasaba ni Cristo iti kappia ket naiyat-atiddog iti labes pay ti panawen ti naidagaan a panagministrona. “Inkasabana ti kappia” iti agdama iti agpadpada nga “adayu” (dagiti mamati a Gentil sakbay a nakonvertirda; ken “asideg” (dagiti mamati a Judio; idilig ti Efe. 2:11–13). Iti panangawat iti daytoy a waragawag, amin dagiti mamati ket mapadasanda iti maysa a dakkel a bendicion.

`Kasano iti pannakasursurotayo nga agbalin a mangaskasaba iti kappia a kas maisupadi kadagiti kalasugan ti riri? Ania dagiti kasasaad, itan a mismo, a makatulongka a mangiyeg iti pannakaagas?`