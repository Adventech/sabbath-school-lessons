---
title:  Panangduprak iti Mamagsina a Pader
date:   25/07/2023
---

`Ania ti kuna ni Pablo nga inaramid ni Cristo iti “linteg dagiti bilbilin agraman cadagiti alalagaden”? Apay nga inaramidna daytoy? (Kitaen ti Efe. 2:14, 15.)`

Nalabit a sagsagiden ni Pablo ditoy ti alad a nanglawlaw iti paraangan ti Israel idiay Templo ni Herod, agraman iti mangam-ames a patay kenkuana. Panunoten ni Pablo daytoy a pader a marba ket dagiti Gentil naikkan iti naan-anay a pannakaasideg iti panagdaydayaw iti Dios (Efe. 2:18). Iti aniaman a kasta a pader, kuna ni Pablo, ket naikkat babaen ti Kruz. Ta idiay naammoantayo a dagitoy a dua a tattao, dagiti Judio ken Gentil, ket pudno a maymaysada.

Dadduma patienda a ti Efeso 2:14, 15 isurona a ti Sangapulo a Bilbilin, pakairamanan ti bilin a Sabado, ket “napunasda” wenno “inikkat” ti kruz. Nupay kasta, idiay Efeso, ni Pablo ipakitana ti dakkel a panangraem kadagiti Sangapulo a Bilbilin a kas paggapuan ti pannakasukog iti Nacristianoan a kinadisipolo. Adawenna ti maikalima a bilin (Efe. 6:2, 3) ken isilpuna kadagiti dadduma (dayta ket, ti maikapito, Efe. 5:3–14, 21–33; ti maikawalo, Efe. 4:28; ti maikasiam, Efe. 4:25; ti maikasangapulo, Efe. 5:5). Daytoy ket maiyiras kadagiti immun-una a panangibaga ni Pablo maipapan ti linteg (Rom. 3:31; Rom. 7:12). Tratarenna ti saan nga umiso a panangaramat iti linteg, ngem padayawanna ti mismo a linteg ken ti kinaagnanayon dayta. Gapuna, iti panangaramat kadagitoy a bersikulo a mangpunas iti Sangapulo a Bilbilin, nangnangruna iti lawag ti amin kadagiti dadduma a bersikulo iti Biblia maipapan iti kinaagnanayon ti linteg, ket nalawag unay a maysa a saan a husto panangiparang iti gandat ni Pablo ditoy.

No di ket, iti aniaman a panangaramat iti linteg a mangipanek iti maysa a bengngal iti nagbaetan ti Judio ken Gentil ken nangnangruna iti saan a panangiraman iti Gentil iti naan-anay a pannakikadua kadagiti tattao ti Dios ken pannakaasideg a panagdaydayaw, ket agbalin a lunod segun ken Pablo ken maysa a saan nga umiso a panangaramat iti nadiosan a gandat ti linteg. Ti “linteg” idiay Efeso 2:14, 15 ket mabalin a dagiti naseremoniaan a paset ti linteg a namaglasin iti Judio manipud Gentil, naiparang iti narikot a sasao ni Pablo, iti “linteg dagiti bilbilin agraman cadagiti alalagaden,” wenno dayta ket ti sibubukel a sistema ti linteg iti Daan a Testamento a kas dimteng a maipatarus, manayunan, ken saan a husto iti pannakaaramatna a kas maysa a bengngal a mamagadayu kadagiti Judio iti Gentil.

`Ania dagiti rirriri dagiti Adventista Del Septimo Dia wenno dagiti kamkameng ti nalawlawa a komonidad ti Cristiano a masapul a mataming ken abaken? Apay koma a ti gagangay nga ayattayo ken ni Cristo ket makaanay koman a mangabak kadagitoy a rirriri?`