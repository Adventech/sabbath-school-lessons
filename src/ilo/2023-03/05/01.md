---
title:  'Pabaribar (Horizontal) a Pannakaabbong: Ti Kruz ken ti Iglesia'
date:   22/07/2023
---

### Basaen Agpaay ti Adal ita a Lawas
Efe. 2:11–22; Rom. 3:31; Rom. 7:12; Isa. 52:7; Isa. 57:19; Juan 14:27; 1 Cor. 3:9–17.

> <p>Paset a Maiyulo</p>
> “Ngem ita, ken Cristo Jesus, dacayo nga idi adayucayo iti Dios, naiyasidegcayo kencuana, gapu iti dara ni Cristo. Ta isu ti cappiatayo, isu a namagcaycaysa cadagiti dua ket dinupracna ti pader a mamaglasin idi” (Efeso 2:13, 14).

Sika ket maysa a Gentil, maysa a Griego, nga isu a nakasursuro a mangipateg iti Dios dagiti Judio. Kinaagpaysoanna, pinanawam ti panagdaydayaw kadagiti adu a didios ket inarakopmo ti Maysa a pudno a Dios. Kabayatan nga addaka iti dalanmo nga agturong kadagiti napintas a parparaangan ken naflautaan nga iras dagiti ad-adigi ti templo ti Jerusalem, dagiti uni ti panagdaydayaw ayabanna iti panagdaydayawmo. Nupay kasta, masarakam ta bagbagim a nakasango iti maysa a naibangen a bato nga uppat a pie iti kangatona. Naikitikit iti kada sumagmamano a pie iti Latin ken iti Griego daytoy a mensahe: “Awan ti ganggannaet a mabalin a sumrek iti uneg ti nabangenan ken naaladan a lawlaw ti templo. Siasinoman a matiliw a mangaramid a kasta ket masarakanna ti bagbagina a mapabasol iti patayna.” Iti dayta a kanito mariknam a napasardengka, nayadayo, ken naisina.

Idiay Efeso 2:11–22, makita ni Pablo ti krus ni Cristo a kas mangar-aramid iti napnoan buya a pakaidumaan, dadalenna dagiti bangen ken pader. Iti pangato (vertically), ti kruz ket pukawenna ti pannakayadayo, ikappiana dagiti tattao iti Dios. Iti pabaribar (horizontally), ikappiana dagiti tattao iti maysa ken maysa. Ti kruz ikkatenna ti guranggura ken iyegna ti kapia iti nagbaetan ti Judio ken Gentil, a mamagbalin kadakuada a “maysa a baro a tao” (Efe. 2:15). Iti panagtimpuyog, agbalinda a maysa a baro a templo, a “pagbalayan ti Dios babaen ti Espiritu” (Efe. 2:22).

Ania iti kaipapanan daytoy a kinapudno kadatayo ita nga aldaw?

_*Adalen ti adal ita a lawas tapno maisagana agpaay ti Sabado, Hulyo 29._