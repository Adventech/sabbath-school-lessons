---
title:  'Pannakikappia: Sagut ti Dios Manipud iti Kruz'
date:   24/07/2023
---

> <p></p>
> “Ta isu ti cappiatayo, isu a namagcaycaysa cadagiti dua ket dinupracna ti pader a mamaglasin idi . . . ket pinucawna babaen ti lasagna . . . tapno . . . maicappiana ida nga agpadpada iti Dios iti maymaysa a bagi, gapu iti cruz” (Efe. 2:14–16).

`Kasano iti panangiladawan ni Pablo iti kruz ken ti naited ti trabaho ni Cristo iti tunggal maysa kadagitoy a teksto idiay Efeso? Kasano iti panangisalaysaymo iti kinuna ni Pablo maipan ti kruz ken no kasano iti panangbalbaliwna kadagiti panagkakayamettayo? (Kitaen ti Efe. 1:7, 8; Efe. 4:32; Efe. 2:13, 14; Efe. 2:16; Efe. 5:2, 25.)`

Iti lawag ti tekstotayo ita a lawas, ti Efeso 2:11–22, ti kruz itedna dagiti tallo a naindaklan a kukua dagiti mamati: (1) dagiti Gentil, nga “adayuda” idi manipud ti Dios ken dagiti tattaona, ket “naiyasidegda” (Efe. 2:13) nga apadpada, nga itan annak a babbai ken lallaki ti Dios ken kakabsat a babbai ken lallaki dagiti mamati a Judio (Efe. 2:19); (2) ti “kinasungit” (Griego, echthran, “guranggura,” nainaig iti echthros, “kabusor”) iti nagbaetan dagiti mamati a Judio ken Gentil ket mismo a “pinapatayna” (Efe. 2:16). Ti krus ni Cristo ikkatenna ti kas la permanente a kasasaad ti kinasungit ken gubat nga isu nga insapata a panagkabusor dagiti Judio ken Gentil (Efe. 2:17); (3) iti lugar ti kinasungit umay ti pannakaikappia. Isu ti panggep ni Cristo a “maicappiana ida nga agpadpada iti Dios iti maymaysa a bagi, gapu iti cruz” (Efe. 2:16; idilig iti Col. 1:19–22).

Ania iti langa ti pannakaikappia? Ania iti rikna iti maikappia? Utoben iti nakaro a panagsina ti maysa nga ina ken iti anak a babai, maysa a napasamak iti adu a tawtawen. Utoben daytoy a kinapait a pinukaw iti maysa nga allon ti parabur ken pammakawan ken ti mapasamak a reunion dagiti dua. Dayta ti panagkappia. Ti pannakikappia ket mapadasan iti kanito a ti maysa a kamkameng ti iglesia ket ikkatenna iti aniaman a mamaglasin manipud iti sabali ken awatenna ti sabali a kamkameng ti iglesia a kas maysa nga ay-ayaten a kabsat a babai wenno lalaki, nga isu a mangawat iti adda a naitanggaya. Ti pannakikappia ket saan a maysa a mekanikal wenno ligal a balikas no di ket maysa a napersonalan balikas a mangrambak iti pannakaurnos dagiti naborak a panagkakayamet. Padpadasen ni Pablo a panunoten ti napigsa unay a trabaho ni Cristo idiay kruz a kas mangbalbaliw kadagiti panagkakayamet, saan laeng nga iti nagbaetan dagiti tattao, no di pay ket dagiti bunggoy dagiti tattao. Panunotenna dayta a rumaut kadagiti biagtayo ken dadaelenna dagiti pagsisinaantayo, pukawenna dagiti panagaapatayo, ken pabaroenna dagiti panagkakaduatayo (fellowship) agraman iti pannakaawat iti maysa ken maysa.

`Ania dagiti wagas a nalabit a masapulmo a mangipakat kadagiti principio ditoy tapno maikappia iti maysa a sabali a tao? Kasano iti panangaramidmo dayta?`