---
title:  Adalen Pay
date:   28/07/2023
---

Adalen a siaannad ti sumaganad a pauna iti pagiinnadalan a salsaludsod a nailista iti baba:

Ania ti masinunuo a lawag iti insurat ni Pablo iti Efeso 2:11–22 kabayatan nga iladawanna ti napardas a kinabertud ti Kruz iti nataoan a panagkakayamet? Sarsaritaenna ti panagkakayamet dagiti mamati a Judio ken Gentil nga isu a kamkameng ti iglesia. Ipakitana ti nalawag a pakaseknan a maawatanda ken pagbiaganda ti naibingay, naikappia a kasasaadda a kas pada a kamkameng a kabbalay ti Dios (Efe. 2:19). Nupay kasta, iti lawag ti surat a kas maysa a sibubukel, ni Pablo iladawanna iti maysa a nalawlawa, adayu-ti-danunenna a panggep. Ti temana ket ti dakkel, namimpinsan a plano ti Dios a mamagkaykaysa iti amin a banbanag ken Cristo (Efe. 1:9, 10) ken ti saklawenna iramanna “ti amin a sangacabbalayan idiay langit ken ditoy daga” (Efe. 3:15).

Napateg unay, ti panagmaymaysa dagiti kamkameng iti uneg ti iglesia—ti matudtudo a topiko a saritaenna idiay Efeso 2:11–22—ket daytoy ket addaan iti nalawlawa a panggep nga ipakita ni Pablo idiay Efeso 3:10: “Tapno ita gapu iti Iglesia, maipacaammo coma cadagiti panguloen ken agturturay cadagiti yan a nailangitan, ti nadumaduma a kinasirib ti Dios” [iti panamarsuana iti iglesia manipud iti agpadpada a Judio ken Gentil]. Babaen iti panangaramid iti panagkaykaysa nga inabak ni Cristo diay kruz, dagiti mamati ket ipakitada a ti namimpinsan a plano ti Dios a mamagkaysa ti amin ken Cristo ket addan iti dalan. Ti naikappia a panagkakayametda ket ipakitana ti plano ti Dios iti maysa a uniberso a napagkaykaysa ken Cristo. Isu nga apagisu laeng a kumita iti Efeso 2:11–22, naikabil iti lawag ti Efeso a kas maysa a sibubukel, nga agpaay kadagiti principio a naibatay iti Biblia maipapan iti maysa a topiko a napateg ita nga aldaw, panagkakayamet kadagiti bunggoy ti tattao wenno dagiti raza.

**Salsaludsod a Pagiinnadalan**:

`Ania dagiti naibatay iti Biblia a principio maipapan kadagiti panagnanaig dagiti tribu a naipaay idiay Efeso 2:11–22? Kasano iti panangipaay ti teksto iti maysa a matudtudo, naisentro-ken-Cristo a panangkita iti tema no kasano koma iti pannakinaig iti maysa a kamkameng ti maysa a bunggoy ti tribu kadagiti sabali a kamkameng?`

`Iti plano ti Dios nga agpaay iti masakbayan a sangkataoan (Efe. 1:9, 10; Efe. 2:11–22), kasano iti kinapategna a ti iglesia ket tratarenna dagiti bukodna a pagsasaritaan [isyu] ken rirriri iti nagbabaetan dagiti raza?`

`Ania dagiti lumlumuag a pagsasaritaan [isyu] iti nagbabaetan dagiti bunggoy dagiti tribu, nga isu a masansan unay a mabalin a nailemmeng ken di-maikaskaso, ngem addada iti uneg ti komonidadyo? Kasano ngata nga aramiden ti iglesiayo ti maysa a naimbag a paset a panangaramid iti mamagkaykaysa a trabaho a naaramiden ni Cristo idiay kruz? Kasano ngata iti pannakipasetmo iti dayta a trabaho?`