---
title:  Ti Panagmaymaysa ti Pammati
date:   27/09/2023
---

`Idiay Efeso 4, dawaten ni Pablo dagiti mamati nga isardengda ti panagaramid kadagiti sumagmamano a banbanag ken sigurado nga aramiden dagiti sabsabali. Ania dagidiay a banbanag?`

Ti Efeso 4 mangrugi ken agpatingga iti ayab a mangaywan iti maysa ken maysa a kas kamkameng ti iglesia (Efe. 4:1–3, 32). Iti nagbaetan dagitoy nga awis, ipaay ni Pablo ti napigsa a tulong nga agpaay iti kapanunotan a masapul a taraonantayo ti panagmaymaysa iti iglesia. Irugina babaen ti panangilista kadagiti pito a “maysa”: Adda idiay ti maysa a bagi, maysa nga Espiritu, maysa nga inanama, maysa nga Apo (JesuCristo), maysa a pammati, maysa a pammautisar, maysa a Dios ken Ama (Efe. 4:4–6). Nareppettayo nga agtitimpuyog gapu kadagitoy naespiritualan a kinapaypayso. Iti kinaagpaysoanna, datayo ket, nagkaykaysa.

Kabayatan a ti panagmaymaysa ket maysa a nateolohiyaan a kinasigurado, sapulenna ti impapati a panagtrabahotayo. Isu a masapul koma a kankanayon “a salimetmetan ti panagmaymaysa ti Espiritu” (Efe. 4:3). Maysa a wagas a tunggal maysa kadatayo ket mabalin nga aramiden a kasta ket ti panagbalin a maysa a naalibtak a “paset” ti bagi ni Cristo (Efe. 4:7–16). Tunggal kamkameng ket maysa a nasagutan a paset ti bagi ken masapul a tumulong iti salun-at dayta (Efe. 4:7, 16). Ken amin ket adda koma pagimbaganna gapu iti trabaho dagiti apostol, mammadto, evangelista, papastor, ken manursuro (Efe. 4:11, 12). Dagitoy, kas pennet, ket addaan iti maysa a makapagmaymaysa a trabaho, tumulong kadatayo a dumakkel nga agtitimpuyog ken Cristo nga isu ti Olo ti bagi (Efe. 4:13, 15).

Iti dayta a tiempo, imbaga pay ni Pablo kadakuada “tapno ditay agub-ubinganen, nga agal-la-al-latayo ditoy ken idiay, a pailawlaw iti amin nga angin ti sursuro, gapu cadagiti salsalamangca dagiti tattao, iti kinasicapda a di madmadlaw a pangal-lilaw ti kinaulbod” (Efe. 4:14), sasao a nalawag unay nga isingasingna a ti immuna nga iglesia ket sinangona dagiti sumagmamano nga akin uneg a balubal manipud “cadagiti salsalamangca dagiti tattao.”

Kabayatan a ni Pablo agturong iti maudi nga awisna, a “managayanayatcayo, agkikinnaasi ken agpipinnacawancayo” (Efe. 4:32), dawatenna dagiti mamati a liklikanda ti sigud a kinatangken ti pusoda (Efe. 4:17–24) ken tapno maliklikan ti pungtot ken nagurdo a panagsao, a sukatan ketdi iti pagsasao a makabangon ken mangibingay iti parabur (Efe. 4:25–31).

Daytoy a kapitulo iti panagmaymaysa ket nalaka unay a basaen no dagiti banbanag ket natalna. Ad-adda a makakarit—ken napateg—a basaen dayta no agbalintayo a nairaman iti sumagmamano a riri. Malaglagipmo kadi ita nga aldaw a mapadasan ti panagmaymaysa ti bagi ni Cristo, ti panagmaymaysa nga isu a nakatayanna?

`Ania dagiti wagas a mabalintayo a maitulong iti panagmaymaysa ti iglesiatayo, iti agpadpada a lokal ken sangalubongan a tukad? Apay a napateg nga aramidentayo ti amin a kabaelantayo?`