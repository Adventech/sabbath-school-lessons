---
title:  Datayo Dagiti Umawat ken Managited iti Parabur
date:   28/09/2023
---

`Kabayatan a basaem ti Efeso 5, utobem no kasano iti panangdawat ni Pablo kadatayo a pagbiagan ti evangelio kadagiti pannakaikayamettayo kadagiti sabsabali. Ania kadagiti patigmaanna ti naisangsangayan ti kaipapananna kenka?`

No irugim a basaen ti Efeso 5 idiay rugina, mabalin a malibtawam ti naan-anay a pannakabalin ti maysa a napateg a tema. Isu nga irugim ketdi iti Efeso 4:32, nga isu nga ibaga ni Pablo kadagiti taga Efeso a “managayanayatcayo, agkikinnaasi ken agpipinnacawancayo, a cas met ti Dios pinacawannacayo gapu ken Cristo.”

Kas mamati, naayabantayo nga ituladtayo ti kababalintayo iti panangpakawan ken parabur ti Dios kadatayo. Tuladentayo koma ti Dios! (Idilig iti Mat. 5:43–48.)

Idilig ni Pablo daytoy panangtulad-iti-ayat-ti-Dios nga istilo ti panagbiag iti gagangay, a panangaramid ti pagano. Imbes nga ipatpateg dagiti sabsabali a kas kakabsat a babbai ken kakabsat a lallaki iti pamilia ti Dios, dagiti tattao masansan nga aramatenda dagiti sabsabali nga agpaay iti bukodda a seksual a pagragsakan ken pagpasindayagda dayta (Efe. 5:3, 4). Imballaagna nga iti kasta a panangaramid ket awan iti masakbayanna idiay baro a lubong a planplanoen ti Dios (Efe. 5:5–7).

No di ket, dagiti mamati ket agbaw-ingda manipud iti sipnget ti napalabasda ket “magnacayo cas annac ti lawag” (Efe. 5:8–10), a mangipakita iti ayat ti Ama. Manen, ni Pablo ballaagannatayo nga umadayo manipud kadagiti “ar-aramid ti sipnget” a naaramid “iti nalemmeng” (Efe. 5:11, 12). Babaen iti panangidilig, agbiagtayo koma iti lawag ni Cristo (Efe. 5:13, 14). Imbes koma a sayangentayo dagiti biagtayo iti panagbarbartek, “cailalaanyo ti gundaway a panagaramid ti naimbag” babaen ti panangipaay iti panagyaman iti Dios gapu iti ayatna (kitaen ti Efe. 5:15–21).

Iyat-atiddog ni Pablo ti temana a panangtulad iti ayat ti Dios kabayatan a balakadanna dagiti Cristiano nga assawa a lallaki ken assawa a babbai. Ti panangisakripicio ni Cristo iti bukodna nga ayat nga agpaay ti iglesia ket agbalin a pagwadan nga agpaay kadagiti Cristiano nga assawa a lallaki (Efe. 5:25–33), kabayatan a ti kinapudno ti iglesia ken Cristo ket agbalin a pagwadan nga agpaay kadagiti Cristiano nga assawa a babbai (Efe. 5:22–24). Imbes nga aramaten ti sagut a nataoan a sekswalidad iti maysa a narugit ken kinaimbubukodan a wagas, ti maysa a Cristiano nga asawa a lalaki ken asawa a babai ket isentroda iti panangipateg ken panangingungot iti maysa ken maysa, nga agbalin a “maymaysa a lasag” (Efe. 5:28–33).

“Tuladenyo ngarud ti Dios, cas annac a madongdongngo” (Efe. 5:1). Babaen ti parabur ti Dios, naayabankayo ita nga aldaw tapno pagbiagan dayta a patigmaan iti pannakikayametyo kadagiti sabsabali.

`Kasano a ti Efeso 5:2, nga isu a mangibaga kadatayo a “magnacayo babaen ti ayat,” ket matulongannatayo a makaawat iti kayat a saoen ni Pablo idiay Efeso 5:1 maipapan iti “tuladenyo ngarud ti Dios”?`