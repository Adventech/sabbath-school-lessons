---
title:  Adalen Pay
date:   29/09/2023
---

Dagdagupentayo babaen iti panangutob iti Efeso 6, nga idiay matakuatantayo a datayo, ti iglesia, ket mangaramid-kappia a buyot ti Dios.

Idiay Efeso, impakita ni Pablo ti iglesia a kas bagi ni Cristo (Efe. 1:22, 23; Efe. 4:11–16), kas templo ti Dios (Efe. 2:19–22), ken kas novia/asawa ni Cristo (Efe. 5:21–33). Idiay Efeso 6:10–20, iladawan ni Pablo ti iglesia a kas buyot ti Dios ken ipaayna ti maysa a napigsa nga ayab nga agarmas. Dayta ket maysa a teksto a mangipaay iti adu a pagimbagan ken peggad iti saan a pannakaawat.

Mabalin a ditay maawatan dagiti sasao ni Pablo a kas maysa nga ayab a mangala kadagiti igam ti militar wenno iti agbalin a mannakibakal iti pannakikayamettayo kadagiti sabsabali. Ngem ni Pablo ket ipagpaganetgetna ti panagmaymaysa, maiparbeng a panagsasao, ken agkikinnaasi (kitaen a naisangsangayan Efe. 4:25–5:2). Iladawanna ti naimbag a damag ti Dios a kas “evangelio ti cappia” (Efe. 6:15). Babaen daytoy nalawag a panangyarigan iti militar, ti iglesia ket saan a napatigmaan a makigubat iti kadaanan a panangkita. No di ket, mangaramidtayo iti kappia iti naespiritualan a gubat a maibusor iti dakes. Sumrek ni Pablo iti paggugubatan ti dakkel a panagbinnusor ken ayabannatayo nga agpalista iti buyot ti Dios.

Araamidentayo koma a nabuyogan iti napaypayso a panangkita iti kabusor iti sangoanantayo idinto ta saan a mabalin a tagtagibassiten dagiti pwersa a nakairas a maibusor kadatayo. Saantayo laeng a sangoen dagiti tao a kabusor no di ket “cadagiti espiritu ti kinadakes idiay ngato” (Efe. 6:12), idaldalan ti maysa a nasikap a heneral, ti diablo (Efe. 6:11). Nupay kasta, saan a masapul a mabutengtayo kadagiti kabusortayo. Ti Dios ket adda kadatayo idiay gubat (Efe. 6:10) ken intedna kadatayo ti kapipintasan nga igam, ti bukodna a kabal, ti “cabal a nadiosan” (Efe. 6:11; idilig ti Isa. 59:15–17). Inkabilna a datayo ti makaammo a mangaramat iti kinapudno, kinalinteg, kappia, pammati, pannakaisalakan, ken ti Espiritu (Efe. 6:13–17). Iti Dios nga umun-una kadatayo ken iti pannakaarwattayo manipud olo agingga ti dapan iti kabal nga intedna, saan a ditayo nga agballigi. Balligi ket naipatalged.

**Salsaludsod a Pagiinnadalan**:

`Nupay saantayo a maisalakan babaen kadagiti ar-aramidtayo, ania ti kayat a saoen ni Pablo idi isuratna a “naparsua ken Cristo Jesus a maipaay cadagiti naimbag nga ar-aramid, isuda nga insagana ti Dios idi, tapno magmagnatay coma cadacuada” (Efe. 2:10)? Ania ngarud ti panggep dagiti naimbag nga ar-aramidtayo?`

`Isurat ni Pablo: “Ket iti daydiay mannacabalin nga agaramid iti di matucod nga ad-adu ngem iti dagup ti isu-amin a mabalintayo a dawaten, wenno panunuten, cas iti pannacabalin nga agaramid cadatayo” (Efe. 3:20). Ania a pannakabalin ti agtrabaho iti unegtayo, ken kasano koma ti pannakaipaduyakyak daytoy a pannakabalin kadagiti biagtayo?`