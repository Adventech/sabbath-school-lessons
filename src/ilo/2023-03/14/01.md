---
title:  Ti Efeso iti Uneg ti Puso
date:   23/09/2023
---

### Basaen Agpaay ti Adal ita a Lawas
Efeso 1–Efeso 6.

> <p>Paset a Maiyulo</p>
> “Ta gapu iti parabur naisalacancayo gapu iti pammati; ket daytoy saan a nagtaud cadacayo ta sagut ti Dios; Saan nga aggapu cadagiti ar-aramid, tapno awan ti siasinoman nga agpasindayaw. Ta datayo aramidnatayo, a naparsua ken Cristo Jesus a maipaay cadagiti naimbag nga ar-aramid, isuda nga insagana ti Dios idi, tapno magmagnatay coma cadacuada” (Efeso 2:8–10).

Dagiti sangaili diay London umulida nga aglugan iti London Eye, maysa nga Otsobibo a makaawis imatang. Manipud 450 a pie iti ngatoen ti River Thames makitam ti amin: ti Big Ben, ti Houses of Parliament, ken dagiti adu a palpalacio ken katedral. Iti iskolar iti Baro a Testamento a ni Nicholas Thomas “Tom” Wright, “ti surat kadagiti taga Efeso ket agtakder a mainaig kadagiti dadduma a sursurat ni Pablo a kas la iti London Eye. Dayta ket saan nga isu iti kaatiddogan wenno kapupunnoan kadagiti sursuratna, ngem ipaayna ti maysa a makapugsat-anges a buya ti amin a daga. Manipud ditoy, kabayatan nga agwerret ti pilid, makaalaka iti nalatak a pannakakita iti maysa a tema a kalpasan iti sabali a tema.”—Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

Idiay Efeso, ni Pablo ket saan a nakasentro kadagiti pagsasaritaan [isyu] ti lokal a pakaseknan. Ti surat ket mabasa a kas la kasarsarita ni Pablo dagiti mamati iti sadinoman ken dagiti ig-iglesia ti Cristiano sadinoman nga ayanda. Ti awan patinggana a surat palubosanna ti “makapugsat-anges a panangkita” nga ipaay ni Pablo a mangraut iti bukodtayo a lubong ken panpanunot. Kabayatan nga ulitentayo nga adalen iti tunggal kapitulo, pagtalinaedentayo daytoy a saludsod iti nakemtayo: ania dagiti napateg a kinapudno a naiyukit idiay Efeso ti agtultuloy koma a mangsukog kadagiti biagtayo kas mamati?

_*Adalen ti adal ita a lawas tapno maisagana agpaay ti Sabado, Setiembre 30._