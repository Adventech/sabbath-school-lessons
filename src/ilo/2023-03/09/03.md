---
title:  Magmagna a kas Annak ti Lawag
date:   21/08/2023
---

Isurat ni Pablo, “Dicay coma paal-lilaw cadagiti sasao nga awan capapay-anna; ta gapu cadagitoy a banbanag umay ti pungtot ti Dios cadagiti annac ti kinasukir” (Efe. 5:6).

Imbagan ni Pablo dagidiay nga agaramid kadagiti nadumaduma a basbasol nga awan iti bain ken panagbabawi, dagiti “amin a mannakicamalala, wenno tao a narugit, wenno naagum” (Efe. 5:5). Nangipaay iti nauped a panangkita: Dagidiay nga adda ken Cristo ken naituding a makipasetto iti masakbayan a pagarianna ket saanda koma agtignay a kas kadagidiay a saan a makipaset (Efe. 5:5). Madanagan itan kadagiti epekto ti “sasao nga awan capapay-anna”; dayta ket, dagiti mamati ket nalabit a maallilawda babaen kadagiti nalawag a sasao iti panpanunot a ti basol a seksual ket saan a maiparparit, wenno nalabit a maguyogoyda pay a mismo kadagita a basbasol (Efe. 5:6). Iti maallilaw, kuna ni Pablo, ket agpeggad iti panangokom ti Dios idiay panungpalan-ti-panawen, “umay ti pungtot ti Dios” cadagiti “annac ti kinasukir” (Efe. 5:6).

Ti sasao nga “umay ti pungtot ti Dios” ket maysa a makakarit a banag. Dayta ket ti pungtot wenno unget ti Dios isingasingna ti maysa a maisupadi iti gagangay, sumsumro a nataoan a kita (idilig iti Efe. 4:31). Dayta ket nalinteg a sungbat ti maysa a nainayad nga agpungtot ken nalinteg a Dios a maibusor iti nasungit a pannakaitalaga iti dakes, saan a nadursok a kas la pumsoak a bulkan. Mainayon pay, ti pannakaibaga iti nadiosan a pungtot a masansan a mapasamak iti lawag ti napaltiingan, naibatay iti Biblia a patigmaan maipapan kadagiti umay a panangokom ti Dios (dayta ket, Apo. 6:12–17; Apo. 16:1–16; Apo. 19:11–16). Ti Dios ket ipakdaarna ti bukodna nga umay a panangokom—maysa nga aramid ti parabur, idinto ta dagiti tattao iti nakayanakan ket “annacnatayo idi ti pungtot” (Efe. 2:3), nga adda iti babaen dagidiay a panangokom.

`Apay a patigmaanan ni Pablo dagiti mamati a saan a “makiraman” kadagiti managbasol? (Efe. 5:7–10).`

Ipatigmaan ni Pablo, “magnacayo a cas annac ti lawag” (Efe. 5:8) ken agtultuloy iti ad-adu pay a bilin: “A padasenyo no ania ti pagayatan ti Apo” (Efe. 5:10). Ti pagano sapulenna ti pagragsakan babaen iti “ti pannakicamalala ken ti amin a kita ti kinarugit, wenno ti agum” (Efe. 5:3). Ti kalat ti mamati ket napnoan buya a naiduma, saan a tapno pagustoanna ti bagbagina no di tapno maay-ayona ti Dios (idilig iti Rom. 12:1, 2 Cor. 5:9, Heb. 13:21, nga isu nga aramatenna ti isu met laeng a sao ti Griego a, euarestos, “makaay-ayo” wenno “maawat”). Ti mamati sapulenna nga ipaduyakyak ti bukod a panagsakripicio ni Cristo (“magnacayo babaen ti ayat, a cas met ni Cristo inayatnacayo ket intedna ti bagina gapu cadatayo,” Efe. 5:2).

`Ania dagiti sumagmamano a “sasao nga awan capapay-anna” a masapul nga annadantayo iti aldaw ken panawentayo?`