---
title:  “Agriingca, Sica a Matmaturog!”
date:   22/08/2023
---

`Basaen ti Efeso 5:11–14. Ania ti napigsa unay a balakad nga it-ited ni Pablo ditoy, ken kasano iti pannakaipakatna iti agdama a kasasaadtayo?`

Tapno maawatan ti Efeso 5:11–14, makatulong unay a paliiwen ti panangulit-ulit ni Pablo a panangipaay kadagiti dua a patigmaan, a pagsinsinnublatenna ida: (1) agbiag iti mangpadayaw-iti-Dios nga istilo ti biag a kas “annac ti lawag” (Efe. 5:8; kitaen pay ti Efe. 5:1, 2, 4, 9–10, 11, 13, 14); (2) dika agbiag iti maysa a narugit, suppiat-iti-Dios nga istilo ti biag, nga ipakpakita dagiti “ar-aramid ti sipnget a di agbunga” (Efe. 5:11; kitaen pay ti Efe. 5:3, 4, 5–8, 12).

Mabalin a minasentayo dagiti agpapada a patigmaan idiay Efeso 5:8–10 tapno maawatan ti Efeso 5:11. Dagiti mamati ket agbiagda koma iti sango dagiti di-mamati a kas “silaw iti Apo” ken “annac ti lawag” (Efe. 5:8). Ti sibubukel a ponto a panangaramid a kasta ket tapno makita, tapno aramiden a nalawag a “ti bunga ti lawag pulos nga imbag ken kinalinteg ken pudno” (Efe. 5:9). Ni ngarud Pablo, ket ibabaetna ti maysa nga estratehiya a panangipakita iti kinaimbag ti Dios. Dagiti mamati ket ipalgakda koma ti di agbunga nga ar-aramid ti sipnget babaen iti panangipakita iti nalinteg a makita ti amin.

Kabayatanna, mabalin nga alaentayo ti makakarit, naindaniwan a sasao dagiti bersikulo 13–14 kas iti natured a panangibaga ni Pablo a dagiti mamati, babaen iti panangipakitada iti “bunga ti lawag” (Efe. 5:9), ket mabalin a maawisda dagiti nailubongan iti pammati ken Cristo. Ti Espiritu ket kasla lawag ken iparangna dagiti nakadulin a bambanag: “Ngem amin dagitoy a banbanag intono mababalawda maiparangarangda gapu iti lawag; ta amin a malawagan agbalinda a silaw” (Efe. 5:13, 14). Inton ti nababa a panagbiag ket maipalgak babaen ti lawag, dagiti nailubongan ket mabalin a makitada ti kababalinda a kas iti kinaisuna (“agbalin a maiparangarangda”), awan masakbayan ken agturongda-iti-pungtot (Efe. 5:5, 6), ken mapadasanda ti maysa a sipnget—a mapan iti—lawag a pannakabalbaliw (“ta amin a malawagan agbalinda a silaw”), ti mismo a pannakabalbaliw a napadasan dagiti agbasbasa iti Efeso ni Pablo a kas mamati a mismo (Efe. 5:8).

Ania ti aramidentayo iti daniw wenno himno idiay Efeso 5:14, nga isu nga agaramat iti sasao a nabuyogan iti panagungar iti natay idiay panungpalan ti panawen (idilig iti Efe. 2:1, 5) a mangyulog iti maysa a nalawag nga ayab tapno agriing manipud iti naespirituan a turog ken mapadasan ti makabalbaliw a kaadda ni Cristo? Idinto ta ti Isaias 60:1–3, nga isu a kas la ipaduyakyak ni Pablo, ket naiturong kadagiti tattao ti Dios nga Israel, mabalin a kitaentayo ti himno/daniw iti Efeso 5:14b a kas maysa a napigsa unay nga awis kadagiti mamati a Cristiano nga agriingda iti pasetda a kas misioneros, mangaramid kadagiti raya ti lawag ni Cristo iti maysa a nasipngetan a lubong (idilig iti Fil. 2:14–16, Mat. 5:16).

`Kasano iti panagbiagmo iti kita ti istilo ti biag a mabalin a mangipalgak kadagiti ar-aramid ti sipnget iti kinasiasinoda?`