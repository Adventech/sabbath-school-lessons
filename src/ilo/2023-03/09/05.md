---
title:  Gundawayan Dagiti Nalaka
date:   23/08/2023
---

Dagdagupen ni Pablo ti Efeso 5:1–20 kadagiti dua a raay ti patigmaan, Efeso 5:15–17 ken Efeso 5:18–20, ileppasna ti maysa a segkay agraman iti agtultuloy a ngayangay iti seksual a  kinadalus. Ti umuna a raay ket mangrugi iti patigmaan, “Kitaenyo ngarud a siannad no casano ti pannagnayo, saan a cas la nacuneng, no di ket cas la masirib” (Efe. 5:15), naulit a naibaga a “dicay agnengnengneng, no di ket ammoenyo no ania ti pagayatan ti Apo” (Efe. 5:17). Iti nagbaetan ket ti maysa nga ayab a mangaramid iti “gundaway a panagaramid ti naimbag” (Efe. 5:16).

`Kitaen dagiti patigmaan ni Pablo nga agbiag iti maysa a wagas a mangipaduyakyak iti managkararag, makailasin a sirib (Efe. 5:15–17). Ania ti nagdumaan ti magna a saan a kas la nakuneng no di ket “masirib”? Kasta met, nga ania ti kayat a saoen ti “cailalaanyo ti gundaway”?`

Idiay Efeso, naulit-ulit nga inaramat ni Pablo ti kaaduan a pangngarig idiay Daan a Testamento a “pannagna” no kasano iti panagbiag iti maysa (Efe. 2:2, 10; Efe. 4:1, 17; Efe. 5:2, 8). Ditoy inaramatna ti pangngarig a mangpabileg iti nainggandatan a kinadisipolo. Kas iti pannagnayo a masapul nga “annadanyo ti panagaddangyo” no magnakayo iti narusangger wenno nasipnget a pagnaan, dagiti mamati ket masapul koma a “kitaenyo ngarud a siannad no casano ti pannagnayo” (Efe. 5:15). Agsipud ta ti Efeso 5:15 ket masarakanna ti pannakaipada idiay Efeso 5:17, mabalin a kumitatayo idiay iti maysa a pannakailawlawag no ania iti kayatna a saoen iti agbiag a kas masirib a tattao. Saantayo a kumita iti uneg nga agpaay iti sirib. Iti agbalin a masirib ket dumanon iti labes dagiti mismo a bagbagitayo, tapno maawatantayo “no ania ti pagayatan ti Apo” (Efe. 5:17).

Pabilgen pay ni Pablo iti nainggandatan a kinadisipolo agraman iti maysa a nalawag a ladawan. Iti pagsasao a “cailalaanyo ti gundaway a panagaramid ti naimbag” (Efe. 5:16; idilig ti “cailalaanyo ti gundaway,”), aramaten ni Pablo ti verbo nga exagorazō (idilig ti Col. 4:5). Naala manipud idiay merkado, dayta ket maysa a nakaro a langa ti verbo “a gumatang” ken kayatna a saoen “tapno gundawayan dagiti nalaka” a naipaay kabayatan nga agur-uraytayo iti panagsubli ni Cristo. Ti “gundaway” ditoy ket sao ti Griego a kairos, nga isu a mangiladawan iti maysa a kanito ti gundaway. Ti “gundaway” agingga ti panungpalan ket maysa a panawen ti kari a maaramat koma iti kinapunnona. Dayta ket maysa pay a makakarit a gundaway agsipud ta “dagiti al-aldaw dakesda” (Efe. 5:16; idilig Efe. 6:13, Gal. 1:4) ken agsipud ta ti “nagnaanyo idi naminsan cas iti ugali daytoy lubong” ket iturayan ti “panguloen ti pannacabalin ti angin” (Efe. 2:2).

Kabayatan a dagiti mamati kumitkita iti panagsubli ni Cristo, agbibiagda iti narigat a panawen, maysa nga iladawan ni Pablo a kas maysa a napeggad ngem nabunga a pagtagilakoan. Masapul a nasiputda iti panangaramatda iti gundaway nga agtalinaed a kas agbirbiruk kadagiti nalaka nga ipapaay dagiti aglaklako iti dakkel a diskuento. Nupay ditay magatang ti pannakaisalakan, ti ladawan ket kaskasdi a mayataday: alaen a dagus ti intanggaya ni Cristo kadatayo.