---
title:  “No di ket Dagiti Coma Panagiaman”
date:   20/08/2023
---

`Iti ania a panangkita a gandat ni Pablo a dagiti mamati ket “tuladenyo ngarud ti Dios”? Kitaen ti Efeso 5:1, 2.`

Guyogoyen ni Pablo dagiti mamati idiay Efeso a magna iti ayat, maysa nga ayab a napateg iti daytoy a segkay (kitaen ti Efe. 5:8, 15). Daytoy “magnacayo babaen ti ayat” (kitaen ti Efe. 5:2) ket maitulad koma iti bukod a panangayat ni Cristo kadatayo (idilig iti Efe. 4:32), a naipakita iti makaabbong a sakripiciona. Pasingkedan ni Pablo ti uppat a banbanag maipapan iti dayta a sakripicio: 1. Dayta ket naguyogoy babaen iti agpadpada nga ayat ti Dios nga Ama (Efe. 5:1) ken ni Cristo a Mismo (Efe. 5:2); 2. Dayta ket suno, ken Cristo a matay iti lugartayo. Ni Cristo ket saan la nga aglablabas a biktima, no di ket intedna ti mismo a bagbagina nga agpaay kadatayo; 3. Iti babaen ti ladawan ti servicio ti santuario iti Daan a Testamento, ti ipapatay ni Cristo ket sakripicio met, nga isu a naaramid iti Dios; 4. Ti sakripicio ket inawat ti Dios idinto ta dayta ket maysa “a nasayamosom ti banglona” (Efe. 5:2; idilig iti Exo. 29:18; Lev. 2:9; Fil. 4:18).

Ti ngarud Efeso 5:3–5 iyammona ti maysa a segkay a mangipakita iti pakaseknan nga agpaay iti namoralan a principio iti seksual. Dagiti nabiit pay a nakonvertir idiay Efeso ket agpeggadda iti panangbalusingsingda iti Nacristianoan a pannakaayabda ken maisublida iti kababalin a seksual a mangdadael iti Nacristianoan a panagsaksida (idilig iti 1 Cor. 5:1–11; 1 Cor. 6:12–20; 2 Cor. 12:21).

Iti sabali a bangir, ti lubong ti Griego-Roma iti immuna a siglo ket ipakitada ti namoralan a pannakadadael ken pannakapanoynoy a nailadawan iti maysa a lugar idiay Baro a Testamento (kitaen iti 1 Cor. 6:9; Gal. 5:19; Efe. 4:17–19; Col. 3:5). Kas pangarigan, dagiti pagpakanan dagiti baknang ket agtultuloy nga ipakpakitada dagiti kababalin a paspasardengen ni Pablo idiay Efeso 5:3–14: panagbarbartek, nagarteman a panagsasao, naalas a ragragsak, ken narugit nga ar-aramid. Mainayon pay, dagiti centro ti ciudad ipaayna ti sipapalubos ken di am-ammo a mangparang-ay iti dakes nga ar-aramid. Iti sabali a bangir, adu iti dayta a sociedad ti agbibiag iti nangato a pagrukodan ti istilo ti panagbiag ken agserservi a kas mangibabaet iti nairot a moralidad. No ti Baro a Testamento mangipaay iti listaan ti bisio-wenno-kinasingpet ken pagsurotan ti sangakabbalayan (dayta ket, Efe. 5:21–6:9; Col. 3:18–4:1), dagiti mannuratna ket yanninawda dagiti tema iti nalawlawa a lubong ti Griego-Roma. Daytoy a lubong, nga iti naminsan ket napanoynoyan ken nasingpet, tumulong a mangilawlawag kadagiti patigmaan ni Pablo tapno maliklikan ti dakes a kababalin nga inar-aramid ti Gentil kabayatan a tartarigagayanna dagiti mamati nga agbalin a naparbeng kadagiti kababalinda ken tapno magun-odda ti naimbag a takder kadagiti taga ruar.

`Ania dagiti wagas a dagiti sasao ni Pablo maipapan iti kababalin a seksual ket maipakat ita kulturam, sadinoman iti ayanmo?`