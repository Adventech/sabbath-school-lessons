---
title:  Napno ti Espiritu a Panagdaydayaw
date:   24/08/2023
---

`Idiay Efeso 5:18–20, panunoten ni Pablo dagiti Cristiano a naguornong tapno agdaydayaw. Ania iti ipakitana nga ar-aramidenda iti dayta a panagdaydayaw?`

Iti maudi nga argumentona idiay Efeso 5:1–20, guyogoyen ni Pablo dagiti mamati nga agbaw-ingda manipud ti panagaramat iti makabibineg-isip nga arak ket padasenda ketdi ti kaadda ken pannakabalin ti Espiritu. Ni Pablo ket iparitna ti panagbartek (nalabit nga iti maysa nga adaw manipud ti Proverbio 23:31 iti Daan a Testamento ti bersion a Griego), isingasingna nga adda iti nakemna dagiti bilbilin a maibusor iti panagaramat iti alcohol a kas nakita iti sursurat ti sirib (Prov. 20:1; Prov. 23:29–35). Dagiti dakes a banbanag a dumteng iti pannakabartek iramanna ti nagurdo, nalawag a pagsasao ti linalasag a gartem, awan a panpanunot, kinarugit, ken panagrukbab iti ladladawan (Efe. 5:3–14). Dagitoy ket masukatanda koma iti kinamanakem, napaltiingan-ti-Espiritu a panagdaydayaw iti Dios. Ti patigmaan ni Pablo a mapno koma iti Espiritu ket maysa a tulbek a nabalbaliwan kadagiti agsasaganad a verbo idiay Efeso 5:19–21 (“agsasaocayo”; “salmos ken himhimno” ken “naespirituan a cancancion nga icancantayo” ket “itoctocaryo cadagiti puspusoyo”; “agiamancayo nga agnanayon”; “agtulnog ti maysa ken maysa cadacayo”).

Ni Pablo ditoy ket ipakatna ti patigmaan a “mapnocay coma iti Espiritu” (Efe. 5:18) iti innadu, panpanunotenna dagiti mamati nga aguornong iti napaltiingan-iti-Espiritu a panagdaydayaw iti Dios a mangtaraon iti panagmaymaysa (Efeso 4) ken dayta ket agtakder a maisupadi iti naisentro iti bukod a bagi a, kababalin ken panagdaydayaw ti pagano (Efe. 5:1–18). Iti daytoy ladawan ti immuna a Nacristianoan a panagdaydayaw, ti namusikaan a panagdaydayaw ket nagraira. Nairikiar a ti iglesia ket naiyanak iti kankanta; ken daytoy a teksto, agraman iti Colosas 3:16, ket mangipaay iti kaimbagan a pammaneknek iti dayta (idilig iti Aramid 16:25; Santiago 5:13).

Adda iti maysa a “pabaribar (horizontal)” nga elemento ti panagdaydayaw idinto ta, iti panagkankanta, dagiti kamkameng ti iglesia ket addada iti maysa a rikna nga “agsaocayo iti maysa ken maysa” (Efe. 5:19). Nupay kasta, ti matudtudo a panggep ti namusikaan a panagdaydayaw ket ti Apo, nga isu a, kas naipakita idiay Efeso 5:20, inagananna “ti nagan ni Apotayo a Jesu-Cristo” (idilig iti Col. 3:16). Ti panagiaman iti Efeso 5:20, nailadawan a maipada iti namusikaan a panagdaydayaw iti Efeso 5:19, a maipaay koma “iti Dios ken Ama, gapu cadagiti isu-amin a banbanag, babaen ti nagan ni Apotayo a Jesu-Cristo.” Iti sasao a “naespirituan a cancancion,” ti sao a “naespiritual” (iti Griego, pneumatikos) ipaganetgetna ti trabaho ti Espiritu Santo iti panagdaydayaw idinto ta ti balikas ket iladawanna dagiti kankansion a napaltiingan wenno napno iti Espiritu Santo. Ti panangyuged ngarud ni Pablo iti immuna a panagdaydayaw ti Cristiano, ket iladawanna amin a tallo a kamkameng ti Kinadios a kas naalibtak a makipaspaset.

`Kasano iti panangaramatmo iti musika tapno mapasayaat ti bukodmo a kapadasan ti panagdaydayaw?`