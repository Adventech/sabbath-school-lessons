---
title:  Adalen Pay
date:   21/07/2023
---

Iti adda iti surat kadagiti taga Efeso ket maysa nga istoria a masansan a maibaga sagbabassit wenno maisingasing iti dayta. Dagiti kangrunaan a paspasamak iti istoria ket dagitoy:

1\. Ti pili ti Dios a tattao “idi saanpay a nabangon ti lubong” (Efe. 1:4, 5, 11).

2\. Ti napalabas, napukaw a panagbiagda (Efe. 2:1–3, 11, 12; Efe. 4:17–19, 22; Efe. 5:8).

3\. Ti ibaballaet ti Dios ken Cristo a mangisalakan kadakuada (Efe. 1:7, 8; Efe. 2:4–6, 13–19; Efe. 4:1, 20, 21; Efe. 5:2, 8, 23, 25, 26).

4\. Ti panangawatda iti evangelio (Efe. 1:12, 13 ken naipakita iti dadduma a teksto). Iti naminsan “awan inanama” (Efe. 2:12), itan ikutanda ti “maysa nga inanama” nga isu a mamaggunay kadagiti mamati (Efe. 4:4; idilig Efe. 1:18).

5\. Ti agdama a biag dagiti masarsarita a kas disipolo. Nupay agbibiag iti maysa a tiempo a napno iti peggad ken ti isusuppiat dagiti dakes a pannakabalin, mabalin a makaalada kadagiti tulong nga impaay ti naitan-ok nga Apoda (Efe. 1:15–23; Efe. 2:6; Efe. 3:14–21; Efe. 4:7–16; Efe. 6:10–20).

6\. Iti masakbayan a panagpatingga ti pakasaritaan, ti trabaho ti Espiritu a kas “talged” (Efe. 1:13, 14), wenno “sello” (Efe. 4:30), danunenna ti panagbungana. Iti daytoy mangbalangat a kanito, dagiti masarsarita ket magunggunaan gapu iti kinamatalekda babaen iti panangikut iti “tawid” a naiteden kadakuada ken Cristo (Efe. 2:7; Efe. 6:8, 9); ken, babaen ti pammatida ken Cristo, maikkandanto iti maysa a lugar idiay a naisentro-ken-Cristo nga umay a panawen (Efe. 1:21; Efe. 2:7, 19–22; Efe. 4:13, 15; Efe. 5:27).

**Salsaludsod a Pagiinnadalan**:

`Ti agdama nga istoria ti Efeso (kitaen ti ngato) ket saan laeng nga istoria dagiti mamati idi umuna a siglo. Dayta ket bukodtayo nga istoria. Ania kadagiti kangrunaan nga addang wenno tukad dayta nga istoria a mangted kenka iti kadadakkelan a namnama iti daytoy a kanito?`

`Apay ngata a masansan a lagipen ni Pablo ti naimbasolan a napalabas dagiti dumdumngeg kenkuana, nga awisenna ida a lagipenda ti biagda sakbay iti pannakakonvertirda?`

`Idilig ti panangisalaysay ni Pablo iti evangelio idiay Efeso 2:8–10 iti immun-una a salaysayna idiay Roma 1:16, 17. Ania dagiti umas-asping a tema a rummuar? Ania dagiti wagas a dagiti dua ket agduma?`

`Kabayatan a dagiti naimbag nga ar-aramid dagiti mamati ket awan ti pasetna iti pannakasubbotda, iti dayta ket dida pulos maited kadagiti tattao iti mangisalakan a pakaikarian iti sangoanan ti Dios, ania ti napateg a paset nga aramidenda iti plano ti Dios nga agpaay kadagiti mamati? Efe. 2:10.`