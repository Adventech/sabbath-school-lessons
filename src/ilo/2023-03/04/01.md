---
title:  Kasano ti Pangarayat ti Dios Kadatayo
date:   15/07/2023
---

### Basaen Agpaay ti Adal ita a Lawas
Efe. 2:1–10; Efe. 5:14; Rom. 5:17; Efe. 5:6; 2 Tim. 1:7.

> <p>Paset a Maiyulo</p>
> “Ngem ti Dios, idinto a nabacnang iti caasi, gapu iti dackel nga ayatna a pinangayatna cadatayo, Uray pay nataytayon idi gapu cadagiti basbasoltayo, pinagbiagnatayo a nairanud ken Cristo” (Efeso 2:4, 5).

Idi Oktobre 14, 1987, ti sangapulo ket walo a bulan a Jessica McClure ket agay-ayam idi iti likudan a paraangan ti ikitna idi a natnag iti duapulo ket dua a pie a bubon. Ti napasamak ket nakaawis kadagiti midya iti likmut ti lubong agingga iti Midland, Texas. Maysa a sangalubongan ti nangbuya iti “Maladaga a Jessica” matmaturog, agsangsangit, agkankanta, ken ay-ayabanna ti inana. Binuyada kabayatan a dagiti trabahador ket nangipaturongda iti sadiwa nga angin iti bubon.

Kamaudiananna, limapulo ket walo nga oras kalpasan ti pannakatnag ni Jessica, ti sangalubongan nga agbuybuya binuyada kabayatan ti pannakaluk-at ni Jessica manipud iti walo-a-pulgada a kahon ti bubon a nangpalab-og kenkuana iti nasurok a dua nga aldaw. Ni Scott Shaw a litratista ket linitratona ti nangabak iti Pulitzer Prize a kanito: maysa a mangarayat a kable iti nangguddua kadagiti madandanagan a ruprupa dagiti mangarayat ken Jessica a kumitkita iti naputipotan iti lupot a puso ti drama, ni Baby Jessica.

Awan iti makatengngel unay a kas iti maysa a naimbag nga istoria ti panangarayat, ket ni Pablo idiay Efeso 2:1–10, mangted kadatayo iti maysa nga asideg ken personal a panangkita iti kadakkelan, napardas a misyon ti arayat iti amin a tiempo—ti trabaho ti Dios a mangsubbot iti sangkataoan. Ti buya ti istoria ket napadakkel babaen iti pannakaammo a saantayo laeng nga agbuybuya iti maysa a tao a maar-arayat no di ket saksitayo iti bukodtayo a pannakaarayat.

_*Adalen ti adal ita a lawas tapno maisagana agpaay ti Sabado, Hulyo 22._