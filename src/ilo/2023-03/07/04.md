---
title:  Ti Naitan-ok a Cristo, Managited Kadagiti Sagsagut
date:   08/08/2023
---

> <p></p>
> “Ngem iti tunggal maysa cadatayo naiccan ti parabur, cas iti rucod ti sagut ni Cristo. Gapuna a cunana: Idi nga immuli iti ngato, impanna a kinayawan ti pannacacayaw, ket iniccanna ti rangrangcap dagiti tattao. Ket daytoy nga iyuuli, ania ti cayatna a sao-en, no di ket immulog met cadagiti disso a nababbaba iti daga? Daydi immulog isu met laeng daydi immuli iti nangatngato pay ngem cadagiti isu-amin a langlangit, tapno punoenna dagiti amin a banbanag” (Efe. 4:7–10).

`Ania ti mapaspasamak ditoy, ken ania ti ponto ni Pablo kadagitoy a bersikulo?`

Ni Pablo ditoy ket inadawna ti Salmo 68:18, nga isu a mabasa: “Immulica iti nangato, impanawmo dagiti nacayawan; inawatmo dagiti sagsagut iti tengnga dagiti tattao, wen, castamet cadagiti nasungit, ta ni Jehova a Dios agnaed coma idiay.” Ti Salmo 68:18 iladawanna ti Apo, Yahweh, a kas maysa nga agparparmek a heneral nga isu a, kalpasan a naparmekna dagiti kabusorna, ulienna ti turod nga isu a nakabangonan iti kabicera a ciudadna, agraman kadagiti kayaw ti gubat (kitaen ti Sal. 68:1, 2). Awatenna ngarud ti pammadayaw (“inawatmo dagiti sagsagut”) manipud kadagiti naparmek a kabusorna (mapaliiw nga iyakar ni Pablo daytoy a ladawan iti naitan-ok a Cristo a “mangted kadagiti sagsagut,” a naibatay iti nalawlawa a lawag ti Salmo, kitaen ti Sal. 68:35).

No surotentayo ti ornos ti Salmo 68:18, ti yuuli—yuuli ni Cristo idiay langit (Efe. 1:21–23)—ti immuna a napasamak, sinaruno ti yuulog nga isu a ti nagungar, naitan-ok a Jesus ket mangted kadagiti sagsagut ken kargaanna amin a banbanag. Daytoy a wagas ni Pablo a panangipakita iti pannakaibokbok ti Espiritu Santo iti Pentecostes (kitaen ti Aramid 2). Daytoy a panangkita ket pasingkedan ti Efeso 4:11, 12, nga isu a mangipakita kadagiti sagsagut nga impaay ti naitan-ok a Jesus a kas sagsagut ti Espiritu.

“Ni Cristo immuli iti ngato, nga indalanna ti pannakakayaw ti kayaw, ken nangted kadagiti sagsagut kadagiti tattao. Idi, kalpasan ti panagpangato ni Cristo, ti Espiritu bimmaba a kas naikari, kas maysa a napardas, nabileg nga angin, a pinunnona ti amin a lugar a nakaurnongan dagiti disipolos, ania ti bungana? Rinibribu dagiti nakonvertir iti maysa nga aldaw.”—Ellen G. White, Ye Shall Receive Power, p. 158.

`Uray pay no kasano koma ti kauneg dagitoy a sumagmamano a bersikulo idiay Efeso, kasano iti pannakasursurotayo a makaala iti liwliwa manipud iti ipakitada a naaramidan ni Cristo nga agpaay kadatayo ken aramidenna, nangnangruna inton punoenna dagiti “isu-amin” (Efe. 1:23)?`