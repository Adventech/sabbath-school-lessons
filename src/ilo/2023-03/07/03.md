---
title:  Panagtitimpuyog kas Maysa Idiay Maysa
date:   07/08/2023
---

`Ania dagiti pito a “maysa” nga ibagbaga ni Pablo a tumulong iti temana a panagmaymaysa ti iglesia? Ania a ponto ti sapsapulenna nga aramiden a pakairamanan daytoy a listaan? (Efe. 4:4–6).`

Ti listaan ni Pablo iti pito a “maysa” ket addaan iti naindaniwan a rikna ken mabalin a mangyallangogan iti maysa nga himno ti pammasingked a naaramat idiay Efeso. Ti listaan ket mangrugi iti panangibagana kadagiti dua a “maysa”: “Adda maysa a bagi” (tudtudoenna ti iglesia a kas bagi ni Cristo, Efe. 4:12, 16; Efe. 1:23; Efe. 5:23, 29, 30) ken “maysa nga Espiritu” (Efe. 4:4). Ti maikatlo a maysa ket ti “maysa nga inanama ti pannacaayabyo” (Efe. 4:4; idilig iti Efe. 4:1).

Ti listaan ngarud ket mangipaay iti tallo pay nga elelemento, “Maysa nga Apo” (mangitudtudo ken Cristo), “maysa a pammati” (kayatna a saoen ti linaun ti patpatien dagiti Cristiano, Efe. 4:13; Col. 1:23; Col. 2:7; Gal. 1:23; 1 Tim. 4:1, 6), ken “maysa a pammautizar” (idilig iti Efe. 5:26) sakbay a dagdagupenna iti maysa a naiyat-atiddog a pannakailadawan ti Dios a kas “maysa a Dios ken Ama dagiti isu-amin, isu a panguloen dagiti isu-amin, ken adda iti nagtengaan dagiti isu-amin, ken adda cadacay amin” (Efe. 4:6).

Ania ti idandanon ni Pablo babaen daytoy naindaniwan a pannakailadawan ti Dios nga Ama? Babaen ti kina Amana a kas “Ama dagiti isu-amin,” ti Dios ket Isu ti Namarsua. Ti dadduma iti sasao ket iladawanna no kasano, nga iti naminsan ti lubong ket naparsua, ti Dios ket mainaig iti “isuamin a banbanag,” iti isuamin a banag nga inaramidna. Ni Pablo ket saan nga agar-arusibsib kadagiti saan a husto a sursuro ti panteismo (nga isu nga iramanda ti natoralesa ken Apo Dios), wenno panenteismo (nga isu a mangirikiar a ti lubong ket nairaman iti kina Dios, nupay dayta ket saanna nga iruar dayta a kasasaad). No di ket ipakpakdaarna ti nalablabes pay (“nga Isu a ngatoen ti amin”), naalibtak a turay (“nga Isu . . . iti amin”) ken ti kaadda ti Dios (“iti amin”).

Paliiwen a siaannad dagiti dua a kapanunotan maipapan iti panagmaymaysa ti iglesia (Efe. 4:1–6). Umuna, ti panagmaymaysa ket maysa a naespirituan a kinapudno, nairamut kadagitoy pito a “maysa,” maysa a napaypayso a marambakan koma (Efe. 4:4–6). Maikadua, daytoy a panagmaymaysa ket sapulenna ti regtatayo a mangtaraon ken mangpadakkel dayta (Efe. 4:3). Adda latta masansan a gapu iti panagsangit kadagiti ditay panagballigi iti panangaramid iti daytoy a panagmaymaysa. Nupay kasta, aniaman pay dagiti ditay panagballigi, masapul koma nga agrag-otayo iti trabaho ti Dios-ken-Cristo iti panamagmaymaysana iti iglesia, nga agragrag-o iti nateolohiyaan a kinapaypayso ti “panagmaymaysa ti Espiritu” (Efe. 4:3). Iti panangaramid a kasta ket papigsaennatayo nga agsubli iti narigat a trabaho a panangidur-as iti daytoy a panagmaymaysa, ngem nabuyogan iti sadiwa a pannakakonvertir nga iti panangaramid dayta ket ilepleppastayo ti bukod a trabaho ti Dios.

`Basaen manen ti Efeso 4:4–6. Ania iti riknam? Ania koma iti itedna a mariknam, iti pannakaammom iti kunana maipapan ti panagmaymaysatayo iti Dios babaen ken Cristo?`