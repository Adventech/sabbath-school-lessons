---
title:  Ti Panagkaykaysa ti Espiritu
date:   06/08/2023
---

`Basaen ti Efeso 4:1–16. Kasano iti panangpabileg ni Pablo kadagiti mamati a mangtaraon iti panagkaykaysa ti iglesia?`

Irugi ni Pablo ti maikadua a kagudua ti Efeso (kapitulo 4–6) nga addaan iti maysa a makagutugot nga ayab iti panagmaymaysa, ngem iti dua a kangrunaan a paset. Umuna, idiay Efeso 4:1–6 dawatenna kadagiti mamati a parang-ayenda iti “panagmaymaysa ti Espiritu” babaen iti panangipakita kadagiti mangbangun-iti-panagmaymaysa a galgalad (Efe. 4:1–3), maysa nga ayab a pakuyoganna iti maysa a naindaniwan a listaan ti pito a “maysa” (Efe. 4:4–6). Maikadua, idiay Efeso 4:7–16, inaganan ni Pablo, ti naballigi, naitan-ok a Jesus a kas paggapuan ti parabur kadagiti tattao nga isu a mangidalan iti panangibingay iti evangelio (Efe. 4:7–10) ken iladawanna no kasano, agraman iti amin a kamkameng ti iglesia, ti itutulongda iti salun-at, panagdakkel, ken panagmaymaysa ti bagi ni Cristo (Efe. 4:11–16).

Kabayatan a mangrugi ti kapitulo, awisen ni Pablo dagiti Cristiano “a magnacay coma a maicari iti pannacaayab a nacaawisanyo” (Efe. 4:1). Inaramatna ti verbo a magna iti panangyarig a panangkita iti kababalin, wenno tapno agbiag (kitaen ti Efe. 2:2, 10; Efe. 4:17; Efe. 5:2, 8, 15). Idi ibaga ni Pablo ti nakaayabanda, tudtudoenna ti ayab ti Nacristianoan a pammati (Efe. 1:18; Efe. 2:4–6, 13). Guyoguyen ni Pablo dagiti mamati a mangaramid iti maysa a mamagkaykaysa a kababalin a mangipaduyakyak iti namimpinsan a plano ti Dios (Efe. 4:9, 10). Irugina dayta a paganetget ditoy babaen ti ayabna a mangaramid kadagiti galad a mangiturong iti panagmaymaysa (Efe. 4:1–3), kas iti kinapakumbaba, kinaemma, ken kinaanus.

Intayo kitaen iti tunggal balikas.

Ilawlawag ni Pablo iti maysa a lugar ti balikas a kinapakumbaba, idiay Efeso 4:2 (kinaemma), babaen iti pananginayonna iti kapanunotan a “padayawanna ti sabali a cas natantan-oc ngem isu met laeng” (Fil. 2:3). Ti ngarud kinapakumbaba ket mabalin a maawatan saan a kas maysa a di nasayaat a panangipababa-iti-bukod a bagi (kitaen ti Col. 2:18, 23) no di ket maysa a nasayaat a panangapresyar ken panangservi kadagiti sabsabali.

Ti kinaemma (Efe. 4:2) ket mabalin a mailawlawag a kas “kalidad ti saan a nalablabes a pannakaimaldit ti panangkita iti bukod a kinapateg” ken kaipapananna pay ti “panagraem, mannakaawat, kinaemma.”—Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

Kamaudiananna, ti kinaanus (idilig iti mabayag a panagitured) ket kabaelan nga agibtor ti panangrurod wenno dagiti suot.

Dagitoy ngarud a kababalin, maurnongda amin iti likmut ti tema a panangbaw-ing manipud iti kinapateg ti bukod a bagi ken, isentro ketdi iti pateg dagiti sabsabali.

`Kinapakumbaba, kinaemma, kinaanus. Panunoten no kasano a dagitoy a kababalin ket makatulong a mamagkaykaysa kadatayo a kas maysa a tattao. Kasano a masursurotayo a rukiten dagitoy a kababalin?`