---
title:  Dumakdakkel ken Cristo
date:   10/08/2023
---

`Ania a peggad ti mangam-ames iti panagtaeng ti iglesia a kas ken Cristo? Efe. 4:14.`

Nakita ni Pablo ti maysa a lugar a saan a kas iti bukodtayo nga isu nga adda dagiti nadumaduma a kapanunotan, a kas ti “amin nga angin ti sursuro” ken “kinasicapda a di madmadlaw a pangal-lilaw,” ket maibatoda kadagiti mamati. Aramatenna dagiti tallo a ladladawan a mangiladawan kadagiti peggad ti naiyaw-awan a sursuro: (1) ti panagub-ubingan ti ubing, “tapno ditay agub-ubinganen;” (2) peggad idiay baybay, “nga agal-la-al-latayo ditoy ken idiay, a pailawlaw iti amin nga angin ti sursuro;” (3) naallilaw babaen kadagiti nasikap a tattao a, kas kadagiti mannugal, nga agaramid iti kinapardas ti ima. Agaramat ni Pablo iti mangiladawan a sao ti Griego a kubeia (“agay-ayam iti dais”) a kayatna a saoen “kinasicap” wenno “pangallilaw.”

Patien ni Pablo a ti panagsisina ket maysa a napateg a marka ti biddut: dayta a mangtaraon ken mangpadakkel iti bagi ken tumulong a mangtengngel iti panagtitimpuyog ket naimbag kabayatan a dayta mangdadael ken mamagsisina ket dakes. Babaen iti panagbaw-ing manipud iti mamagsisina a sursuro ken mapan iti dayta napadas ken mapagtalkan a mannursuro (Efe. 4:11), agdur-asda iti pudno a Nacristianoan a panagtaeng ken agaramid kadagiti nabertud a paset iti bagi ni Cristo (Efe. 4:12, 13; idilig iti Efe. 4:15, 16).

`Ania dagiti wagas a ti maysa a nasalun-at nga iglesia ket agkurri a kas iti maysa a nasalun-at a bagi? Efe. 4:15, 16.`

Idiay Efeso 4:1–16, itandudo ni Pablo ti panagmaymaysa ti iglesia ken awisenna dagiti makabasa nga idur-asda dayta a siaalibtak. Kabayatan a ti panagmaymaysa ket maysa a nateolohiyaan a kinasigurado (Efe. 4:4–6), dayta ket sapulenna ti impapati a panagtrabahotayo (Efe. 4:3). Maysa a wagas a panangidur-astayo iti panagmaymaysa ket iti panagbalin a naalibtak a “paspaset” ti bagi ni Cristo (Efe. 4:7–16). Tunggal maysa kadatayo ket maysa a paset ti bagi ken masapul a tumulong iti salun-at ken panagdakkelna (Efe. 4:7, 16). Datayo amin ket masapul met a makaawat iti pagimbagan manipud iti trabaho dagiti apostoles, mammadto, evangelista, ken papastor-mannursuro (Efe. 4:11). Dagitoy, kas kadagiti pennet ken “tunggal nagsusuupan” (Efe. 4:16), addaan iti maysa a mamagkaykaysa a trabaho, tumulong kadatayo a dumakkel nga agtitimpuyog ken Cristo, nga isu ti olo ti bagi (Efe. 4:13, 15).

`Ania dagiti sumagmamano “nga angin ti sursuro” nga agpuypuyopoy iti iglesiatayo ita nga aldaw, ken kasano iti panagtakdertayo a sititibker a maibusor kadakuada? Itugotmo ta sungbatmo idiay klase inton Sabado.`