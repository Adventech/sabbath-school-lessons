---
title:  Adalen Pay
date:   11/08/2023
---

Dua a paliiw ti tumulong a mangilawlawa iti adaltayo iti Efeso 4:7–10:

1\. Panangipatarus iti Efeso 4:9. Dadduma a patarus ipakitada a ti yuulog napasamak sakbay ti yuuli (dayta ket, “Isu bimmaba met nga immuna.” Dadduma a patarus surotenda ti teksto ti Griego a nasingsinged, a baybay-anda a silulukat ti pannakaitiempo ti yuuli ken yuulog (dayta ket, “ania ti cayatna a sao-en ti isu ‘nagpangato’, no di isu ket immulog met cadagiti disso a nababbaba iti daga?”), nga isu a mangipalubos iti panangkita a naipakita iti adal idi Martes, a ti ornos ti istoria ti Salmo 68:18 ket masurot koma, agraman ti pannakaitan-ok ni Cristo idiay langit (ti “yuuli”) a napasamak nga immuna, sinaruno ti “yuulogna” iti Espiritu.

2\. Panangidalan kadagiti nakayawan a kayaw. Iti panangadaw iti Salmo 68:18 manipud iti Griego a Daan a Testamento, nanaganan a Septuagint (maysa a kadaanan a patarus ti Griego iti Daan a Testamento), aramaten ni Pablo ti maysa a sasao idiay Efeso 4:8 a litiral a mabasa, “innalana ti nakayawan a kayaw,” ngem sapasap a pasingkedanna a ti kayatna a saoen, “innala a kas balud ti maysa a bunggoy dagiti kayaw.” Ti Adventista Del Septimo Dia ket masansan a naawatanda ti sasao a mangibagbaga iti aramid a panangisubli ni Cristo idiay langit, idiay yuulina, kadagidiay a naisangsangayan a napagungar iti tiempo ti bukodna a Panagungar (Matt. 27:51–53). Dagitoy buklen ti maysa a “panangilili ti rineppet,” umuna a bungbunga ti nasubbot, nga Iparangna iti Ama iti panagsublina kadagiti parparaangan ti langit (kitaen ti The SDA Bible Commentary, vol. 6, p. 1022; The Desire of Ages, p. 834, idilig iti The Desire of Ages, pp. 785, 786). Iti kasukatna, iti iras ti Colosas 2:15, ti teksto ket mabalin nga awaten, kas maysa a ladawan ni Cristo a mangparmek kadagiti kabusorna—ni Satanas ken dagiti dakes nga angeles—nga isu a naipakita a kas naabak a kayaw.

**Salsaludsod a Pagiinnadalan**:

`Idilig ti listaan ti “naespirituan a sagsagut” idiay Efeso 4:11 kadagiti listaan idiay 1 Corinto 12:4–11, 27–30; Roma 12:4–8; ken 1 Pedro 4:10, 11. Ania dagiti pagdudumaan ken pagpapadaanda a mapaliiwmo?`

`Idiay klase, saritaen maipapan iti sumagmamano nga “angin ti sursuro” nga agpuypoyopoy iti iglesia ita nga aldaw. Paliiwen no kasano iti panagkuna ni Pablo a saantayo koma a maiyangin kadagitoy nga angin. Ania dagiti masinnunuo a wagas a mabalin a makatulong a mangsalaknib kadagiti bagbagitayo, ken dagiti dadduma iti iglesia, manipud iti dangran nga ited dagitoy nga angin kadatayo?`

`Ipaganetget ni Pablo babaen ti Efeso ti tema ti “panagmaymaysa.” Ngem sapulentayo kadi ti panagmaymaysa iti amin a kabalinan? Iti sabali a pannao, iti ania a banag a ti tarigagay nga agpaay ti panagmaymaysa ket agbalin a saan a nabunga? Pagiinnadalan.`