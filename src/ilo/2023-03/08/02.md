---
title:  Ti Agpababa a Panagwerret ti Basol
date:   13/08/2023
---

`Idilig ti Efeso 4:17–32 iti Colosas 3:1–17. Kasano iti panangibabaet ni Pablo kadagiti mamati tapno agbiagda iti maysa a wagas a mangguyogoy iti panagmaymaysa ti iglesia?`

Iti sakbay daytoy a segkay, iti Efeso 4:1–16, ti tema ni Pablo ket ti panagmaymaysa ti iglesia. No idiligtayo ti Efeso 4:1 ken iti Efeso 4:17, mapaliiwtayo no kasano iti panagkaarngi dagitoy a patigmaan maipapan no kasano iti magna wenno agbiag. Daytoy a buya isingasingna a ni Pablo tratarenna ti isu met laeng a tema—panagmaymaysa ken istilo ti panagbiag a mangsuporta dayta—ngem manipud iti maysa a baro ken damo a saan a nasayaat a panangkita.

Idiay Efeso 4:17–24, idilig ni Pablo ti istilo ti panagbiag dagiti Gentil, nga isu nga ibilangna a kas mangdadael iti panagmaymaysa (Efe. 4:17–19), iti napudno unay a Nacristianoan a pagwadan ti biag a mangtaraon dayta (Efe. 4:20–24). Kabayatan a basaentayo ti natadem a panangdillaw ni Pablo iti napaidaman, nga istilo ti panagbiag ti Gentil, masapul a lagipentayo ti kombiksionna a dagiti Gentil ket sinubbot ida ti Dios babaen ken Cristo ken impaayna ti sipupunno a pannakikadua kadagiti tattao ti Dios (Efe. 2:11–22; Efe. 3:1–13). Idiay ngarud Efeso 4:17–19, ipapaayna ti maysa a nakedngan ken saan a nasayaat a pannakailadawan a “dacayo a Gentil iti lasag” (Efe. 2:11).

Ni Pablo ket saan laeng a maseknan maipapan kadagiti masinnunuo a basbasol wenno kababalin nga impakita dagiti Gentil. Isu ket maseknan maipapan iti maysa a pagwadan ti kababalin nga impakitada, maysa nga agpababa a turong ti panagbiag a tengngel ti basol. Iti puso ti Efeso 4:17–19 ket maysa a ladawan ti nagkalyo a kinaespiritual; “Idinto a nacudrepan ti pannacaawatda, a nayadayuda iti biag ti Dios, gapu iti kinacuneng nga adda cadacuada, a maipoon iti itatangken ti pusoda” (Efe. 4:17, 18). Daytoy a naespiritual a panagkalyo ket isu ti paggapuan ti nakudrepan a pannakaawat a naipaganetget idiay pangruggian ti teksto (“gapu iti kinacuneng nga adda cadacuada, a maipoon iti itatangken ti pusoda. Nagbalinda a callo,” Efe. 4:18, 19) ken ti napaidaman nga ar-aramidda iti kinaderrep a naipaganetget iti pagpatinggaanna (“idinto a napucaw ti amin a ricnadan inyawatda ti bagida iti kinaderrep, tapno aramidenda, a siaagum ti amin a kinarugit,” Efe. 4:19). Naisina manipud iti Dios, dida ammo no kasano iti agbiag, ken, naisina manipud iti mangisalakan a paraburna, agtultuloyda iti maysa nga agpababa nga agwerret ti basol ken kinadakes.

`Ania ti bukodmo a kapadasan iti pannakabalin ti basol nga agtuloy a mangguyod iti maysa a tao nga agpababa iti ad-adda pay a basol?`