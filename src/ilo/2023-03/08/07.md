---
title:  Adalen Pay
date:   18/08/2023
---

“Bay-anyo a dagiti panagtutongtongyo ket agbalin koma a maysa a kababalin a saanmo a kasapulan iti panagbabawi. ‘Ket dicay pagleddaangen ti Espiritu Santo ti Dios, isu a pacamarcaanyo a naisagana iti aldaw ti pannacasubbot.’ . . . No adda ayat iti pusom, sapulem nga ipasdek ken bangunen ti kabsatmo iti kasasantoan a pammati. No ti maysa a sao ket maitinnag a makadadael iti kababalin ti gayyemmo wenno kabsat, dika pabilgen daytoy dakes-a-panagsao. Dayta ket aramid ti kabusor. Pangngaasim ta palagipam ti agsasao a ti sao ti Dios ket iparitna dayta a kita ti panagtutongtong.”—Ellen G. White, Advent Review and Sabbath Herald, Hunyo 5, 1888.

Kasano ngata iti panagbaliw ti kongregasyonmo no sika ken iti tunggal kamkameng ket alaen ken agbiag iti maysa a sapata nga aglaun kadagiti sumaganad a sasao?

1\. Kayatko nga iti impluwensyak iti pamilia ti Iglesia Adventista Del Septimo Dia ken iti labesna pay ket agbalin a nasayaat, makaitag-ay, mangbangun-pammati, ken mangidur-as-iti- moral (Efe. 4:29).

2\. Iti pananglagip iti ayab ni Cristo iti panagmaymaysa ken ayat, gastarek iti ad-adu pay a pigsa a panangpasingked kadagidiay nga agar-aramid ken agkunkuna kadagiti banbanag a patiek a naimbag ngem iti panangitudo kadagiti di-panagballigi dagidiay a patiek a biddut (Juan 13:34, 35; Juan 17:20–23; Efe. 4:1–6; 1 Tes. 5:9–11).

3\. No diak umanamong iti maysa a tao, aramidek ti panagraemko iti kapammatiak a nalawag. Akuek ti dayaw ken pannakaitalaga dayta a babai ken lalaki ken Cristo. Ipaayko ti naiduma a kapanunotak a siiemma, saan a dinudursok (Efe. 4:31, 32).

4\. Agbiagak a sirarag-o, kumitkita iti amin a gundaway a mangbangun ken mangpasingked kadagiti padak a kamkameng ti iglesia, kabayatan nga ur-urayek ti panagsubli ni Cristo (Efe. 4:29, 30; Gal. 6:2; Heb. 10:24, 25).

**Salsaludsod a Pagiinnadalan**:

`Ulitem manen nga adalen dagiti 11 a daras a panangiladawan ni Pablo kadagiti tallo a kamkameng ti Kinadios idiay Efeso a kas nasinged nga agtitimpuyog nga agtartrabaho nga agpaay iti pannakaisalakan ti sangkataoan. Kasano a daytoy naulit-ulit a paganetget ket pakaammoanna ti pannakaawattayo iti Kinadios? Efe. 1:3–14; Efe. 1:15–23; Efe. 2:11–18; Efe. 2:19–22; Efe. 3:1–13; Efe. 3:14–19; Efe. 4:4–6; Efe. 4:17–24; Efe. 4:25–32; Efe. 5:15–20; Efe. 6:10–20 (nga idiay a “ti Apo,” Efe. 6:10, tudtudoenna ni Cristo).`

`Kasano iti pannakaipakat ti balakad ni Pablo maipapan iti Nacristianoan a panagsao (Efe. 4:25–32) iti panawen ti “ibabaet-ti-kompyuter-a-pannakisao,” nga isu a masansan unay a maar-aramat a panangdangran ken di-am-ammo a panangpapatay iti kababalin?`