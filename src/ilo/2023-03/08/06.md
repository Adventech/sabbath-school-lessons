---
title:  Kinaimbag (Saan a Kinapait)
date:   17/08/2023
---

Babaen iti panangibagana “iti aldaw ti pannacasubbot” (Efe. 4:30), ni Pablo ket inawisna dagiti agbasbasa kenkuana a kitaenda ti panagaramatda iti sasaoda iti lawag ti maikadua a yaay ni Cristo. Ti ngarud Efeso 4:31, 32, ket mabalin a maawatan a kas panangikaso iti panangaramat ti sasao kabayatan nga umasidegtayo iti dayta dakkel a pasamak.

`Iti lawag ti panagsubli ni Cristo, ania a kababalin ken ug-ugali, a nainaig iti panagsao, ti maikkat koma? Ania a kababalin ken ug-ugali ti maarakop koma? Efe. 4:31, 32.`

Iti maudi a patigmaan ti Efeso 4:17–32, ni Pablo mangipaay manen iti maysa a saan a nasayaat a bilin, daytoy ket ti panangipakitana kadagiti innem a bisio a “maiccat coma cadacayo” (Efe. 4:31); maysa a nasayaat a bilin nga agbalin koma a managayanayatcayo, agkikinnaasi ken agpipinnacawancayo (Efe. 4:32), ken maysa a nainsiriban. Dagiti mamati ket agpipinnakawanda koma iti maysa ken maysa “a cas met ti Dios pinacawannacayo gapu ken Cristo” (Efe. 4:32). Ti listaan ti innem a bisio mangrugi ken agpatingga iti gagangay, saklawenna-amin a balbalikas, “Isu-amin a pait” ken “amin a dakes.” Iti baet mainayon pay dagiti uppat a balbalikas: “gura,” “unget,” “ariwawa,” ken dakes a panagsao” (Efe. 4:31).

Ti maudi kadagitoy ipatarusna ti sao ti Griego a blasphemia, nga isu a binulod ti Ingles a kas maysa a teknikal a balikas nga agpaay iti mangipababa a sasao a maibusor iti Dios. Nupay kasta, ti balikas ti Griego ipakitana ti pagsasao a mangipababa mabalin nga iti Dios wenno iti tao a kas “panangpardaya” wenno “panagsasao iti dakes.” Iti listaan, dagiti kababalin (pait, pungtot, gura) kas la lummuag iti naunget a pagsasao (ariwawa, dakes a panagsao). Iti kababagasna, pasardengen ni Pablo ti kinamilitar ti Nacristianoan a panagsao. Dagiti kababalin a mangiduron iti naunget a panagsao ken ti maulit-ulit nga estratehiya a mangaramat dayta ket maikkatda koma manipud kadagiti Nacristianoan nga igam. Ti Nacristianoan a komonidad ket lumangto ken ti panagmaymaysa ti iglesia (idilig iti Efe. 4:1–16) ket rumang-ay laeng no maikkat dagitoy a banbanag.

Nupay ti dakes a panagsao, ket saan koma laeng a maaddagan no di ket masukatan koma. Dagiti panagtutongtong ken ar-aramidtayo iti pamilia ni Cristo—ken iti labesna pay—ket saanda koma a dumakkel manipud iti unget no di ket maguyogoy koma babaen iti panagayanayat, panagkikinnaasi ken panagpipinnacawan, a naibatay iti kangangatoan a pagrukodan ti amin, ti pammakawan ti Dios nga indanonna kadatayo ken Cristo (Efe. 4:32). Iparang ni Pablo ti “pangato a pammakawan (vertical forgiveness)” nga (impaay ti Dios kadatayo) a kas pagwadan nga agpaay iti “pabaribar a pammakawan (horizontal forgiveness)” (nga isu nga ipaaytayo iti maysa ken maysa; idilig iti Col. 3:13; Mat. 6:12, 14, 15).

`Panunoten ti pannakabalin dagiti sasaom. Kasano iti panangaramatmo kadakuada nga agbalin a makaitag-ay, makapabileg, ken mangbangun-iti-pammati?`