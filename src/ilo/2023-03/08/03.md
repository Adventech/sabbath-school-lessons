---
title:  Maysa a Napnoan Buya a Panagbaliw ti Panagbadbado
date:   14/08/2023
---

`Iti panangibaga manen iti istoria ti pannakakonvertir ti dumdumngeg kenkuana, ania ti napateg a kangrunaan a ponto nga ibagbaga ni Pablo kadakuada? (Efe. 4:20–24).`

Iti panangiladawanna iti sigud a panagbiagda, ti panagbiag ti Gentil (Efe. 4:17–19), saan a kuna ni Pablo, “Saan a kasta iti panangadalyo maipapan ken Cristo.” No di ket kunana, “Ngem saanyo nga inadal a casta ni Cristo!” (Efe. 4:20). No mapaliiw a ti sarsaritaen a “nagdengngegcayo kencuana” [ni Cristo] ken nasursuroancayo “kencuana” (Efe. 4:21) wenno “gapu kenkuana,” inayon ni Pablo ti panangibabaet ti pannakaadaptar ti maysa a nasukog-ken-Cristo a biag iti sasao “cas iti kinapudno ken Jesus” (Efe. 4:21). Ken Pablo, ti umay iti pammati ket maisentro iti maysa a personal a pannakaisilpo ken Cristo, maysa a nalawag unay ken napaypayso a mabalin a mailadawan a kas “panangadal ken Cristo.” Bigbigentayo a ti nagungar ken naitan-ok a Jesus ket sibibiag ken adda kadatayo. Masukogtayo babaen kadagiti sursurona ken ulidan ken watwaten ti kinapudno Kenkuana a kas sibibiag nga Apotayo. Lukatantayo dagiti biagtayo iti naalibtak a panangibagnosna ken pannakaiturong babaen ti Espiritu ken Sao.

Kuna ni Pablo kadatayo a ti panangadaptar iti maysa a biag a nasukog-ken-Cristo ket sapulenna ti tallo a proseso, nga isu nga ipakitana babaen iti ladawan ti pagan-anay: (1) “Iccatenyo” coma ti maipapan iti napalabes a panagbibiag (Efe. 4:22); (2) mapadasan ti akin-uneg a pannakapabaro (Efe. 4:23); ken (3) macawesancay coma iti tao a baro a naparsua a maitonos iti Dios a pagwadan ti biag (Efe. 4:24). Ti pangngarig ni Pablo ipakitana ti panagaramat iti pagan-anay idiay Daan a Testamento a kas maysa a simbolo iti agpadpada a kinamanagbasol (dayta ket, Sal. 73:6; Zac. 3:3, 4; Mal. 2:16) ken pannakaisalakan (dayta ket, Isa. 61:10; Eze. 16:8; Zac. 3:4, 5).

Iti kadaanan a panpanawen, dagiti lallaki ket agsuotda iti maysa a bado a pagattumeng ti kagayadna a kas akin-uneg a bado ken maysa a kagay wenno alfombra a mangipaay iti salaknib manipud ti init. Kasta met, dagiti babbai ket agsuotda iti maysa a bado ken kagay. Dagiti kultura a naipakita idiay Biblia ket maysa a napagtaginayon. Dagiti pagan-anay ket napategda ken nangina, ken nasalimetmetan iti nabayag a panawen. Saan a kadawyan iti agtagikua iti ad-adu ngem maysa a pagan-anay. Ti kalidad ken istilo dagidiay a pagan-anay ket mangipakpakita iti pakailasinan ken estado maipapan ti agsusuot. Iti panangsukat iti pagan-anay ti maysa, panangsukat iti sabali, ket saan a kadawyan ken napateg a pasamak (saan a kas iti kadawyan a mapaspasamak ita nga aldaw). Panunoten ni Pablo a ti panagbaliw ti biag ket agbalin a nakaddidillaw a kas iti panagsukat iti pagan-anay iti lawag daytoy idi immuna a siglo.

`Ania iti nagdumaan, ti napateg a nagdumaan, iti panangadal maipapan ken Cristo ken panangadal a panangammo ken Cristo?`