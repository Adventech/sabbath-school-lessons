---
title:  Adalen Pay
date:   04/08/2023
---

Ti surat ni Ellen G. White, “Modern Revivals,” iti The Great Controversy, pp. 461–478.

“Kasano a maitunostayo ti bassit a naespirituan a kasasaadtayo iti imparang ti tekstotayo [Efe. 3:14–19] a mangiladawan iti napno a pannakaammo a gundawaytayo a matagikua? Kasano ngay a kumita ti langit kadatayo, nga isu nga addaan iti amin a naespirituan ken naidagaan a pagimbagan tapno dumakkeltayo koma iti parabur, no ditay met napasayaat dagiti gundawaytayo? Ti apostol ket dina insurat dagitoy a sasao a mangilabeg kadatayo, a mangallilaw kadatayo, wenno mangingato kadagiti pananginanamatayo a manguppapay laeng iti kapadasantayo. Insuratna dagitoy a sasao tapno ipakitana kadatayo ti mabalin a pagbalinantayo ken masapul a pagbalinantayo, no agbalintayo nga agtawid iti pagarian ti Dios. Kasano iti pannakipagtrabahotayo iti Dios, no addaantayo iti maysa a bassit a kapadasan? Addaantayo iti maysa a pannakaammo iti Nacristianoan a gundaway, ken sapulen koma iti dayta nauneg, naespiritualan a pannakaawat kadagiti banbanag ti Dios a tinarigagayan ti Apo a maadda kadatayo.

“Pudno kadi a patientayo ti Biblia? Pudno kadi a patientayo a mabalin a magun-odtayo ti pannakaammo ti Dios a naiparang iti sangoanantayo iti daytoy a teksto? Patientayo kadi amin a sao a rummuar iti ngiwat ti Dios? Patientayo kadi dagiti sasao a sinao dagiti mammadto ken apostoles, ni Jesu-Cristo, nga isu a nagsurat iti amin a lawag ken bendicion, ket kenkuana agtaeng dagiti amin a kinabaknang ken kinapunno? Pudno kadi met laeng a patientayo ti Dios, ken iti Anakna?”—Ellen G. White, The Advent Review and Sabbath Herald, October 1, 1889.

**Salsaludsod a Pagiinnadalan**:

`Idilig ti doxolohiya ni Pablo idiay Efeso 3:20, 21 kadagiti dadduma a doxolohiya idiay Baro a Testamento—Rom. 11:33–36; Rom. 16:25–27; Fil. 4:20; 2 Ped. 3:18b; Judas 24, 25. Ania a tema wenno kapanunotan dagiti adda kadagitoy a teksto? Kasano ngata ti panangadaptartayo iti kababalin a panagdaydayaw ken panangidaydayaw nga iladawanda?`

`Idilig dagiti uppat a panangaramat ni Pablo iti sao ti Griego a plēroma (“pannacapunno”) idiay (Efe. 1:10, 23; Efe. 3:19; Efe. 4:13). Apay ngata a daytoy a kapanunotan ket napateg ken Pablo?`

`Kadagiti amin nga aramid ti Dios nga indaydayaw ni Pablo idiay Efeso 3, ania kadakuada iti makapangayangay unay kenka? Apay?`

`Dagdagupen ni Pablo ti umuna a kagudua ti Efeso kas iti panangirugina dayta (Efe. 1:3–21), nga inaramatna ti sasao ti kararag ken panagdaydayaw. Maragsakan iti pannakabalin ti Dios, nga adda kadagiti biag dagiti mamati babaen ken Cristo ken ti Espiritu (Efe. 3:16–21). Kasano iti nasaysayaat a pannakapadastayo iti daytoy a pannakabalin kadagiti biagtayo, kas iti insurat ni Ellen G. White iti ngato?`