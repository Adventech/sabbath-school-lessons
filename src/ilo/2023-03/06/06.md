---
title:  Ti Dayaw iti Iglesia ken ni Cristo Jesus
date:   03/08/2023
---

`Dagdagupen ni Pablo ti kararagna a nabuyogan iti maysa a doxolohiya, maysa nga ababa, naindaniwan a sasao ti panangidaydayaw iti Dios. Ania iti pangidaydayawanna iti Dios? Efe. 3:20, 21.`

Ilanlanad ni Pablo dagiti karkararagna nga agpaay kadagiti mamati (Efe. 3:14–19). Itan diretso nga agkararag ken sibibileg. Ti doxolohiya ni Pablo ket mangpataud iti dua a salsaludsod: 1. Ti kadi teksto ket saan a maitutop ti panangingatona iti iglesia, nga ikabilna dayta a maipada ken Cristo, iti sasao a “maipaay coma kencuana ti dayaw iti Iglesia ken ni Cristo Jesus” (Efe. 3:21)? Kabayatan a nangato unay iti panagngayangay ni Pablo iti iglesia idiay Efeso, nalawag a ni Cristo ti Mangisalakan ti iglesia idinto ta ni Cristo iti agtaeng iti puso dagiti mamati (Efe. 3:17). Idiay doxolohiya, idaydayaw ni Pablo ti Dios gapu iti pannakaisalakan a naipaay iti iglesia babaen ken Cristo Jesus.

2\. Ti kadi sasao a “cadagiti isu-amin a caputotan nga agnanayon” (Efe. 3:21) ket iladawanna ti maysa nga awan patinggana, nga agturong iti daga a masakbayan nga agpaay iti iglesia, agraman iti panagsubli ni Cristo? Ti Efeso ipakitana ti maysa a nasalun-at a pananginanama iti masakbayan. Kas pangarigan, ti Efeso 4:30 kumita iti “aldaw ti pannacasubbot.” Kasta met, dagiti mamati ket mapadasanda ti awan keddengna a panagturay ni Cristo iti “saan la a daytoy a pannawen, no di ket iti mapasungad pay” (Efe. 1:21). Ti doxolohiya ni Pablo ket mabasa koma a kas maysa a rambak iti awan patinggana a pannakabalin ni Cristo a naaramid iti biang dagiti mamati.

No sublianan ti maikadua a kararag ni Pablo (Efe. 3:14–21; idilig iti Efe. 1:15–23), makitatayo ni Pablo a makasarak iti pigsa iti nailangitan a saklaw ti ayat ti Ama (Efe. 3:14, 15), ti nakasagana ken sidadaan nga Espiritu Santo (Efe. 3:16), ti Mismo a pannakikadua ni Cristo (Efe. 3:17), ken ti di-marukod nga awan keddengna nga ayat ni Cristo (Efe. 3:18, 19). Daytoy ket pudno unay a panunotenna dagiti mamati a kas napno “iti isu-amin a pannacapunno ti Dios” (Efe. 3:19) ken rambakenna dagitoy a naespiritualan a kinapaypayso iti panagdaydayaw, manen agsidsiddaaw iti kinawadwad iti pannakabalin ti Dios a naipaay kadagiti sasanto. (Efe. 3:20, 21).

Iti aniaman a kanito a mariknatayo ti talmeg dagiti parikut, dagiti sulisog, wenno duadua, mabalin a mapantayo iti daytoy manginanama a pakasaritaan ti karkararag ni Pablo. Ti nakabalud nga apostol ket ipangatona dagiti panagkitatayo iti dakkel a kapatagan dagiti panggep ken parabur ti Dios, a mangipalpalagip kadatayo nga, aniaman dagiti agdama a paspasamaktayo, datayo ket makipaspasettayo iti namimpinsan a plano ti Dios (Efe. 1:9, 10), ken ti pannakabalinna ket agtartrabaho iti unegtayo.

`Ania a bendicion a naggapu iti Dios dagiti naisangsangayan a napateg kenka? Sanayen iti agaramid iti kararag a panagdaydayaw tapno maidaydayaw ti Dios nga agpaay kadakuada.`