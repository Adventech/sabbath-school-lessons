---
title:  'Ni Pablo: Naibalud nga Apostol Kadagiti Gentil'
date:   30/07/2023
---

`Basaen ti Efeso 3. Kabayatan nga aramidem, mangibaga iti maysa wenno dua a kangrunaan a tema. Ania dagiti kangrunaan a ponto nga imbaga ni Pablo?`

Ti Efeso 3 ipakitana ti maysa a makapangayangay a buya. Irugi ni Pablo ti kapitulo kadagitoy a sasao: “Gapu itoy, siac ni Pablo, a balud ni Cristo Jesus, gapu cadacay a Gentil” (Efe. 3:1). Kalpasanna, simmardeng nga agpaay iti maysa nga atiddog nga ikakarsia a naisentro iti trabahona a kas apostol kadagiti Gentil (Efe. 3:2–13). Kalpasan ti panagsardengna, impakitana ti panagsublina iti sigud a turong ti panpanunotna babaen iti panangulitna iti sasao, “Gapu itoy” (Efe. 3:14), ken dagiti bersikulo 14–21 ipaayda ti nasinga a padamag ti kararagna.

Idiay Efeso 3:1, iyam-ammo ni Pablo ti bagbagina a kas “balud ni Cristo Jesus,” ti wagasna a panangirikiar a nupay isu ket agnaed iti panangkaway ti Roma ken agparparang nga adda iti babaen ti panangituray ti Pagarian ti Roma, adda ti naun-uneg, nadiosan a panggep a maar-aramid iti biagna. Isu ket saan a balud ti Roma no di ket “balud ni Cristo Jesus”! (idilig iti Efe. 4:1).

Iti panangibaga ni Pablo kadagiti “rigrigat a sagabaec” (Efe. 3:13), ken iti naud-udi a panangibagana kadagiti kawarna (Efe. 6:20), isingasingna nga isu ket awan iti babaen ti nanam-ay a pannakaibalud iti balay (idilig iti Aramid 28:16) no di ket iti pagbaludan. Iti pannakabalud idi immuna a siglo ken iti maysa a rukib ti Roma ket naisangsangayan a narigat. Ti pagarian ti Roma ket dida nangipataray iti nasayaat-ti-pannakaorganisarna a pagbaludan agraman kadagiti nadalus nga al-alikamen ken regolar a servicio a panagpakan. Kinaagpaysoanna, ti pagarian ket bassit laeng iti pannakasapulda iti pagbaludan idinto ta ti pannakaibalud ket saan a naaramat a kas wagas a panangdusa. Dagiti tattao maikabilda laeng iti pagbaludan kabayatan nga agur-urayda iti pannakausig wenno pannakapapatay. Dagiti balud ket manamnama nga ipaayda ti agpaay kadagiti bagbagida ken agdasdas-alda kadagiti kakabaggian ken gagayyemda a mangted iti taraon ken dadduma pay a kasapulan.

Nalabit a dagiti pakadanagan ni Pablo ket maisentro iti rikrikna a maited ti pannakaibaludna kadagiti mamati, idinto nga iti maysa a balud ket maysa a nakaro a pakaibabainan iti sociedad iti lawag ti maysa kultura ti dayaw-ken-bain. Nalabit a mabuteng amangan ta dadduma ket damagenda, “Kasano iti panagbalin ni Pablo nga apostol ken babaunen ti naitan-ok a Cristo ket maysa a naumsi a balud?” Isu nga inulitna nga isimpa ti pannakaibaludna, a tulonganna dagiti mamati a kumita iti dayta a kas paset ti plano ti Dios. Isu ket agsagsagaba nga agpaay kadakuada (“rigrigat a sagabaec gapu cadacayo,”) ken ti agparparang a maysa a paggapuan ti pannakaibabain ket ti kinaagpaysoanna nagbalin nga agpaay iti “pacaidayawan” da (Efe. 3:13).

`Kasano a masursurotayo iti agtalek iti Dios ken dagiti panangidaldalanna iti tengnga dagiti makasuot unay a paspasamak?`