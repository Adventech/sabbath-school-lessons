---
title:  Panangaramid iti Kangatoan a Kinapudno ken Cristo
date:   02/09/2023
---

### Basaen Agpaay ti Adal ita a Lawas
Efe. 6:1–9; Marcos 10:13–16; Col. 3:21; 1 Ped. 2:18–25; 2 Cor. 5:10; Col. 3:24, 25.

> <p>Paset a Maiyulo</p>
> “Ket dacayo nga appo, casta met ti aramidenyo cadacuada, ket baybay-anyo dagiti panangam-ames; a siammocayo a ti Apoda ken Apoyo adda sadi langit, ket awan ti pagdudumaan dagiti tattao kencuana” (Efeso 6:9).

Idi 2018, maysa a banag idiay Museo ti Biblia idiay Washington, D.C., ti nakaawis ti imatang dagiti adu. Maysa a napaababa a Biblia a naaramid a mangisuro kadagiti nasken a kasapulan ti pammati kabayatan a pinunasda ti aniaman a teksto a mangilongalong iti yaalsa dagiti ad-adipen. Naipablaak idi 1808, saan laeng a bassit a teksto ti naikkat. Nobenta porciento ti Daan a Testamento ti naikkat, limapulo a porciento met iti Baro a Testamento. Iti 1,189 a kapitulo idiay Biblia, 232 laeng ti nabati.

Dagiti teksto a kas la mangipaganetget iti kinadakes ti panangadipen, nangnangruna iti kaawan dagiti adu nga istoria ti Biblia a “naimbag a damag,” ket nabati a sibubukel nga adda, agraman ti masansan-a-saana husto ti pannakaaramatna a teksto a kas ti “Dacayo a paad-adipen, agtulnogcayo cadagiti appoyo a tattao, a mabuyugan ti buteng ken pigerger, iti kinadalus ti pusoyo, a cas ken Cristo” (Efe. 6:5).

Ita nga aldaw, iti tiempo ken kulturatayo, ti napateg a karittayo ket ti panangbasa iti Efeso 6:1–9 iti lawag ti sibubukel nga istoria ti pannakaisalakan, a kas naiparangarang iti kompleto a Biblia. Ania ti maadaltayo kabayatan a kitaentayo ni Pablo a mangipakat kadagiti pateg ti evangelio kadagiti rinuker a patakder ti sociedad iti aldawna?

_*Adalen ti adal ita a lawas tapno maisagana agpaay ti Sabado, Setiembre 9._