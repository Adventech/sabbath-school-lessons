---
title:  Balakad Kadagiti Nagannak
date:   04/09/2023
---

`Pagdiligen ti Efeso 6:4 ken Colosas 3:21. Ania a pangguyogoy ti ipaay ti Colosas 3:21 tapno maliklikan ti panangrurod kadagiti annak?`

Ti Sirach, maysa a dokomento ti Judio nga adda idi aldaw ni Pablo, balakadanna dagiti amma maipapan ti panangtratarda kadagiti annakda a lallaki: “Isu a mangayat iti anakna a lalaki ket salitenna a masansan. . . . Panuynoyan ti maysa nga ubing, ket butbutngennaka; makiay-ayamka kenkuana, ket pagleddaangennaka. . . . Disiplinaam ti anakmo ken pagbalinem ti sangolna a nadagsen, tapno saaanka a mapabainan iti kinaawan babainna” (Sirach 30:1, 9, 13).

Ti balakad ni Pablo ket awitna ti maysa a naiduma unay nga ayug. Umuna a tamingenna ti maysa saan a nasayaat (negatibo) a bilin kadagiti amma: “dicay ruroden dagiti annacyo,” napakuyogan iti maysa a nasayaat (positibo), “no di ket idalanyo ida iti alagaden ken pammagbaga ti Apo” (Efe. 6:4). Iti aldaw ni Pablo, dagiti amma ket addaan iti naan-anay a pannakabalin iti ligal kadagiti annakda, nga isu a naibilang a kas sanikuana. Dagiti amma ket addaanda iti kalintegan a mangipaay iti naranggas a dusa, uray pay patay, kadagiti annakda. Pudno unay, iti sumagmamano a kasasaad ti maysa a pannakabalin ti ama kadagiti annakna ket addaganna pay ti panangituray ti maysa nga apo kadagiti ad-adipenna. Ni Pablo ket dina ipalpalubos iti kasta a pannakabalin no di ket sibibileg a manglawlawag ken mangsukog manen iti panagkakayamet ti pamilia. Iti lawag iti nangato a kinapudno ken Cristo, awisen ni Pablo dagiti amma a Cristiano a mangpanunot manen iti panangaramat iti pannakabalinda idinto ta dagiti annak a maparurod nga agpungtot ket saan unay a nasayaat ti saadda a mangawat “iti alagaden ken pammagbaga ti Apo” (Efe. 6:4).

“Amma ken inna, idiay pagtaengan itakderanyo koma ti pangngeddeng ti Dios. Sapulenyo ti panagtulnog, saan nga iti bagyo dagiti sasao, no di ket iti maysa a naasi, naayat a pamay-an. . . .

“Makaay-ayokayo koma idiay pagtaengan. Lapdan iti aniaman a sao a mabalin a mangriing iti di-nasantoan a panagunget. ‘Amma, dicay ruroden dagiti annacyo,’ ket maysa a nadiosan a bilin. . . .

“Awan ti naited a lisensya idiay Sao ti Dios nga agpaay iti kinakaro ti nagannak wenno panangidadanes wenno agpaay ti nainkabagianan a kinasukir. Ti linteg ti Dios, iti biag ti pagtaengan ken iti gobierno dagiti nasnacion, ket agayos manipud iti maysa a puso ti awan patinggana nga ayat.”—Ellen G. White, Child Guidance, p. 259.

`Nupay ti lawag ti adal ditoy ket tamingenna dagiti nagannak ken annak, ania dagiti principio a mabalin a maala manipud kadagitoy a teksto a mangbalbaliw koma no kasano iti panangtratar iti amin a sabsabali a tattao?`