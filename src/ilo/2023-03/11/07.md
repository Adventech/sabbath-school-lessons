---
title:  Adalen Pay
date:   08/09/2023
---

Ti panagraem ni Pablo kadagiti annak a kas pada a mamati (Efe. 6:1–3) pangatoenna ti pakaseknantayo nga agpaay kadagiti wagas a dagiti annak ket matratarda iti lubongtayo ita nga aldaw. Ti saona kadagiti amma (Efe. 6:4) awisennatayo a mangkita kadagiti pagrebbengan ti nagannak. Iti panangipakat iti balakad ni Pablo kadagiti ad-adipen (Efe. 6:5–8), ken, nangnangruna, ti balakadna kadagiti appo ti adipen (Efe. 6:9), ket ad-adda a makakarit, idinto ta ti plastar ti sociedad ket adayo iti adu kadatayo ken gapu ta ammotayo a ti pannakaadipen, iti aniaman a langa, ket maysa kadagiti kadakkelan a kinadakes. Kaskasdi, nga idinto a dagitoy a sasao ket napaltiinganda a paset ida ti Sursurat, masapul nga utobentayo no kasano iti panangipakat kadakuada ita nga aldaw. Kadagiti mamati idiay Efeso idi immuna a siglo, addaantayo iti gundaway ken pagrebbengan a mangipakat kadagiti pateg ti evangelio kadagiti panagkakayamettayo. Dagiti salsaludsod a pagiinnadalan iti baba ket naaramidda a mangparang-ay dayta a trabaho.

**Salsaludsod a Pagiinnadalan**:

`Ania ti kayatna a saoen kadagiti Adventista a ti panangayat kadagiti annak ket makita a kas pammaneknek a “tapno isaganaanna ti maysa nga ili nga awan pagcuranganna a maipaay iti Apo”? Lucas 1:17 (ad-adawenna ti Mal. 4:6).`

`Ti nalawag a panangraem ni Pablo kadagiti annak ket mangisingasing iti makabokibok a saludsod: Ania ti pagrebbengantayo tapno maiyat-atiddog ti ayat ni Cristo kadagiti annak nga isu a nakapadas iti kinaranggas, seksual a pannakairurumen [pannakaabuso], ken pannakaibabain kadagiti naubing a panagbiagda? Iti panangkita iti dakkel a maited ti Dakes a Kapkapadasan ti Panagubing (Adverse Childhood Experiences) (wenno ACEs; kitaen ti https://www.cdc.gov/violenceprevention/), ania ti pagrebbengantayo kadakuada?`

`Kas maysa a pangyat-atiddog iti panangraem ni Pablo kadagiti annak ken iti panangayat ni Jesus kadakuada, ania dagiti adda a pagrebbengan ti iglesia a mangtaraon ken mangsalaknib kadagiti annak nga adda iti poderna? Ania dagiti sistema ken ornos a masapul a maikabil a mangaramid dayta?`

`Ti balakad ni Pablo kadagiti ad-adipen ken appo ti adipen, iti Efeso 6:5–9, ket masansan a naipakat kadagiti panagkakayamet dagiti trabahador ken agpatpatrabaho. Ania nalabit dagiti wagas a daytoy ket maiyataday? Ania dagiti peggad a mabalin a tumaud iti panangaramid dayta?`

`Ti pannakaadipen ket agtalinaed a naladingit a kinapudno iti lubongtayo, iti nasurok nga 40 million a tattao a naadipen (segun ti “The Global Slavery Index,” http://www.globalslaveryindex.org/). Kas wayawaya a tattao a dagiti naespirituan nga ammatayo ket natibker ti pannakaitalagada iti pannakapukaw iti pannakaadipen, ania dagiti pagrebbengantayo kadagitoy naadipen nga an-annak a lallaki ken an-annak a babbai ti Dios kabayatan a kantaentayo ken Cristo “Dagiti kawar pugsatenna, ta dagiti adipen ket kakabsattayo, ken iti naganna amin a panamarparigat ket sumardeng” (lyrics to “O Holy Night,” public domain)?`