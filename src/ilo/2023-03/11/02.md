---
title:  Balakad Kadagiti Annak
date:   03/09/2023
---

`Ania a balakad ti ited ni Pablo kadagiti annak, ken kasano iti panangsuportana iti dayta a balakad manipud iti Daan a Testamento? Efe. 6:1–3. (Kitaen met ti Mat. 18:1–5, 10; Marcos 10:13–16.)`

Tapno maapresyar ti balakad ni Pablo kadagiti annak, masapul a panunotentayo dayta a mabasbasa kadagiti balbalay nga ig-iglesia ti rumangrang-ay a ciudad ti Efeso. Ti sao nga “annak” (iti Griego, ta tekna) ket mabalin a tudtudoenna ti maysa a nalawlawa a bilang dagiti idad, idinto ta dagiti annak ket agtalinaedda nga adda iti babaen iti panangituray ti ama agingga nga ti ama ket agtawen iti 60 (iti ugali ti Griego) wenno agingga iti patayna (iti ugali ti Roma). Nupay dagitoy nga annak, ket naubing unay tapno agbalin nga adda iti babaen ti panangisuro ti nagannak (Efe. 6:4) ngem nataenganen a mismo tapno agbalin a disipolo iti bukodda a kalintegan.

Mangngegtayo ni Pablo nga awisenna dagiti annak, nga isu nga agdaydayaw kadagiti kongregasyon ti Cristiano, nga agtulnog ken dayawenda dagiti nagannakda “iti Apo,” dayta ket, ken Cristo (idilig iti Efe. 5:22; Efe. 6:4, 5, 7–9). Maawistayo ditoy a raemen dagiti annak a kas iti kinaisuda a kas disipolos ni Cristo ken iraman ida a kas naalibtak a makipaspaset iti panagdaydayaw. Daytoy ket aramidenna ti teksto a maysa a pamuon ti maysa a panagbalin a nagannak ken agpaay iti panagministro kadagiti annak.

Ti bilin ni Pablo nga agtulnog ket saan nga inkapilitan. No dagiti bilin dagiti nagannak ket “supringenna dagiti sapsapulen ni Cristo, iti kasta, nupay nasakit, dagiti [annak] ket masapul a tungpalenda ti Dios ken agtalekda kadagiti supapak a maikadua Kenkuana.”—Ellen G. White, The Adventist Home, p. 293. 

Ileppas ni Pablo ti patigmaanna kadagiti annak babaen iti panangadawna iti maikalima a bilin, a saksi iti nangato a pateg nga ikabilna kadagiti Sangapulo a Bilbilin a kas maysa a paggapuan ti bagnos nga agpaay kadagiti mamati a Cristiano (maysa a nalawag a paset ti Efe. 4:1–6:9; nangnangruna ti Efe. 4:25, 28; Efe. 5:3–14). Irugina ti panangadaw iti (“ ‘Dayawem ni amam ken ni inam’ ” Efe. 6:2), nabingay dayta iti maysa komentario ti editor (“nga isu ti umuna a bilin nga adda carina” Efe. 6:2), kalpasanna ileppasna ti adaw (“tapno naimbag ti lac-ammo ket atiddag ti biagmo iti rabaw ti daga’ ” Efe. 6:3). Ti maikalima a bilin saksianna a ti panangdayaw kadagiti nagannak ket paset ti inaramid ti Dios nga agpaay kadagiti tattao a rumang-ay. Ti panagraem kadagiti nagannak, aduman dagiti pagkurkuranganda, ket tumulong a mangparang-ay iti salun-at ken pagimbagan.

`Kasano a dagitoy a bersikulo ket pasingkedanda no kasano ti kinapateg ti panagkakayamet ti pamilia?`