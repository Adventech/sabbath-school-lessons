---
title:  Dagiti Apo nga Ad-adipen
date:   07/09/2023
---

Kadagiti maudi a sasao ni Pablo kadagiti ad-adipen, “adipen man wenno saan” (Efe. 6:8), ti sao a “saan [nga adipen]” ket tudtudoenna dagiti appo ti adipen, a mangipalubos ken Pablo a mapan iti balakadna kadakuada kabayatan a panunotenna dagiti ad-adipen ken dagiti appo ti adipen nga agtaktakder iti agpadpada a takder iti sangoanan ni Cristo idiay pangukoman (idilig iti 2 Cor. 5:10; Col. 3:24, 25).

`No sika ket maysa a Cristiano nga apo ti adipen nga isu a dumdumngeg iti Efeso a maibasbasa iti balay nga iglesiayo, kasano ngata iti sungbatmo iti daytoy a balakad, a naipaay iti kaadda dagiti adipenmo? Efe. 6:9.`

Tamingen ni Pablo dagiti appo, dagiti appo ti adipen, iti maysa a natirad a patigmaan, nga isu nga agturong iti natadem a pagdumaan “dagiti appo” (iti Griego, hoi kurioi, naipatarus a kas “appo”), nga isu nga addaan iti maysa nga ugali a “mangam-ames” kadagiti ad-adipenda, ken “ti Apo” (ho kurios), Cristo, nga isu nga “awan idumdumana.”

Dawaten ni Pablo kadagiti appo a “casta met ti aramidenyo cadacuada,” dagiti ad-adipen, nga isu a makakaklaat iti makinkukua iti adipen idi immuna a siglo. Dagiti appo ket sumungbatda koma kadagiti ad-adipenda a nabuyogan iti naimbag a nakem nga inturayan ti pannakikaduada ken Cristo, a mayataday iti kadawdawat laeng ni Pablo kadagiti ad-adipen (Efe. 6:5–8). Ibagana kadakuada nga isardengda iti mangam-ames kadagiti ad-adipenda, maysa a kadawyan nga aramid iti maysa a tiempo nga isu a dagiti appo ket inturayanna ti maysa a nalawa a nadumaduma a panangdusa, agraman iti panangbabaut (1 Ped. 2:20), panangirurumen [panangabuso] iti seksual, panangilako (ken naisina manipud kadagiti ay-ayatenna), nalabes a panagbannog, pannakabisin, pannakakawar, pannakamarka, ken uray pay patay. Gapu iti daytoy, maukomda—babaen iti Dios.

Tulongan ni Pablo dagiti bilbilinna kadagiti dua a makapangayangay nga ayab kadagiti appo ti adipen a kumita iti labes pay dagiti patakder ti sociedad ti lubong ti Griego-Roma: 1. Isuda ken ti maipagarup nga ad-adipen ket kaduada-nga-adadipen ti maysa nga Apo (“a siammocayo a ti Apoda ken Apoyo adda sadi langit, ket awan ti pagdudumaan dagiti tattao kencuana,”; idilig iti Col. 4:1); 2. Ti nailangitan nga Apo okomenna amin nga awan panangidumduma. Idinto ta ti bukodda nga Apo tratarenna dagidiay naibilang a kas ad-adipen iti agpapada a takder kadagiti sabsabali, isu a kastada met koma (idilig iti Filemon 15, 16).

Adu kadagiti sasao ni Pablo idiay Efeso ti agbalin a naisangsangayan a makaparagsak kadagiti Cristiano nga ad-adipen: maibilang a kas annakna (Efe. 1:5); pannakasubbot (Efe. 1:7); tawid (Efe. 1:11, 14; Efe. 3:6); maipatugawtayo a maikuyog ken Jesus (Efe. 2:6); agbalin a “cailiandacayo,” “cabbalay ti Dios” (Efe. 2:19; idilig ti 3:14, 15), ken nasken a paspaset ti bagi ni Cristo (kitaen ti Efe. 3:6, Efe. 4:1–16). Ti Efeso 6:5–9 paggunayenna amin ti sursuro idiay surat a kas agkurri iti panagkakayamet dagiti ad-adipen ken appo ti adipen, agraman ti balakad maipapan ti panagsasao (Efe. 4:25–32) ken nadalus a principio iti seksual (Efe. 5:1–14).