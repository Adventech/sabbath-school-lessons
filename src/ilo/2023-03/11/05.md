---
title:  Ad-adipen ni Cristo
date:   06/09/2023
---

`Ania ti sapulen ni Pablo kadagiti ad-adipen a Cristiano kadagiti naibinsabinsa a bilbilinna kadakuada? Efe. 6:5–8.`

Dawaten ni Pablo kadagiti ad-adipen a Cristiano nga agtulnogda kadagiti appoda, a mangipaay iti naimpusoan, mangnibinibi a panagservi. Ti nakaddidillaw ket ti maulit-ulit a panangibagana iti maysa a dakkel a suno a dawdawatenna kadakuada nga aramidenda. Saan a masapul nga ikabilda ti apo ti adipen iti lugar ni Cristo, nga ipaay kenkuana ti pannakikadua a kukua laeng ni Cristo. No di ket kadagiti pannakaitalaga ken pannakikadua a mangguyogoy iti naimpusoan, mangnibinibi a panagservi kadagitoy nga isunoda ni Cristo, ti Apo, nga agpaay iti apo ti adipen. Iti panangpabileg daytoy a nasken a suno, ni Pablo ket ipapaayna ti maysa a nabalbaliwan, Nacristianoan a pannakaawat iti panagkayamet ti apo-ken-adipen.

Paliiwen dagiti adu a wagas a panangitalmeg ni Pablo daytoy suno kadakuada:

* Dagiti appo ti adipen ket pinabassit ni Pablo kas “naidagaan nga apoda,” nga itudtudona ti napaypayso ken nailangitan nga Apo (Efe. 6:5, naipaay ti paganetget).
* Agservida koma a “a mabuyugan ti buteng ken pigerger, iti kinadalus ti pusoyo, a cas iti panagserviyo ken Cristo” (Efe. 6:5, naipaay ti paganetget).
* Ibaga ni Pablo daytoy suno a kalalawagan iti panangirikiar a dagiti ad-adipen a Cristiano ket ipaayda koma ti napudno a panagservi a kas adipen, saan a kadagiti appoda, no di kas “ad-adipen ni Cristo” (Efe. 6:6).
* Iti panangaramidda iti servicioda, aramidenda koma ti “napusoan iti pagayatan ti Dios,” nga ipaayda ti naimpusoan a panagservi a naiturong iti Dios (Efe. 6:6).
* Iyawis ni Pablo ti naguyogoy ken nasayaat a panagservi, a maipaay “iti Apo, ket saan a cadagiti tattao” (Efe. 6:7).

Iti naimpusoan a panagservida, dagiti ad-adipen a Cristiano ket mabalinda a mangnamnama iti naan-anay a gunggona manipud ken Cristo inton agsubli. Naaramidda ti trabahoda nga agpaay Kenkuana ken mabalin a manginanamada iti gunggona manipud Kenkuana, maysa a naisangsangayan a makaawis a kapanunotan kadagiti naibalud iti daytoy dakes nga institosyon. Ti maysa nga adipen ket nalabit a mariknana nga isu ket saan a maapresyar wenno dakdakes iti naidagaan nga apo (idilig iti 1 Ped. 2:19, 20). Ngem, ti mamati nga adipen, ket addaan iti maysa nga Apo nga isu a sisisiput, mangpalpaliiw iti “uray ania a banag a naimbag nga aramidento ti tunggal maysa” (Efe. 6:8), ken mangipaay iti sigurado a gunggona.

`Uray pay ngata no kasano iti kadakkel ti panagayattayo a ti Sursurat ket silalatak a babalawenna koma daytoy nakabutbuteng nga aramid, ngem saan. Nupay kasta, ania dagiti principio a maalatayo manipud kadagiti sasao ni Pablo iti daytoy a lawag maipapan no kasano ti pannakinaigtayo kadagiti tattao a makatrabahoantayo iti bukodtayo a lawag?`