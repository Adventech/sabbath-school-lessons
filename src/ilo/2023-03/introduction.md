### Efeso: Kasano iti Panangsurot ken Jesus Kadagiti Makasuot a Panpanawen

Iti surat kadagiti taga Efeso, ibaga ni Pablo kadatayo ti maipapan kadagiti mismo a taga Efeso. Kalpasan dagiti tawtawen ti naragsak a paspasamak kadagiti immuna nga al-aldaw ti Nacristianoan a trabaho idiay Efeso, ti Efeso nakibalubal iti kinapateg ti Nacristianoan a pammatida.

Ni Pablo, nga iti naminsan ket isu ti mangriribok iti ekonomiya daytoy maikapat a kadakkelan a ciudad iti Pagarian ti Roma, ket itan ket naipaigid ken naibalud. Kabayatan nga agsursurat manipud iti pagbaludan, madanagan isuna a dagiti mamati idiay Efeso ket amangan ta “mauppapayda,” a malipatanda iti aniaman a naalibtak a kaipapanan ti agbalin a disipolo ni Jesus idiay nailubongan a ciudad ken namimpinsan pinapagano a kultura ti Efeso. Nupay dagiti agdengdengngeg kenkuana ket Cristianodan, ti ayug ni Pablo ket maysa nga agaw-awis. Sapsapulenna iti panangilista manen kadakuada iti Nacristianoan a pammati, tapno pagpingkienna manen ti apuy ti kinapasnekda ken Cristo, ken tapno pagungarenna ti kinaragsak iti agbalin a paset iti dakkel a trabaho ti Dios iti lubong, ti iglesia.

Agsipud ta ti Nacristianoan a pammati ket maipapan amin ken Cristo, parangrangen ni Pablo ti panagyaman ken panangidaydayawna Kenkuana. No dagiti aglukaylukay a Nacristianoan a disipolos ket maalada manen ti panagtakderda, agsipud ta matiliwda manen ti immuna nga ayatda nga agpaay ken Jesus ken mangipasdek iti sadiwa a panagtalek iti parabur ken pannakabalinna. Iti kasta ni Pablo ket ipaganetgetna ti pannakaitan-ok ni Cristo idiay langit, iti ngatoen ti amin a pannakabalin ken kinadios a mangsapul a mangawis ti kinapudno dagiti mamati idiay Efeso. Ni Jesus iti kalat ti nadiosan a plano kadagiti amin a panpanawen, maysa a plano nga isu a dagiti mamati, kas iglesia, mangaramid iti maysa a napateg a paset iti plano ti Dios a mamagkaykaysa kadagiti amin a banbanag ken Cristo.

Kabayatan a sapulen ni Pablo nga iyasideg dagiti mamati idiay Efeso iti sadiwa a kinapasnek iti Apoda, saanna a pukawen dagiti dawdawaten ti Nacristianoan a kinadisipolo. Impakitana iti sumagmamano a pannakaibinsabinsa no ania ti kita ti Nacristianoan a kababalin ken ti komonidad. Dagiti Cristiano ket naayaban iti napaltiingan ti Epiritu, mangidaydayaw ken Cristo, naiturong iti Dios a panagdaydayaw, nga isu a maulit-ulit nga ipakpakita ni Pablo. Ti maysa a kinapasnek ken Cristo ket balbaliwanna no kasano ti panagtignay ken panagsao ti maysa a tao. Iti panangayat ken Cristo ket kaipapananna iti panangraem ken panangipateg kadagiti pada a mamati. Kayat a saoen dayta iti panangtukiad kadagiti pagwadan a nababa-iti-naespirituan ken napaidaman iti namoralan a kababalin nga isu a kasta unay iti panagrairana idiay kulturada. Kayatna a saoen, a kadagiti panagkakayamettayo iti uneg ti iglesia ken sangakabbalayan, mangadawtayo manipud iti ehemplo iti panagsakripicio iti bukod a bagi nga impaay ni Cristo. Kayatna a saoen iti panangipaay kadagiti pada nga umili iti Efeso kadagiti nalawag a baro a pagwadan iti panagbiag ti tao.

Adu iti naglaun iti surat ni Pablo iti maipapan iti panangipakitana iti ragsakna iti daytoy baro a pagwadan no ania iti kayat a saoen iti agbalin a tao babaen iti pannakaikamkameng iti iglesia ti Dios. Isu ket naisangsangayan a napapigsa babaen iti panunot a ti Dios ket pinagtiponna dagiti di agkinnaawatan a segkay ti sangkataoan—dagiti Judio ken Gentil—a kas maymaysada iti iglesia. Iti panagbiag iti panagkaykaysa nga idiay ket namnamaen nga adda iti kinasungit, addaanda iti gundaway a mangipakita kadagiti kababalin iti kabarbaro a sociedad ken iti umay a pagarian ti Dios.

Iti panangragpat iti kinapateg ti panagbalin a paset iti iglesia ti Dios, pasayaaten ni Pablo dagiti uppat a kayarigan iti iglesia. Dagiti mamati buklenda ti bagi ni Cristo, nga ipaduyakyakda ti kinapasnekda ken Cristo ken panagmaymaysada iti tunggal maysa. Isuda ket maysa a nabiag a templo, nabangon gapu iti sakripicio ni Cristo idiay Kalbaryo, nga isu a maidaydayaw ti Dios. Isuda ti novia ni Cristo, nga isu a kumitkita iti masakbayan a dakkel a seremonia ti boda inton ti Novio ket umay a mangala kadakuada a kas Kukuana. Iti maudi a kayarigan a mangipakita iti panagtrabaho ni Pablo a mangilista manen kadakuada iti Nacristianoan a pammati, isuda dagiti buyot ni Cristo a mangaramid iti talna gapu iti Naganna, a manglaban kadagiti pwersa ti sipnget babaen iti pigsa ti Dios kabayatan a kumitkitada iti panagsubli ni Cristo.

Ti ngarud Efeso, saritaenna a nangnangruna dagiti panpanawen a kas iti panawentayo nga isu a ti awis ti lubong ken ti panaglabas ti panawen ket am-amsenna a pakudrepen ti Nacristianoan a kinadisipolo. Itag-ayna ni Cristo ken ipangatona ti kinapateg ti isusurot Kenkuana kabayatan a makipaset a naalibtak a kamkameng ti Iglesiana kabayatan a pagbiagantayo ti namnama iti panagsublina. Iti daytoy a tremestre addaantayo iti gundaway a dumngeg a sikakarag iti Efeso ken mapadasan ti napabaro a kinaragsak nga isusurot ken Jesus kadagiti makakarit a panpanawen.

_Ni John K. McVay, Ph.D., ket presidente ken propesor ti relihiyon idiay Walla Walla University idiay College Place, Washington, USA, a nagservianna nanipud idi 2006._