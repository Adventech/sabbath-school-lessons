---
title:  Ni Cristo iti Ngatoen ti Amin a Pannakabalin
date:   12/07/2023
---

Rinambakan ni Pablo ti pannakaitan-ok ni Jesus, nga isu a nakikatugaw ita iti Ama idiay trono kadagiti yan a nailangitan. Kalpasan a nailawagna ti saad ni Cristo iti pannakaikayametna iti Ama (“impatugawna iti macanawanna cadagiti yan nailangitan” Efe. 1:20), mapan ni Pablo iti pannakaikayamet ni Jesus kadagiti “pannakabalin.” Kas agturay a kadua ti Ama, ni Jesus ket “nangatngato unay ngem ti amin” kadakuada (Efe. 1:21).

`Idilig iti panangibaga ni Pablo cadagiti dakes, naespiritualan a pannakabalin idiay Efeso 1:21; Efeso 2:2; ken Efeso 6:12. Apay ngata nga interesado unay ni Pablo kadagitoy a pannakabalin?`

Ti Aramid 19:11–20, agraman iti istoriana kadagiti pito nga annak ni Sceva, ipakitana a ti Efeso iti dayta a tiempo ni Pablo ket sentro kadagiti salsalamangka. “Ti agraraira a kababalin nga aramid ti salamangka iti amin a lubong ti Helena ket pagaammo unay idi iti lubong ti espiritu nga agar-aramid iti impluwensya iti nganngani isuamin a paset ti biag. Ti kalat ti salamangkero ket ilasinna ti natulong nga espiritu manipud kadagiti makadangran ken ammoen dagiti matudtudo nga ar-aramid ken dagiti mainaig a pigsa ken turay dagiti espiritu. Babaen iti daytoy a pannakaammo, dagiti wagas ket mabalin a maaramid (iti naisao wenno naisurat a pormola, dagiti karkarding ken dadduma pay) nga agpaay iti panangiturong kadagiti espiritu iti pagimbagan ti maysa a tao. Iti umiso a pormola, iti sakit nga inted-ti-espiritu ket mabalin a maagasan, wenno iti maysa a lumba iti karuahe ket mabalin a maipangabak.”—Clinton E. Arnold, Power and Magic: The Concept of Power in Ephesians, p. 18.

Ti panagngayangay iti panangnagan kadagiti didios ken pannakabalin ket maysa a paset ti narelihiosoan a biag idiay Efeso (kitaen ti Aramid 19:13), ken iti sumagmamano uray pay ita nga aldaw. Tarigagayan ni Pablo a malawlawaganna ti panagkayamet ni Cristo ken “dagiti pannakabalin”: Ti naitan-ok a Jesus ket “nangatngato unay ngem ti amin a gobierno ken agturay ken pannacabalin ken kinaapo” (Efe. 1:21).

Tapno maipasigurado a dagiti dumdumngeg kenkuana ket maawatanda nga awan pannakabalin iti ruar ti pagturayan ni Jesus, inayonna pay a ti maysa nga aramid a panangurnong kadagiti nagnagan dagiti didios ken lulualo: “ken iti isu-amin a nagan a managanan” (Efe. 1:21). Iti panagbaw-ingna manipud ti rukod ti law-ang iti dayta a tiempo, ipaganetget ni Pablo ti awan keddengna a panagsasaganad ti panagturay ti naitan-ok a Jesus. Ti panagturayna iti ngatoen ti amin a pannakabalin ket maipakat “saan la a daytoy a pannawen, no di ket iti mapasungad pay” (Efe. 1:21).

`Ania dagiti sumagmamano a pakakitaan iti agdama-nga-aldaw kadagitoy isu met laeng a dakes a pwersa, ken kasano iti pannakaisiguradotayo a saantayo a matiliw iti uray aniaman kadakuada?`