---
title:  Pannakipaset iti Pannakabalin ti Panagungar
date:   11/07/2023
---

Iti nabati a bersikulo a damag ti kararag ni Pablo, Efeso 1:20–23, ilawlawa ni Pablo iti maikatlo a topiko ti pannakaawat a namnamaenna nga iyeg ti Espiritu Santo kadagiti mamati: ti kinadakkel ti pannakabalin ti Dios, nga isu nga aramidenna iti biangda. Irugina babaen ti panangitudona iti dua a paspasamak a pakasaritaan ti pannakaisalakan a kas umuna a mangiladawan iti pannakabalin ti Dios: (1) ti panagungar ni Jesus manipud ti patay; (2) ti pannakaitan-ok ni Jesus iti trono kadagiti yan a nailangitan (Efe. 1:20).

`Kasano a naibaga ti pannakabalin ti Dios babaen ti panagungar ni Jesus? Efe. 1:20; 1 Cor. 15:20–22; Fil. 3:8–11; Heb. 13:20, 21; 1 Ped. 1:3.`

Ti panagungar ni Jesus ket maysa a di-matawaran a patpatien ti Nacristianoan a pammati (1 Cor. 15:14, 17). Dayta ket agsipud ta ni Cristo ket nagungaren nga ur-urayen dagiti matalek a mamati iti dakkel, masakbayan a panagungar idiay agnanayon a biag idiay panawen a panagsubli ni Cristo (1 Cor. 15:20–23). Dayta ket agsipud ta ni Cristo ket nagungaren a mabalintayo iti kumita Kenkuana ita nga aldaw nga agpaay kadagiti bendicion ti evangelio, pakairamanan ti kaadda ti Espiritu Santo iti biagtayo.

Ti ladawan a, ti Dios “ket impatugawna [ni Cristo] iti macanawanna cadagiti yan a nailangitan” (Efe. 1:20), ket naadaw manipud iti Salmo 110:1, ti kasasansanan a maipakpakita a teksto idiay Baro a Testamento (amin kadagiti teksto a kaad-adaw ket kas la maadaw iti dayta). Ti pannakaitan-ok ni Cristo ket addaan iti maysa a nangato a kasasaad idiay Efeso. Dagiti mamati ket “naikaduada a naipatugaw . . . kenkuana [ni Cristo] kadagiti yan a nailangitan” (Efe. 2:6). Mainayon pay, tudtudoen ni Pablo iti yuuli ni Cristo a kas maysa a pauna iti panangpunno ni Cristo kadagiti amin a banbanag ken panangited kadagiti sagsagut iti Iglesiana (kitaen iti Efe. 4:8–11).

Idiay Efeso 4:8–11, balakadannatayo ni Pablo nga umadayo manipud panangadaptar laeng iti maysa a saan nga agkuti a ladawan ni Cristo idiay trono ti Ama, no di ket di iparangna ti “aggunay a ladawan ti Baro a Testamento ti naitan-ok a Cristo a mapmapan babaen ti Espirituna iti amin a lubong, mangparparmek ken tapno mangparmek.”—F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133. Isu nga ipakita ni Pablo ti pannakaitan-ok/pannakabalangat ni Cristo saan laeng a kas maysa a mangiladawan iti nadiosan a pannakabalin a naipaay kadagiti mamati, no di kas paggapuan dayta a pannakabalin.

`Ania dagiti wagas a masapulmo ti pannakabalin ni Cristo iti biagmo, ken no kasano iti nasaysayaat a pannakaalatayo a mismo dayta a pannakabalin? Ania nga ar-aramid ti nalabit a manglapped iti pannakaasidegtayo iti Pannakabalinna?`