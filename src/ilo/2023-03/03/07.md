---
title:  Adalen Pay
date:   14/07/2023
---

Adalen dagitoy dua a pannakailadawan ti pannakaitan-ok ni Cristo manipud ti sursurat ni Ellen G. White:

“Idi limmabas ni Cristo kadagiti nailangitan a ruruangan, Isu ket naipatugaw iti trono iti tengnga dagiti agdaydayaw nga angeles. Apaman a nalpas daytoy a seremonia, ti Espiritu Santo bimmaba kadagiti disipolos iti nabaknang nga ayus, ket ni Cristo ket pudno unay a napadayag, uray pay iti dayag nga isu nga adda Kenkuana iti Ama manipud iti amin a kinaagnanayon. Ti pannakaibokbok ti Pentecostes ket pannakisao ti langit a ti pannakaisibbo ti Mannubbot ket nalpasen. Segun iti karina imbaunna ti Espiritu Santo manipud langit a mapan kadagiti Pasurotna a kas pakakitaan a kas padi ken ari, inawatna ti amin a pannakabalin idiay langit ken iti rabaw ti daga, ken Isu iti Maysa a Napulotan iti ngatoen dagiti tattaona.”—The Acts of the Apostles, pp. 38, 39.

“Idi inyegna ti inauna nga Anac ditoy lubong, cunana: Isu ti pagrucbaban coma dagiti isu-amin nga anangel ti Dios.’ Hebreo 1:6.

“Iti di-maiyebkas a rag-o, dagiti panguloen ken agturturay ken mannakabalin bigbigenda ti kinangato ti Principe ti biag. Ti buyot ti angel irukobda dagiti bagbagida Kenkuana, kabayatan a ti naragsak a pukkaw punoenna amin dagiti parparaangan ti langit, ‘Maiparbeng daydi Cordero a napapatay idi, nga umawat iti kinapigsa; ti kinabacnang ken ti kinasirib, ken ti pannacabalin, ket ti dayaw ken ti dayag, ken ti bendicion.’ ” Apocalipsis 5:12.

“Dagiti kankanta ti balligi mailaokda iti tokar manipud kadagiti arpa ti angel, agingga a ti langit ket kas la agluplupias iti rag-o ken panagdaydayaw. Ti ayat ket nagparmek. Ti napukaw ket nasarakan. Ti langit agallangogan kadagiti timtimek iti nangato a panangidirdir-i, ‘Bendicion, ken dayaw ken dayag ken pannacabalin ti adda coma iti daydiay agtutugaw iti trono, ken iti Cordero, iti awan inggana.’ Apo. 5:13.”—The Desire of Ages, pp. 834, 835.

**Salsaludsod a Pagiinnadalan**:

`Utoben ti “itan” ken iti “saan pay” iti pannakaitan-ok ni Jesus. Iti ania a panangkita a ni Jesus ket Apon ti “amin a banbanag,” agraman kadagiti sinasairo a pannakabalin nga agtungpal Kenkuana—dayta ket, “itan”? Ken iti ania a panangkita a ti naan-anay a Panagarina iti ngatoen ti amin a banbanag ket iti masakbayan—ti “saan pay”? (Kitaen ti 1 Cor. 15:24–28.)`

`Iti ania a kalawa nga agbibiagka iti lawag ti panagturay ni Cristo iti ngatoen ti amin a banbanag? Wenno iti ania a kalawa nga agbibiagka iti babaen ti turay dagitoy a dadduma a pannakabalin, dagiti natnag a mannakabalin a, dagiti turayda ket mapukpukaw laeng met? Kasano iti pannakaammom no ania kadakuada, ken kasano iti yaadayom manipud kadagiti pwersa ti dakes a, nupay sigurado a naabaken, ket agrarairada pay laeng iti lubongtayo?`