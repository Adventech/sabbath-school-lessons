---
title:  Ni Jesus, Amin a Banbanag, ken ti Iglesiana
date:   13/07/2023
---

Dagiti immuna a Cristiano nakitada idiay Salmo 110:1 ti maysa a padto ti pannakaitan-ok ni Jesus: “Ni Jehova cunana iti Apoc, Agtugawca iti macanawanco agingga iti mapagbanagco dagiti cabcabusormo a pagbatayam.’ ”

Binasada ti Salmo 8 iti isu met la a wagas, agraman iti pammasingked a ti Dios “Insaadmo amin a banbanag iti babaen dagiti sacsacana,” (Sal. 8:6), ti saksaka “ti anac ti tao” (Sal. 8:4). Kabayatan a pinatida a dagiti pannakabalin ti sipnget kadagiti yan a nailangitan ket addada idi iti ngatoen dagiti ol-oloda ken nangam-amesda a mangituray kadakuada, kimpetda iti kinapudno a dagidiay a pannakabalin ket addada idi iti babaen dagiti saksaka ni Cristo.

Paliiwen a siaannad nga “incabilna dagiti amin a banbanag iti babaen dagiti sacsacana [ni Jesus],” ti Ama “insaadna nga ulo cadagiti isu-amin a banag iti Iglesia” (Efe. 1:22; idilig “intedna Isuna nga agbalin nga olo iti amin a banbanag iti iglesia” [nkjv, iti Ilocano]). Kabayatan nga “amin a banbanag” ket maysa a sapasap, masinunuo a balikas, kaskasdi nga iti panunot ni Pablo “dagiti pannakabalin” a naibaga idiay Efeso 1:21. Amin a banbanag—ti nailangitan, supernatural, nairaman dagiti naespiritualan a pannakabalin—ket addada iti babaen dagiti saksaka ni Cristo, agtungpalda Kenkuana.

`Ania dagiti pagimbagan a maipaayna iti iglesia ti pannakaitan-ok ni Cristo iti yan a nailangitan, ken ti panagturayna iti ngatoen dagiti amin a banbanag idiay langit ken ditoy rabaw ti daga? Efe. 1:22, 23.`

Ti Dios ket inaramidna a naballigi ni Cristo iti ngatoen dagiti amin a dakes a pannakabalin. Ti iglesia, a nasinged iti pannakaikaduana ken Cristo ken naited dagiti amin a kasapulanna babaen Kenkuana, ket kenkuana a mismo naipatalged ti balligi iti ngatoen dagidiay a kabusor. Ti pannakabalin ti Dios, a makita iti panagungar ken ti Pannakaitan-okna iti ngatoen ti amin a nailangitan a pannakabalin, ket napagkurri nga agpaay iti iglesia. Ti Dios ket intedna ti naballigi a Cristo iti iglesia, nga isu a napagkaykaysa unay Kenkuana a kas managanan a Bagina.

Kasano a datayo a mamati ket maammoan ti naitan-ok a Cristo ken mapadasan ti pannakabalin ti Dios kadagiti biagtayo? Ni Pablo ket saan a diretso a tratarenna ti aniaman a wagas wenno istratehiya nga isu a mapasamak daytoy. Nupay kasta, idinto ta ti teksto ket paset ti maysa a “damag ti kararag” ket mangisingasing. Patien ni Pablo a ti Dios ket sungbatanna ti kararagna. Pasingkedanna ti kinabertud ti panangrambak iti pannakabalin ti Dios, a naiparangarang ken Cristo, iti bukod a kaadda ti Dios ken panangdawat dayta tapno agkurri iti biag dagiti mamati.

`Ania iti adda a bukodmo a kapadasan iti pannakabalin ti kararag? Dayta ket, saan laeng a dagiti nasungbatan a karkararag no di ket ti kararag a mismo, ken kasano a ti kararag ket iyas-asidegnatayo iti Dios ken ti pannakabalin a naipaay kadatayo ken Jesus?`