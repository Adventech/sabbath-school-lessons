---
title:  Panagkarkararag ken Panagyaman
date:   09/07/2023
---

Naguyogoy babaen ti damag a dagiti mamati idiay Efeso ket rumangrang-ay ken dumakdakkel iti pammati ken Jesus ken ayat iti maysa ken maysa (nalabit a damag nga imbingay ni Tiquico, Efe. 6:21, 22), ipadamag ni Pablo kadakuada no kasano iti panangikarkararagna kadakuada.

`Pagdiligen dagiti dua a kararag ni Pablo a naipadamag idiay Efeso—Efeso 1:15–23 ken Efeso 3:14–21. Ania dagiti tema nga ibingay dagiti dua a damag?`

No dadduma ti nairuam nga ayug ti kararagtayo ket mabalin panagladingit, dungdung-awan daytoy a karit wenno dayta a parikut. Ti kararag ni Pablo a naipadamag idiay Efeso isingasingna a ti panagyaman ket isu ti sigud a pagsasao ti kararag. Urnongentayo dagiti bendicion ti Dios ken agyamantayo Kenkuana gapu kadakuada. Sapulentayo a panunoten a ti Dios ket agtartrabaho kadagiti narigat a paspasamak ket agdaydayawtayo Kenkuana gapu iti makabalbaliw a kaaddana kadagiti biagtayo. Ramrambaken ti parabur ken pannakabalin ti naitan-ok a Jesus (Efe. 1:20–23), agyamantayo Kenkuana gapu iti panangbendicionna kadagidiay nga adda iti gunglo iti impluwensyatayo. Adtoy ti makabalbaliw a palimed ni Pablo iti kararag: ti kararag ket isu ti tulbek ti panagdaydayaw ken panagyaman.

Kinuna pay ni Pablo a “diac umingga nga agyaman gapu cadacayo, nga idawdawatancayo cadagiti ar-ararawco” (Efe. 1:16; kitaen met ti Fil. 1:3, 4; 1 Tes. 1:2; ken 1 Tes. 5:16–18).

Ania iti napaypayso a kayat a saoen ti “agcararagcayo a di agressat” (1 Tes. 5:17)? Dayta ket saanna a kayat saoen a kankanayon a nakaparintumengtayo iti sangoanan ti Dios iti kararag. Saanna a kayat a saoen a, babaen ti panangbendicion ti Espiritu ti Dios, aggunaytayo iti biag agraman iti silulukat a puso iti kaadda ken pannakabalin ti Dios, agsapsapul kadagiti pamalatpatan nga agpaay iti panagyaman Kenkuana. Kaipapananna ti panagsagana a mangrisut kadagiti pagsasaritaan [isyu] ti biag iti imatang ti Dios, a sapulen ti nadiosan a balakad kabayatan a mapadasantayo dagiti pangtiritir ken panangballikog nga iyeg ti biag. Kaipapananna ti saan a panagbiag nga adayo iti Dios no di ket iti pannakikadua Kenkuana, a kankanayon a silulukat iti nadiosan a panangidaldalan.

Uray datayo ket masansan a kitaentayo ti kararag a kas maysa a nasayaat, maysa a mainayon iti kinadisipolo a maaramid koma no nanam-ay. Iladawan ni Pablo ti maysa a naiduma a panangkita. Sipapasnek ni Pablo iti trabaho a panangikarkararag kadagiti mamati idiay Efeso, aramidenna a kasta nga agpadpada babaen iti panangited iti panagyaman nga agpaay kadakuada (Efe. 1:16; idilig iti Efe. 1:3–14) ken babaen iti panangibabaet kadakuada (Efe. 1:17–23; idilig iti Efe. 3:14–21). Kenkuana, ti kararag ket maysa a kangrunaan, wenno isu pay ket di iti kangrunaan, a trabaho ti Nacristianoan a pammati. Dagitoy a bersikulo mangipaay iti maysa a makatignay nga ayab ti kararag, maysa nga awis nga agpaay iti tunggal maysa kadatayo tapno kitaen ti bukodtayo a “panagministro iti kararag” iti lawag iti kinapasnek ni Pablo iti dayta.

`Apay a napateg a kankanayon a pagyamanan ti Dios iti kararag nga agpaay iti adda a pagyamanam?`