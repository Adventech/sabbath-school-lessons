---
title:  Napili ken Naawat ken Cristo
date:   02/07/2023
---

Ti panagyaman ket kadawyan nga iramanna ti maysa a mangiladawan iti sagut wenno sagsagut a naawat. Iraman ni Pablo ti atiddog a listaan ti sagut idiay Efeso 1:3–14 kabayatan a pagyamananna ti Dios gapu kadagiti bendicion ti evangelio.

Ni Pablo idaydayawna ti Dios gapu iti kinapudno a ti Dios ket “isu a nangbendicion cadatayo cadagiti amin a kita ti naespirituan a bendicion a nailangitan ken Cristo” (Efe. 1:3). A dagiti bendicion ket naespiritualanda (Griego, pneumatikos) isingasingna a dimtengda babaen ti Espiritu (pneuma), mangitudtudo iti pangserra a bendicion ni Pablo, nga isu a mangrambak iti trabaho ti Espiritu Santo iti biag dagiti mamati (Efe. 1:13, 14).

Ti Efeso 1:3–6 launenna ti napaltiingan a sasao maipapan no kasano iti panangkita ti Dios kadatayo ken Cristo. Sakbay iti pannakabangon ti lubong, ti Dios pinilinatayo ken Cristo ken inkeddengna a masapul nga agtakdertayo nga “agsantotayo ket awan ti pacapilawantay” iti Sangoananna (Efe. 1:4; idilig Efe. 5:27) kas naipatpateg nga annak a lallaki ken babbai babaen iti Panamarsua ken Pannakasubbot ken Cristo (Efe. 1:5). Nanipud pay sakbay a ti init ket nangrugi nga agrangrang, isu iti estratehiyana a datayo ket “maawat iti Ay-ayatenna” (Efe. 1:6). Iti pangababaan, gandat ti Dios a datayo maisalakan. Mapukawtayo laeng ti pannakaisalakan gapu kadagiti bukodtayo a naimbasolan a pili.

`Ania ti kayat a saoen ti sasao a “cadagiti yan nailangitan” idiay Efeso (ti laeng kakaisuna a pannakaaramatna idiay Baro a Testamento)? Adalen ti pannakaaramat ti sasao. (Kitaen ti Efe. 1:3, 20; Efe. 2:6; Efe. 3:10; Efe. 6:12; idilig ti pannakaaramat ti “idiay langit” Efe. 3:15; Efe. 4:10; Efe. 6:9.)`

Idiay Efeso dagiti sasao a “cadagiti yan a nailangitan” ken “cadagiti langlangit” wenno “sadi langit” ket mangitudo iti langit a kas lugar a pagnaedan ti Dios (Efe. 1:3; Efe. 6:9), ti lugar a pakasarakan kadagiti naespiritualan a pannakabalin (Efe. 1:10, 20, 21; Efe. 3:10, 15; Efe. 6:12), ken ti lugar a pakasarakan a pakaitan-okan ni Cristo idiay makanawan nga ima ti Ama (Efe. 1:20). Dagiti mamati ket adda pannakaasidegda kadagitoy a “yan a nailangitan” iti agdama kas lugar a dagiti naespirituan a bendicion a naipaayda babaen ken Cristo (Efe. 1:3; Efe. 2:6). Nupay “cadagiti yan a nailangitan” ket nagbalinda a maysa a lugar ti bendicion nga agpaay kadagiti mamati, kaskasdi nga isuda pay laeng ti pakasarakan ti riri manipud kadagiti dakes a pannakabalin a mangag-agaw iti kinaapo ni Cristo (Efe. 3:10; Efe. 6:12).

`Agtaeng iti Efeso 1:4, nga isu nga agkuna a napilitayo Kenkuana, ni Cristo, “idi saanpay a nabangon ti lubong.” Ania ti kayat a saoen dayta? Kasano iti panangiparangarangna kadatayo iti ayat ti Dios kadatayo ken ti tarigagayna a maisalakantayo?`