---
title:  Ti Dakkel, Naisentro ken Cristo a Plano ti Dios
date:   01/07/2023
---

### Basaen Agpaay ti Adal ita a Lawas
Efe. 1:3–14; Efe. 2:6; Efe. 3:10; Col. 1:13, 14; Deut. 9:29.

> <p>Paset a Maiyulo</p>
> “Madaydayaw coma ti Dios ken Ama ni Apotayo a Jesu-Cristo, isu a nangbendicion cadatayo cadagiti amin a kita ti naespirituan a bendicion a nailangitan ken Cristo” (Efeso 1:3).

Duapulo ket lima a tawtawen kalpasan nga isu iti immuna a tao a nagna iti rabaw ti bulan, ni Neil Armstrong nangisurat iti maysa a panagyaman iti managpartuat a bunggoy nga isu a nangaramid iti kawes iti tangatang (spacesuit), ti Extravehicular Mobility Unit (EMU), nga isu nga inaramatna idi inaramidna dagidiay nakallalagip nga ad-addang. Ninagananna dayta a “ti kakaaduan litratona a lugan ti tangatang iti pakasaritaan” ken iyang-angawna a naballigi iti panangilemmengna “iti nalaad a nakalugan” tapno saan a makita, ni Armstrong nagyaman iti “grupo ti EMU” idiay Johnson Space Center gapu iti “nalaing, mapagtalkan, ken nalamuyot” a kawes a nangaywan iti biagna, nangted kadakuada iti “maysa nga apagkapat ti siglo ti pategna a panagyaman ken kabkablaaw.”

Irugi ni Pablo ti suratna kadagiti taga Efeso a nabuyogan iti maysa a nadaeg a panagyaman, idaydayawna ti Dios gapu kadagiti bendicion nga imparokpokna, dagiti bendicion a nasken kadagiti biag dagiti mamati a kas maysa a kawes iti tangatang (spacesuit) iti maysa a tao a magna iti rabaw ti bulan. Irikiar ni Pablo a ti Dios ket agtartrabahon kadagitoy a nasken a bendicion nanipud pay “idi saanpay a nabangon ti lubong” (Efe. 1:4) ken idaydayawna ti Dios gapu iti panagtartrabahona kadagiti panpannawen a maipagpagapu kadagiti mamati.

Ti panglukat ni Pablo ditoy ket pagbalinenna ti Efeso a naisangsangayan ti pategna iti panagbalinna a pagwadan no kasano iti panagdaydayaw iti Dios ken panangitan-ok iti Dios gapu kadagiti adu a bendicion nga impaayna.

_*Adalen ti adal ita a lawas tapno maisagana agpaay ti Sabado, Hulyo 8._