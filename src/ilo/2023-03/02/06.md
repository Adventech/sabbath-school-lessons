---
title:  'Ti Espiritu Santo: Sello ken Pauna a Bayad'
date:   06/07/2023
---

`Idiay Efeso 1:13, 14, ibaga ni Pablo iti ababa nga istoria ti pannakakonvertir dagiti dumdumngeg kenkuana. Ania dagiti addang iti dayta nga istoria?`

Iti panangsukimat iti kinapateg ti Espiritu Santo iti biag dagiti mamati, aramaten ni Pablo iti dua a ladawan wenno pangngarig nga agpaay iti Espiritu. Umuna nga iladawanna ti Espiritu Santo a kas maysa a “sello,” ipakpakitana ti adda a panangsello ti Espiritu a mapasamak manipud iti kanito a pannakakonvertir. Iti nagkauna a panpanawen, dagiti sello ket naaramatda iti nadumaduma nga adu a pakaaramatan: tapno pasingkedanna dagiti kopya dagiti linlinteg ken tultulag, tapno pasingkedanna ti kinamanangnibinibi wenno bilang ti naggian iti fraskita (kas pagarigan Eze. 28:12), wenno tapno saksianna ti nagsaritaan (kas pagarigan, Jer. 32:10–14, 44), kontrata, dagiti sursurat (kas pagarigan, 1 Ar-ari 21:8), dagiti pagayatan, ken dagiti panangampon. Naikitikit iti rabaw ti maysa a banag, ti maysa a sello ipakaammona iti makinkukua ken pannakasalaknib. Ti kaadda ti Espiritu Santo iti biag dagiti mamati ket markaanna ida a kas kukua ti Dios ken mangidanon iti kari ti Dios a mangsalaknib kadakuada (idilig iti Efe. 4:30). Isuda ket “namarcaancayo iti Espiritu Santo ti cari” (Efe. 1:13).

“Nalawag nga ibaga ni Pablo nga iti kanito nga iti maysa a babai/lalaki ket itedna ti biagna ken Jesus ken mamati Kenkuana ti Espiritu Santo selloanna (ti sao ti Griego: sphragizō) dayta a mamati ken Cristo nga agpaay iti aldaw a pannakasubbot. Nakaskasdaaw a makawayawaya ken makapatalged a kinapudno! Ti Espiritu ti Dios markaanna dagiti pasurot ni Cristo iti sello ti pannnakaisalakan iti kanito nga immuna a namatida.”—Jiří Moskala, “Misinterpreted End-Time Issues: Five Myths in Adventism,” Journal of the Adventist Theological Society 28, no. 1 (2017), p. 95.

Ti maikadua a ladawan nga aramaten ni Pablo iti Espiritu Santo ket dayta a “pammatalged.” Ti Espiritu Santo ket isu ti talged ti tawidtayo, nga isu a kumitkita iti kanito inton maited ti tawid a naan-anay (idilig iti 2 Cor. 1:22, 2 Cor. 5:5).

Ti sao a naipatarus a “talged” (arrabōn) ket maysa a bulod a sao ti Hebreo a sapasap a naaramat iti kadawyan wenno Koine Greek iti tiempo ti Baro a Testamento a mangipakita iti maysa nga “umuna a bayad,” “deposito,” wenno “pauna a bayad” a sapulenna a ti agbayad ket mangaramid kadagiti sumarsaruno a mainayon a bayad.

Paliiwen a dagiti mamati ket saanda nga agbayad iti daytoy a pauna a bayad no di ket awatenda manipud ti Dios. Ti naipatpateg a kaadda ti Espiritu Santo iti biag dagiti mamati, kuna ni Pablo, ket maysa nga umuna a panagbayad iti sipupunno a tawid ti pannakaisalakan ken pannakasubbot nga umayto a maikuyog iti panagsubli ni Cristo. Ti trabahotayo ket iti panangawat a nabuyogan iti maysa a kinamanagyaman ken panangisuko iti puso iti addan a naipaay kadatayo ken Jesus.