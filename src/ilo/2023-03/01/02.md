---
title:  Ni Pablo, Evangelista Idiay Efeso
date:   25/06/2023
---

`Ania ti aramiden ni Pablo iti immuna nga isasarungkarna idiay Efeso, iti panagpatingga iti maikadua a namisioneroan a panagpagpagnana? (Aramid 18:18–21).`

Ti Efeso ket maysa kadagiti kadadakkelan a ciudad iti Pagarian ti Roma, nga addaan iti papolasyon nga agarup 250,000. Isu idi iti kabicera ti maysa kadagiti kababaknangan a probinsya ti Pagarian, ti probinsya ti Asia, nga isu a nangsaklaw iti adu iti pagaammotayo ita nga aldaw a kas Asia Minor. Iti aldaw ni Pablo, ti probinsya ket nannanamenna ti maysa a panawen ti panagdakkel ken kinarang-ay. Maysa a sangladan a ciudad, ti Efeso ket maysa pay nga adda kadagiti pagsasabatan dagiti napateg a daldalan ti daga. Kabayatan a dagiti tattao ket agdaydayawda kadagiti adu a didios idiay ciudad, ni Artemis, a naibilang a manalaknib a didiosen ti ciudad, isu iti kangatoan idi. Ti pannakadaydayawna ket isu idi iti sentro dagiti al-alagaden dagiti tattao, dagiti pagay-ayaman, ken tinawen a ramrambak. (Ni Artemis ket naganen dagiti taga Roma a Diana; kitaen ti Aramid 19:24, 35.)

Ni Pablo iti ud-udina nagsubli idiay Efeso iti maikatlo a namisioneroan a panagpagpagnana (Aramid 19:1–12), ken nagtalinaed idiay “iti bayat ti tal-lo a tawen” (Aramid 20:31). Ti apostol nangipaay iti maysa a napateg a tiempo a pannakaitalaga kadagiti taga Efeso, nga addaan iti gandat iti natibker a pannakabangon ti kina Cristiano idiay.

`Ania a karkarna a paspasamak ti nangiturong iti sapasap a panagraem nga agpaay ken “ni Apo Jesus” idiay Efeso? (Aramid 19:13–20).`

Ibingay ni Lucas ti karkarna nga istoria ti pito a mamagpagna, dagiti baglan a Judio idiay ciudad. Paglalaokenda dagiti nagan da Jesus ken Pablo nga agpadpada kadagiti karkararagda ket paneknekanna ti saan a husto nga aramid dagitoy a baglan. Idi ti damag ket naammoan kadagiti lanlansangan ti ciudad, “ket napabutengda amin, ket naidaydayaw ti nagan ni Apo Jesus” (Aramid 19:17). Ti pasamak ket adda pay dakkel a naitedna kadagiti sumagmamano kadagidiay a siguden a nagbalinen a mamati, nga isu a nangpuor kadagiti nangingina a liblibroda kadagiti ar-aramid ti salsalamangka idiay publiko a ti dagup ti pategda ket “lima pulo a ribo a bagi ti pirac” (Aramid 19:19). Kadagiti nalawlawa nga agnanaed iti ciudad, nasursuro dagiti mamati nga iti panagdaydayaw ken Jesus ket masapul a saan a malaokan iti panagdaydayaw iti aniaman a banag wenno iti siasinoman a sabsabali a tao.

`Ania iti kaipapanan ti panangpuorda kadagiti bukodda a liblibro, uray pay maysa a dakkel gastos dayta kadakuada? Ania ti ibaga dayta maipapan iti namimpinsan a pannakaitalaga iti Apo?`