---
title:  Pannakangngeg iti Surat Kadagiti Taga Efeso
date:   27/06/2023
---

Insurat ni Pablo ti Efeso tapno mabasa koma a napigsa kadagiti ig-iglesia a balbalay dagiti mamati iti kalawaan ti Efeso. Kadagiti ibaballaet dagiti tawtawen nanipud ti ipapanaw ni Pablo, ti tignay ti Cristiano idiay Efeso ket dimmakkel, ken ti bilang dagiti balbalay nga ig-iglesia ket immaduda. Kadagidiay immuna a mamati, maysa ket ngata a napateg a pasamak ti kaadda ni Tiquico, ti personal a mangibagi iti namangon nga apostol Pablo, nga agtakder kadakuada ken mangibingay iti maysa a surat manipud kenkuana. Kas isingasing ti surat a mismo, ti naurnong a bunggoy ket kas la inramanna dagiti kamkameng ti mangsangaili a sangakabbalayan—ama, ina, annak, ken ad-adipen (Efe. 5:21–6:9). Iti dayta a tiempo, ti maysa a sangakabbalayan ket iramanna met dagiti sabsabali—dagiti kliente (dagiti wayawaya a tattao nga isu nga agdasdas-al iti tulong iti makinbalay) ken uray pay dagiti parokiano. Isu a dagitoy ket nalabit nga addada met, kasta met dagiti sabsabali a kamkameng ti sabsabali a sangakabbalayan.

`Kas maitunos iti naibaskag a surat iti baba, basaen ti sibubukel a surat, no mabalin napigsa (alaenna laeng iti 15 a minuto a mangaramid dayta). Ania dagiti tema nga agallangogan iti amin a surat a kas sibubukel?`

I. Panglukat a Kablaaw (Efe. 1:1, 2)

II. Pangyammo a Bendicion (Efe. 1:3–14)

III. Kararag Agpaay Mamati a Makaawat iti Sirib a naisentro-ken-Cristo (Efe. 1:15–23)

IV. Iti naminsan Natay a Naespirituan; Itan kadua ni Cristo a Maitan-ok (Efe. 2:1–10)

V. Panamarsua ni Cristo iti Iglesia Manipud Judio ken Gentil (Efe. 2:11–22)

VI. Ni Pablo kas Mangaskasaba ni Cristo kadagiti Gentil (Efe. 3:1–13)

VII. Karkararag Agpaay Mamati a Makapadas iti Ayat ni Cristo (Efe. 3:14–21)

VIII. Panangtaginayon iti Napaltiingan-Espiritu a Panagmaymaysa ti Iglesia (Efe. 4:1–16)

IX. Pagbiagan ti Baro, Mangtaraon-Panagkaykaysa a Biag (Efe. 4:17–32)

X. Magna iti Ayat, Lawag, ken Sirib (Efe. 5:1–20)

XI. Aramiden ti Nasukog-ken-Cristo a Biag (Efe. 5:21–6:9)

XII. Agtakder nga Agtutunos: Ti Iglesia kas Buyot ti Dios (Efe. 6:10–20)

XIII. Pangserra a Kablaaw (Efe. 6:21–24)

`Ania ti kangrunaan a tema a kas la adda iti amin daytoy a surat? Ania ti ibagana kenka? Ania a matudtudo a ponto wenno pontos ti mangsagid iti pagtaengan?`