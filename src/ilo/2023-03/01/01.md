---
title:  Ni Pablo ken ti Efeso
date:   24/06/2023
---

### Basaen Agpaay ti Adal ita a Lawas
Aramid 18:18–21; Aramid 19:13–20:1; Aramid 20:17–38; Efe. 1:1, 2; Efe. 6:21–24; Efe. 3:13; Efe. 1:9, 10.

> <p>Paset a Maiyulo</p>
> “Nga impacaammona cadatayo ti palimed ti nakemna, cas iti pagayatanna, a pinanggepna kencuana, a maipaay iti pannacaisagana ti pannacatungpal dagiti pannawen, tapno mapagcaycaysa dagiti amin a banbanag ken Cristo, dagiti adda sadi langit ken dagiti met adda iti rabaw ti daga” (Efeso 1:9, 10).

No agsurattayo, addaantayo iti maysa a panggep iti panangaramid dayta, no dadduma maysa a nadagsen unay. Kas pangarigan, ni Abraham Lincoln, insuratna ti pagaammo unay a saritana iti Gettysburg idi 1863, kalpasan iti nakabutbuteng a pannakadadael idiay Gubat ti Sibil ti America, nga isu a nangibati iti agarup 7,000 a soldado a natay. Iti dayta a panagsao, inramanna dagiti nangbangon nga amma, ni Lincoln inyebkasna ti pammatina a ti Gubat a Sibil ket isu iti namimpinsan a suot no daytoy a nacion a naaramid idi 1776 ket makaibtor wenno “mapukaw manipud iti daytoy a daga.”

Ni Pablo ket addaan iti maysa a dakkel a panggep a mangguyogoy iti suratna. Agsipud iti pannakaibaludna (Efe. 3:13; Efe. 6:20), ken agsipud kadagiti madama a pannakaidadanes ken sulsulisog, dagiti taga Efeso ket masulisogda a mauppapay. Ni Pablo palagipanna ida no ania iti napasamak idi a nakonvertirda, inawatda ni Cristo a kas Mangisalakanda ken agbalin a paset ti iglesia. Nagbalinda a bagi ni Cristo (Efe. 1:19–23; Efe. 4:1–16), dagiti materiales ti patakder iti maysa a templo (Efe. 2:19–22), ti novia ni Cristo (Efe. 5:21–33), ken maysa a naimbag-iti-pannakakawesna a buyot (Efe. 6:10–20). Adda dakkel a pasetda iti pannakatungpal iti dakkel a plano ti Dios, ti panamagkaykaysa iti amin a banbanag ken Cristo (Efe. 1:9, 10). Nagsurat ni Pablo tapno riingenna dagiti mamati idiay Efeso iti kinapunno ti pannakalasinda ken gundawayda a kas pasurot ni Cristo.

_*Adalen ti adal ita a lawas tapno maisagana agpaay ti Sabado, Hulyo 1._