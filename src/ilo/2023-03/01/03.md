---
title:  Maysa a Riri Idiay Teatro
date:   26/06/2023
---

`Basaen ti Aramid 19:21–20:1. Ania nga adal ti maalatayo manipud iti daytoy nga istoria?`

Ti panagsaksi ni Pablo idiay dakkel, ken nailubongan a ciudad ti Efeso ket nabertud unay ta binalbaliwanna ti maysa a napateg a paset ti ekonomya nga agpaay iti ciudad, ti turismo a naisentro iti Templo ti Artemis. Ket anian a maysa a templo dayta idi! Daytoy nadayag a patakder ket buklen dagiti 127 nga ad-adigi, nga 60 a pie ti kangato iti tunggal maysa kadakuada, a naaramid iti baldosa ti Parian, maysa a puro-a-puraw, awan mulmulitna a baldosa a nangina ti pategna a makitikitan. Tallopulo ket innem kadagitoy nga ad-adigi iti nakitikitan ken nabalkot iti balitok, mangted iti reputasyon ti templo a kas maysa kadagiti Pito a Pagsidsiddaawan ti Kadaanan a Lubong.

Iti pannakaseknanna iti maulit-ulit a sumra ni Pablo iti panagrukbab iti ladladawan nga isu a mangpapaatian iti tulong a pamirak manipud iti templo (Aramid 19:27), ni Demetrio nga agpanpanday ti pirak ket ginanatna dagiti padana nga agpanpanday tapno mangaramidda iti riribok. Maysa a napardas ken napapigsa nga umariwekwek a tattao ti naggapu iti merkado a napanda idiay dakkel a teatro, nga isu nangipatugaw iti sumagmamano a 25,000 a tattao. Idiay ti panagdadarison nagtultuloy, dua nga oras nga agtultuloy a panangipukpukkaw “ ‘Dackel ni Diana dagiti taga Efeso!’ ” (Aramid 19:34). Kalpasan a napagsardeng ti umariwekwek babaen ti escribiente ti ili, ni Pablo nakisinnarak kadagiti mamati ken pinanawanna ti ciudad.

`Iti panagpatingga ti maikatlo a namisioneroan a panagpagpagnana, ni Pablo nakisinnarak kadagiti papanglakayen ti iglesia ti Efeso. Kasano iti panangisalaysaymo iti pakaseknan ni Pablo? (Kitaen ti Aramid 20:17–38.)`

Maysa a temporaryo a panagsasaganad ti pannakikayamet ni Pablo iti Efeso:

* A.D. 52:  damo, nabiit nga isasarungkar ni Pablo iti Efeso (Aramid 18:18–21).

* A.D. 53–56: tallo a tawen a panagministro ni Pablo idiay Efeso (Aramid 19:1–20:1). Binukelna ti 1 Corinto idi asideg nga agpatingga iti panagyanna idiay (1 Cor. 16:5–9).

* A.D. 57: Kabayatan nga adda idiay Miletus, ni Pablo nakisinnarak kadagiti papanglakayen manipud Efeso (Aramid 20:17–38).

* A.D. 62: binukel ni Pablo ti suratna iti taga Efeso, nalabit nga idi pannakabaludna idiay Roma.

`“Gapuna, agsalucagcayo, a laglagipenyo nga iti bayat ti tal-lo a tawen, saanac a nagsardeng a namagbaga iti tunggal maysa iti rabii ken aldaw, a binuyugan dagiti lulua,” kinuna ni Pablo (Aramid 20:31). Ania ngata iti ibalakad ni Pablo iti iglesiatayo maipapan ita nga aldaw, ken apay?`