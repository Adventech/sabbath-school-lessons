---
title:  Adalen Pay
date:   30/06/2023
---

Ti istoria ti baglan a saan a husto iti panangaramatna kadagiti nagan da Jesus ken Pablo (Aramid 19:13–20; kitaen ti adal idi Domingo) ket tumulong a mangilawlawag no apay a ni Pablo ket agaramat iti nakaad-adu a pagsasao maipapan ti pannakabalin idiay Efeso. Dadduma a kabarbaro a mamati, iti babaen ti sadiwa a panangawis ti pannakabalin ni Jesus, ket ibatoda dagiti nangina a pagsurotan iti salamangka kadagiti apuy. Pagyamanan iti pannakatakuat iti sumagmamano a 250 a nalukot a pagbasaan a mangtaripato iti salamangka kasta met kadagiti dadduma pay a nasarsarakan, addaantayo iti makaanay a mangipakita kadagiti al-alagaden, tantanamitim, pormola, lunlunod, ken dadduma pay nga umas-asping kadagidiay a naipakita kadagitoy a pagsurotan iti salamangka. Dagiti liblibro ket binalakadanna dagiti mamati no kasano iti panangaramid iti kakasta nga al-alagaden a mangallukoy kadagiti didios, ken pannakabalin dagiti espiritu a mangaramid iti aniaman a dawatenda.

Ibaga ni Lucas kadatayo a dagitoy a liblibro ket aggatad iti 50,000 a plata ti pirak, wenno 50,000 nga inaldaw a tangdan. (Kadagitoy nga al-aldaw, no ipanmon a $80/aldaw ti tangdan iti maysa a nalaing a trabahador, daytoy ket aggatad iti $4 milyon!). Daytoy a pannakaibaskag ket ipaduyakyakna ti kinapateg ti pannakaipangpangruna dagitoy a liblibro kadagiti inaldaw a panagbiagda. “Innalana ti ibaballaet ti turay ti Dios kadakuada tapno agbalinda a naan-anay a mababalaw tapno naan-anay nga agbabawida iti agdama a panangaramatda kadagiti karkarading, dagiti an-anib, karkararag, ken inuugma a wagas a pananggun-od iti naespiritualan a pannakabalin.”—Clinton E. Arnold, Ephesians (Grand Rapids, MI: Zondervan, 2010), p. 34.

Maawatantayo a ti Efeso ket naisurat kadagiti mamati a makasapul iti bilbilin maipapan “no kasano iti isusurot iti agtultuloy nga impluwensya ken iduduprak iti managbasol a nailangitan a “pannakabalin.’ ”—Clinton E. Arnold, Power and Magic: The Concept of Power in  Ephesians (Grand Rapids, MI: Baker Books, 1992), p. 165. Ti sungbat ni Pablo ket ti Surat kadagiti taga Efeso, nga isu nga itudona ni Cristo a kas Maysa nga isu a naitan-ok iti ngatoen ti amin a pannakabalin (Efe. 1:20–23) ken ipaganetgetna ti nangatngato a pigsa nga ipaay ti Dios kadagiti mamati (Efe. 2:15–19; Efe. 3:14–21; Efe. 6:10–20).

**Salsaludsod a Pagiinnadalan**:

`Ania a pannakabalin wenno agtuturay dagiti naalibtak iti lubongtayo ken iti biagyo ita nga aldaw? Kasano a dagitoy a pannakabalin ipaduyakyakda dagiti bagbagida, sulisogenda dagiti mamati a mangdayaw ken mangraem kadakuada imbes ket di nga itedda ti di nalalaokan a kinapudno iti naitan-ok a Cristo?`

`Iti lawag ti plano ti Dios a “pannakatungpal-ti-panawen” a mamagkaykaysa iti amin a banbanag ken Cristo, ni Pablo iyebkasna ti inanamana iti masakbayan. Repasoen dagiti panangaramatna iti sao nga “inanama” idiay Efeso 1:18; Efeso 2:12; ken Efeso 4:4. Apay a patienna nga adda inanama iti masakbayan?`

`Kadagiti sumaganad a teksto idiay Efeso, kasano iti panangitudo ni Pablo iti dakkel a masakbayan nga inanama iti panagsubli ni Cristo? Efe. 1:13, 14; Efe. 1:21; Efe. 2:7; Efe. 4:30; Efe. 5:5. Ania ti kaipapanan daytoy nga inanama kadatayo itan a mismo?`