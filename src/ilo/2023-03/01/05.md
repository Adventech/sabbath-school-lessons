---
title:  Efeso iti Tiempona
date:   28/06/2023
---

`Kasano iti panangirugi ken panangipatingga ni Pablo iti suratna kadagiti mamati idiay Efeso? Ania iti maadaltayo maipapan iti kauunggan a tarigagayna kadakuada? Kitaen Efe. 1:1, 2; Efe. 6:21–24.`

Iti pangruggian ti surat, iyam-ammo a mismo ni Pablo ti bagbagina a kas isu iti nagsurat (Efe. 1:1). Iti nganngani tengnga ti surat, manen ni Pablo ket iyam-ammona a mismo ti bagbagina babaen ti nagan, ninaganna ti bagbagina a “balud ni Cristo Jesus, gapu cadacay a Gentil” (Efe. 3:1), nga isu a mangyammo iti maysa a personal a pakakitaan iti trabahona kas maysa nga apostol (Efe. 3:1–13). Iti nganngani pagpatinggaan ti surat, inulitna manen nga imbaga ti pannakaibaludna (Efe. 6:20) ken dinagdagupna a nabuyogan kadagiti personal a sasao (Efe. 6:21, 22). Kabayatan a sumagmamano nga iskolar ket libakenda a ti surat ket insurat ni Pablo, napateg a paliiwen a ti surat ket nalawag unay a maibaga a ti nagsurat ket ni Pablo. Kaaduanna a Cristiano awatenda, ket umiso laeng a kasta, ni Pablo kas isu iti nagsurat.

`Ania iti pakadanagan ni Pablo a mabalin a bunga a maited ti pannakaibaludna kadagiti mamati idiay Efeso? Kitaen Efe. 3:13.`

Ti Efeso ket kas la addaan iti isu met laeng a pannakaitiempo ken paspasamak kas kadagiti dadduma a sursurat nga insurat ni Pablo manipud iti pagbaludan, ti Colosas (kitaen a nangnangruna Col. 4:7, 8) ken Pilemon. Kasta met, ti dakkel a tiempo ket kas la limmabas nanipud iti panagministro ni Pablo idiay Efeso (Efe. 1:15; Efe. 3:1, 2). Nalabit nga insurat ni Pablo ti Efeso iti maysa a pagbaludan idiay Roma idi agarup a.d. 62.

Iti Efeso, ni Pablo mangipaay iti sumagmamano a matudtudo a banbanag maipapan iti kasasaad ti agdengdengeg kenkuana idiay Efeso. Ti saklawen ti asikasoenna ket nalawa. Tratarenna ti maysa a dakkel ken atiddog a tiempo, mangrugi kadagiti pangngeddeng ti Dios “idi saanpay a nabangon ti lubong” (Efe. 1:4), ken ipaduyakyakna a silalawa dagiti dadakkel a tema ti panangisalakan ti Dios a naipaay babaen ken Cristo. Iti panangaramid a kasta, ti surat ipakitana ti maysa a naitan-ok nga istilo ti panagsurat, nga addaan atiddog a sasao, maulit-ulit a pagsasao, ken napasayaat a pangpangngarig. Mabalin nga aramaten ni Pablo iti kasta nga istilo iti sabali a lugar (dayta ket, Rom. 8:31–39), ngem dayta ket naipamaysa idiay Efeso, nga isu nga ipakitana ti maysa a dakkel a panangtratar iti panagdaydayaw, kararag, ken pagsasao ti panagdaydayaw (Efe. 1:3–14; Efe. 1:15–23; Efe. 3:14–21) ken siaannad a mangipaay kadagiti nangangato a maulit-ulit a teksto (dayta ket Efe. 4:1–16; Efe. 5:21–33; Efe. 6:10–20).