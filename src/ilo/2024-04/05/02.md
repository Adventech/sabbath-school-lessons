---
title:  Ti Lawag iti Panagsinnabat
date:   27/10/2024
---

`Basaen ti Juan 4:1–4. Ania ti pakasaritaan ti isyu a nangiturong ken Jesus idiay Samaria?`

Dagiti Fariseo natakuatanda a dagiti adalan ni Jesus ket ad-adu a tattao dagiti babbautisaranda ngem dagiti adalan ni Juan a Mammautisar. Daytoy a kasasaad ket mabalin a mangpataud iti tensyon iti nagbaetan dagiti pasurot ni Juan ken ni Jesus. Dagiti adalan ni Juan, gagangay unay, ket agimonda gapu iti reputasyon ken kasasaad ti apoda (idilig iti Juan 3:26–30). Ti nakaskasdaaw a sungbat ni Juan ket masapul nga isu ket bumassit, ngem masapul a dumakkel ni Jesus (Juan 3:30). Nalabit a tapno maliklikan ti panagririri, pimmanaw ni Jesus idiay Judea tapno mapan idiay Galilea. Ti Samaria ti nangipaay iti direkta a dalan iti nagbaetan dagita a dua a lugar, ngem saan laeng a dayta ti mabalin a dalan. Dagiti napeklan a Judio ket alaenda ti ad-adayo, a mapan iti daya a lumasat iti Perea. Ngem adda misyon ni Jesus idiay Samaria.

`Basaen ti Juan 4:5–9. Kasano iti panangaramat ni Jesus iti daytoy a gundaway tapno manglukat iti maysa a pannakitungtong iti babai idiay ayan ti bubon?`

Masarakan ti bubon ni Jacob iti abay a mismo ti Siquem, kabayatan a ti Sicar, a naggapuan ti babai, ket agarup maysa a milya (1.5 km) ti kaadayuna. Nagtugaw ni Jesus iti abay ti bubon kabayatan a napan dagiti adalanna idiay ciudad tapno gumatang iti taraon. Awan gundawayna a makaala iti mangpalamiis a danum ti bubon. Idi immay ti babai a sumakdo iti danum, dimmawat kenkuana ti inumen.

Iti Juan 3, nakaskasdaaw a ni Nicodemo, maysa nga agturay kadagiti Judio ken maysa a Rabbi, ket ibabana ti bagbagina tapno mapan ken Jesus. Napan iti rabii tapno maliklikanna ti pannakatakuat. Ngem iti Juan 4, naglemmeng ti babai iti katengngaan ti aldaw, nalabit a liklikanna ti pannakilangen kadagiti dadduma a babbai a mapan iti pangrunggian wenno pagpatinggaan ti aldaw a nalamlamiis. Ta kalpasan ti amin, apay a pagnaenna iti atiddog a dalan tapno agsakdo iti danum, ken iti tengnga ti aldaw a kapudotan ti init? Aniaman ti rason ti kaaddana sadiay, ti pannakasarakna ken Jesus ti mangbalbaliw iti biagna.

Ania a buya ti sumaruno a maibuksilan? Ti maysa a Judio a mannursuro ket maidilig iti maysa a taga Samaria a babai nga addaan iti saan a nasayaat a pakasarsaritaan [reputasyon]. Anian a panagduma! Nupay kasta, iti daytoy apagisu a lawag, maysa a nakaskasdaaw a panagsarak ti mapasamak.

`Ania dagiti sumagmamano a maiparit iti bukodmo a kultura a mabalin a manglapped iti panagsaksim kadagiti sabsabali? Kasano a masursurotayo a labsan ida? Yegmo ti sungbatmo iti klase inton Sabado.`