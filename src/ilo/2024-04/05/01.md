---
title:  Ti Testimonio Dagiti Taga Samaria
date:   26/10/2024
---

### Basaen Agpaay iti Adal ita a Lawas
Juan 4:1–42; Juan 3:26–30; Jer. 2:13; Zac. 14:8; Eze. 36:25–27.

> <p>Paset a Maiyulo</p>
> “Ket kinunada iti babai: ‘Ita mamaticami, saan a gapu iti saom; ta dacami met laeng nangngegmi, ket ammomi a pudno a daytoy ti Manangisalacan ti lubong’ ” (Juan 4:42).

Siasino dagiti taga Samaria? Ti makin-amianan a pagarian ti Israel ket pinagbalin a kayaw dagiti taga Asiria idi 722 b.c. tapno mangpataud iti napolitikaan a kinatalged, inwaras dagiti taga Asiria dagiti kayawda iti intero a pagarian. Kasta met, dagiti kayaw manipud kadagiti dadduma a nasnacion ket naiyegda a mangpunno iti makin-amianan a pagarian, ket dagitoy dagiti nagbalin a taga Samaria, a nangal-alagad iti bukodda a langa ti kina Judio.

Nupay kasta, saan a nasayaat ti pannakikayametda kadagiti Judio. Kas pagarigan, dagiti taga Samaria ket nagtrabahoda a maibusor iti pannakaibangon manen ti templo idi nagsubli dagiti Judio manipud Babilonia. Kabayatanna, binangon dagiti taga Samaria ti bukodda a templo, idiay Bantay Gerizim. Ngem daytoy a templo ket dinadael ti agturay a Judio a ni John Hyrcanus idi 128 b.c.

Idi tiempo ni Cristo, nagtultuloy daytoy a panaggiginnura. Liklikan dagiti Judio ti Samaria agingga a mabalin. Nupay mabalin a nagtultuloy ti komersio, maiparit dagiti dadduma a pannakilangen. Saan nga umutang dagiti Judio kadagiti Samaritano wenno umawat pay ketdi iti pabor kadakuada. Iti uneg daytoy a lawag, saritaen ni Juan ti pannakisarita ni Jesus iti babai iti ayan ti bubon, ken dagiti tattao iti ciudad ti Samaria ti Sicar.

_*Adalen ti adal ita a lawas tapno maisagana agpaay ti Sabado, Noviembre 2._