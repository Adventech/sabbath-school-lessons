---
title:  Adalen Pay
date:   11/10/2024
---

Basaen ti surat ni Ellen G. White, “The Crisis in Galilee,” pp. 383–394; “ ‘Lazarus, Come Forth,’ ” pp. 524–536; ken “Priestly Plottings,” pp. 537–542, iti The Desire of Ages.

“Ti biag ni Cristo a mangted iti biag iti lubong ket adda iti Saona. Babaen iti Saona a ni Jesus inagasanna ti sakit ken pinaruarna dagiti sairo; babaen ti Saona a pinagtalnana ti baybay, ken pinagungarna ti natay; ken dagiti tattao inawitda ti saksi a ti Saona ket nabuyogan iti pannakabalin. Sinaona ti sao ti Dios, a kas iti panagsaona babaen kadagiti mammadto ken dagiti mannursuro iti Daan a Testamento. Ti sibubukel a Biblia ket maysa a mangipaduyakyak ken Cristo, ken ti Mangisalakan tinarigagayanna a tarimaanen ti pammati dagiti pasurotna iti sao. No ti makita a kaaddana ket maikkat koma, ti sao koma ti paggapuan ti pannakabalinda. Kas iti Apo, agbiagda koma babaen ‘ti isu-amin a sao a rummuar iti ngiwat ti Dios.’ Mat. 4:4.

“Kas iti pannakatarawidwid ti napisikalan a biagtayo babaen ti taraon, kasta met a ti naespirituan a biagtayo ket matarawidwidan babaen ti sao ti Dios. Ken tunggal kararrua ket umawat iti biag manipud iti sao ti Dios nga agpaay iti mismo a bagbagina. Kas iti pannangantayo nga agpaay kadagiti bagbagitayo tapno makaawattayo iti pannakataraon, kasta met a masapul nga awatentayo ti sao nga agpaay kadagiti bagbagitayo a mismo. Saantayo koma laeng a gun-oden dayta babaen iti isip ti sabsabali. Masapul a siaannadtayo a mangadal iti Biblia, a dawaten iti Dios ti tulong ti Espiritu Santo, tapno maawatantayo koma ti Saona.”—Ellen G. White, The Desire of Ages, p. 390.

**Salsaludsod a Pagiinnadalan**:

`Ita a lawas kinitatayo iti panangpakan ni Jesus ti lima ribu, panangagas iti maysa a bulsek a lalaki manipud pannakayanak, ken kalpasanna pinagungarna ni Lazaro manipud patay. Iti tunggal kasasaad, ni Jesus nangipaay iti napigsa unay a pammaneknek iti Kinadiosna. Nupay kasta, dagitoy a datdatlag, a kas iti kinakaskasdaawda, ket nangaramid iti pannakabingaybingay. Dadduma simmungbat a nabuyogan pammati, dagiti dadduma iti panagduadua. Ania ti isuro daytoy kadatayo no kasano nga uray pay iti sango ti napigsa unay a pammaneknek, dagiti tattao ket kaskasdi a mabalinda pay laeng a pilien a tukiaden iti Dios?`

`Amin dagitoy nga is-istoria ket itudoda ni Cristo a kas nadiosan nga Anak ti Dios. Apay a ti Kinadiosna ket napateg unay iti pammati ken Jesus a kas Mangisalakan?`

`Kitaen manen ti 1 Corinto 1:26–29. Ania dagiti wagas iti maika duapulo ket maysa a siglo, a makitatayo daytoy isu met laeng a principio nga agtartrabaho? Ania dagiti sumagmamano a “banbanag a minamaag” a patien dagiti Cristiano, bambanag nga umsien ken tukiaden dagiti “mamasirib cas iti linalasag”? Ania ti patientayo a “babainenna” met “dagiti napigsa”?`