---
title:  Dagiti Pagilasinan ti Kinadios
date:   05/10/2024
---

### Basaen Agpaay iti Adal ita a Lawas
Juan 6:1–15; Isa. 53:4–6; 1 Cor. 5:7; Juan 6:26–36; Juan 9:1–41; 1 Cor. 1:26–29; Juan 11.

> <p>Paset a Maiyulo</p>
> “Cuna kencuana ni Jesus: Siac ti panagungar ken ti biag: ti mamati caniac, uray no matay, agbiagto pay. Ket siasinoman nga agbiag ken mamati caniac, saanto a matay a pulos. Patiem daytoy?’ ” (Juan 11:25, 26).

Ti Biblia ket nalawag a ni Jesu-Cristo ket Isu ti agnanayon nga Anak, maymaysa iti Ama, awan naggapuanna ken saan a naparsua. Ni Jesus ket Isu ti namarsua iti amin a napaadda (Juan 1:1–3). Gapuna, ni Jesus ket kankanayon nga adda; awan a pulos ti maysa a tiempo nga Isu ket di adda. Nupay ni Jesus immay iti daytoy a lubong ken innalana iti Mismo a Bagbagina ti kinataotayo, Isu ket kankanayon latta a sinalimetmetanna ti Kinadiosna, ken kadagiti masinnunuo a tiempo ni Jesus kinunana ken inaramidna dagiti bambanag a nangiparangarang daytoy a kinadios.

Daytoy a kinapudno ket napateg ken Juan, nga isu ti gapu no apay a no istoriaenna ti sumagmamano kadagiti datdatlag ni Jesus, ni Juan ket inaramatna ida a mangitudo iti kinadios ni Cristo. Ni Jesus ket dina laeng imbaga dagiti bambanag a nangiparangarang iti kinadiosna no di ket pinasingkedanna pay dagiti Sasaona kadagiti ar-aramidna a nangipaduyakyak iti Kinadiosna.

Ti adal ita a lawas ket kitaenna dagiti tallo a dadakkel a pagilasinan iti Kinadiosna. Ti nakalatlatak ket iti amin a kasasaad dadduma a tattao ket dida patien ti datdatlag wenno dida naawatan ti kinapategna. Kadagiti dadduma dayta ket maysa a tiempo nga yaadayo manipud ken Jesus; kadagiti dadduma, maysa a tiempo a pannakaiyun-uneg ti pannakabulsek; ken kadagiti dadduma, maysa a tiempo a panangplano iti ipapatay ni Jesus. Ken, kadagiti dadduma—maysa a tiempo tapno patien a ni Jesus ket Isu ti Misias.

_*Adalen ti adal ita a lawas tapno maisagana agpaay ti Sabado, Oktobre 12._