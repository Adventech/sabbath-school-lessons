---
title:  Adalen Pay
date:   13/12/2024
---

Basaen ti surat ni Ellen G. White, “ ‘Let Not Your Heart be Troubled,’ ” pp. 662–680, iti The Desire of Ages; “Additional Note on [John] Chapter 1,” The SDA Bible Commentary, vol. 5, pp. 911–919.

Iti panangtingitingda no siasino ni Jesus, dagiti kabusorna ket nangukom babaen kadagiti nataoan a pagrukodan a “ ‘mayannurot iti lasag’ ” (Juan 8:15). Daytoy ket nalabit a nakarkaro pay ngem ti “agipato a cas ti langa” (Juan 7:24). Ditoy ket nagaramatda kadagiti pagrukodan ti lasag, ti natnag a kinatao iti natnag a lubong, nga awan ti makaallukoy a panangtengngel ti Espiritu (kitaen iti Juan 3:3–7). Nakitada ti “lasagna,” kas iti kasasaadna, ngem pulos a dida pinampanunot a mabalin nga Isu ti Sao a naaramid a lasag (Juan 1:14). Ti panangibilang ken Cristo babaen ti kasta a nakedngan unay a grupo dagiti pagalagadan ket ti panangtingiting Kenkuana manipud iti nailubongan a panangkita (2 Cor. 5:16).

“Ti Manangliwliwa ket maawagan iti ‘Espiritu ti pudno.’ Ti trabahona ket tapno mangilawlawag ken mamagtaginayon iti pudno. Umuna nga agtaeng iti puso kas Espiritu ti pudno, ket iti kasta Isu ket agbalin a Manangliwliwa. Adda liwliwa ken talna iti pudno, ngem awan ti pudno a talna wenno liwliwa a masarakan iti kinaulbod. Babaen kadagiti saan nga agpayso a kapanunotan [teoria] ken ug-ugali [tradisyon] a magun-od ni Satanas ti pannakabalinna iti panunot. Babaen iti panangiturongna kadagiti tattao kadagiti ulbod a pagrukodan, di umiso ti panangsukogna iti kababalin. Babaen kadagiti Sursurat nga agsao ti Espiritu Santo iti panunot, ken imalditna ti pudno iti puso. Iti kasta ipalgakna ti biddut, ken papanawenna dayta manipud iti kararua. Babaen ti Espiritu ti pudno, nga agtartrabaho babaen iti sao ti Dios, a ni Cristo ket iturayanna dagiti napili a tattaona iti Mismo a Bagbagina.”—Ellen G. White, The Desire of Ages, p. 671.

**Salsaludsod a Pagiinnadalan**:

`Ti agnanayon a biag ket ti panangam-ammo iti Dios (Juan 17:3). Ania ti kayat a saoen iti panangam-ammo iti Dios, a kas maisupadi iti panangammo laeng iti matudtudo a kinapudno maipapan Kenkuana, dayta ket, nga Isu ket nabileg wenno naayat wenno maysa a Dios iti hustisya? No ti maysa a tao ket damagennaka, “Am-ammom kadi ti Dios?” ania iti ibagam? Kasano ti pannakaiyataday ni Jesus iti sungbatmo?`

`Iti napraktikalan, inaldaw a balbalikas, ania ti kayat a saoen dagiti sasao ni Jesus, “Pagsantoem ida iti kinapudno?” (Juan 17:17).`

`Ni Jesus inkararagna, “ ‘Diac dawaten nga iccatem ida ditoy lubong, no di ket igagam coma ida iti dakes’ ” (Juan 17:15). Kasano a dagiti bukodtayo a pili ket balbaliwanna no kasano a kaimbag iti pannakasungbat daytoy a kararag iti bukodtayo a biag?`