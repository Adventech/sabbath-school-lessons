---
title:  Lawag ken Sipnget
date:   24/12/2024
---

`Basaen ti Juan 1:4–10; Juan 3:19–21; Juan 5:35; Juan 8:12; Juan 9:5; Juan 11:9, 10; ken Juan 12:35. Ania a dakkel a naggidiatan ti adda ditoy, ken apay a daytoy a naggidiatan ket dakkel unay a pamuon iti pannakaawat iti kinapudno?`

Ti lubong ket adda iti sipnget; iddepenna ti lawag ken dina mabalin, iti bukodna, a masarakan ti dalanna nga agturong iti pudno a Dios, ti napersonalan a Dios ti Panamarsua, paltiing, ken Pannakasubbot.

“Iti bagbagina, saan a pulos a kabaelan ti sangkataoan a gun-oden ti maysa a pannakaammo iti nadiosan. ‘Nangato a cas langit; ania ti mabalinmo nga aramidem? Naun-uneg ngem ni Tanem, ania ti mabalinmo nga ammoen?’ Job 11:8. Ti laeng espiritu ti pannakaawat ti mabalin a mangiparangarang kadatayo kadagiti nauneg a bambanag ti Dios, nga isu a ‘saan a nakita ti mata, ket saan a nangngeg ti lapayag; ket saan a simrec iti puso ti tao.’ ‘Ti Dios impacaammona ida cadatayo gapu iti Espiritu.’ ”—Ellen G. White, The Desire of Ages, p. 412.

Ni laeng Jesu-Cristo “ti nangipacaammo Kencuana,” kas Ama (Juan 1:18). Ti verbo ti Griego ket exēgeomai, nga isu a kayatna a saoen “tapno ipatarus,” “ilawlawag,” “ipalgak”. Ni Juan iparangna ni Jesus a kas nailangitan a babaunen, ti Maysa nga Isu a mangilawlawag no ania iti kaipapanan iti panangammo iti Dios. Babaen laeng ken Jesus a mabalintayo a maammoan ti pudno a panangammo iti Dios.

`Basaen ti Juan 8:42–44. Kasano iti panangiladawan ni Jesus iti saan a pudno a pamuon nga isu a nangibatayan dagiti narelihiyosoan a pangpangulo ti Israel iti pammatida?`

Dagidiay saan nga agtakder iti kinapudno ket agsaoda manipud iti bukodda a kababalin. “Makitada” ti kayat a saoen ti maysa a teksto manipud iti maysa a nataoan a panangkita. Iti kasunganina, masapul nga awatentayo a ni Cristo ket Isu ti silaw ti lubong ken sumurot Kenkuana iti panangipatarustayo iti Saona. Iti kasunganina, ti diablo agsao manipud iti “bukodna a kababalin” (Juan 8:44). No saantayo a naannad ken saan a naisuko iti pammati ken panagtulnog ken Apo Dios, agpeggadtayo iti panangaramid iti isu met laeng a banag: basaen ti teksto a naibatay laeng kadagiti bukodtayo a tartarigagay, kayat, ken panangkita, nga isu nga ad-adda a nalaklaka nga aramiden ngem iti ipagaruptayo.

`Kasano ti panangsungbatmo kadagiti kinapudno a “mangpayat kadagiti ramramay ti sakam,” a kas maisupadi no kasano koma iti panangsungbatmo kadagidiay a kinapudno?`