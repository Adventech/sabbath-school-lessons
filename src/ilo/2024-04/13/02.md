---
title:  Panagsasarak Idiay Galilea
date:   22/12/2024
---

`Basaen ti Juan 21:1–19. Ania dagiti napateg a kinapudno a naiparangarang ditoy, nangnangruna ti maipapan iti parabur ti Dios—ken nataoan a kinapakumbaba?`

Ti Juan 20 ket agpatingga iti panggep ti libro, nga isu koma iti nainsiriban a kapitulo a pangleppas, ngem adda pay maysa a kapitulo. Ti kapitulo 21 ket mangrugi iti sumagmamano kadagiti adalan idiay Galilea, ken ni Pedro a mangisingsingasing iti maysa a rabii idiay danaw. Kas la dagiti kadaanan a panpanawen ket nagsubli, ken dagiti adalan ket nagsublida iti kadaanan a trabahoda, agkalkalap. Ngem awan a pulos ti naal-alada iti dayta a rabii.

Iti kabigatanna, maysa a datdatlag a ganggannaet iti igid ti baybay ti nangibaga kadakuada nga iwayatda ti iketda iti akinkannawan a sikigan ti barangay. Nakatiliwda iti kasta unay a nagadu nga ikan ta dida pay maguyod ti iket. Dayta ket kas la iti panangrugi ti panagministroda a kaduada ni Jesus (kitaen ti Lucas 5:1–11). Ni Juan dagus a nabigbigna ni Jesus ket imbagana ken Pedro, nga isu a dagus a limmagto iti danum ket naglangoy a mapan iti takdang.

Ni Jesus dinamagna ken Pedro dagiti tallo a salsaludsod, amin ket maipapan iti panagayat iti Apona. Sakbay ti pannakailansa iti kruz, ni Pedro impapilitna nga ipaayna ti biagna nga agpaay ken Jesus (Juan 13:37). Idiay nga impadto ni Jesus ti mamintallo a daras a panaglibakna (Juan 13:38). Iti daytoy a panagsasarak idiay Galilea, ni Pedro ket saanna nga inaramid ti mismo a bagbagina nga isu ti matudtudo a ponto, no di ket inaramidna a ni Jesus: “ ‘Apo, sica ammon dagiti isu-amin: sica ammom nga ayatenca’ ” (Juan 21:17).

Dadduma mapaliiwda a ni Jesus inaramatna ti verbo nga agapaō, nga isu a ti kayatna a saoen ket agayat, iti panangsaludsod ken Pedro (malaksid iti maudi a daras), ken ni Pedro ket kankanayon latta a simmungbat iti phileō, a kayatna a saoen ket agayat, ngem kas laeng iti maysa a gayyem. Daytoy ipakitana a ni Pedro ket dina pay nagun-od iti nangatngato a kita ti ayat.

Kinaagpaysoanna, ti sungbat ni Pedro ket naisentro iti kinapakumbaba. Iti kankanayon a saan a panagballigi ni Pedro, ad-adda nga inaramatna a sipapakumbaba ti “nababbaba a balikas,” a padpadasenna a dina tuntonen ti adu unay nga agpaay iti bagbagina. Ken daytoy a kinapakumbaba ket pasingkedan ni Jesus, nga isu nga agbalin a napateg iti panangisublina ken Pedro iti panagministro. Awan duadua, ti kinapakumbaba ket maysa kadagiti kadakkelan a kualipikasyon agpaay iti panagministro, agsipud ta ti sentro ket ni Jesu-Cristo, saan nga iti bukod a bagi.

Ti pannakaisubli ni Pedro ken ti pasetna kas pangulo iti immuna nga iglesia ket maysa kadagiti kapipigsaan a pammaneknek a ni Jesus nagungar manipud iti patay. Narigat koma nga ilawlawag iti pannakabigbig ken Pedro no saan koma nga insubli ni Jesus isuna iti panagministro, iti imatang dagiti dadduma nga ad-adalan.

`Apay a ti kinapakumbaba ket kangrunaan unay iti siasinoman a mangsapsapul iti panangammo iti Apo? Iti lawag ti kruz, ania iti adda iti tunggal maysa kadatayo a maipagpannakkel koma?`