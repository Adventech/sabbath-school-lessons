---
title:  Teolohiya Manipud “Ngato” Wenno Manipud “Baba”
date:   25/12/2024
---

`Basaen ti Juan 4:46–54. Ania a parikut ti inyeg ti opisyal ken Jesus, ken ania iti napaypayso nga agdama a pagsasaritaan [isyu] ditoy?`

Daytoy a tao ket napan ken Jesus, ti Silaw ti lubong, ngem inkeddengna iti panunotna a mamati laeng isuna no agasan ni Jesus ti ubingna. Mabalin a kunaentayo a ti teolohiya daytoy a tao ket maysa a “teolohiya manipud baba.” Ti teolohiya manipud baba ket mangikabil kadagiti paglintegan ken pagrukodan nga agpaay iti Dios ken ti Saona. Dagiti nataoan a kapanunotan, naruker, nakednganda, ken maimpluwensyaan ti personal a rikrikna ken kapanunotan, ket agbalinda a mamimpinsan a mangituray no kasano iti panangipatarus dagiti tattao iti Sao ti Dios. Anian a maysa a nakapegpeggad a palab-og a pakatnagan!

Iti kasunganina, ti teolohiya “manipud ngato,” ket sumungbat babaen ti pammati a nabuyogan nga umuna iti panamati iti Dios ken iti Saona (Juan 4:48; Juan 6:14, 15; 2 Tim. 3:16). No ti Biblia ket maawat babaen ti pammati, dayta ket agbalin nga isu iti bukodna a mangipatarus. Ti panangkita iti lubong ti Sursurat, imbes koma a ti pilosopia ti panpanawen, ket isu ti bagnos a panangawat ken pannakaipatarus ti Sursurat. Ti nataoan a panangkita ket masapul a paiturayan ken situtulnog iti Sao ti Dios, ket saan nga iti kabaliktadna.

Masapul a patientayo dagiti sasao ti Sursurat tapno mamatitayo kadagiti sasao ni Jesus (Juan 5:46, 47). “ ‘No agtalinaedcayo coma iti saoc, pudno a dacayto ti adalac’ ” (Juan 8:31). No pagduduaantayo ti Sao ti Dios, ti Saona ket saan a makapagtaeng kadatayo (Juan 5:38). “ ‘Ti tumallicod caniac ket dina awaten dagiti saoc adda mangocom kencuana; ti sao nga insaoc isu ti mangocomto kencuana iti camaudianan nga aldaw. Ta saanac a nagsao a sisiac; no di ni Ama a nangibaon caniac, isu imbilinna caniac, no ania ti ibagac ken saoec’ ” (Juan 12:48, 49).

Iti panangdengngeg iti Sao ti Dios ket ad-adu pay ngem iti maysa a basta basta laeng a pananggun-od iti impormasyon. Dayta ket kayatna pay a saoen a panangaramid iti pagayatan ti Dios. Ket daytoy iti naalibtak a sungbat iti panangdengngeg iti Sao. “ ‘No adda agpanggep nga agaramid ti pagayatanna, maammoannanto ti maipapan iti isursuroc, no aggapu iti Dios, wenno no agsaoac a sisiac’ ” (Juan 7:17).

Ket daytoy panagdengngeg, ken panangaramid, iti Sao ti Dios ket maysa a panangipakita iti ayat nga agpaay Kenkuana. “ ‘No adda agayat caniac, salimetmetannanto ti saoc ket ni Amac ayatennanto, ket umaycamto kencuana, ket makipagiancamto kencuana’ ” (Juan 14:23).

`Ania iti panagkayamet iti ayattayo ken Jesus ken ti panagtulnog? Apay nga iti aniaman a kita ti “panagtulnog” a saan a naibatay iti ayat ket agpeggad iti ligalismo?`