---
title:  Pagtaginayunem Dagiti Matam ken Jesus
date:   23/12/2024
---

`Basaen ti Juan 21:20–22. Ania a saludsod iti nangiturong ken Pedro nga agpababa iti biddut a dalan? Kasano iti panangilinteg ni Jesus iti dalan?`

Kaisubsubli laeng ni Jesus ni Pedro iti panagministro ket imbagana kenkuana, “Surotennak” (Juan 21:19). Nalabit a dayta ket napisikalan a panangsurot ken Jesus idiay aplaya. Ket dayta ket gapu ta nagtaliaw ni Pedro ket nakitana ni Juan a sumursurot met ken ni Jesus, ket inintuodna maipapan ken Juan. “ ‘Apo, ket daytoy ngay?’ ” (Juan 21:21).

Iti panangisubli ken Pedro iti panagministro, ni Jesus ket impadtona ti wagas ti ipapatay ni Pedro (Juan 21:18). Ni Pedro ket kasla maseknan met maipapan iti ipapatay ni Juan. Ni Jesus inturongna ketdi ti imatang ni Pedro iti saritaan maipapan iti isusurotna Kenkuana, a saan a pakadanagan no ania iti mapasamak iti sabali nga adalan.

`Basaen ti Juan 21:23–25. Kasano a ti sasao ni Jesus ket di naawatan? Kasano iti panangilinteg ni apostol Juan iti dayta a di pannakaawat?`

Dagiti tattao ket dida naawatan ti kayat a saoen ni Jesus idi a kinunana, “ ‘No cayatco nga agbati nga agingga iti umayac, ania dayta kenca? Surutennac!’ ” (Juan 21:22). Impagarupda a ti kayatna a saoen ket agsubli ni Jesus sakbay a matay ni Juan. Kabayatan ti panaglabas ti panawen ket ni Juan ket limmakay, dayta ket agbalin a krisis no isu ket matay (nga isu, ket pudno a natay) ket ni Jesus ket saan a nagsubli. Ni Juan ket inlintegna daytoy a saan a husto a pannakaawat babaen iti panangipakitana nga iti dayta ket ti pagayatan ni Jesus ti napateg, saan a maysa a padto no ania iti mapasamak.

Ti kapanunotan a panangisentro ken Jesus, imbes a kadagiti sabsabali a tattao, ket maysa a napigsa unay a mangiturong kadagiti dadduma nga adal ita a lawas. Ni Jesus, ken ni Jesus laeng, ti Mangisalakantayo. Dagiti tattao ket di maliklikan nga uppapayendaka, nalabit saktannaka pay ketdi.

Dagiti kinapudno a nasaklaw iti Martes agingga iti Huebes ket pidutenda iti tema ti pannakaawat iti Sao ti Dios, nga addaan ti panggep a panangammo ken panangsurot ken Jesus, nga Isu laeng koma ti Apo ken Bagnostayo—uray pay no ania a tulong, balakad, ken panangibagnos ti nalabit nga ited dagiti sabsabali kadatayo.

`Kasano iti kasansan a nadismayaka kadagiti dadduma a mabalin a tinaltalekmo? Uray pay no kasano ti kinarigatna, ania dagiti adal a naadalmo manipud kadagita a kapadasan?`