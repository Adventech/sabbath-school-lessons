---
title:  Ad-adu Pay a Testimonio Maipapan ken Jesus
date:   02/11/2024
---

### Basaen Agpaay iti Adal ita a Lawas
Juan 3:25–36; Juan 1:32–36; Dan. 7:18; Juan 6:51–71; Juan 5:36–38; Juan 7:37–53.

> <p>Paset a Maiyulo</p>
> “ ‘Ket siac, no maipangatoac manipud iti daga, guyuguyecto caniac amin a tao” (Juan 12:32).

Ni Jesus ket saanna laeng nga ibaga dagiti nakaskasdaaw a bambanag maipapan Kenkuana a Mismo, wenno maipapan iti Kinasiasinona, wenno no asino ti nangibaun Kenkuana, wenno maipapan no sadino iti naggapuanna. Impakitana pay iti Kinasiasinona babaen kadagiti datdatlag ken pagilasinan nga inaramidna. Kas iti sumagmamano a silalatak a mangpaneknek ken Jesus: “ ‘Ni Cristo, inton umay, agaramidto ngata ti adadda a pagilasinan ngem cadagiti inaramid daytoy a tao?’ ” (Juan 7:31).

Sinuportaranna dagiti sasaona babaen kadagiti ar-aramid a nangpaneknek iti kinapudno dagiti sasaona.

Ngem kabayatan nga agtultuloy dagiti pasamak, maysa a panagsisina ti mangrugrugi kadagiti tattao. Ti pannakaagas ti lalaki iti tanke ti Betesda ti nangawis iti pungtot dagiti sumagmamano a pangpangulo. Ti diskusyon idiay Capernaum kalpasan ti panangpakan kadagiti 5,000 ket nagbanag iti panangtukiad dagiti tattao ken Jesus. Ti panagungar ni Lazaro ket nangpataud iti pammati kadagiti dadduma ngem nangpatanor kadagiti dadduma iti kinasungit a nangiturong iti pannakausig ken pannakapapatay ni Jesus.

Ti adal ita a lawas ket kitaenna iti sumagmamano kadagidiay nga isu a nangsaksi ken nangpaneknek iti maipapan ken Jesus. Iti tunggal maysa kadagitoy a paspasamak, dadduma a paset iti kinasiasino ni Jesus ket pudno unay a naiparangarangda, ken iti panagtimpuyogda pataudenda ti maysa a naun-uneg a panangkita ken Jesus, ti Misias.

_*Adalen ti adal ita a lawas tapno maisagana agpaay ti Sabado, Noviembre 9._