---
title:  Adalen Pay
date:   08/11/2024
---

Basaen ti surat ni Ellen G. White, “The Crisis in Galilee,” pp. 383–394; “In the Outer Court,” pp. 621–626, iti The Desire of Ages.

“ ‘Asinonto ti papananmi?’ Dagiti mannursuro ti Israel ket adipen ti kinapormal. Kanayon nga agsusupiat dagiti Fariseo ken Saduceo. Ti panangpanaw ken Jesus ket pannakatnag iti panagtalinaed kadagiti al-alagaden ken serseremonia, ken dagiti ambisyoso a lallaki a mangsapsapul iti bukodda a dayag. Nasarakan dagiti adalan ti ad-adu a talna ken rag-o sipud idi inawatda ni Cristo ngem iti amin a napalabas a panagbiagda. Kasano nga agsublida kadagiti nanglais ken nangidadanes iti Gayyem dagiti managbasol? Nabayagen a birbirokenda ti Misias; ita immayen, ket saanda a makapanaw manipud iti kaaddana kadagidiay a mangan-anup iti biagna, ken nangidadanes kadakuada gapu iti panagbalinda a pasurotna.

“ ‘Asinonto ti papananmi?’ ” Saan a naggapu iti pannursuro ni Cristo, dagiti ad-adalna iti ayat ken asi, agingga iti sipnget ti panagduadua, ti kinadangkes ti lubong. Kabayatan a ti Mangisalakan ket binaybay-an ti adu a nakasaksi kadagiti nakaskasdaaw nga ar-aramidna, ni Pedro ket inyebkasna ti pammati dagiti adalan,—‘sica ti Santo ti Dios.’ Ti mismo a kapanunotan a pannakapukaw daytoy nga angkla ti kararuada ti nangpunno kadakuada iti buteng ken ut-ot. Ti kinakurang iti Mangisalakan ket pannakaiyanod iti maysa a nasipnget ken nadawel a baybay.”—Ellen G. White, The Desire of Ages, p. 393.

**Salsaludsod a Pagiinnadalan**:

`Iti klase, saritaen ti narigat a saludsod no apay a dadduma a tattao no maikkanda iti pammaneknek maipaay ken ni Jesus kas Misias ken iti kinapudno ti Kinacristiano ket siraragsak nga awatenda dayta, ken apay a dagiti dadduma, no maited dayta isu met laeng a pammaneknek ket tukiadenda dayta?`

`Ania ngay ti adda a napatpateg a kinapudno ngem dayta nga ipapatay ni Jesu-Cristo nga agpaay kadagiti basbasoltayo? Nupay kasta, kasano a naammoantayo daytoy napateg a kinapudno? Babaen ti siensia, gagangay a linteg, gagangay a teolohiya, kinasirib, rason? Kabayatan a dagitoy a bambanag ket mabalin, iti kinapudnoanna, a mangiturong kadatayo a mamati iti maysa a Namarsua a Dios, maysa nga Immuna, maysa a Di Magaraw a Managyalis, aniaman pay—awan kadagitoy a disiplina, mabalin nga agmaymaysa man wenno uray no agkakaduada, ti makaisuro kadatayo iti kapapatgan a kinapudno a masapul a maammoantayo: Natay ni Cristo nga agpaay kadagiti basbasoltayo. Ania koma ti isuro daytoy a kinapudno kadatayo—nga amin dagitoy a disiplina, uray iti prinsipio, ket saan a makaiturong kadatayo iti maysa a banag a talaga a nasken a maammoantayo—maipapan no kasano ti kinapateg iti panangaramid iti Biblia a maudi ken mamimpinsan a mangituray kadagiti bambanag a maipapan iti pammati?`

`Apay napateg unay agpaay iti bukod a pammati ti maysa a tao a lagipenna manen dagiti bambanag nga inaramid ti Dios iti bukodna a biag?`