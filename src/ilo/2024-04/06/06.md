---
title:  Ti Saksi ti Umariwekwek
date:   07/11/2024
---

“Idi camaudianan ken dackel nga aldaw ti rambac, ni Jesus nagtacder ket nagpuccaw a kinunana: No adda mawaw, umay caniac ket uminum. Ti mamati caniac, cas cunaen ti Surat, carcarayan ti danum a nabiag ti agayusto manipud iti unegna.’ ” (Juan 7:37, 38).

Ni Juan inlanadna iti adu a daras a ni Jesus ket nangaramid kadagiti nabileg a sasao maipapan iti Mismo a Bagbagina, maipapan iti Kinasiasinona ken no ania iti immayanna nga aramiden.

Dagiti linya a naadaw iti ngato manipud iti Juan 7:37, 38 ket sabalida laeng a pagwadan iti tuntontonen ni Jesus maipapan iti Bagbagina ken maipapan no ania ti aramidenna iti amin a mapan Kenkuana. Dagitoy ket nakaskasdaaw met a tuntontonen.

`Idi nakisao ni Jesus kadagiti Judio a timmabuno iti Fiesta dagiti Tabernaculo, ania ti sungbat ti adu iti umariwekwek? Juan 7:37–53.`

Dadduma kunada nga Isu ti Mammadto a kas iti impadto ni Moises iti nabayagen a tiempo (kitaen iti Deut. 18:15–19). Dagiti dadduma impagarupda a ni Jesus ti Cristo. Ngem daytoy ti nangiyeg iti argumento a ti Misias ket saan nga aggapu idiay Galilea, a masapul nga Isu ket agtaud iti linia ni David, ken masapul a mayanak idiay Betlehem—amin dagitoy ket pudno maipapan ken ni Jesus (idilig iti Mateo 1–2), nupay adu ti kasla saan a makaammo daytoy!

Uray dagiti mangtiliw nga opisyales ket nalapdan gapu Kenkuana ken ti kinalaing dagiti sasaona. Dagiti Fariseo simmungbatda kadagiti opisyales babaen ti sabali pay a saludsod. “ ‘Adda aya namati kencuana cadagiti agturay wenno cadagiti Fariseo?’ ” (Juan 7:48). Daytoy a saludsod manipud kadagiti Fariseo ti nangted manen ken Juan iti gundaway a mangiyeg ken Nicodemo, nga isu, a kalpasan a nakipagkita ken Jesus ket sapsapulenna a salakniban ni Jesus manipud kadagiti planoda. “ ‘Ocomen aya ti lintegtayo ti tao, no dina umuna a denggen, ken ammoen ti aramidenna?’ ” (Juan 7:51).

Inawat kadi ni Nicodemo ni Jesus a kas Misias? Nupay daytoy a buya ket saanna a paneknekan nga inawatna, iti nagbaetan daytoy nga aramid ken ti inaramidna kalpasan ti ipapatay ni Jesus (kitaen iti Juan 19:39, 40), ti Biblia ket mangted kadatayo iti natibker a pammaneknek a ni Nicodemo, iti kinapudnona, ket namati Kenkuana.

Ket iti kasta ti sungbat iti saludsodda ket, Wen, iti kinapudnona, iti kalpasan ti amin, maysa kadagiti Fariseo ti namati Kenkuana.

`Basaen ti Juan 7:49. Ania ti ibagbaga dagiti pangpangulo a nangipakita iti pananglaisda kadagiti tattao a simmurot ken Jesus? Ania nga adal ti mabalin nga adda ditoy nga agpaay kadatayo?`