---
title:  'Dagiti Padto ti Daan a Testamento Maipapan ken Jesus: Paset II'
date:   20/11/2024
---

Ni Jesus kunana kadagiti narelihiyosoan a pangpangulo: “ ‘Dacayo sukimatenyo dagiti Sursurat, agsipud ta pagarupenyo nga adda cadacuada ti biagyo nga agnanayon; ket dagitoy isuda ti mangpanecnec ti maipapan caniac’ ” (Juan 5:39). Anian a maysa a nakaskasdaaw a panangibaga iti maipapan iti Mismo a Bagbagina!

Dagiti pattapatta agduduma, ngem sumagmamano kadagiti iskolar ket irikiarda a ni Jesus a Nazareno ket tinungpalna ti ginasgasut a padpadto iti Daan a Testamento. Aniaman pay ti kaaduna, nakaskasdaaw ti posibilidadna a matungpal ti maysa a tao iti uray sumagmamano laeng kadagita, di kad’ nangnangruna nga amin dagita. Sagpaminsan nga adda mangusar iti ladawan a kas iti daytoy: panunotem a punnoem ti maysa a lugar a kas kadakkel ti Texas kadagiti sinsilio a dua a pie ti kangatona ket pintaam ti maysa a sinsilio iti de rosas ket kalpasanna paglalaokem amin dagitoy. Kalpasanna, ikkam iti maysa a gundaway ti maysa a tao a nabedbedan ti matana a mangpili iti de rosas a sinsilio. Ania iti posibilidadna nga iti maysa a panangpidut ket mapidutna ‘tay napintaan iti de rosas?

Awan duadua—ti pannakayanak, biag, ken ipapatay ni Cristo ket naipadtoda iti Daan a Testamento, nakaskasdaaw a pammaneknek ti pakailasinanna nga Isu ti napadpadaanan a Misias. Ni Juan itudona dagitoy a teksto iti Daan a Testamento a maulit-ulit tapno aramidenna dayta a mismo a ponto maipapan iti kinasiasino ni Jesus, ken kasta met, no apay a masapul a mamatitayo Kenkuana ken awaten ti pannakaisalakan nga itangtanggayana.

**Ania ti iparangarang ti tunggal maysa kadagiti sumaganad a teksto manipud iti Evangelio ni Juan maipapan ken Jesus a kas maysa a pakatungpalan ti padto a naibatay iti Misias?**

`Juan 12:13; Sal. 118:26`

`Juan 12:14, 15; Zac. 9:9`

`Juan 13:18; Sal. 41:9`

`Juan 19:37; Zac. 12:10; Zac. 13:6`

`Kasano ti katibker ti pannakaibataymo iti adda a patpatiem? No ti maysa a tao ket karitennaka no apay a mamatika ken Jesus a kas Misias, ania dagiti sungbat a mabalinmo nga ited, ken sadino iti papanam tapno makatulong a mangikalintegan iti dayta a pammati, apay?`