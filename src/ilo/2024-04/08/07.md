---
title:  Adalen Pay
date:   22/11/2024
---

Basaen ti surat ni Ellen G. White, “ ‘Let Not Your Heart Be Troubled,’ ” pp. 662–680, iti The Desire of Ages.

“Kas maysa a nabalitokan a gameng, ti kinapudno ket naitalek kadagiti Hebreo a tattao. Ti ekonomya dagiti Judio, nga addaan iti pirma ti Langit, ket inrugi ni Cristo a Mismo. Kadagiti anniniwan ken simbolo, dagiti naindaklan a kinapudno ti pannakasubbot ket naabbonganda. Ngem idi immay ni Cristo, dagiti Judio ket dida nabigbig nga Isu ti nakaiturongan amin nga itudtudo dagitoy a simbolo. Adda ti sao ti Dios kadagiti im-imada; ngem dagiti ug-ugali [tradisyon] nga isu a naipatawid manipud iti maysa a kaputotan agingga iti sabali a kaputotan, ken ti nataoan a panangipatarus kadagiti Sursurat ket inlemmengda kadakuada ti kinapudno nga adda ken Jesus. Ti naespirituan a kinapateg dagiti sagrado a sursurat ket napukaw. Ti balay ti gameng ti amin a pannakaammo ket silulukat kadakuada, ngem saanda nga ammo.

“Ti Dios ket saanna nga ilemmeng ti kinapudnona manipud kadagiti tattao. Gapu kadagiti dalan a bukodda nga inaramid nagbalin dayta a nalidem kadagiti mismo a bagbagida. Ni Cristo intedna kadagiti tattao a Judio ti nawadwad a pammaneknek nga Isu ti Misias; ngem ti sursurona nangayab iti maysa a naikeddeng a panagbaliw kadagiti biagda. Nakitada a no awatenda ni Cristo, masapul nga isardengda dagiti ing-ingongoten ken ug-ugalida, ti naimbubukodan, ken saan a nadiosan nga ar-aramid. Tapno maawat ti di-agbalbaliw, agnanayon a kinapudno, sapulenna ti maysa a sakripicio. Gapuna, saanda nga aminen ti makadagdagup unay a pammaneknek a mabalin nga ited ti Dios a mangipasdek iti pammati ken Cristo. Ibagbagada a patienda ti Daan a Testamento ti Sursurat, ngem agmadida met a mangawat iti testimonio a linaun dayta maipapan iti biag ken kababalin ni Cristo. Mabutengda a makombinsi di la ket ta makombirtirda ken mapilitan a mangisardeng kadagiti naikasigudan a kapkapanunotanda. Ti gameng ti Evangelio, ti Dalan, ti Pudno, ken ti Biag, ket adda kadakuada, ngem tinukiadda ti kadakkelan a sagut a mabalin nga ited ti Langit.”—Ellen G. White, Christ’s Object Lessons, p. 105.

**Salsaludsod a Pagiinnadalan**:

`Kasano a dagiti natungpal a padpadto iti biag ni Jesus ket bangunenna ti pammati?`

`Ania dagiti tallo wenno uppat a kangrunaan a lapped a nagtakder iti dalan dagiti narelihiyosoan a pangpangulo iti panamati ken Jesus? Kasano iti pannakaipaduyakyak met dagitoy isu met laeng a principio ita nga aldaw?`

`Mangaramid iti maysa a napersonalan a listaan no ayanna iti ayan ti panagtalekmo ita nga aldaw. Ania ngata dagiti addang a makapapigsa iti pammatim?`

`Ti sungbatmo iti saludsod idiay pagpatinggaan ti adal idi Lunes ket ania ngata ti isurona maipapan iti kinaturay ti Sursurat, ken apay a masapul a tukiadentayo iti aniaman a banag a mangted iti panagduadua iti ultimo ken mamimpinsan a turay ti Sursurat?`