---
title:  Dagiti Sursurat ken ti Pudno
date:   05/12/2024
---

Iti intero nga Evangelio, ti Sursurat ket mangaramid iti maysa a napateg a paset iti panangibaga kadatayo maipapan iti Maysa nga Isu ti dalan, ti pudno, ken ti biag. Iti intero nga Evangelio, kas iti intero a Biblia, ti Daan ken Baro a Testamento, dagiti Sursurat ket mangaramid iti maysa a kangrunaan a paset iti panangiparangarang ti kinapudno. Daytoy ket naisangsangayan a pudno no maipapan iti panangisuro kadatayo no siasino ni Jesus ken no ania iti immayna nga aramiden.

`Basaen ti Juan 5:38–40. Ania ti ibagbaga ni Jesus ditoy maipapan iti Sursurat?`

Ni Jesus ken dagiti adalanna ket maulit-ulit nga itudoda ti Sursurat a mangpaneknek Kenkuana a kas Misias. Ni Cristo kunana, “ ‘Ta no pinatiyo ni Moises, pinatidac coma, ta isu nagsurat iti maipapan caniac. Ngem no dicay patien dagiti sursuratna, casanonto ti pammatiyo cadagiti saoc??’ ” (Juan 5:46, 47).

`Basaen ti Lucas 24:27. Apay a napateg nga immuna nga intudo ni Jesus ti Sursurat tapno iparangarangna ti kinapateg ti panagministrona?`

Iti sabali a lugar, kabayatan nga agad-adaw manipud iti libro ti Exodo, ni Cristo kunana, “ ‘Dicay aya nabasa ti sinao ti Dios cadacayo . . . ?’ ” (Mat. 22:31). Ni Zacarias intudona dagiti karkari ti Dios a “Cas naisaona gapu iti ngiwat dagiti nasantoan a mammadtona nanipud pay idi ginasgasut a tawen” (Lucas 1:70). Iti kasabana iti aldaw ti Pentecostes, ni Pedro kunana, “ ‘Lallaki a cacabsat, maipaay a matungpal ti Surat nga impadto ti Espiritu Santo iti ngiwat ni David” (Aramid 1:16).

Ti Biblia ket saan a maysa a libro iti siensya. Saanna nga ilawlawag no kasano a pisien ti atom wenno mangaramid iti operasyon iti utek. Ngem aramidenna ti maysa a banag nga ad-adu pay a napateg. Ipaayna ti lawag iti uneg ti adda a kaipapanan ti unibersotayo. Dayta iti tulbek a manglukat iti ruangan, ti silaw a mamagbalin tapno makita. No awan dayta, mabalin nga addatayo iti sipnget maipapan iti kaadda ti Dios, ti pasetna iti uniberso, ti bukodtayo a naggapuan, ti kaipapanan ti biag, ken ti masakbayan.

`Ania dagiti sumagmamano a kinapudno a naisuro iti Biblia a ti siensya, wenno uray pay teorya, ket dina pulos maisuro kadatayo?`