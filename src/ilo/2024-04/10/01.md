---
title:  Ti Dalan, ti Pudno, ken ti Biag
date:   30/11/2024
---

### Basaen Agpaay iti Adal ita a Lawas
Juan 13:1–20; Juan 14:1–3; Dan. 7:27; Juan 14:5–11; Juan 1:14; Col. 1:16, 17; Juan 5:38–40.

> <p>Paset a Maiyulo</p>
> “Awan ti nacakita iti Dios uray caano: ti Bugbugtong nga Anac, nga adda iti saclot ti Ama, isu ti nangipacaammo kencuana” (Juan 1:18).

Ti Evangelio ni Juan ket nabingbingay iti uppat a kangrunaan a segkay:

Ti Pauna (Juan 1:1–18), ti Libro dagiti Pagilasinan (Juan 1:19–12:50), ti Libro ti Dayag (Juan 13:1–20:31), ken ti Paggibusan (Juan 21:1–25). Ti adal ket kangrunaanna a naisentro iti Pauna ken ti Libro dagiti Pagilasinan, nga ibaskagna no siasino ni Jesus babaen kadagiti Datdatlag (dagiti pagilasinan), pannakisasao, ken sursurona. Dagiti adal ita ket umalis a nangnangruna iti maikatlo a segkay ti Juan, ti Libro ti Dayag.

Makapangayangay unay, ti pagaammo a pito a sasao a “SIAC” ket buklenna ti maysa a rangtay a mamagsilpu iti Libro dagiti Pagilasinan ken ti Libro ti Dayag. Dagitoy “ti tinapay ti biag” (Juan 6:35, 41, 48, 51), “ti silaw ti lubong” (Juan 8:12, Juan 9:5), “ti ruangan” (Juan 10:7, 9), “ti naimbag a pastor” (Juan 10:11, 14), “ti panagungar ken ti biag” (Juan 11:25), “ti dalan, ti pudno ken ti biag” (Juan 14:6), ken “ti pudno a puon ti uvas” (Juan 15:1, 5).

Ti adal ita a lawas ket mangrugi iti panggep ti sasao ti panagpakada ken iti panangyammo iti napateg a buya ti panangbuggo ni Jesus kadagiti saksaka dagiti adalanna. Kalpasanna ket agbaw-ing iti sasao a “SIAC” idiay kapitulo 14 (“Siac ti dalan, ti pudno, ken ti biag”).

_*Adalen ti adal ita a lawas tapno maisagana agpaay ti Sabado, Diciembre 7._