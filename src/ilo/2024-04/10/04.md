---
title:  Siak ti Dalan, ti Pudno, ken ti Biag
date:   03/12/2024
---

`Basaen ti Juan 14:5, 6. Ania a saludsod ti dinamag ni Tomas maipapan iti no sadino ti papanan ni Jesus? Ania iti sungbat ni Jesus?`

Ti saludsod ni Tomas ket kas la nainsiriban unay. No dika ammo no sadino iti papanan ti maysa a tao, kasano iti pannakaammom iti dalan a pangsurotan iti dayta a tao? Binaliktad ni Jesus iti saludsod babaen iti panangibagana nga Isu a Mismo ti dalan. Ti dalan iti ania? Ti dalan nga agturong iti Ama. Iti Pauna (Juan 1:1–18) ti nasinged a panagsilpu iti nagbaetan ti Verbo (logos), ni Jesu-Cristo, ken ti Ama ket naipaganetget.

Ti Juan 1:18 kunana a ti kakaisuna-nga-anak (nasaysayaat a naipatarus a naisalsalumina ditoy) ti Dios ket Isu ti Maysa a nangipakaammo iti Ama. Ti tapno ipakaammo iti daytoy a teksto ket iti verbo ti Griego nga exēgeomai, a kayatna a saoen a tapno ilawlawag, ipatarus, ipalgak. Inalatayo ti sao nga exegesis manipud daytoy. Kayatna a saoen a tapno iyegna ti kaipapanan. Gapuna, ni Jesu-Cristo ket Isu ti silpu iti Ama, ti Maysa nga Isu a mangilawlawag wenno mangipatarus iti Ama iti maysa a natnag a lubong. Kas bungana, Isu ti dalan nga agturong iti Ama. No awan Isuna makedngan ti pannakaawattayo.

`Basaen ti Juan 14:7–11. Kasano iti panangwaknit ni Jesus iti di pannakaawat ni Felipe?`

Ni Felipe dinawatna a makita ti Ama, maysa a banag nga awan ti managbasol a tao ti mabalin a makaaramid ken agbiag (idilig iti Exo. 33:17–34:9; Juan 1:18). Ni Jesus babalawenna ti kinakurang ti pannakaammo ken itudona a no nakitamon Isuna, nakitamon ti Ama (Juan 14:9). Kas bungana, nalawag a ni Jesus ket Isu ti dalan a mapan iti Dios. No awan Isuna, ti dalan ket sumipnget ken saan a natalged. Isu iti silaw a mangsilnag iti dalan nga agturong iti Dios.

Ni Jesus ti mamagsinggalot kadagiti tallo a balbalikas: dalan, pudno, ken biag. Ti balikas a dalan ket naaramat laeng idiay Juan 1:23 maipapan ken Juan a Mammautisar a mangisagsagana iti dalan nga agpaay ken Jesus, ken naaramat ditoy iti Juan 14:6. Ngem ti pudno ken ti biag ket kangrunaan dagitoy a tema iti Evangelio. Ti adaltayo idiay Mierkoles ken Huebes ket ipaganetgetda ti kapanunotan ti kinapudno, maysa a napateg a topiko, nangnangruna iti maysa a lubong nga idiay ket mapagduaduaan ti kapanunotan ti “kinapudno.”

`Apay a makaliwliwa unay a bigbigen a ni Jesus ti kasayaatan a paltiing nga adda kadatayo no kasano ti langa ti Dios Ama?`