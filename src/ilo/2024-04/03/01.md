---
title:  'Ti Likudan ti Istoria: Ti Pauna'
date:   12/10/2024
---

### Basaen Agpaay iti Adal ita a Lawas
Juan 1:1–5; Gen. 1:1; Juan 1:9–13; Juan 3:16–21; Juan 9:35–41; Mat. 7:21–23; Juan 17:1–5.

> <p>Paset a Maiyulo</p>
> “Idi punganay adda ti Verbo, ket ti Verbo adda iti Dios, ket ti Verbo isu, Dios” Juan 1:1.

Ti umuna a lawas ket maipapan iti panagpatingga ti Juan, nga isu a nangilawlawag no apay nga insuratna ti Evangeliona. Ti adal ita a lawas ket agsubli idiay punganay ti Evangelio, nga idiay ni Juan ikabilna ti turongen a, babaen ti paltiing ti Espiritu Santo, gandatna a pangipanan iti agbasa. Kadagiti immuna a sasao ken parapo nga insuratda, dagiti mannurat ti Baro a Testamento ket masansan nga iparangda dagiti tema a gandatda a saklawen. Kasta met ken ni Juan, a dagiti temana ket naiparangda a kas paset ti maysa a dakkel a nailangitan nga aramid a mangipakita kadagiti makalapunos a kinapudno maipapan ken Jesu-Cristo—dagiti kinapudno nga agsubli pay uray iti sakbay ti Panamarsua.

Daytoy a naiparang idiay panaglukat ti libro ket itedna kadagiti agbasa, nga ammodan a ni Jesus ket Isu ti Misias, iti maysa a gundaway a dagiti tattao iti libro a mismo ket awan kadakuada. Ti agbasa ket nalawag unay a makitana dagiti dadakkel a tema a sublianan ti evangelista kabayatan nga ibagana ti istoria ni Jesus. Dagitoy a dadakkel a tema ket naikabilda iti uneg ti panawen a naibatay iti pakasaritaan ti naidagaan a biag ni Jesus.

Ti adal ita a lawas ket mangrugi iti Pauna (Juan 1:1–18) ken salaysayenna dagiti kangrunaan a temana. Dagitoy a tema ket makitanto ida kadagiti dadduma a luglugar met iti Evangelio ni Juan.

_*Adalen ti adal ita a lawas tapno maisagana agpaay ti Sabado, Oktobre 19._