---
title:  Adalen Pay
date:   18/10/2024
---

Ellen G. White, “ ‘God with Us,’ ” in The Desire of Ages, pp. 19–26.

“Ni Apo Jesu-Cristo, ti nadiosan nga Anak ti Dios, addan manipud kinaagnanayon, maysa a masinnunuo a persona, ngem maymaysada iti Ama. Isu iti makalapunos a dayag ti langit. Isu iti pangulo dagiti nailangitan a mamasirib, ken ti nadayaw a panagraem dagiti angel ket inawatna kas kalinteganna. Saan a panagtakaw daytoy iti Dios [Prov. 8:22–27 quoted].

“Adda dagiti lawag ken dayag iti kinapudno a ni Cristo ket Maymaysa iti Ama sakbay ti pannakabangon ti lubong. Daytoy ti silaw nga agsilsilnag iti maysa a nasipnget a lugar, mangaramid dayta a makaay-ayo babaen iti nadiosan, sigud a dayag. Daytoy a kinapudno, awan patinggana a palimed iti mismo a bagbagina, ket ilawlawagna dagiti dadduma a palpalimed ken dadduma pay a di mailawlawag a kinapudno, kabayatan a naitalimeng iti lawag a di maasitgan ken di matukod.”—Ellen G. White Comments, The Seventh-day Adventist Bible Commentary, vol. 5, p. 1126.

“Ni Jesus kinunana, “Ket Siac, no maipangatoac manipud iti daga, guyugoyecto Caniac amin a tao.” Juan 12:32. Ni Cristo masapul a maiparang iti managbasol a kas Mangisalakan a natay gapu iti basbasol ti lubong; ket iti panangkitatayo iti Cordero ti Dios idiay kruz ti Calvario, ti palimed ti pannakasubbot mangrugin a maipamatmat kadagiti panpanunuttayo, ket ti kinaimbag ti Dios iturongnatayo nga agbabawi. Iti ipapatayna a gapu kadagiti managbasol, ni Cristo imparangarangna ti maysa nga ayat a di matukod; ket inton ti managbasol makitana ‘toy nga ayat, dayta nga ayat ti mangpalukneng iti puso, paslepanna ti panunut, ken mangisang-aw iti panagbabawi ti kararua. . . . Ngem iti uray kaanoman a panaggunayda [tattao] nga agbalbaliw, nga agtaud iti napasnek a tarigagayda nga agaramid iti nalinteg, pannakabalin ni Cristo daydiay mangguyguyod kadakuada. Maysa a bileg a dida madmadlaw ti agtrabaho iti kararua, ket ti konciencia mapapartak, ket ti akinruar a panagbiag mabalbaliwan. Ket idinto ta awisen ni Cristo ida a kumita iti kruzna, tapno matmatanda Daydiay sinalput dagiti basbasolda, ti bilin sumrek iti konciencia.”—Ellen G. White, Steps to Christ, pp. 26, 27.

**Salsaludsod a Pagiinnadalan**:

`Apay a rugian ni Juan a saritaen ti maipapan ken Jesus iti pasetna a kas Namarsua? Ania ti ibaga daytoy kadatayo maipapan iti kinapateg ti Panamarsua iti amin a teolohiya? Apay ngarud a napateg nga umiso ti pannakaawattayo iti Panamarsua, kas naiparangarang iti Sursurat?`

`Ad-adda nga agtaeng iti saludsod a nadamag idiay pagpatinggaan ti adal idi Domingo. Ania ti mapasamak iti kruz no, imbes a ti agnanayon a Dios ti natay iti dayta, maysa a naparsua a nabiag iti natay? Ania ti mapukawtayo no ni Jesus ket aniaman ngem saan nga agnanayon a Dios?`