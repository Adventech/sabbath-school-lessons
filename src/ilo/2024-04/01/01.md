---
title:  Dagiti Pagilasinan a Mangitudo iti Dalan
date:   28/09/2024
---

### Basaen Agpaay iti Adal ita a Lawas
Juan 2:1–11; Juan 4:46–54; Juan 5:1–16; Marcos 3:22, 23; Mat. 12:9–14; Juan 5:16–47.

> <p>Paset a Maiyulo</p>
> “Ket adu dagiti sabsabali a pagilasinan nga inaramid ni Jesus iti sangoanan dagiti adalan, a saan a naisurat itoy a libro: Ngem dagitoy addada a naisurat, tapno patienyo a ni Jesus isu ti Cristo, ti Anac ti Dios; ken tapno gapu iti pammatiyo maaddaancayo ti biag iti naganna” (Juan 20:30, 31).

Apay nga insurat ni Juan ti Evangeliona? Tinarigagayanna kadi nga ipaganetget dagiti datdatlag ni Jesus? Wenno tapno ipaganetgetna ti sumagmamano kadagiti matudtudo a sursuro ni Jesus? Ania ti gapu iti adda nga insuratna?

Iti sidong ti pannakabalin ken impluwensya ti Espiritu Santo, ni Juan ilawlawagna no apay. Kunana a nupay ad-adu pay a bambanag ti mabalin a maisurat maipapan iti biag ni Cristo (Juan 21:25), dagiti is-istoria nga inramanna ket naisuratda “tapno patienyo a ni Jesus isu ti Cristo, ti Anac ti Dios; ken tapno gapu iti pammatiyo maaddaancayo ti biag iti naganna” (Juan 20:31).

Daytoy a lawas intayo kitaen iti Juan dagiti sumagmamano nga immuna a datdatlag ni Jesus—manipud iti panamagbalinna iti danum nga arak iti maysa a boda, agingga iti panangisubli iti salun-at iti maysa a masakit unay nga anak a lalaki, agingga iti panangagas iti lalaki idiay tanke ti Betesda.

Ni Juan naganenna dagitoy a datdatlag a “pagilasinan.” Saanna a kayat a saoen a maysa a banag a kas iti maysa a pagilasinan iti maysa a kalye, no di ket maysa a napnoan datdatlag a pasamak a mangitudo iti maysa a naun-uneg a kinapaypayso: ni Jesus kas Misias. Iti amin kadagitoy nga is-istoria, makitatayo dagiti ulidan dagiti tattao nga isu a simmungbat babaen ti pammati. Ken dagiti ehemploda ket awisendatayo a mangaramid iti kasta met laeng.

_*Adalen ti adal ita a lawas tapno maisagana agpaay ti Sabado, Oktobre 5._