---
title:  Ti Maikadua a Pagilasinan Idiay Galilea
date:   30/09/2024
---

Iti amin a naidagaan a panagministro ni Jesus, nangaramid Isuna kadagiti datdatlag a timmulong kadagiti tattao a mamati Kenkuana. Ni Juan inlanadna dagitoy a datdatlag tapno dagiti sabsabali ket mamati met koma ken Jesus.

`Basaen ti Juan 4:46–54. Apay a ti evangelista ket nangaramid iti maysa a pannakaisilpu iti datdatlag idiay rambak ti boda?`

Iti panangited iti maysa nga istoria iti maikadua a pagilasinan nga inaramid ni Jesus idiay Galilea, ni Juan itudona ti immuna a pagilasinan idiay boda idiay Cana. Ni Juan ket kas la kunkunana, Dagiti pagilasinan ket tumulong kadakayo a makakita iti kinasiasino ni Jesus. Kalpasanna, ni Juan innayonna, “Daytoy manen ti maicadua a pagilasinan nga inaramid ni Jesus idi immay nanipud Judea idiay Galilea” (Juan 4:54).

Iti un-unana, ti sungbat ni Jesus iti pakaasi ti maysa a natakneng a tao ket kas la nagurdo. Nupay kasta, daytoy opisyal ket pinagbalinna ti pannakaagas ti anakna a lalaki a pagrukodan iti panamati ken Jesus. Ni Jesus nabasana ti pusona ken intudona ti naespiritualan a sakit nga ad-adda a dakdakkel ngem iti sakit a mangam-ames-iti-biag ti anakna a lalaki. Kas la maysa a kimat manipud iti azul a tangatang, ti lalaki kellaat a nabigbigna a ti naespirituan a kinapanglawna ket mabalin nga isu iti mangpukaw iti biag ti anakna a lalaki.

Napateg a maammoan a dagiti datdatlag [milmilagro], ket saan a mismo a dagitoy iti nangpaneknek a ni Jesus iti Misias. Dagiti sabsabali ket nangaramidda met kadagiti datdatlag. Dadduma ket pudnoda a mammadto, dadduma ket ulbodda. Dagiti datdatlag ket iparangarangda laeng ti kaadda ti supernatural; dida, babaen kadagiti mismo a bagbagida, kayat a saoen a ti Dios iti Maysa a mangar-aramid kadakuada. (Ni Satanas ket mabalinna met iti mangaramid kadagiti “datdatlag [milmilagro]”, no dagiti “datdatlag [milmilagro]” ket kayattayo a saoen ti supernatural nga aramid.)

Ti natan-ok a tao nga agladladingit impuruakna ti bagbagina iti asi ni Jesus, a nagpakpakaasi Kenkuana a paimbagenna ti anakna. Ti sungbat ni Jesus ket makapatalged. Kinunana, “ ‘Agawidcan, ti anacmo agbiag’ ” (Juan 4:50). Ti verbo nga “agbiag” ket pudno nga adda iti present tense (madama a maararamid) iti Griego. Daytoy a pannakaaramat ket maawagan iti futuristic present nga idiay a ti maysa a masakbayan a pasamak ket naisao a nabuyogan ti kinasigurado a kasla napasamaken dayta. Ti lalaki ket saan a nagapura a nagawid no di ket, iti panamatina ken Jesus, idi laeng kabigatanna a nakaawid—nasarakanna nga, iti apagisu a panangibaga ni Jesus kadagidiay a sasao, ti gurigor pinanawanna ti anakna.

Anian a nagpigsa a gapu tapno mamati ken Jesus!

`Uray pay no makakitatayo iti maysa a datdatlag, ania dagiti dadduma pay a pagrukodan a masapul a kitaentayo sakbay a giddato nga akuentayo a dayta ket naggapu iti Dios?`