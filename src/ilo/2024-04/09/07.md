---
title:  Adalen Pay
date:   29/11/2024
---

Ellen G. White, “ ‘God With Us,’ ” pp. 19–26; “Controversy,” pp. 601–609, iti The Desire of Ages.

“Iti panagrukobna tapno alaenna iti sangkataoan iti Mismo a Bagbagina, ni Cristo ket imparangarangna iti maysa a kababalin a kasupadi ti kababalin ni Satanas. Ngem Isu ket immaddang iti kaskasdi a nababbaba pay iti dalan a pannakaibabain. ‘Ket idinto a nagparang iti casasaad ti tao, nagpacumbaba a nacnakemna, a nagtulnog agingga ken patay, wen, patay iti cruz.’ Fil. 2:8. Kas iti panangidisso ti nangato a padi iti nadayag a napadian a pagan-anayna, ket nagtrabaho iti puraw a lienso a kawes ti kadawyan a padi, kasta met ni Cristo innalana ti kasasaad ti maysa a babaunen, ket nangipaay iti daton, Isu a Mismo ti padi, Isu a Mismo ti biktima. ‘Ngem isu nasugsugat a gapu cadagiti labsingtayo, isu napalitem a gapu cadagiti kinadangkestayo; ti dusa ti pacaicappiaantayo naipatay kencuana; ket gapu cadagiti saplitna maagasantayo.’ Isa. 53:5.

“Ni Cristo ket natratar a kas iti maiparbeng kadatayo, tapno matratartayo koma a kas iti maiparbeng Kenkuana, Isu ket nadusa nga agpaay kadagiti basbasoltayo, nga Isu nga awan biangna, tapno mapalintegtayo koma babaen iti Kinalintegna, nga isu nga awan biangtayo. Isu sinagrapna ti patay nga isu a kukuatayo, tapno maawattayo koma ti biag nga Isu a Kukuana. ‘Cadagiti saplitna maagasantayo.’ ”—Ellen G. White, The Desire of Ages, p. 25.

**Salsaludsod a Pagiinnadalan**:

`Ni Jesus intedna ti adu unay a mangisalakan iti lubong. Ania ti ibilangmo a kaimbagan a wagas tapno matulongan dagiti sabsabali a makakita daytoy nakaskasdaaw a kinapudno ket mapanda Kenkuana iti pammati?`

`Ania dagiti kangrunaan a nagdumaan iti panangaramid kadagiti pangngeddeng iti maysa a nataoan, nailubongan a tukad kontra iti panangaramid kadagiti pangngeddeng a naibatay iti nadiosan a paltiing?`

`Kasano iti pannakayataday dagiti bambanag a kas iti sirib ken rason iti pannakaawat iti Sao ti Dios? Ania ti nainsiriban ken nainkalintegan a rason nga addatayo iti pammati? Kasano nga iti pannakatungpal ti padto wenno ti nakaskasdaaw a pintas ken kinarikut ti naparsua a lubong ket nainsiriban ken nainkalintegan nga itudoda datayo iti kaadda ti Dios ken iti kinapudno ti plano ti pannakaisalakan?`

`Idiay klase, saritaen ti sungbatyo iti saludsod idiay pagpatinggaan ti adal ti Martes. Ania iti nakaibatayan iti pammatim? No ti maysa a tao ket damagennaka no apay a mamatika ken Jesus ken iti ibagbaga ti Evangelio, kasano iti panangsungbatmo?`