---
title:  Panangtukiad iti Gubuayan ti Biag
date:   27/11/2024
---

Dadduma kadagiti kalilidayan nga istoria iti amin a Sursurat ket napasamak iti Evangelio ni Juan. “Ket ti silaw aglawag iti sipnget, ket ti sipnget isu dina inawat. . . . Isu [ti Silaw] adda idi iti lubong ket ti lubong napaadda gapu kencuana; ket ti lubong dina nailasin. Immay cadagiti cucuana, ket dagiti taona isu saanda nga inawat” (Juan 1:5, 10, 11). Ti “SIAC” ket tinukiad dagiti adu a bukodna a tattao.

Di pakasdaawan nga iti ud-udina ni Pablo imballaagna, “Dicay ngarud pucawen ti pananginanamayo” (Heb. 10:35). Kas maulit-ulit a nakitatayo, ni Cristo ket tinukiadda agsipud ta dagiti tattao ket dida inawat ti Saona.

“Ti agdama a nataoan a wagas ti panagpampanunot ket mangrugi iti panagduadua. Dagiti tattao ket saludsodenda amin a bambanag tapno maikeddengda no ania ti pudno. Dayta a malasatanna ti apuy ti pannakausig ket awatenda a kas natibker-a-bato ti pannakaammo, maysa a banag a pangisaadan iti pammati ti maysa a tao. Dadduma ipakatda ti isu met laeng a wagas iti Biblia, nga ayabanda ti isuamin a bambanag a panagsaludsod manipud iti maysa a naibatay iti scientific, historical, psychological, philosophical, archaeological, wenno geological a panangkita tapno maikeddeng no ania ti kinapudno idiay Biblia. Ti mismo a wagas ket mangrugi ken mabangon iti panagduadua iti kinapudno ti Sursurat. Ni Cristo dinamagna, ‘inton umay ti Anac ti tao masaracannanto aya ti pammati ditoy daga?’ (Luke 18:8).”—E. Edward Zinke and Roland Hegstad, _The Certainty of the Second Coming_, (Hagerstown, MD: Review and Herald Publishing Association, 2000) p. 96.

`Basaen ti Numeros 13:23–33. Ania iti nangaramid iti nagdumaan iti dua a padamag nga indanon dagiti nagsimisim maipapan iti Canaan?`

Ti basol dagiti Hebreo idi nga addada idiay Kadesh Barnea ket ti panagduaduada iti Sao ti Dios. Ti Dios ket imbagana kadakuada a sumang-atda ket alaenda ti daga. Sangapulo ket dua ti naibaun idiay Canaan a mangsimisim iti daga. Nagsublida nga addaan iti dua a padamag. Ti kaaduan kadakuada ket nangted iti saan a nasayaat a damag. Adda dagiti higante iti daga, napaderan a ciciudad, dagiti igam a ditay pay nakitkita idi, ken naimbag-ti-pannakasanayna a buybuyot. Iti kasungani, nagbalintayo nga ad-adipen idiay daga nga Egipto nga addaan iti bassit a kapadasan iti buybuyot. Sangapulo nga agsimisim ti bimmotos iti saan, a naibatay iti aglaplapusanan a pammaneknek manipud iti nataoan a panangkita. Dua nga agsimisim ti bimmotos iti wen a naibatay iti pammatida iti makalapunos a pannakabalin ti Sao ti Dios.

`Kasano a maliklikantayo iti panangaramid iti isu met laeng a kita ti biddut a naaramid ditoy? Ken kasta met, kasano met a maliklikantayo ti pagpagarup, ti panangaramid iti maysa a banag a minamaag ngem mamatitayo nga ar-aramidentayo ti pagayatan ti Dios ket, iti kasta, saan a ditayo agballigi?`