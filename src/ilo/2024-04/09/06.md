---
title:  Pannakaokom
date:   28/11/2024
---

“Ti mamati kencuana, saan a maocom; ngem ti di mamati kencuana, naocomen, agsipud ta saan a namati iti nagan ti Bugbugtong nga Anac ti Dios. . . .Ta amin nga agaramid ti dakes, guraenna ti lawag ket saan nga umay iti lawag, di la ket ta dagiti aramidna mababalaw. Ngem ti agaramid iti pudno, umay iti lawag” (Juan 3:18–21; idilig iti Juan 1:10).

`Apay a dagiti tattao ket dumtengda iti pannakaokom? Juan 3:18, 36; Juan 5:24, 38; Juan 8:24; Juan 12:47.`

Ti panangtukiad kenni Jesu-Cristo, ti Silaw ti lubong, ket iturongnatayo nga agbalin a silulukat iti panagduadua ken kadagiti panangsulisog ti diablo. Dayta ket ibabaw-ing manipud lawag a mapan iti sipnget.

Ni Eva ket naikkan iti lawag no kasano iti pannakinaigna iti kayo idiay tengnga ti minuyongan. Ni Satanas sinulisogna ti babai tapno iyegna dayta a lawag a pagduaduaan. Ti babai sinuotna ti sao ti Dios babaen iti panangirason a ti maysa a Dios ti ayat ket saanna a dadaelen dagiti pinarsuana. Ti babai ket nagtalek pay iti datus dagiti rikriknana. Ti uleg ket nangan iti bunga ket itan ket addaan iti pannakabalin nga agsao. Nalabit a ti uleg ket husto. No manganak iti bunga, mabalin nga agbalinak a kas iti Dios! Naallilaw, ti babai ket tinallikudanna ti lawag. Ket ti asawana pinilina ti isu met laeng a dalan.

`Basaen ti Mateo 4:1–4. Ania dagiti principio nga inaramat ni Cristo idiay let-ang ti sulisog tapno labananna dagiti pangallilaw ni Satanas?`

Ni Cristo ket addaan iti bukodna a panangaramat iti isu met laeng a nataoan a rimienta ti panunot a kas inaramat da Adan ken Eva, dagiti tattao iti sakbay ti layus, ken ti Israel idiay Kadesh Barnea. Mabalinna koma a dinamag no apay a ti maysa a Dios ti ayat ket panawanna ti Anakna idiay let-ang iti 40 nga aldaw ken rabii nga awan ti taraon ken salaknib. Mabalin pay koma nga inkeddengna a paneknekan nga Isu ti Anak ti Dios—Pagbalinek dagitoy a batbato a tinapay! Ngem, Isuna ket simmungbat babaen iti Sao ti Dios. Isu ket nagtrabaho iti tukad ti nailangitan a bambanag a saan ketdi nga iti naidagaan a pagwadan ti pampanunot. Anian a naglaka koma nga inrasonanna ti wagasna iti maysa a biddut a pangngeddeng, nga isu nga adu a tattao, uray pay dagiti tattao ti pammati, ket masansan nga aramidenda.