---
title:  Dagiti Sasao ti Agnanayon a Biag
date:   25/11/2024
---

`Basaen ti Juan 6:61–68. Idi dinamag ni Jesus dagiti adalan no panawanda met Isuna, ania ti kayat a saoen ti sungbat ni Pedro?`

Dagiti sasao ni Pedro maipapan iti “agnanayon a biag” ket isilpuna iti maysa a tema nga agtaray iti intero nga Evangelio ni Juan. Maysa a pannakaipamaysa ti pagsasao maipapan iti agnanayon a biag ket agparang idiay Juan 6, iti lawag ti panangpakan ti 5,000 (Juan 6:27, 40, 47, 54, 68). Ni Jesus kunana nga Isu iti Tinapay ti Biag (Juan 6:35), kayatna a saoen a ti biagna, ti ipapatayna, ken panagungarna ket isuda ti gubuayan ti agnanayon a pannakaisalakan.

Ti pagsasao nga agnanayon a biag wenno iti kabatogna ket agparang iti 17 a daras iti Evangelio ni Juan. Daytoy a balikas ket saanna a tudtudoen ti maysa a kaadda ti espiritu, wenno iti panagbalin a paset ti maysa nga agnanayon a nabiag, wenno sumagmamano a sabsabali a nailangitan a kapanunotan. No di ket, tudtudoenna dayta mangted-biag a pannakabalin a mangyeg iti pannakaisalakan ken kaipapanan iti kaaddatayo ita ken iti biag nga awan patinggana inton agsubli ti Apo. Kas iti panaglasag ni Jesus, ti panagungar a sarsaritaen ni Jesus ket mapasamak iti tiempo ken lugar ken iti maysa a napisikalan a bagi. Dayta ket panagungar manipud iti patay, maysa a pannakapabaro ti biag nga iti naminsan ket adda kadatayo idiay Eden.

`Kasano a maawattayo ti agnanayon a biag? Juan 3:15, 16; Juan 5:24; Juan 6:40, 47; Juan 8:31; Juan 12:46; Juan 20:31.`

Babaen ti pammati laeng a patientayo a ni Jesu-Cristo immay a nagbiag ken natay iti biangtayo. Daytoy a pammati ket umay kadatayo a kas maysa a sagut, ngem masapul a sipapanakemtayo a pilien ti panangisuko kadagiti bagbagitayo ken Jesus, agbabawi, ken tuntonen ti darana nga agpaay ti pannakapakawan ken pannakadalus ti basol.

Idi dinamag ni Jesus ni Pedro no isu ket pumanaw met, ti sungbat ni Pedro, “ ‘Apo, asinonto ti papananmi? Sica addaanca cadagiti sao ti biag nga agnanayon’ ” (Juan 6:68), ket ilagumna ti kababagas ti pannakaisalakan ken no kasano a magun-odtayo dayta. Dayta ket saan nga aggapu iti pilosopia, historya, siensya—amin ket nataoan a disiplina. Dayta ket aggapu ken Jesus, nga Isu a—mangik-ikut iti agnanayon a biag iti Mismo a Bagbagina—ipaayna dayta nga awan baybayadna iti amin nga iti isusungbat iti Espiritu Santo ket awatenna dayta.

`Kasano a ti kari a maaddaan iti agnanayon a biag ket balbaliwanna no kasano iti panangkitatayo iti naidagaan a biagtayo ditoy? Kasano koma a balbaliwanna no kasano iti panangkitatayo dayta?`