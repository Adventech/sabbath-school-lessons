---
title:  Ti Gubuayan ti Biag
date:   23/11/2024
---

### Basaen Agpaay iti Adal ita a Lawas
Juan 1:4; Juan 10:10; Juan 1:12, 13; Juan 6:61–68; Num.13:23–33; Mat. 4:1–4.

> <p>Paset a Maiyulo</p>
> “ ‘Siac ti dalan, ken ti pudno ken ti biag; awan ti umay ken Ama, no di magna caniac’ ” (Juan 14:6).

Iti evangelio ni Juan, idi nadamag ti kinasiasinona, ni Jesus simmungbat a nabuyogan ti balikas a mangipakita iti kinadios. “SIAC” ket maysa a di agbiddut a mangitudo iti Apo a Mismo, nga Isu a nagparang ken Moises idiay sumsumged a kayo. “ ‘SIAC TI SIAC,’ ” kinunana ken Moises (Exo. 3:14). Ken daytoy isu met la a Dios, ti “SIAC,” a “nagbalin a lasag, ket nakipaggian cadatayo: (ket nakitami ti dayagna, a cas la iti dayag ti Bugbugtong nga Anac ti Ama), napno ti parabur ken pudno” (Juan 1:14).

Ti tema ti “SIAC” ket adda iti intero a Juan. Ti paset a Maiyulo ita a lawas ket iyanninawna dayta a tema: “ ‘Siac ti dalan, ken ti pudno ken ti biag’ ” (Juan 14:6). Ti “SIAC” ket Isu ti Silaw ti lubong, ti Tinapay ti Biag, ti Ruangan ti karnero, ti Naimbag a Pastor, ken ti Pudno a Puon ti uvas.

Ita a lawas ket agtultuloy iti paltiing ti Dios kas naited kadatayo iti Juan. Intayo pay sukisoken iti ad-adu a naan-anay a panagbaliktad dagiti bambanag, nga isu nga, iti laksid ti napigsa unay a pammaneknek nga agpaay ken Jesus a kas Misias, dadduma ket nagtukiadda Kenkuana. Intayo adalen daytoy a kapanunotan gapu iti dua a rason: tapno maliklikan ti isu met laeng a biddut, ken tapno kitaen met no kasano a nalabit a mabalintayo a danunen dagidiay nga agpeggad a mangaramid met iti dayta a biddut.

_*Adalen ti adal ita a lawas tapno maisagana agpaay ti Sabado, Noviembre 30._