---
title:  Ni Jesus ken Maria
date:   19/12/2024
---

`Basaen ti Juan 20:11–13. Ania ti napasamak ditoy a mangipakita no apay a ni Maria Magdalena ket kaskasdi a dina naawatan ti kaipapanan ti kawaw a tanem?`

Ti maudi a mangibagbaga ken Maria iti teksto sakbay daytoy ket ti panangibagana kada Pedro ken Juan maipapan iti kawaw a tanem (Juan 20:2). Nagtarayda a napan iti tanem, ket nagsubli idiay ni Maria a naud-udi bassit. Kalpasan iti panangusisa da Pedro ken Juan iti tanem, imbatida. Ngem ni Maria nagsubli ket agsangsangit nga agpagnapagna idiay, awan duadua nga adu iti panagsangsangitna kadagiti napalabas nga al-aldaw. Ket ita—kasta manen? Nagdumog, kimmita iti uneg.

Iti siddaawna, dua nga angel a nakapuraw ti adda idiay tanem, nakatugawda iti nakaipaiddaan idi ti bangkay ni Jesus. Dinamagda kenkuana, “ ‘Babai, apayapay agsangitca?’ ” (Juan 20:13). Ti naladingit a sungbatna ket innalada ti Apona, ket dina ammo no sadino iti nangipananda Kenkuana.

`Basaen ti Juan 20:14–18. Ania ti nangbalbaliw kadagiti amin a bambanag ken Maria?`

Babaen kadagiti napalidem-ti-lulua a matana, timmaliaw ni Maria ket nakitana ti maysa a nakatakder iti likudanna. Iti sasao nga umasping kadagidiay a sinao dagiti angel, ti Ganggannaet dinamagna, “ ‘Babai, apayapay agsangitca? asino ti sapulem? (Juan 20:15). Idi, impapan ni Maria nga isu ket makisarsarita iti mangay-aywan iti minuyungan ket dinawatna ti tulongna a mangsapul iti bagi ni Jesus.

Ti Ganggannaet imbalikas ti maysa a sao, “Maria.” Dayta ti maysa a sao ti paltiing a nangbalbaliw iti lubong. Kellaat, ti nasdaaw a Maria nabigbigna a ti nagungar a Jesus ket makisarsarita kenkuana ken inawatna ni Jesus. Ni Jesus impapilitna a dina igawgawid Isuna, ta masapul nga umuli a mapan ken Amana. Ngem ti trabahona ket mapan ken ibagana kadagiti adalan nga Isu ket umuli “ ‘ken Amac, ken Amayo, ken iti Diosco ken Diosyo,’ ” (Juan 20:17). Ni Maria tinungpalna ti misyonna. Imbagana kadagiti adalan a nakitana ti Apo ken imbagana pay amin a dadduma a detalye nga imbingay ni Jesus kenkuana (Juan 20:18).

`Basaen ti 1 Corinto 15:12–20. Segun ken Pablo, ania ti imbag ti Nacristianoan a pammatitayo no ni Cristo ket saan a nagungar manipud patay?`