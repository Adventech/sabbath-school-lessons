---
title:  Adalen Pay
date:   20/12/2024
---

Basaen ti surat ni Ellen G. White, “ ‘It Is Finished,’ ” pp. 758–764; “ ‘The Lord Is Risen,’ ” pp. 779–787; and “ ‘Why Weepest Thou?’ ” pp. 788–794, iti The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“Ni Pilato tinarigagayanna a wayawayaan ni Jesus. Ngem nakitana a dina mabalin nga aramiden daytoy, ken agtultuloy a mapagtalinaedna ti bukodna a saad ken dayaw. Imbes a mapukawna ti nailubongan a pannakabalin, pinilina nga isakripicio ti maysa nga inosente a biag. Mano dagiti, iti kasta met laeng a wagas, tapno maliklikan ti pannakapukaw wenno panagsagaba, ket isakripicioda ti principio. Ti konsiensya ken pagrebbengan ket itudona ti maysa a dalan, ket ti bukod-a-pagngayangayan itudona met ti sabali. Ti agus ket napigsa unay iti kamali a pagturonganna, ket isu a makikompromiso iti dakes ket maiyanod idiay napuskol a sipnget ti basol.”—Ellen G. White, The Desire of Ages, p. 738.

“Ni Cristo ket dina inted ti biagna agingga a dina nalpas ti trabaho nga immayna nga aramiden, ket ti ipapanaw ti angesna impukkawna, ‘Nalpasen.’ Juan 19:30. Ti gubat ket naipangabaken. Ti makannawan nga imana ken ti nasantoan a takiagna ti namagballigi Kenkuana. Kas maysa a Manangparmek immulana ti banderana kadagiti agnanayon a nangato. Saan kadi nga adda rag-o kadagiti angel? Nagballigi ti amin a langit iti panagballigi ti Mangisalakan. Ni Satanas ket naabak, ket ammona a ti pagarianna ket napukaw.

“Kadagiti angel ken dagiti saan a natnag a lublubong, ti pukkaw a ‘Nalpasen,’ ket addaan iti maysa a kaipapanan. Dayta ket agpaay kadakuada kasta met nga agpaay kadatayo a ti dakkel a trabaho ti pannakasubbot ket nalpasen. Isuda ket makibingay kadatayo kadagiti bunga iti balligi ni Cristo.”—Ellen G. White, The Desire of Ages, p. 758.

**Salsaludsod a Pagiinnadalan**:

`Ania dagiti proseso ti panagdesisyon a makatulong kenka a mangliklik iti kita ti biddut nga inaramid ni Pilato?`

`Apay a masapul a matay ni Jesus iti lugartayo? Apay a masapul nga Isu ti Sunotayo? Apay a ti ipapatayna ket nasken tapno maaddaantayo iti pannakaisalakan? Ania dagiti teksto ti Sursurat a mangsuporta iti sungbatmo?`

`Ania ti panagkayamet ti pammaneknek ti Sursurat ken ti pammaneknek a naibatay iti pakasaritaan no maipapan iti panamati iti panagungar ni Jesus? Dayta ket, ania ti pammaneknek a naibatay iti pakasaritaan a napigsa unay a mangpasingked iti panagungar ni Jesus?`

`Panunoten ti 1 Corinto 15:12–20. Kasano a mapanunot nga adda kais-iskanna ti kapanunotan a, no awan ti panagungar ni Cristo, “dagiti naturog ken Cristo napucawda” (1 Cor. 15:18), no dagidiay a “naturog ken Cristo” ket dagus a mapan idiay langit? Kasano a pasingkedan dagiti sasao ni Pablo ditoy a ti natay ket maturog agingga iti panagungar idiay panagsubli ni Cristo?`