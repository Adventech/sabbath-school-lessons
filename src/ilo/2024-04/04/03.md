---
title:  Ti Kordero ti Dios
date:   21/10/2024
---

Ti Hebreo a nacion ket agsapsapul iti maysa a Misias a mangwayawaya kadakuada manipud iti Roma. Ti kalat ti Evangelio ni Juan ket ti panangbalbaliw iti pannakaawatda iti Misias tapno makitada ken Jesus ti pannakatungpal dagiti padto maipapan iti umay nga Ari. Ti Misias ket saan nga agbalin a naidagaan nga agturay. Isu immay a mangtungpal kadagiti amin a karkari ti Daan a Tulag maipapan iti Mismo a Bagbagina, nga isu a pakairamanan ti panangisakripicio iti bukodna a bagi iti biang ti lubong, ken tapno pabaroenna ti panagkayamet iti nagbaetan ti Dios ken dagiti tattaona.

`Basaen ti Juan 1:29–37. Ania a pakdaar ti aramiden ni Juan a Mammautisar maipapan ken Jesus? Ania a ladawan ti aramatenna a mangipakita Kenkuana, ken apay a nakapatpateg unay dayta iti pannakaawat no siasino ni Jesus ken no ania iti misyonna?`

Ti sasao ti Mammautisar maipapan ken Jesus a kas Kordero ti Dios ket tumulong iti panggep ti Evangelio ni Juan, nga isu iti panangiyeg iti maysa a napabaro a pannakaawat iti trabaho ken kababalin ti Misias. Pudno unay a ni Jesus ti agbalin a pakatungpalan ti kari ti nainsakripicioan a sistema, agsubli iti kari ti Mannubbot, nga immuna a naited idiay Genesis 3:15.

“Idi idiay pannakabautisar ni Jesus, ni Juan intudo Isuna kas Kordero ti Dios, maysa a baro a lawag ti naipakita iti trabaho ti Misias. Ti isip ti mammadto ket naiturong kadagiti sasao ni Isaias, ‘cas maysa a cordero a maiturong iti pagpartian.’ Isa. 53:7.”—Ellen G. White, The Desire of Ages, p. 136.

`Basaen ti Marcos 10:45; Roma 5:6; ken 1 Pedro 2:24. Kasano a dagitoy a bersikulo ket tumulong kadatayo a makaawat iti paset ni Jesus kas “ti Kordero ti Dios”?`

Nupay kasano ti ad-adu pay a kasapulan a maammoan ni Juan a Mammautisar maipapan iti panagministro ni Jesus, isu ket sigurado a ni Jesus iti naikari a Misias, ti Maysa nga Isu nga immay kas pakatungpalan ti padto.

`Utobem a naimbag daytoy a titulo maipaay ken Jesus a kas “ti Kordero ti Dios.” Ania dagiti ladawan nga iyegna iti panunot, ken kasano a ti pannakaisilpuna iti nainsakripicioan a sistema ti panagdaton iti Daan a Tulag ket makatulong kenka a mangapresyar iti dakkel a gatad ti pannakaisalakantayo?`