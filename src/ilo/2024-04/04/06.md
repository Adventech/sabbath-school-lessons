---
title:  Ti Panagsaksi ni Nicodemo
date:   24/10/2024
---

`Basaen ti Juan 3:1–21. Kasano a ti testimonio ni Nicodemo ket suportaranna ti tema ti Evangelio ni Juan?`

Ni Nicodemo ket maysa a mararaem a manursuro idiay Israel ken maysa a nabaknang a kamkameng ti Sanhedrin. Ti testimoniona ket adda maysa a napateg a pasetna iti Evangelio ni Juan iti adu a rason. Tudtudoenna ni Jesus kas “Mannursuro” ken intudona dagiti pagilasinan nga inaramid ni Jesus a kas pammaneknek iti nadiosan a misyonna. Gapuna, uray pay sakbay a nabigbig ni Nicodemo ti ar-aramidenna, isu ket mangmangted iti pammaneknek a panangsuporta iti kina Misias ni Jesus.

Kinita ni Nicodemo dagiti pagilasinan a mismo a kas pammaneknek iti nadiosan nga ayab ni Jesus ngem dina kinita ida a kas mangitudtudo ken Jesus a kas pakatungpalan dagiti padto ti Daan a Testamento maipapan iti Misias. Isu a ni Nicodemo immay a nabuyogan iti sumagmamano a panagduadua; dina nabigbigbig ni Jesus a kas Cristo iti daytoy a kanito.

Basaen ti Juan 3:3–21. Ania ti kuna ni Jesus ken Nicodemo a mangipakita nga Isu ket mabalinna iti kumita iti kaungganna?

Ni Jesus ammona iti puso ti tunggal maysa. Ti sungbatna ken Nicodemo ket mabalin a kelkellaat, ngem tinamingna a direkta iti pagsasaritaan [isyu]. Nupay dagiti Judio ket pinatida a dagiti Gentil ket masapul a makombirtirda, adu dagiti di nakaawat nga uray isuda, dagiti napili a tattao, ket kasapulanda met iti kapadasan ti pannakakombirtir. Awan ti naiyanak a naisalakan, uray pay no ania iti katataoda wenno iglesia a nakapadakkelanda.

Ti nakaskasdaaw a tawid dagiti Judio, subliantayo manipud ken Abraham, ket naipaay kadakuada dagiti adu a matudtudo a gundaway (kitaen ti Rom. 3:1, 2), awan duadua. Ngem dayta, iti uneg ken iti bagbagina, ket saan a makaanay. Imbaga ni Jesus ken Nicodemo ti di matukod a panunoten, nga isu, maysa a manursuro ken agturay iti Israel, ket masapul a mayanak manen manipud ngato!

Ni Jesus ket kinomprontona ni Nicodemo iti bukodna a naespirituan a kinaignorante: “ ‘Sica ti mannursuro ti Israel, ket dica ammo dagitoy?’ ” (Juan 3:10). Kasano koma a sika, maysa a natan-ok a manursuro, ket dina ammo daytoy? Ania ket ngatan a nakaskasdaaw ti tubngar.

Iti laksid iti aniaman nga adda a salsaludsod ni Nicodemo maipapan ken Jesus idi, ni Nicodemo iti ud-udina ket napan iti dasig dagiti pasurot ni Jesus (kitaen Juan 19:39).

`Ania ti kayat a saoen ti agbalin a “mayanac a mabaliwan,” ken no apay nga inkabil ni Jesus ti paganetget iti dayta?`