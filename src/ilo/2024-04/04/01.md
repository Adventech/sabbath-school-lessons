---
title:  Dagiti Saksi ni Cristo nga Isu ti Misias
date:   19/10/2024
---

### Basaen Agpaay iti Adal ita a Lawas
Juan 1:19–23; Isa. 40:1–5; Juan 1:29–37; Rom. 5:6; Juan 1:35–39; Juan 1:43–51; Juan 3:1–21.

> <p>Paset a Maiyulo</p>
> “Simmungbat ni Jesus, ket kinunana kencuana: Pudno, pudno, cunac kenca, no ti maysa a tao saan a mayanac a mabaliwan, saanna a mabalin a kitaen ti pagarian ti Dios’ ” (Juan 3:3).

Awan duadua, ni Jesus ket nangipaay kadagiti tattao iti napigsa unay a pammaneknek a naibatay iti Sursurat a mangsuporta kadagiti ibagbagana maipapan iti Mismo a Bagbagina, agraman ti “Pudno, pudno, cunac cadacayo: Ti mamati, caniac addaan biag nga agnanayon” (Juan 6:47).

Ngem adda ad-adu pay. Pinagbalinna nga arak ti danum; panangpakan iti rinibu iti sumagmamano a tinapay; panangagas iti anak a lalaki ti natan-ok a tao; panangpaimbag iti lalaki idiay tanke ti Betesda; panangted iti panagkita iti maysa a bulsek manipud pay pannakayanakna; panangpagungar ken Lazaro manipud patay. Ti evangelista ayabanna dagiti nadumaduma a paspasamak, ken dagiti tattao—Judio, Gentil, nabaknang, napanglaw, lalaki, babai, agtuturay, gagangay a tao, nakaadal, ken di nakaadal—a mangsaksi iti kinasiasino ni Jesus.

Ni Juan itudona uray pay iti panagsaksi ti Ama a Mismo, ken ti Sursurat, amin mangted iti pammaneknek iti kinasiasinona.

Ita a lawas ket mangrugi iti napigsa unay a panagsaksi ni Juan a Mammautisar. Dagiti dadduma a saksi umayda met iti entablado: ni Andres ken Simon Pedro, Felipe ken Nataniel, ken maysa a di napakpakadaan a saksi, ni Nicodemo a Fariseo. Ngem sabali pay a saksi iti agtakder iti likudan (dayta adalan a kadua ni Andres, idiay Juan 1:35, 40)—ni Juan a mismo.

_Adalen ti adal ita a lawas tapno maisagana agpaay ti Sabado, Oktobre 26._