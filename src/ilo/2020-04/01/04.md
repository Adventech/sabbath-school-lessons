---
title: Naliwayan ti Mensahe
date:  29/09/2020
---

Kas nakitatayo idi kalman, iti laksid ti nalawag a bilin ti Dios ken Eva uray pay iti pagsasaona ket pinakapuyna ti bertud ti naisuro kenkuana.

Nupay saan a biddut iti panangipatarusna iti imbaga ti Dios kenkuana, nalawag a dina sineryoso unay daytoy. Ket saan a narigat a makita dagiti supapak dagiti inaramidna.

Gapuna, idi nasabat ni Eva ti uleg, inulitna nga imbaga (ngem saan nga apagisu) iti uleg ti imbaga ti Dios maipapan iti kayo idiay minuyongan (Gen. 3:2, 3). Pudno unay, daytoy a mensahe ket saan a kabarbaro a damag iti uleg. Ti uleg ket pagaammona ti bilin ket iti kasta ket nakasagana-unay a mangballikug iti dayta, isunga nabiktimana ti kinainosente ni Eva.

`Usisaen ti Genesis 3:4-6. Iti laksid ti direkta a panangtallikod iti apagisu nga imbaga ti Dios, ania pay iti sabali nga imbaga ti uleg a nalawag unay a nagballigi ken Eva? Ania dagiti principio a ginundawayanna?`

Idi imbaga ti uleg iti babai a paset ti mensahena ket saan a husto, ni Eva ket mabalinna koma nga inyuman daytoy iti Dios. Daytoy ti pintas iti edukasyon ti Eden: ti sidadaan a yaasideg dagiti estudyante iti Mannakabalin a Mannursuroda ket sigurado a labes pay iti aniaman a banag a mabalintayo a matukod ita ditoy daga. Nupay kasta, imbes a pumanaw, imbes a sapulenna ti nadiosan a tulong, inawat ni Eva ti mensahe ti uleg. Ti panangawatna iti mensahe a binalbaliwan ti uleg ket nasken iti sumagmamano a panagduadua iti biang ni Eva maipapan iti Dios ken iti imbagana kadakuada.

Kabayatanna, ni Adan ket agpagpagna met iti maysa a narigat a kasasad. "Ni Adan ket naawatanna a ti kadduana ket sinalungasingna ti bilin ti Dios, dina inkaskaso ti kakaisuna a maiparit a naikabil kadakuada a kas maysa a mangpadas iti kinapudno ken ayatda. Adda idi iti nakabutbuteng a balubal iti isipna. Isu ket nagladingit a pinalubosanna ni Eva a simmina iti abayna. Ngem itan ti aramid ket nalpasen; isu ket masapul a maisina kenkuana a ti panagkaduada ket isu idi ti rag-ona. Ngem kasano koma nga aklonenna dayta?"- Ellen G. White, PATRIARCHS AND PROPHETS, p. 56. Daksanggasat a nupay ammona ti nalinteg ken dakes, isu ket nagpili met a sibibiddut.

`Utoben ti makaallilaw a kasungani ditoy: ti uleg kinunana a no manganda iti kayo, agbalinda a "casla cayton iti Diosâ€ (Gen. 3:5). Ngem saan kadi a ti Genesis 1:27 ket kunana a kasladan iti Dios? Ania ti isuro daytoy kadatayo na kasane ti kinalakatayo a maallilaw ken no apay a ti pammati ken panagtulnog ket isuda laeng dagiti saripdatayo, uray pay no naited kadatayo ti kaimbagan nga edukasyon, kas iti naadda kada Adan ken Eva?`