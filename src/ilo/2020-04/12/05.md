---
title: Tiempo a Panangsapul iti Timbeng
date:  16/12/2020
---

Ni Jesus ket rinaem ken intandudona tilinteg ti Dios (Mat. 5:17, 18). Ngem ni Jesus ket kinaritna met dagiti narelihiyosoan a pangpangulo maipapan iti panangipatarusda iti linteg. Awan kadagiti karitnati ad-adda pay a makaam- ames iti pasdek ngem dagiti pinilina nga aramiden iti panangsalimetmetna iti Sabado. Dagiti sinagoga ket saanda idi a nagkurang a nangaramid iti Sabado a maysa a gundaway nga agpaay iti edukasyon ti Tora ket naibasa ken naipatarus nga awan kurangna. Dagiti escribas ken Fariseo ket ammoda idi ti letra ti linteg. Nupay kasta, ad-adu pay ti innayon ni Jesus iti panangisurona iti aldaw ti Sabado kadagiti pasurotna.

`Basaen ti Mateo 12:1-13 ken Lucas 13:10-17. Ania ti isursuro ni Jesus kadagiti tattao iti tiempona, ken kadatayo ita nga aldaw kadagitoy a paspasamak?`

Dagiti kontrobersiya a nanglikmut iti panangagas ni Jesus iti Sabado ket nangitunda kadagiti napateg a naespirituan a panagsusuppiat maipapan iti kababalin ti basol, ti panggep ti Sabado, ti panagkayamet ni Jesus kenti Ama, ken ti kababalin ti pannakabalin ni Jesus.

Ti kababalin ni Jesus iti Sabado ket naisalaysay a naimbag idiay paset a mayulotayo ita a lawas: "Ket kinunana cadacuada: Ti aldaw a panaginana naaramid a maipaay iti tao, ket saan a ti tao maipaay iti aldaw a panaginana. Iti casta, toy Anac ti tao isu ti Apo ti aldaw a panaginana'â€ (Marcos 2:27, 28). Kayatna nga ipaganetget a ti Sabado ket saan koma a maysa a dadagsen. Dayta ket naaramid" (naparsua) a kas maysa a naisalsalumina a gundaway nga agpaay kadagiti tattao a mangammo iti kababalin ti Dios nga isu a nangaramid iti Sabado ken makasursuro iti kapadasan babaen iti panangipateg iti Parsuana.

Babaen iti panangiruar kadagiti salsaludsod gapu kadagiti ar-aramidna, ni Jesus ket inturongna dagiti disipolosna, dagiti pangpangulo ti Judio, ken dagiti umariwekwek nga agpanunot iti naun-uneg pay maipapan iti Sursurat ken no ania ti kaipapanan ti pammati ken Diosda. Nakalaklaka unay a siasinoman kadatayo ket maisinggalot kadagiti pagalagadan ken pagannurutan a nalabit a saanda a mismo a dakes, ngem isudan ti nagbalin a kalat (pagpatingaan], imbes a wagas a magun-od ti kalat-ken dayta a kalat ket ti pannakaammo iti kababalin ti Dios a pagserserviantayo. Ket daytoy, ket mangidalan iti matalek a panangtungpaltayo Kenkuana a naibatay iti panagtalektayo kadagiti kaikarian ti kinalinteg ni Cristo nga agpaay kadatayo.

`Kumusta met ti panangsalimetmetmo iti Sabado? Daytoy kadi ket pinagbalinmo nga aldaw laeng iti saanmo-nga-aramiden-daytoy ken saanmo-nga-aramiden-dayta, imbes a maysa a tiempo ti napudno a panaginana iti Apo ken panangammo Kenkuana a nasaysayaat? No kasta, kasano ti panangbaliwmo tapno makagun-odka iti ad-adu manipud iti dayta nga insangrat ti Dios nga agpaay kenka?`