---
title:  Adalen Pay
date:   01/07/2022
---

Basaen ti sursurat ni Ellen G. White, “Missionaries in the Home,” 
p. 143, iti TESTIMONIES FOR THE CHURCH, vol. 4; “The Divine Shepherd,” pp. 476–484, iti THE DESIRE OF AGES. 

“Dagidiay nga agballigi iti kamaudianan ket maaddaanda kadagiti panpannawen ti nakabutbuteng a pannakariribok ken suot iti narelihiyosoan a biagda; ngem saan a masapul nga ipuroakda ti panagtalekda, ta paset daytoy iti disiplinada iti eskuelaan ni Cristo, ken dayta ket nasken tapno amin dagiti babak ket maikkatda iti pannakagugor. Ti adipen ti Dios ket masapul nga agibtor a nabuyogan iti panagitured kadagiti panangduprak ti kabusor, ti nakaro a panangumsi, ken masapul a pagballigianna dagiti lapped nga ibangen ni Satanas iti dalanna. . . . 

“Ngem no kankanayon a sikikitaka iti ngato, a saan a kadagiti rigrigatmo, saanka nga agtalimudaw iti dalan, iti mabiit makitam ni Jesus a mangiyununnat iti imana a tumulong kenka, ket iyawatmo laeng ti imam Kenkuana iti panagtalek, ket bay-am a mangidalan kenka. Kabayatan nga agbalinka a managtalek, agbalinka a napnoan iti namnama. . . . 

“Makasarakka iti tulong ken Cristo a mangbukel iti napigsa, natimbeng, napintas a kababalin. Awan iti maaramidan ni Satanas iti lawag a rumangrangrang manipud iti kasta a kababalin. . . . Inted ti Dios kadatayo ti kaimbagan a sagutna, uray pay ti bugbugtong nga Anakna, a mangitagay, mamapigsa, ken mangyataday kadatayo, babaen iti panangikabilna kadatayo ti bukodna a naan-anay a kababalin, nga agpaay iti pagtaengan idiay Pagarianna.”—Ellen G. White, MESSAGES TO YOUNG PEOPLE, pp. 63, 64. 

**Salsaludsod a Pagiinnadalan**

`Kasano ti kalawa iti pannakaammom a ti “nakabutbuteng a pannakariribok ken suot” a dumteng iti biagmo ket mabalin a paset ti pannakadisiplinam “iti eskuelaan ni Cristo”?`

`Kasano nalabit a ti tulongtayo, panangliwliwa, ken panangpabileg kadagidiay nga adda idiay ginget ket paset iti wagas ti Pastor a mangtulong kadagiti tattao a makadaer kadagiti rigrigatda? Ania dagiti banbanag a maaramidanyo kas maysa nga iglesia tapno nasaysayaat iti panangaramat ti Apo a mangtulong kadagiti agkasapulan?`

`Idiay klase, agpasyarka ket pagsaoen iti tunggal maysa no kasano a ti kinaimbag ken asi ket “kinamatda” ida. Ania iti masursuroyo manipud iti kapadasan iti tunggal maysa?`

`Utoben dagiti maudi nga or-oras ti panagbiag ni Cristo, kabayatan nga Isu ket simrek iti pakagugoran. Manipud iti mabalinmo nga ibaga, mabalin a manipud iti Biblia wenno iti sursurat ni Ellen G. White (THE DESIRE OF AGES ket maysa a dakkel a paggapuan), kasano idi a ni Jesus, iti kasasaadna a tao, ket nabalinanna ti nagibtor? Ania iti maalatayo manipud iti ulidanna nga agpaay kadagiti bagbagitayo iti aniaman a pakagugoran met a sangoentayo?`