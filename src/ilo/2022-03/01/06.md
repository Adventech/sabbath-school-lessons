---
title:  Maysa a Natalged a Kari Agpaay ti Panagpagpagna
date:   30/06/2022
---

> <p></p>
> “Kinaagpaysona da kinaimbag ken kinamanagayat sumurotdanto caniac dagup dagiti al-aldaw ti panagbiagco; ket iti balay ni Jehova agtaengacto nga agnanayon” (Sal. 23:6). 

No addatayo idiay tanap wenno napalawlawan kadagiti kabusor, makapasulisog no dadduma a patien a nabaybay-antayo nga agmaymaysa. Saan a kankanayon a marikna a ti Dios ket adu ti ar-aramidenna; irasontayo a no koma Isu ket tumultulong, awantay’ koma iti daytoy a kasasaad. Ngem ni David nalawag a saan a kasta iti panangkitana daytoy. 

`Iti laksid dagiti suotna, ania dagiti dua a banbanag a kuna ni David idi Salmo 23:6 a sigurado kenkuana? (Kitaen met ti Efe. 1:4; 2 Ped. 1:10; Heb. 11:13–15.)`

Dadduma a patarus kunada a ti kinaimbag ken kinamanagayat (ti naintulagan a pannakaitalaga ti Dios) ket “sumurotdanto” kaniak iti amin dagiti al-aldawko. Nupay kasta, ti sigud a verbona ket napigpigsa pay, ket ti bersikulo ket mabasa koma a ti kinaimbag ken kinamanagayat ket “camatennacto” iti amin dagiti al-aldawko. (Kinaagpaysoanna, isu met laeng a sao ti Hebreo ti naaramat kadagiti bersikulo a kas iti Genesis 14:14; Josue 10:19; ken 1 Samuel 25:29, nga idiay a ti kapanunotan a “camat” ket nalawag unay.) 

`Ania a ladawan ti maadda iti panunotmo no panunotem ti kinaimbag ken kinamanagayat a “mangkamkamat” kenka? Ania ti panpanunotem a kayat a saoen ni David nga ibaga kadatayo maipapan iti Dios babaen iti kastoy a panangiladawan iti ayatna kadatayo?`

Uray pay no kasano iti kinauneg ti ginget wenno kinamanagpilit dagiti kabusor, ti kinasigurado ti kinaimbag ken kinamanagayat ti Dios ken ti kinasigurado ti panangidalanna agingga iti mismo a pagpatinggaan ti panagpagpagnatayo ket saan a pagduduaan. No dagitoy a kapanpanunotan ket matarawidwidanna ni Jesus agingga idiay Kalbaryo, kasta met koma a pumigsatayo. 

Nupay kasta, adda dagiti tiempo, inton dagidiay nga kakaasiantayo ket addaanda kadagiti adu a salsaludsod. Kas ken David, ti kaimbagan a panangasikaso kadagitoy a pakaseknan ket masansan a saan nga iti maysa a nateolohiyaan a panangiladawan iti maaramidan ti Dios. No di ket, kas iti panangipakita ni David kadatayo idiay Salmo 23:6, dayta ket babaen iti maysa a panangpasingked, ti panangibingay iti maysa a napersonalan a pannakaawis [pannakakombinsi] iti kinapudno maipapan iti Diostayo. 

`Ania iti pammaneknek manipud iti bukodmo a pannakaammo iti Dios a mabalin a mangiladawan iti kinasigurado a ti kinaimbag ken kinamagayatna ket kamkamatennatayo? Ania a pammaneknek iti mabalinmo nga inayon manipud iti Biblia? Kasano iti panangibingaymo daytoy kadagidiay a mabalin nga agdudua iti kinasigurado iti ayat ti Dios? Kasano a ti Krus ket isu iti kadakkelan nga ulidan daytoy a “kamat”?`