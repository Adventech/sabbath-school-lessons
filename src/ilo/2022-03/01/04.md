---
title:  "Di Napakpakadaan a Pagliklikan 1: Ti Ginget"
date:   28/06/2022
---

> <p></p>
> “Wen, uray magnaac iti ginget ti sipnget ni patay, diacto agbuteng iti dakes; ta sicucuyogca caniac: ti barasmo ken sarucodmo, mamakiredda caniac” (Sal. 23:4). 

Napintas koma no dagiti dandana ti kinalinteg ket maiyab-abayda laeng kadagiti naaplagan-ruroot nga igid dagiti nalamiis nga agay-ayus a danum. Ngem saan a dayta ti dalan nga ipinta ni David. Kasta met a kadagitoy a dandana ket ti ginget ti sipnget ni patay—saan a maysa a lugar a magagarantayo a mangsarungkar! Kadagiti matudtudo a panawen ti tawen, dagiti tanap ken rangrangkis a masarakan idiay Israel ket agduyosda iti kellaat a panaglayus a mabalin a dumteng a di mapakpakadaan ken pudno a makalapunos. Dagitoy a luglugar ket nailetda nga addaan narasdok a bakras a mangserra iti lawag. Gapuna, “ti sipnget ni patay” ket maysa a ladawan iti “nakaad-adalem a sipnget” wenno “adalem a sipnget.” 

`Utobem dagiti tiempo idi nga addaka iti bukodmo a “ginget ti sipnget ni patay.” Ania iti langana idi? Nagbutengka kadi, uray pay no ammom a ti Pastor ket adda idi idiay? Ania dagiti bersikulo ti Biblia a kapapatgan kenka iti dayta a tiempo, ken apay?`

`Kasano ngata a dagiti karnero ket nagpatinggada idiay ginget? Ti panagkunam, napan kadi dagiti karnero idiay a bukbokodda, wenno indalan ida ti Pastor a Mismo? Ikalintegam ti sungbatmo.`

Ni Elisabeth Elliot isuratna, “Ti maysa a karnero a masarakanna a mismo ti bagbagina idiay ginget ti sipnget ni patay ket nalabit a dagdagupenna nga isu ket saan a pudno iti pannakaidalanna. Kasapulan a lasatenna dayta a sipnget tapno masursurona iti saan nga agbuteng. Ti pastor ket adda pay laeng kenkuana.”–Elisabeth Elliot, QUEST FOR LOVE (Grand Rapids, MI: Revell Books, 1996), p. 218. 

`Napadasam kadin ti rikna a naidalanka iti “saan a pudno a pannakaidalan” a nagturong idiay ginget? Kasano iti sungbatmo iti Dios iti dayta a tiempo? Apay ngata a ti Pastor ket siaanamong nga Isu ket dida maawatan babaen iti panangpalubosna kadatayo a sumrek iti maysa a nasipnget a ginget?`