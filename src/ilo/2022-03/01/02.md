---
title:  "Maysa a Bagnos nga Agpaay iti Panagpagpagna: Ti Pastor"
date:   26/06/2022
---

> <p></p>
> “Ni Jehova isu ti pastorco; awanto ti pagcurangac” (Sal. 23:1). 

Naibaga kadagiti sumagmamano nga ubbing a mangdrowingda iti maysa a ladawan ti Dios. Iti awan labas, tunggal maysa kadakuada ket nagdrowing iti maysa a ladawan a nabuyogan iti maysa a puso iti uneg ti drowing. Idi nadamag no apay a kasta, insungbatda a sangsangkamaysa a ti Dios Isu ti ayat. Kasta laeng iti kalakana dayta. 

Nalaka iti maaddaan iti maysa a naimbag a kapanunotan maipapan iti Dios ken ti panggepna no dagiti isuamin a banbanag ket nasayaatda. Ngem kabayatan a matataengantayo ken ti biag ket agbalin a rumigrigat ken ad-adda a narikut, ti panagkitatayo iti Dios ket masansan nga agbaliw. Agpayso, ti Dios saan nga agbalbaliw (Heb. 13:8; Santiago 1:17); ngem datayo, agbaliw. 

Agsipud iti panagpaspastor nga istilo ti panagbiag dagiti tattao idiay panawen ti Daan a Testamento, ti Salmo 23 ket agaramat iti ladawan ti maysa nga agpaspastor a mangiladawan iti wagas ti Dios a mangaywan kadatayo. Ti simbolo ti maysa nga agpaspastor ket naaramat nga agpaay iti Dios—iti agpadpada a Daan a Testamento ken Baro a Testamento. Dayta ket maysa a nakapinpintas a ladawan ken maysa met a di agbalbaliw. Sakbay a kitaentayo ti Salmo 23, intayo kitaen no kasano a naiduma ti panagawat dagiti mannurat ti Biblia iti trabaho ken kababalin ti Pastor iti amin a Biblia. 

**Ania iti masursurom maipapan iti Pastor manipud iti tunggal maysa kadagiti sumaganad a bersikulo?**

`Isa. 40:11`

`Jer. 23:3,`

`Eze. 34:12`

`Juan 10:14–16`

`1 Ped. 2:25`

**Itan mapanka iti Salmo 23. Ania iti aramiden ti Pastor a mangaywan iti Karnerona?**

`Sal. 23:2`

`Sal. 23:3`

`Sal. 23:4`

`Sal. 23:5`

`Sal. 23:6`

`Ania ti kaipapananna kenka iti pannakaammo nga adda kastoy a Maysa a mangay-aywan kenka? Kasano iti panangaramatmo daytoy a ladawan a mangpabileg iti maysa a tao a nalidem iti bukodna a panangiladawan iti Dios gapu iti bukod a balubal dayta a babai wenno lalaki, aniaman pay dagidiay?`