---
title:  Ni Abraham Idiay Paggugoran
date:   24/07/2022
---

Basaen ti Genesis 22. Di ammo ti naggapuanna ken awan pannakailawlawagna, kellaat nga inayaban ti Dios ni Abraham tapno ipaayna ti bukodna nga anak a kas maysa a daton a mapuoran. Mapanunotmo kadi no ania ngata iti narikna ni Abraham? Daytoy ket maysa a namimpinsan a yaalsa a kapanunotan a ti maysa a santo a Dios ket kiddawenna koma nga isakripiciom ti bukodmo nga anak. Uray pay no pinanunot ni Abraham a daytoy ket maawat, dagiti ngay karkari ti Dios iti maysa a tawid? No awan ti anakna, ti kari ket mapukaw. 

`Apay a dinawat ti Dios ken Abraham nga ipaay daytoy a daton? No ammo ti Dios ti isuamin a banbanag, ania iti ponto?`

Ti dawat ti Dios ken ti pannakaitiempona ket saan a patpatang. Pudno unay, dayta ket nakwenta nga apagisu tapno maala ti kauunggan a mabalin a panagtuok, ta ti “Dios ket inriserbana ti maudi, a kakakaroan a suot nga agpaay ken Abraham agingga a ti dadagsen dagiti tawtawen ket nadagsen kenkuana, ket tarigagayanna ti panaginana.”—Ellen G. White, PATRIARCHS AND PROPHETS, p. 147. Daytoy kadi ti suot ti maysa a mauyong a Dios? Saan a pulos, ta “ti tuok nga isu nga inibtoranna kadagidiay nasipnget nga al-aldaw iti dayta nakabutbuteng a suot ket napalubosan tapno nalabit a maawatanna manipud iti bukodna a kapadasan ti maysa a banag iti kinadakkel ti sakripicio nga inaramid ti awan patinggana a Dios nga agpaay iti pannakasubbot ti tao.”— PATRIARCHS AND PROPHETS, p. 154. 

Daytoy ket maysa laeng a suot—ti Dios ket dina pulos a ginandat a ni Abraham ket papatayenna iti anakna. Daytoy ket igunamgunamna ti maysa a banag a napateg unay maipapan iti wagas a panagtrabaho no dadduma ti Dios. Ti Dios ket mabalin a dawatenna kadatayo a mangaramid iti maysa a banag a dina pulos ginandat nga ileppastayo. Mabalin a dawatenna kadatayo a mapan iti maysa a lugar a dina pulos ginandat a makadanontayo idiay. Ti napateg iti Dios ket saan a nasken nga Isu iti patingga, no di ket ti nasursurotayo kabayatan a masukogtayo manen babaen dayta nga aramid [proseso]. 

Ni Jesus ket mabalin a panpanunotenna maipapan iti kapadasan ni Abraham idi a kinunana kadagiti Judio, “ ‘Ni Abraham nga amayo nagragsac iti panangkitana iti aldawco, ket nakitana ket nagrag-o’ ” (Juan 8:56). Mabalin a napalabas koma ni Abraham daytoy a panangkita, a dina inkankano dagiti bilbilin a kas naggapu ken Satanas. Ti tulbek ti pannakaispal ken pannakasursuro ni Abraham iti amin a proseso ket ti pannakaammona iti timek ti Dios. 

`Kasano iti pannakaammom iti timek ti Dios? Kasano iti pannakaammom no kasasaonaka iti Dios? Ania dagiti wagas a panangidanonna iti pagayatanna kenka?`