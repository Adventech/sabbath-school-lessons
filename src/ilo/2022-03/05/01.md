---
title:  Nalabes a Pudot
date:   23/07/2022
---

### Basaen Agpaay ti Adal ita a Lawas
Genesis 22; Ose. 2:1–12; Job 1:6– 2:10; 2 Cor. 11:23–29; Isa. 43:1–7.  

> <p>Paset a Maiyulo</p>
> “Nupay casta naay-ayo ni Jehova iti pinangpalitemna kencuana; isu pinalidayna: intono aramidem ti cararuana a maysa a daton a gapu iti basol, makitananto ti caputotanna, paatiddugennanto dagiti al-aldawna, ket ti pagayatan ni Jehova rumang-ayto iti imana” (Isaias 53:10). 

Kabayatan a ti asawa ti mabigbigbig a mannurat a Cristiano a ni C.S. Lewis ket matmatay, insurat ni Lewis, “Saan nga addaak (iti panangipagarupko) iti dakkel a peggad a panangisardeng a mamati iti Dios. Ti napaypayso a peggad ket ti yuumay ti panamati kadagiti kabutbuteng a banbanag maipapan Kenkuana. Ti pakadagdagupan a kabutengko ket saan a ‘No kasta awan ti Dios kalpasan ti amin,’ no di ket ‘No kasta kastoy gayam iti napaypayso a kababalin ti Dios.’ ”—A GRIEF OBSERVED (New York: HarperCollins Publishers, Inc., 1961), pp. 6, 7. 

No dagiti banbanag ket agbalinda a napaypayso a nasakit, dadduma kadatayo ket tukiadentayo ti Dios a mamimpinsan. Kadagiti dadduma kas ken Lewis, adda idiay ti sulisog a mangbaliw iti panangkitatayo iti Dios ken panunoten dagiti amin a kita dagiti dakes a banbanag maipapan Kenkuana. Ti saludsod ket, no kasano iti kabara iti pudotna? Kasano a kabara iti pudot a kayat ti Dios nga ikabil kadagiti tattaona tapno iyegna ti namimpinsan a panggep a panangsukog kadatayo iti “ladawan ti Anakna?” (Rom. 8:29). 

**Talgiap ita a Lawas**: Apay ngata a ti Dios ket siaanamong a mangitaya nga Isu ket saan a maawatan dagidiay a kayatna a mangammo Kenkuana ken mangayat Kenkuana? Kasano ngata a kaadu iti yaanamong ti Dios a saan Isuna a maawatan tapno sukogennatayo iti “ladawan ti Anakna”? 

_Adalen ti adal ita a lawas tapno maisagana agpaay ti Sabado, Hulyo 30._