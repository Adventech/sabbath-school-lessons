---
title:  Naispal Babaen iti Panagdaydayaw
date:   26/07/2022
---

`Basaen ti Job 1:6–2:10. Ania ti gapu iti panagrigrigat ni Job?`

Adda iti maysa a banag a nakakaskasdaaw ditoy. Dagiti angeles dimtengda a kumita iti Dios, ket ni Satanas dimteng met a kaduada. Ti Dios dinamagna ni Satanas no naggapuanna, ket ni Satanas simmungbat a naggapu “iti panagsursur idiay daga, ken iti panagpagpagna kencuana’ ” (Job 1:7). Kalpasanna imparang ti Dios daytoy a saludsod: “ ‘Inotobmo ni adipenco a Job?’ ” (Job 1:8). Ti saludsod a mismo ket saan a nakaskasdaaw; ti nakaskasdaaw ket ti Maysa a nangdamag dayta. Saan a ni Satanas iti nangitudo ken Job a kas maysa a banag nga usisaen—ti Dios. Iti pannakaammo iti apagisu a sumaruno, ti Dios impalagipna ni Job iti imatang ni Satanas. Idiay daga, ni Job ket namimpinsan nga awan iti ammona no kasano iti kapudot ti pagbalinan iti paggugoranna. Ket nupay nalawag unay a ni Satanas, a saan a ti Dios, iti mamataud iti panagrigrigat ni Job, nalawag met a ti Dios iti nangted iti nalawag a pammalubos ken Satanas a mangdadael kadagiti sansanikua ni Job, dagiti annakna, ken iti bukodna a napisikalan a salun-at. No ti Dios iti nangted iti pammalubos ken Job nga agsagrap, ania ti pagdumaanna no ti Dios wenno ni Satanas iti nangted iti panagrigrigat? Kasano iti panagbalin ti Dios a nalinteg ken santo no siaalibtak a nangipalubos ken Satanas a mamataud ken Job iti kasta nga ut-ot? Daytoy kadi a kasasaad ket maysa a naisangsangayan, wenno dayta kadi pay laeng iti kababalin ti wagas ti Dios a mangtratar kadatayo ita nga aldaw? 

`Idiay Job 1:20, 21, kasano iti isusungbat ni Job kadagiti suot?`

Mabalin ti sumungbat iti kasta a panagrigrigat kadagiti dua a wagas. Mabalin nga agbalin a nasakit ti nakemtayo ken makaunget, tallikudan ti Dios nga Isu a patientayo a nadawel wenno awan, wenno kumpettayo iti Dios a nair-irut pay. Trataren ni Job dagiti didigrana babaen iti panagtalinaedna iti imatang ti Dios ken panagdaydayaw Kenkuana. 

Idiay Job 1:20, 21, makitatayo ti tallo a paset ti panagdaydayaw a mabalin a makatulong no agtutuok. Umuna, ni Job awatenna ti kinaawan a mabalbalinanna ken bigbigenna nga isu ket awan a pulos iti matuntonna nga aniaman a banag: “ ‘Lamolamoac a rimmuar idi tian ni inac, ket lamolamonto ti pagtungpalac’ ” (Job 1:21). Maikadua, bigbigen ni Job a ti Dios ket Isu pay laeng iti namimpinsan a mangtengtengngel: “ ‘Inted ni Jehova, ket innala ni Jehova’ ” (Job 1:21). Maikatlo, dagdagupen ni Job babaen ti panamatina manen iti kinalinteg ti Dios. “ ‘Bendito ti nagan ni Jehova’ ” (Job 1:21). 

`Lumaslasatka kadi iti maysa a suot? Suroten dagiti addang nga inaramat ni Job. Kasano nalabit a makatulongda met kenka?`