---
title:  Adalen Pay
date:   29/07/2022
---

Basaen ti surat ni Ellen G. White, “The Test of Faith,” pp. 145–155 iti PATRIARCHS AND PROPHETS; “Praise Ye the Lord,” pp. 315–319 iti TESTIMONIES FOR THE CHURCH, vol. 5. 

“Ti Dios ket kankanayon latta a sinuotna dagiti tattaona idiay horno ti pannakaparparigat. Iti bara ti horno a ti gambang ket maisina manipud iti pudno a balitok a kababalin ti Cristiano. Ni Jesus ket sipsiputanna ti suot; Isu ket ammona no ania iti kasapulan a mangdalus iti napateg a metal, a mangyanninaw iti raniag ti Ayatna. Iti babaen ti nasinged, mangpadas a susuot a disiplinaen ti Dios dagiti babaunenna. Isu ket makitana a dadduma ket addaanda iti pannakabalin nga isu a mabalin a maaramat iti pannakaidur-as ti trabahona, ken ikabilna dagitoy a tattao iti pannakasuot; iti pammendicionna iyegna ida kadagiti saad a mangsuot iti kababalinda. . . . Isu ket ipakitana kadakuada dagiti bukodda a kinakapuy, ken isurona ida nga agsanggir Kenkuana. . . . Gapuna a ti kalatna ket magun-od. Nasursuroanda, naadalanda, ken nadisiplinada, naisagana a mangtungpal iti dakkel a panggep nga isu a dagiti pannakabalinda ket naited kadakuada.”—Ellen G. White, PATRIARCHS AND PROPHETS, pp. 129, 130. 

“No iti pammendicion ti Dios ket naayabantayo nga agibtor kadagiti suot, awatentayo ti kruz ken inumen ti napait a kopa, laglagipen nga iti ima ti Ama ti mangiggem dayta iti bibigtayo. Agtalektayo Kenkuana iti sipnget kasta met iti aldaw. Ditay aya mamati nga itedna dagiti isuamin a banbanag nga agpaay iti pagimbagantayo? . . . Uray pay iti rabii ti pannakaparparigat kasano iti panangtukiadtayo a mangitag-ay ti puso ken timek iti napnoan panagyaman a panagdayaw, inton malagiptayo ti ayat kadatayo a naipakita babaen ti kruz ti Kalbaryo?”—Ellen G. White, TESTIMONIES FOR THE CHURCH, vol. 5, p. 316. 

**Salsaludsod a Pagiinnadalan**

`Idiay klase, mangdutok iti maysa a lalaki wenno babai a mangisalaysay iti bukod a pannakasuot ti pammatina a, no saan a kas iti kakaro iti napadasan ni Abraham, dayta ket kaskasdi a narigat. Ania iti masursuroyo manipud iti kapadasan dayta a tao, manipud iti panagballigi wenno di panagballigi dayta a lalaki wenno babai?`

`Repasoen ti maudi a 24 nga oras a panagbiag ni Cristo sakbay iti pannakailansana iti kruz. Ania dagiti nalabes unay a sinangona? Kasano iti panagibtorna? Ania dagiti principio a maalatayo manipud iti pagwadanna ken maipakat kadagiti bagbagitayo no addatayo iti tengnga ti bukodtayo a paggugoran?`

`Pagiinnadalan ti kapanunotan a nasagid ita a lawas maipapan no kasano a babaen ti bukodtayo a rigrigat a mabalintayo iti makapagministro kadagiti sabsabali nga agrigrigat. Uray pay no kasano iti kinapudnona nalabit, ania dagiti sumagmamano a problema a nalabit a masarangettayo iti daytoy a kapanunotan?`

`Ni Ellen G. White insuratna iti ngato: “Agtalektayo Kenkuana iti sipnget kasta met iti aldaw.” Dayta ket nalaklaka nga ibaga ngem ti panangaramid. Kasano iti pannakatulongtayo iti maysa ken maysa a mangpasayaat iti kita ti pammati a mamagbalin kadatayo a mangaramid iti dayta? Apay a napateg nga agtalek iti Dios kadagiti dakes a tiempo?`