---
title:  Nayaw-awan nga Israel
date:   25/07/2022
---

Ti istoria ni Oseas ket addaan kadagiti sumagmamano a napigsa unay nga ad-adal nga isuro kadatayo. Ti kasasaad ni Oseas ket nakakaskasdaaw. Ti asawana, ni Gomer, timmalaw ken naaddaan kadagiti annak kadagiti dadduma a lallaki. Numanpay ti babai ket saan a matalek, ti Dios ayabanna ni Oseas a pagsublienna ti asawana ken naan-anay nga ipakita manen ti ayatna kenkuana. Daytoy nga istoria ket naisangrat a kas maysa a pangngarig maipapan iti Dios ken ti Israel. Dagiti Israelitas ket pinanawanda ti Dios ken pinagbalangkantisda dagiti bagbagida iti naespiritualan kadagiti sabsabali a didios, ngem ti Dios ket kaskasdi nga inayatna ida ken kinayatna nga ipakita ti ayatna kadakuada. Ngem kitaenyo laeng ti wagas ti Dios! 

**Basaen ti Oseas 2:1–12. Ania dagiti wagas a kuna ti Dios nga aramatenna a mangguyod a mangisubli iti Israel iti Mismo a Bagbagina? Ania ngata iti rikna kadagitoy a kapkapadasan?**

`Oseas 2:2, 3`

`Oseas 2:5–7`

`Oseas 2:8, 9`

`Oseas 2:10`

Daytoy nga istoria ket iruarna ti dua a napateg a pagsasaritaan [isyu] maipapan ti wagas a mapadasantayo iti Dios inton iyegnatayo iti panagbabawi. 

Umuna, mabalin a di tayo mabigbig a ti Dios ket agtartrabaho. Idi ti Israel ket naglasat iti kasta a narigat ken nasakit a kapkapadasan, mabalin a narigat kadakuada a bigbigen a ti Diosda ket agtartrabaho nga agpaay iti pannakaisalakanda. No ti dalantayo ket naserraan kadagiti natadem a sisiit wenno nabakudantayo tapno ditay ammo no sadino iti papanantayo (Ose. 2:6)—daytoy kadi ti Dios? No dagiti kangrunaan a kasapulantayo ket agpukaw wenno mabainantayo (Ose. 2:9, 10)—mabalin kadi a ti Amatayo ket adda iti tengnga iti amin dayta? Ti kinapudno ket aniaman pay ti marikriknatayo, ti Dios ket kankanayon latta nga agtartrabaho a mangiyeg kadatayo iti panagbabawi, agsipud ta ay-ayatennatayo iti kasta unay. 

Maikadua, mabalin a di tayo maawatan iti Dios no Isu ket agtartrabaho. Mabalin a mabigbigtayo nga Isu ket agtartrabaho, ngem ditay kayat iti ar-aramidenna. Kabayatan a masaksaktantayo ken mababainan, nalaka a pabasolen ti Dios gapu iti kinadawelna, gapu iti saanna nga ibaballaet, wenno gapu iti dina panangngaasi. Ngem ti Dios ket kankanayon latta nga agtartrabaho a mangpabaro kadatayo babaen iti tulag ti ayatna. 

`Basaen ti Oseas 2:14–23. Ania ti iparangarang daytoy a teksto maipapan iti Dios? Dawaten iti Espiritu Santo nga ipakitana kenka no timmalawka manipud iti Dios iti aniaman a paset ti panagbiagmo. No mamatika a timmalawka, apay nga urayem a lumasatka pay iti paggugoran? Ania iti mangigawgawid kenka iti panangisukom amin iti Apo itan?`