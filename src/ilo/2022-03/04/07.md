---
title:  Adalen Pay
date:   22/07/2022
---

Basaen ti surat ni Ellen G. White, “God Promises Us a New Heart of Flesh,” p. 100, iti SONS AND DAUGHTERS OF GOD; “ ‘To Meet the Bridegroom,’ ” pp. 405–421, iti CHRIST’S OBJECT LESSONS; “The Time of Trouble,” pp. 613–634, iti THE GREAT CONTROVERSY. 

“Ti pannakabukel ti kababalin ket isu iti kapapatgan pay laeng a trabaho a naitalek kadagiti tattao; ket ni kaanoman a nagbalin a napateg iti napasnek a panangadal iti dayta a kas ita. Ni kaanoman a naayaban ti aniaman a napalabas a kaputotan tapno mangikaso kadagiti napapateg a pagsasaritaan; ni kaanoman a dagiti agtutubo a lallaki ken babbai ket sinangoda dagiti kasta unay a kinapeggad a kas sangsangoenda ita nga aldaw.”—Ellen G. White, EDUCATION, p. 225. 

“Iti pangngarig, dagiti ampang a babbalasang ket naiparang a kas agpakpakaasi iti lana, ngem saanda a nagballigi a makaawat iti dayta. Daytoy ket isimboloanda dagidiay a saan a nangisagana kadagiti bagbagida babaen iti panangpasayaat iti maysa a kababalin tapno makapagtakder iti maysa a panawen ti rigat. Dayta ket kas la man tay mapanda kadagiti karkarrubada ket kunaenda, Itedmo kaniak ta kababalinmo, ta no saan ket mapukawakto. Dagidiay a masirib ket saanda a mabalin nga ibingay ti lanada kadagiti agkurkuridemdem a pagsilawan dagiti ampang a babbalasang. Ti kababalin ket saan a maiyallatiw. Dayta ket saan a magatang wenno mailako; dayta ket masapul a gun-oden. Ti Apo ket inikkanna iti tunggal maysa iti gundaway a manggun-od iti maysa a nalinteg a kababalin babaen kadagiti or-oras iti kaasi; ngem saan a nangipaay iti maysa a wagas a ti maysa nga ahente a tao ket mabalin a mangibingay iti sabali iti kababalin nga isu a napasayaatna babaen iti panaglasatna kadagiti narigat a kapkapadasan, babaen iti panagsursurona manipud iti dakkel a Manursuro, tapno maipaduyakyakna ti kinaanus iti babaen ti suot, ken mawatwatna iti pammati tapno mabalinna nga ikkaten dagiti banbantay dagiti di-mabalin [imposible].”—Ellen G. White, THE YOUTH’S INSTRUCTOR, Jan. 16, 1896. 

**Salsaludsod a Pagiinnadalan**

`Ania ti kaipapanan ti “pannakabukel ti kababalin”? Kasano iti panangaramidmo daytoy? Kasano iti makita a kapateg iti pannakabukel ti kababalin iti bukodmo a biag ken iti komonidad ti iglesiayo?`

`Ti adal ti Huebes ket sinaritana maipapan ti kinapateg ti paset ti komonidad iti biag ti maysa a Cristiano. Kasano iti kaimbag ti panagkurri ti lokal nga iglesiayo a kas bagi ni Cristo? Kasano iti kaimbag iti panangibagiyo iti Apo a kas maysa a komonidad? Kas maysa a klase, saritaen no ania iti mabalinyo nga aramiden tapno mapasayaat.`

`Kas maysa a klase, pagsaritaan iti saludsod no apay a ti pannakabukel ti kababalin ket napateg, uray pay no naisalakantayo babaen ti pammati laeng ken Jesus. No iti kinalintegna ken iti kinaananay ti kababalinna ket isuda iti mangisalakan kadatayo, apay ngarud a masapul a pasayaaten ti kababalintayo?`

`Ni Helen Keller, nga isu a tuleng ken bulsek manipud iti kinaubingna, insuratna, “Ti kababalin ket saan a mapasayaat iti nalaka ken naulimek. Babaen laeng iti kapadasan ti suot ken rigrigat a ti kararrua ket mapapigsa, malawagan ti panagkita, maparegta ti arapaap, ken magun-od ti balligi.”—LEADERSHIP, vol. 17, no. 4. Umanamongka? Pagiinnadalan ti panagkayamet ti kababalin, rigrigat, ken ti dakkel a panagbinnusor`