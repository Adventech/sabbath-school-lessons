---
title:  Panangkitkita ti Rupa ti Mammanday iti Balitok
date:   16/07/2022
---

### Basaen Agpaay ti Adal ita a Lawas
Mat. 5:16; 1 Cor. 4:9; Efe. 3:10; Job 23:1–10; Mat. 25:1–12; Dan. 12:1–10; Efe. 4:11–16. 

> <p>Paset a Maiyulo</p>
> “Ngem datay amin, ti rupatayo awan abbongna, ket cas la sarming ipacpakitatayo ti dayag ti Apo, agbalintayo nga umasping met la kencuana, a mapadayagtayo a mapadayag cas naggapu iti Espiritu ti Apo” (2 Corinto 3:18). 

Innala ni Amy Carmichael ti maysa a bunggoy dagiti ub-ubbing nga impanna iti maysa a nagkauna a mammanday iti balitok idiay India. Iti tengnga ti maysa nga umap-apuy nga uging ket maysa a nagbakkog nga atep a baldusa. Iti baldusa ket maysa a panaglalaok ti asin, bunga ti salamagi, ken tapok ti radrillo. Iti nailaok iti daytoy a panaglalaok ket ti balitok. Kabayatan a ti apuy ket linamutna ti naglalaok, ti balitok nagbalin a nadaldalus. Ti mammanday iti balitok ket inruarna ti balitok babaen iti sipit ket, no saan unay a nadalus, isublina idiay apuy a nalaokan iti kabarbaro a laok. Ngem iti tunggal kanito a maisubli ti balitok, mapapigsa met ti pudot. Ti bunggoy dinamagda, “Kasano iti pannakaammom no ti balitok ket nagugoranen?” Isu ket simmungbat, “No makitakon ti rupak kenkuana.”— Amy Carmichael, LEARNING OF GOD (Fort Washington, PA: Christian Literature Crusade, 1989), p. 50. 

Ti Dios ket sapsapulenna a dalusannatayo, tapno papinoennatayo a kas balitok, tapno balbaliwannatayo a kas kaladawanna. Dayta ket maysa a makapasiddaaw a kalat, ken kas la ad-adda pay a nakakaskasdaaw a ti kababalin a kas ken Cristo ket mapasayaat laeng iti unegtayo kabayatan a lumasattayo kadagiti paggugoran ti biag. 

**Talgiap ita a Lawas**: Ania a paset ti aramiden ti rigrigat idiay aramid ti pannakadalus? Kasano iti pannakaawattayo amin daytoy idiay lawag ti dakkel a panagbinnusor? 

_Adalen ti adal ita a lawas tapno maisagana agpaay ti Sabado, Hulyo 23._