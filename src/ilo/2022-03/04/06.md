---
title:  Kababalin ken Komonidad
date:   21/07/2022
---

Maysa a kanta a kastoy ti kunana: “Siak maysa a bato, siak maysa a tagipuro.” Napadasam kadin iti kasta a rikna—kayatmo iti agtakder a maymaysa? Mabalin a nakangngegka pay kadagiti tattao nga agkuna, “Ala, ti pannakipagnak iti Dios ket maysa a pribado a banag. Saan a maysa a banag a kayatko nga isarsarita.” 

`Basaen ti Efeso 4:11–16. Ania a ponto ti ibagbaga ni Pablo ditoy? Ania a paset ti itedna ditoy nga agpaay iti komonidad?`

Idi nagsurat ni Pablo kadagiti taga Efeso, inladawanna ti iglesia a kas maysa a bagi. Ni Jesus ti olo, ken dagiti tattaona ket aramidenda dagiti dadduma. No kitaem ti Efeso 4:13, mapaliiwmo ti mamimpinsan a panggep iti agbiag iti kasta a komonidad—tapno mapadasan “iti rucod ti kinatayag ti pannacapunno ni Cristo.” Ket iti dayta kasapulantayo iti maysa ken maysa! 

Sigurado a mabalin unay iti agbalin a maysa a Cristiano nga agmaymaysaka laeng. Pudno unay, kas kadagiti adu a tattao kadagiti naglabas a siglo nga isu a nauy-uyaw wenno naidadanes, ti panagtakder nga agmaymaysa ket masansan a di maliklikan. Dayta ket maysa a napigsa a saksi iti pannakabalin ti Dios a dagiti lallaki ken babbai a saan a mabalyog iti babaen dagiti presyor [dagsen] a nanglikmut kadakuada. Nupay kasta, kabayatan a pudno daytoy, ni Pablo ket tartarigagayanna nga ipaganetget ti maysa a napateg a kinapudno: kangrunaanna, mapadasantayo ken iparangarangtayo ti pannakapunno ni Cristo inton agtitimpuyogtayo nga agtrabaho iti panagkakadua iti maysa ken maysa. 

`Idiay Efeso 4:11–16, ania iti kuna ni Pablo a masapul a mapasamak nga umuna sakbay a ti pannakapunno ni Cristo ket mabalin a maiparangarang iti Nacristianoan a komonidadtayo?`

`Iti ania a wagas a ti panagsaksi ti maysa a komonidad a mangiparparangarang iti pannakapunno ni Cristo ket maiduma manipud iti minnaysa a panangiparangarang iti pannakapunno ni Cristo? Ania dagiti ipakpakita daytoy iti lawag ti dakkel a panagbinnusor? Kitaen ti Efe. 3:10.`

`Nalaka iti agbalin a nasayaat no siksika laeng wenno kaduam dagiti ganggannaet, ngem narigrigat nga amang iti agbalin a nasayaat kadagiti tattao a mabalin nga am-ammom unay wenno dika kayat. Kayat a saoen daytoy a no ipakitatayo pay laeng kadagitoy a tattao ti parabur ken kinamanagayat, mangipapaaytayo iti maysa a di matukiad a panagsaksi iti kinapudno maipapan iti Dios.`