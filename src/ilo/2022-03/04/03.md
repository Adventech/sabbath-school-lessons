---
title:  Pammati iti Tengnga ti Makapapino nga Apuy
date:   18/07/2022
---

Maysa a banag iti adda idiay maysa a paggugubatan; sabali met a banag iti di man la makita dagiti pwersa a naurnos iti dayta a paggugubatan. Iti maysa a panangkita, daytoy iti sangsangoentayo kas maysa a Cristiano. Ammotayo nga adda dagiti pwersa, mariknatayo ida kadagiti biagtayo, ket nupay kasta, masapul nga agtuloytayo iti pammati, nga agtaltalek Kenkuana nga Isu a “saan a makita” (Heb. 11:27). 

`Basaen ti Job 23:1–10. Ania iti kababagas ti balubal ni Job? Ania iti saanna a makita? Kasta met, ania iti alaenna iti pammati, iti laksid ti amin a suotna?`

Uray iti tengnga dagiti nakabutbuteng a suotna, ni Job ket nagtalek iti Apo. Iti laksid dagiti isuamin a banbanag, ni Job ket diterminado nga agibtor. Ket maysa kadagiti banbanag a namagtalinaed kenkuana a naibtor ket balitok. Saan a maysa a balitok a medalya; no di ket, kitkitaenna idi ti masakbayan ken nabigbigna a no isu kumpet iti Dios, isu ket rummuar a nasaysayaat—isu ket rummuar a kas balitok. Kasano iti kaadu ti ammo ni Job iti mapaspasamak iti likudan dagiti buya, saan a naibaga kadatayo. Uray pay no kasano ti kaadu iti nailemmeng manipud kenkuana, inibtoranna latta ti mangpapino nga apuy. 

Kabutengmo kadi ti apuy? Madanaganka kadi maipapan ti pudot a patauden dagiti paspasamak? Nalabit a, kas ken Job, ti pudot ti Dios ket kas la di mailawlawag. Mabalin a dayta ket ti narigat a panagplastar iti maysa a kabarbaro a trabaho wenno iti maysa a kabarbaro a pagtaengan. Mabalin a panagibtor iti saan a nasayaat a pannakatratar idiay trabaho, wenno uray pay iti uneg ti bukodmo a pamilya. Mabalin a sakit wenno pukaw iti pamirak. Narigat a maawatan, ti Dios ket maaramatna dagitoy a susuot a mangpapino kenka ken gugorannaka ken iruarna ti ladawanna manipud iti kababalinmo. 

Kas napaneknekan a maysa a balitok ket kas la nagbalin a maysa a mamabileg ken Job ditoy, maysa a banag a pangipamaysaanna a kitaen, ket tumulong dayta a mangguyod kenkuana kadagiti pakariribokanna. Dayta ket napigsa a testimonio iti kababalinna nga, iti tengnga ti amin nga ut-ot ken rigrigat, nabalinanna a makita ti kinapaypayso ti makagugor nga aramid. Kasta met, uray pay no kasano ti kaadu dagiti dina maawatan, ammona a dagitoy a suot ket mangpapino kenkuana. 

`Iti bukodmo a kapadasan, kasano a dagiti suot ket mangpapino ken makagugor? Ania pay dagiti dadduma a wagas a mabalin a mapapinoka, iti laksid iti babaen ti rigrigat?`