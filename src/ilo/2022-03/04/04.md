---
title:  Dagiti Maudi a Sasao ni Jesus
date:   19/07/2022
---

Ni Jesus ket adda idi idiay Jerusalem, asidegen a matay. Segun iti Evangelio ni Mateo, ti maudi nga oras a panangisursuro ni Jesus sakbay ti Paskua ket ginastarna a nangibagbaga kadagiti pangngarig kadagiti disipolosna, pakairamananen dagiti maipapan iti sangapulo a babbalasang ken dagiti karnero ken dagiti kalding. Dagitoy nga is-istoria ket nainaigda iti wagas a panagbiagtayo koma kabayatan nga urayentayo iti panagsubli ni Jesus. Gapuna a kasta iti pannakaiyatadayda ita nga aldaw—agraman dagiti pagilasinan ti asidegen a panagsubli ni Jesus nga addada iti amin nga aglikmuttayo—ket saanen a napatpateg pay. 

Iti pangngarig ti sangapulo a babbalasang (Mat. 25:1–12), adu kadagiti komentarista ti mangitudo a ti lana ket maysa a simbolo nga agpaay iti Espiritu Santo. Ni Ellen G. White ket umanamong, ngem kunana pay a daytoy a lana ket maysa a simbolo nga agpaay iti kababalin ken dayta ket maysa a banag nga awan iti makagun-od nga agpaay kadatayo. 

**Basaen ti pangngarig. Ania dagiti wagas a ti kaipapanan ti istoria ket agbaliw, segun no iti panangkitam iti lana ket kas maysa a simbolo ti Espiritu Santo wenno agpaay iti panangtagikua iti kababalin? Ania dagiti ipakpakita daytoy nga istoria kenka no ti lana ket itaktakderanna ti Espiritu Santo, wenno iti maysa a kababalin a kas ken Cristo?**

`Espiritu Santo`

`Kababalin`

`Basaen ti pangngarig dagiti karnero ken dagiti kalding idiay Mateo 25:31–46. Ania dagiti pakaibatayan a naaramat iti panamaglasin kadagiti karnero ken kadagiti kalding?`

Paliiwen a ti ari isinana dagiti karnero kadagiti kalding a naibatay kadagiti ar-aramidda, ti kababalinda. Nupay saan nga isursuro ni Jesus ditoy a ti pannakaisalakan ket gapu kadagiti ar-aramid, makitatayo no kasano iti kinapateg iti panangpasayaat iti kababalin idiay plano ti pannakaisalakan ken no kasano a dagidiay a pudno a naisalakan babaen ken Cristo ket ipaduyakyakda dayta a pannakaisalakan babaen kadagiti panagbiag ken kababalinda. 

`Naibaga a ti “kababalin ket ti kasasaad ti maysa a tao idiay sipnget.” Ania ti kita ti katataom no awan iti maysa a kumitkita kenka? Ania ti ibaga ti sungbat kenka maipapan kadagiti panagbalbaliw a masapul nga aramidem?`