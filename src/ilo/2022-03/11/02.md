---
title:  Ti Dios ti Kinaanus
date:   04/09/2022
---

`Basaen ti Roma 15:4, 5. Ania ti masarakan kadagitoy a bersikulo nga agpaay kadatayo?`

Kadawyan a ditay makaan-anus maipapan kadagiti banbanag a napaypayso a kayattayo wenno naikari kadatayo ngem saantay’ pay a nagun-od. Masansan a mapnektayo laeng no maalatayo ti tinartarigagayantayo. Ket gapu ta manmano a maalatayo ti kayattayo no kayattayo, kayatna a saoen a masansan a mailunodtayo iti pannakasair ken di pannakaanus. Ket inton addatayo iti kastoy a kasasaad, nganngani saanen a mabalin a pagtaginayunen ti maysa a talna ken panagtalek iti Dios. 

Iti panagur-uray ket naladingit sigun iti depinision. Iti Hebreo, maysa kadagiti sasao nga agpaay iti “paturaymo a siaanus” (Sal. 37:7) ket naggapu iti sao ti Hebreo a mabalin a maipatarus a “tapno masaktan a napalalo,” tapno mayakayak,” tapno agpigerger,” tapno masugat,” “tapno agladingit.” Ti panangsursuro iti kinaanus ket saan a nalaka; no dadduma dayta iti mismo a kababagas a kayat a saoen iti adda idiay paggugoran. 

`Basaen ti Salmo 27:14; Salmo 37:7; ken Roma 5:3–5. Ania ti ibagbaga dagitoy a bersikulo kadatayo. Ania ti pagturongan ti kinaanus?`

Kabayatan nga aguraytayo, mabalin nga ipamaysatayo iti maysa kadagiti dua a banbanag. Mabalin nga isentrotayo kadagiti banbanag nga ururayentayo, wenno mabalin nga isentrotayo iti Maysa nga Isu a mangig-iggem kadagidiay a banbanag kadagiti im-imana. Ti mangaramid iti pagdumaan inton aguraytayo iti maysa a banag ket saan unay a no kasano iti kabayagna nga aguraytayo, no di ket ti kababalintayo kabayatan nga agur-uray. No agtalektayo iti Apo, no inkabiltayo dagiti biagtayo kadagiti im-imana, no insukotayo dagiti pagayatantayo Kenkuana, iti kasta mabalintayo iti agtalek nga aramidenna ti kaimbagan nga agpaay kadatayo no isu iti kaimbagan nga agpaay kadatayo, uray pay no kasano ti karigatna no dadduma a patien dayta. 

`Ania dagiti banbanag a nakaro unay iti panangur-uraymo? Kasano iti pannakasursurom nga isuko dagiti isuamin a banbanag ken Apo Dios ken iti panangitiempona? Ikararagmo ti dalanmo iti maysa a kababalin ti naan-anay a panangisuko ken panagtulok iti Apo.`