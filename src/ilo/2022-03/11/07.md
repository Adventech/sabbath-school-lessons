---
title:  Adalen Pay
date:   09/09/2022
---

Basaen ti surat ni Ellen G. White, “The Anointing of David,” pp. 637–642, iti PATRIARCHS AND PROPHETS. 

Ti plano ti Dios kadatayo ket mabalin a sapulenna nga aramidentayo ti adu a panagur-uray, ket daytoy ket pudno a marikna a maysa a paggugoran. Ti panagsursuro nga aganus iti daytoy a tiempo ket mapasamak kabayatan nga agsentrotayo iti Dios ken talken nga Isu ket agtigtignay nga agpaay kadatayo. Adda dagiti nakaad-adu a rason iti panagur-uray, ngem amin ket maseknan iti pannakatungpal dagiti plano ti Dios nga agpaay kadatayo ken ti Pagarianna. Mabalin a mapukawtayo iti adu no agapuratayo nga un-unaan ti Dios, ngem magun-odtayo iti adu babaen iti panamagtalinaed iti maysa a kababalin a panagtalek ken pagayayatam Kenkuana. 

Ti Apo ket timbangen ken rukodenna amin a suot. 

“Diak mabasa ti panggep ti Dios kadagiti panagsagabak, ngem ammona ti kaimbagan, ket ikomitko ti kararruak, bagik, ken espirituk Kenkuana a kas matalek a Namarsuak. ‘Gapu met itoy sagabaec dagitoy a banag; nupay casta, saanac a mabain; ta ammoc daydiay pinatic, ket mapnecac unay nga isu mannacabalin a mangaywan iti intalecco kencuana a maipaay iti daydiay nga aldaw’ (2 Tim. 1:12). No insuro ken sinanaytayo dagiti kararruatayo a maaddaan iti ad-adu a pammati, ad-adu nga ayat, dakdakkel nga anus, ken ad-adu a naan-anay a panagtalek iti nailangitan nga Amatayo, ammok a maaddaantayo iti ad-adu a talna ken ragsak iti inaldaw-aldaw kabayatan a lumasattayo kadagiti dangadang iti daytoy a biag. 

“Ti Apo ket saan a maay-ayo nga agalimutengtayo ken madanagan kadagiti bagbagitayo iti ruar dagiti taktakiag ni Jesus. Ad-adu iti pannakasapul iti naulimek a panaguray ken panagbantay nga agtimpuyog. Panunotentayo a malaksid no adda riknatayo nga awantayo iti umiso a dalan, ken kankanayon a kumitkitatayo iti uneg nga agpaay iti sumagmamano a pagilasinan a mayataday iti pasamak; ngem ti panagbilang [panagsingir] ket saan nga iti rikna no di ket pammati.”—Ellen G. White, SELECTED MESSAGES, book 2, p. 242. 

**Salsaludsod a Pagiinnadalan**

`Ania ti kayatna a saoen a ni Jesus ket “timbangen ken rukodenna” amin a suot? Kasano nga iti pannakaammo daytoy ket tulongannatayo kabayatan nga aguraytayo?`

`Damagen dagiti tattao iti klase a mangtedda kadagiti napersonalan a testimonio no ania iti kaipapanan iti naanus a panagur-uray. Ania dagiti pagbutbutnganda, dagiti ragsakda? Kasano a kinabaelanda? Ania iti nasursuroda? Ania dagiti karkari a kimpetanda?`

`Ania iti maaramidanyo a kas maysa nga iglesia wenno maysa a klase a tumulong kadagiti sabsabali nga adda idiay paggugoran kabayatan nga agur-urayda iti panangitiempo ti Dios nga agpaay iti maysa a banag?`

`Ania ti paset ti kararag iti pannakapasayaat ti kinaanus? Adda kadi dagiti sabsabali a mabalinmo nga ikararag tapno ti Espiritu ket pasayaatenna ti anus kadagiti biagda?`