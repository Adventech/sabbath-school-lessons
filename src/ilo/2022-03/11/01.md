---
title:  Agur-uray Idiay Paggugoran
date:   03/09/2022
---

### Basaen Agpaay ti Adal ita a Lawas
Rom. 15:4, 5; Rom. 5:3–5; 1 Samuel 26; Sal. 37:1–11. 

> <p>Paset a Maiyulo</p>
> “Ngem ti bunga ti Espiritu . . . mabayag a panagitured” (Galacia 5:22). 

Dagiti sayantis ket nangaramidda iti maysa nga eksperimento kadagiti 4-ti-tawenna nga ubbing ken dagiti marsmalo. Tunggal maysa nga ubing ket imbaga ti maysa a sayantis a maaddaanda iti maysa a marsmalow; nupay kasta, no ti ubing ket makauray agingga a ti sayantis ket makasubli manipud iti napananna, maikkanda iti dua. Dadduma kadagiti ubbing insuboda ti marsmalo iti ngiwatda apaman a nakapanaw ti sayantis; dadduma nagurayda. Dagiti nagdumaan ket napaliiw. 

Sinursurot dagitoy a sayantis dagitoy nga ubbing agingga iti tawtawen ti kinaagtutuboda. Dagidiay a nakauray ket nagbalinda a nalaing a makibagay, nasaysayaat nga estudyante, ken ad-adda a nataltalged ngem kadagidiay a di nakauray. Kas la dayta mabayag a panagitured ket pagrukodan iti maysa a banag a dakdakkel, maysa a banag a napateg iti nataoan a kababalin. Saan a pagsiddaawan, ngarud, a ti Apo ket ibagana kadatayo a rukiten dayta. 

Ita a lawas, intayo kitaen no ania ngata iti adda iti likudan ti dadduma kadagiti makasuot unay kadagiti amin a paggugoran: ti paggugoran ti panagur-uray. 

**Talgiap ita a Lawas**: Apay a no dadduma ket aguraytayo iti mabayag unay nga agpaay kadagiti banbanag? Ania dagiti maadaltayo maipapan ti mabayag a panagitured kabayatan nga adda idiay paggugoran? 

_Adalen ti adal ita a lawas tapno maisagana agpaay ti Sabado, Setiembre 10._