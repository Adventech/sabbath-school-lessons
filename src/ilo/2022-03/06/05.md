---
title:  Nakaro [Radikal] a Pannakaitalaga
date:   03/08/2022
---

> <p></p>
> “Ket, no ta matam a makincanawan isu ti mangted kenca ti pacaitibcolan, isu suatem, ket ibellengmo: ta nasaysayaat kenca a mapucaw ti maysa cadagiti camcamengmo, ngem ti isuamin a bagim maibelleng iti infierno” (Mat. 5:29). 

`Agtaeng kadagiti sasao ni Jesus iti bersikulo iti ngato. Naganem kadi dagiti Sasaona a nakaro [radikal]? No kasta, apay?`

Ti radikal a tignay ket nasken saan a gapu ta inaramid ti Dios a narigat ti biag ti Cristiano, no di ket agsipud ta datayo ken ti kulturatayo ket immadayo iti kasta unay manipud kadagiti plano ti Dios nga agpaay kadatayo. Dagiti tattao ket masansan nga agriing ken masdaaw kadagiti bagbagida, “Kasano nga immadayoak iti kasta unay manipud iti Dios?” Ti sungbat ket kankanayon latta nga isu met laeng: maysa laeng nga addang iti tunggal kanito. 

Basaen ti Mateo 5:29, 30. Ni Jesus ket agsasao iti lawag ti basol a sekswal. Nupay kasta, dagiti linaunna a principio ket maipakat iti panangtratar pay iti sabali a basol. Pudno unay, dagiti principio ket mabalin nga ipakat iti sibubukel nga idadakkeltayo ken Cristo. 

`Ania a napateg a banag ti ibagbaga ni Jesus kadatayo kadagiti sasaona idiay Mateo 5:29, 30? Agpayso kadi a litiral a naayabantayo a mangdangran kadagiti bagbagitayo?`

Ni Jesus ket saannatayo nga ay-ayaban a mangdangran kadagiti napisikalan a bagitayo—saan a pulos! No di ket, Isu ket ay-ayabannatayo a mangituray kadagiti panpanunottayo ket iti dayta, dagiti bagitayo, uray pay no ania ti gatadna. Paliiwen a dagiti bersikulo ket saanna a kuna a masapul nga agkararagtayo ket ti Dios ket dagdagus nga ikkatenna dagiti naimbasolan a panagduyos dagiti biagtayo. No dadduma ti Dios ket mabalin a sipaparabur a mangaramid daytoy nga agpaay kadatayo, ngem masansan nga ayabannatayo a mangaramid iti nakaro [radikal] a panangitalaga a mangibbet iti maysa a banag, wenno irugi a mangaramid iti maysa a banag, a mabalin a ditay pulos marikna a kayattay’ nga aramiden. Anian a maysa a paggugoran dayta! No ad-adda a masansan nga aramidentayo dagiti husto a pili, napigpigsa met iti pagbalinantayo, ken nakapkapuy ti pannakabalin ti sulisog kadagiti biagtayo. 

No dadduma ti Dios aramatenna dagiti paggugoran tapno maalana ti imatangtayo no adda dagiti nakaad-adu a makasinga a ringgor iti aglikmuttayo. Idiay paggugoran a mabigbigtayo no kasano iti kaadayotayo manipud iti Dios. Ti paggugoran ket mabalin nga ayab ti Dios kadatayo tapno mangaramid iti maysa a nakaro [radikal] a pangngeddeng nga agsubli iti plano ti Amatayo nga agpaay kadatayo.