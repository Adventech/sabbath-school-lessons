---
title:  Makibalbalubal iti Amin a Pigsa
date:   30/07/2022
---

### Basaen Agpaay ti Adal ita a Lawas
Juan 16:5–15; Col. 1:28, 29; 1 Ped. 1:13; Mat. 5:29; Genesis 32. 

> <p>Paset a Maiyulo</p>
> “Ket maipanggep itoy, agaramidac met, a sipipinget cas mayannurot iti bilegna, isu nga agaramid caniac a buyugen ti pannacabalin” (Colosas 1:29). 

Maysa a lalaki ken babai iti nagkatugaw iti maysa a pabuya. Agpadpadada a naaddaan iti kapadasan a pannakapapatay iti maysa nga anak. Ti anak a lalaki ti babai ket napapatay 20 a tawtawenen ti napalabas, ket ti unget ken kinasaem ti rikriknana ket kasta la unay. Ti lalaki ket namimpinsan a naiduma. Ti anakna a babai ket pinapatay dagiti terorista iti sumagmamano a tawtawen ti napalabas. Isu ket sinaritana ti panangpakawan kadagiti nangpapatay ken no kasano iti panangbalbaliw ti Dios iti pannakadangranna. Uray pay no kasano iti kinakaro ti ut-ot, daytoy a lalaki ket nagbalin a maysa a mangiladawan no kasano a ti Dios ket mabalinna nga iyeg ti pannakaagas dagiti kasisipngetan a kankanito dagiti biagtayo. 

Kasano a dagiti dua a tattao ket sumungbat iti agduma unay? Kasano a ti naespiritualan a panagbaliw ket mapasamak iti biag ti maysa a Cristiano, a mamagbalin iti dayta a maysa a tao nga agtaeng babaen kadagiti paggugoran ti biag a saan ketdi a mamimpinsan a malapunos kadakuada? 

**Talgiap ita a Lawas**: Ania ti paset dagiti pagayatantayo, ken ti pannakabalin ti pagayatan, iti pananggubat iti bukod a bagi ken ti basol? Kasano iti pannakalikliktayo iti biddut a panangpalubostayo kadagiti rikriknatayo a mangituray kadagiti pangngeddeng nga aramidentayo. Apay nga agtalinaedtayo a saan nga umibbet no addatayo iti paggugoran? 

_Adalen ti adal ita a lawas tapno maisagana agpaay ti Sabado, Agosto 6._