---
title:  Maysa a Biag ti Panagdaydayaw
date:   20/08/2022
---

### Basaen Agpaay ti Adal ita a Lawas
Fil. 4:4–7; Jos. 5:13–6:20; Salmo 145; Aramid 16:16–34; 2 Cron. 20:1–30. 

> <p>Paset a Maiyulo</p>
> “Agragsaccayo iti Apo iti cancanayon, ibagac manen: Agrag-ocayo!” (Filipos 4:4). 

Kankanayon a nalaka nga ipukkaw ti rag-o iti Apo inton mariknatayo ti rag-o. Nupay kasta, saan a nalaka, no dagiti banbanag ket dakesda, no addatayo iti kadadaksan a mapanunottayo a kasasaad, no ti paggugoran ket pumudot. Nupay kasta, iti dayta nga apagisu a masapultayo— nalabit nga ad-adda pay ngem iti amin—iti panagdaydayaw iti Dios, ta ti panagdaydayaw ket maysa a wagas a tumulong kadatayo a mamagtalinaed iti pammati. 

Pudno unay, ti panagdaydayaw ket mabalbaliwanna uray pay iti kasisipngetan a paspasamaktayo, mabalin a saan nga iti panagbalbaliw kadagiti banbanag iti aglikmuttayo, no di ket iti banag a mabaliwannatayo, ken dagidiay nga adda iti likmuttayo, iti wagas a makatulong kadatayo a mangsango kadagiti karit. 

Ti panagdaydayaw ket pammati nga agar-aramid. Mabalin a saan a kankanayon a kadawyan kadatayo, ngem inton aramidentayo ti panagdaydayaw tapno dayta ket agbalin a maysa a gagangay a paset dagiti biagtayo, dayta ket addaan pannakabalin a mangkonvertir ken mangparmek nga agpadpada. 

**Talgiap ita a Lawas**: Ania iti panagdaydayaw? Kasano koma a ti panagdaydayaw ket agbalin a maysa napigsa unay a naespiritualan nga igam kadagiti narigat a paspasamak? Kasano a ti panagdaydayaw ket balbaliwannatayo ken ti kasasaad iti likmuttayo? 

_Adalen ti adal ita a lawas tapno maisagana agpaay ti Sabado, Agosto 27._