---
title:  Ti Biag a Panagdaydayaw
date:   23/08/2022
---

Ti panagdaydayaw iti Apo ket nalabit a saan a kadawyan kadatayo, uray pay kadagiti naimbag a paspasamak. Gapuna, di ad-adda pay a narigrigat nga aramiden dayta kadagiti dakes a paspasamak? Ngem, dayta iti nakaayabantayo nga aramiden. Ti panagdaydayaw ket maysa a banag a masapul nga aramidentayo agingga a dayta ket agbaliw manipud iti maysa nga aramid a maaramid iti maysa a matudtudo a tiempo nga agbalin a maysa a lugar nga isu a pagbiagantayo. Ti panagdaydayaw ket saan koma unay nga agbalin a maysa a matudtudo nga aramid no di ket matudtudo a wagas ti biag a mismo. 

`Basaen ti Salmo 145. Ania dagiti rason nga ited ni David iti panangidaydayaw iti Dios? Ania koma dagiti wagas a dagiti sasao daytoy a Salmo ket agbalin a kukuam?`

Ti naindaklan a mangaskasaba a Briton a ni Charles Haddon Spurgeon nagsurat iti maysa a libro a nanaganan iti THE PRACTICE OF PRAISE. Dayta ket naibatay iti bersikulo 7 ti Salmo ita nga aldaw. Iti daytoy nga ababa a bersikulo, ayaban ni Spurgeon ti imatangtayo kadagiti tallo a napapateg a banbanag a makatulong iti pannakapasayaat ti panagdaydayaw iti biagtayo. 

1. Ti panagdaydayaw ket maaramid kabayatan a kumitatayo iti aglikmuttayo. No saantayo a kumita iti aglikmuttayo a mangkita iti kinadakkel ti Dios, awan iti rasontayo nga agdaydayaw Kenkuana. Ania ti makitayo iti naparsua a lubong a maikari a maidaydayaw, kas iti kinapintas ti parsua ti Dios? Ania ti makitam iti naespirituan a lubong a maikari a madaydayaw, kas iti dumakdakkel a pammati iti maysa a naubing a Cristiano? 
2. Ti panagdaydayaw ket maaramid kabayatan a laglagipen ti adda a nakitatayon. No kayattayo iti agbiag iti maysa a lugar a panagdaydayaw, masapul a kabaelantayo a lagipen ti makagapu dayta. Ania dagiti wagas a malagiptayo dagiti dadakkel a banbanag maipapan iti Dios (kas iti panangpasayaat kadagiti kabarbaro nga al-alagaden wenno dagiti simbolo a mangipalagip iti kinaimbagna), tapno ti kinaimbag ken kinapudno maipapan Kenkuana ket saan a mapalapsutan kadagiti panpanunottayo? 
3. Ti panagdaydayaw ket maaramid kabayatan a saritaentayo maipapan dayta. Ti panagdaydayaw ket saan a maysa a banag nga aramidentayo iti uneg ti olotayo. Dayta ket masapul a rummuar kadagiti ngiwattayo, tapno mangngeg dagidiay a manglikmut kadatayo. Ania dagiti mapanunotmo a rason tapno idaydayaw iti Dios babaen iti balbalikas? Ania iti maitedna iti kasta koma a panagdaydayaw, ken iti siasino? 

`Mangala iti pluma ken sumagmamano a papel ket mangipaay iti sumagmamano a kanito nga utoben dagiti tallo a punto. Ania iti maaramidam a mangpasayaat iti kababalin a panagdaydayaw ita biagmo?`