---
title:  Maysa a Saksi a Mangbabalaw
date:   24/08/2022
---

Iti libro ti Aramid, ti panagdaydayaw ket addaan iti maysa a nakaskasdaaw a banag kadagidiay a nakangngeg iti dayta. Basaen ti Aramid 16:16–34. Kas napigisen dagiti pagan-anayda ken nasapsaplit iti kasta unay, da Pablo ken Silas ket naipisokda iti pagbaludan. Awan iti siasinoman a mangipaay iti sapsapo iti nakaro unay a sugat ken litem kadagiti bukotda. Iti nakaro a napisikalan nga ut-ot ken dagiti saksakada a nakatul-ong, naikabilda iti nasipnget a kaunegan ti pagbaludan. Ngem kabayatan a dagiti dadduma a balud ket nakatugawda a dumdumngeg, da Pablo ken Silas mangrugidan nga agkararag ken agkanta. 

Kalpasan ti ginggined, ken kalpasan a natakuatan ti agbanbantay ti pagbaludan a ni Pablo wenno ni Silas wenno asinoman kadagiti dadduma a balud ket saan a timmaray, isu ket “agpigpigerger a nagrucbab cadagiti sacsaca da Pablo ken Silas, ket innalana ida iti ruar, ket kinunana cadacuada, ‘Appo, ania ti rebbengco nga aramiden tapno maisalacanac?’ ” (Aramid 16:29, 30). 

`Apay a daytoy a pasamak ket namataud iti agbanbantay iti pagbaludan a mangisentro iti pannakasapul iti bukodna a pannakaisalakan? Ania ngata iti inaramid dagiti karkararag ken kankanta da Pablo ken Silas iti saan nga ipapanaw dagiti balud, ken iti pannakakonvertir daytoy a tao ken iti sibubukel a pamilyana?`

Nakakaskasdaaw a panunoten a ti panagdaydayawtayo ket mabalin a balbaliwanna ti agnanayon a pagtungpalan dagidiay nga adda iti likmuttayo. No da Pablo ken Silas ket nagtugawda idiay sipnget nga agar-arasaas ken agdaydayengdeng a kas masansan nga aramiden dagiti balud, adda ngata siasinoman a naisalakan iti dayta a rabii? 

Ditay ammo no ania iti napasamak iti agbanbantay iti pagbaludan ken ti pamilyana iti ud-udina, ngem panunotemman ida a mangbasbasa kadagiti sasao nga insurat ni Pablo iti ud-udina manipud iti sabali a pagbaludan idiay Roma: “Ta, maipuon ken Cristo, maited cadacayo, saan laeng a ti pammati kencuana, no di ket ti panagsagaba met gapu kencuana: Nga adda cadacayo daydi met la pannakidangadang a nakitayo caniac, ken madamagyo ita nga adda caniac” (Fil. 1:29, 30). No binasada daytoy ken inutobda no kasano a ti panagsagaba ni Pablo ket nangyeg iti rag-o kadakuada, sigurado met ngata a nangyeg daytoy iti maysa a kanta kadagiti puspusoda ken sadiwa a karit tapno agtalinaedda a matalek, uray pay no ania ti gatadna. 

`Asino iti panpanunotem a mabalin nga impluwensyaam nga agpaay ken Apo Dios babaen iti maysa a pagdaydayaw a kanta a mabalin nga aggapu ita pusom? Mangaramid iti naipamaysa a trabaho tapno agbalin nga ad-adda a nalatak ken naberbertud ti panagdaydayawmo iti Dios iti likmut dagiti sabsabali. Dikay ammo ti nasaysayaat a pagbanaganna.`