---
title:  Ti Disiplina ti Amatayo
date:   11/08/2022
---

`Basaen ti Hebreo 12:5–13. Ania ti mensahe kadatayo ditoy, ken kasano iti pannakaiyatadayna iti intay inad-adal iti daytoy a tremestre?`

Idiay Hebreo 12:5–13, iladawan ni Pablo dagiti suot iti lawag ti disiplina. Idiay pannakaipatarus daytoy a teksto idiay Biblia nga NIV, agduduma a langa ti sao a disiplina ti agparang iti sangapulo a daras. Iti lubong ti Griego, daytoy a sao ket isu iti kangrunaan a sao nga agpaay iti “edukasyon.” Isu a tapno maawatan ti “disiplina” ket maawatan koma no kasano ti panangisuro ti Dios kadatayo idiay eskuelaan ti pammati nga iladladawan ni Pablo sakbay ti Hebreo 11. 

Iti amin ti Hebreo 11, ni Pablo ket mangipinpinta kadagiti ladawan dagiti lallaki ken babbai ti pammati. Ti pammatida iti namagtalinaed kadakuada nga agtultuloy idi naipasangoda kadagiti amin a kita ti makasuot a kasasaad. Kabayatan a sumrektayo iti kapitulo 12, ni Pablo ket agbaw-ing kadatayo, kadagiti bumasa, ken kunaenna nga idinto ta nakaad-adu a tattao iti sakbaytayo dagiti nagibtor a maibusor kadagiti amin a pakadagsenan, datayo met ket mabalintayo a tarayen ken ileppas ti biag ti pammati. Ti tulbek ket ti panangkitkitatayo ken Jesus (Heb. 12:2), nga Isu ket agbalin koma a maysa nga ulidan no dagiti tiempo ket narigat (Heb. 12:3). Iti panangbasa iti kapitulo 12 ket kas la naikkanka iti anteojos a pagbasa. No awan dagitoy nga anteojos, ti panagkitatayo wenno pannakaawat iti kinarigat ket kankanayon latta a nalidem. Ngem iti panangkita babaen kadagitoy nga anteojos ket korehirenna ti nalidem a pannakailawlawag ti rigrigat nga italtalmeg ti kultura kadatayo. Iti kasta mabalintayto a maawatan a silalawag ken mabalintayto iti sumungbat kadagitoy a suot a nainsiriban. 

**Basaen babaen kadagiti “anteojos” ti Hebreo 12:1–13. Itan isentro kadagiti bersikulo 5–13 ken sungbatan dagitoy a salsaludsod:**

`Ania ti paggapuan ti disiplina?`

`Ania ti sungbattayo iti disiplina?`

`Ania ti kalat ti disiplina?`

`Basaen manen ti Hebreo 12:1–13. Mangaramid iti maysa a listaan ti amin a rason a makitam a kas pakaibatayan ti namnama. Kasano iti pannakapadasmo daytoy a namnama kadagiti bukodmo a tiempo ti naespiritualan nga “edukasyon”?`