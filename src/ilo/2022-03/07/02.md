---
title:  Ti Dakkel a Ladawan
date:   07/08/2022
---

> <p></p>
> No masaksaktantayo, nalaka unay nga ipapan a ti napasamak kadatayo ket isu laeng iti banag a napateg. Ngem adda iti sangkabassit a dakdakkel a ladawan ngem iti “siak” laeng (kitaen Apo. 12:7; Rom. 8:22). 

`Basaen ti Habacuc 1:1–4. Ania idi iti sinango ni Habacuc?`

Nalabit a namnamaem a ti Dios ket ibagana ti maysa a banag a kas “Dayta ket nakaam-amak nga agpayso, Habacuc; Umayak ta tulonganka a dagus.” Ngem ti sungbat ti Dios ket ti kasungani. Ibagana ken Habacuc a dayta ket agbalin a dakdakes pay. Basaen daytoy idiay Habacuc 1:5–11. 

Ti Israel ket kinayawan dagiti taga Asiria, ngem inkari ti Dios a dumteng ti dakdakes pay: Dagiti taga Babilonia ket italawda dagiti tattao ti Juda. Ni Habacuc ket agasog manen idiay bersikulo 12–17, kalpasanna urayenna no ania iti ibaga ti Dios. 

`Kasano a ti panangyammo ti Dios iti naikari a pannakadadael ti Babilonia idiay Habacuc 2:2, 3 ket mangyeg iti namnama?`

Ti Habacuc 2 ket kari ti Dios a pannakadadael dagiti taga Babilonia. Ti Hebreo 10:37 adawenna ti Habacuc 2:3, mangipalpalatpat iti maysa a napulotan a pannakaipakat iti daytoy a kari iti masakbayan. Iti isu met laeng a kinasigurado a ti pannakadadael ti Babilonia ket naikari, isu nga addaantayo met ti kinasigurado ti pannakadadael ti “Dackel a Babilonia” (Apo. 18:2). 

Naipalab-og ni Habacuc iti nagbaetan ti dakkel a kinadakes a nanglikmut kenkuana ken ti kari ti Dios a dakdakes nga umay. Ngem, daytoy iti apagisu a pakasarakantayo kadagiti bagbagitayo iti pakasaritaan ti pannakaisalakan. Ti dakkel a kinadakes ket adda iti aglikmuttayo, ngem ti Biblia ipadtona nga ad-adu pay iti dakdakes nga umay. Ti tulbek iti pannakalasat ni Habacuc ket ti pannakaiyegna a makakita iti sibubukel a ladawan. Gapuna, iti kapitulo 3 isu ket nabalinanna iti agkararag iti maysa a nakakaskasdaaw a kararag ti panagdaydayaw agsipud iti aramiden ti Dios iti masakbayan. 

`Basaen ti Habacuc 3:16–19. Ania dagiti ipakita ni Habacuc a kas rasonna nga agpaay iti namnama? Ania ti namnama dagiti tattao ti Dios kabayatan nga urayentayo dagiti maudi a naimpadtoan a buya a maibuksilan? Kasano iti panangaramidmo iti daytoy a namnama nga agbalin a kukuam?`