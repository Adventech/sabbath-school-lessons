---
title:  Di-madadael nga Inanama
date:   06/08/2022
---

### Basaen Agpaay ti Adal ita a Lawas
Hab. 1:1–4; Job 38–41; Isa. 41:8– 14; Jer. 29:1–10; Heb. 12:1;13. 

> <p>Paset a Maiyulo</p>
> “Ket ti inanama saan a pacaibabainan, ta ti ayat ti Dios naiparucpoc cadagiti puspusotayo, gapu iti Espiritu Santo, a naited cadatayo” (Roma 5:5). 

No addaka idiay iglesia a napalikmutan kadagiti umis-isem a tattao, anian a naglaka a saritaen ken kantaen iti maipapan ti namnama. Ngem no masarakantayo dagiti mismo a bagbagitayo iti uneg ti paggugoran, ti namnama ket kas la saan a kankanayon a nalaka. Kabayatan a dagiti paspasamak ket dumegdeg iti aglawlawtayo, mangrugitayo a pagduduaan dagiti isuamin a banbanag, nangnangruna iti sirib ti Dios. 

Iti maysa kadagiti librona, ni C. S. Lewis isuratna maipapan iti maysa a patpatien a leon. Iti ayatna a saraken daytoy a leon, maysa a tao nagdamag no daytoy a leon ket natalged. Naibaga iti tao a dayta ket saan a natalged, “ngem isu ket naimbag.” 

Uray pay no saantayo a kankanayon a maawatan ti Dios ken kas la Isu ket agaramid kadagiti di-mapakpakadaan a banbanag, saan a kayat a saoen dayta a ti Dios ket bumusbusor kadatayo. Kayatna laeng a saoen nga awan kadatayo ti sibubukel pay a ladawan. Ngem makibalubaltayo iti kapanunotan a tapno maaddaantayo iti talna, panagtalek, ken namnama, ti Dios ket masapul a maawatan ken mapakadaan. Isu ket kasapulan a kasta koma, iti panpanunottayo, “natalged.” Iti kasta, ikabiltayo dagiti bagbagitayo nga agpaay iti pannakauppapay. 

**Talgiap ita a Lawas**: Kasano nga iti pannakaawattayo iti kababalin ti Dios ket tumulong kadatayo a mamagtalinaed iti namnama iti uneg ti paggugoran? 

_Adalen ti adal ita a lawas tapno maisagana agpaay ti Sabado, Agosto 13._