---
title:  Ti Kaadda ti Amatayo
date:   09/08/2022
---

> <p></p>
> “ ‘Ta siac, Jehova a Diosmo, a mangtengngelto iti akincanawan nga imam, a cunac kenca, Dica agbuteng; badangancanto’ ” (Isa. 41:13). 

Maysa a tao ti nagkuna, “No ti Dios ket kas la adayo unay, asino iti maysa a naggunay?” No kumabil dagiti problema, pagarupentayo a ti Dios ket pinanawannatayo. Ti kinapudno ket Isu ket saan a napan iti sadinoman. 

Ti kaadda ti Dios ket kas la nakaad-adayo unay kadagiti Judio a nakayawan. Ngem, babaen ken Isaias, ti Dios ipatalgedna kadakuada ti masakbayan a pannakawayawaya. Nupay kasta, kabayatan a ti mismo a panagsubli idiay Jerusalem ket adu pay a tawtawen iti masakbayan, kayat ti Dios a maammoan dagiti tattaona nga Isu ket saan nga immadayo kadakuada ket iti kasta ket adda amin a rason nga agpaay iti namnama. 

`Basaen ti Isaias 41:8–14. Ania dagiti rason nga agpaay iti namnama ti makitam nga agpaay kadagiti tattao nga agur-uray a sigagagar iti masakbayan a pannakawayawaya? Kasano a daytoy a kari ket matulongannatayo kabayatan nga aguraytayo iti panagpatingga ti pannakakayawtayo ditoy daga?`

Maysa kadagiti kapipigsaan a ladawan kadagitoy a bersikulo ket masarakan idiay Isaias 41:13. Ti agturay a Dios ti universo kunana a dagiti tattaona ket saan a masapul nga agbutengda, agsipud ta Isu ti maysa a “ ‘mangtengngelto iti akincanawan nga imam.’ ” Maysa a banag iti panangpanunot a ti Dios ti mangidaldalan kadagiti paspasamak ditoy lubong manipud iti maysa a dakkel a trono a lawag-tawen (light-years) ti kaadayuna manipud iti dagatayo. Ngem namimpinsan a naiduma a ladawan iti panangbigbig nga Isu ket asideg unay a mangtengngel kadagiti ima ti dongdongngoenna unay a tattao. 

No adu iti pakakumikoman, narigat a malagiptayo a ti Dios ket asideg unay kadatayo. Ngem no malagiptayo nga Isu ket Imanuel, “ti Dios adda kadatayo,” dakkel ti pagdumaanna. No ti kaadda ti Dios ket adda kadatayo, kasta met dagiti panggepna, dagiti karkarina, ken ti makabalbaliw a pannakabalinna. 

`Kadagiti sumaruno nga al-aldaw, padasen iti maysa nga eksperimento. Iti tunggal kanito a mabalin, padpadasen a palagipam ta bagbagim a ti Dios ti uniberso ket asideg unay kenka a mangtengngel ta imam ken personal a mangikarkari a tulongannaka. Mangaramidka iti maysa a pangilanadam no kasano a daytoy ket balbaliwanna ti wagas ti panagbiagmo. Agsaganaka a mangsarita iti kapadasam idiay klase inton Sabado.`