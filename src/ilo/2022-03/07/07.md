---
title:  Adalen Pay
date:   12/08/2022
---

Basaen ti sursurat ni Ellen G. White, “The School of the Hereafter,” pp. 301–309, iti EDUCATION; “Help in Daily Living, pp. 470, 471, iti THE MINISTRY OF HEALING. 

Iti kapadasan ti amin ket dumteng dagiti tiempo ti nakaro a pannakauppapay ken pannakapakapsut—al-aldaw a ladingit laeng ti adda, ket narigat a patien a ti Dios pay laeng ti naayat a mangmangted iti agpaay kadagiti naidagaan nga annakna; al-aldaw a dagiti riribok ti mangriribok iti kararrua, agingga a ti patay ket kas la isu ti kaykayat ngem iti biag. Iti dayta nga adu dagiti makapukaw iti ikakapetda iti Dios ket maiyegda iti pannakaadipen ti duadua, ti pannakaadipen iti di-panamati. Mabalin kadi nga iti kakasta a tiempo ket mailasintayo, babaen iti naespirituan a panagkita, ti kaipapanan dagiti bendicion ti Dios, a makitatayo koma a sapsapulen dagiti angeles a mangisalakan kadatayo manipud kadagiti bagbagitayo, mangikarkarigatan a mangimula kadagiti saksakatayo iti maysa a pamuon a natibtibker ngem kadagiti agnanayon a turturod, ken baro a pammati, baro a biag, nga agrusing nga agbiag.”—Ellen G. White, PROPHETS AND KINGS, p. 162. 

**Salsaludsod a Pagiinnadalan**

`Ni Ellen G. White kunana nga “amin” tayo ket mapadasantayo dagiti tiempo a “nakaro a pannakauppapay ken pannakapakapsut.” Kasano iti kaimbag a mapaliiwtayo iti maysa ken maysa kabayatan a lumasattayo iti kakasta a tiempo? Kasano iti nasaysayaat a pannakasursurotayo nga agbalin nga ahente ti namnama nga agpaay iti maysa ken maysa inton mapadasantayo iti kakasta a napait a kapkapadasan?`

`Kas maysa a klase, sublianam dagiti sungbatmo idiay maudi a saludsod idi Martes. Ania a pakaidumaan ti inaramidna ita biagmo kabayatan a pinagtalinaedmo ti kinapaypayso ti kinaasideg ti Dios kenka?`

`Idiay klase, basaen a napigsa dagiti segkay idiay Job 38–41. Ania a kita ti ladawan ti Dios iti iparangna? Ania iti masursurom a mangted kenka iti namnama ken pannakapabileg? Kasano a ti Sabado ket maiyataday iti daytoy a ladawan? Kasano a makatulong a mamagtalinaed kadatayo ti kasasaad ken kababalin ti Dios?`

`Ti namnama a mamagbalbaliw ket aggapu idiay langit. Daytoy ket kayatna a saoen a mabalintayo nga ikararag ti namnama tapno maiyeg iti biag ti tunggal maysa. Gastaren iti sumagmamano a tiempo a panangikarkararag kadagidiay a ti namnamada ket kumapkapuy, tapno ti namnamada ket mabalin a mapabaro. Ad-adu pay ngem dayta, ania iti maaramidam nga agpaay kadagiti sabsabali nga isu a maab-abak iti balubalna a makasarak iti namnama?`

`No adda iti maysa a tao a siaanamong, dawaten dayta a tao a mangistoria iti maysa a tiempo a ti uppapay ken susuot ket nangpataud iti dayta a lalaki wenno babai a mapukawna iti namnama ken pammati. Ania iti namagbaw-ing iti dayta a tao? Ania iti mabalintayo nga ibingay iti maysa ken maysa a makatulong no addatayo kadagiti tiempo ti duadua ken uppapay?`