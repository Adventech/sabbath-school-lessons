---
title:  Agturong Idiay Naikari a Daga Babaen iti Maysa a Murdong
date:   10/07/2022
---

> <p></p>
> “Ket idi a ni Faraon nacaasideg, dagiti annac ti Israel intangadda dagiti matada, ket adtoy a dagiti Egipcios cumamcamacamda idi cadacuada; ket nagbutengda iti casta unay: ket dagiti annac ti Israel inawaganda ni Jehova” (Exo. 14:10). 

Napadasam kadin iti napakatan, naiturong iti maysa a palab-og wenno maysa a pakariputan? No dadduma mabalin a nasayaat, kas iti panpannagna a di mapakpakadaan a panagturong iti maysa a silid nga ayan dagiti agur-uray a gagayyem nga isu nga aminda ket kellaat a mangipukkaw iti “Surpresa! Naragsak a Panagkasangay!” Kadagiti dadduma a tiempo mabalin a makaklaat, mabalin a maysa a saan a makaay-ayo. Dayta ket mabalin a panangam-ames idi addaka idiay eskuelaan, wenno maysa a katrabahoan nga isu a di ninamnama a nangpadpadas a mamagbalin kenka a dakes. 

Manipud iti aldaw a dagiti Israelitas pinanawanda ti Egipto agingga a nakadanonda iti Naikari a Daga, “ni Jehova nagna iti sangoda iti maysa a monmon nga ulep a mangiturong cadacuada iti dalan ket no iti rabii iti maysa a monmon nga apuy, tapno lawaganna ida; tapno macapagnada iti aldaw ken iti rabii” (Exo. 13:21). Tunggal paset ti panagpagpagnada ket indalan ti Dios a Mismo. Ngem kitaen ti nangidalananna kadakuada iti un-unana: iti maysa a lugar a ti baybay ket adda iti sangoananda, dagiti banbantay iti agsumbangirda, ken dagiti buybuyot ni Faraon ket makitkitada iti likudanda a mismo! 

`Basaen ti Exodo 14. Apay nga inyeg ti Dios dagiti Israelitas iti maysa a lugar nga idiay ket ammona a mabutengda?`

Iti panangsursurot “iti monmon” ket saannatayo a patalgedan iti kinaragsak iti amin a tiempo. Dayta ket mabalin a maysa met a narigat a kapadasan, agsipud ta iti panagsursuro iti kinalinteg ket ipannatayo kadagiti luglugar a mangsuot kadagiti puspusotayo, nga isu a gagangay a makaallilaw (Jer. 17:9). Kadagitoy a kinarigat, ti tulbek a pakaammoan no pudno met laeng a sursuroten ti Dios ket saan a nasken nga iti kaawan dagiti suot wenno ladingit, no di ket, iti maysa a silulukat kadagiti bilbilin ti Dios ken maysa nga agtultuloy a panangisuko kadagiti isip ken puspusotayo iti panangidaldalanna. 

`Ania nga adal ti nasursuro dagiti Israelitas manipud daytoy a kapadasan? Exo. 14:31.`

`Apay nga iti panagtalek iti Dios no dadduma ket narigat unay, uray pay no ammotayo dagiti adu a nakaskasdaaw a karkarina kadatayo? Lagipen ti maysa a narigat a kasasaad a patiem nga indalannaka ti Apo iti dayta tapno isuronaka a “mamati” ken “agbuteng” Kenkuana.`