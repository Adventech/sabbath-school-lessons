---
title:  Napait a Dandanum
date:   11/07/2022
---

> <p></p>
> “Ket amin ti gimong dagiti annac ti Israel pimmanawda iti let-ang a Sin, a nagsarsardengda, cas ti panagbilin ni Jehova, ket nagyanda sadiay Refidim: ket awan idi ti danum nga inumen dagiti tattao” (Exo. 17:1). 

Nalabit a saantayo a maala manipud iti Dios dagiti isuamin a banbanag a kayattayo, ngem ditay kadi namnamaen a maala amin dagiti kasapulantayo? Saan a ti panpanunotentayo a kasapulantayo no di ket ti napaypayso a masapultayo? 

Adda maysa a banag idi a sigurado a kasapulan dagiti Israelitas, ket dayta ti danum. Kalpasan iti panangidalan ti Dios iti ulep kadagiti Israelitas agingga idiay Nalabaga a Baybay, simmurotda Kenkuana idiay napudot, awan danumna a let-ang iti tallo nga al-aldaw. Nangnangruna idiay let-ang, nga idiay ket narigat iti agsapul iti danum, ti pannakauppapayda ket nakaaawat. Inton ano a maalada ti danum a kasapulanda? 

Isu a, sadino iti pangidalanan ti Dios kadakuada? Ti monmon mapan idiay Mara, nga idiay ket adda danum. Ania ket ngatan a ragsakda. Ngem idi rinamananda ti danum, dagus nga intuprada agsipud ta napait. “Ket dagiti tattao nagdanengdengda ken Moises, a cunada, Ania ti inumenminto?’ ” (Exo. 15:24). 

Kalpasanna, iti sumagmamano nga al-aldaw, ti Dios inaramidna manen. Nupay kasta, iti daytoy a tiempo, ti monmon ket nagsardeng ketdi idiay lugar nga awan a pulos iti danum (Exo. 17:1). 

`Basaen ti Exodo 15:22–27 ken Exodo 17:1–7. Ania iti imparangarang ti Dios iti Israel maipapan iti Bagbagina idiay Mara ken idiay Refidim? Ania dagiti adal a nasursuroda koma?`

`Idiay Refidim, ania a saludsod ti dinamag dagiti annak ti Israel? Exo. 17:7. Nadamagmo kadin iti isu met laeng a saludsod? No kasta, apay? Kasano iti riknam, ken ania dagiti adal a nasursurom kalpasan a nasungbatanda? Mamin-ano a daras a masapul a masungbatanda sakbay nga isardengtayo a damagen manen?`