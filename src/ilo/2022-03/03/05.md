---
title:  Maysa a Makaibtor a Tawid
date:   13/07/2022
---

`Basaen ti 1 Pedro 1:6, 7. Ania iti ibagbaga ni Pedro?`

Ni Pedro ket sursuratanna dagiti tattao nga isu a makibalbalubal idi kadagiti kinarigat ken masansan a makarikna iti nakaro unay a kinaagmaymaysa. Isu ket isuratna “cadagiti napili a gangannaet iti Pannacaiwarwara idiay Ponto, Galacia, Capadocia, Asia ken Bitinia” (1 Ped. 1:1). Daytoy ti lugar a pagaammotayo ita nga aldaw a kas akin laud a Turkey. Kalpasan iti sumagmamano a bersikulo, ni Pedro kunana nga ammona a mapadpadasanda dagiti “nadumaduma a pannacasulisog” (1 Ped. 1:6). 

`Ania iti kayat a saoen ni Pedro babaen iti panagkunana a “gangganaet” ken “pannacaiwarwara” da? Kasano nalabit a mainayon dayta kadagiti pannakasulisogda?`

Iti agbalin a maysa Cristiano kadagidiay a panpanawen ket maysa a baro a banag; dagiti mamati ket bassit iti bilangda ken adda da kadagiti nadumaduma a luglugar nga idiay ket naikeddengda a bassit nga isu a masansan a dida ida a maawatan, ken naidadanesda iti kasta unay. Nupay kasta, pinatalgedan ni Pedro ida, a dagitoy a sulisog ket saanda a mapasamak nga awan gapgapuna wenno makariribok (1 Ped. 1:6, 7). Ti pudno a pammati ket isu ti kalat dagidiay a makaibtor kadagiti “nadumaduma a pannacasulisog.” 

`Basaen ti 1 Pedro 1:6–9. Ania a namimpinsan a kinatalged ti sapulen ni Pedro nga ited kadagitoy a tattao iti tengnga dagiti suotda? Ania iti kaipapanan met daytoy a namnama kadatayo?`

Aniaman pay dagiti suotda, aniaman pay ti sagrapenda, kasano koma iti pannakaidilig dagita iti kinaagnanayon nga agur-uray kadakuada inton agsubli ni Cristo? Dagiti sasao ni Pedro kadakuada ket sasao ti Dios kadatayo, uray no aniaman pay iti sangsangoentayo. Uray pay no kasano ti kinarigat wenno kinaut-ot dagiti suottayo, saantayo koma a pulos a pukpukawen ti panagkitatayo iti mamimpinsan a pagpatinggaan, agnanayon a biag idiay baro a langit ken baro a daga, awan ut-ot, rigrigat, wenno patay. Iti kasta a kari iti sangoanantayo, maysa a kari a naipatalged kadatayo babaen iti ipapatay ni Jesus, anian a nagpateg a ditay pukpukawen ti pammati, no di ket, iti tengnga dagiti suottayo, dawaten iti Apo a gugorannatayo kadagiti isuamin a banbanag ken aniaman a banag nga agtakder iti dalan ti pammatitayo.