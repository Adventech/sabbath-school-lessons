---
title:  Ti Tangkal ti Tumatayab
date:   09/07/2022
---

### Basaen Agpaay ti Adal ita a Lawas
Exodo 14; Exo. 15:22–27; Exo. 17:1–7; Proverbio 3; Lucas 4:1–13; 1 Ped. 1:6–9. 

> <p>Paset a Maiyulo</p>
> “Ket iti daytoy agragrag-ocayo unay, nupay ita iti bassit nga aldaw no isu ti masapul a napagladingitcayo gapu cadagiti nadumaduma a pannacasulisog” (1 Pedro 1:6). 

Iti naan-anay a lawag ti aldaw, ken iti pannakangngeg ti musika dagiti dadduma a timtimek, ti nakatangkal a tumatayab ket saanna a kantaen ti kanta a kayat ti apona nga isuro kenkuana. Isu ket masursurona iti sangkabassit daytoy ken maysa a tono dayta, ngem saan a pulos ti sibubukel a kanta. Ngem ti apona kinallubanna ti tangkal, ken inkabilna iti lugar a ti tumatayab ket denggenna ti maysa a kanta nga inna kantaen. Iti sipnget, isu ket pinadasna a pinadas nga ulit-uliten a kantaen agingga a nasursurona dayta, ket binusatanna iti maysa a naan-anay a kanta. Kalpasanna, ti tumatayab ket nairuar, ket nanipud idiayen isu ket makantanan dayta a kanta idiay nalawag. Kasta met ti panangtratar ti Dios kadagiti annakna. Isu ket addaan iti kanta nga isuro kadatayo, ket inton masursurotayo dayta iti tengnga dagiti ginget ti rigrigat makantatayton iti kalpasanna.”—Ellen G. White, THE MINISTRY OF HEALING, p. 472. 

Paliiwen a ti nangawit iti tumatayab a nangipan iti kasipngetan ket ti apona a mismo. 

Nalaka laeng a maawatan a ni Satanas ket pataudenna ti ut-ot, ngem ti Dios ngata a Mismo ket addaan iti naalibtak a paset iti panangibagnosna kadatayo kadagiti paggugoran nga idiay ket mapadasantayo iti pannakaulaw wenno pannakadangran? 

**Talgiap ita a Lawas**: Ania dagiti pagtuladan a mapanunotmo idiay Biblia a ti Dios a Mismo ket indalanna dagiti tattao kadagiti kapadasan nga ammona nga iramanna iti panagrigrigat? Ania ngata dagiti baro a kankanta a kayatna a kantaenda? 

_Adalen ti adal ita a lawas tapno maisagana agpaay ti Sabado, Hulyo 16_