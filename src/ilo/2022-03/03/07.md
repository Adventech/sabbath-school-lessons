---
title:  Adalen Pay
date:   15/07/2022
---

Basaen ti surat ni Ellen G. White, “The Exodos,” pp. 281–290; “From the Red Sea to Sinai,” pp. 291–302, iti PATRIARCHS AND PROPHETS; “The Temptation,” pp. 114–123, iti THE DESIRE OF AGES. 

“Ngem iti un-unana ti Apo indalanna dagiti tattaona idiay Refidim, ket mabalin a pilienna met nga idalannatayo idiay, tapno suotenna ti kinapudnotayo. Saan a kankanayon nga iyegnatayo kadagiti makaay-ayo a luglugar. No inaramidna a kasta, iti bukodtayo a kinawadwad malipatantayo nga Isu iti tumultulong kadatayo. Isu ket tartarigagayanna nga ipaduyakyak ti Mismo a Bagbagina kadatayo, ken tapno iparangarangna dagiti aglaplapusanan a pagkasapulan a mabalintayo nga aramaten, ket palubosanna ti suot ken pannakauppapay a dumteng kadatayo tapno mabigbigtayo ti kinaawan a mabalbalintayo, ket masursuro iti umawag Kenkuana iti tulong. Mabalinna a patauden dagiti mangpalamiis a burayok nga agayos manipud iti natangken a bato. Saantayo pulos nga ammo, agingga a saantayo a makasango ti Dios iti rupanrupa, inton makitatayo a kas iti pannakakitana kadatayo, ken maammoan a kas pannakaammona kadatayo, no mano a dadagsen iti inawitna nga agpaay kadatayo, ken no mano a dadagsen iti pagragsakanna koma nga awiten, no, iti nabuyogan iti pammati a kas kadagiti ub-ubbing, ket inyegtayo koma ida Kenkuana.”—Ellen G. White, “Rephidim,” ADVENT REVIEW AND SABBATH HERALD, April 7, 1903. 

**Salsaludsod a Pagiinnadalan**

`Masansan a saritaentayo ti sulisog a kas minnaysa a banag, nga agpayso a kasta. Kasta met, adda kadi iti aniaman a sulsulisog nga innadu, banbanag a datayo a kas iglesia wenno pamilya iti lokal nga iglesia ket nalabit a masapul nga agalluadtayo a kas maysa a bunggoy? No kasta, ania?`

`Damagen dagidiay a siaanamong a mangsarita maipapan iti aniaman kadagiti “saan a makaay-ayo a luglugar” a nakaipananda idi. Apay a dagitoy ket saanda a makaay-ayo? No sarungkaranda koma manen dagidiay a kapkapadasan ita nga aldaw, adda ngata iti aniaman a pakaidumaan iti panangkitada?`

`Datayo amin ket maawatantayo ti principio iti likudan ti panangpalubos ti Dios kadatayo tapno magugoran ken mapapino babaen kadagiti suot. Nupay kasta, kasano iti pannakaawattayo iti kasasaad nga isu a dagiti suot ket agparang nga awan pategda—kas pangarigan, maysa a tao iti napapatay a giddato iti maysa a pannakadadael ti lugan? Kas maysa a klase, sapulen nga aramiden dagiti mabalin a sungbat.`

`Kas maysa a klase, agtutunos a mangala iti tiempo nga agkararag nga agpaay iti tunggal maysa, tapno iti tunggal maysa ket nalabit a mapapigsa a mangibtor kadagiti suot ken agtalinaed a matalek.`

`Adda kadi ammo ti klaseyo a siasinoman nga isu a, nangsango kadagiti suot, ket napukaw iti dalan? No kasta, kas maysa a klase ania iti mabalinyo nga aramiden a maysa a makita unay wagas a makatulong a mangidalan a mangisubli iti dayta a ta`