---
title:  Ti Dakkel a Panagbinnusor Idiay Let-ang
date:   12/07/2022
---
 
> <p></p>
> “Ket ni Jesus a sipupunno ti Espiritu Santo, pimmanaw idiay Jordan ket indalan ti Espiritu idiay let-ang, Iti bayat ti uppat a pulo nga aldaw idinto a sinulisug ti diablo.” (Lucas 4:1, 2). 

`Basaen ti Lucas 4:1–13. Ania dagiti ad-adal a masursurom manipud iti daytoy nga istoria no kasano a pagballigian ti sulisog ken saan nga isusuko iti basol?`

Dagiti sulisog ket mabalin a narigatda unay agsipud ta makaawisda kadagiti banbanag a napaypayso a tarigagaytayo, ken kas la kankanayonda a dumteng kadagiti kakakapsutan a kankanitotayo. 

Ti Lucas 4 ket isu ti pangrunggian ti istoria a panangsulisog ni Satanas ken Jesus, ket dayta ket mangyeg kadagiti sumagmamano a narigat a pagsasaritaan [isyu] iti imatangtayo. Iti umuna a talgiap, dayta ket agparparang a ti Espiritu Santo ket idaldalanna ni Jesus iti sulisog. Nupay kasta, ti Dios ket dinatay pulos a sulisogen (Santiago 1:13). No di ket, kas iti makitkitatayo, ti Dios ket idaldalannatayo kadagiti pakagugoran a panangsuot. Ti nakaddidillaw idiay Lucas 4 ket ti Espiritu Santo ket mabalin nga idalannatayo kadagiti tiempo a pannakasuot a mangiraman iti pannakaipalgaktayo kadagiti narungsot a panulisog ni Satanas. Iti kakasta a tiempo, inton mariknatayo dagitoy a sulisog a napigsa unay, mabalin a ditay maawatan ket panunotentayo a saantayo a sinursurot a husto ti Dios. Ngem saan a nasken nga agpayso daytoy. “Masansan a no maikabiltayo iti maysa a makasuot a kasasaad agduduatayo a ti Espiritu Santo ket indaldalannatayo. Ngem ti panangidaldalan ti Espiritu Santo idi iti nangiyeg ken Jesus idiay let-ang tapno sulisogen ni Satanas. No ti Dios ket iyegnatayo iti pannakasuot, Isu ket addaan iti maysa a panggep a leppasen nga agpaay iti pagimbagantayo. Ni Jesus ket dina inaku dagiti karkari ti Dios babaen iti papanna iti di naiyaw-awis a sulisog, wenno isusuko iti pannakaupay no dumteng ti sulisog Kenkuana. Uray met koma kadatayo.”— Ellen G. White, THE DESIRE OF AGES, pp. 126, 129. 

No dadduma, no adda idiay paggugoran, mapuorantayo imbes a magugoran. Makaliwliwa unay ngarud a maammoan a no malukottayo iti babaen ti sulisog, mabalin a mangnamnamatayo manen agsipud ta ni Jesus ket nagtakder a sititibker. Ti naimbag a damag ket agsipud ta ni Jesus ket Isu iti Mangawit Basoltayo, agsipud ta binayadanna ti dusa nga agpaay iti ditay panagballigi a mangibtor iti dayta a sulisog (aniaman pay idi dayta), agsipud ta Isu ket limmasat iti maysa a paggugoran a dakdakes pay ngem iti sangoen iti siasinoman kadatayo, saantayo a naibelleng wenno binaybay-an ti Dios. Adda namnama, uray pay kadagiti “cangronaan” kadagiti managbasol (1 Tim. 1:15). 

`Ania dagiti sulisog a sangsangoem ita? Gastarem ti sumagmamano a tiempo iti kararag, a dawatem iti Apo nga isuronaka no kasano nga ipakat ti adal manipud iti ulidan ni Jesus ita bukodmo a biag. Laglagipem, saan a masapul a sumukoka iti sulisog! Laglagipen pay, a no sumukoka, addaanka iti maysa a Mangisalakan.`