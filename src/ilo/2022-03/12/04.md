---
title:  Siaanamong a Dumngeg
date:   13/09/2022
---

> <p></p>
> “Ket ni Jehova immay ket nagintec, ket immayab a cas cadagidi sabali a daras, Samuel, Samuel. Idin ni Samuel simmungbat, Agsaoca; ta ti adipenmo denggenna’ ” (1 Sam. 3:10). 

Nangngegmo kadin ti maysa a bassit a naalumamay a timek ti Espiritu Santo ngem dimo inkankano dayta? Kas banagna, dagiti isuamin a banbanag dimmakesda, ket pinanunotmo iti ud-udina, Ania metten, apay a diak dimngeg? 

Ti umuna a Samuel iladawanna ti maysa nga istoria ti maysa a lakay ken dua a nadangkes nga annak a lallaki a saan a dimngeg iti Apo ken ti maysa nga ubing a lalaki nga isu a dimngeg. Nupay adda dagiti napigsa a ballaag manipud iti Dios, dagidiay a masapul a balbaliwanda ti dalanda ket dida inaramid. 

`Basaen ti istoriada idiay 1 Samuel 2:12–3:18. Ania ti pagdumaan a makita ditoy iti nagbaetan ti dumngeg iti Dios ken dagidiay a saan a dumngeg?`

Dagiti annak a lallaki ni Eli ket naaddaanda kadagiti sabsabali a banbanag kadagiti isipda a saan a dagiti banbanag ti Dios. Ken uray kalpasan a nangngeg ni Eli ti pagayatan ti Dios ket nakisao isu kadagiti annakna, isu ket kas la dina inaramid ti aniaman a banag. Ken dagiti annakna ket nalawag a saanda a nakasagana a mangisuko kadagiti biagda iti pagayatan ti Dios. Anian a pannakaiduma iti ubing a Samuel! 

Ti mangaskasaba a ni Charles Stanley iladawanna no kasano ti kinanasken a rukiten iti sidadaan a panangdengngeg iti timek ti Dios nga isu a naganenna “panangikambyo iti neutral.” Isu kunana: “Ti Espiritu Santo . . . saan nga agsao gapu laeng iti panangipakaamo. Isu agsao tapno makaala iti sungbat. Ken ammona no dagiti planotayo ket idiay iti ad-adda a nakaimalditan iti imatangtayo a sayang laeng iti tiempo no mangisingasing iti uray aniaman a banag a maisupadi. No dayta iti kasasaad, Isu ket masansan nga agulimek. 

Isu ket urayennatayo nga agbalin a neutral tapno dumngeg ken iti ud-udina agtulnog.”—Charles Stanley, THE WONDERFUL SPIRIT-FILLED LIFE, (Nashville, TN: Thomas Nelson Publishers, 1992), pp. 179, 180. 

`Ania ngata iti kayat a saoen ni Stanley iti panagbalin a “neutral”? No panunotem maipapan iti kankanayon a kinasilulukatmo iti Dios, ania dagiti banbanag a masansan a manglapped kenka manipud iti panagbalin a “neutral tapno dumngeg ken iti ud-udina agtulnog”? Ania iti masapul nga aramidem iti biagmo a mangrukit iti panagbalin a kankanayon a silulukat iti timek ti Dios ken panangikeddeng nga agbalin a natulnog iti panangidaldalanna?`