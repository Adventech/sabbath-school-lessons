---
title:  Matay a Kas Maysa a Bukel
date:   10/09/2022
---

### Basaen Agpaay ti Adal ita a Lawas
Fil. 2:5–9; Rom. 12:1, 2; 1 Sam. 2:12–3:18; 1 Sam. 13:1–14; Zech. 4:1–14. 

> <p></p>Paset a Maiyulo</p>
> “Pudno, pudno, cunac cadacayo: No ti bukel ti trigo saan nga agtinnag iti daga ket matay, isu agtaeng a maymaysa; ngem no matay, adu a bunga ti itedna” (Juan 12:24). 

Ti panangiladawan ni Jesus iti maysa a bukel ti trigo a matay ket maysa a makapaguyogoy a pangyarigan iti panagpasakoptayo iti pagayatan ti Dios. Umuna, adda iti panagtinnag. Ti bukel a matnag manipud iti ungkay ti trigo ket awan iti tengngelna no sadino wenno no kasano iti panagtinnagna iti daga. Awan iti tengngelna iti daga a nanglikmut ken mangitalmeg kenkuana. 

Maikadua, adda idiay ti panagur-uray. Kabayatan a nakadisso ti bukel idiay daga, dina ammo ti masakbayan. Dina “mapanunot” no ania iti pagbalinan ti biag iti masakbayan, ta dayta ket bukel laeng iti trigo. 

Maikatlo, adda idiay ti pannakatay. Ti bukel ket dina mabalin iti agbalin nga ungkay ti trigo malaksid laeng no ibbatanna ti talgedna, nanam-ay a kasasaadna a kas bukel. Dayta ket masapul a “matay”; dayta ket, masapul nga ibbatanna ti kankanayon a kasasaadna idi tapno dayta ket mabalin a mabalbaliwan manipud iti maysa a bukel nga agbalin a mula nga agbunga. 

**Talgiap ita a Lawas**: No ammotayo a ti pagayatan ti Dios ket isu iti kaimbagan nga agpaay kadatayo, apay a marigatantayo a mangawat dayta? Ania a pagwadan ti panagpasakop iti imbati ni Cristo nga agpaay kadatayo? Kasano iti panangkitam iti kayarigan ti bukel ti trigo a maipakat iti bukodmo a biag? 

_Adalen ti adal ita a lawas tapno maisagana agpaay ti Sabado, Setiembre 17._