---
title:  Panagpakumbaba nga Agpaay iti Panagservi
date:   11/09/2022
---

`Basaen ti Filipos 2:5–9. Ania a napateg a mensahe ti adda kadagitoy a bersikulo nga agpaay kadatayo?`

Ti agdama a kultura ket guyoguyennatayo amin a mangkiddaw ken mangbigbig kadagiti kalintegantayo. Ket amin daytoy ket naimbag ken isu iti masansan nga aramiden koma. Ngem kas ken Jesus, ti pagayatan ti Dios ket mabalin a dawatenna a siwayawaya nga umibbettayo manipud kadagiti kalintegantayo tapno pagservian ti Ama kadagiti wagas a mangaramid iti maysa nga agnanayon a panagbaliw nga agpaay iti pagarian ti Dios. Daytoy nga aramid a panangibbet kadakuada ket mabalin a narigat ken nasulit, a mangaramid kadagiti kondisyon ti maysa a paggugoran. 

Kitaen no kasano iti pinangaramid ni Jesus daytoy (Fil. 2:5–8). Dagitoy a bersikulo ket iladawanda dagiti tallo nga addang nga inaramid ni Jesus iti panangipakumbabana iti Mismo a Bagina iti pagayatan ti Ama. Ken idiay punganay, ni Pablo ket patigmaanannatayo: “Adda coma cadacayo daytoy a nakem nga adda met ken Cristo” (Fil. 2:5). 

Tapno maadda iti maysa a saad a mangisalakan kadatayo, ni Jesus ket binaybay-anna ti pannakaipadana iti Ama ket immay ditoy daga iti galad ti maysa nga adipen a kapadpada ti tao (Fil. 2:6, 7). 

Ni Jesus ket saan nga immay a kas maysa a dakkel ken nadayag a tao, no di ket kas maysa nga adipen dagiti dadduma a tattao (Fil. 2:7). Kas maysa nga adipen ti tao, ni Jesus ket saan a nagbiag iti maysa a natalna ken atiddog a biag no di ket nagbalin a “nagtulnog agingga ken patay.” Ngem di pay Isu natay iti maysa a natakneng ken nadayag a wagas ti pannakatay. Saan, Isu “nagtulnog agingga ken patay—wen, patay iti cruz!” (Fil. 2:8). 

`Iti ania a paset ti biag a daytoy ulidan ni Jesus ket maysa a pagwadan nga agpaay kadatayo? No dagiti kalintegan ken panagpapada ket naimbagda ken masapul a masalaknibanda, kasano koma iti panangilawlawagmo iti kapanunotan a no dadduma ket kasapulan a baybay-am ida? Itan basaen ti Filipos 2:9. Iti ania a wagas a daytoy a bersikulo ket tumulong kadatayo a makaawat iti kapanunotan a panagpakumbaba iti pagayatan ti Ama?`

`Agkararag a dawaten ti sirib manipud iti Espiritu Santo, kunaem, “Ania dagiti kalintegan nga ik-ikutak itan a nalabit a mismo nga agbalin a maysa a lapped iti isusuko iti pagayatan ni Jesus a panagservik iti pamilyak, iti iglesiak, ken dagidiay nga adda iti aglikmutko? Kasano iti yaanamongko a mangibtor iti kinasulit tapno agservi nga ad-adda pay a naberbertud kadagiti sabsabali?”`