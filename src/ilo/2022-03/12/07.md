---
title:  Adalen Pay
date:   16/09/2022
---

Basaen ti surat ni Ellen G. White, “Eli and His Sons,” pp. 575–580, ken “The Presumption of Saul,” pp. 616–626, iti PATRIARCHS AND PROPHETS. 

Ti isusuko iti pagayatan ti Dios ket dumteng kabayatan a mataytayo kadagiti bukodtayo a tartarigagay ken panggep [ambisyon]. Daytoy ket lukatanna ti dalan nga agpaay iti pudno a panagservi kadagiti sabsabali. Saantayo a makapagbiag nga agpaay iti Dios no ditay agbalin a maysa a daton ken sibibiag nga agtultuloy a silulukat iti timek ti Dios. Tapno napaypayso a maisukotayo dagiti pagayatantayo iti pagayatan ti Amatayo, masapul a bigbigentayo dagiti peggad iti panagtalek kadagiti bagbagitayo ken kadagiti suno nga agpaay iti Sao ken pannakabalin ti Dios. Kabayatan a ti isusuko iti pagayatan ti Dios ket adda iti puso ti maysa a biag ti maysa a Cristiano a kas ken Cristo, ti Dios ket mabalin a palubosanna dagiti paggugoran a mangisuro kadatayo nga agtalek Kenkuana. 

“Ti panagliway ni Eli ket nalawag a naiyeg iti sangoanan ti isuamin nga ama ken ina iti dayta a daga. Kas bunga iti saan a nasantipikar [napasanto] a rikna wenno ti saanna a yaanamong a mangaramid iti maysa a di-makaayayo a pagrebbengan, isu ket inapitna ti basol dagiti naballikog nga annakna a lallaki. Ti nagannak a nangipalubos iti kinadangkes ken dagiti annak a nangaramid iti kinadangkes ket agpadpadada a nakabasol iti sangoanan ti Dios, ket ti Dios ket dina awaten ti sakripicio wenno daton nga agpaay iti salungasingda.”—Ellen G. White, CHILD GUIDANCE, p. 276. 

**Salsaludsod a Pagiinnadalan**

`Kas maysa a klase, saritaen maipapan ti nakaskasdaaw a panagpababa ti Anak ti Dios iti yuumayna ditoy daga a kas maysa a tao tapno matay gapu kadagiti basbasoltayo. Ania ti ibagana iti tunggal maysa kadatayo maipapan iti kayat a saoen ti panangisakripicioiti-bukod a bagi ken panangtallikod-iti-bukod a bagi nga agpaay iti pagimbagan dagiti sabsabali? Nupay sigurado nga awan a pulos iti maaramidantayo a kas iti inaramid ni Jesus, ti principio ket adda idiay ken kankanayon koma nga adda iti imatangtayo. Ania dagiti wagas, iti bukodtayo a gunglo, a mabalintayo a tuladen ti kita ti isusuko ken panangisakripicio-iti-bukod a bagi nga impakita ni Jesus kadatayo idiay kruz?`

`Kadagiti adu a tattao, iti pasakop iti Dios nga awan iti pannakaammo no ania iti sumaruno a mapasamak ket mabalin a nakabutbuteng a banag. Kasano iti panangbalakadmo kadagiti tattao nga agtaltalek kadagiti bagbagida imbes nga iti Dios? Ania koma iti ibagam a makatulong a mangikkat kadagiti butengda a di-pannakaammo— wenno pannakabalin a mangtengngel—iti masakbayan?`

`Kas maysa a klase, gastaren ti sumagmamano a tiempo a mangikararag kadagiti tattao nga am-ammom a marigatan nga agpasakup iti pagayatan ti Dios, tapno makitada koma nga iti panagtalek iti pagayatan ti Dios ket isu laeng ti dalan nga agturong iti maysa nga agpaut a talna. Kasta met, ania dagiti napraktikalan a banbanag a maaramidam kadagitoy a tattao tapno matulongam ida a makakita a mabalinda iti sumuko iti Dios ken iti wagasna ket isu iti kaimbagan? Iti sabali a pannao, kasano iti panangaramat ti Dios kenka a tumulong kadagiti sabsabali a mangammo iti ayatna ken gagarna a mangipaay kadagiti pagkasapulan?`