---
title:  Dagiti Suno
date:   15/09/2022
---

Kas nakitatayo idi kalman, iti isusuko iti pagayatan ti Dios ket mabalin a malappedan kabayatan nga agtalektayo iti bukodtayo a pigsa. Mabalin met nga agtalektayo kadagiti dadduma a suno nga agpaay iti Dios. No dagiti sumagmamano a tattao ket mariknada iti pannakauppapay, mapanda aggatang kadagiti sumagmamano a banbanag a mangparagsak kadakuada. No dagiti sumagmamano ket kas la mariknada nga agkurangda, sapulenda iti dayaw. No dagiti dadduma ket addaanda kadagiti parikut kadagiti assawada, kumitada iti sabali a mangted kadakuada iti kinasinged ken pagragsakan. 

Adu kadagiti banbanag nga aramatentayo ket mabalin nga ep-ependa ti boribor, ngem saan a nasken a risotenda ti problema wenno isuro datayo no kasano iti panangtratar a nasaysayaat iti kasasaad iti sumagsaganad a tiempo. Ti laeng nailangitan a tulong manipud iti Dios iti makaaramid dayta. Ti problema ket adu a daras nga agdas-altayo kadagiti suno nga agpaay iti Dios imbes koma nga iti Dios a Mismo. 

Adtoy dagiti tallo a suno a mabalin nga aramatentayo imbes koma nga iti Dios: 

1. Panangaramat iti nataoan a pannakaammo wenno napalabas a kapadasan inton masapultayo ti sadiwa a nailangitan a paltiing. 
2. Pananglapped kadagiti problema iti isiptayo inton masapultayo ti nadiosan a solosyon. 
3. Panangpanaw iti kinapaypayso ken panangliklik iti Dios idinto a masapultayo iti pannakisao iti Dios nga agpaay iti nadiosan a pannakabalin. 

Ni Zacarias tulongannatayo a mangisentro kadagiti napaypayso a banbanag no masulisogtayo a mangaramat kadagiti suno. Kalpasan dagiti adu a tawtawen a naiyadayo, dagiti kayaw, iti ud-udina, ket nagsublida manipud Babilonia ket dagus a rinugianda a bangunen manen ti templo. Ngem adda iti maysa a nakaro unay a suppiat iti daytoy (dadduma a pakasaritaan ket mabalin a masarakan idiay Esdras 4â€“6). Gapuna ni Zacarias dimteng kadagitoy a damag a pangpabileg ken Zorobabel, nga isu a mangidadaulo iti trabaho. 

`Basaen daytoy a damag idiay Zacarias 4. Ania ti kayat a saoen ti Dios idiay Zacarias 4:6? Kasano koma a ti pannakalpas ti maysa a patakder ket babaen ti Espiritu Santo? Ania ti isuro daytoy kadatayo maipapan iti panagkayamet ti Espiritu Santo ken dagiti napraktikalan a banbanag nga aramidentayo?`

Ti Dios ket dina linappedan ti suppiat iti templo wenno dina inispal ni Zorobabel manipud iti dandanag a panangasikaso iti dayta. Ken ti Dios ket saan a kankanayon a salaknibannatayo manipud ti suppiat. Ngem inton dumteng ti suppiat, ti Dios ket mabalin nga aramatenna dayta a kas maysa a paggugor a mangisuro kadatayo nga agtalek Kenkuana. 

`No umay ti dandanag, ania ti umuna nga aramidem? Makan? Television? Kararag? Isusuko iti Dios? Ania ti ibaga ti sungbatmo maipapan ti bagbagim ken dagiti banbanag  a masapul a sursuroem wenno balbaliwam?`