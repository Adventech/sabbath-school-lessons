---
title:  Adalen Pay
date:   08/07/2022
---

Basaen ti surat ni Ellen G. White, “Effectual Prayer,” iti SIGNS OF THE TIMES, Nov. 18, 1903; Ellen G. White Comments, p. 1182, iti THE SDA BIBLE COMMENTARY, vol. 4; “God Permits Trial and Affliction to Purify Me,” 
p. 92, iti MY LIFE TODAY. 

“Isu a makabasa kadagiti puspuso dagiti tattao ket ammona dagiti kababalinda a nasaysayaat nga amang ngem iti pannakaammoda a mismo kadagiti bagbagida. Isu ket makitana a dadduma ket addaan pannakabalin ken pannakaawat a, no umiso iti pannakaiturongda, ket nalabit a maaramat iti pannakaidur-as ti Trabahona. Iti pammendicionna, Isu ket iyegna dagitoy a tattao kadagiti nadumaduma a saad ken agduduma a paspasamak tapno matakuatanda kadagiti kababalinda dagiti ruker nga isu a nailemmeng idi manipud iti pannakaammoda. Ikkanna ida ti gundaway a mangator kadagitoy a ruker, ken tapno iyatadayda dagiti bagbagida nga agpaay iti serviciona. Masansan a palubosanna dagiti apuy ti rigrigat a mangduprak kadakuada tapno magugoranda koma.”—Ellen G. White, THE MINISTRY OF HEALING, p. 471. 

**Salsaludsod a Pagiinnadalan**

`Pudno unay a narigat kabayatan nga ap-apitentayo dagiti supapak ti basoltayo. “Mabalinkonto pay ngata a mailinteg manen iti Dios?” damagentayo. Ania dagiti karkari nga inaramid ti Dios a mabalin a mangpabileg kadatayo tapno makaibtor a lumasat iti kakasta a tiempo ken saan nga umibbet? (Kitaen ti insurat ni Pablo iti ududina idiay Roma 5:1–11.) Ania iti makunam iti maysa a tao nga isu a mangdamdamag iti daytoy a saludsod?`

`Ania iti kayat a saoen ni Ellen G. White iti “Pammendicionna”? Kasano iti panagkurri daytoy? Kasano iti pannakaammom a pammendicion ti Dios no adda maysa a banag a mapasamak? Ania dagiti ar-aramid a “pammendicion” ti Dios a nangiturong kadagiti suot iti bukodmo a biag? Kas maysa a klase, pagiinnadalan no ania iti nasursuroyo iti daytoy a tiempo. Kasano nalabit a matulonganyo iti maysa a tao nga isu nga agdudua no dagiti sumagmamano a pasamak ket agpayso a “Pammendicionna”?`

`No adda ammom a maysa a tao a madama a lumaslasat iti maysa a makagugor a kapadasan itan a mismo, napateg kadi, wenno nasken kadi, no ania iti nangyeg dayta? Dayta ket, kasano iti sungbatmo iti daytoy a tao iti panagrigrigat dayta a lalaki wenno babai, urayman pay no ania iti nakagapu dayta?`

`Maysa a Cristiano nga agtutubo a lalaki nga aggiggian idiay Abagatan nga Amerika ket naglasat iti maysa a napait a suot. Kalpasan a napalabas, isu ket napan idiay Europa ken iti ud-udina ket kinunana, “imbatik ti bangkayko idiay Abagatan nga Amerika.” Ania iti kayat a saoen dayta? Apay a masapul a datayo amin, iti maysa a panangkita, ket ibatitayo ti bangkaytayo iti maysa a lugar? Ania iti paset dagiti suot iti dayta nga aramid?`

`Kas maysa a klase, planoen iti maysa a panagpasyar (outing) idiay maysa a hospital wenno iti maysa a lugar a sadiay ket mabalinmo iti tumulong, mangliwliwa, ken mangparagsak kadagidiay nga isu nga, iti aniaman a rason, ket addada iti maysa a paggugoran.`