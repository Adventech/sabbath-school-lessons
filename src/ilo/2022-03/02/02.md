---
title:  Dagiti Kelkellaat 
date:   03/07/2022
---

> <p></p>
> “Ay-ayatec, dicay panunuten a nacascasdaaw dagiti nabara a rigrigat a maar-aramid cadacayo nga umay mangsuut cadacayo, a cas la adda maysa a banag a nacascasdaaw a mapasamac cadacayo” (1 Ped. 4:12). 

Dagiti kelkellaat, nasakit a kelkellaat, ket mabalin a dumteng iti adu a wagas. Maysa a lugan a bumallasiw iti kalsada nga agturong iti dalanmo. Maysa a kelkellaat a pakaammo a mapukawno ti trabahom. Maysa a panagpaagas a mangted kenka iti di-ninamnama a dakes a damag. Panangliput iti maysa a tao nga inay-ayatmo nga impagarupmo a mangay-ayat kenka. Kas iti kinadakes ti mabalin a ladingit, kankanayon latta a maaramid dayta a dakdakes gapu iti elemento ti kellaat. 

Ita a lawas intayo kitaen iti sumagmamano a matudtudo a kita dagiti nasakit a kasasaad wenno dagiti pakagugoran a saan koma a mangkellaat kadatayo. 

Kas pangruggian, sublianantayo ti 1 Pedro 4:12. Ti sao ti Griego iti “nacascasdaaw” idiay 1 Pedro 4:12 ket kayatna a saoen nga agbalin a “ganggannaet” wenno “sabsabali.” Ni Pedro ket guyguyogoyenna dagiti bumasa kenkuana a saan a matnag iti palab-og iti panamati a dagiti nabara a rigrigat ken suot ket saan nga umay iti Nacristianoan a kapadasan. No di ket, maibilangda koma a gagangay—mabalin a kasta ken masapul a namnamaen ida. 

Ti sao a naaramat iti “nabara a rigrigat” (NIV, NRSV, iti Ilocano) wenno “nabara a suot” (NKJV, iti Ilocano) ket aggapu iti sabali a sao a Griego, a ti kaipapananna “sumsumged.” Kadagiti dadduma a luglugar naipatarus a “horno.” Daytoy a kapadasan a rigrigat ti pammatitayo ket mabalin ngarud a maibilang a maysa nga “aramid ti pannakalunag,” ti aramid ti pananggugor. 

`Basaen ti 1 Pedro 4:12–19. Ania iti mensahe ni Pedro?`

Adu kadatayo ti maklaat maipapan ti rigrigat agsipud ta masansan nga addaantayo iti maysa a nalablabes a nalaka a panangkita iti biag ti Cristiano. Ammotayo nga adda dua a sikigan—ti Dios, nga Isu a naimbag; ken ni Satanas, nga isu a dakes. Ngem masansan a dagdagusentayo nga ikabil dagiti isuamin a banbanag a marikna a naimbag idiay kahon ti Dios, ket dagiti isuamin a banbanag a marikna a dakes idiay kahon ni Satanas. Ngem ti biag ket saan a nalaka unay, saantayo a maaramat dagiti rikriknatayo a mangikeddeng no ania iti adda iti uneg ti kahon ti Dios wenno iti kahon ni Satanas. No dadduma iti pannakipagpagna iti Dios ket mabalin a makakarit ken narigat. Ken iti panangsurot ken Satanas ket mabalin nga agparang a makaiyeg kadagiti gunggona. Ni Job, nga isu a nalinteg ngem agrigrigat, ket iladawanna daytoy idi a dinamagna iti Dios, “ ‘Apay agbiag dagiti nadangcoc, aglacayda, wen, agmaingelda iti pannacabalin?’ ” (Job 21:7). 

`Tudtudoen ni Pedro dagiti suot a supapak iti panagtakder a gapu ken Cristo. Ngem adda met dagiti dadduma a gapu a dumteng dagiti suot. Kasano koma a ti 1 Pedro 4:12–19 ket makatulong kenka a mangilawlawag a siaannad iti maysa a gayyem no apay a saan a makmaklaat kadagiti nasakit a suot a nalabit a sangoenna?`