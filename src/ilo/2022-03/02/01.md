---
title:  Dagiti Dumteng a Pakagugoran
date:   02/07/2022
---

### Basaen Agpaay ti Adal ita a Lawas
1 Ped. 4:12–19; 1 Ped. 5:8–11; Rom. 1:21–32; Jer. 9:7–16; 2 Cor. 12:7–10. 

> <p>Paset a Maiyulo</p>
> “Ay-ayatec, dicay panunuten a nacascasdaaw dagiti nabara a rigrigat a maar-aramid cadacayo nga umay mangsuut cadacayo, a cas la adda maysa a banag a nacascasdaaw a mapasamac cadacayo: No di ket agragsaccayo, gapu ta mairamancayo cadagiti panagsagaba ni Cristo; tapno iti pannacaiparangarang ti dayagna, agrag-o cayo met iti rag-o a nagdanunan” (1 Pedro 4:12, 13). 

Idiay laboratoryo ti chemistry ti maysa ket masansan a mangikabil kadagiti nadumaduma a materiales iti maysa a bassit a paglutoan sana papudoten ida iti kasta unay a pudot. Kabayatan a ti paglutoan ket pumudot a pumudot, dagiti materiales ket mabalin a malunag, sumaretset, agburek, wenno sumged a nakaranraniag, depende iti nakaaramidanna a materiales. Ti paglutoan ket naganen a paggugoran. 

Ti maysa a paggugoran [gangi] ket nailawlawag idiay diktionaryo a kas (1) maysa a kalasugan a maaramat nga agpaay iti pannakalunag iti maysa a banag a makasapul iti nangato a tukad ti pudot, (2) maysa a nakaro a suot, (3) maysa a lugar wenno kasasaad a pakaipamaysaan dagiti pwersa a mangpataud wenno mangimpluwensya iti panagbalbaliw wenno pannakapasayaat. 

Dagitoy a pannakailawlawag ket mangtedda pay kadatayo iti makatulong a pannakakita iti mapasamak kadagiti naespirituan a biagtayo. Ita a lawas intayo ipakita dagiti sumagmamano a rason a mabalin a kellaat a masarakantayo dagiti bagbagitayo iti babaen ti riribok ken mapadasan dagiti suot kadagiti luglugar a dagiti paspasamak ket pataudenda ti panagbaliwtayo, pannakapasayaat, ken idadakkel iti kababalin. Daytoy ket tumulong a mangted kadatayo iti maysa a pannakaammo iti ar-aramiden ti Dios kadagiti biagtayo isu nga inton sumrektayo iti maysa a pakagugoran, maaddaantayo iti maysa a kapanunotan no kasano iti isusungbattayo. 

**Talgiap Ita a Lawas**: Ania dagiti mangpataud kadagiti narigat a tiempo a mapadasantayo kadagiti biagtayo? 

_Adalen ti adal ita a lawas tapno maisagana agpaay ti Sabado, Hulyo 9._