---
title:  Dagiti Paggugoran ti Pannakagugor
date:   06/07/2022
---

> <p></p>
> “Gapuna castoy ti cuna ni Jehova dagiti buybuyot, Adtoy, tunawecto ida, ken suutec ida; ta ania pay ti aramidec coma maipuon iti anac a babai iti ilic?’ ” (Jer. 9:7). 

“No ti Espiritu ti Dios ket mangyeg iti isipmo iti maysa a sao ti Apo a makasakit kenka, masiguradom nga adda maysa a banag iti unegmo a kayatna a saktan agingga iti pannakatayna.”—Oswald Chambers, MY UTMOST FOR HIS HIGHEST (Uhrichsville, OH: Barbour & Company, Inc., 1963), p. 271. 

`Kasano iti pannakaawatmo iti adaw ken ti bersikulo ti Biblia iti ngato? Ania iti adda a bukodmo a kapadasan kadagiti ladingit a nairaman iti pannakaaramid ti pannakagugor?`

`Basaen ti Jeremias 9:7–16. Ti Dios kunana a “papinoen ken suoten” (NRSV, iti Ilocano), wenno “tunawecto” (KJV, iti Ilocano), ti Juda ken Jerusalem (Jer. 9:7). Ania dagiti dua a gapu nga ited ti Dios daytoy? (Jer. 9:13, 14). Kasano ti pannakapasamak ti pannakapapino? (Jer. 9:15, 16).`

Ti panangpapino ken panangsuot ti Dios ket iramanna ti nakaro nga aramid. Addada nalabit dagiti tallo a gapu no apay a ti panangpapino ken panangsuot ket mabalin a marikna a kas la maysa a paggugoran. Umuna, mapadasantayo ti ut-ot kabayatan a palubosan ti Dios dagiti paspasamak a mangyeg iti basoltayo iti imatangtayo. Iti immun-una bassit, ni Jeremias ket saan a naragsak a nangisurat, “ ‘Dagiti yubuyoban agpuyotda a sirurungsot; ti buli maibus iti apuy; barengbareng ti panangituloyda a mangpagugor; ta dagiti nadangkes saanda a maparut’ ” (Jer. 6:29). Gapuna, no dadduma ti nakaro nga aramid ket kasapulan tapno maalana ti imatangtayo. Maikadua, mapadasantayo ti tuok kabayatan a mariknatayo ti ladingit a gapu iti basol nga itan makitatayo a silalawag unay. Maikatlo, mapadasantayo ti pannakauppapay kabayatan a padpadasentayo nga agbiag a naidumduma. Mabalin a saan unay a nanam-ay ken narigat nga itultuloy a pilien nga umibbet kadagiti banbanag a nagbalinen a dakkel unay a paset ti biagtayo. 

`Utoben dagiti basbasol a pakibalbalubalam. No ti Dios ket papinoen ken suotennaka ita nga aldaw, kasano ngata iti panangaramidna? Ania nga aramid ti mabalinmo nga aramiden ita a mangtratar daytoy sakbay a ti Dios ket kayatna nga aramiden dagiti nakaro nga addang kenka, a kas iti inaramidna iti Israel?`