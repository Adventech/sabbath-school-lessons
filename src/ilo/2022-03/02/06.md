---
title:  Dagiti Paggugoran ti Panagtaeng
date:   07/07/2022
---

> <p></p>
> “Ket tapno saanac coma a maidaydayaw iti aglablabes, gapu iti cadackel dagiti palti-ing, naited ti maysa a siit iti lasagco, maysa a babaonen ni Satanas a mamarigat caniac, tapno saanac coma a maidaydayaw iti aglablabes” (2 Cor. 12:7). 

Adda iti maysa a dakkel a nagdumaan ti panangpukan ken panangrabarab. Pukanentayo dagiti mulmula a saantayon a kayat; rabarabantayo dagiti mulmula a kayattayo a mapasayaat iti dakdakkel a panagbunga. Nupay kasta, ti agpadpada nga aramid, ket iramanna ti maysa a natadem a kutsilyo. Pudno unay, ti panangrabarab ket kasapulan ti panangputed kadagiti paset ti mula a nalabit a kas la panangdadael dayta no iti maysa nga agdadamo a hardinero. Iti maysa a naespirituan a lawag, insurat ni Bruce Wilkinson, “Agkarkararagka kadi iti Dios nga agpaay iti nawadwad unay a bendicion ken agpakpakaasi nga aramidennaka nga ad-adda a kas iti Anakna? 

“No ti sungbatmo ket wen, iti kasta ket dawdawatem iti kartib.”—Bruce Wilkinson, SECRETS OF THE VINE (Sisters, OR: Multnomah Publishers, Inc., 2001), p. 60. 

Nasdaaw dagiti tattao no ania iti agpayso a kayat a saoen ni Pablo iti maysa a “siit iti lasagco” (2 Cor. 12:7). Dagiti kapkapanunotan ket iramanna iti kankanayon a panangduprak dagiti kabusor ken Pablo agingga iti narigat a panagsaona. Ngem kas la daytoy ket maysa a parikut iti panagkitana (kitaen ti makuna ni Ellen G. White, THE SDA BIBLE COMMENTARY, vol. 6, p. 1107). Nakaskasdaaw unay, pinati ni Pablo a ti “siit” ket “naited kaniak.” 

`Ania ngata iti kayat a saoen ni Pablo iti “naited kaniak”? Asino iti nangted kenkuana? Kasano iti panangaramat ti Dios dayta nga agpaay iti pagimbagan ni Pablo?`

Paliiwen a ti “siit” ni Pablo ket naaddaan iti maysa a matudtudo a panggep: “tapno saanac coma a maidaydayaw iti aglablabes” (2 Cor. 12:7). Dayta ket saan a gapu iti aniaman a masinnunuo a basol a naaramidna, no di ket tapno manglapped kenkuana manipud iti panagbasol iti masakbayan. Ammo ni Pablo a naikasigudan nga isu ket addaan iti maysa a pagkapkapuyan iti basol, ket daytoy a “siit” ket mabalin a mangaywan a maibusor iti dayta. 

`Basaen ti 2 Corinto 12:7–10. Kasano iti panangtratar ni Pablo iti “siit” na? Ti ngata pagkapkapuyan ni Pablo ket addaan iti aniaman a naespirituan a pagimbagan kenkuana? Kasano a ti wagas a panangsungbat ni Pablo ket matulongannaka a mangtratar kadagiti “sisiit” a mabalin nga awitem?`

`Ania dagiti wagas a nalabit a dagiti kapanunotan ti Dios nga agpaay iti naespirituan a pannakapasayaatmo ket mabalin a naidumada unay kadagiti bukodmo? Panunotem dagiti benneg iti biagmo a kasapulam nga ad-adda a nabungbunga iti kinalinteg. Ania dagiti naespirituan a kababalin a kayatmo a dawaten iti Dios a mapasayaat iti unegmo babaen iti “panangrabarabna”?`