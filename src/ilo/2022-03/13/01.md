---
title:  Ni Cristo Idiay Paggugoran
date:   17/09/2022
---

### Basaen Agpaay ti Adal ita a Lawas
Lucas 2:7, 22–24; Mat. 2:1– 18; Juan 8:58, 59; Lucas 22:41–44; Mat. 27:51, 52; Rom. 6:23; Titus 1:2. 

> <p>Paset a Maiyulo</p>
> “Ket idi asideg ti horas a maica siam, ni Jesus nagpuccaw iti dackel a timec a kinunana: ELI, ELI; LAMASABACTANI? a cayatna a saoen: Diosco, Diosco; Apayapay binaybayannac?” (Mateo 27:46). 

Iti tunggal kanito a kitaentayo iti pagsasaritaan [isyu] a panagrigrigat, dumteng ti saludsod: Umuna, kasano a timmaud ti basol ken panagrigrigat? Babaen iti nadiosan a paltiing addaantayo kadagiti nasayaat a sungbat: Timmaudda agsipud ta dagiti wayawaya a nabiag ket inrurumenda [inabusoda] ti wayawaya nga inted ti Dios kadakuada. Daytoy ket mangiturong iti sabali manen a saludsod: Ammo kadi ti Dios idi sakbayna a dagitoy a nabiag ket matnagdanto? Wen, ngem nalawag unay a napanunotna a daytoy, kas iti insurat ni C. S. Lewis, “umno nupay narisgo.” 

Umno nupay narisgo? Agpaay iti asino? Agpaay kadatayo, kabayatan a ti Dios ket nakatugaw iti tronona idiay langit? Saan a kasta. Ti wayawaya ti amin a masirib a parsuana ket nasagradoanda unay nga imbes nga ipaidamna kadatayo dayta a wayawaya, ti Dios pinilina nga awiten a mismo iti Bagbagina ti kadadaksan a panagrigat a pinataud ti panangirurumentayo [panangabuso] iti dayta a wayawaya. Ket makitatayo daytoy a panagrigrigat iti biag ken ipapatay ni Jesus, a babaen iti panagrigrigat iti lasagtayo, ket nangaramid iti singgalot ti langit ken daga nga agpaut iti amin a kinaagnanayon. 

**Talgiap ita a Lawas**: Ania iti sinagrap ni Cristo a maipaay iti biangtayo? Ania iti maadaltayo manipud iti panagrigrigatna? 

_Adalen ti adal ita a lawas tapno maisagana agpaay ti Sabado, Setiembre 24._