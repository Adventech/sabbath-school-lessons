---
title:  Adalen Pay
date:   23/09/2022
---

Basaen ti surat ni Ellen G. White, “Gethsemane,” pp. 685–697, ken “Calvary,” pp. 741–757, iti THE DESIRE OF AGES. 

“Tallo a daras nga imbalikasna dayta kararag. Tallo a daras a ti sangkataoan nagkarenken iti maudi, mangbalangat a sakripicio. Ngem itan ti pakasaritaan ti raza ti tao umay iti sangoanan ti Mannubbot ti lubong. Isu ket makitana dagiti managsalungasing iti linteg, no mabaybay-anda kadagiti bagbagida, mapukawda. Makitana ti kinaawan a mabalbalin ti tao. Makitana ti pannakabalin ti basol. Dagiti kinaay-ay-ay ken dagiti un-unnoy ti maysa a madadael a lubong tumakder iti sangoananna. Isu kitaenna ti umay a gasatna, ken ti pangngeddengna naaramid. Isu ket isalakanna ti tao uray no ania iti gatadna Kenkuana. Isu ket inawatna ti panagbautisarna iti dara, a babaen Kenkuana dagiti mapukpukaw a riniwriwriw ket magun-odda koma ti agnanayon a biag. Isu ket pinanawanna dagiti paraangan ti langit, nga amin idiay ket kinatarnaw, kinaragsak, ken dayag, tapno isalakanna ti maysa a napukaw a karnero, ti maysa a lubong a natnag babaen ti panagsalungasing. Ket saan nga agbaw-ing iti misyonna. Isu ket agbalin a daton ti kapia ti maysa a raza nga immanamong iti basol. Ti kararagna itan iyesngawna laeng ti isusuko: ‘Ama, no mabalin lumabas coma caniac daytoy a copa; ngem saan a cas iti cayatco, no di cas iti cayatmo.’ ”—Ellen G. White, THE DESIRE OF AGES, pp. 690, 693. 

**Salsaludsod a Pagiinnadalan**

`Kasano a matulongannatayo kadagiti bukodtayo a panagrigrigat, daytoy pannakaammo a ti Dios a mismo, iti panagtao ni Cristo, nagsagrap nga ad-adda ngem iti siasinoman kadatayo? Ania koma iti kaipapananna kadatayo dagiti panagrigrrigat ni Cristo iti biangtayo? Ania a liwliwa ti maalatayo manipud iti daytoy nakaskasdaaw a kinapudno? Kabayatan a panunotem ti sungbatmo, laglagipem dagiti sumaganad a sasao ni Ellen G. White: “Amin a panagrigrigat nga isu a bunga ti basol ket naibukbok iti barukong ti awan basolna nga Anak ti Dios.”—SELECTED MESSAGES, book 3, p. 129.`

`Kas maysa a klase, sublianan dagiti panagrigrigat ni Cristo a nakita iti adal ita a lawas. Ania dagiti paggugoran a sinango ni Cristo? Ania dagiti wagas a kas da la iti bukodtayo, ken ania dagiti wagas a naidumada? Manipud iti panangtratarna kadagitoy a karit, ania dagiti masursurotayo a makatulong kadatayo iti tengnga dagiti bukodtayo a paggugoran?`

`Ania dagiti sumagmamano kadagiti pagay-ayatmo a karkari ti Biblia, karkari a mabalinmo a kumpetan iti tengnga ti ladingit ken ut-ot? Isuratmo ida, tuntonem ida nga agpaay iti bagbagim, ket ibingaymo ida iti klase.`

`Mangisurat iti maysa a salaysay, ipaganetget ti aniaman a sumagmamano a kangrunaan a banag a naalam manipud iti adal ita a tremestre. Ania dagiti salsaludsod a narisot nga agpaay kenka? Ania dagiti pagsasaritaan [isyu] a kaskasdi a nagtalinaed a di nasungbatan? Kasano a matulongantayo iti maysa ken maysa a mangtratar kadagiti banbanag a kaskasdi a mamagdanag ken mangriribok kadatayo?`