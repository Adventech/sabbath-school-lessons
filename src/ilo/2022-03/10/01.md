---
title:  Kinaemma Idiay Paggugoran
date:   27/08/2022
---

### Basaen Agpaay ti Adal ita a Lawas
Eze. 24:15–27; Exo. 32:1–14; Mat. 5:43–48; 1 Ped. 2:18–25; Sal. 62:1–8. 

> <p>Paset a Maiyulo</p>
> “Nagasat dagiti naemma; ta tawidendanto ti daga” (Mateo 5:5). 

Saantay unay a mangmangngeg a maar-aramat ti sao a naemma, malaksid laeng no basbasaentayo maipapan ken Moises wenno ad-adalen dagiti Naimbag a Gasat (Beatitudes). Saan a narigat a panunoten no apay. Ti kinaemma ket nailawlawag a kas “panangibtor iti dangran a nabuyogan kinaanus ken awan iti saksakit nakem.” Isu a saan a pagsiddaawan a ditay unay mangmangngeg maipapan dayta; dayta ket narigat pay a maysa a kababalin a mararaem unay iti kultura ita nga aldaw. No dadduma ti Biblia ket ipatarusna daytoy a sao a kas “napakumbaba.” Manen, ti kinapakumbaba ket saan met a kababalin a makita a kas tartarigagayan dagiti kaaduan a kultura. 

Ngem ti kinapakumbaba, panangibtor iti dangran a nabuyogan kinaanus ken awan iti saksakit nakem, ket maysa kadagiti kapipigsaan a kababalin ni Jesus ken dagiti pasurotna. Ngem, dayta ket saan nga agpatingga iti bagbagina: ti kinaemma ti espiritu ket mabalin a maysa a napigsa unay nga igam kadagiti im-ima dagidiay nga adda iti tengnga ti ladingit ken rigrigat. Pudno unay, ti paggugoran ket maysa a dakkel a lugar a pakasursuroan iti kinaemma ti puso, ta babaen ti bukodtayo a kinaemma ken pannakadangran ket mabalin nga agbalin a napigsa unay a saksi nga agpaay iti Dios. 

**Talgiap ita a Lawas**: Ania ti panagkayamet ti panagrigrigat ken kinaemma? Kasano a, babaen iti bukodtayo a kinaemma ken pannakadangran, ket agbalin a maysa a saksi kadagiti sabsabali? Kasano a ti kinaemma ket napaypayso nga agbalin a pigsa, ket saan a kinakapuy, kadagiti Cristiano? 

_Adalen ti adal ita a lawas tapno maisagana agpaay ti Sabado, Setiembre 3._