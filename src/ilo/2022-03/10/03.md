---
title:  Panangibabaet iti Parabur
date:   29/08/2022
---

`Basaen ti Exodo 32:1–14. Ania a paset ti masarakantayo ditoy nga araramiden ni Moises?`

Kalpasan a dagiti tattao ket nangrugida a nagdaydayaw iti balitok a vaka, inkeddeng ti Dios a nalabesen unay ti inaramidda ket inwaragawagna a dadaelenna dagiti tattao ket aramidenna ni Moises a dakkel a nacion. Ngem imbes nga alaen ti intanggaya ti Dios, ni Moises nagpakaasi iti Dios tapno ipakitana ti parabur kadagiti tattaona, ket ti Dios binabawina. 

Ti Exodo 32:1–14 iruarna dagiti dua a napateg a pagsasaritaan [isyu]. Umuna, ti tanggaya ti Dios a mangdadael kadagiti ribelde a tattao ken bendicionanna ni Moises ket maysa a suot kenkuana. Kayat ti Dios a ni Moises ket ipaduyakyakna no kasano ti kadakkel ti kaasi a nariknana nga agpaay kadagitoy nakaro ti kinasukirda a tattao. Ket naipasa ni Moises ti suot. Kas ken Jesus, isu ket nagpakaasi iti asi nga agpaay kadagiti managbasol. Daytoy ket iparangarangna iti maysa a banag a makaguyogoy unay: no dadduma ti Dios ket mabalin nga ipalubosna met a datayo ket sumango iti suppiat; Isu ket nalabit nga ipalubosna datayo a maipan iti maysa a paggugoran tapno Isu, datayo, ken ti agbuybuya a universo ket makakita no kasano iti kadakkel ti asi nga adda kadatayo nga agpaay kadagidiay a nayaw-awan. 

`Ania dagiti rason nga inted ni Moises iti panangdawatna iti Apo a saanna dadaelen iti Israel?`

Maikadua, daytoy a teksto ipakitana a ti suppiat ken kinasukir ket maysa nga ayab a mangiparangarang ti parabur. Ti parabur ket masapul inton dagiti tattao ket dida unay maiparbeng iti dayta. Ngem inton dida unay maiparbeng isu met iti tiempo a pannakariknatayo a ditayo unay maipaay dayta. Ngem idi ti kabsat ni Moises a babai a ni Miriam ket uy-uyawenna isuna, inyikkisna iti Apo nga agasanna manipud iti kukutelna (Numeros 12). Idi nakaunget ti Dios ken Korah ken dagiti pasurotna ken inyam-amesna a dadaelen amin ida, inrukob ni Moises ti rupana tapno agpakaasi nga agpaay kadagiti biagda. Iti simmaruno nga aldaw, idi nagdayengdeng ti Israel a maibusor ken Moises nga agpaay iti pannakapapatay dagiti ribelde ken ti panangam-ames ti Dios a dadaelenna manen ida amin, ni Moises nagpakleb ken ginuyogoyna ni Aaron a pardasanna a mangaramid iti pannakaabbong nga agpaay kadakuada amin (Numeros 16). Iti bukodna a kinaemma, iti bukodna a panangtallikod iti bukodna a bagi iti tengnga daytoy a paggugoran, ni Moises sinapulna ti parabur a maipaay iti biang dagidiay a sigurado a saan a maiparbeng iti dayta. 

`Utoben maipapan dagiti tattao iti aglawlawmo nga isu a pagarupem nga isuda dagiti maudi a maiparbeng iti parabur. Kasano a babaen iti kinaemma ken saan a naimbubokodan a kinapakumbaba, ket agbalinka a maysa a mangipaduyakyak iti parabur ti Dios kadakuada?`