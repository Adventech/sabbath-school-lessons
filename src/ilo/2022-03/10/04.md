---
title:  Ayaten Dagidiay Mangdangran Kadatayo
date:   30/08/2022
---

Adda idi ti nagkuna: “Ti panangayat kadagiti kabusortayo ngarud, ket saanna a kayat a saoen a masapul koma nga ayatentayo ti rugit nga isu a nakaikalian ti perlas; no di ket ti kayatna a saoen ket ayatentayo ti perlas nga isu nga adda iti tapok. . . . ti Dios ket dinatayo ayaten agsipud ta iti kababalintayo ket aayaten. No di ket agbalintayo nga aayaten agsipud ta Ayayatennatayo.” 

`No kumitaka kadagiti “kabusor” mo, ania iti gagangay a makitam—ti perlas wenno ti rugit iti lawlawna?`

`Basaem ti Mateo 5:43–48. Ni Jesus ayabannatayo a mangayat ken agkararag nga agpaay kadagiti kabusortayo. Ania a pagwadan manipud natoralesa ti ited ni Jesus kadatayo a makatulong kadatayo a makaawat no apay a masapul nga ayatentayo dagiti kabusortayo? Ania ti banag nga Isursurona kadatayo?`

Idiay Mateo 5:45, ni Jesus aramatenna ti ulidan ti Amana sadi langit a mangiladawan no kasano koma iti panangtratartayo kadagidiay a mangdangran kadatayo, a nalabit a nangikabil kadatayo iti kadadaksan a kita dagiti paggugoran. Ni Jesus kunana a ti Amana ket itedna ti bendicion ti tudo iti agpadpada a nalinteg ken ti nakillo; no ti Dios ikkanna ti tudo uray pay iti nakillo, kasano ngarud koma iti panangtratartayo met kadakuada? 

Ni Jesus ket saanna a padpadasen nga ibaga a masapul koma met a kankanayon nga addaantayo iti maysa a nabara, nalamuyot a rikna iti isuamin a mangmangted kadatayo iti riribok, nupay daytoy ket mabalin met nga aramiden. Kangrunaanna, ti ayat nga agpaay kadagiti kabusortayo ket saan a naisangrat a rikna nga adda kadatayo nga agpaay kadakuada no di ket masinnunuo nga ar-aramid a maipaay kadakuada a mangiparangarang iti ayat ken pannakaawat. 

Ni Jesus dagdagupenna daytoy a teksto iti maysa a bersikulo a masansan a mangpataud iti adu a dibate: “ ‘Agimbagcayo ngarud, nga awan pagcuranganna, a cas ken Amayo a nailangitan nga awan pagcuranganna’ ” (Mat. 5:48). Ngem ti kaipapananna ket nalawag unay iti lawagna: Dagiti tattao a mangkayat nga agbalin nga awan pagkuranganna a kas iti Dios nga awan ti pagkuranganna ket masapul nga ipakitada ti ayatda kadagiti kabusorda a kas iti panangipakita ti Dios iti ayatna kadagiti kabusorna. Iti agbalin nga awan pagkuranganna iti imatang ti Dios ket iti  panangayat iti kabusor; ket iti panangaramid daytoy ket alaenna ti kinaemma ti puso a ti laeng Dios iti makaited. 

`Laglagipen iti panangilawlawagtayo iti kinaemma (“panangibtor iti dangran a nabuyogan kinaanus ken awan iti saksakit nakem”), ilista dagiti panagbalbaliw a masapul nga aramidem tapno mapalubosan ti Apo a mangted kenka iti kita ti kinaemma ti puso a tumulong kenka a maaddaan iti umiso a kababalin kadagiti “kabusor.”`