---
title:  Nakaem a Ngiwat
date:   31/08/2022
---

Ti kapipigsaan a pagulidanan iti kinaemma idiay paggugoran ket aggapu ken Jesus. Idi a kinunana nga umaykayo “ket agsursurocayo caniac, ta siac naemmaac ken napacumbabaac iti panagpuspusoc” (Mat. 11:29), pinaypaysona dayta kadagiti wagas a nalabit a ditay mapanunot. 

`Basaem ti 1 Pedro 2:18–25. Ni Pedro ket ipapaayna ti sumagmamano a makapaklaat a balakad kadagiti ad-adipen. Iladawanna no kasano iti panangsungbat ni Jesus iti di-nainkalintegan ken naulpit a panangtratar ken isingasingna kadakuada nga Isu ket nangibati kadakuada iti “ulidan, tapno surutenyo dagiti addangna” (1 Ped. 2:21). Ania dagiti principio ti kinaemma ken kinapakumbaba idiay paggugoran a mabalin a maadaltayo manipud iti ulidan ni Jesus, a kas naibaga ni Pedro ditoy?`

Nakabutbuteng a kitaen ti maysa a tao a tratarenna ti sabali a sikikillo. Ken napalalo a kinarigat no datayo iti adda a makaawat iti kasta a pannakatratar. Agsipud ta gagangay nga addaantayo iti tarigagay nga agari ti hustisya, no ti kinadakes ket mapasamak, ti nakaisigudantayo ket “ikabil dagiti banbanag iti husto” kabayatan nga ar-aramidentayo ti patientayo a nalinteg ken apagisu a pungtot. 

Saan a nalaka ti agbiag a kastoy. Dayta ket nalabit a saan a mabalin malaksid no arakupentayo ti maysa a napateg a kinapudno—nga iti amin a nakillo a kasasaad, masapul a patientayo a ti Amatayo idiay langit ket Isu ti mangtengtengngel ken iti dayta ket agtignay iti biangtayo no mayannatop iti Pagayatanna. Kaipapanan pay daytoy a masapul a silulukattayo iti posibilidad a kas ken Jesus, saantayo a kankanayon a maisalakan manipud iti kinakillo [kinaawan hustisya]. Ngem masapul a kankanayon a laglagipentayo a ti Amatayo idiay langit ket kaskasdi pay laeng nga adda kadatayo ken Isu iti makaammo. 

Ti balakad ni Pedro, naitulad manipud iti biag ni Jesus, ket makapaklaat agsipud ta kas la iti panagulimek iti imatang ti di-nainkalintegan a panagrigrigat ket maysa a dakdakkel a saksi iti dayag ti Dios ngem iti “panangikabil kadagiti tattao iti husto.” Idi sinaludsod ni Caiaphas ken ni Pilato, ni Jesus ket mabalinna koma nga imbaga dagiti adu a banbanag a mangilinteg iti kasasaad ken tapno ikalinteganna ti mismo a Bagbagina, ngem dina inaramid. Ti panagulimekna ket maysa a testimonio iti Kinaemmana. 

`Kasano iti panangtratarmo kadagiti kasasaad nga isu a natratarka a saan a nasayaat? Kasano iti nasaysayaat a panangipakatmo kadagiti sumagmamano a principio a nakita ditoy ita nga aldaw ita bukodmo a biag?`