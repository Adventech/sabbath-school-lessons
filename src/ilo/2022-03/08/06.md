---
title:  Matalek Latta Uray Di Makita Ti Dios
date:   18/08/2022
---

Iti panangpanunot nga awan iti mangikankano maipapan iti mapaspasamak kadatayo ket saan unay a makaay-ayo. Ngem iti panangpanunot a ti Dios ket dina ammo wenno ikankano iti maipapan kadatayo ket nakaam-amak. 

Kadagiti taga Juda a nakayawan idiay Babilonia, ti Dios ket kas la dina inkankano unay iti kasasaadda. Sikakayawda pay laeng, kaskasdi a ti riknada ket binaybay-an ida ti Dios gapu iti basolda. Ngem ni Isaias nagsao kadagiti sasao a mangliwliwa kadakuada. Ti Isaias 40 ket maysa a napintas a sitas nga iti dayta ket ni Isaias nagsao a silalamuyot kadagiti tattao maipapan iti Diosda: “Pagarabennanto ti arbanna a cas la maysa nga agpaspastor, urnongennanto dagiti cordero iti tackiagna, ken awitenna ida iti barucongna, ket idalannanto a nainayad dagiti adda urbonda” (Isa. 40:11). Ngem kalpasan ti nabayag unay, dagiti nakayawan ket panpanunotenda, Ayanmo, O Apo? Dimi makita iti aniaman a pakakitaan nga addaka pay laeng dita—wenno mangigaga! 

`Basaen ti Isaias 40:27–31. Ania dagiti wagas a panangiladawan ni Isaias iti Dios? Kasano a daytoy a pannakailadawan ti Dios ket naisangrat a mangsungbat iti pammatida a “ti dalanco nailinged ken ni Jehova, ken ti kinajusticia a maiparebbeng caniac limmabas nanipud iti Diosco’ ” (Isa. 40:27)?`

Sabali pay a bunggoy dagiti tattao a nalabit nga imbilangda a ti dalanda ket nailemmeng manipud iti Dios ket masarakan idiay libro ti Ester. Iti daytoy a libro, ti Dios ket saan a pulos a naibaga uray naminsan. Nupay kasta, ti sibubukel nga istoria ket maysa a pannakaipakita ti buya iti ibaballaet ti Dios a mangispal kadagiti tattaona manipud iti di-mabalusingsing a linteg tapno madadaelda. Daytoy nga istoria ket saanna laeng nga iladawan dagiti paspasamak iti napalabas—isimboloanna ti maysa a tiempo iti masakbayan inton dagiti tattao ti Dios ket maidadanesda manen ken maysa manen a linteg iti maisingasing nga agpaay iti pannakadadaelda (Apo. 13:15). Mautobyo kadi no kasano iti kinalakana a dagdagupen a no iti kasta a nakabutbuteng a paspasamak ket addanto, ti Dios ket sigurado ket ngata a pinanawanna dagiti tattaona? Ngem saantayo nga agbuteng. Isu met laeng a Dios a nangispal kadagiti pinilina idiay istoria ni Ester ket isalakannna manen ida idiay maudi a rigat [krisis]. 

`Nabasatayo no kasano iti panangiladawan ni Isaias iti Dios kadagiti kayaw. Kasano koma iti panangiladawam iti Dios kadagiti tattao a ti riknada ket nagpukaw ti Dios ken binaybay-anna ida? Kasano iti panangisurom kadakuada a kumita babaen kadagiti mata ti pammati ken saan nga agdasdas-al iti makitkita iti aglikmutda babaen kadagiti nataoan a mata?`