---
title:  Kitkitaen ti Saan a Makita
date:   13/08/2022
---

### Basaen Agpaay ti Adal ita a Lawas
Rom. 8:28–39; Juan 14:1–14; Efe. 1:18–23; Isa. 40:27–31. 

> <p>Paset a Maiyulo</p>
> “Gapu iti pammati pinanawanna ti Egipto, a dina kinabuteng ti pungtot di ari; ta nagtalinaed a cas la kitkitaenna ti saan a makita” (Hebreo 11:27). 

Ti pannakailawlawag ti pammati idiay libro ti Hebreo ket kankanayon a makakarit. “Ket ti pammati isu ti punganay ti panangnamnama cadagiti banbanag nga ur-urayen, maysa a panagtalged cadagiti banbanag a di pay makita” (Heb. 11:1). Kasano a makasiguradotayo kadagiti saantayo a makita? Ngem, daytoy iti apagisu nga iladawan ni Moises iti paset a maiyulotayo: “ta nagtalinaed a cas la kitkitaenna ti saan a makita” (Heb. 11:27). 

Ad-adda pay a makakarit a maammoan a datayo ket naayaban tapno kumita “kenkuana nga isu a saan a makita” saan laeng a kadagiti tiempo a naimbag, no di ket nangnangruna no dagiti isuamin a banbanag ket dakesda. Iti daytoy a masapultayo ti pammati, ti pammati a kas ken Cristo a masapul a masukog babaen iti kinapudno maipapan iti Dios ken ti pagarian ti Dios. Ti kinapudno maipapan ti kinaimbag ti Amatayo, ti pannakabalin iti nagan ni Jesus, ti pannakabalin ti Panagungar, ken ti kinamanagayat ti Dios ket napategda a kinapudno a mamagbalin kadatayo a makapagtakder a napigsa inton addatayo iti paggugoran ken mabalin a masulisog nga agduadua kadagiti isuamin a banbanag. 

**Talgiap ita a Lawas**: Ania dagiti kinapudno maipapan iti Dios a tumulong a manarawidwid kadatayo nga agtultuloy uray pay kadagiti kadadaksan a kasasaad? 

_Adalen ti adal ita a lawas tapno maisagana agpaay ti Sabado, Agosto 20._