---
title:  Adalen Pay
date:   19/08/2022
---

Basaen ti sursurat ni Ellen G. White, “In the Days of Queen Esther,” pp. 598–606, iti PROPHETS AND KINGS. 

“Saan aya a kinuna ti Dios nga itedna ti Espiritu Santona kadakuada a dumawat Kenkuana? Ken saan kadi a daytoy nga Espiritu ket maysa a napaypayso, pudno a mangidalan a mismo? Dadduma a tattao ket kas la mabuteng a mangtunton iti imbaga ti Dios, a kas man la agbalin a pagpagarup kadakuada. Agkararagda iti Apo nga isuronatayo ngem nupay kasta ket mabutengda a padayawan ti kari ti sao ti Dios ken mamati a naisurotayo Kenkuana. Agingga a mapantayo iti nailangitan nga Amatayo a sipapakumbaba agraman iti espiritu a mabalin a maisuro, siaanamong ken sigagagar a makaadal, apay koma a pagduduaantayo ti panangtungpal ti Dios iti bukodna a Kari? Saanka koma nga agduadua Kenkuana iti uray maysa laeng a kanito ket iti kasta mangpabain Kenkuana. Inton sapulem nga ammoen ti pagayatanna, ti pasetmo iti trabaho ti Dios ket ti panamatim a maidalanka ken maiturong ken mabendicionan iti panangaramidmo iti Pagayatanna. Mabalin a pagduduaantayo dagiti bagbagitayo di la ket ta saan a husto iti panangipatarustayo kadagiti sursurona, ngem mabalin nga aramiden pay daytoy a maysa a tema ti kararag, ket agtalek Kenkuana, agtalek latta Kenkuana iti amin, a ti Espiritu Santona ket idalannaka a mangipatarus a husto kadagiti planona ken ti panagtrabaho ti pammendicionna.”—Ellen G. White, MANUSCRIPT RELEASES, vol. 6, p. 225. 

“Ti pammati dumakkel a napigsa babaen iti pannakidangadang kadagiti duadua ken dagiti sumupsuppiat nga impluwensya. Ti kapadasan a nagun-od kadagitoy a suot ket ad-adu ti pategna ngem ti kanginginaan nga alahas.”— Ellen G. White, TESTIMONIES FOR THE CHURCH, vol. 3, p. 555. 

**Salsaludsod a Pagiinnadalan**

`Kas maysa a klase, saritaen dagiti kita dagiti banbanag a patientayo uray ditay makita, dagiti banbanag nga ammotayo a napaypayso ngem adda da iti labes iti panagkitatayo. Kasano a daytoy ket makatulong kadatayo a makaawat iti kayat a saoen ti panangkita “Kenkuana nga Isu a saan a makita”?`

`Pagiinnadalan ti maudi a saludsod a masarakan idiay pagpatinggaan ti adal idi Mierkoles. Kasano iti kasansan a masarakantayo dagiti bagbagitayo iti dayta a kasasaad? Ania iti maaramidantayo a mangpasayaat iti panagtalektayo a ti wagas ti Apo ket isu ti kaimbagan, uray pay no saan nga isu ti kayattayo?`

`No ti “pammati dumakkel a napigsa babaen iti pannakidangadang kadagiti duadua ken dagiti sumupsuppiat nga impluwensya” ken daytoy ket mangiturong iti maysa a banag a napateg unay, “ad-adu ti pategna ngem ti kanginginaan nga alahas,” kasano koma a daytoy ket sukogenna ti wagas a panangkitatayo iti kakasta a dangdangadang?`

`Kaaduanna kadatayo ket nakitatayo dagiti tattao, uray pay dagiti pada a Cristiano, kadagiti kasasaad, manipud iti panangkitatayo, a ti banagna ket nakabutbuteng. Ti kadadaksan a banag a mapanunottayo ket napasamak, iti laksid dagiti karkararag ken kaimbagan a panangikagumaan. Kasano iti pannakaawattayo daytoy iti lawag iti intay ad-adalen?`