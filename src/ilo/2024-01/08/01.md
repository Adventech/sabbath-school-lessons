---
title:  Sirib Agpaay iti Nalinteg a Panagbiag
date:   17/02/2024
---

### Basaen Agpaay iti Adal ita a Lawas
Sal. 119:1–16; Salmo 90; Juan 3:16; Sal. 95:7–11; Salmo 141; Salmo 128.

> <p>Paset a Maiyulo</p>
> “Iti casta isuronacami a mangbilang cadagiti al-aldawmi, tapno magun-odmi coma ti puso a manakem” (Salmo 90:12).

Kas nakitatayon, ti parabur ti Dios ket mangipaay iti pannakapakawan ti basol, ken dayta ket parsuaenna ti maysa a baro a puso iti sibababawi a managbasol, nga isu nga itan ket agbibiag babaen ti pammati.

Ti Sao ti Dios ipaayna pay dagiti bilbilin nga agpaay iti nalinteg a panagbiag (Sal. 119:9–16). Ti panangsalimetmet iti linteg ti Dios ket saan a pulos a maysa a ligalismo a panangsalimetmet kadagiti paglintegan no di ket biag iti maysa a nasinged a pannakaikayamet iti Dios, maysa a biag a napno kadagiti bendicion (Sal. 119:1, 2; Salmo 128).

Nupay kasta, ti biag ti nalinteg a tao ket saan nga awanan kadagiti sulsulisog. No dadduma ti nalinteg ket mabalin a masulisog babaen ti nasikap a kababalin ti basol (Sal. 141:2–4) ken mabalin a matnag iti dayta a sulisog. Ti Dios palubosanna dagiti tiempo a pannakasuot tapno ti kinamatalek dagiti annakna (wenno saan a kinamatalek) ket nalawag unay a maiparangarang. No dagiti annak ti Dios ket ikasoda dagiti bilbilin ken patigmaan ti Dios, ti pammatida ket magugoran ken ti panagtalekda iti Dios ket mapapigsa. Ti sirib nga agpaay iti nalinteg a panagbiag ket magun-od babaen iti wagas ti panagbiag a kadua ti Dios iti tengnga dagiti sulisog ken karit. Gapuna, ti kararag nga isuro ti Dios kadatayo ti panangbilang kadagiti al-aldawtayo tapno magun-odtayo ti maysa a puso a manakem (Sal. 90:12), ket ipaduyakyakna ti maysa nga agdama a pannakaitalaga a magna iti kinamatalek iti Apo.

_*Adalen ti adal ita a lawas tapno maisagana agpaay ti Sabado, Pebrero 24._