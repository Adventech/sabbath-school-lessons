---
title:  Panangallilaw ti Dakes a Dalan
date:   21/02/2024
---

`Basaen ti Salmo 141. Ania ti ikararag ti sumasalmo?`

Ti Salmo 141 ket kararag nga agpaay iti pannakasalaknib manipud kadagiti sulisog iti uneg ken iti ruar. Saan laeng nga agpeggad ti sumasalmo gapu kadagiti panggep dagiti nadangkes (Sal. 141:9, 10) no di ket masulisog met nga agaramid a kas kadagiti nadangkes. Ti umuna a pagkapuyan ket ti panagteppel iti panagsao, ket ikararag ti sumasalmo a bantayan ti Apo ti ruangan dagiti bibigna (Sal. 141:3). Daytoy a ladawan dakamatenna ti pannakabantay dagiti ruruangan ti ciudad nga, idi panawen ti Biblia, nangsalaknib iti ciudad.

Ti sulisog ket no tumulok ti anak ti Dios iti balakad dagiti nalinteg wenno maallukoy kadagiti naimas a taraon dagiti nadangkes (Sal. 141:4, 5). Iladawan ti sumasalmo ti pusona kas kangrunaan a pangta gapu ta sadiay a mapasamak ti pudno a laban. Ti laeng di agsarday a kararag ti naan-anay a panagtalek ken kinapudno iti Dios ti makaispal iti anak ti Dios manipud iti sulisog (Sal. 141:2).

`Basaen ti Salmo 1:1 ken Salmo 141:4. Kasano a nailadawan ditoy ti naduras ken nasikap a kababalin ti sulisog?`

Ti Salmo 141:4 ipakitana ti nadur-as a kababalin ti sulisog. Umuna, ti puso ket agduyos iti dakes. Maikadua, aramidenna dagiti ar-araramid ti dakes (ti kaipapanan iti Hebreo ipaganetgetna ti pannakaulit-ulit ti aramid). Maikatlo, ti puso mangan kadagiti naimas a taraon dagiti nadangkes, nga isu ti panangawat kadagiti dakes nga ar-aramidda kas maysa a banag a matarigagayan.

Kasta met, iti Salmo 1:1 dumteng ti sulisog tapno malapdan ti anak ti Dios a magna iti dalan ti Apo babaen ti panangipaayna kenkuana a makipagna kadagiti nadangkes, agtakder iti dana dagiti managbasol, ken, kamaudiananna, makitugaw a kadua dagiti managuyaw. Dagiti managbasol, nadangkes, ken managuyaw: saantayo nga agbalin a kas kadakuada wenno bay-antayo nga iyadayodatayo iti Apo.

Ti Salmo iladawanna ti nadur-as, makaallukoy, ken nasikap a kababalin ti sulisog, nga isu a mangipaganetget iti kinapudno nga iti laeng namimpinsan a panagdas-al iti Apo ti makaisigurado iti balligitayo. Ti Salmo ipaganetgetna ti kinapateg dagiti sasao a maisawang, ken denggen, iti tengnga ti sulisog. Ti panungpalan ti nadangkes ken nalinteg ket isurona koma dagiti tattao nga agsapul iti sirib manipud iti Dios (Sal. 1:4–6; Sal. 141:8–10). Ngem iti agpada a Salmo, ti maudi a pannakaalangon dagiti annak ti Dios ket agtalinaed iti masakbayan. Daytoy ket kayatna a saoen a dagiti mamati ket naayaban a siaanus nga agtalek iti Dios ken aguray Kenkuana.