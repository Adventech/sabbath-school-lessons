---
title:  Ni Jehova Agari
date:   13/01/2024
---

### Basaen Agpaay iti Adal ita a Lawas
Salmo 8; Salmo 100; Salmo 97; Salmo 75; Sal. 105:7−10; Gal. 3:26–29; Sal. 25:10.

> <p>Paset a Maiyulo</p>
> “Ni Jehova agari; nacawesan iti kinadayag; ni Jehova nacawesan iti kinapigsa; isu ti imbarikesna: ti lubong naisimpa met, a saan a magaraw” (Salmo 93:1).

Ti Salmo ket di pulos agbaliw iti panangitandudona iti pamuon ti panamati iti kangatoan a panagturay ti Dios. Ti Apo ket pinarsua ken tarawidwidanna ti isuamin a banbanag a pinarsuana. Isu ti kangatoan nga Ari iti ngatoen ti sibubukel a lubong, ken iturayanna ti lubong a napakuyogan iti hustisya ken kinalinteg. Dagiti linlinteg ken pagalagadanna ket naimbagda ken mangyeg ti biag kadagidiay a mangsalimetmet kadakuada. Ti Apo ket nalinteg nga Okom nga Isu a mangipasigurado a ti lubong ket agtalinaed a naurnos, ken aramidenna a kasta babaen iti pananggunggunana iti nalinteg ken panangdusana iti nadangkes, ngem iti tiempona saan nga iti tiempotayo.

Ti tulag ti Dios iti Israel ket mangaramid iti maysa a naisangsangayan a paset iti panangpatalged iti lubong agsipud ta iwaragawagna ti panangisalakan ti Apo. Ti Apo inadaptarna ti Israel a kas nangina a kukuana, a mamagbalin iti Israel, kadagiti amin a nasnacion, a tattaona. Ti Apo ket matalek iti tulagna ken agtultuloy a mangaywan iti pangenna iti laksid iti saanda a kinamatalek ken, no dadduma, nalatak a panagsukir.

Ti ngarud kangatoan a panagturay ti Apo ket ipaayna iti lubong ti natibker a pannakaipasdek ken kinatalged. Dagiti sumasalmo kayatda a maawatan ti agbasbasa daytoy pamunganayan a kinapudno. Iti daytoy a panangkita ti lubong a kas parola, dagiti sumasalmo sapulenda a parang-ayen ken pagservian ti Dios a nabuyogan iti di nabingay a kinapasnek.

_*Adalen ti adal ita a lawas tapno maisagana agpaay ti Sabado, Enero 20._