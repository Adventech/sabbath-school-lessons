---
title:  Di la ket ta Masulisog ti Nalinteg
date:   01/02/2024
---

`Basaen ti Salmo 37:1, 8; Salmo 49:5–7; Salmo 94:3–7; ken Salmo 125:3. Ania a pannakidangadang ti sangsangoen ti sumasalmo?`

Dagitoy a Salmo agladingitda iti agdama a kinarang-ay dagiti nadangkes ken ti karit nga ipaay daytoy a kinapudno kadagiti nalinteg. Saan laeng a rumangay dagiti nadangkes, no di ket no dadduma sipapanayag met nga umsienda ti Dios ken irurumenda dagiti sabsabali. Ti makariro a pagsasaritaan [isyu] ket nupay “ti setro ti kinadakes” (Sal. 125:3) ti mangiturturay iti lubong, kasla agkurang ti “setro ti kinalinteg” (Sal. 45:6). Apay ngarud a ditay sumuko ken arakupen ti kinadakes a kas iti ar-aramiden dagiti sabsabali?

`Basaen ti Salmo 73:1–20, 27. Ania ti mangyeg iti sumasalmo iti krisis? Ania ti panungpalan dagidiay agtalek kadagiti awan mamaayna a banbanag? (Kitaen met ti 1 Ped. 1:17.)`

Kabayatan a ti sumasalmo ket nagtalinaed a naisentro iti Salmo 73 iti agdama a kinadakes iti lubong, dina nakita ti dakkel a ladawan manipud iti panangkita ti Dios. Ti parikut nga impaay ti kinarang-ay ti dakes iti pammatina ket makalapunos; pinatina pay a ti argumentona maipapan iti kinaawan serserbi ti pammati ket naibatay iti kinapudno.

Nupay kasta, ipakita ti Salmo 73 a “dagitoy a banag uyawenda dagidiay di mangikankano iti umuna a bersikulo daytoy a Salmo, nga isu ti pakasalaysayan iti amin a Salmo: ‘Anian a naimbag ti Dios ti Israel kadagidiay nalinteg ti pusoda!’ ”—Johannes Bugenhagen, _Reformation Commentary on Scripture_ (Downers Grove, IL: InterVarsity Press, 2018), p. 11.

Ti sumasalmo ket maiturong iti santuario, ti lugar ti kangatoan a turay ti Dios, ket naipalagip sadiay a ti “ita nga aldaw” ket maysa laeng a pedaso ti sibubukel a ladawan, ket masapul a kitaenna ti “panungpalan,” inton sangoen dagiti nadangkes ti panangukom ti Dios. Ti kinapudno a ti sumasalmo naawatanna daytoy a kinapudno iti santuario ken impudnona ti napalabas a kinamaagna ket ipakitana a ti kinapudno ket maawatan laeng babaen ti naespirituan a pannakaawat ken saan a babaen ti nataoan a kinasirib.

`Kasano a ti kari ti panangukom ti Dios iti lubong, ken iti amin a kinadakesna, ket mangted kenka iti liwliwa idinto ta nakaad-adu a kinadakes ita ket agtultuloy a saan a madusa?`