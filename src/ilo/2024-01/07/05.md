---
title:  Idaydayaw ti Nadaeg a Dayag kenKinamanangngaasi ti Dios
date:   14/02/2024
---

`Basaen ti Salmo 113 ken 123. Ania dagiti dua a nagduduma a paset ti kababalin ti Dios a nailadawan kadagitoy a Salmo?`

Dagiti Salmo 113 ken 123 ket idaydayawda nga agpadpada ti kinadayag ken asi ti Apo. Ti dayag ti Apo ket naiparangarang iti kinadakkel ti Naganna ken iti naitan-ok a lugar ti tronona, nga adda iti ngatoen ti amin a nasnacion ken iti ngatoen dagiti langlangit (Sal. 113:4, 5; Sal. 123:1). “Siasino ti cas ken Jehova a Diostayo” (Sal. 113:5) ket maysa a sasao ti pammati nga awan ti pannakabalin iti uneg wenno ruar iti lubong a makakarit iti Dios ti Israel.

Dagiti di maasitgan a nangato a pagnanaedan ti Apo ket nailadawan babaen ti kinapudno a ti Apo ket situtulok nga “agpakumbaba iti mismo a bagbagina” wenno “agrukob tapno matmatanna dagiti adda sadi langit ken iti daga” (kitaen iti Sal. 113:6; naipaay ti paganetget). Ti panagtalinaed ti Dios iti nangato ket saan a manglapped Kenkuana a makakita iti mapaspasamak ditoy baba. Ti asi ti Apo ket naipaduyakyak iti naparabur a kinasaganana a mairaman iti lubong ken mangisalakan kadagiti agkasapulan ken napanglaw manipud kadagiti riribukda. Ti naparabur nga imana ket nabatad a saan a nailemmeng manipud kadagiti adipenna, nupay ti pagnanaedanna ket adda kadagiti adayo a langlangit.

Ti kinadakkel ken panangaywan ti Dios, nga isu a saan a naan-anay a mailasin iti nakaskasdaaw a kinatan-ok ti Dios, ket agbalin a nalawag kadagiti ar-aramid ti Dios ti asi ken kinamanagayat. Ti agkasapulan, ti napanglaw, ken ti maparparigat ket nalabit a primera mano a mapadasanda ti kangatoan a panangituray ti Dios kadagiti nakaskasdaaw a pannakabaliw ti kasasaad a mabalinna nga aramiden iti paborda. Ti natan-ok a Dios ipaduyakyakna ti kinatan-okna babaen ti panangaramatna iti pannakabalinna a mangitanok kadagiti nailupitlupit. Dagiti tattao ket nawayada nga umasideg iti Apo gapu ta ti kangatoan a kinadaeg ken kinangatona ket saanna a babalbaliwan ti kinapudno nga Isu iti naparabur a Namarsuada ken Manarawidwidda ken dagiti tattao ket babaunenna ida ken dongdongngoenna ida nga annak.

Gapuna, ti panagdaydayaw ket maguyogoy, saan laeng a babaen ti kinadayag ti Dios no di pay ket babaen ti kinaimbagna. Ti panagdaydayaw ket saan a nakedngan iti panawen ken lugar (Sal. 113:2, 3). Ti kinadakkel ken asi ti Dios ket kaimbagan a maipaduyakyak ken Jesu-Cristo, nga Isu situtulok nga agrukub manipud langit ken maipababa a kas iti ipapatay iti kruz tapno maitag-ayna ti natnag a sangkataoan (Fil. 2:6−8). Ditoy, iti kruz, addaantayo kadagiti kadakkelan a rason a mabalin a mangidaydayaw iti Dios gapu iti inaramidna nga agpaay kadatayo.

`Agtalinaedka iti kruz ken no ania ti napasamak sadiay nga agpaay kenka. Ania iti nangisalakanan ni Jesus kenka? Apay a napateg unay a pagtalinaedem nga umuna ti kruz iti panunotmo?`