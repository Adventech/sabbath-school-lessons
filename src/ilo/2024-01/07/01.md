---
title:  Ti Kinamanagayatmo Dumanon Agingga Kadagiti Langlangit
date:   10/02/2024
---

### Basaen Agpaay iti Adal ita a Lawas
Salmo 136; Salmo 51; Salmo 130; Salmo 113; Salmo 123.

> <p>Paset a Maiyulo</p>
> “Agyamanacto kenca, O Apo, iti tengnga dagiti tattao: cantaecto dagiti panangidaydayaw kenca iti tengnga dagiti nasnacion. Ta ti kinamanagayatmo dackel agingga cadagiti langlangit, ket ti kinapudnom agingga cadagiti tangatang” (Salmo 57:9, 10).

Dagiti sumasalmo mabigbigda a napanglawda iti naespirituan ken awan a pulos ti naimbag nga maipaayda iti Dios; dayta ket, awan ti aniaman a banag iti uneg ken iti mismo a bagbagida a mangirekomendar kadakuada iti sangoanan ti nasantoan a trono ti Dios (Sal. 40:17). Maawatanda

nga isuda, kas kadatayo amin, ket agkasapulan iti parabur ti Dios. Iti ababa a pannao, kasapulanda ti evangelio. Ipaganetget dagiti Salmo ti kinapudno a dagiti tattao ket naan-anay nga

agdas-alda iti asi ti Dios. Imbag laengen ta agnanayon ti asi ti Dios, kas paneknekan ti agpadpada a panamarsua ti Dios ken iti pakasaritaan dagiti tattao ti Dios (Salmo 136). Iti sango ti agnanayon a Dios, ti biag ti tao ket apagbiit a kas iti ruot, ngem kaasian ti Dios dagiti tattao ken pabaroenna ti pigsada (Sal. 103:3, 5, 15), ket Kenkuana addaanda iti kari nga agnanayon.

Dagiti tattao ti Dios ket addaanda iti liwliwada iti kinapudno a ti Apo ket matalek iti tulagna. Dagiti pakaasi dagiti tattao, uray pay no kasano iti kinarigat dagiti panawen no dadduma, ket masansan a napnoda iti namnama agsipud ta maiturongda iti manangngaasi a nailangitan nga Amada (Sal. 103:13; Sal. 68:5; Sal. 89:26). Dagiti baro a kapadasanda iti parabur ken ayat ti Dios ti mangpapigsa iti pangngeddengda nga agdayaw ken agserbi iti Dios, ken awan ti asinoman wenno awan dadduma.

_*Adalen ti adal ita a lawas tapno maisagana agpaay ti Sabado, Pebrero 17._