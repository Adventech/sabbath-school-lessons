---
title:  Bumangonakto
date:   03/02/2024
---

### Basaen Agpaay iti Adal ita a Lawas
Sal. 18:3–18; Sal. 41:1–3; Deut. 15:7–11; Salmo 82; Salmo 96:6–10; Sal. 99:1–4; Rom. 8:34.

> <p>Paset a Maiyulo</p>
> “ ‘Gapu iti pannacailuplupit ti napanglaw, gapu iti sasainnec ti macasapul, ita bumangonacto, cuna ni Jehova; isu isaadconto iti kinatalged a tontontonenna a sigagagar’ ” (Salmo 12:5).

Saan laeng a ti panawentayo ti panagraira ti kinadakes, kinaawan hustisia, ken panangirurumen. Dagiti sumasalmo ket nagbiagda met iti kasta a panawen. Ket iti kasta ngarud, aniadaman pay, dagiti Salmo ket isusupiat met ti Dios a maibusor iti kinaranggas ken panangirurumen iti lubong, iti lubongtayo, ken kasta met dagiti sumasalmo.

Wen, mabayag ti panagitured ti Apo ken tengtenglenna ti pungtotna iti naindaklan a panaganusna, a dina kayat ti asinoman a mapukaw no di ket agbabawi ken agbaliw kadagiti wagasda (2 Ped. 3:9–15). Ket nupay ti umno nga oras nga ibaballaet ti Dios ket saan a kanayon nga agpada kadagiti namnamaen ti tao, umay ti aldaw ti panangukom ti Dios (Sal. 96:13; Sal. 98:9). Kasapulantayo laeng ti agtalek Kenkuana, ken kadagiti karkarina, agingga a dumteng dayta nga aldaw. Ti laeng Namarsua, a ti tronona ket naibatay iti kinalinteg ken kinahustisia (Sal. 89:14; Sal. 97:2), ti makaipaay, babaen ti kangatoan a panangokomna, iti kinatalged ken kinarang-ay iti lubong. Ti dua nga aspeto ti nadiosan a panangukom iramanna ti pannakaispal dagiti mairurrurumen ken pannakadadael dagiti nadangkes (Sal. 7:6−17).

Daytoy ti naikari kadatayo, ket daytoy ti umayto, pudno unay, iti maysa nga aldaw—ngem iti panawen ti Dios, saan a ti panawentayo, maysa a banag nga ipaganetget ti sumasalmo.

_*Adalen ti adal ita a lawas tapno maisagana agpaay ti Sabado, Pebrero 10._