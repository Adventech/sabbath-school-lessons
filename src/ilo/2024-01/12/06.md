---
title:  Inton ti Dios Saan a Maay-ayo Kadagiti Datdaton
date:   21/03/2024
---

`Basaen ti Salmo 40:6–8; Salmo 50:7–23; ken Salmo 51:16–19. Ania dagiti napateg a pagsasaritaan [isyu] a sarsaritaen dagitoy a teksto? Apay a ti Dios ket saan a maay-ayo kadagiti datdaton nga imbagana iti Saona (Exo. 20:24)?`

Kas kadagiti mammadto, dagiti sumasalmo babalawenda dagiti nadumaduma a di umiso a panangaramat iti panagdaydayaw. Ti kangrunaan a puntoda kadagitoy a bersikulo ket saan a ti pananggura ti Apo kadagiti datdaton ken pipiesta ti Israel no di ket dagiti rason ti kasta a pannakarurod: ti nakaro a kinaadayo iti nagbaetan ti panagdaydayaw ken kinaespirituan.

Ti Dios ket saanna a tubtubngaren dagiti tattaona gapu kadagiti sakripicioda ken mapuoran a datdatonda no di ket gapu iti kinadakes ken ar-aramid a kinakillo iti personal a biagda (Sal. 50:8, 17–21). Dagiti Salmo ket saanda a mangaskasaba a maibusor iti daton ken panagdayaw no di ket maibusor iti ubbaw a daton ken kawaw a panagdaydayaw, a naipaduyakyak iti kinakillo dagitoy nga agdaydayaw.

No ti panagkaykaysa ti makinruar a panangipakita iti panagdaydayaw ken ti umiso a makin-uneg a pammaregta iti panagdaydayaw ket mawarawara, dagiti al-alagaden ket agbalin nga ad-adda a napatpateg ngem iti kapadasan ti yaasideg iti Dios. Dayta ket, dagiti langa ti panagdaydayaw ket agbalin nga isu iti kalat a maisupadi iti Dios nga Isu nga itudo ken iparangarang koma dagitoy nga al-alagaden.

`Basaen ti Juan 4:23, 24. Ania a ponto ti ar-aramiden ni Jesus ditoy nga apagisu a maiyataday iti ibalballaag ti Salmo ita nga aldaw?`

Dagiti sakripicio laeng ket saanda a makaanay. Ania ngay ti pagimbagan dagitoy a daton no dagiti puso dagidiay a mangidatdaton kadakuada ket saan met a napunno iti panagbabawi, pammati, ken panagladingit kadagiti basol? No laeng mapakuyogan iti panagbabawi ken napudno a panagyaman a mabalin a dagiti datdaton a vaka ket makaay-ayo iti Dios a kas “cadagiti sacrificio ti kinalinteg” (Sal. 51:19, kitaen met ti Sal. 50:14). Ni Jesus, iti panangadawna ken ni Isaias, ibagana a kastoy: “Daytoy nga umili dayawennac cadagiti bibigda; Ngem ti pusoda adda iti adayu caniac” (Mat. 15:8). Dagiti parikut a nakita dagiti salmista ket isu met laeng dagiti parikut a nasabat ni Jesus iti sumagmamano kadagiti tattao, nangnangruna kadagiti pangpangulo, kabayatan iti panagministrona ditoy daga.

`Kasano a maipasiguradotayo a datayo, kas Adventista, nga addaan kadagitoy a lawag ken pannakaammo, ket saan a matnag iti palabog a panangpanunot a ti pannakaammo laeng iti kinapudno ken panagtultuloy kadagiti al-alagaden ti kinapudno ket makaanayen?`