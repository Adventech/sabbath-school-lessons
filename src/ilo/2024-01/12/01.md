---
title:  Panagdaydayaw a Di Pulos Agpatingga
date:   16/03/2024
---

### Basaen Agpaay iti Adal ita a Lawas
Salmo 134; Isa. 42:10–12; Apo. 14:3; Salmo 15; Sal. 101:1–3; Salmo 96; Apo. 14:6–12; Juan 4:23, 24.

> <p>Paset a Maiyulo</p>
> “Cancantaacto ni Jehova cas capaut ti panagbiagco: cancantaacto ti panangidaydayaw iti Diosco bayat ti caaddac” (Salmo 104:33).

Kabayatan a ti kapadasantayo iti parabur ken pannakabalin ti Dios ket umad-adu, matignaytayo nga agsaludsod a kadua iti sumasalmo: “Ania ti itdecto ken Jehova a subad dagiti paraburna caniac?” (Sal. 116:12). Ti di maliklikan a sungbat ket ti panangipaay iti biag iti panagbalin a matalek iti Dios.

Idiay Salmo, ti Israel ket saan laeng a maysa a nacion, no di ket “ti dakkel a gimong” (Sal. 22:22, 25; Sal. 35:18). Iparangarang daytoy ti kangrunaan nga ayab ti Israel a mangidaydayaw iti Dios ken mangsaksi maipapan Kenkuana kadagiti dadduma a nasnacion, agsipud ta kayat ti Apo nga amin a lubong ket makikadua kadagiti tattaona iti panagdaydayaw. Dagiti tattao ti Apo ket naikadua kadagiti nalinteg, nga isu nga agdaydayaw iti Apo ken ti namnamada ket adda Kenkuana ken iti ayatna.

Ti panangidaydayaw iti Apo iti kongregasyon ket maibilang a kas pagwadan a panagdaydayaw. Daytoy ket saanna a kayat a saoen a ti kararag ken panagdaydayaw ti maysa a tao idiay Israel ket akuenna iti sumigsegunda a kaipapanan. Iti kasunganina, ti panagdaydayaw ti maysa a tao iti Dios ket taraonanna ti panagdayaw ti kongregasyon babaen ti napabaro a panagdaydayaw (Sal. 22:22, 25), kabayatan a ti minnaysa a panagdaydayaw ket naan-anay a mapasayaat iti nasinged a pannakaikayametna iti komonidad. Ti agdaydayaw a komonidad ket managan met a “pagbibinnalacadan dagiti nalinteg, ken iti gimong” (Sal. 111:1). Ammo dagiti nalinteg ti Dios (Sal.

36:10) ken am-ammo ida ti Dios (Sal. 37:18), ket daytoy a kapadasan ket agsaknap iti amin a paset ti kaaddada.

_*Adalen ti adal ita a lawas tapno maisagana agpaay ti Sabado, Marzo 23._