---
title:  Manipud Uppapay Agingga iti Namnama
date:   10/01/2024
---

Nalabit nga amintayo ket simmangotayo kadagiti panawen a kasla adayo unay kadatayo ti kaadda ti Dios. Siasino, no dadduma, ti saan a nangpanunot:

Kasano a napasamak daytoy?

Dagiti sumasalmo a tattao a kas kadatayo ket sigurado a naipasangoda kadagiti umasping a banbanag. Nupay dadduma dagiti basoltayo ket mangyeg kadagiti pannubok kadatayo, adda dagiti panawen a kasla saan unay a nainkalintegan, ket mariknatayo a kasla saantayo a maikari iti sangsangoentayo. Manen, siasino ti saan pay a nakapadas dayta?

`Basaen ti Salmo 13. Ania dagiti dua a kangrunaan a kababalin a mailasinmo iti daytoy a Salmo? Ania ngata a pangngeddeng ti nangyeg iti nakaro a panagbalbaliw iti kadawyan a panangkita ti sumasalmo?`

“Casano ti capaut, O Jehova? lipatannac ngata nga agnanayon? Casano ti capaut ti panangilingedmo caniac ita rupam?” (Sal. 13:1). Manen, siasino ti di makaawat kadagitoy a sentimiento, uray no di umiso dagitoy? (Malipatan kadi ti Dios ti asinoman kadatayo?)

Ti Salmo 13 ket itudona ti wagas tapno maliklikan ti sabali pay a gagangay a biddut, nga isu ti panangipamaysa kadagiti bagbagitayo ken kadagiti parikuttayo no agkararag. Daytoy a Salmo ket mabalinna a balbaliwan ti kararagtayo babaen ti panangiturongna kadatayo tapno pasingkedan manen iti matalek ken di agbaliw a kababalin ti pannakilangen ti Dios kadagiti tattaona.

Sigurado, nupay mangrugi ti Salmo kadagiti un-unnoy ken reklamo, saan nga agpatingga sadiay. Ket dayta ti napateg a punto.

Ti Salmo iturongnatayo a sipapakinakem a mangpili nga agtalek iti makasubbot a pannakabalin ti Dios (Sal. 13:5), tapno ti buteng ken danagtayo (Sal. 13:1–4) ket in-inut a makaipaay iti dalan a panangisalakan ti Dios, ket mangrugitayo a makapadas iti panagbalbaliw manipud iti un-unnoy agingga ti panagdaydayaw, manipud iti uppapay agingga iti namnama (Sal. 13:5, 6).

Nupay kasta, ti panangulit laeng kadagiti sasao ti Salmo nga addaan bassit laeng a pannakaawat iti kaipapanan dagitoy ket dina patauden ti pudno a panagbalbaliw a naisangrat iti pannakaaramat dagitoy. No agkararagtayo iti Salmo, sapulentayo koma ti Espiritu Santo a mangtignay kadatayo iti wagas a kalikaguman ti Salmo. Dagiti Salmo ket Sao ti Dios ida nga isu a dagiti kababalin ken ar-aramid dagiti mamati ket mabalbaliwan a saan laeng a tapno mapakaammoan. Babaen ti parabur ti Dios, maipaduyakyak dagiti karkari ti Salmo iti biag dagiti mamati. Kayat a saoen daytoy a palubosantayo ti Sao ti Dios a mangsukog kadatayo kas maiyannatop iti pagayatan ti Dios ken mamagkaykaysa kadatayo ken Cristo nga Isu a nangipaduyakyak a naan-anay iti pagayatan ti Dios ken kas naglasag nga Anak ti Dios, inkararagna met ti Salmo.

`Kasano a dagiti suotmo ket mangyas-asideg kenka iti Dios? Apay a no saanka a naannad ket mabalin nga idurondaka nga iyadayo manipud Kenkuana?`