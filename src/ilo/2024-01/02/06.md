---
title:  O Alangonennakami Kadi Manen
date:   11/01/2024
---

`Basaen ti Salmo 60:1–5. Ania ngata dagiti paspasamak a daytoy a Salmo ket maitutop a kararag? Kasano a makagun-odtayo iti imbag manipud kadagiti Salmo ti un-unnoy uray kadagiti naragsak a paniempo ti biag?`

Ti Salmo ti un-unnoy ket gagangayda a maawatan a kas karkararag dagiti tattao nga agbibiag kadagiti makasuot a panpanawen a mabalin nga iti pisikal, panpanunot, wenno naespiritualan. Wenno isuda amin a tallo.

Nupay kasta, saan a kayat a saoen daytoy a masapul a liklikantayo dagitoy a Salmo, uray pay kadagiti naimbag a panpanawen. No dadduma mabalin nga adda ti namimpinsan a panagsina dagiti sasao ti Salmo ken iti agdama a kapadasan ti agdaydayaw. Dayta ket, ti Salmo ti un-unnoy ket makaited ti pagimbagan kadagiti agdaydayaw a saan nga agdandanag.

Umuna, mapagbalindatayo nga ad-adda a makaammo a ti panagsagsagaba ket paset ti gagangay a kapadasan ti tao, ken dayta ket mapasamak nga agpadpada iti nalinteg ken iti nadangkes. Ti Salmo ket patalgedantayo a ti Dios iti mangtengtengngel ken mangipaay iti pigsa ken kadagiti solosyon iti panawen ti riribok. Uray pay iti Salmo, uray pay iti tengnga ti riribok (Pinagkintayegmo ti daga,” Sal. 60:2), ti sumasalmo ipakitana ti namimpinsan a namnamana iti panangispal ti Dios.

Maikadua, ti un-unnoy ti Salmo ket isuronatayo a mangngaasi kadagidiay nga agsagsagaba. Inton iyebkastayo ti ragsak ken panagyamantayo iti Dios, nangnangruna iti publiko, masapul koma a sipapanunottayo kadagiti daksanggasat. Sigurado, nalabit nga adda kadatayo dagiti naimbag a banbanag ita, ngem siasino iti saan a makaammo kadagiti tattao iti aglikmuttayo nga isu nga agrigrigat iti kasta unay? Iti panagkararag iti kasta a Salmo ket makatulong kadatayo a di makalipat kadagidiay a madama a lumaslasat kadagiti narigat a panpanawen. Ti Salmo ket masapul nga ipalagipna kadatayo ti kinamanangngaasi ken ti maysa a tarigagay nga agministro iti agsagsagaba a kas iti inaramid ni Jesus.

“Daytoy a lubong ket maysa a nalawa a balay ti marigrigat ken masaksakit, ngem immay ni Cristo a mangagas iti masakit, tapno ipakdaarna ti pannakawayawaya kadagiti kayaw ni Satanas. Isu a mismo ti salun-at ken pigsa. Isu ket impaayna ti Biagna iti masakit, ti nadangran, dagidiay a nagunggan dagiti sairo. Awan iti siasinoman a pinapanawna nga immay nga umawat iti pannakabalinna a mangagas. Ammona a dagidiay nga immararaw Kenkuana iti tulong ket isuda ti nangiyeg iti saksakit kadagiti bagbagida; nupay kasta saan a nagtukiad a mangagas kadakuada. Ket idi a nagsayasay ti pannakabalin manipud ken Cristo a simrek kadagitoy a marigrigat a karkararrua, nababalawda iti basol, ket adu iti naagasan kadagiti naespirituan a saksakitda, kasta met ti napisikalan nga an-annayenda. Ti evangelio ket adda pay laeng kenkuana iti isu met laeng a pannakabalin, ket apay koma a ditay masaksian ita nga aldaw dagiti isu met laeng a resulta?”—Ellen G. White, _Welfare Ministry_, pp. 24, 25.

`Asino ti am-ammom ita a mismo nga isu a makasapul saan laeng a kadagiti karkararagmo no di pay ket ti sagid ti panagministrom?`