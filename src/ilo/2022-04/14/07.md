---
title:  Adalen Pay
date:   30/12/2022
---

Basaen ti sursurat ni Ellen G. White, “The Controversy Ended,” pp. 674–678, iti The Great Controversy; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, iti Heaven.

“Ti kruz ni Cristo isuntot’ pagsiriban nga ad-adalen ken kankantaen dagiti nasbot, kadagiti panawen nga awan inggana. Ken Cristo a napadayag makitadanto ni Cristo a nailansa. Uray kaanoman dinton malipatan a Daydiay akinpannakabalin iti panamarsua ken mangtaptapaya kadagiti di mabilbilang a lublubong iti pagturayan ti nalawa a law-ang, ti Dungdungoen ti Dios, nga Ari ti Langit, Isu a nagragragsakan a daydayawen dagiti kerubin ken sumilsilap a serapin—impakumbabana ti bagina tapno ital-ona ti natnag a tao; nga Isu ti nangawit iti bantot ken bain ni basol, ken ti pannakailinged ti rupa ni Amana, aginggat’ dagiti kinaay-ay-ay ti napukaw a lubong ti nangburak iti pusona, ken ginudasda ti biagna idiay kruz ti Kalbaryo. A ti Nangparsua kadagiti amin a lubong, ti mangikeddeng iti amin a pagbanagan, pinanawanna pay met ti dayagna, ket sana impakumbaba ti bagina gapu iti ayatna iti tao, kankanayonto a makatignay iti siddaaw ken panagraem ti amin a law-ang.”—Ellen G. White, The Great Controversy, p. 651.

“Ti dakkel a panagbinnusor nanungpalen. Ti basol ken dagiti managbasol awandan. Ti amin a law-ang nadalusen. Maysa a pulso ti panagtutunos ken ragsak isut’ agpitik iti amin a sangaparsuaan. Manipud iti Namarsua kadagiti isuamin, agayus ti biag ken silaw ken ragsak, nga agturong iti pagarian dagiti awan inggada a law-ang. Manipud iti kabassitan a kita agingga iti kadakkelan a lubong, amin a banag, adda biagda man ken awan, iti naan-anay a pintasda ken nagdanunan a rag-oda, ibunannagda a ti Dios isut’ ayat.”—Ellen G. White, The Great Controversy, p. 678.

**Salsaludsod a Pagiinnadalan**:

`Adu kadagiti Cristiano a napagbalin a naidagaan nga agbibiagda a kas la daytoy a lubong ket agpaut nga agnanayon (Lucas 12:16–21). Kasano iti panangtimbangtayo kadagiti naidagaan a pagwadan kadagiti nailangitan nga ipangpangrunatayo? Kasano iti pannakasalaknibtayo kadagiti patigmaan ni Jesus kadatayo idiay Lucas 12?`

`No ti langit ket mangrugi ditoy, ania koma ti aramidentayo a mangbalbaliw kadagiti pagtaengantayo ken dagiti personal a biagtayo nga agbalin a bassit a pakakitaan dagiti nailangitan a principio?`

`Agtaeng iti nadamag a saludsod idiay pagpatinggaan ti adal idi Domingo. Ania ti rason iti likudan ti panagladingit dagidiay a di mamati iti agnanayon a biag? Kasta met, dadduma kadagitoy a tattao ket kas la agbibiagda iti “naragsak” a biag, uray pay no awan iti panangipakitada iti aniaman a namnama iti masakbayan. Ania ti gapu nga aramidenda dayta? Dayta ket, kasano nalabit nga ikalinteganda iti panagbiagda, a mapnekdan, nga uray awan ti kari ti maysa a banag iti labes daytoy a biag?`