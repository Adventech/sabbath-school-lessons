---
title:  Awanen ti Patay ken Lulua
date:   28/12/2022
---

Ti kapanunotan [teorya] iti maysa a di ipapatay ti kararua, agnanayon a panagrigrigat idiay maysa a kankanayon-a-sumsumged nga impierno, ket sumraenna ti sursuro ti Biblia nga idiay baro a langit ken ti baro a daga ket “ ‘awanton ni patay; ket awanto metten ti sasaibbec, wenno sangsangit’ ” (Apo. 21:4). No ti teorya iti maysa nga agnanayon a sumsumged nga impierno ket pudno, iti kasta ti “maikadua a patay” ket dina pukawen ti basol ken dagiti managbasol manipud iti uniberso ngem ipopokna laeng ida idiay maysa nga agnanayon nga impierno ti ladingit ken sangsangit. Ken ad-adu pay: iti daytoy a kasasaad, ti uniberso ket saan a pulos a maisubli a naan-anay iti nakaisigudanna a kinaan-anay. Ngem madaydayaw ti Apo ta ti Biblia ket ipintana iti maysa a namimpinsan a naiduma a ladawan!

`Basaen ti Isaias 25:8; Apocalipsis 7:17; ken Apocalipsis 21:4. Ania a liwliwa ken namnama ti maiyeg kadatayo dagitoy a teksto iti tengnga dagiti suot ken panagrigrigat iti daytoy agdama a lubong?`

Ti biag ket mabalin a narigat unay, saan a nalinteg, nadawel. Dadduma a tattao a napateg unay kadatayo ket nadawel iti pannakaipanawda babaen ti nalamiis nga abrasa ni patay. Wenno dadduma a tattao umayda a sisisikap kadagiti biagtayo, takawenda dagiti rikriknatayo, ket kalpasanna magna a pumanaw a kas la awan a pulos iti napasamak. Anian a nakabutbuteng iti liputan iti maysa a tao nga isu nga inay-ayat ken tinaltalektayo.

Adda dagiti kankanito inton, naburak ti pusotayo, mabalin a damagentay pay no ti biag ket maikari a pagbiagan. Nupay kasta, uray pay no ania dagiti ladingittayo, ti Dios ket kankanayon a sigagagar a mangpunas kadagiti adu a lulua kadagiti pingpingtayo. Ngem dadduma kadagiti kadadagsenan a luluatayo ket agtultuloy nga agayus agingga iti dayta nadayag nga aldaw inton ti patay, ladingit, ken sangsangit ket sumardengen (Apo. 21:1–5).

Mabalintayo iti agtalek nga iti dayta maudi a panangukom ti Dios ket tratarenna iti tunggal maysa a tao iti kinalinteg ken ayat. Amin dagiti inay-ayattayo nga isu a natay ken Cristo ket mapagungardanto manipud patay tapno maikaduada kadatayo iti amin a kinaagnanayon. Dagidiay a saan a maikari iti agnanayon a biag ket panungpalanna agpatinggada nga agbiag, a saan a masapul nga agbiagda iti maysa a “di makaay-ayo” a langit wenno iti maysa a kankanayon-a-sumsumged nga impiero. Ti kadakkelan a liwliwatayo ket aggapu iti nalinteg a wagas ti Dios a panangtratar iti tumunggal maysa. Inton ti patay ket sigurado a sumardengen, ti nasubbot ket agpukkaw a sirarag-o, “ ‘Adino ti yanna, O patay ti panagbal-ligim? Adino ti yanna, O patay ti panniludmo?’ ” (1 Cor. 15:54, 55).

Ti Apo inkarina nga idiay baro a langit ken baro a daga Isu ket mamarsua, “ ‘ket dagiti immun-una a banbanag didanto malagipen, didanto mapanunuten’ ” (Isa. 65:17). Saan a kayat a saoen daytoy a ti langit ket lugar ti pannakalipat, no di ket ti napalabas ket dina dadaelen ti naibtor a rag-o ti langit.

`Asino iti saan a nakarikna iti saan a nalinteg a panangsamsam ti tao iti kaaddana ditoy? Nangnangruna kadagiti dakes a tiempo, kasano iti pannakasursurotayo nga agtalek, ken iti tukad a mabalin, agrag-o iti kinaimbag ken ayat ti Dios?`