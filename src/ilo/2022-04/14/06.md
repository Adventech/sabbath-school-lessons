---
title:  Ti Naganna Kadagiti Mugmugingda
date:   29/12/2022
---

`Basaen ti Apocalipsis 22:3–5. Kasano iti pannakasiguradotayo a maysatayto kadagidiay a maaddaan iti nagan ti Dios a naisurat kadagiti mugingtayo? Wenno, maipatalged kadi kadatayo?`

Kalpasan ti yaalsa ni Lucifer ken ti pannakatnag da Adan ken Eva, ti Dios ket mabalinna koma a dinadael dagiti dua a managbasol. Ngem, kas maysa a panangipakita iti awan konkondisyonna nga ayat nga agpaay kadagiti parsuana, ti Dios impasdekna ti maysa a naasi a plano a mangisalakan kadagidiay amin a mangawat iti itanggayana. Daytoy iti pagaammo a kas “plano ti pannakaisalakan,” nga isu a, nupay addan uray pay iti sakbay ti Pannakaparsua ti daga (Efe. 1:3, 4; 2 Tim. 1:9; Tito 1:2; Apo. 13:8), ket immuna a naiparang iti sangkataoan idiay Eden, kalpasan unay ti Pannakatnag. Naiyad-adu ngarud iti pannakaiparangarangna idiay anniniwan ken mangyanniniwan a servicio ti santuario ti Hebreo (Exodo 25). Ken kalpasanna ket naited ti naan-anay a pannakaipakitana iti biag, ipapatay, ken panagungar ni Jesus (kitaen ti Roma 5).

Iti sentro ti plano ti pannakaisalakan ket ti kari ti biag nga agnanayon, naibatay kadagiti pakaikarian ni Jesus, kadagiti amin a mangawat, babaen ti pammati, iti dakkel a bendicion a naipaay idiay kruz. Sakbay ti kruz, kalpasan ti kruz—ti pannakaisalakan ket kankanayon latta a babaen ti pammati, ket saan a pulos a babaen kadagiti ar-aramid, nupay kasta dagiti adu nga ar-aramid ket maysa a pakakitaan ti pannakaisalakantayo.

`Insurat ni Pablo maipapan ken Abraham, nga isu nga addan a nabayag sakbay ti yuumay ni Cristo, kas maysa a pagwadan ti pannakaisalakan babaen ti pammati: “Ta no ni Abraham napalinteg cadagiti ar-aramid, adda panagpasindayagna, ngem saan a maipapan iti Dios. Ta ania ngarud ti sao-en ti Surat? ni Abraham pinatina ti Dios, ket naibilang kencuana a kinalinteg’ ” (Rom. 4:2, 3). Kasano a dagitoy a bersikulo ket matulongandatayo a makaawat iti kaipapanan ti pannakaisalakan babaen ti pammati?`

Gapuna, mabalin a maaddaantayo iti talged ti pannakaisalakan no inawattayo ni Jesus, simmukotayo Kenkuana, ken tinunton dagiti karkarina, agraman dagidiay agpaay iti baro a biag itan Kenkuana, ken no agsanggirtayo a mamimpinsan kadagiti pakaikarianna ket awan ti sabalin. Namati ni Abraham, naibilang kenkuana a kinalinteg; agkurri met laeng dayta kadatayo.

Daytoy ngarud, ket isu iti kayat a saoen iti maaddaan iti Naganna a naisurat kadagiti mugingtayo. No pinaisurattayo itan ken ditay tumaltallikod Kenkuana, iti kasta dayta ket maisuratto met idiay baro a langlangit ken baro a daga.