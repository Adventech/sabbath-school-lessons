---
title:  Ti Proseso ti Panangukom
date:   17/12/2022
---

### Basaen Agpaay ti Adal ita a Lawas
Mat. 25:31–46; Dan. 7:9–14; 1 Cor. 6:2, 3; 2 Ped. 2:4–6; Mal. 4:1; Apo. 21:8.

> <p>Paset a Maiyulo</p>
> “Ta masapul a datay amin maiparangarangtayto iti pangocoman ni Cristo; tapno tunggal maysa awatenna dagiti supapac ti inaramidna babaen ti bagina, naimbag man wenno dakes” (2 Corinto 5:10).

No ti Sursurat ket nalawag iti maysa a banag, dayta ket ti kinapaypayso ti panangukom. Ti Dios okomenna ti lubong. Dagiti teksto, agpadpada iti Daan ken Baro a Testamento, ket aduda ken saan a di nalawag. Ti hustisya nga agkurkurang unay ditoy ken ita ket umay iti maysa nga aldaw.

Ti Biblia kunana a ti Dios ket addaan iti “ ‘naananay iti pannacaammo’ ” (Job 37:16) ken “ammona amin” (1 Juan 3:20), agraman dagiti kauunggan a palimed dagiti gandattayo (Ecl. 12:14; Jer. 17:10). Mabalintayo iti aglemmeng manipud kadagiti amin a tattao ken isuamin a banbanag, ngem awan a pulos iti mailemmeng ken Apo Dios.

Ti napaypayso nga ipakpakita daytoy ket Isu ket dina masapul ti maysa a panangukom tapno maammoanna ti biag iti tunggal maysa a tao. Dagiti panangukom ti Dios, ket pudno unay a, nadiosan a panangawat, maaramid nga agpaay kadagiti parsuana, agpadpada idiay langit ken ditoy daga. Daytoy a proseso ket maysa a nailangitan-naibatay iti pakasaritaan a kababalin agsipud ta ni Lucifer ket inrugina ti yaalsana idiay langit ken kalpasanna iwarasna dayta ditoy lubong (Apo. 12:7–9).

Ita a lawas intayo kitaen ti aramid ti panangukom iti panawen-ti-panungpalan agraman kadagiti tallo a kangrunaan a tukadna: ti panangukom sakbay-ti-yaay, ti panangukom iti panawen ti sangaribu a tawen, ken ti panakaiyulog ti panangukom. Ti sibubukel a proseso ket agpatingga iti pannakapaneknek ti nalinteg ken ti maikadua nga ipapatay ti nadangkes.

_*Adalen ti adal ita a lawas tapno maisagana agpaay ti Sabado, Diciembre 24._