---
title:  Adalen Pay
date:   23/12/2022
---

Basaen ti sursurat ni Ellen G. White, “Without a Wedding Garment,” pp. 307–319, iti Christ’s Object Lessons; “Desolation of the Earth,” pp. 653–661; “The Controversy Ended,” pp. 662–673, iti The Great Controversy.

“Iti aldaw ti maudi a panangokom, tunggal napukaw a kararua ket maawatanna ti kasasaad ti bukodna a panangtukkiad iti pudno. Ti kruz ket maiparangto, ken iti napaypayso a panggepna ket makitanto iti tunggal panunot a nabulsek gapu ti salungasing. Iti sangoanan iti pannakakita iti Kalbaryo, agraman iti datdatlag a Biktimana, dagiti managbasol ket agtakderda a madusa. Tunggal ulbod a pambar ket mapunasda. Ti nataoan a panaglikod ket maiparang iti narungsot a kababalinna. Dagiti tattao ket makitada ti pinilida. Amin a saludsod iti kinapudno ken biddut idiay nabayagen a panagbinnusor ket malawlawaganen. Iti pannakaokom ti uniberso, ti Dios ket agtakder a wayawaya iti pammabasol gapu iti kaadda wenno panagtultuloy ti dakes. Maipaduyakyakto a dagiti nadiosan a bilbilin ket saanda a katulongan ti basol. Awan ti ruker ti gobierno ti Dios, awan ti gapu iti di pannakapnek. Inton maiparangarang dagiti amin a panpanunot iti amin a puspuso, agpadpada a dagiti napudno ken nasukir ket agkaykaysada a mangipakdaar, ‘nalinteg ken napudno dagiti daldalanmo, Sica Ari cadagiti panpannawen. Siasino ti di agbutengto kenca, O Apo, ken saan a mangidaydayawto iti naganmo? . . . . ta dagiti ar-aramidmo a nalinteg naiparangarangda.’ Apo. 15:3, 4.”—Ellen G. White, The Desire of Ages, p. 58.

**Salsaludsod a Pagiinnadalan**:

`“No kumpetka iti bukod a bagi, agtukiad a mangisuko iti pagayatam iti Dios, pilpiliem ti matay. Iti basol, iti sadinoman a pakasarakan, ti Dios ket maysa nga apuy a mangrunaw. No piliem ti basol, ken agtukiad a sumina manipud dayta, ti kaadda ti Dios, nga isu a mangrunaw iti basol, ket masapul a runawennaka.”—Ellen G. White, Thoughts From the Mount of Blessing, p. 62. Kasano a daytoy nga adaw ket matulongannatayo a makaawat iti kababalin ti Pannakayulog ti Panangokom?`

`Agtaeng iti kapanunotan (naiparang idiay maudi nga adal ti Martes) nga awan uray maysa a napukaw iti sumango iti maudi a panangukom agingga iti kalpasan iti pannakipaset dagiti nasubbot iti proseso ti panangokom. Manen, ania ti isuro daytoy kadatayo maipapan iti kinalatak ken saan a panagilimed ti Dios? Iti maysa a uniberso a ti ayat ket agari, apay a daytoy a saan a panagilimed ket napateg unay?`

`Kasano a ti pannakipaset dagiti sasanto idiay panangokom iti panawen ti sangaribu a tawtawen ket mangliwliwa kadakuada maipapan kadagiti inay-ayatda nga isu a mapukaw?`