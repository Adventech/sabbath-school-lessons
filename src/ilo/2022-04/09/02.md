---
title:  Ti Nabaknang a Tao ken ni Lazaro
date:   20/11/2022
---

`Basaen ti Lucas 16:19–31. Apay a daytoy nga istoria ket saan a litiral a mangiladawan iti kalpasan daytoy a biag?`

Dadduma nga iskolar ket isingasingda a ti Lucas 16:19–31 ket maipatarus koma a litiral, dayta ket, kas mangiladawan iti kasasaad ti natay. Ngem daytoy a panangkita ket mangiturong kadagiti adu a konklosyon a saan a naibatay iti Biblia ken suppiatenna dagiti adu a teksto a nakitatayon.

Umuna, masapul nga awatentayo a ti langit ken impierno ket agassidegda unay a mangipalubos iti maysa a panagtungtong iti dua nga agnanaed kadagiti dua a lugar (Lucas 16:23–31). Masapul pay a pagarupentayo nga, iti kalpasan daytoy a biag, kabayatan a ti bangkay ket adda idiay tanem, adda agtalinaed a maysa nga adda puotna a naespiritualan a kararua nga addaan kadagiti “ ‘mata’ ” “ ‘ramay’ ” “ ‘dila,’ ” ken ti pay rikna a mawaw (Lucas 16:23, 24).

No daytoy a teksto ket maysa a mangiladawan iti kasasaad ti tao iti patay, iti kasta ti langit ket sigurado a saan a maysa a lugar ti rag-o ken ragsak agsipud ta ti naisalakan ket mabalinna a suroten a sisinged dagiti napukaw nga inay-ayatda, ken mabalinda pay iti makitungtong kadakuada (Lucas 16:23–31). Kasano ngay nga agbalin a naragsak ti maysa nga ina idiay langit kabayatan a kitkitaenna ti agtutuok nga ay-ayatenna nga anak idiay impierno? Iti kasta a lawag, kas la saan a mabalin a matungpal iti kari ti Dios nga awanen ti ladingit, sangsangit, ken ut-ot idiay langit (Apo. 21:4).

Gapu iti kasta a panagbalbaliw, adu kadagiti kabaroanan nga iskolar iti Biblia ket ibilangda ti istoria ti nabaknang a tao ken ni Lazaro a kas maysa a pangngarig nga isu a manipud iti dayta ket saan nga isuamin a pannakaibinsabinsana ket mabalin nga ipatarus a litiral. Ni George E. Ladd, nupay maysa a saan-nga-Adventista, ket sigurado a kas la maysa nga Adventista ditoy idi kinunana a daytoy nga istoria ket “nalabit a maysa a pangngarig nga isu a naaramat iti agdama a kapanunotan ti Judio ken saan a naisangrat a mangisuro iti aniaman a banag maipapan iti kasasaad ti natay.”—G. E. L[add], “Eschatology,” in The New Bible Dictionary, edited by J. D. Douglas (Grand Rapids, MI: Eerdmans, 1962), p. 388.

Ti pangngarig ti nabaknang a tao ken ni Lazaro ket iparangna iti maysa a nalawag a panaggidiat ti maysa a nasayaat-iti-pagan-anayna a “ ‘tao a nabacnang’ ” ken “ ‘agpalpalama a managan Lazaro, a napno cadagiti derder’ ” (Lucas 16:19, 20). Ti istoria isurona a (1) ti estado ken pakabigbigan iti sociedad iti agdama ket saan nga isuda dagiti pakaibatayan iti masakbayan a gungguna, ken (2) ti agnanayon a pagtungpalan iti maysa a tao ket maikeddeng iti daytoy a biag ken saan a mabalin a balusingsingen iti kalpasan ti ipapatay (Lucas 16:25, 26).

`“ ‘Ngem kinunana kencuana: No dida denggen ni Moises ken dagiti mammadto, didanto met mamati no adda maysa nga agungar cadagiti natay” ’ ” (Lucas 16:31). Ania a damag manipud iti napigsa unay a sasao ni Jesus ti alaentayo koma nga agpaay kadagiti bagbagitayo maipapan iti otoridad ti Biblia ken no kasano iti isusungbattayo iti dayta?`