---
title:  “ ‘Ita nga Aldaw Makipagiancanto Caniac Idiay Paraiso’ ”
date:   21/11/2022
---

Maysa kadagiti teksto a sapasap a maar-aramat a mangpadpadas a mangpanekek iti saan nga ipapatay ti kararua ket ti Lucas 23:43—“Ket kinunana kencuana. Pudno cunac kenca. Ita nga aldaw makipagiancanto caniac idiay Paraiso.’ ” Nganngani amin a bersion ti Biblia (malaksid ti sumagmamano) ket ipatarusda daytoy a teksto iti apapada a wagas, nga itedda ti kapanunotan nga iti dayta mismo nga aldaw a natay ni Cristo, ni Cristo ken ti tulisan ket agkaduada idiay Paraiso. Daytoy ket dinatay koma pagsiddaawen agsipud ta dagidiay a patarus ket inaramid dagiti iskolar ti Biblia nga isu a mamati iti sursuro iti kadawyan a saan nga ipapatay ti kararua. Ngem daytoy kadi iti kasayaatan a patarus ti teksto?

`Pagdiligen ti Lucas 23:43 iti Juan 20:17 ken Juan 14:1–3. Kasano koma iti panangawat iti kari iti sibababawi a tulisan idiay kruz iti lawag dagiti sasao ni Jesus ken Maria Magdalena ken ti karina kadagiti disipolosna?`

Ti panangipagarup a ni Cristo ken ti tulisan ket napanda idiay Paraiso (wenno langit) iti isu met la nga aldaw ket suppiatenna dagiti sasao ni Jesus ken Maria Magdalena kalpasan ti Panagungarna, nga isu a mangpasingked nga Isu ket saan pay a napan iti imatang ti Amana idiay langit (Juan 20:17). Daytoy a biddut, a ni Jesus ken ti sibababawi a tulisan ket agpadpadada a napan idiay langit iti dayta nga aldaw, ket suppiatenna met ti kari ni Jesus kadagiti disipolosna a maalada laeng idiay langit iti maikadua a Yaayna (Juan 14:1–3).

Ti pagsasaritaan [isyu] idiay Lucas 23:43 ket no ti balikas nga “ita nga aldaw” (iti Griego sēmeron) ket maisilpu koma iti balikas a sumaruno dayta (“inton”) wenno ti balikas a sakbay dayta (“ibaga”). Ni Wilson Paroschi mabigbigna a “manipud iti takder a maibatay iti gramar” dayta ket nganngani di mabalin nga ikeddeng ti umiso a pamuspusan. “Nupay kasta, ni Lucas ket addaan iti maysa a masinnunuo a pagduyosan iti panangusar daytoy a balikas iti sakbayna a balikas. Daytoy ket napasamak iti 14 kadagiti 20 a panagparang ti sēmeron idiay Lucas ken Aramid.”—Wilson Paroschi, “The Significance of a Comma: An Analysis of Luke 23:43,” in Ministry, June 2013, p. 7.

Isu nga, iti gagangay a panangbasa iti Lucas 23:43 ket kastoy koma “Pudno ibagak kenka ita nga aldaw, makipagiankanto Kaniak idiay Paraiso.” Iti daytoy a kasasaad, ti pagsasao nga “ibagak kenka ita nga aldaw” ket ipaganetgetna ti pannakaiyataday ken kinasolemne ti sasao a “makipagiankanto kaniak idiay Paraiso.” Iti pangababaan, ni Jesus ket ikarkarina kenkuana, idiay met laeng a mismo, nga isu ket maisalakanto.

`Basaen ti istoria ti sibababawi a tulisan (Lucas 23:39–43), nga isu nga, iti laksid ti basolna, iti laksid ti kinapudno nga awan a pulos iti maipaayna ken Apo Dios, ket naikari kenkuana ti agnanayon a biag babaen ken Cristo. Kasano a daytoy nga istoria ket napigsa unay iti panangiparangarangna iti dakkel a kinapudno ti pannakaisalakan babaen ti pammati laeng? Ania dagiti wagas a kas tay’ la iti tulisan? Ania dagiti wagas a maidumatayo?`