---
title:  Dagiti Karkarua iti Sirok ti Altar
date:   24/11/2022
---

`Basaen ti Apocalipsis 6:9–11. Kasano iti panagasug dagiti “carcararua” dagiti napapatay a martir “iti siroc ti altar”?`

Ti panaglukat ti maikalima a selyo iti Apocalipsis ket iparangarangna iti maysa a di-kadawyan a buya. Dagiti karkararua dagiti napapatay ket nakita iti nayarigan a kaadada “iti siroc ti altar” nga agas-asugda iti Dios nga agpaay iti pannakaibales (Apo. 6:9–11). Dadduma a komentarista ket agduyosda a mangibaga a daytoy nga “altar” ket ti altar ti incienso a naibaga iti maikapito a selyo (Apo. 8:1–6). Ngem ti pannakaibaga ti “dara” (imbes nga “incienso”) idiay Apocalipsis 6:9–11 ket iturongnatayo a makakita ditoy iti pannakainaig iti altar ti daton a mapuoran, nga idiay a ti dara ti daton ket naibukbok (Lev. 4:18, 30, 34). Kabayatan a ti dara dagidiay a daton ket naaramat a maiwarsi iti lawlaw ti altar, kasta met ti dara dagiti napapatay ket maisimboloan a maibukbok iti altar ti Dios inton, babaen iti panagtalinaedda a matalek iti sao ti Dios ken iti testimonio ni Jesus (Apo. 6:9, kitaen pay ti Apo. 12:17, Apo. 14:12), napukawda dagiti biagda.

Dagiti “carcararua” iti sirok ti altar ket nainsimboloanda pay. Iti panangala kadakuada a litiral, ti maysa ket dagdagupenna a dagiti napapatay ket saanda a naragsak a naan-anay idiay langit, ta agas-asugda pay laeng a maipaay iti pannakaibales. Narigat daytoy a patien a kas la manannanamda ti gungguna ti pannakaisalakan. Ti tarigagay nga agpaay iti pannakaibales ket pagbalinenna ti biagmo a nakaay-ay-ay. Ngem uray pay ti ipapataymo?

Kasta met, napateg a laglagipen a ni Juan ket saan a naikkan iti maysa a pannakakita iti langit a kas iti adda a kasasaadna. “Awan dagiti puraw, nalabaga, nangisit, wenno nabessag a kabayo idiay agraman dagiti nakasakay a kas la makigubat. Ni Jesus ket saan nga agparang idiay iti langa ti maysa a kordero agraman iti agdardara a sinugat ti kampilan. Dagiti uppat nga animal ket saanda nga itakderan ti napaypayso a kababalin ti nagpayak a parsua. . . . Kasta met nga awan dagiti “carcararua” nga agid-idda iti sakaanan ti maysa nga altar idiay langit. Ti sibubukel a buya ket maysa a ladawan ken nainsimboloan laeng.”—The SDA Bible Commentary, vol. 7, p. 778.

Ni George E. Ladd, maysa a saan-nga-Adventista, insuratna (manen kas la maysa nga Adventista): “Iti agdama a pasamak [Apo. 6:9–11], ti altar ket nalawag unay a ti altar ti daton nga idiay a maibukbok ti maidaton a dara. Idinto ta nakita ni Juan dagiti karkararua dagiti napapatay iti sirok ti altar ket awan a pulos iti pannakainaigda iti kasasaad ti natay wenno iti kasasaad ti panagbaliwda; dayta ket maysa laeng a nalawag a wagas a panangiladawan iti kinapudno a napapatayda gapu iti nagan ti Diosda.”—a commenTaRY on The Revelation of John (Grand Rapids, MI: Eerdmans, 1972), p. 103.

`Asino (nangnangruna dagidiay a nagbalin a biktima ti kinakillo) iti saan a nagasug iti agpaay iti hustisya, nga isu a saan pay a dimteng? Apay koma, babaen ti pammati, nga agtalektayo nga addanto tiempo a ti hustisya nga isu nga agkurang unay iti daytoy a lubong ket dumtengto met laeng? Ania a liwliwa ti maadawmo manipud iti daytoy nakaskasdaaw a kari?`