---
title:  Adalen Pay
date:   09/12/2022
---

Basaen ti sursurat ni Ellen G. White, “Dealing With False Science, Cults, Isms, and Secret Societies,” pp. 602–609, iti Evangelism; and “Spiritism,” pp. 86–93, iti Confrontation.

Adda iti maysa nga organisasyon nga isu a mangibagbaga a mangar-aramid iti teknolohiya a mangipalubos kadatayo a makisao iti natay “babaen iti teks, panagtawag iti selpon, ken panagtutongtong-iti-bidyu.” Nagnaganen ti natay a PMPs (post material persons) [napalabas a material a tattao], ti website na kunaenna a no dagiti tao ket matayda mapanda laeng iti “sabali a tukad ti kinaagnanayon” ngem “pagtalinaedenda ti puotda, pakaam-ammoanda, ken bugas dagiti paset ti napalabas a napisikalan a langada.” Ngem, iti kapapatgan, dagiti tattao iti Soulphone ket ibagada a parparang-ayenda, iti tallo a tukad, ti teknolohiya a mangipalubos iti panagsao iti nagbaetan ti material ken napalabasen a material a tattao.

Ti umuna a tukad ket “ipalubosna ti panagteks ken panagtayp iti napalabasen a material a pamilya, gagayyem, ken dagiti batido iti amin a paglaingan.” Maikadua a tukad ket ti pagarupen a “mamagbalin a pannakisao iti maysa nga ay-ayatem nga isu nga agbibiag idiay sabali a paset ti kinaagnanayon.” Ken ti maikatlo a tukad, kunana a, lukatanna ti dalan a “makanggeg ken makakita kadagidiay a makapadpadas iti amin a posibilidad manipud iti maysa a naiduma a lugar a pagpaliiwan.”

Nangnangruna a nakabutbuteng ket no kasano iti panangsuotda no ti makisasao a natay ket pudno met laeng nga isuda a kas iti ibagbagada. “Kas pangarigan,” ti website kunana, “ti maysa nga agladladingit a nagannak ket mabalinna a damagen dagiti agsasaganad a saludsod iti maysa nga anak a lalaki wenno babai nga isu a nagbaliw iti lubongda: ‘Naaddaanka kadi iti maysa nga aso nga agnagan ti Snoopy idi maysaka nga ubing? Inikkandaka kadi iti maysa a pocketknife idi maikasangapulo a panagkasangaymo?’ ” Anian a makapangayangay iti lawag daytoy a patigmaan: “Dagiti naespiritualan a nabiag no dadduma agparang kadagiti tattao iti langa dagiti natay a gagayyemda, ken agipadamag kadagiti paspasamak a naisilpu kadagiti biagda ken agaramid kadagiti tignay nga isu nga inar-aramidda kabayatan a sibibiagda.”—Ellen G. White, Patriarchs and Prophets, p. 684.

**Salsaludsod a Pagiinnadalan**:

`Iti panangaramat iti pambar a maawat ti naibatay iti kultura, adu dagiti Cristiano nga awatenda latta iti aniaman a parparang-ayen ti midya. Ania dagiti principio ti Biblia a mangibagnos koma iti panakaikayamettayo iti midya, nangnangruna no silalatak a parparang-ayenda dagiti kapanunotan nga ammotayo a dakes ken makaallilaw (kitaen ti Sal. 101:1–8; Prov. 4:23; Fil. 4:8)?`

`Kasano a matulongantayo dagiti sabsabali tapno pagballigianda dagiti pangallilaw ni Satanas iti panawen-ti-panungpalan nga uray awan iti pannakaidennatayo a mismo kadagiti makaallilaw nga impluwensya dagidiay isu met laeng a mismo nga allilaw?`

`Adu dagiti Cristiano a nangkita iti istoria a pannakaayab ni “Samuel” manipud iti tanem a kas pammaneknek ti Biblia a ti natay ket agtultuloy nga agbiag. Ania ti isuro daytoy nga istoria kadatayo maipapan no apay a ditay mabalin iti agdas-al iti maymaysa a teksto wenno istoria a mangbangun iti maysa a doktrina, no di ket, masapul a kitaentayo amin nga ibagbaga ti Biblia maipapan iti maysa a topiko?`