---
title:  Padpadles ken Panagdaydayaw iti Appo
date:   07/12/2022
---

Ti sao a “panagpadles” (_necromancy_) ket naggapu iti balikas ti Griego a _nekros_ (natay) ken _manteia_ (panagpadles). Naar-aramid nanipud pay idi panpanawen ti angged, ti panagpadles ket maysa a langa ti panangayab kadagiti pagpagarupen a naalibtak nga espiritu ti natay tapno makaala iti pannakaammo, masansan a maipapan kadagiti masakbayan a paspasamak. Kabayatan a ti panagdaydayaw iti appo ket ti kustombre a panangdaydayaw kadagiti natay nga ap-appo agsipud ta maibilangda pay laeng a pamilya ken dagiti espirituda ket mabalinda pay laeng, kas patienda, ti mangimpluwensya kadagiti paspasamak ti biag. Dagitoy nga ar-aramid ti pagano ket makaallukoy unay kadagidiay a mamati iti maysa a di-ipapatay ti kararua ken mail-iliw kadagiti natay nga inay-ayatda.

`Basaen ti 1 Samuel 28:3–25. Ania dagiti naespiritualan nga ad-adal a maalatayo a maibusor iti aniaman a pannakisao iti natay a kas iti kapadasan ni Saul iti maysa a mangkukulam a babai idiay En Dor?`

Nalawag unay nga imbaga ti Biblia nga amin nga espiritista, mammuyon, mammadles, ken managanito, iti kadaanan a nadiosan a gobierno ti Israelita, ket makarimonda iti Apo ket masapul a mapapatay babaen iti pannakaubor (Lev. 19:31; Lev. 20:6, 27; Deut. 18:9–14). Kas mayannurot iti daytoy a linteg, ni Saul ket dinadaelna amin dagiti mammuyon ken espiritista manipud Israel (1 Sam. 28:3,9).

Ngem, kalpasanna, kalpasan a tinukkiad ni Jehova, ni Saul a mismo napan idiay ciudad ti Cananeo nga En Dor tapno umuman iti maysa mangkukulam a babai (1 Sam. 28:6, 7, 15; idilig iti Jos. 17:11; Sal. 83:10). Isu ket dinawatna iti babai nga iyegna ti natay a mammadto a Samuel, nga isu a pinagarup a rimmuar iti maysa naimpadlesan a panagparang ket nakisao ken Saul (1 Sam. 28:13–19). Ti manangallilaw nga espiritu, nga isu a nagpamarang a kas Samuel, kinunana ken Saul, “ ‘intono bigat sica ken dagiti annacmo a lallaki caduacayto’ ” (1 Sam. 28:19). Kabayatan nga ipadpadtona ti pannakatay ni Saul, dayta manangallilaw nga espiritu, babaen laeng iti panagparang iti langa ni Samuel, pinasingkedanna ti teorya nga awan idiay Biblia ti naikasigudan a di ipapatay ti kararua. Dayta ket napigsa unay nga allilaw, ket ni Saul ket ammona koma iti nasaysayaat ngem iti agbalin a mairaman iti sigud a binabbabalawna.

Kalpasan iti nasurok a dua a gasut a tawtawen, ni mammadto Isaias insuratna, “Ket intono saoenda cadacayo, Umumancayo cadagiti baglan, ken cadagiti mammuyon, nga agarasaas ken agtanabutob: saan aya a rebbeng coma dagiti umili nga umumanda iti Diosda? gapu cadagiti sibibiag umumanda aya cadagiti natay? Iti linteg ken pammanecnec! no dida agsao a cas mayannurot itoy a sao, saan a pagduaduaan nga awan ti bigat a maipaay cadacuada” (Isa. 8:19, 20; kitaen pay Isa. 19:3).

`Kasano iti kasansan, babaen iti pannakariribok, nga aramidentayo dagiti banbanag nga ammotayo a dakes? Apay a ti pammati, kararag, ken panagtungpal iti Sao ti Dios ti sigurado laeng a saripdatayo a maibusor kadagiti bukodtayo a bagbagi?`