---
title:  Maysa a Naselyoan a Tanem
date:   06/11/2022
---

Ti misyon ni Cristo ket kas la nagpatingga (ken di pay nagballigi) iti ipapatayna idiay kruz. Ni Satanas ket nagballigi iti panangsugsog ken Judas a mangilako iti Mangisalakan (Lucas 22:3, 4; Juan 13:26, 27) ken ti pangulo dagiti papadi ken lallakay a mangkiddaw iti ipapatayna (Mat. 26:59; Mat. 27:20). Kalpasan iti pannakatiliw ni Jesus, “amin nga adalan isu pinanawanda, ket nagtalawda” (Mat. 26:56), ken ni Pedro nangilibak Kenkuana iti tallo a daras (Mat. 26:69–75). Itan ni Jesus ket nakaidda iti maysa a tanem a nairukib iti maysa a bato, naserraan ken naselyoan iti maysa a dakkel a bato, naaywanan kadagiti gwardya ti Roma (Mat. 27:57–66), ken nabantayan kadagiti di-makitkita a sinasairo a pannakabalin. “No mabalinna, isu [ni Satanas] ket tinengngelna ni Cristo a nakandadoan idiay tanem.”—Ellen G. White, Manuscript Releases, vol. 12, p. 412.

Idi naidagaan a panagministrona, ni Cristo ket saanna laeng nga imbaga ti ipapatayna iti kruz no di pay ket ti panagungarna. Iti panangusar iti matudtudo a pagsasao ti Akindaya—nga isu nga iti sangkapit-ing iti maysa nga aldaw ket itakderanna iti maysa a sibubukel nga aldaw—ni Jesus imbagana a “ ‘no casano ti panaggian ni Jonas iti tian ti ballena iti tal-lo nga aldaw ken tal-lo a rabii, casta ti panaggianto ti Anac ti tao iti puso ti daga iti tal-lo nga aldaw ken tal-lo a rabii’ ” (Mat. 12:39, 40). Iti sabali a pasamak ni Jesus impaganetgetna nga Isu ket mapapatay iti maikatlo nga aldaw ngem iti maikatlo nga aldaw Isu ket agungarto manen (Mat. 16:21; Mat. 17:22, 23; Mat. 20:17–19). Ti pangulo dagiti papadi ken dagiti Fariseo ket ammoda dagidiay a sasao ket nangaramidda kadagiti ninamnamada a manglapped iti Panagungarna.

`Basaen ti Mateo 27:62–66. Kasano a dagitoy nga ar-aramid ket tumulong laeng a mangipaay iti lubong iti ud-udina iti ad-adu a pammaneknek nga agpaay iti panagungar ni Jesus?`

Amin a panangbantay a naaramid a mamagtalinaed ken Jesus a mabalunetan idiay tanem ket nangaramid laeng iti panagballigina iti patay ken dagiti buybuyot ti dakes nga ad-adda a nadlaw agsipud kadagiti amin a ballaag ken panagbantay nga inaramidda tapno maipasigurado a saan a pulos a mapasamak.

Kasta met, dagitoy a tattao ket sigurado a nangngegda dagiti datdatlag ni Jesus; nakitada met dagiti sumagmamano kadakuada. Ket nupay kasta, impagarupda a ti maysa a bantay iti tanem ket mabalin a mangpasardeng Kenkuana, ti maysa nga isu a nakabael a nangaramid kadagiti adu unay a datdatlag, manipud iti panagungar,?

Kasta met, iti mangikabil iti maysa a bantay iti likmut ti tanem di la ket ta—ania? Dagiti disipolos ket nalabit a takawenda ti bangkay ket ibagada a ni Jesus ket nagungar manipud ti patay? Inton damagen dagiti tattao, _Ayanna ti nagungar nga Jesus?_ Mabalin a kunaenda: _Patienyo laeng ti saomi iti dayta._

No awan a pulos ti mapasamak, dagiti ar-aramidda ket imparangarangna no kasano iti panagbuteng ti pangulo dagiti papadi idi ken Jesus, uray pay kalpasan nga Isu ket natay. Nalabit, nga iti un-unegda, nagbutengda ta amangan no agungarto ketdi.