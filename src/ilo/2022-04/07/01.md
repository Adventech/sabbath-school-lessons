---
title:  Ti Balligi ni Cristo iti Patay
date:   05/11/2022
---

### Basaen Agpaay ti Adal ita a Lawas
Mat. 27:62–66; Juan 10:17, 18; Mat. 27:51–53; Juan 20:11–29; 1 Cor. 15:5–8.

> <p>Paset a Maiyulo</p>
> “Ket idi nakitac, napasagac cadagiti sacsacana a cas la natay; ket impatayna daydi macanawanna caniac, a kinunana, ‘Dica agbuteng siac ti umuna ken ti camaudianan, ken ti Sibibiag; ket natayac idi, ket adtoy, sibibiagac iti agnanayon nga awan inggana; ket adda Kcaniac dagiti tultulbec ni patay ken ti Hades’ ” (Apo. 1:17, 18).

angrunaan iti pammati ti Cristiano ket ti panagungar ni Jesus. Pinagbalin ni Pablo daytoy a banag a napigsa unay idi nga insuratna: “Ta no dagiti natay saanda nga agungar, saan met a napagungar ni Cristo. Ket no ni Cristo saan a napagungar, awan capapay-an ti pammatiyo; addacayo pay laeng cadagiti basbasolyo. Casta met, dagiti naturog ken Cristo napucawda” (1 Cor. 15:16–18). Intayo kitaen daytoy iti ad-adu pay a pannakaibinsabinsa inton sumaruno a lawas.

Gapuna, uray pay iti amin a paganetget nga ikabil ni Pablo iti ipapatay ni Cristo, ken no kasano iti kinapateg dayta—“Ta pinanggepco a di ammoen ti uray aniaman iti nagtengngaanyo, no saan laeng a ni Jesu-Cristo ken ti pannacailanzana iti cruz” (1 Cor. 2:2)—pudno unay nga awan iti ipaayna a naimbag kadatayo no awan ti Panagungarna. Kasta iti kinapateg ti panagungar ni Jesus iti amin a pammati ti Cristiano ken iti plano ti pannakaisalakan.

Nupay kasta, narigat a maawatan no apay a ti panagungar ni Cristo ken iti panagungartayo ket nakapatpateg unay no, kas patien dagiti adu, ti natay ken Cristo ket addadan a mangnannanam iti ragsak ti langit kabayatan a “nakaawiddan a makikadua iti Apo.”

Iti laksid amin dayta, ita a lawas ket intayo kitaen ti panagungar ni Cristo ken ti amin a makaawis a pammaneknek nga intedna kadatayo tapno patien dayta.

_*Adalen ti adal ita a lawas tapno maisagana agpaay ti Sabado, Noviembre 12._