---
title:  Adalen Pay
date:   11/11/2022
---

Basaen ti sursurat ni Ellen G. White, “In Joseph’s Tomb,” pp. 769–778; “The Lord Is Risen,” pp. 779–787; “Why Weepest Thou?”, pp. 788–794; The Walk to Emmaus, pp. 795–801; “Peace Be Unto You,” pp. 802–808; iti The Desire of Ages.

Ti sentimiento a kabaroan ket saan a mamati iti maysa a banag a kas iti panagungar ni Jesus. Nupay kasta, ti pammaneknek a naibatay iti pakasaritaan ket napigsa unay nga uray pay dagidiay a dida maawat ti kinapudno ti panagungar ket napilitda a mangawat nga adu a tattao iti namati a nakitada ti nagungar a Jesus. Gapuna, adu kadagiti sumupsuppiat iti panagungar ket ti gandat a mangilawlawag iti mabalin a gapu a dagitoy nadumaduma a tattao ket mamatida a nakitada ti nagungar a Cristo.

Dadduma ket inrikkiarda nga amin dagiti disipolos ket nagam-amangawanda ti nagungar a Jesus; dagiti dadduma ket ni Jesus ket saan a pudno a natay no di ket natalimudaw laeng ket kalpasanna nagsubli a nagbiag kalpasan a naibaba manipud iti kruz, ket idi nagparangen, dagiti pasurotna ket impagarupda nga Isu ket nagungar manipud patay. Ken (mamatikaman ken saan) dadduma ket irikkiarda a ni Jesus ket adda kasinginna nga isu a nagkamalian dagiti adalan nga isu iti nagungar a Cristo. Iti sabali a pannao, ti pammaneknek a naibatay iti pakasaritaan ket napigsa unay ta dagitoy dagiti kita dagiti argumento nga inruar dagiti tattao tapno padpadasenda a pasardengen dayta. Iti mismo a panagungar ket napateg unay, ditay koma masdaaw kadagiti amin a naimbag a rason a naited kadatayo tapno patien dayta.

“Ti timek a nagpukkaw manipud iti kruz, ‘Natungpalen,’ ket nangngeg kadagiti natay. Sinalputna dagiti tanem, ket inayabanna dagiti matmaturog a bumangon. Gapuna a kastanto met inton ti timek ni Cristo ket mangngegto manipud langit. Dayta a timek ket salputenna dagiti tantanem ken lukatanna dagiti tanem, ket dagiti natay ken Cristo bumangondanto. Iti panagungar ti Mangisalakan sumagmamano a tantanem iti nalukatan, ngem iti maikadua a Yaayna amin dagiti napateg a natay ket mangngegdanto ti Timekna, ket rummuarda a nadayag, ken iti agnanayon a biag. Isu met laeng a pannakabalin a namagungar ken Cristo manipud patay ti mamagungar iti Iglesiana, ken mapadayag a maikanunong Kenkuana, iti ngatoen dagiti amin nga agtuturay, ngatoen ti amin a pannakabalin, iti ngatoen iti amin a nagan, saan laeng nga iti daytoy a lubong, no di pay ket iti lubong nga umay.”—Ellen G. White, The Desire of Ages, p. 787.

**Salsaludsod a Pagiinnadalan**:

`“ ‘Natungpalen’ ” (Juan 19:30) ken “ ‘Nagungaren’ ” (Mat. 28:6) ket isuda dagiti naisawang a sasao a kaaduan kaipapanan. Kasano iti panagdanggayda iti maysa ken maysa iti uneg ti pakasaritaan ti pannakaisalakan? Ania a dakkel a namnama ti masarakan kadagitoy a sasao nga agpaay kadatayo?`

`Iti un-unana dagiti narelihiyosoan a pangpangulo ket kayatda nga adda gwardya idiay tanem tapno mangbantay kadagiti disipolos a mangtakaw iti bangkay ni Jesus. Iti ud-udina binayadanda dagiti gwardya a mangibaga a dagiti disipolos ket tinakawda ti bangkay. Kasano a daytoy nga istoria ket tumulong a mangiparangarang iti kinapudno ti kawaw a tanem ni Cristo, ken apay a dayta kawaw a tanem ket napateg unay kadatayo kas Cristiano?`