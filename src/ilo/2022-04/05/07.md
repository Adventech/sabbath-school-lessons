---
title:  Adalen Pay
date:   28/10/2022
---

Basaen ti sursurat ni Ellen G. White, “The Death of Moses,” pp. 469–480, iti Patriarchs and Prophets; “The Voice of Stern Rebuke,” pp. 129–142; “A Prophet of Peace,” pp. 237–243, iti PRoPheTs and Kings; “The Centurion,” pp. 318, 319; “The Touch of Faith,” pp. 342, 343; “ ‘Lazarus, Come Forth,’ ” pp. 524–536, iti The Desire of Ages.

“Ken Cristo ket biag, orihinal, di-binulbulod, immuna. ‘Ti agicut iti Anac, adda biagna.’ 1 Juan 5:12. Ti kina Dios ni Cristo ket isu ti talged ti mamati iti agnanayon a biag. ‘Ti mamati caniac,’ kinuna ni Jesus, ‘uray no matay, agbiagto pay. Ket siasinoman nga agbiag ken mamati caniac, saanto a matay a pulos. Patiem daytoy?’ Ditoy ni Cristo [iti Juan 11:25, 26] kitaenna ti masakbayan ti Maikadua a Yaayna. Kalpasanna ti nalinteg a natay ket bumangonto a di agrupsa, ken dagiti sibibiag a nalinteg ket maiyallatiwdanto a mapan langit a dida mapadasan ti matay. Ti datdatlag nga aramiden ni Cristo a panamagungar ken Lazaro manipud patay, ket itakderanna ti panagungar dagiti amin a nalinteg a natay. Babaen iti Sao ken ar-aramidna impakdaarna ti mismo a Bagbagina a Nangirugi iti panagungar. Isu nga iti mabiit ket matay idiay kruz ket agtakder agraman ti tultulbek ti patay, maysa a nangparmek iti tanem, ken impatalgedna ti kalintegan ken pannakabalinna a mangted iti agnanayon a biag.”—Ellen G. White, The The Desire of Ages, p. 530.

**Salsaludsod a Pagiinnadalan**:

`Adu dagiti tattao a natay idi panawen dagiti naimpadtoan a panagministro da Elias ken Eliseo, kasta met iti bukod a naidagaan a panagministro ni Cristo. Sumagmamano laeng dagiti napagungar. (Kitaen ti Lucas 4:24–27.) Panunoten met ti kapadasan dagiti amin a natay, nga iti dayta ket uray napagungar idi napalabas wenno iti Maikadua a Yaay, ania iti pagdumaanda, no maipapan iti kasasaad ti matay?`

`Adu dagiti mannurat kadagiti naglabas a ginasgasut a tawtawen iti nagsurat maipapan iti kinaawan serservi ti maysa a biag a kankanayon nga agpatingga iti patay. Kas kadagiti dadduma a sibibiag a parsua—dagiti manok, dagiti beaver, dagiti kabibi, ken dadduma pay—mataytayo amin. Nupay kasta, kadagiti tattao, iti maysa a panangkita, iti narigat a kasasaadtayo ket dakdakes ngem kadagiti animal, agsipud ta ammotayo a mataytayo. (Kitaen ti Ecles. 9:5.) Dagiti manok, dagiti beaver, ken dagiti kabibi ket dida ammo. Apay ngarud, a ti kari ti panagungar ket napateg unay kadatayo?`

`No pagarupem a ti kararua ket saan a matay ken ti natay, nangnangruna ti nalinteg a natay, ket agbiag idiay langit kalpasan a natayda, apay pay la a kasapulan iti panagungar idiay panungpalan ti pannawen?`

`No ti maysa a tao ket agdamag, “Adda kadi ni Sally dita” nalabit a sumungbatka, “Wen, ngem matmaturog.” Nupay kasta, no ti maysa a tao agdamag, “Adda kadi ni Sally dita” saanka a sumungbat, “Wen, ngem natay.” Apay a saan? Ania ti isuro daytoy kadatayo maipapan iti kasasaad ti natay?`