---
title:  Ti Namnama iti Daan a Testamento
date:   15/10/2022
---

### Basaen Agpaay ti Adal ita a Lawas
Job 19:25–27; 1 Tim. 6:16; Salmo 49; Salmo 71; Isa. 26:14, 19; Daniel 12.

> <p>Paset a Maiyulo</p>
> “Gapu iti pammati, ni Abraham, idi nasuut, indatonna ni Isaac; wen daydi immawat a siaayat cadagidi carcari indatonna coma idi ti bugbugtong nga anacna. . . . A panpanunutenna nga uray pay cadagiti natay mabalin ti Dios a pagungaren: nanipud idiay cas la
Tbinaliwanna manen nga inawat a pagpangngarigan” (Hebreo 11:17, 19).

Ti namnama ti Daan a Testamento ket naibatay, saan a kadagiti kapanunotan ti Griego maipapan ti gagangay a di ipapatay ti kararua, no di ket ti sursuro a naibatay iti Biblia a maudi a panagungar ti natay.

Ngem kasano koma a ti saanen nga agbibiag a bagi ti tao, napuoran a dimmapo wenno nadadael babaen kadagiti dadduma a pamay-an, ket maiyeg manen iti biag? Kasano a ti maysa a tao nga isu a natayen, nalabit a ginasgasuten a tawtawen wenno uray pay rinibribun a tawtawen, ket mapasublina manen iti pakailasinan dayta a lalaki wenno babai?

Dagitoy a salsaludsod ket mangiturong kadatayo a mangkita iti kinadatdatlag ti biag. Sibibiagtayo ken nannanamen ti biag nga impaay ti Dios kadatayo a sipaparabur iti inaldaw. Uray pay no ditay maawatan ti datdatlag a naggapuan ti biag, ammotayo nga iti punganay ti Dios inyegna ti yaadda ti biag manipud awan-biag babaen iti pannakabalin ti Saona (Genesis 1; Sal. 33:6, 9). Isu a, no ti Dios ket kinabaelanna a mamarsua iti biag ditoy daga iti immuna a daras manipud iti awan (Latin ex nihilo), apay koma a pagduduaantayo iti kabaelanna a mamarsua manen iti biag ti tao ken isublina iti sigud a pakabigbiganna?

Ita a lawas intayo kitaen no kasano a naipakita ti kapanunotan ti kamaudianan a panagungar idiay panawen ti Daan a Testamento, agraman iti naisangsangayan a pannakaisentro kadagiti sasao ni Job, dadduma a Salmista, ken da mammadto Isaias ken Daniel.

_*Adalen ti adal ita a lawas tapno maisagana agpaay ti Sabado, Oktobre 22._