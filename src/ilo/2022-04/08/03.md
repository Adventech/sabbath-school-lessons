---
title:  “Umayacto Manen”
date:   14/11/2022
---

`Basaen ti Juan 14:1–3. Addan iti nganngani 2,000 a tawtawen nanipud idi inkari ni Jesus nga umay manen. Kasano a matulongantayo dagiti sabsabali a makakita nga, iti laksid ti atiddog a tiempo (nga iti kinapudnona ket saan a napateg), daytoy a kari ket mayataday uray pay iti bukodtayo a kaputotan, a kasta unay a naiduma manipud iti panawen idi a sinarita ni Jesus dayta?`

Uppat a daras idiay libro ti Apocalipsis nga imbaga ni Jesus, “ ‘Siac umayac iti madaras!’ ” (Apo. 3:11; Apo. 22:7, 12, 20). Ti panangnamnama iti asidegen nga Yaayna ti nangiduron iti misyon ti iglesia idi panawen dagiti apostoles ken nangpunno iti biag dagiti di mabilang a Cristiano iti namnama kadagiti ginasgasut a tawtawen. Ngem natay ti maysa a kaputotan kalpasan iti sabali a kaputotan, daytoy a naikari a pasamak ket saan pay a napasamak. Ket iti kasta, adu dagiti agin-intuod: Kasano pay iti kabayagna a mangasabatayo a ni “Jesus ket umay manen”? Dagitoy kadi a sasao ket nangpataudda iti maysa a saan a napaypayso a pananginanama? (Kitaen ti 2 Ped. 3:4.)

Adu dagiti Cristiano a nagtanabutob iti nabayag a “tantan” (idilig iti Mat. 25:5). Iti kinaagpaysoanna, kasano iti pannakaammotayo a dayta ket nabayag a “tantan”? Ania koma iti “umiso” a tiempo a panagsubli ni Cristo? Kalpasan ngata iti 50 a tawtawen, 150, 500? Ti napateg ket ti kari ti Biblia a “saan a namayamay ti Apo a maipapan iti carina, cas iti panangibilang dagiti dadduma iti kinabayag; no di ket agur-uray a siaanus gapu cadatayo a dina cayat a mapucaw ti uray siasino, no di ket agturongda coma amin iti panagbabawi” (2 Ped. 3:9).

Iti laksid dagiti nabayagen a ginasgasut a tawtawen nanipud idi nagpangato ni Jesus, ti kari iti Yaayna ket agtalinaed a mayataday, uray pay ita nga aldaw. Apay? Agsipud ta amin nga adda kadatayo ket ti bukodtayo nga ababa a biag (Sal. 90:10), sarunoen iti maysa nga awan pupuotna a panaginana idiay tanem (Ecl. 9:5, 10), ket kalpasanna ti maudi a panagungar, nga awan a pulos iti gundaway iti ud-udina a mangbaliw iti pagtungpalantayo (Heb. 9:27). Agingga iti pakaseknan iti tunggal maysa a natay (kas naibaga idiay maikatlo nga adal), agsipud ta amin a natay ket nakaturogda ken awan puotda, ti maikadua a yaay ni Cristo ket apagbiit a kanito kalpasan a natayda. Kenka, iti bukodmo a napersonalan a kapadasan (a kas kadagiti amin a tattao ti Dios iti amin a pannawen), ti panagsubli ni Cristo ket saan nga ad-adu ngem maysa a kanito kalpasan ti ipapataymo. Dayta ket apagbiit laeng, saan kadi?

Tunggal aglabas nga aldaw ket yegnatayo iti maysa nga aldaw nga as-asideg iti nadayag a panagparang ni Apo Jesu-Cristo kadagiti ul-ulep ti langit. Nupay no ditay ammo no inton ano nga umay, masiguradotayo nga Isu umay, ket dayta iti napateg.

`Maysa a pastor nangasaba iti maysa a sermon, irikrikiarna a saan a maseknan no inton ano nga agsubli ni Cristo. Iti laeng amin a pakaseknanna ket maipapan ti panagsubli ni Cristo. Kasano ti panagkurri dayta a kapanunotan kenka, ken kasano nalabit a makatulong no, mauppapayka iti saan pay a panagsubli ni Cristo?`