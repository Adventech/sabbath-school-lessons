---
title:  Nakiturog Kadagiti Amma
date:   13/10/2022
---

`Basaen ti Genesis 25:8, 2 Samuel 7:12; 1 Ar-ari 2:10; ken 1 Ar-ari 22:40. Ania ti inayon dagitoy a teksto iti pannakaawatmo iti patay?`

Ti Daan a Testamento ipakitana dagiti nadumaduma a wagas ti kapanunotan ti patay ken ponpon. Maysa ket ti kapanunotan a maitipon kadagiti bukod a kakabagian. Kas pangarigan, maipapan ken Abraham, naibaga kadatayo nga “inyawatna ti cararuana, ket natay iti naimbag a kenalacay, lacay, ken napnoan cadagiti tawtawen, ket naitipon cadagiti cacabagianna” (Gen. 25:8). Da Aaron ken Moises ket naitiponda met kadagiti kailianda (Deut. 32:50).

`Ania ti isuro kadatayo maipapan iti kababalin ti patay iti kinapudno nga agpadpada a dagiti naimbag ken dakes nga ar-ari ket napanda iti isu met laeng a lugar ken patay? (2 Ar-ari 24:6; 2 Cron. 32:33).`

Sabali pay a wagas a panangiladawan iti patay ket iti panangibaga a ti maysa a tao _nakiturog_ kadagiti ammana. Iti maipapan iti ipapatay ni Ari David, ti Biblia kunana nga isu ket “nakiturog cadagiti ammana, ket naitabon iti ili ni David” (1 Ar-ari 2:10). Isu met laeng a pannakaibaga iti naaramat maipapan kadagiti adu a dadduma nga ar-ari ti Hebreo, agpadpada a matalek nga ar-ari ken saan a matalek nga ar-ari.

Makaibagatayo kadagiti tallo a dakkel iti kaipapananna a paspaset iti panaginana kadagiti amma. Maysa ket ti kapanunotan nga iti mabiit wenno iti ud-udina a tiempo, masapul nga aginanatayo manipud kadagiti bukodtayo a makabannog a trabaho ken rigrigat. Sabali pay a kapanunotan ket saan a datayo ti immuna ken maymaysa a sumaruno iti dayta di makaay-ayo a desdes, agsipud ta dagiti ammatayo ket immun-unadan ngem datayo. Ti maikatlo a kapanunotan ket, iti pannakaiponpon iti asideg kadakuada, saantayo nga agmaymaysa no di ket agtalinaed nga agkakaduatayo uray pay iti patay nga awan iti pannakaammo. Nalabit a daytoy ket awan iti kais-iskanna kadagiti sumagmamano a kabaroanan [moderno] a minnaysa a kultura, ngem dakkel unay iti kaipapananna iti kadaanan a panawen.

Dagidiay a matay ken Cristo ket mabalin a maiponponda nga asideg kadagiti inay-ayatda, ngem uray pay no kasta awan iti panagsasaoda [komonikasyonda]. Agtalinaed nga awan ammoda agingga iti dayta nadayag nga aldaw inton mariingda manipud iti nauneg a turogda tapno makikuyogda kadagiti inay-ayatda a natay ken Cristo.

`Panunotemman no ania koma ti langana no ti natay ket adda ammona ken mabalinna a kitaen no kasano iti biag ditoy, nangnangruna kadagiti inay-ayatda, nga isu a masansan nga agrigrigat iti kasta unay kalpasan ti ipapatayda. Apay ngarud koma a ti kinapudno a ti natay maturog ket agbalin a makaliwliwa unay kadagiti sibibiag?`