---
title:  Patay Idiay Maysa a Managbasol a Lubong
date:   01/10/2022
---

### Basaen Agpaay ti Adal ita a Lawas
Gen. 2:16, 17; Gen. 3:1–7; Sal. 115:17; Juan 5:28, 29; Rom. 5:12; 2 Cor. 5:21.

> <p>Paset a Maiyulo</p>
> “Gapuna, no casano ti iseserrec ti basol ditoy lubong gapu iti maymaysa a tao, ken ti ipapatay gapu iti basol, ket iti casta ti ipapatay immay cadagiti isu-amin a tattao, agsipud ta isuda nagbasolda amin” (Roma 5:12).

Ni Cristo ti Nadiosan nga Ahente a babaen kenkuana, ti Dios pinaaddana ti uniberso ken ti lubong (Juan 1:1–3, 10; Col. 1:16; Heb. 1:2). Ngem idi ti Dios Ama ket intedna ti naisangsangayan a dayaw ken Cristo ken inwaragawagna nga Isuda ket parsuaenda daytoy a lubong, ni “Lucifer ket immapal ken nagimon ken Jesu-Cristo” (Ellen G. White, The Story of Redemption, p. 14) ket nagpanagem a maibusor Kenkuana.

Gapu ta napapanaw idiay langit, inkeddeng ni Satanas a “dadaelenna ti ragsak da Adan ken Eva” ditoy daga ket iti kasta “mangpataud iti ladingit idiay langit.” Pinanunotna a no “maallilawna ida [da Adan ken Eva] nga agsukir, ti Dios ket mangaramid iti sumagmamano a pamayan a nalabit a mapakawanda, ken iti bagbagina ken amin dagiti natnag nga angeles ket addada iti nasayaat a dalan a maibingay kadakuada iti asi ti Dios.”—Ellen G. White, The Story of Redemption, p. 27. Iti naan-anay a pannakaammo iti plano ni Satanas, ti Dios pinatigmaananna da Adan ken Eva a saan a mangiyas-asideg kadagiti bagbagida iti sulisog (Gen. 2:16, 17). Kayat a saoen daytoy nga uray pay idi a ti lubong ket naan-anay pay laeng ken awan pakapilawanna, adda idin ti nalawag a paglintegan nga agpaay iti tao tapno agtulnog.

Daytoy a lawas intayo kitaen ti pannakatnag da Adan ken Eva, no kasano a ti basol ken patay ket inagawda ti lubongtayo, ken no kasano a nangimula ti Dios iti bukel ti namnama nga agpaay iti sangkataoan uray pay idiay Eden.

_*Adalen ti adal ita a lawas tapno maisagana agpaay ti Sabado, Oktobre 8._