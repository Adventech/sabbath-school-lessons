---
title:  Adalen Pay
date:   07/10/2022
---

Basaen ti surat ni Ellen G. White, “The Temptation and Fall,” pp. 52–62 ken “The Plan of Redemption,” pp. 63–70, iti Patriarchs and Prophets; “The Knowledge of Good and Evil,” pp. 23–27, iti Education.

Kadagiti naglabas a tawtawen, naaramid dagiti ad-adal iti makunkuna a Kapkapadasan nga Asideg nga Ipapatay (Near Death Experiences) (NDEs). Ti mapasamak ket dagiti tattao ket “matay,” iti dayta ket dagiti pusoda sumardeng nga agpitik, ken sumardengda nga aganges. Nupay kasta, kalpasanna ket agsublida nga agbiag, ngem mabuyoganen kadagiti nakaay-ayat nga is-istoria a panagtapaw iti sabali a lubong ti biag ken pannakisinnarak iti nabiag iti lawag. Dadduma ket saritaenda pay maipapan iti pannakisinnarak kadagiti nabayagen a natay a kakabagyan. Adu a tattao, uray pay dagiti Cristiano, nga isu a saan a makaawat iti kinapudno maipapan ti patay, ket patienda a dagitoy nga is-istoria ket ad-adda a pammaneknek iti saan a pannakatay iti kararua. Nupay kasta (ken daytoy koma ket agbalin a kalalawagan a ballaag a maysa a banag iti saan a husto), kaaduanna a naaddaan kadagitoy a kapkapadasan ket ibagada a dagiti naespirituan a nabiag nga isu a kinasinnarakda iti tiempo ti NDE’s [asideg nga ipapatay] ket nangted kadakuada kadagiti makaliwliwa a sasao, naimbag a sasao maipapan ti ayat, talna, ken imbag. Ngem dida nakangngeg a pulos maipapan iti pannakaisalakan ken Cristo, awan a pulos maipapan ti basol, ken awan a pulos maipapan iti panangukom. Kabayatan a makaal-ala iti raman iti Nacristianoan a biag iti kalpasan daytoy a biag, saan kadi koma a nakaalada iti uray sangkabassit laeng kadagiti kangrunaan a sursuro ti Cristiano iti dayta? Ngem, ti adda a naisuro kadakuada ket kas la met la kadagiti patpatien ti Baro a Panawen, nga isu a mangilawlawag no apay, kadagiti adu a kasasaad, nga immad-adayuda ketdi iti kina Cristiano ngem idi sakbayda a “natay.” Kasta met, apay nga awan kadagiti Cristiano, iti naawis a ti kina NDE da ket maysa a pannakaipabuya iti Nacristianoan a langit, ket dida pulos nakaala iti aniaman a Nacristianoan a sursuro [teolohiya] kabayatan nga addada idiay, a kas maisupadi iti maysa a dakkel a sursuro ti Baro a Panawen ti sentimentalismo? Ti sungbat ket naallilawda babaen iti isu met laeng a nangallilaw ken Eva idiay Eden, ken isu met laeng nga ulbod. (Kitaen ti Liksion 11.)

**Salsaludsod a Pagiinnadalan**:

`Kasano a ti kapadasan da Adan ken Eva ket ipaduyakyakna a ti panangpakawan ti Dios ket saanna a kayat a saoen a baliktadenna amin dagiti supapak ti basol? Apay a daytoy ket maysa a napateg a kinapudno a laglagipen a kankanayon?`

`Ti kayo ti pannakaammo ti imbag ken dakes ket ti “sinasalamangka a daga” ti kabusor nga agpaay kada Adan ken Eva. Ania dagiti sumagmamano a “sinasalamangka a daga” a nalabit a masarakantayo a mismo a pakasulisogan a serken?`

`Ni Satanas ket padpadasenna nga iturong dagiti tattao ti Dios a mamati a “dagiti sapsapulen ni Cristo ket saan unay a naistrikto a kas idi immuna a namatida, ket babaen iti yaanamongda iti lubong, mangaramidda iti dakdakkel nga impluwensya kadagiti nailubongan.”—Ellen G. White, Testimonies To Ministers and Gospel Workers, p. 474. Ania koma iti aramidentayo tapno ditay matnag iti daytoy nasikap a palab-og?`