---
title:  Maysa a Paraiso Agraman Karkararua nga Awan Bagina
date:   30/11/2022
---

Nupay dagiti Protestante ket dida awaten ti purgatorio, adu met iti mamati a dagiti karkararua ti nalinteg a natay ket nannanamendan ti paraiso idiay mismo nga imatang ti Dios. Dadduma irikkiarda a dagidiay a “karkararua” ket naisinada laeng nga espiritu kadagiti bagida; dadduma patienda a naisinada iti bagi ngem nabalkutda iti maysa a naespirituan a bagi ti gloria.

Aniaman pay ti pagpagarupen a napisikalan a kasasaad [estado] ti sibibiag a natay, dagitoy a teorya [kapanunotan] ket dadaelenna ti naibatay idiay Biblia a doktrina ti maudi a panagungar ken pannakaokom ti natay. Apay nga adda iti maysa a panagungar ken maysa a panangukom (Apo. 20:12–14) no dagiti karkararua dagiti nalinteg ket nannanamendan ti paraiso?

`Basaen ti Aramid 2:29, 34, 35 ken 1 Corinto 15:16–18. Kasano a dagitoy a teksto ket mangted lawag iti kasasaad ti natay ken dagidiay nga agur-uray iti panagungar?`

Ti Biblia isurona nga amin a tattao nga addan idiay langit ket mabalin a naiyallatiwda a sibibiag, a kas iti kasasaadda Enoc (Gen. 5:24) ken Elias (2 Ar-ari 2:9–11), wenno napagungar manipud patay, a kas ken Moises (Judas 9) ken dagidiay a napagungar a kadua ni Cristo (Mat. 27:51–53).

Kas iti nakitatayon, ti pannakaibaga dagiti karkararua iti “siroc ti altar” nga agas-asug iti Dios nga agpaay iti pannakaibales (Apo. 6:9–11) ket maysa laeng a pangyarigan nga agpaay iti hustisya ket saanna a paneknekan ti teorya [kapanunotan] ti kadawyan a di-ipapatay ti kararua. Ta no saan, dagitoy a tattao ket narigat pay a kas la nannanamenda ti agnanayon a gunggunada. Iti kinapudnona, ti tanem ket maysa a lugar a paginanaan ti natay, nga isu nga agur-uray nga awan puotna iti maudi a panagungar, inton ti sipapanakem a biagda ket maisublinto. Ti natay, uray pay ti nalinteg a natay, ket saanda a naisina a karkararua nga maipalpalais idiay langit, agur-uray a siaanus a maitipon kadagiti bagida idiay maudi a panagungar.

Kasta met, ania ti mabalin a sarsaritaen ni Pablo idiay 1 Corinto 15:18 idi kinunana a no awan ti panagungar ti natay, iti kasta “dagiti naturog ken Cristo napucawda.” Kasano koma iti pannakapukawda no addadan idiay ragsak ti langit ken addadan idiay no kasano man ti kabayagna nanipud natayda? Maysa a kangrunaan ken tulbek a doktrina ti Baro a Testamento, ti panagungar ti natay into agsubli ni Cristo, ket napukaw ken awan servina gapu iti saan a pudno a sursuro a ti nalinteg a natay ket agampayagda idiay agnanayon a gunggunada kalpasan unay ti ipapatayda. Nupay kasta, mangngegtayo dayta a kankanayon, nangnangruna kadagiti ponpon.

`Ania dagiti wagas a mabalin a matulongam dagiti tattao a makaawat a ti kapanunotan a dagiti natay ket matmaturogda iti daga ket pudno unay a “naimbag a damag” iti panangkita a pudno unay nga agin-inanada ken awan ammoda iti ut-ot ken rigrigat?`