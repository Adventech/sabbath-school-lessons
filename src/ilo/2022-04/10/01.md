---
title:  Ti Apuy ti Impierno
date:   26/11/2022
---

### Basaen Agpaay ti Adal ita a Lawas
Marcos 9:42–48; Mal. 4:1; Judas 7; 1 Tim. 2:5; Aramid 2:29, 34, 35; 1 Juan 5:3–12.

> <p>Paset a Maiyulo</p>
> “Suutenyo amin; salimetmetanyo a sititibker ti Tnaimbag” (1 Tesalonica 5:21).

Ti Italiano a mannaniw a ni Dante Alighieri (1265–1321) insuratna ti nalatak a trabahona, _The Divine Comedy_, maipapan iti maysa nga ar-arapaap a panagpagpagna ti kararua kalpasan ti patay. Ti kararua ket napan idiay _impierno_ iti uneg ti daga; wenno ti purgatorio, nga idiay a ti espiritu ti tao ket mapatarnawna iti bagbagina ket agbalin a maikari nga umuli idiay langit; wenno idiay paraiso, iti imatang ti Dios a Mismo.

Nupay maysa laeng a daniw, sarsarita, ti sao ni Dante ket nagpatingga nga addaan iti maysa a dakkel nga impluwensya iti sursuro ti Cristiano, nangnangruna iti sursuro ti Catolico Romano. Ti kangrunaan a kapanunotan ti maysa a di matay a kararua a mapan iti impierno, wenno purgatorio, wenno paraiso ket isu iti nakabangunan dayta nga iglesia. Adu kadagiti kadaanan a denominasyon ti Protestante ket patienda met iti maysa a di matay a kararua a kalpasan ti ipapatay ket mabalin nga agpangato idiay paraiso wenno agpababa idiay impierno. Pudno unay, no ti kararua ti tao ket saan a pulos a matay, iti kasta masapul nga adda papananna kalpasan a matay ti bangkay. Iti pangababaan, ti maysa a biddut a pannakaawat iti kasasaad ti tao ket nangidalan iti nakabutbuteng a nateolohiyaan a biddut.

Ita a lawas intayo trataren dagiti sumagmamano kadagitoy kapanunotan [teorya] a saan a naibatay iti Biblia, kasta met iti panangkita a naibatay iti Biblia no ania iti mapasamak kalpasan ti ipapatay.

_*Adalen ti adal ita a lawas tapno maisagana agpaay ti Sabado, Diciembre 3._