---
title:  Adalen Pay
date:   02/12/2022
---

Basaen ti sursurat ni Ellen G. White, “The First Great Deception,” pp. 531–550; “Can Our Dead Speak to Us?” pp. 551–562, iti The Great Controversy.

“Iti naipunganay a biddut maipapan iti naikasigud a di ipapatay ti nakaisadagan ti patpatien ti kaadda puot iti ipapatay—patpatien a, kas iti agnanayon a pannakatutuok, maisungani kadagiti isursuro dagiti Sursurat, kadagiti italukatik ti kinamanagis-isip, ken kadagiti rikna ti kinataotayo. Segun iti pagaammo a patpatien, dagiti nasubbot idiay langit ket ammoda amin dagiti maar-aramid iti rabaw ti daga ken nangnangruna kadagiti biag dagiti gagayyem nga isu nga imbatida. Ngem kasano a paggapuan ti ragsak iti natay a makaammo kadagiti riribok ti sibibiag, a makasaksi kadagiti basbasol nga inaramid dagiti bukodda nga inay-ayat, ken iti pannakakita kadakuada nga agib-ibtor kadagiti amin a ladingit, pannakaupapay, ken tuok ti biag? Mano kadagiti ragsak ti langit ti mananam dagidiay nga agam-ampayag iti ngatoen dagiti gagayyemda iti rabaw ti daga? Anian a namimpinsan a makaupapay ti patpatien nga iti kanito a ti anges ket panawanna ti bagi ti kararua ti saan a nagbabawi ket dagus a maipopok kadagiti apuy ti infierno! Kasano iti kauneg ti tuok a masapul a pakaitabbugan a makakita kadagiti gagayyemda a lumabas iti tanem a di nakasagana, tapno sumrek iti maysa nga agnanayon a kinay-ay-ay ken basol!”—Ellen G. White, The Great Controversy, p. 545.

**Salsaludsod a Pagiinnadalan**:

`Dagidiay a nakisao kadagiti dadduma a Cristiano maipapan ti kasasaad ti natay ken ti kababalin ti impierno, ket kaaduanna, ket natakuatanda no kasano iti kinatibker ken di-magaraw a pammati dagiti tattao, saan laeng nga iti kapanunotan a ti maisalakan ket dagus a mapan idiay langit no di pay ket dagiti napukaw ket addada idiay agnanayon a pannakatutuok ti impierno. Ania iti kapanunotam no apay a kasta? Maysa a banag, a nakaaawat kadakuada a kayatda a patien a ti natay nga inay-ayatda ket “kaduadan ti Apo” (nupay, kas iti nakitatayon, adda pay laeng ti saludsod no kasano ketdin a makariribok kadakuada a makakita ti pannakagulogulo dagiti banbanag ditoy). Ngem apay nga adda iti kasta a napigsa a pannakaisilpu iti nakabutbuteng a kapanunotan a ti napukaw ket addada iti agnanayon a pannakatutuok idiay impierno? Ania ti isuro daytoy a kinapudno kadatayo maipapan no kasano iti kinapigsa dagiti ug-ugali [tradisyon]? Pagiinnadalan idiay klase.`

`Kaaduan a Nacristianoan a denominasyon ket iwarwaragawagda ti teorya a saan a naibatay iti Biblia ti naikasigudan a di ipapatay ti kararua agraman kadagiti agnanaig a teoryana. Ania koma pay iti aramidentayo a kas maysa nga iglesia (a mainayon iti addan nga ar-aramidentayo) a mangiwaragawag iti lubong ti panangkita iti patay ken iti kalpasan daytoy a biag a naibatay iti Biblia?`

`Nupay ti daniw ni Dante a, The Divine Comedy, ket sarsarita laeng, dayta ket nagbalin a makaimpluwensya unay a makatulong a mangicimento kadagiti saan a pudno a sursuro kadagiti panpanunot dagiti tattao maipapan no ania iti mapasamak iti “kararua” kalpasan ti patay. Ania dagiti maadaltayo manipud iti kinalaka a maimpluwensyaan ti sursuro ti Cristiano kadagiti sursuro iti ruar? Ania pay dagiti dadduma a saan-a-Nacristianoan a kapanunotan a mangimpluwensya iti Nacristianoan a kapanunotan uray pay ita nga aldaw, ken no kasano a masalaknibantayo dagiti bagbagitayo kadakuada?`