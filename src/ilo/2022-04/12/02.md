---
title:  Ti Pagwadan ni Jesus
date:   11/12/2022
---

`Basaen ti Lucas 2:52. Ania dagiti uppat a suli ti panagdakkel ni Jesus a naibaga iti daytoy a teksto?`

Ni Jesus ti awan pagkurkuranganna a Tao, ken ti panagdakkelna ket binukel dagiti amin a kangrunaan a suli ti nataoan a biag. Segun iti Lucas 2:52, “Ket ni Jesus dimmackel iti kinasirib [mental] ken kinatayag [napisikalan], ken ti gundaway iti Dios [naespiritualan] ken cadagiti tao [nasosyalan]”.“Ti isipna ket naalibtak ken sumarot, nabuyogan iti maysa a managpanunot ken sirib iti labes dagiti tawtawenna. Ngem ti kababalinna ket napintas iti amin a sikiganna. Ti pannakabalin ti panunot ken ti bagi ket nagin-inut a napasayaat, iti panangsalimetmet kadagiti paglintegan ti panagubing. Kas maysa nga ubing, impaduyakyak ni Jesus ti maysa a naisalsalumina a kinapintas ti panagpanpanunot. Dagiti siaanamong nga Im-imana ket kankanayon latta a nakasagana nga agservi kadagiti sabsabali. Impaduyakyakna ti maysa a kinaanus nga awan a pulos iti makasinga, ken ti maysa a kinapudno a saan a pulos a maisakripicio iti kinapudno. Iti principio natibker a kas maysa a bato, ti Biagna imparangarangna ti parabur ti di-naimbubukodan a panagraem.”—Ellen G. White, The Desire of Ages, pp. 68, 69.

`Basaen ti Mateo 4:23. Kasano a ti nagkatlo a panagministro ni Jesus—a mangisuro, mangasaba, ken mangagas—ket mabalin nga aramidentayo a sibebertud ita nga aldaw?`

No mabigbigtayo a ti maysa a tao ket maysa a naurnos ken di-mapagsisina a persona, iti kasta ngarud ket ditay makedngan ti relihiyontayo kadagiti naespiritualan a banbanag laeng. Ti kinaagpaysoanna ti kinapudno ket arakupenna ti sibubukel a kinataotayo, saklawenna ti amin a kaatiddog ti panagbiagtayo, ken buklen dagiti amin a sikigan ti biagtayo. Dagiti napisikalan ken naespiritualan nga elelementotayo ket napigsa unay iti pannakaurnosda a ti kinapudnoanna ket saanda a mabalin a mapagsisina. Ken nupay, kas natnag a tattao, saantay a pulos a maipada iti dayta nga impakita ni Jesus a kas naiparang iti ngato, datayo babaen ti parabur ti Dios ket tuladen dayta, agsipud ta, tapno maisubli iti tao ti ladawan ti Namarsuana, tapno isubli kenkuana ti kinaan-anay nga isu a nakaparsuaanna, tapno parang-ayenna ti pannakapasayaat ti bagi, isip, ken kararua—daytoy iti trabaho ti pannakasubbot. Daytoy iti sapulen ti Dios nga aramiden kadagiti tattaona a kas paset ti aramid a panangisagana kadakuada agpaay iti Panagsublina.

`Iti panangidilig kadagiti bagbagitayo ken Jesus, mabalin a nalaka laeng a mauppapaytayo gapu iti pagdumaan. Kasano ngarud, nga iti panangisentro iti Kruz ken ti kaipapananna ket salaknibannatayo manipud iti pannakauppapay gapu kadagiti makitatayo kadagiti mismo a bagbagitayo a maidilig iti makitatayo ken Jesus?`