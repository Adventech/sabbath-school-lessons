---
title:  Nakasagana Agpaay iti Panagparangna
date:   15/12/2022
---

Agbibiagtayo iti maysa a nakaribuso a lubong agraman kadagiti adu unay nga artipisyal a kasapulan ken makaawis-mata a mangisiasi. No saantayo a naannad, dagitoy amin ket alaenda ti tiempotayo ken ballikogenna dagiti ipangpangrunatayo. Daytoy ket saan laeng a maysa pay a bunga ti sangalubongan a teknolohiya ti lubong; dagiti Cristiano iti amin a panawen, iti maysa a tukad ken iti sabali a tukad, ket masapul a sisisiput a maibusor kadagiti gandat ni Satanas a mangsinga kadakuada manipud kadagiti napaypayso a banag iti daytoy a biag.

Asino, no saan a naannad, iti saan nga agpeggad a tumaliaw manipud iti Apo ken agtaeng iti nailubongan, nailasagan a banbanag, banbanag nga, iti kamaudianan, ket saannatayo a mapnek a mamimpinsan, ken dayta, iti kamaudianan, ket mangidalan iti naespiritualan a pannakadadaeltayo?

`Basaen ti 2 Pedro 3:14 ken 1 Juan 3:1–3. Ania ti makitayo a nagdumaan ti panangisagsagana kadagiti bagbagitayo nga agpaay iti Maikadua a Yaay ken ti nakasagana agpaay iti dayta nadayag a pasamak?`

Masansan a ti kapanunotan ti maysa nga _agdama a panagsagsagana_ agpaay iti Maikadua a Yaay ket agbalin a maysa a pambar iti panangitantantan. Daytoy a kapanunotan ket nalaka laeng a mangidalan iti maysa nga agrelaks iti babaen ti panangipagpagarup iti dakes nga adipen “ ‘ “Ni apoc mabayag pay nga umay” ’ ” (Mat. 24:48).

`Basaen ti Salmo 95:7, 8; Hebreo 3:7, 8, 15; ken Hebreo 4:7. Ania ti ibagbaga dagitoy a bersikulo kadatayo maipapan iti panagbalin a nakasagana itan a mismo?`

Manipud iti panangkita ti Biblia, ti tiempo ti pannakaisalakan ket kankanayon nga “ita nga aldaw” ket saan a pulos nga inton bigat (kitaen ti Sal. 95:7, 8; Heb. 3:7, 8, 15; Heb. 4:7). Ken ad-adu pay: malaksid no mapasamak iti maysa a kangrunaan a kapadasan ti panagbalbaliw, agtultuloytayo a kas iti kasasaadtayo ita a mismo. Ti tiempo a mismo ket dina konbertiren ti saan a nakonbertir. No aniaman a banag, malaksid a ti maysa ket agtultuloy a dumakkel iti parabur, ken agtultuloy nga agabante iti pammati, ti pagduyosan ket umadayo, nga agbalin a timmangken, agduadua, managsuspetsa, ken di mamati.

Manipud daytoy a panangkita ket mabalin a kunatayo nga iti tunggal aldaw ti biagtayo ket isu ti biagtayo iti bassit a panangkita. Isu a, babaen ti parabur ti Dios, planoentayo koma iti agpaay ti masakbayan ngem masapul nga agbiag iti inaldaw a nakasagana agpaay iti panagsubli ni Jesus—nangnangruna ta, iti naited a naiparparna iti daytoy a biag, ita nga aldaw ket amangan ta isun iti maudi a panagbiagmo.

`Kasano koma a nakasaganaka, ita nga aldaw, iti panagsubli ni Jesus no Isu ket agsubli koma ita nga aldaw? Saritaem ti sungbatmo idiay klase inton Sabado.`