---
title:  Ti Bayad ti Kinapalangguad
date:   28/09/2022
---

Iti uneg ti Sursurat, makita dagiti dua a kangrunaan a tema wenno maris nga agsalsalisal iti maysa ken maysa. Maysa ti tema a Salem, Bantay Zion, Jerusalem, ken ti Baro a Jerusalem, nga isu a mangitakder iti pagarian ti Dios. Ti sabali ket ti tema ti Babel ken Babilonia, nga itakderanna ti kasungani a pagturayan ni Satanas. Adu a daras nga inayaban ti Dios dagiti tattaona a rummuar manipud iti pagano a Babilonia tapno agservida Kenkuana idiay Naikari a Daga.

Kas pangarigan, ni Abram (iti ud-udina Abraham) ket naibaga nga umalis manipud Ur a mapan idiay Caldea iti daga ti Canaan (Gen. 11:31–12:9). Iti pagpatinggaan ti atiddog a pannakakayawda, dagiti Judio pinanawanda ti Babilonia ket nagsublida idiay Jerusalem (Esdras 2). Ket idiay libro ti Apocalipsis, dagiti tattao ti Dios ket naayabanda a rummuar manipud iti Babilonia iti panawen-ti-panungpalan (Apo. 14:8) tapno makipagtaeng Kenkuana iti ud-udina idiay Bantay Sion ken ti Baro a Jerusalem (Apo. 14:1; Apo. 21:1–3, 10).

`Basaen ti Isaias 14:12–15. Ania dagiti adayo-ti-danunenna a supapak nga inaramid ti kinapasindayaw ni Lucifer kabayatan nga adda idiay langit a naiyeg ditoy uniberso ken ditoy lubong?`

Idiay Biblia, ti ciudad ti Babilonia itakderanna iti maysa a turay a diretso a suppiat iti Dios ken iti pagarianna; ken ti ari iti Babilonia (agraman iti naisangsangayan a pannakaibaga ken Nabucodonosor) ket nagbalin a maysa a simbolo ti kinapasindayaw ken kinatangsit. Ti Dios ket imparangarangna ken ari Nabucodonosor a ti Babilonia ket isu laeng iti balitok nga olo iti dakkel a ladawan dagiti agsasaganad a pagpagarian (Dan. 2:37, 38). Iti panangkarit iti impakita ti Dios, ti ari nangaramid iti maysa a ladawan a balitok amin—maysa a simbolo a ti pagarianna ket agpaut iti agnanayon—ken sinapulna pay nga isuamin ket daydayawenda dayta (Daniel 3). Kas iti kasasaad ti ari ti Tiro (Eze. 28:12–19), ti ari ti Babilonia ket agbalin met a maysa a simbolo ni Lucifer.

Ti Isaias 14:3–11 iladawanna ti napasindayaw ken manangidadanes nga ari ti Babilonia. Kalpasanna, ti Isaias 14:12–15 ket umalis manipud iti lubong a naibatay iti pakasaritaan a mapan kadagiti nailangitan a parparaangan nga iti maysa a pumadpada a kinapasindayag ken kinatangsit nga espiritu pinataudna ti nangruggian iti pannakatnag ni Lucifer. Ti teksto ilawlawagna a ni Lucifer plinanona nga itan-ok ti tronona iti ngatoen ti amin dagiti nailangitan a buybuyot ken pagbalinenna iti mismo a bagbagina nga “ ‘ “ipadpadconto ti bagic ken Cangatoan” ’ ” (Isa. 14:14). Daytoy idi iti nangruggian iti maysa a baro ken dakes a kasasaad nga iti dayta ket ti di naimbubokodan nga ayat ken pannakitunos ti Dios ket makarit babaen iti kinaimbubukodan ken pannakisalisal ni Lucifer. Ti kabusor ket saan idi a mabuteng a mangpabasol iti Dios iti banag nga isu a mismo iti kasta, ken iti panangiwarasna iti kinaulbodna kadagiti dadduma nga angeles. Adtoy dagiti datdatlag a nangruggian ti dakes ditoy uniberso.

`Apay a nalaka la unay iti agbalin a napalangguad ken napannakkel kadagiti saadtayo wenno kadagiti nagun-odtayo nga agpadpada? Kasano nga iti panangsalimetmet iti kruz iti sangoanantayo ket lappedannatayo manipud iti pannakatnag iti kasta a palab-og?`