---
title:  Panamarsua, Maysa a Panangipakita ti Ayat
date:   25/09/2022
---

Ti natoralesa iti agdama a kasasaadna ket aw-awitenna ti maysa a di-nalawag a damag a mamaglaok iti agpadpada a naimbag ken dakes. Dagiti nasamek a rosas ket mabalin a mangpataud iti makaay-ayo ken nabanglo a rosas ngem kasta met a makadangran ken nasaem a sisiit. Ti maysa a tumatayab a toukan ket mabalin a maay-ayotayo iti kinapintasna ket kalpasanna ket uppapayennatayo babaen iti panangdarupna kadagiti omok dagiti dadduma a tumatayab ket sidaenna dagiti awan gawayna a piek. Uray pay dagiti tattao, nga isu a mabalin a naayat iti maysa a kanito, ket mabalin nga agbalin a naranggas, gumurgura, ken mabalin a nadawel iti sumarsaruno. Isu a saan a pagsiddaawan nga idiay pangngarig ti trigo ken zizaña, dagiti adipen dinamagda ti makinkukua iti talon, “ ‘ “Apo Dica, aya nagmula ti nasayaat a bukel idiay talonmo? Adino ngarud ti naggapuan dagiti zizaña?” ’ ” (Mat. 13:27) Ket ti makintalon simmungbat, “ ‘ “Maysa a cabusor ti nangaramid iti daytoy” ’ ” (Mat. 13:28). Kasta met, ti Dios pinarsuana ti uniberso a naan-anay, ngem ti maysa a kabusor minulitanna dayta kadagiti datdatlag a bukbukel ti basol.

`Basaen ti 1 Juan 4:8, 16. Ania ti ibaga kadatayo ti kinasigurado a ti “Dios Isu ti ayat” maipapan iti makaparsua nga ar-aramidna?`

Idinto ta ti “Dios isu ti ayat” (1 Juan 4:8, 16) ket idanonna dagiti tallo a kangrunaan a maipakita. Umuna, ti ayat iti mismo a kababalinna ket saan a maadda iti mismo a bagbagina no di ket masapul a maipakita. (Ania a kita ti ayat ti saan a maipakita?) Ti ayat ti Dios ket maibingay iti uneg ti gunglo dagiti Tallo a Persona ti Kinadios, ken iti ruar iti pannakikayametna kadagiti amin a Parsuana. Maikadua, amin nga aramiden ti Dios ket maysa a panangipakita iti awan konkondisyon ken di-agbalbaliw nga ayatna. Daytoy ket iramanna dagiti makaparsua nga ar-aramidna, dagiti makasubbot nga ar-aramidna, ken uray pay dagiti pannakaipaduyakyak dagiti mangibales a panangukomna. Kinaagpaysoanna, ti “ayat ti Dios ket naipakita iti hustisyana a saan a basbassit ngem iti asina. Ti hustisya ket isu iti pamuon ti tronona, ken bunga ti Ayatna.”—Ellen G. White, The Desire of Ages, p. 762. Ken ti maikatlo, idinto ta ti Dios Isu ti ayat ken ti amin nga aramidenna ket ipakitana ti ayatna, saan a mabalin nga Isu iti nangruggian iti basol, nga isu iti diretso a suppiat iti bukodna a kababalin.

Ngem pudno kadi a masapul a ti Dios ket mamarsua iti uniberso? Manipud iti panangkita iti panagturayna, mabalin a kunaentayo “Saan,” agsipud ta dayta ket maysa a pangngeddeng ti wayawaya ti Pagayatanna. Ngem manipud iti panangkita iti naayat a kababalinna, kayatna ti maysa a uniberso a kas maysa a wagas ti panangipakita iti ayatna. Ket anian a nakaskasdaaw ta pinarsuana dagiti sumagmamano a langa ti biag, kas kadagiti tattao, a saan laeng a makabael a sumungbat iti ayat ti Dios no di pay ket makabael a mangibingay ken mangipakita iti ayat, saan laeng nga iti Dios no di pay ket kadagiti sabsabali. (Kitaen pay ti Marcos 12:30, 31.)

`Kumita iti aglikmut iti naparsua a lubong. Ania dagiti wagas a makitam ti pannakaipaduyakyak ti ayat ti Dios, iti laksid dagiti panangdadael ti basol? Kasano iti pannakasursurotayo a mangadaw kadagiti adal ti namnama manipud iti naipakita nga ayat ti Dios a naiparangarang iti Sangaparsuaan?`