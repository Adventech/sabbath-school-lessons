### මරණය සහ මරණයට පත්වීම: අපගේ අනාගත බලාපොරොත්තුව

දෙවියන්වහන්සේ මනුෂ්‍යයින් මැවුවේ, උන්වහන්සේ සහ උන් වහන්සේගේ මැවීම සමග ප්‍රේමණීය සම්බන්ධතාවයකින් සදාකාලිකත්වය භුක්ති විඳීම සඳහාය.  එහෙත්, මෙම සම්බන්ධතාවය ස්වර්ගීය සභාව තුළ පාපයේ අද්භූත සහගත ඇතුල්වීමත් සමග විකෘති කරනු ලැබීය. (යෙසායා 14:12-15; එසකියෙල් 28:12-19; රෝම 12:7-12). එමෙන්ම පසුව ආදම් සහ ඒවගේ වැටීම (උත්පත්ති 3:1-19; රෝම 5:12) අද්භූත සහගත ලෙස මරණය මනුෂ්‍ය ජාතිය පමණක් නොව, ඒ ආකාරයෙන්ම ජීවිතය ගිල දැම්මේය. මරණය පිළිබඳ ප්‍රකාශනය අද ගස්වලින් ගිලිහී වැටෙන පත්‍ර වලින්, අපගේ මල් පෝච්චි තුළ මැලවී යන මල් වලින් වේදනාවෙන් මිය අදින අපගේ සුරතල් සතුන්, දැඩි ම්ලේච්ඡ ලෙස අපගෙන් පැහැර ගන්නාවූ අපගේ ප්‍රේමණීය අය තුළින් අපට දැකිය හැකිය. අපගේ ලෝකය බොහෝ දුක්විඳීම් වලින් සහ පිස නොදැමූ කඳුළු වලින් පිරී ඇත.

වඩා හොඳ ලෝකයක් බලාපොරොත්තුවෙන් මිනිස්සු, ඔවුන් ජීවත් වීමට කැමති “පාරාදීස” වර්ණ ගන්වා ඇත. උදාහරණයක් ලෙස, 1933 වසරේදී ඉංග්‍රීසි නවකතා කරුවෙකු ජේම්ස් හිල්ටන් නැමැත්තා "Lost Horizon" නමැති ග්‍රන්ථය (අහිමිවූ ක්ෂිතිජය) රචනා කරනු ලැබීය. වසර කිහිපයකට පසුව ඔහු එය එම මාතෘකාව යටතේම චිත්‍රපටයක් බවට පරිවර්තනය කරනු ලැබීය. ඉන්ධන අවසන් වූ ගුවන් යානයක් අවසානයේ හිමෙන් වැසී ගිය හිමාල කඳුවැටියට කඩා වැටීමේ අවාසනාවන්ත තත්ත්වය චිත්‍රපටයේ නිරූපණය කර ඇත. ගුවන් නියමුවා අනතුරෙන් මිය ගිය නමුත් ටිබෙට් ජාතිකයන් පිරිසක් විසින් ජීවත්ව සිටි කිහිප දෙනෙකු සුන්බුන් අතරින් සොයාගනු ලැබ ෂැංග්‍රිලා පාරාදීස දූපත වෙත රැගෙන යනු ලැබූහ. බාහිර ලෝකයේ තනිවී සිටි පදිංචිකරුවෝ ප්‍රේමයෙන් සහ ඥානයෙන් වර්ධනය වෙමින් අවසාන කාලයේ අමරණීයත්වයේ ජීවිතයක් ගෙවමින් සමාදානයෙන් සහ ප්‍රීතියෙන් අවසන් වන්නෝය.

ඇත්ත වශයෙන්ම, එය නවකතාවක් පමණි.

මරණීය (මරණයට පත් වන) මිනිසුන් හැටියට අපට වර්තමානයේදී ස්ථිර භාවයත්, අනාගතය සඳහා බලාපොරොත්තුවක්ද අවශ්‍ය වේ. Emil Brunner (එමිල් බෲනර්) නමැති ස්විස් ජාතික ධර්ම වේදියා ප්‍රකාශ කර ඇති අන්දමට, “පෙනහළු වලට ඔක්සිජන් මෙන් මිනිස් ජීවිත වලට බලාපොරොත්තුවත් එබඳුවේ. ඔක්සිජන් ඉවත් කරන්න. දුක් විඳීම තුළින් මරණය ඇතිවේ. බලාපොරොත්තුව ඉවත් කරන්න. මනුෂ්‍යත්වය හුස්ම ගැනීමේ අපහසුතාවය නිසා හැකිලී යයි. බලාපොරොත්තු සුන්වීම අධීක්ෂණය, බුද්ධියේ සහ ආත්මික බලය අඩපණ කිරීම, හැඟීම් රහිත භාවයෙන්, පරමාර්ථයක් රහිත බවින් පෙළීම වැනි දේවල් සිදුවේ. මිනිස් ඉන්ද්‍රියයන්ගේ ඉරණම ඔක්සිජන් සැපයීම මත රඳා පවතින අතර, මනුෂ්‍යත්වයේ ඉරණම රඳා පවතින්නේ බලාපොරොත්තුවේ සැපයීම මතය. —Eternal Hope (London: Lutterworth Press, 1954), p. 7. ඇත්තවශයෙන්ම බයිබලයේ බලාපොරොත්තුව, අපි සදාකාලය කරා ගමන් කරන විටදී ඒ වන විට පවතින අපට මුහුණ දීමට සිදුවන අර්බුදකාරී තත්වයන්ගෙන් වළකයි.

"Lost Horizon" නමැති නවකතාවක් වන "Lost Horizon"ට  විරුද්ධ ලෙස වෙනස් ආකාරයෙන් සදාකාල ජීවනය උදෙසා අපගේ බලාපොරොත්තු, “කපටි ලෙස සකස් කරන ලද උපමා කථාවක් අනුගමනය නොකරයි.” (2 පේත්‍රැස් 1:16). එය පදනම් වී ඇත්තේ, තවදුරටත්, කඳුළු, වේදනාව හෝ මරණය නැති අංග සම්පූර්ණ ලෝකයක් ගැන දෙන දෙවියන්වහන්සේගේ පොරොන්දුවක් මතය. (එළිදරව් 21:1-5 පාඨ) මෙම උතුම් පොරොන්දුව අපොස්තුළුවරුන්ගේ සභාව දිරිගන්වා, සියවස් ගණනාවක් පුරාවට එය පවත්වමින් ආදරයෙන් රක්ෂා කරනු ලැබීය. කිසිවිටක එහි බලය අහිමි නොවී, මෙම පොරොන්දුවම අපගේ වර්තමාන ජීවිතයට අර්ථයක් සහ පරමාර්ථයක් ඇති කරයි. එමගින් අපට අනාගතය දෙස විශ්වාසවන්තව බැලීමට ඉඩ හරියි. එමගින්, අපගේ සියළුම ක්‍රිස්තුස්වහන්සේ තුළ මිය ඇදුණාවූ ප්‍රේමවන්ත අය අවසානයේදී මරණින් නැවත නැගුටුවනු ලබන බවත්, සදාකාල ජීවනයට උරුමක්කාරයින් වන බවටත් තහවුරු කෙරේ.

මෙම බයිබල් අධ්‍යයනයේ මාර්ගෝපදේශකය මගින්, යහපත සහ නපුර අතර පවතින අරගලය පිළිබඳව ප්‍රධාන තේමා දෙකක් යටතේ ඉදිරි දර්ශනය ගැන සොයා බලමු. ඉන් එකක් වන්නේ පාපය සහ මරණයේ ආරම්භය සහ ඒවායෙහි ඉදිරි ගමන ගැනය. අනෙක් කාරණය වන්නේ, මෙම ගැටළු විසඳීම සඳහා දෙවියන්වහන්සේ දරණ උත්සාහයත්, ලෝකය ආපසු මුලින් පැවති අංග සම්පූර්ණ තත්වයට ගෙන ඒමත්ය. විශේෂ අවධාරණයක් යොමු කරන්නේ, මනුෂ්‍යයන්ගේ සදාචාර ස්වභාවය සහ නැවත නැගිටීම අමරණීයත්වයට මග පෙන්වන්නේ කෙසේද යන්නත් ගැනය. සත්‍යතාවය වන්නේ අප මරණයට බිය විය යුතු නැති බවය. මක්නිසාද අප වෙනුවෙන් ක්‍රිස්තුස්වහන්සේ මිය ගිය බවත් සහ මරණයේ බලය ජයග්‍රහණය කළ නිසාත්ය. ඇත්තවශයෙන්ම අපට තහවුරු කර ඇත්තේ, “මරණයේද පාතාලයේද යතුර,” උන්වහන්සේ සතුව ඇති බවය. (රෝම 1:18).

යථාර්ථය වන්නේ අපි මරණයට බිය විය යුතු නැති බවයි. මක්නිසාද ක්‍රිස්තුස්වහන්සේ අප වෙනුවෙන් දිවි පුදා මරණයෙන් ජයගත් බැවිනි. ඇත්ත වශයෙන්ම අපට උන්වහන්සේ මෙසේ පැවසූ බව තහවුරු කරනු ලැබීය. “මරණයේද, පාතාලයේද යර මට ඇත්තේය.” (එළිදරව් 1:18).

මෙම කාර්තුවේදී, අපි මරණය නමැති වේදනාකාරී මාතෘකාව පිළිබඳ විග්‍රහ කර බලමු. එහෙත් එසේ කරන්නේ යේසුස්වහන්සේ තුළින් අපට අත්කර දුන්නාවූ බලාපොරොත්තුවේ කාචය තුළිනි.