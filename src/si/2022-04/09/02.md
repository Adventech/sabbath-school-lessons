---
title:  ධනවතා සහ ලාසරස්
date:   20/11/2022
---

`ලූක් 16:19-31 පාඨ කියවන්න. මෙම කථාන්තරය මරණින් මතු ජීවිතය පිළිබඳ වචනාර්ථ විස්තරයක් නොවන්නේ ඇයි?`

සමහර විද්වතුන් යෝජනා කරන්නේ, ලූක් 16:19-31 පාඨ වචනාර්ථයෙන් අර්ථකථනය කළ යුතු බවය. එනම් මියගියාවූ අයගේ තත්වය විස්තර කිරීමය. එහෙත් මෙම මතය බයිබලයට අනුකූල නොවන අවසාන නිගමන කිහිපයකට මග පාදන්නේය. එමෙන්ම අපි දැනටමත් විමසා ඇති බොහෝ ඡේද වලට ප්‍රතිවිරුද්ධ වන්නේය.

පළමුව, එම ස්ථාන දෙකේම පදිංචිකරුවන් අතර සංවාදයකට ඉඩ සැලසීමට තරම් ස්වර්ගය සහ නිරය සමීප බව පවසයි. (ලූක් 16:23-31). මරණින් පසු ජීවිතයේදී ශරීරය මිනීවළ තුළ නිදා සිටින විටදී සිහි කල්පනාවෙන් යුක්ත ආත්මික ආත්මයක් එහි නතරව සිටින බව අප සිතාගත යුතුය. එනම් “ඇස්”, “ඇඟිල්ලක්”, “දිවක්” සහ පිපාසාව පවා දැනෙන ආත්මයකි. (ලූක් 16:23-24).

මෙම ඡේදය මගින් පෙන්වන්නේ මනුෂ්‍යයින්ගේ මරණයේ තත්වය නම්, ස්වර්ගය ස්ථිරවම ප්‍රීතිමත් සහ සතුටින් පිරි ස්ථානයක් නොවන්නේය. මක්නිසාද මිදීම ලැබූ අයට ඔවුන්ගේ ප්‍රේමවන්ත මියගියාවූ අයගේ නිමක් නැති දුක්විඳීම ඉතා කිට්ටුවෙන් අත් දකින්නට වීම සහ ඔවුන් සමග කථා බහ කිරීමට අවස්ථාව උදාවන බැවිනි. (ලූක් 16:23-31). මවෙකුට ඇගේ ආදරණීය දරුවා නිරයේ තොරක් නැතිව වේදනාවෙන් පෙළෙමින් සිටිනු දකිද්දී කෙසේ නම් ප්‍රීති විය හැකිද? මෙවැනි අවස්ථාවකදී, සැබවින්ම, දෙවියන්වහන්සේගේ පොරොන්දුව වන ශෝකය සහ වේදනාවක් තවදුරටත් නැතිවීම, ඉෂ්ට වීම විය නොහැකි දෙයක්ය. (එළිදරව් 21:4).

අනුකලනතාවය හේතුකොටගෙන, බොහෝ නූතන බයිබලය පිළිබඳ විශාරදයින්, ධනවතා සහ ලාසරස්ගේ උපමා කථා ගැන පවසන්නේ එහි ඇතුළත් සියළුම කරුණු වචනාර්ථයෙන් විස්තර කළ නොහැකි බවයි. ඇඩ්වෙන්ටිස්ට්වරයෙක් නොවූවද, George E. Ladd කථාවෙන් පෙනී යන්නේ, “එකල යුදෙව්වන්ගේ සිතීමට අනුව ලියන ලද කථාවක් වන අතර, එමෙන්ම මිය ගියාවූ අයගේ තත්වය ගැන ඉගැන්වීමට ලියන ලද උපමා කථාවක් නොවන බවයි.” —G. E. Ladd, "Eschatology," in The New Bible Dictionary, edited by J. D. Douglas (Grand Rapids, MI: Eerdmans, 1962), p. 388.

ධනවතා සහ ලාසරස්ගේ උපමා කථාව මගින්, හොඳින් ඇඳ පැළඳ සිටින “ධනවතෙක්” සහ මුළු ශරීරයම තුවාල වලින් පිරුණාවූ ලාසරස් නමැති “හිඟන්නෙක්” අතර ඇති තියුණු වෙනස ඉදිරිපත් කෙරේ. (ලූක් 16:19,20). එම වාර්තාවෙන් (1) වර්තමානයේදී පවතින තරාතිරම් හා සමාජ පිළිගැනීම වැනි කරුණු අනාගතයේදී ලැබීමට ඇති ත්‍යාගය (ප්‍රශංසාව) සඳහා අවශ්‍ය නිර්ණායක නොවේ. (2) සෑම පුද්ගලයෙකුගේම සදාකාලික අවසානය මේ ජීවිතයේදී තීරණය කරනු ලබන අතර, මරණින් මතු ජීවිතයේදී හැරවීමට නොහැකිය. (ලූක් 16:25,26).

`“ආබ්‍රහම්ගේද මෝසෙස්ගේද, අනාගතවක්තෘවරුන්ගේද වචන ඔවුහු නොඅසත් නම්, යමෙක් මළවුන්ගෙන් නැගුටුණත්, ඔවුන් විශ්වාස කරන්නේ නැත කියා ඔහුට කීවේයයි කීසේක.” (ලූක් 16:31). මෙම යේසුස්වහන්සේගේ බලසම්පන්න වචන වලින්, බයිබලයේ අධිකාරිත්වය, සහ එයට අපි ප්‍රතිචාර දැක්විය යුත්තේ කෙසේද යන්න පිළිබඳ කුමන පණිවිඩයක් අපි ලබාගත යුතු වෙමුද?`