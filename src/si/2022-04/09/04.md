---
title:  “තුරන්ව ගොස් ක්‍රිස්තුස්වහන්සේ සමග සිටීමටය”
date:   22/11/2022
---

`පිලිප්පි 1:21-24 සහ 1 තෙසලෝනික 4:13-18 පාඨ කියවන්න. පාවුල් ”‍ක්‍රිස්තුස් වහන්සේ සමඟ”‍ සිටීමට බලාපොරොත්තු වන්නේ කවදාද? (පිලිප්පි 1:23) “ස්වාමීන්වහන්සේ සමග” (1 තෙසලෝනික 4:17)`

පාවුල්ගේ ආශාව වූයේ දැන් “ක්‍රිස්තුස්වහන්සේ තුළ” ජීවත්වීමට  (2 කොරින්ති 5:17) සහ “ක්‍රිස්තුස්වහන්සේගේ” දෙවැනි පැමිණීමට පසුව සිටීමටය. (1 තෙසලෝනික 4:17). ප්‍රොපේතවරයා ඔහුගේ ස්වාමීන්වහන්සේට අයිතිවීම, මරණය මගින් වත් බිඳ දැමිය නොහැකිය. ඔහු රෝමවරුන්ට ලිපියේ සඳහන් කළ අන්දමට, “මරණයටවත්, ජීවිතයටවත් ... දෙවියන්වහන්සේගේ ප්‍රේමයෙන් අප වෙන් කරන්ට නොහැකි වන්නේය.” (රෝම 8:38, 39). “මක්නිසාද ජීවත්වෙමු නම් ස්වාමීන්වහන්සේ උදෙසා ජීවත්වෙමුව; නසිමු නම් ස්වාමීන්වහන්සේ උදෙසා නසිමුව. ඒ නිසා ජීවත්වෙතත් මැරෙතත් අපි ස්වාමීන්වහන්සේගේය. (රෝම 14:8).

මෙම සහතිකය සිතැතිව පාවුල්, මියගියාවූ විශ්වාසවන්තයින් ගැන මෙසේ කථා කළේය. “එසේම දෙවියන්වහන්සේ යේසුස්වහන්සේ කරණකොටගෙන, සැතපී සිටින්නන් ...” (1 තෙසලෝනික 4:14) සහ “ක්‍රිස්තුස්වහන්සේගේ දෙවෙනි පැමිණීමේදී සදාකාල ජීවනය ලබා ගැනීමට නැගිටුවනු ලැබූවන්,” ගැනය. (1 කොරින්ති 15:16-18; 1 තෙසලෝනික 4:13-18).

පාවුල් ඔහුගේ, “ආශාව තුරන්ව ගොස් ක්‍රිස්තුස්වහන්සේ සමග සිටීම”  බව ප්‍රකාශ කළ විට (රෝම 1:23) “ඔහුගේ මරණින් පසු ඔහුගේ ආත්මය ක්‍රිස්තුස්වහන්සේ සමග ජීවත්වීමට” යන බව සඳහන් කළේද? කිසිසේත්ම නැත. මෙම පාඨයෙන්, “පාවුල් පවසන්නේ මෙම වර්තමාන දුෂ්කර ජීවිතය අතහැර දමා ක්‍රිස්තුස්වහන්සේ සමග සිටීමට ඇති ආශාවය. ඔහු එහිදී මෙම සිද්ධීන් දෙක අතර ඇති කාලය ගැන සඳහන් නොකරයි. මෙම පාඨයෙන් පාවුල් මරණයේදී ස්වර්ගයට යාමට බලාපොරොත්තු වූ බව පවසන්නේ නැත. ඔහුට දෙවැනි පැමිණීම වන තෙක් ඔහුගේ ත්‍යාගය (ප්‍රශංසාව) නොලැබෙන බව ඔහුට ඉතා පැහැදිලිය.” (2 තිමෝති 4:8). පිලිප්පි 1:23 පාඨය පිළිබඳ අදහස්.

කෙටියෙන් කියතොත්, පාවුල්, පවසන්නේ “මරණින්  පසු ඔහු දන්නා ඊළඟ කරුණ වන්නේ, ක්‍රිස්තුස්වහන්සේ මළවුන් නැගිටවීම සඳහා ස්වර්ගයේ වලාකුළු තුළින් මෙලොවට වඩින විටදී,” “ඔහු ස්වාමීන්වහන්සේ සමග සිටින බවයි.” (1 තෙසලෝනික 4:17) තවත් සැලකිය යුතු කරුණක් වන්නේ, එවකට සිටි බයිබලයේ ලේඛකයෝ සිද්ධීන් දෙකක් සඳහන් කරන අතර ඒවා දීර්ඝ කාලයකින් වෙන්කර ඇති බවයි.” පිලිප්පි 1:23 පාඨය පිළිබඳ අදහස්.

එහෙත් පාවුල් ජීවත් වෙනවාට වඩා මිය යාමට කැමති වන්නේ මක්නිසාද? මක්නිසාදයත්, ඔහුට සියළුම කරදර වලින් විවේක ගත හැකි නිසාත්, ඔහුගේ ශරීරයේ වේදනාව තවදුරටත් දරා සිටීමට සිදු නොවන නිසාත්ය. (1 කොරින්ති 9:27). එමෙන්ම ඔහු සම්පූර්ණ විශ්වාසයෙන් යුක්තව එසේ කරන බවත්, දෙවෙනි පැමිණීමේදී, “ධර්මිෂ්ඨකමේ ඔටුන්න” ලැබෙන නිසාත්ය. (2 තිමෝති 4:6-8). පාවුල්ට ඇත්ත වශයෙන්ම මිය යාමට අවශ්‍ය නොවූවද, ඔහු එසේ කළ විට පසුව කුමක් සිදුවන්නේ දැයි ඔහු දැන සිටියේය.

`විශේෂයෙන්ම දුෂ්කර කාලවලදී, ඔබගේ දෑස් මරණයෙන් වසා දමා ඔබට අවබෝධ වන ඊළඟ දෙය වන්නේ “ක්‍රිස්තුස්වහන්සේ සමග සිටීම” බව දැන ගැනීමට කොතරම් ලස්සනද යන්න නොසිතූ යමෙක් ඇත්ද? මෙම සිතුවිල්ල පිලිප්පි පොතෙහි පාවුල් පවසන දෙය කුමක්ද යන්න අවබෝධ කරගැනීමට කෙසේ උපකාරී වේද?`