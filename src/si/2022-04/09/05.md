---
title:  හිරගෙයි සිටි ආත්මවලට දේශනා කිරීම
date:   23/11/2022
---

`1 පේතෘස් 3:13-20 පාඨ කියවන්න. ක්‍රිස්තුස්වහන්සේ “නෝවාගේ දිනවලදී ... සිරගෙයි් සිටින ආත්ම වලට දේශනා කළසේක. (උත්පත්ති 4:10  බලන්න.)`

ආත්මයේ ස්වභාවික අමරණීයත්වය ගැන විශ්වාස කරන විචාරකයින් පෙන්වා දෙන්නේ, ක්‍රිස්තුස්වහන්සේ, “හිරගෙයි සිටි ආත්මවලට දේශනා කළසේක. (1 පේත්‍රැස් 3:19) එනම් උන්වහන්සේ සොහොනෙහි විවේක ගනිමින් සිටිවිටදීය. ඔවුන් දන්නා අන්දමට, උන්වහන්සේගේ ආත්මය නිරයට ගොස් ආදි කල්පික මිනිසුන්ගේ ආත්ම වලට දේශනා කර ඇත.

එසේ වුවද, මෙම උමතුවාදී සංකල්පය, බයිබලයට අනුව පිළිගත නොහැක. මන්දයත්, මියගියාවූ අයට දෙවෙනි ගැළවීමක් නැති බැවිනි. (හෙබ්‍රෙව් 9:27, 28). එසේ නම්, යේසුස්වහන්සේ තවදුරටත් ගැළවීමක් නැති අයට දේශනා කරන්නේ මන්ද?

ඒ අතරතුරේදී, ඉතාම වැදගත් වන්නේ, එම න්‍යාය බයිබලයේ ඉගැන්වීම්වලට විරුද්ධය. බයිබලයට අනුව මළාහු අවසාන නැවත නැගිටීම වන තෙක් සිහිය නැතිව මිනී වළෙහිම සිටින්නේය. (යෝබ් 14:10-12; ගීතාවලිය 146:4; දේශනාකාරයා 9:5, 10 1 කොරින්ති 15:16-18; 1 තෙසලෝනික 4:13-15).

එපමණක් නොව, මෙම පාඨයෙන් ඇත්තෙන්ම ප්‍රකාශ කරන්නේ, යේසුස්වහන්සේ ශාරීරිකව සොහොනෙහි සිටි විටදී, නිරයට බැස දුෂ්ට ආදිකල්පිකයින්ට දේශනා කළේ නම්, ඔවුන්ට පමණක් උන්වහන්සේගේ පණිවිඩය ඇසුණේ ඇයි? මියගියාවූ තවත් මිනිසුන් නිරයේ දැවෙමින් නොසිටියෝද? ආදිකල්පිකයින්ට පමණක්ම උන්වහන්සේගේ දේශනාව ඇසුනේ ඇයි?

නෝවාගේ දිනවලදී අකීකරුවූ වැටුණාවූ දූතයින්ට ක්‍රිස්තුස්වහන්සේ දේශනා කළ බව යෝජනා කිරීමද නිරර්ථක ක්‍රියාවකි. “හිරගෙයි සිටි ආත්ම” අකීකරු වූ බවට කලින් විස්තර කිරීම මගින්, (1 පේත්‍රැස් 3:19,20) සහ අදත් දුෂ්ට දූතයින් අකීකරු බවද පවසයි. (එපීස 6:12; 1 පේත්‍රැස් 5:8) වැඩිදුරටත්, “වැටුණාවූ දූතයින්ව,” “අන්ධකාරයේ සදාකාලික දම්වැල් වලින් බැඳ ශ්‍රේෂ්ඨ දිනයේ විනිශ්චය වන තෙක් තබනු ඇත.” (යූදස් 6). එනම් ගැළවීමේ කිසිම අවස්ථාවකින් තොරවය.

1 පේත්‍රැස් 3 පරිච්ඡේදයේ “හිරගෙයි සිටි ආත්ම,” (19 පාඨයේ), 20 වැනි පාඨයේදී හඳුන්වා දෙන්නේ “නෝවාගේ දිනවල” අකීකරු “ආදි කල්පිකයින්” ලෙසය. නව ගිවිසුමේද, (1 කොරින්ති 16:18 ගලාති 6:18) සඳහන් කරන්නේ ගැළවීමේ ආරාධනාව ඇසෙන සහ පිළිගන්නාවූ ජීවමාන මිනිසුන් ලෙසය. “හිරගෙය තුළ) යන ප්‍රකාශය පැහැදිලිවම සත්‍ය හිරගෙයක් ගැන නොවේ. එහෙත් පාපයේ හිරගෙයටය. එනම් එහි නැවත උත්පාදනය නොකරන මනුෂ්‍ය ස්වභාවය ඇත. (රෝම 6:1-23; රෝම 7:7-25).

පසුතැවිලි නොවූ ආදි කල්පිකයින්ට ක්‍රිස්තුස්වහන්සේගේ දේශනා කිරීම නෝවා තුළින් ඉටු කරනු ලැබීය. ඔහුට දෙවියන්වහන්සේ විසින් දිව්‍යානුභාවයෙන් උපදෙස් දෙනු ලැබීය. (හෙබ්‍රෙව් 11:7). එමෙන්ම සමකාලීනයින්ව, “ධර්මිෂ්ඨතාවයේ දේශකයෙක්” වූවේය. (2 පේත්‍රැස් 2:5) පේත්‍රැස්ගේ පාඨ ලියා ඇත්තේ ඇදහිලිවන්ත වීම යනු කුමක්ද යන්න සම්බන්ධව ඇත. ඒවා මියගියාවූ අයගේ තත්වය පිළිබඳ අදහස් දැක්වීමක් නොවේ.