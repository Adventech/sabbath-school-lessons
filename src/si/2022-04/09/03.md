---
title:  “අද ... මා සමග පාරාදීසයේ”
date:   21/11/2022
---

ආත්මයේ අමරණීයත්වය සහතික කිරීම සඳහා භාවිතා කෙරෙන බයිබල් පාඨ වන්නේ, ලූක් 23:43 “උන්වහන්සේ මෙසේ පිළිතුරු දුන් සේක: උන්වහන්සේද: “සැබැවක් නුඹට කියමි. අදම නුඹ සමා සමග පාරාදීසයෙහි සිටින්නෙහිය.” බොහෝ බයිබල් පරිවර්තන වලින් පෙන්නුම් කරන්නේ, එම දිනයේදීම ක්‍රිස්තුස්වහන්සේ මිය ගිය බවය. එමෙන්ම ක්‍රිස්තුස්වහන්සේ සහ සොරා යන දෙදෙනාම පාරාදීසයේ සිටින්නෝය. මෙය අපව මවිතයට පත් කළ යුතු නොවෙමු. මන්දයත්, බයිබලය පරිවර්තනය කළාවූ පරිවර්තකයින් ආත්මයේ අමරණීයත්වය පිළිබඳ මතය විශ්වාස කළාවූ අය වූ නිසාය. එහෙත් මෙය එම පාඨය පිළිබඳ කර ඇති ඉතාම හොඳ පරිවර්තනයද?

`ලූක් 23:43 පාඨය යොහන් 20:17 සහ යොහන් 14:1-3 පාඨ සමඟ සසඳන්න. කුරුසිය මතදී පසුතැවිලි වූ සොරාට දුන් පොරොන්දුව යේසුස්වහන්සේ මග්දලායේ මරියාට දුන් වචන සහ උන්වහන්සේගේ ගෝලයන්ට දුන් පොරොන්දුවේ අලෝකය තුළින් කෙසේ අවබෝධ කරගත යුතුද?`

ක්‍රිස්තුස්වහන්සේ සහ සොරා එකම දවසේ පාරාදීසයට ගිය බවට උපකල්පනය කිරීම, උන්වහන්සේගේ උත්ථානයෙන් පසු මග්දලායේ මරියාට පැවසූ වදන් වලට වඩා වෙනස්ය. මන්ද ඇයට උන්වහන්සේ දුන් පිළිතුර වූයේ උන්වහන්සේගේ පියාණන්වහන්සේ වෙතට, එනම් ස්වර්ගයට තවමත් නොගිය බවය. (යොහන් 20:17). මෙම වැරැද්ද, එනම් යේසුස්වහන්සේ සහ පශ්චත්තාප වූ සොරා ඒ දවසේදී ස්වර්ගයට ගිය බව යේසුස්වහන්සේ ගෝලයින්ට දුන්නාවූ පොරොන්දුවටද වෙනස් වේ. එනම් ඔවුන්ව ස්වර්ගයට ගෙන යනු ලබන්නේ උන්වහන්සේගේ දෙවෙනි පැමිණීමේදී පමණ බවයි. (යොහන් 14:1-3).

ලූක් 23:43 පාඨයේ ඇති ගැටළුව වන්නේ, “අද” යන වචනය සම්බන්ධවය. “එහි සිටීම”ද නැතහොත්, “පවසමි” යන වචනයටද යන්න තීරණය කිරීමේ අපහසුතාවය නිසාය. ව්‍යකරණානුකූලව විග්‍රහ කළ විට එය විග්‍රහ කිරීම අපහසුය. එනම් “ක්‍රියාපදය” හා සම්බන්ධ වන “ක්‍රියා විශේෂණය” අදාළ කරගන්නා ලූක්ට අනුව විරාම ලකුණු යොදා ඇති ක්‍රමය මත තීරණය වන බව පෙනේ.

එබැවින්, ඉතාම ස්වභාවික අන්දමින් ලූක් 23:43 පාඨය කියවිය යුත්තේ, “මම අද සැබවක් නුඹට කියමි. නුඹ මා සමග පාරාදීසයෙහි සිටින්නෙහිය.” වෙනත් වචන වලින් කියතොත්, යේසුස්වහන්සේ ඔහුට පොරොන්දු වන්නේ, ඒ අවස්ථාවේදීම, එහිදීම, ඔහුට ගැළවීම ලැබෙන බවයි.

`පසුතැවිලි වූ සොරා ගැන කථාන්තරය කියවන්න. (ලූක් 23:39-43). ඔහුගේ පාප ගැන නොතකා, දෙවියන්වහන්සේට පරිත්‍යාග කිරීමට ඔහු කිසිවක් නැති බව නොසලකා, ඔහුට ක්‍රිස්තුස්වහන්සේ සදාකාල ජීවනය පොරොන්දු වූ සේක. මෙම කථාන්තරය මගින්, ඇදහිල්ල තුළින් පමණක් ගැළවීම ලැබීමේ ශ්‍රේෂ්ඨ සත්‍යය මෙම කථාන්තරය මගින් බලසම්පන්න ලෙස එළිදරව් කරන්නේ කෙසේද? අපි එම සොරා මෙන් වන්නේ කුමන ක්‍රම වලින්ද? අපි එයට වඩා වෙනස් වන්නේ කුමන ක්‍රම වලින්ද?`