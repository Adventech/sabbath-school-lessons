---
title:  පූජාසන යට ආත්ම
date:   24/11/2022
---

`එළිදරව් 6:9-11 පාඨ කියවන්න. මියගියාවූ වේද සාක්ෂිකයින්ගේ “ආත්ම” “පූජාසනය යටදී” හඬ නගන්නේ කෙසේද?`

පස්වෙනි එළිදරව් මුද්‍රාව විවෘත කිරීම මගින් අසාමාන්‍ය එළිදරව්වක් ඇති වේ. වේද සාක්ෂිකයින්ගේ ආත්ම උපමා රූපක වලින් පෙන්වනු ලැබේ. එනම් “පූජාසනය යට” සිට පළිගන්නා ලෙස ඉල්ලා දෙවියන්වහන්සේට හඬ නැගීමය. (එළිදරව් 6:9-11) සමහර විචාරකයෝ මෙම පූජාසනය සත්වෙනි මුද්‍රාව යටතේ සඳහන්වූ සුවඳ දුම් පූජාසනය ලෙස හඳුන්වා ඇත. (එළිදරව් 8:1-6). නමුත් එළිදරව් 6:9-11 හි (”‍සුවඳ දුම්”‍ වෙනුවට) “රුධිරය”‍ ගැන සඳහන් කිරීම මගින් අපට දවන පූජාවේ පූජාසනය දෙස බැලීමට අඟවනු ලැබේ. එහිදී පූජාවේ රුධිරය ඉසිනු ලබන අතර, (ලෙවී කථාව 4:18, 30, 34). එම පූජාවල රුධිරය පූජාසනය වටා ඉසිනු ලැබූ විට වේද සාක්ෂිකයන්ගේ රුධිරය සංකේතාත්මක ලෙස දෙවියන්වහන්සේගේ පූජාසනය මත ඉසිනු ලබන්නේය. එනම් දේව වචනයට සහ යේසුස්වහන්සේගේ සාක්ෂියට විශ්වාසවන්තව (එළිදරව් 6:9; එළිදරව් 12:17; එළිදරව් 14:12 පාඨද බලන්න) සිට ඔවුහු තම ජීවිත අහිමි කරගත්හ.

පූජාසනය යට “ආත්ම”ද සංකේතවත්ය. එය තාත්වික ලෙස අර්ථ ගැන්වීමෙන් පෙනී යන්නේ වේද සාක්ෂිකයින් ස්වර්ගයේ සම්පූර්ණයෙන් ප්‍රීති නොවන බවයි. මක්නිසාද ඔවුහු තවමත් පළිගැනීම සඳහා හඬ නගන බැවිනි මින් ඔවුන් ගැළවීමේ ප්‍රීතිය භුක්ති විඳින බව ප්‍රකාශ නොවේ. පළිගැනීමේ චේතනාව මගින් ඔබගේ ජීවිතය කාලකණ්ණි කළ හැකිය. එහෙත් ඔබගේ මරණය පවා!

එමෙන්ම, යොහන්ට ස්වර්ගය ඇත්තවශයෙන්ම පවතින ආකාරය පිළිබඳ දර්ශනයක් දෙනු නොලැබූ බව මතක තබා ගැනීම වැදගත් වන්නේය. “යුද්ධයට සූදානමින් සිටින අශ්වාරෝහකයින් සමග සුදු, රතු සහ කළු අශ්වයින් නොසිටිති. යේසුස්වහන්සේ ලේ තැවරුණාවූ පිහියක් සහ තුවාලයක් සමග එහි පෙනී නොසිටින සේක. මෘගයින් සතර දෙනා සඳහන් කරන ලද ආකාරයට සත්ව ලක්ෂණ සහිත සත්වයින් නියෝජනය නොකරති ... ඒ ආකාරයෙන්ම ස්වර්ගයේ පූජාසනය යට වැතිර සිටින ‘ආත්ම’ ද නැත. මුළු දර්ශනයම චිත්‍රමය සහ සංකේතාත්මක ඉදිරිපත් කිරීමකි.” The SDA Bible Commentary, vol. 7, p. 778.

ජෝර්ජ් ඊ ලෑඩ්, ඇඩ්වෙන්ටිස්ට් නොවන පුද්ගලයෙක් වුවද, මෙසේ ලිවීය. (ඇඩ්වෙන්ටිස්ට් වරයෙකුගේ අදහස් මෙන්) “මේ මොහොතේදී (එළිදරව් 6:9-11), පූජාසනය පූජාවන් පවත්වන්නාවූ ආසනයයි. එහි පූජා කරන ලද රුධිරය ඉසිනු ලැබේ. යොහන් දුටුවාවූ පූජාසනය යට තිබූ වේද සාක්ෂිකයින්ගේ ආත්ම, මියගියාවූ අයගේ තත්වය පිළිබඳ කළ යුතු කිසිවක් නැත. එසේත් නැත්නම්, ඔවුන්ගේ අතර මැද තත්වය පිළිබඳවද නොවේ. එය නිකම්ම, ඔවුන්ව ඔවුන්ගේ දෙවියන්වහන්සේගේ නාමයෙන් මරා දමනු ලැබූ බව පෙන්වන විවිධ මාර්ග විය. —A Commentary on the Revelation of John (Grand Rapids, MI: Eerdmans, 1972), p. 103.

`විශේෂයෙන්ම අසාධාරණයට ගොදුරු වූ අය සාධාරණය වෙනුවෙන් හඬ නැගුවේ නැත්තේ කවුද? එය තවමත් පැමිණ නැත. අපි මේ ලෝකයේ බොහෝ සෙයින් හිඟව පවතින සාධාරණය අවසානයේදී පැමිණෙන බව අපි ඇදහිල්ලෙන් විශ්වාස කළ යුත්තේ මන්ද? මෙම පුදුමාකාර පොරොන්දුවෙන්, කුමන  සැනසීමක් ලබාගත හැකිද?`