---
title:  පියවරුන් (මුතුන් මිත්තන්) සමග විවේක ගැනීම
date:   13/10/2022
---

`උත්පත්ති 25:8; 2 සාමුවෙල් 7:12; 1 රාජාවලිය 2:10, සහ 1 රාජාවලිය 22:40 පාඨ කියවන්න. මරණය පිළිබඳ ඔබේ අවබෝධයට මෙම පාඨ එකතු කරන්නේ කුමක්ද?.`

පැරණි ගිවිසුමේ මරණය සහ භූමදානය පිළිබඳ අදහස් විවිධ ආකාරවලින් ප්‍රකාශ කරයි. එක සංකල්පයක් වන්නේ තමන්ගේම මිනිසුන් සමග එක්වීම යන්නයි. නිදසුනක් වශයෙන්, ආබ්‍රහම් අපට පවසා ඇත්තේ, “ආබ්‍රහම් හොඳ මහලු‍ වයසේදී, වයෝවෘද්ධයෙක්ව වයසින් පූර්ණව ප්‍රාණය හැර නැසී තමාගේ සෙනගට එකතු වුණේය.” (උත්පත්ති 25: 8,). ආරොන් සහ මෝසෙස් ද තම තමන්ගේ සෙනඟ වෙතට ගියහ. (ද්විතීය කථාව 32:50).

`යහපත් සහ අයහපත් රජවරුන්ද මරණයේදී එම ස්ථානයටම ගිය බවට මතය මගින් මරණයේ ස්වභාවය ගැන අපට පවසන්නේ කුමක්ද? (2 රාජාවලිය 24:6, 2 ලේකම් 32:33).`

මරණය විස්තර කිරීමේ තවත් ක්‍රමයක් වන්නේ, යම් අයෙක් තම පියවරුන් සමඟ විවේක ගත් බව පැවසීම මගිනි. දාවිත් රජතුමාගේ මරණය පිළිබඳ බයිබලය පවසන්නේ,  “පසුව දාවිත් තමාගේ පියවරුන් සමඟ සැතපී දාවිත්ගේ නුවර තැන්පත් කරනු ලැබීය.”‍ (1 රාජාවලිය 2:10) යනුවෙනි. විශ්වාසවන්ත රජවරුන් සහ නොඇදහිලිකාර රජවරුන් යන තවත් හෙබ්‍රෙව් රජවරුන් කිහිප දෙනෙකු සම්බන්ධයෙන්ද එම ප්‍රකාශය සඳහන් කරනු ලැබීය.

පූර්වගාමීන් සමඟ සැතපීම පිළිබඳ අඩු තරමින් අංග තුනක්වත් අපට අවබෝධ කරගත හැකිය. ඉන් එකක් නම්, ඉක්මනින් හෝ පසුව අපගේම වෙහෙස වන සුළු කර්මාන්ත වලින් සහ දුක් විඳීම් වලින් විවේක ගැනීමට අවස්ථාවක් එළඹෙන බවයි. තවත් කරුණක් වන්නේ, අපගේ පූර්වගාමීන් දැනටමත් අපට වඩා ඉදිරියෙන් ගොස් ඇති බැවින්, එම ප්‍රිය නොවන මාර්ගය අනුව යන පළමු වන සහ එකම පුද්ගලයින් අපි නොවන බැවිනි. මක්නිසාද අපගේ පූර්වගාමීන් අපට කලින් දැනටමත් ගොස් ඇති බැවිනි. තුන්වන අදහස නම්, ඔවුන් සමීපයේ භූමදානය කිරීමෙන් අපි තනි නොවෙමු. එහෙත් සිහි බුද්ධියෙන් තොර මරණයේදී පවා එකට සිටිමු. මෙය අද නූතන පුද්ගලවාදී සංස්කෘති වලට එතරම් අර්ථයක් නොදෙනු ඇත. එහෙත් පුරාණ කාලයේ එය ඉතා අර්ථවත් කරුණක් විය.

ක්‍රිස්තුස්වහන්සේ තුළ මිය ගියාවූ අය ඔවුන්ගේ ප්‍රේමවන්ත අයට සමීපව භූමදාන කළ හැකිය. එහෙත්, එසේ වුවද ඔවුන් අතර සන්නිවේදනයක් නොමැත.  ඒ ආකාරයෙන් එම මහිමාන්විත දවස දක්වා ඔවුන් සිහිසුන්ව සිටිනු ඇත. එම දිනයේදී ඔවුහු ක්‍රිස්තුස්වහන්සේ තුළ මිය ගියාවූ ඔවුන්ගේ ප්‍රේමවන්තයන් සමඟ නැවත එක්වීම සඳහා ඔවුන්ගේ තද නින්දෙන් පිබිදෙනු ඇත.

`මළාවූ අයට ඇත්තෙන්ම දැනුමක් තිබුණේ නම්, මෙම ගැඹුරු ස්ථානයේ ජීවිතය කුමන ආකාරයේදැයි සහ විශේෂයෙන් ඔබට මහත් සේ කම්පා වීමට සිදුවූ, ඔබ ආදරය කළාවූ අයගේ මරණය ගැන තැවුණාවූ අය ඉදිරියේ සිටීම කුමන ආකාරයේදැයි කල්පනා කරන්න. එසේ නම්, මියගියාවූ අය නිදා සිටීම යන සත්‍යය ජීවත්ව සිටින අයට එතරම් සැනසුම් දායක වන්නේ ඇයි?`