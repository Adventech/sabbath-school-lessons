---
title:  “මළාහු කිසිවක් නොදනිති”
date:   12/10/2022
---

`යෝබ් 3:11-13; ගීතාවලිය 115:17; ගීතාවලිය 146:4; සහ දේශනාකාරයා 9:5, 10 කියවන්න. මරණයේදී මනුෂ්‍යයන්ගේ තත්වය ගැන මෙම පාඨ මගින් අපට ඉගෙනගත හැක්කේ කුමක්ද?`

සමහර බයිබල් විචාරකයින් තර්ක කරන්නේ කාව්‍යමය භාෂාවෙන් ලියා ඇති මෙම පාඨ (යෝබ් 3:11-13; ගීතාවලිය 115:17; ගීතාවලිය 146:4; දේශනාකාරයා 9:5, 10), මනුෂ්‍යයන්ගේ මරණයේදී ඇතිවන තත්වය අර්ථකථනය කිරීමට භාවිතා කළ නොහැකි බවයි. සමහර අවස්ථා වලදී කාව්‍ය අපැහැදිලි විය හැකි අතර, පහසුවෙන්ම වරදවා වටහා ගත හැකි බව සත්‍යයකි, නමුත් මෙම පාඨවල එය එසේ නොවේ. ඔවුන්ගේ භාෂාව පැහැදිලි වන අතර, ඔවුන්ගේ සංකල්ප මෙම මාතෘකාව පිළිබඳ පැරණි ගිවිසුමේ ඉගැන්වීම් සියල්ලම සමඟ සම්පුර්ණයෙන්ම එකඟ වේ.

පළමුව, යෝබ් 3 වැනි පරිච්ඡේදයෙහි, ඔහුගේම උපත ගැන කනස්සල්ලට පත්වේ. මක්නිසාද සියළුම දුක් විඳීම් නිසාය. (අපගේ වඩාත් දරුණු අවස්ථාවන්හිදී, ඔහු හෝ ඇය කිසි දිනෙක උපත නොලැබුවා නම් හොඳ බව ප්‍රාර්ථනා නොකළ අයෙක් ඇත්ද?) ඔහු උපතේදී මිය ගියේ නම්, ඔහු නිදාගෙන විවේකයෙන් සිටිනු ඇතැයි යන්න අවබෝධ කර ගනියි. (යෝබ් 3:11, 13).

ගීතාවලිය 115 පරිච්ඡේදයෙන් මළවුන් තබා ඇති ස්ථානය නිශ්ශබ්ද ස්ථානයක් ලෙස අර්ථකථනය කරයි, මක්නිසාද “මළාහු ... ස්වාමින්ට ප්‍රශංසා නොකරති”‍ (ගීතාවලිය 115:17). මින් මියගියාවූ අය, විශ්වාසවන්ත (ස්තුතිවන්ත) මළාහු ස්වර්ගයේ සිට ස්වාමීන්වහන්සේට නමස්කාර කරමින් සිටින බව අදහස් නොකෙරේ.

ගීතාවලිය 146ට අනුව, පුද්ගලයෙකුගේ මානසික ක්‍රියාකාරකම් මරණයේදී නවතී. “ඔහුගේ හුස්ම නික්ම යයි. ඔහු ස්වකීය භූමියට හැරී යයි. එදාම ඔහුගේ කල්පනාව නැතිවේ.” (ගීතාවලිය 146:4). මෙය මරණයේදී සිදුවන දේ පිළිබඳ බයිබලයේ අංග සම්පූර්ණ නිරූපණයකි.

දේශනාකාරයා 9 පරිච්ඡේදය, “මළාහු කිසිවක් නොදනිති,”‍ යනුවෙන් අදහසක් එක් කරයි. එමෙන්ම මිනීවළෙහි “වැඩක්වත්, යෝජනාවක්වත්, දැනගැන්මවත්, ප්‍රඥාවත් නැත.” (දේශනාකාරයා 9:5, 10). මෙම වාක්‍ය මගින් මියගියාවූ අයට සිහි බුද්ධියක් නැති බව පවසන බයිබලයේ ඉගැන්වීම තහවුරු කරයි.

මරණයේදී සිහියෙන් තොරවීම පිළිබඳ බයිබලයේ ඉගැන්වීම් වලින් කිතුනුවන් තුළ කිසිදු තැති ගැන්මක් ඇති විය යුතු නැත. පළමුකොට, සදාකාලික දැවෙන නිරයක් නැත. එසේත් නැත්නම් ගැළවීම නොලැබ මිය යන අයට නැවතීම සඳහා තාවකාලික පවිත්‍රාගාරයක්ද නාමැත. දෙවනුව, ක්‍රිස්තුස්වහන්සේ තුළ මිය යන අයට ලැබෙන පුදුමාකාර ත්‍යාගයක් ඇත.  “විශ්වාසවන්තයාට මරණය සුළු කාරණයක් වීම පුදුමයක් නොවේ. . . කිතුනුවාට මරණය යනු නින්දකි. එනම් නිශ්ශබ්දතාවයේ සහ අන්ධකාරයේ මොහොතකි. ජීවනය ක්‍රිස්තුස්වහන්සේ සමඟ දෙවියන්වහන්සේ තුළ සැඟවී ඇති අතර, “අපගේ ජීවනය වන ක්‍රිස්තුස්වහන්සේ ප්‍රකාශ වන කල නුඹලාත් උන්වහන්සේ සමග තේජසින් ප්‍රකාශ වන්නහුය.” (යොහන් 8:51, 52; කොලොස්සි 3:4). —Ellen G. White, The Desire of Ages, p. 787.

`ක්‍රිස්තුස්වහන්සේ තුළ මියගියාවූ අය ගැන සිතන්න. ඔවුන් මරණයේදී ඔවුන්ගේ ඇස් වසාගෙන, මිනී වළ තුළ වසර 1,500 හෝ මාස පහක වුවද කම් නැත, ඔවුන්ට සියල්ල එක හා සමානයි. ඔවුන් දන්නා ඊළඟ දෙය නම් ක්‍රිස්තුස්වහන්සේගේ වෙතට ආපසු ඒමයි. එසේ නම්, එක් අතකින්, ජීවත්ව සිටින අපට වඩා මළවුන් හොඳින් සිටින බවට යමෙකු තර්ක කරන්නේ කෙසේද?`