---
title:  “ජීවමාන සත්වයෙක්”
date:   09/10/2022
---

`උත්පත්ති 1:24-27 සහ උත්පත්ති 2:7, 19 පාඨ කියවන්න. දෙවියන්වහන්සේ සත්වයින්ව මැවූ ආකාරය සහ  මනුෂ්‍යයා මැවූ ආකාරය අතර ඔබට දැකිය හැකි සමානකම් සහ අසමානකම් මොනවාද? මනුෂ්‍ය ස්වභාවය ගැන උත්පත්ති 2:7 පාඨය අපට පවසන්නේ කුමක්ද?`

උත්පත්ති වාර්තාවෙන් ප්‍රකාශ කරන්නේ මැවීමේ සතියේ හයවන දිනයේදී දෙවියන්වහන්සේ සත්වයින්ට සහ පළමු මනුෂ්‍ය යුවළකට ජීවනය ලබා දුන් බවයි (උත්පත්ති 1:24-27). “ස්වාමී වූ දෙවියන්වහන්සේ වනයේ සියළු මෘගයන්ද, ආකාශයේ සියළු පක්ෂීන්ද භූමියෙන් සාදා ... (උත්පත්ති 2:19). උන්වහන්සේ, “භූමියේ දූවිල්ලෙන් මනුෂ්‍යයා සෑදූ,”‍ සේක. (උත්පත්ති 2: 7).

සිවුපාවුන් සහ මිනිසා “භූමියෙන්” සෑදී තිබුණද, මිනිසාගේ නිර්මාණය ප්‍රධාන ආකාර දෙකකින් සිවුපාවුන්ගෙන් වෙනස් විය. පළමුව, දෙවියන් වහන්සේ මිනිසා ශාරීරිකව නිර්මාණය කොට, ඉන්පසු “... ඔහුගේ නාස්පුඩු තුළට ජීවනයේ හුස්ම හෙළුෑ සේක. එවිට මනුෂ්‍යයා ජීවමාන ප්‍රාණයක් බවට පත් විය”‍ (උත්පත්ති 2: 7). ඔහු ජීවමාන සත්වයෙකු වීමට පෙර ශාරීරික වස්තුවක් විය. දෙවනුව, දෙවියන්වහන්සේ මනුෂ්‍යත්වය මැවුවේ ස්ත්‍රි, පුරුෂ ලෙස දෙවියන්වහන්සේගේ සමානත්වයෙන්, උන්වහන්සේගේ ස්වරූපයෙන්මය. (උත්පත්ති 1:26, 27).

උත්පත්ති 2:7 වැනි පාඨයෙන් විස්තර කරන්නේ, ආදම්ගේ භෞතික ශරීරයට “ජීවනයේ හුස්ම” ඇතුල් කිරීමෙන් පසුව ඔහු “ජීවමාන සත්වයෙක්” බවට පත්වූ බවය. හෙබ්‍රෙව් වචනයෙන් අර්ථවත් කරන්නේ “ජීවමාන ආත්මයක්” ලෙසය. එයින් අදහස් වන්නේ අප සෑම කෙනෙකුටම ශරීරයෙන් වෙන්විය හැකි හැකි ආත්මයක් නොමැති බවයි. එනම් අපි එකිනෙකා ජීවමාන සත්වයින් හෝ ජීවමාන ආත්ම වෙන්නෙමු. මෙම “ආත්මය” යනු ශරීරයෙන් වෙන්ව පැවතිය හැකි සිහි බුද්ධියෙන් යුක්ත වස්තුවක් බව බයිබලයට අනුකූල නොවන මිථ්‍යා මතයකි. මනුෂ්‍යත්වයේ සැබෑ ස්වභාවය අවබෝධ කර ගැනීමෙන්, භෞතික ආත්මයක් පිළිබඳ උපකල්පනය පිළිගැනීමෙන් වැළකී සිටිය හැකිය. එමෙන්ම එම විශ්වාසයන් මත ගොඩනැගුනාවූ භයානක වැරදිවලින්ද වැළකී සිටිය හැකිය.

සම්පූර්ණ පුද්ගලයෙකුගෙන් වෙන් වූ කිසිම කොටසකට සිහි බුද්ධියක් නැත. දෙවියන්වහන්සේ අපව මවා ඇත්තේ භයානක සහ පුදුමාකාර ආකාරයකින් වන අතර, මෙම විශේෂිත කාරණය සම්බන්ධයෙන් ශුද්ධ ලියවිල්ල පවසන දෙයට එහා කිසිවක් අපි උපකල්පනය නොකළ යුතු වෙමු. එපමණක් නොව, ජීවිතයේ ස්වභාවය අභිරහසක් පමණක් නොව (තවමත් විද්‍යාඥයින්ට අවබෝධ කරගත නොහැකි කරුණක් වන්නේ, යමක් ජීවමාන වීම යනුවෙන් කුමක් අදහස් කරන්නේද යන්නයි.) ඊටත් වඩා අභිරහසක් වන්නේ සිහිබුද්ධියේ ස්වභාවය ගැනය. ද්‍රව්‍ය පටක (සෛල සහ රසායනික ද්‍රව්‍ය) එකතු වීමෙන්, අපගේ හිසෙහි මොළය තුළ රඳවාගෙන, සිතුවිලි සහ හැඟීම් වෙනස් වන්නේ කෙසේද? එනම් සිතුවිලි සහ හැඟීම්ය. මෙම අදහස ඉගෙන ගන්නාවූ අය පිළිගන්නේ අපි ඇත්තෙන්ම නොදන්නා බවයි.

`ජීවිතය කුමන ආකාර හාස්කමක්ද! අපි අපගේ ජීවිතය පමණක් නොව සදාකාල ජීවනය යන ත්‍යාග ගැන ප්‍රීති විය යුත්තේ ඇයි යන්නද වඩා ශ්‍රේෂ්ඨ හාස්කමකි.`