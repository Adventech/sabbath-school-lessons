---
title:  මනුෂ්‍යත්වයේ ස්වභාවය අවබෝධ කරගැනීම
date:   08/10/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 1:24-27; උත්පත්ති 2:7, 19; මතෙව් 10:28; දේශනාකාරයා 12:1-7; 1 රාජාවලිය 2:10; 1 රාජාවලිය 22:40.  

> <p>කටපාඩම් පදය</p>
> “ස්වාමිවූ දෙවියන්වහන්සේ භූමියේ දූවිල්ලෙන් මනුෂ්‍යයා සාදා ඔහුගේ නාස්පුඩු තුළට ජීවනයේ හුස්ම හෙළුෑසේක; එවිට මනුෂ්‍යයා ජීවමාන ප්‍රාණයක් විය.” (උත්පත්ති 2:7)

දෙවියන්වහන්සේගේ වචන අතර ආතතිය, “‘නුඹ නසින්නෙහිය,”‍ (උත්පත්ති 2:16, 17) සහ සාතන්ගේ ව්‍යාජ පොරොන්දුව, “නුඹලා ඇත්තටම නසින්නේ නැත”‍ (උත්පත්ති 3:4) එය ඒදන් උයනට සීමා වූ දෙයක් නොවීය. එය ඉතිහාසය පුරාවටම රැව් පිළිරැව් දෙනු ලැබීය. 

බොහෝ අය සාතන්ගේ වචන දෙවියන්වහන්සේගේ වචන සමඟ එකඟ කිරීමට උත්සාහ කරති. ඔවුන්ට “නුඹ නසින්නෙහිය,”‍ යන අනතුරු ඇඟවීම විනාශ වන්නාවූ ශරීරයකට පමණක් අදහස් කරන අතර,  පොරොන්දුව, “නුඹ ඇත්තටම නසින්නේ නැත”‍ යන පොරොන්දුව අමරණීය ආත්මයක් පිළිබඳ ඇඟවීමකි. 

එහෙත් මෙම මතය ක්‍රියාත්මක නොවේ. උදාහරණයක් ලෙස දෙවියන් වහන්සේගේ සහ සාතන්ගේ පරස්පර විරෝධී වචන සමාන කළ හැකිද? ශාරීරික මරණයකින් ගැළවෙන්නාවූ භෞතික නොවන ආත්මයක් තිබේද? මෙම ප්‍රශ්නවලට පිළිතුරු සැපයීම සංකීර්ණ වූද, එමෙන්ම විද්‍යාත්මක උත්සාහයන් තිබේ. එහෙත්, බයිබලය මත පදනම් වූ කිතුනුවන් වශයෙන්, අපව මැවුවා වූද, මහෝත්තම වූද දෙවියන්වහන්සේ පමණක් අපව පරිපූර්ණ ලෙස හඳුනන බව අප හඳුනාගත යුතුය (ගීතාවලිය 139 බලන්න). මේ අනුව, අපට මෙම තීරණාත්මක ප්‍රශ්නවලට පිළිතුරු සොයාගත හැක්කේ උන්වහන්සේගේ වචනය වන ශුද්ධ ලියවිල්ල තුළිනි.

පැරණි ගිවිසුමේ මනුෂ්‍ය ස්වභාවය සහ මරණයේදී මිනිසුන්ගේ තත්වය අර්ථකථනය කරන්නේ කෙසේද යන්න මෙම සතියේ අපි සලකා බලමු.

_ඔක්තෝබර් 15 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._