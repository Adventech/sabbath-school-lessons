---
title:  “පව් කරන ආත්මය මිය යන්නේය”
date:   10/10/2022
---

`එසකියෙල් 18:4, 20 සහ මතෙව් 10:28 කියවන්න. මනුෂ්‍ය ආත්මයක ස්වභාවය තේරුම් ගැනීමට මෙම පාඨ අපට උපකාර කරන්නේ කෙසේද?`

මෙම පාපකාරී ලෝකයේ මනුෂ්‍ය ජීවිතය බිඳනසුලු‍ සහ තාවකාලික වේ. (යෙසායා 40:1-8). පාපයෙන් අපවිත්‍ර වූ කිසිවක් ස්වභාවයෙන්ම සදාකාලික නොවන්නේය. “එහෙයින් එක් මනුෂ්‍යයෙකු කරණකොටගෙන පාපයත් පාපය කරණකොටගෙන මරණයත් ලෝකයට ඇතුල්වුණාක් මෙන්, සියලු‍ මනුෂ්‍යයන් පව්කළ බැවින් සියල්ලන් කෙරෙහි මරණයද පැමුණුණේය.”‍ (රෝම 5:12). මරණය යනු පාපයේ ස්වාභාවික ප්‍රතිවිපාකය වන අතර එය මෙහි සෑම ජීවිතයකටම බලපායි.

මෙම කාරණය සම්බන්ධයෙන් වැදගත් බයිබලානුකුල සංකල්ප දෙකක් තිබේ. ඉන් එකක් වන්නේ මනුෂ්‍යයන් සහ සත්වයින් යන කණ්ඩායම් දෙකම මිය යන්නේය. සාලමොන් රජතුමා පවසන අන්දමට “... මක්නිසාද මනුෂ්‍ය පුත්‍රයන්ට සිද්ධවෙන්නේ තිරිසනුන්ට සිද්ධවෙන දේමය; ඔවුන්ට සිද්ධවෙන්නේ එක දෙයක්ය. උන් නසින්නාක්මෙන් ඔවුහුත් නසින්නෝය; ... සියල්ලෝම එකතැනකට යන්නෝය; සියල්ලෝම පස්වලින් වූහ, සියල්ලෝම නැවත පස්වලට හැරීයන්නෝය” (දේශනාකාරයා 3:19, 20).

දෙවන සංකල්පය නම්, පුද්ගලයෙකුගේ මරණයෙන් ඇඟවෙන්නේ ඔහුගේ හෝ ඇයගේ ආත්මය තවදුරටත් ජීවමාන ආත්මයක් නොවන බවයි. (හෙබ්‍රෙව් “නෙපෙෂ්” යන වචනය). උත්පත්ති 2:16, 17 පාඨ වලින් දෙවියන් වහන්සේ ආදම් සහ ඒවට ඔවුන් යහපත හා නපුර දැනගැනීමේ ගසෙන්  පලතුරු අනුභව කළහොත් ඔවුන් නසින බවට අනතුරු ඇඟවූ සේක.

මෙම අනතුරු ඇඟවීම රැව් පිළිරැව් දෙමින්, ස්වාමින්වහන්සේ එසකියෙල් 18:4, 20 පාඨවල සඳහන් අදහස ශක්තිමත් කළසේක. “පව් කරන ප්‍රාණයම නසින්නේය.”  මෙම වාක්‍යය තුළ ප්‍රධාන ඇඟවුම් දෙකක් ඇත. ඉන් එකක් වන්නේ, සියලු‍ මනුෂ්‍යයින් පව්කාරයින් නිසා, අප සියළුදෙනාම වැළැක්විය නොහැකි මහළුවියට පත්වීමේ සහ මියයාමේ ක්‍රියාවලිය යටතට පත් වෙති. (රෝම 3:9-18, 23). තවත් ඇඟවුමක් වන්නේ බයිබලයේ සංකල්පය මගින් ජනප්‍රිය සංකල්පය වන ආත්මයේ ස්වභාවික අමරණීයත්වය හිස් මතයක් වෙයි. ආත්මය අමරණීය නම් සහ මරණයෙන් පසු වෙනත් රාජ්‍යයක ජීවමානව පවතින්නේ නම්, අපි ඇත්ත වශයෙන්ම මිය නොයන්නෙමු. අපි එසේ වෙමුද?

මෙයට විරුද්ධ අන්දමින් මරණය පිළිබඳ බයිබලානුකුල විසඳුම ශරීරයෙන් තොරව ආත්මයක් පාරාදීසයට හෝ පවිත්‍රාගාරයට හෝ අපායට සංක්‍රමණය කරන්නේ නැත. විසඳුම වන්නේ ඇත්තෙන්ම ක්‍රිස්තුස්වහන්සේ තුළ මියගිය අයගේ අවසාන උත්ථානයයි. “ජීවනයේ රොටි” පිළිබඳ දේශනාවේදී යේසුස් වහන්සේ පැවසූ ආකාරයට “... පුත්‍රයාණන් බලා, ඔහු කෙරෙහි අදහන්නාවූ සෑමදෙනාම සදාකාල ජීවනය ලැබීමය; මමද අන්තිම දවසේදී ඔහු නැගුටුවන්නෙමි ...” (යොහන් 6:40).

`ක්‍රිස්තුස්වහන්සේගේ පළමු පැමිණීමේදී තහවුරු කළාවූ දෙවන පැමිණීම පිළිබඳ ස්ථිර බව එය විශ්වාස කරන සියළුදෙනාටම බොහෝ වැදගත් වන්නේ මන්ද? (එපමණක් නොව ක්‍රිස්තුස්වහන්සේගේ දෙවැනි පැමිණීමෙන් තොරව පළමු පැමිණීමේ ඇති වැදගත්කම කුමක්ද? උන්වහන්සේගේ නැවත පැමිණීමේ පොරොන්දුවෙන් තොරව අපට කුමන බලාපොරොත්තුවක් ඇත්ද?`