---
title:  සියල්ල අළුත්ය
date:   24/12/2022
---

### මේ සතියේ පාඩමේ අධ්‍යයනය සඳහා කියවන්න
2 පේත්‍රැස් 3:13; එළිදරව් 21:3, 22; 1 යොහන් 3:2, 3; 1 පේත්‍රැස් 1:22; යෙසායා 25:8; එළිදරව් 22:3-5.

> <p>කටපාඩම් පදය</p>
> “සිංහාසනය පිට වැඩහුන් තැනන්වහන්සේ කථාකොට: බලව, සියල්ල අලු‍ත්කරමියි කීසේක. තවද උන්වහන්සේ කථාකොට: ලියාපන්න. මක්නිසාද මේ වචන විශ්වාසය, සැබෑයයි කීසේක.” (එළිදරව් 21:5).

ශුද්ධ ලියවිල්ල අපට මෙම බලාපොරොත්තුව දෙන සේක: “එහෙත් ධර්මිෂ්ඨකම වාසය කරන අළුත් අහසක්ද, අළුත් පොළොවක්ද උන්වහන්සේගේ පොරොන්දුවේ හැටියට අපි බලා සිටිමුව.” (2 පේත්‍රැස් 3:13).

කෙසේ වෙතත්, සමහරුන්ට “අළුත් අහසක් සහ අළුත් පොළොවක්” පොරොන්දු වීම (එළිදරව් 21:1) සිතින් මාව ගැනීමකි. නැතිනම්, සියළුදෙනාම එකඟත්වයෙන් තබා ගැනීම සඳහා මරණින් මතු ජීවිතයක් බලාපොරොත්තු වන අය කී කථාන්තර විය හැකිය. එනම්, “දැන් ඔබට ජීවිතය දුෂ්කර වුවද, යම්දිනක ස්වර්ගයේ ප්‍රශංසාව අත් වන්නේය” යන්නයි.

එමෙන්ම බයිබලයේ සඳහන් අනාගත බලාපොරොත්තුව සමහරුන් ඒ ආකාරයට ඉදිරිපත් කළද, නව ස්වර්ගයක් සහ නව පොළොවක් පිළිබඳ අප සතු සත්‍යය පිළිබඳ පොරොන්දුව වෙනස් නොවන්නේය.

අවසාන කාලයේදී සමච්චල් කරන්නන් අපගේ ආශිර්වාද ලත් බලාපොරොත්තුවට අපහාස කරන්නෝය. (2 පේත්‍රැස් 3:3-7). එහෙත් සමච්චල් කිරීමෙන් පසු අනාවැකිවල අන්දමට බයිබලය පවසන දේවල් සත්‍ය බවට වඩ වඩා සාක්ෂි දැකිය හැකි වන්නේය. මක්නිසාද ඔවුන් එසේ කරන බවට බයිබලයේ අනාවැකි පැවසූ අන්දමට ඔවුහු කරන බැවිනි.

මේ සතිය තුළදී අපි නව ස්වර්ගයක් සහ නව පොළොවක් පිළිබඳ මහිමවත් පොරොන්දුව පිළිබඳ මෙනෙහි කරමු. එනම් ස්වර්ගීය දේව මාලිගාව, දෙවියන්වහන්සේ පැවතීම, මරණයේ සහ කඳුළු වල අවසානය සහ අවසානයේදී දේව ප්‍රේමයේ අවසාන ජයග්‍රහණය පිළිබඳවය. 

_දෙසැම්බර් 31 වන සබත් දිනට සඳහා සූදානම් වීමට මෙම සතියේ පාඩම අධ්‍යයනය කරන්න._