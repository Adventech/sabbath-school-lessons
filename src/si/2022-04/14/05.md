---
title:  මරණය සහ කඳුළු තවදුරටත් නැත
date:   28/12/2022
---

අමරණීය ආත්මයක් පිළිබඳ න්‍යාය, සදහටම ගිනි ගෙන දැවෙන නිරයේ සදහටම දුක් විඳීම බයිබලයේ ඉගැන්වීම් වලට ප්‍රතිවිරුද්ධ වේ. එම ඉගැන්වීම් වලට අනුව, නව ස්වර්ගයේ සහ නව පොළොවේ “මරණය තවත් නොවන්නේය; වැලපීමත්, හැඬීමත්, වේදනාවත් තවත් නොවන්නේය.” (එළිදරව් 21:4). සදාකාලයටම ගිනි ගෙන දැවෙන නිරය පිළිබඳ න්‍යාය සත්‍ය නම්, “දෙවනි මරණය” මගින් පොළොවෙන් පාපය සහ පව්කරුවන් පහකර නොදමනු ලැබේ. එහෙත් ඔවුන්ව ශෝකයෙන් සහ හැඬීමෙන් පිරි සදාකාලික නිරයට නියම වනු ඇත. එමෙන්ම විශ්වය නැවත කිසිදිනක මුල් ස්වභාවයට සම්පූර්ණයෙන් ප්‍රතිස්ථාපනය නොවනු ඇත. එහෙත් ස්වාමීන්වහන්සේට ප්‍රශංසා වේවා. බයිබලය පින්තාරු කරන්නේ සම්පූර්ණ වෙනස් චිත්‍රයකි.

`යෙසායා 25:8; එළිදරව් 7:17 සහ එළිදරව් 21:4 පාඨ කියවන්න. මෙම වර්තමාන ලෝකයේ පීඩා සහ දුක් විඳීම් මධ්‍යයේ මෙම පාඨ අපට ගෙන එන්නේ කුමන සැනසුමක් හා  බලාපොරොත්තුවක්ද?`

ජීවිතය ඉතාම දුෂ්කර, අසාධාරණ සහ කෲර විය හැකිය. අපට බොහෝ සේ ප්‍රේමවන්ත පුද්ගලයින් භයානක ලෙස මරණයේ සිසිල් වැළඳගැනීම මගින් අපගෙන් උදුරා ගනු ලැබේ. එසේත් නැතිනම් සමහර අය කූට අන්දමින් අපගේ ජීවිත වලට පැමිණ, අපගේ හැඟීම් සොරාගෙන කිසිවිටක කිසිවක් සිදු නොවූ ආකාරයට අපෙන් ඉවත්ව යන්නෝය. අප ප්‍රේම කළාවූද, විශ්වාස කළාවූද යමෙකු විසින් අපව පාවා දුන් විට කොතරම් භයානක දෙයක්ද?

බිඳුණු හදවතකින් යුක්තව, සමහර අවස්ථාවලදී, අපි ජීවිතය ජීවත්වීමට තරම් වටිනේදැයි පවා අපට සිතෙනු ඇත. කෙසේවෙතත්, අපගේ ශෝකය ගැන දුක්වන දෙවියන්වහන්සේ නිතරම අපගේ කඳුළු කොපමණ වුවද, අපගේ කම්මුල් වලින් පිසදැමීමට ආශාවෙන් සිටින සේක. එහෙත් සමහර මහා බරින් යුක්ත කඳුළු දිගටම ගලා එන අතර, ඒ මහිමවත් දිනයේදී මරණය ශෝකය සහ හැඬීම නොපවතින විටදී එය නවතිනු ඇත. (එළිදරව් 21:1-5).

අවසාන විනිශ්චයේදී දෙවියන්වහන්සේ සෑම මනුෂ්‍යයෙකුට සාධාරණ සහ ප්‍රේමයෙන් සලකන බව අපට විශ්වාස කළ හැකිය. ක්‍රිස්තුස්වහන්සේ තුළ මිය ගියාවූ අපගේ සියලු‍ ප්‍රේමවන්ත අයව මරණින් නැවත නැගුටුවා අප සමග සදාකාලය පුරාම සිටීමට සලස්වන සේක. සදාකාලික ජීවනය ලැබීමට නොවටිනා අය අවසානයේදී පැවතීම නවතී. අපගේ ශ්‍රේෂ්ඨම  සැනසුම ලැබෙන්නේ දෙවියන්වහන්සේ සියළුදෙනාටම සාධාරණ ලෙස සලකන බැවිනි.  ස්ථිරවම මරණය නොපවතින විටදී මිදීම ලද අය, ප්‍රීතියෙන් මෙසේ හඬ නගා පවසනු ඇත.“එම්බා මරණය, තාගේ ජය කොහිද? එම්බා මරණය, තාගේ කටුව කොයිද?” (1 කොරින්ති 15:54, 55).

නව ස්වර්ගයේ සහ නව පොළොවේ ස්වාමින්වහන්සේ පොරොන්දු වූයේ, “පළමු දේ මතක් කරනු ලබන්නේවත් සිහි වෙන්නේවත් නැත”‍ යනුවෙනි. (යෙසායා 65:17). මින් අදහස් කරන්නේ ස්වර්ගය “අමතක වීම” ඇති ස්ථානයක් බව නොවේ, එහෙත්, ඒ වෙනුවට, ස්වර්ගයේ ප්‍රීතිය අතීතය මගින් යටපත් කරන බව නොවේ.

`මෙහිදී මනුෂ්‍ය පැවැත්මේ විනාශ වීම් වල අසාධාරණකම නොදැනෙන්නේ මන්ද? විශේෂයෙන්ම එම නරක කාල තුළදී, අපි විශ්වාස කිරීමටත් සහ යම් ප්‍රමාණයකින් දෙවියන්වහන්සේගේ යහපත්කම සහ ප්‍රේමය තුළ ප්‍රීතිමත් වීමට තෝරාගන්නේ කෙසේද?`