---
title:  දේව මාළිගාවේදී
date:   26/12/2022
---

සමහරු ස්වර්ගය දෙවියන්වහන්සේගේ ශුද්ධස්ථානය ලෙස කථා කරති. එහෙත් එළිදරව් පොතෙහි විශේෂිත ශුද්ධස්ථානයක් / දේව මාළිගාවක් ගැන කථා කරන අතර එය නව යෙරුසලම මැද පිහිටා ඇත. එහි දෙවියන් වහන්සේගේ සිංහාසනය සහ වීදුරු මුහුදක්ද පිහිටා තිබුණි. (එළිදරව් 4:2-6; එළිදරව් 7:9-15; එළිදරව් 15:5-8). එහි සියලු‍ ජාතීන්ගේ, ගෝත්‍රයන්ගේ මිනිසුන්ගේ සහ භාෂාවන්ගේ ශුද්ධවන්තයින් සමූහයක් දෙවියන්වහන්සේට සදහටම නමස්කාර කරති. (එළිදරව් 7:9-17).

`එළිදරව් 7:9-15 පාඨය එළිදරව් 21:3, 22 සමඟ සසඳන්න. දෙවියන්වහන්සේට සේවය කරන ගැළවීම ලැබූ සමූහය පිළිබඳ එකඟ විය හැක්කේ කෙසේද? එනම්, “උන්වහන්සේ මාළිගාවේ රෑ දාවල් සේවය කරන...” (එළිදරව් 7:15) යන වාක්‍යය යොහන් පැවසූ යෙරුසලමේ “එහි මාළිගාවක් නුදුටුවෙමි.” වාක්‍යයට අනුවය. (එළිදරව් 21:22)?`

ස්වර්ගීය ශුද්ධස්ථානය / දේවමාළිගාව සැමවිටම ස්වර්ගීය සමූහයා දෙවියන්වහන්සේට නමස්කාර කළාවූ ස්ථානයක් විය. එහෙත් පාපය ඇතුල්වීමත් සමඟම ශුද්ධස්ථානය මනුෂ්‍යත්වයට ගැළවීම අත්කර දුන්නාවූ ස්ථානයක් බවට පත්විය. “පාපය පිළිබඳ ගැටළුව අවසන් වූ විටදී, දේව මාළිගාව සහ එහි ක්‍රියාකාරිත්වයද නැවත පෙර තිබූ තත්වයට පත් වනු ඇත. එළිදරව් 21:22 වැනි පාඨයේ, එළිදරව් කරන්නාවූ යොහන් වාර්තා කරන අන්දමට ඔහු තවදුරටත් එම නගරය තුළ දේවමාළිගාවක් නොදුටු බවයි, මක්නිසාද ස්වාමී වූ සියල්ලෙහි බලවත් වූ දෙවියන්වහන්සේ සහ බැටළු පැටවාණන් එහි මාළිගාව වන බැවිනි. එහෙත් ඉන් අදහස් කරන්නේ, තවදුරටත් ස්වාමීන්වහන්සේගේ මාළිගාවක්, එනම් උන්වහන්සේගේ මවන ලද සත්වයින්ට පැමිණ උන්වහන්සේට නමස්කාර කරන්ට සහ සහභාගිකම් පවත්වන්නට නැති බවද? කිසිම ආකාරයකින් එය එසේ නොවේ!” —Richard M. Davidson, "The Sanctuary: 'To Behold the Beauty of the Lord,' " in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31.

එළිදරව් පොත විශේෂ අවධානයක් යොමු කරන්නේ නමස්කාරය ලබන තැනැන්වහන්සේ සහ උන්වහන්සේට නමස්කාර කරන අයටය. මෙම ස්වර්ගීය නමස්කාරය මධ්‍යස්ථ වී ඇත්තේ දෙවියන්වහන්සේ සහ බැටළු පැටවාණන්ය. (එළිදරව් 5:13; එළිදරව් 7:10). සැමවිටම සිදුවිය යුතු ආකාරයෙන් නමස්කාරයේ අවධාරණය යොමුවන්නේ ක්‍රිස්තුස්වහන්සේටය.
නමස්කාර කරන්නන් වන්නේ, “... මොවුහු මහත් පීඩා මැදින් එන්නෝය. ඔවුහු තමන්ගේ සහ බැටළු පැටවාණන්ගේ ලෙයින් සෝදා සුදු කරගත්තෝය.” (එළිදරව් 7:14). ඔවුහු දෙවියන්වහන්සේගේ ගැළවීමේ සහ වෙනස් කිරීමේ බලයේ ජීවමාන සාක්ෂි වන්නහුය.” ඔවුහු උන්වහන්සේට ප්‍රශංසා ගී ගයති. මක්නිසාද උන්වහන්සේ කවුද යන්න සහ ඔවුන්ට උන්වහන්සේ කළ දේවල් නිසාය.

`එළිදරව් 21:3 පාඨය මෙසේ පවසයි. “තවද මෙන්න, දෙවියන්වහන්සේගේ  මණ්ඩපය මනුෂ්‍යයන් සමඟය. උන්වහන්සේ ඔවුන් සමඟ වාසය කරනසේක, ඔවුහු උන්වහන්සේගේ සෙනඟ වන්නෝය. දෙවියන්වහන්සේම ඔවුන් සමඟ සිට ඔවුන්ගේ දෙවියන්වහන්සේ වනු සේක.”  මෙම පාඨය මගින් තවත් බොහෝ පාඨ පිළිබිඹු කරයි (යෙරෙමියා 32:38; එසකියෙල් 37:27; සෙකරියා 8:8; හෙබ්‍රෙව් 8:10). මෙලොව එම දෙවියන්වහන්සේ අපගේ දෙවියන්වහන්සේ වන බවත්, අපි උන්වහන්සේගේ සෙනඟ වන බවත් යන්නෙන් අදහස් කරන්නේ කුමක්ද? අපි දැන් මෙම පුදුමාකාර සත්‍යය ලෙස ජීවත් වන්නේ කෙසේද?`