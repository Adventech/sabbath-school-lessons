---
title:  දෙවියන්වහන්සේ ඉදිරියේ
date:   27/12/2022
---

බයිබලය පවසන්නේ දෙවියන්වහන්සේ “කිසිවෙකුට ළඟාවෙන්ට බැරි ආලෝකයෙහි” ජීවත් වන බවයි. (1 තිමෝති 6:16), එමෙන්ම, ”‍කිසිවෙක් කිසි කලෙක  දෙවියන්වහන්සේ දුටුවේ නැත,”‍ යනුවෙන් පවසයි. (යොහන් 1:18; 1 යොහන් 4:12). ස්වර්ගයේ සිටින ශුද්ධවන්තයින් දෙවිපියාණන්වහන්සේව කිසිවිටක නොදකින බව ඉන් අදහස් වන්නේද? කිසිසේත්ම නැත. ඉන් අදහස් කරන්නේ වැටීමෙන් පසු මනුෂ්‍යයින් දෙවියන්වහන්සේ දැක නැති බව යන්න  ඉතාම පැහැදිලිය, මක්නිසාද ශුද්ධවන්තයින් ඇත්තෙන්ම ස්වර්ගයේදී උන්වහන්සේව දකිනු ඇති බවට ශුද්ධ ලියවිල්ලේ ඇඟවීම් තිබෙන බැවිනි.

`මතෙව් 5:8; 1 යොහන් 3:2, 3; සහ එළිදරව් 22:3, 4 පාඨ කියවන්න. දෙවියන්වහන්සේ දැකීමේ ශ්‍රේෂ්ඨ වරප්‍රසාද ගැන මෙම පාඨ මගින් අපට පවසන්නේ කුමක්ද?`

“කිසිවෙක් කිසිකලෙක දෙවියන් වහන්සේ දුටුවේ නැත” යයි පවසන යොහන් තුමාම (යොහන් 1:18; 1 යොහන් 4:12) මෙසේද ප්‍රකාශ කරයි. “උන්වහන්සේ සිටින ආකාරයටම අපි උන්වහන්සේ දකින්නෙමුව.” (1 යොහන් 3:2, 3) සහ “උන්වහන්සේගේ මුහුණ දකින්නෝය.” (එළිදරව් 22:3, 4). මෙම ඡේද මගින් සඳහන් කරන්නේ දෙවිපියාණන්වහන්සේ ගැනද නැත්නම් ක්‍රිස්තුස් වහන්සේ ගැනද යන්න තර්කයක් මතුවේ. එහෙත් සියළුම සැක සංකා පහව යන්නේ ක්‍රිස්තුස්වහන්සේගේම ප්‍රකාශයෙනි. “සිතින් පවිත්‍රව සිටින්නෝ ආශිර්වාද ලද්දෝය. මක්නිසාද ඔවුහු දෙවියන්වහන්සේ දකින්නෝය.” (මතෙව් 5:8). මිදීම ලැබූ අයට දෙවියන්වහන්සේට උන්වහන්සේගේ මාළිගාවේදී නමස්කාර කරන්නට ලැබීම කොතරම් වරප්‍රසාදයක්ද! එහෙත් සියල්ලෙහි අති ශ්‍රේෂ්ඨ වරප්‍රසාදය වන්නේ උන්වහන්සේගේ මුහුණ දැකීමයි.

“දෙවියන්වහන්සේගේ දරුවන්ට පියාණන්වහන්සේ සහ පුත්‍රයාණන් වහන්සේ සමඟ විවෘතව කථා කිරීමට ලැබීම වරප්‍රසාදයකි. “දැන් අපට කැඩපතකින් අඳුරු ලෙස පෙනෙන්නේය.” (1 කොරින්ති 13:12). දෙවියන් වහන්සේගේ ස්වරූපය කැඩපතක පිළිබිඹු වන ආකාරයට ස්වභාවධර්මයේ ක්‍රියා සහ මිනිසුන් සමඟ උන්වහන්සේගේ ක්‍රියාකාරිත්වය තුළින් අපි දකිමු. එහෙත් එවිට අපි උන්වහන්සේව මුහුණට මුහුණ ලා දකින්නෙමු. එනම් අඳුරු කරන තිරයක් අතර මැද නැති බැවිනි. අපි උන්වහන්සේ ඉදිරියෙහි සිට උන්වහන්සේගේ පෙනුමේ මහිමය දකින්නෙමු.” —Ellen G. White, The Great Controversy, pp. 676, 677.

අද බයිබල් පාඨ සමහරක් තුළ අඩංගු වන පවිත්‍රභාවය සහ දෙවියන් වහන්සේ දැකීම අතර සම්බන්ධතාවය බලන්න. “හදවතින් පවිත්‍ර”‍ අය දෙවියන් වහන්සේ දකින්නෝය. දෙවියන්වහන්සේව දකින තැනැත්තා “උන්වහන්සේ පිරිසිදුව සිටින්නාක් මෙන්ම තමුන්ම පිරිසිදු කර ගනිති”‍ (1 යොහන් 3:3). මෙම පාඨ මගින් එළිදරව් කරන්නේ, දෙවියන්වහන්සේ අපව ස්වර්ගයට සූදානම් කිරීම සඳහා අප තුළ යම් ක්‍රියාවක් කළ යුතුය.

අවසානයේදී, අපට ස්වර්ගයට යාමට අවශ්‍ය සුදුසුකම්, යේසුස් වහන්සේගේ මරණය තුළින් තහවුරු කර ඇත. දැන් අපි මෙහිදී පවිත්‍ර කිරීමේ ක්‍රියාවලියක් හරහා යන්නෙමු, එය අපගේ සදාකාලික නිවස සඳහා අපව සූදානම් කිරීමට උපකාරී වේ. පවිත්‍ර කිරීමේ ක්‍රියාවලියේ ප්‍රධානතම දෙය නම් උන්වහන්සේගේ වචනයට කීකරු වීමයි. 

`1 පේතෘස් 1:22 කියවන්න. මෙම පාඨය කීකරුකම සහ පවිත්‍ර කිරීම අතර ඇති සම්බන්ධතාවය අපට එළිදරව් කරන්නේ කෙසේද? අපව පවිත්‍ර කිරීමේදී කීකරුකම යනු කුමක්ද?  පේත්‍රැස් අපගේ කීකරුකම පවත්වාගෙන යාම ප්‍රකාශිත වන බව කෙසේ විශේෂිත ලෙස පෙන්වා දෙන්නේද?`