---
title:  ඔවුන්ගේ නළල් මත උන්වහන්සේගේ නාමය
date:   29/12/2022
---

`එළිදරව් 22:3-5 පාඨ කියවන්න. දෙවියන්වහන්සේගේ නාමය නළල මත ලියා ඇති අය අතර අපද සිටින බවට තහවුරු කරන්නේ කෙසේද? අපට එය සහතික කළ හැකිද?`

ලුසිෆර්ගේ කැරැල්ලට පසුව සහ ආදම් සහ ඒවගේ වැටීමෙන් පසුව පව්කාරයින් දෙදෙනාව විනාශ කිරීමට ඉඩ තිබුණි. එහෙත් උන්වහන්සේගේ සත්වයින් කෙරෙහි දක්වන කොන්දේසි විරහිත ප්‍රේමය ප්‍රකාශ කිරීමක් ලෙස දෙවියන්වහන්සේ අනුකම්පා සහගත සැලැස්මක් පිහිටවූ සේක. එනම්, උන්වහන්සේ පුද කරන දෙය පිළිගන්නා සියළුදෙනාම මුදා ගැනීමය. “ගැළවීමේ සැලැස්ම” යනුවෙන් හැඳින්වෙන්නේ මෙයයි. එය පොළොව මැවීමට පෙර සිට පැවතියිද, (එපීස 1:3; 4; 2 තිමෝති 1:9; තීතස් 1:2; එළිදරව් 13:8), මුලින්ම ඉදිරිපත් කරනු ලැබූ ඒදන් උයනේ මනුෂ්‍යත්වයට එනම් වැටීමෙන් පසුය. එය තවදුරටත් එළිදරව් කරනු ලැබුවේ, හෙබ්‍රෙව් ශුද්ධ ස්ථානයේ මෙහෙයෙහි ක්‍රමයට අනුවය. (නික්මයාම 25). ඉන්පසුව එහි අර්ථය සම්පූර්ණයෙන්ම ප්‍රකාශ වූයේ, යේසුස්වහන්සේගේ ජීවිතය, මරණය සහ නැවත නැගිටීම තුළිනි. (රෝම 5 කියවන්න).

ගැළවීමේ සැලැස්මේ මධ්‍යස්ථානයේ, යේසුස්වහන්සේගේ සුදුසුකම් මත, සදාකාල ජීවනය පිළිබඳ පොරොන්දුව ඇත. එනම් කුරුසියට පෙරත්, කුරුසියට පසුවත්, ගැළවීම කිසිවිටක ක්‍රියා අනුව නොව ඇදහිල්ල මත අත්වන්නකි. කෙසේවෙතත්, අපගේ ගැළවීම අපගේ ක්‍රියාවන් ප්‍රකාශ කරන්නකි.

`පාවුල් ඇදහිල්ලෙන් ගැළවීම ගැන උදාහරණයක් ලෙස, ක්‍රිස්තුස් වහන්සේගේ පැමිණීමට බොහෝ කාලයකට පෙරදී ජීවත්වූ ආබ්‍රහම් ගැන ලීවේය: “මක්නිසාද ආබ්‍රහම් ක්‍රියා කරණකොටගෙන ධර්මිෂ්ඨ කරනලද්දේවී නම්, ඔහුට පාරට්ටුකර ගැනීමට කාරණයක් ඇත; නුමුත් දෙවියන්වහන්සේ ඉදිරියෙහි නොවේය. මක්නිසාද ලියවිල්ලේ කුමක් කියා තිබේද? ආබ්‍රහම් දෙවියන්වහන්සේව විශ්වාස කෙළේය, එය ඔහුට ධර්මිෂ්ඨකම කොට ගණන් ගන්නා ලද්දේය කියාය.” (රෝම 4:2,3). ඇදහිල්ලෙන් ධර්මිෂ්ඨකම යනු කුමක්දැයි යන්න අවබෝධ කරගැනීමට මෙම පාඨ අපට කෙසේ උපකාරී වේද?`

මේ ආකාරයෙන්, අපි යේසුස්වහන්සේව පිළිගතහොත්, උන්වහන්සේට යටත් වුවොත්, උන්වහන්සේ තුළ නව ජීවනය ඇතුළුව උන්වහන්සේගේ පොරොන්දු ප්‍රකාශ කළහොත් සහ අපි වෙන කිසිවක් මත නොව, උන්වහන්සේගේ කුසල් මත සම්පූර්ණයෙන් රැඳී සිටියහොත්, අපට ගැළවීමේ සහතිකය අත් වන්නේය. ආබ්‍රහම් විශ්වාස කළේය. එමෙන්ම එය ඔහුගේ ධර්මිෂ්ඨකම ලෙස පිළිගනු ලැබීය. අප සමගද එය එසේම ක්‍රියා කරයි.

එසේ නම් උන්වහන්සේගේ නාමය අපගේ නළලේ ලියා තැබීම යන්නෙන් අදහස් කරන්නේ එයයි. දැන් එය එහි ලියා ඇත්තේ නම්, උන්වවහන්සේ වෙතින් වෙනතකට නොහැරෙන්න. එවිට එය නව ස්වර්ගයේදී සහ නව පොළොවේදීද ලියනු ලැබේ.