---
title:  “ඔබගේ මළාහු ජීවත් වන්නෝය”
date:   19/10/2022
---

`යෙසායා 26:14, 19 පාඨ කියවන්න. සදහටම විනාශ වන අය (යෙසායා 26:14; මලාකි 4:1 පාඨයද බලන්න) සදාකාල ජීවනය ලබන අය (යෙසායා 26:19) අතර වෙනස කුමක්ද?`

යෙසායා පොත මගින්, දෙවියන් වහන්සේගේ මහෝත්තමභාවය සහ මනුෂ්‍යයන්ගේ බිඳෙන සුළු බව අතර ඇති ප්‍රධාන වෙනස්කම පෙන්වා දෙයි. (යෙසායා 40 පරිච්ඡේදය බලන්න). අපි මැළවී යන තෘණ සහ පරවී යන මල් මෙන් වුවද, දෙවියන්වහන්සේගේ වචනය සදහටම පවතී (යෙසායා 40:6-8). අපගේ පාපකාරී ස්වභාවය වෙනුවට දෙවියන්වහන්සේගේ ගැළවීමේ මහිමය සියලු‍ම මනුෂ්‍යයන් වෙනුවෙන් සපයා දී ඇත. එමෙන්ම එය, උන්වහන්සේගේ  ගිවිසුම වැළඳගෙන, සබත් දිනය රක්ෂා කරන අන්‍ය ජාතිකයින්ට පවා ඵලදායී වේ (යෙසායා 56).

යෙසායා පොතෙහි, නැවත නැඟිටීමේ බලාපොරොත්තුව සැලකිය යුතු ප්‍රමාණයකින් පුළුල් කර ඇත. පෙරදී නැවත නැඟිටීම පිළිබඳ බයිබලයේ උපමා රූපක ප්‍රකාශ කරනු ලැබුවේ වැඩි වශයෙන් පුද්ගලික දැක්මට අනුව (යෝබ් 19:25-27; ගීතාවලිය 49:15; ගීතාවලිය 71:20), යෙසායා ප්‍රොපේතවරයා ඒ පිළිබඳ කථා කරන්නේ, ඔහු සහ ගිවිසුම හා සම්බන්ධ විශ්වාසවන්තයින්ගේ සමාජය පිළිබඳවය.  (යෙසායා 26:19).

යෙසායා 26 පරිච්ඡේදය මගින් දුෂ්ට අයගේ සහ ධර්මිෂ්ඨ අයගේ ගමනාන්ත අතර ඇති වෙනස පෙන්වා දෙයි. එක් පැත්තකින්, දුෂ්ටයන් මළවුන් ලෙසට සිටිති. එනම් අඩු තරමින් ”‍දෙවැනි මරණයට”‍ පසුව පවා කිසිදිනක ජීවිතයක් නොලබන්නෝය. (එළිදරව් 21: 8). ඔවුහු සම්පූර්ණයෙන්ම විනාශ කරනු ලබති. එමෙන්ම ඔවුන්ගේ මතකය සදහටම විනාශවී යයි. (යෙසායා 26:14). මෙම පරිච්ඡේදය මගින්, මරණින් පසු නැවත ජීවනය ලබන ආත්ම ඉතිරි නොවන බව ඉගැන්වීම ගැන අවධාරණය කෙරේ. පසුව පැමිණෙන්නාවූ දුෂ්ට අයගේ අවසාන විනාශය ගැන කතා කරමින්, ස්වාමින්වහන්සේ වෙනත් ස්ථානයක සඳහන් කර ඇත්තේ, දුෂ්ටයින් සම්පූර්ණයෙන්ම ඔවුන්ට “මුලක්වත්, අත්තක්වත් ඉතුරු නොවන,” සේ දැවී යන බවය. (මලාකි 4:1).

අනෙක් පැත්තෙන්, මියගියාවූ ධර්මිෂ්ඨ අයව මරණින් නැගුටුවනු ලබන ඔවුන්ගේ ආශීර්වාද ලත් ත්‍යාගය ලබා ගනිති. ස්වාමිවූ දෙවියන්වහන්සේ, “මරණය සදාකාලයටම ගිල දැමූ,” “සියළු මුහුණු වලින් කඳුළු පිස දමන බවත්,” යෙසායා 25 වැනි පරිච්ඡේදය විශේෂ ආකාරයෙන් පවසයි. (යෙසායා 25: 8). යෙසායා 26 වැනි පරිච්ඡේදයේ අපට පහත සඳහන් වචන දැකිය හැකිවේ: “ඔබගේ මළාහු ජීවත්වන්නෝය; මාගේ මළකඳන් නැගිටිනවා ඇත. ධූලියෙහි වසන්නෙනි, පිබිදී ගී කියාපල්ලා. මක්නිසාද ඔබගේ පිනි පලාජාතිවල පිනි මෙන්ය, පොළොව සහ මළවුන් පිට ඔබ ඒවා බසින්ට සලස්වනසේක.” (යෙසායා 26:19). නැවත නැඟිටුවනු ලැබූ සියලු‍ම ධර්මිෂ්ඨ අය ස්වාමීන් වහන්සේ සියලු‍ම දෙනා වෙනුවෙන් සූදානම් කරන ප්‍රීතිමත් සාදයට නැවත නැගුටුවනු ලැබූ සියලුම ධර්මිෂ්ඨ අයද සහභාගි වන්නෝය (යෙසායා 25:6). එමෙන්ම අවසාන නැවත නැඟිටීම, සෑම වයසකටම අයත් ධර්මිෂ්ඨ පුද්ගලයින් එකට ගෙන එන අතර, ක්‍රිස්තුස් වහන්සේ තුළ මිය ගියාවූ ඔබගේ ප්‍රේමණීය පුද්ගලයින්ද එයට ඇතුලත්වේ.

`අපගේ මරණය වෙන කිසිවක් නොව සියළුම දේවල් වල අවසානය බව සිතන්නට අපට කිසිම බලාපොරොත්තුවක්, කිසිම සහතිකයක් හෝ කිසිම හේතුවක් නොවී නම් කුමක් වේදැයි සිතන්න. ඉන්පසු වඩා දරුණු වන්නේ, අපව දැන සිටි අය අප හැර දමා ගියේ නම්, ඔවුන් කිසිවිටෙක නොසිටියේ යැයි හැඟුණු විටදී, අපගේ ජීවිත වලට කිසිම අර්ථයක් නැතිවූවා හා සමාන වේ. මෙම ඉරණම අප සතු බලාපොරොත්තුවට වඩා වෙනස් වන්නේ කෙසේද?`