---
title:  පැරණි ගිවිසුමේ බලාපොරොත්තුව
date:   15/10/2022
---

### මේ සතියේ පාඩමේ අධ්‍යයනය සඳහා කියවන්න
යෝබ් 19:25-27; 1 තිමෝති 6:16; ගීතාවලිය 49; ගීතාවලිය 71; යෙසායා 26:14, 19; දානියෙල් 12. 

> <p>කටපාඩම් පදය</p>
> “ආබ්‍රහම් පරීක්ෂාකරනු ලැබූ කල, ඇදහිල්ලෙන් ඊසාක් පූජාකළේය. ... ඒ පොරොන්දු සන්තෝෂයෙන් පිළිගත් ඔහු තමාගේ ඒකජාතක පුත්‍රයාව පූජාකරමින් සිටියේය, මළවුන්ගෙන් පවා නැගුටුවන්ට දෙවියන්වහන්සේට පුළුවනැයි ඔහු කල්පනාකොට, උපහැරණ වශයෙන් මරණයෙන් ඔහු නැවත ලබාගත්තේය.” (හෙබ්‍රෙව් 11:17-19).

පැරණි ගිවිසුමේ බලාපොරොත්තුව මුල්බැස ඇත්තේ, ආත්මයේ ස්වාභාවික අමරණීයත්වය පිළිබඳ ග්‍රීක අදහස මත නොවේ. එහෙත් මළාවූ අයගේ අවසාන උත්ථානය පිළිබඳ බයිබලයේ ඉගැන්වීම මතය.

එහෙත් තවදුරටත් ජීවත්ව නොසිටින මනුෂ්‍ය ශරීරය අළු බවට පත් කර හෝ වෙනත් ආකාරයකින් විනාශ කර නැවත ජීවනය ලබා දෙන්නේ කෙසේද? සමහර විට සියවස් ගණනාවක් හෝ සහස්‍ර ගණනාවක් තිස්සේ මිය ගිය අයෙකුට නැවත ඔහුගේ හෝ ඇයගේ අනන්‍යතාවය ලබා ගත හැක්කේ කෙසේද?

මෙම ප්‍රශ්න ජීවිතයේ අභිරහස මත මෙනෙහි කිරීමට අපට මග පෙන්වයි. අපි ජීවත්ව සිටින අතර දේව අනුග්‍රහයෙන් අපට දිනපතා ලබා දෙන ජීවිතය අපි භුක්ති විඳින්නෙමු. ජීවිතයේ ලෝකෝත්තර ආරම්භය ගැන අවබෝධ කර ගැනීමට ආරම්භ කිරීමටත් පෙර, ආරම්භයේ දී දෙවියන්වහන්සේ  උන්වහන්සේගේ වචනයේ බලයෙන් ජීවයක් නැති දෙයට ජීවනයක් ලබා දුන් බව අපි දනිමු (උත්පත්ති 1; ගීතාවලිය 33:6, 9). එම නිසා පළමුවරට කිසිම දෙයකින් තොරව ජීවිතයක් ඇති කිරීමට දෙවියන්වහන්සේට හැකි වූයේ නම්,   (ලතින් ex nihilo) මනුෂ්‍ය ජීවිතය නැවත මවා එහි ආරම්භයේදී පැවති ස්වභාවයට ගෙන ඒමට උන්වහන්සේ සතු හැකියාව සැක කරන්නේ මන්ද?

යෝබ්, සමහර ගීතිකාකරුවන් සහ අනාගතවක්තෘවරුන් වන යෙසායා සහ දානියෙල්ගේ ප්‍රකාශ කෙරෙහි විශේෂ අවධානයක් යොමු කරමින්, පරණ ගිවිසුමේ කාලවලදී අවසාන උත්ථානය යන සංකල්පය එළිදරවු කළාවූ ආකාරය ගැන මෙම සතියේ අපි මෙනෙහි කරමු.

_ඔක්තෝබර් 22 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._