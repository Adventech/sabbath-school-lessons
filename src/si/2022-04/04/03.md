---
title:  මිනීවලෙහි බලයෙන්
date:   17/10/2022
---

`ගීතාවලිය 49 පරිච්ඡේදය කියවන්න. මෙම සහතිකයෙන් තොරව විනාශවී ගියාවූ අයට වඩා වෙනස්ව (ගීතාවලිය 49:15) ඔහුගේ අවසාන නැවත නැඟිටීම ගැන සහතික වීමට ගීතිකාකරුට මග පෙන්නුවේ කුමක්ද?`

ගීතාවලිය 49 මගින් අඥානවන්තයින්ගේ මිථ්‍යා විශ්වාසය ගැන කතා කරයි. “ස්වකීය ධනය විශ්වාස කරන්නාවූ, තමුන්ගේ වස්තු වැඩිකමෙන් අහංකාර වෙන්නාවූ කිසිවෙක් .....”‍ (ගීතාවලිය 49: 6)  “ඔවුන්ගේ ගම්බිම්වලට ස්වකීය නම් තබන්නාවූ” (ගීතාවලිය 49: 11), සහ තමන්ටම ආශීර්වාද කිරීමට පමණක් ජීවත් වන්නාවූ (ගීතාවලිය 49:18) අයය. ඔවුන් ක්‍රියා කරන්නේ, ඔවුන්ගේ නිවාස සහ ඔවුන්ගේම මහිමය සදහටම පවතින්නාක් මෙනි. (ගීතාවලිය 49:11, 17).

එහෙත් අඥානවන්තයින්ට ඔවුන්ගේ ගෞරවය නැති වී යන බවත් මෘගයන් මෙන් ඔවුන් විනාශ වන බවත් අමතක වෙයි. (ගීතාවලිය 49:12). “ඔවුහු බැටළු රැළක් මෙන් ෂෙයෝලට නියම කරනු ලබති.  මරණය ඔවුන්ගේ එඬේරා වන්නේය. ... ඔවුන්ගේ අලංකාරය වාසස්ථානයක් නොලැබ විනාශ වන පිණිස ෂෙයෝලට කැපවන්නේය.”  (ගීතාවලිය 49:14).

සියවස් ගණනකට පෙර යෝබ් විසින් ප්‍රකාශ කරන ලද පරිදි, “නග්නව මගේ මව් කුසින් ආවෙමි. එසේම නග්නව හැරී යන්නෙමි.”‍ (යෝබ් 1:21; 1 තිමෝති 6:7). ගීතිකාකරු පෙන්වා දෙන්නේ අඥානවන්තයින් සහ ප්‍රඥාවන්තයන් යන සියළුදෙනාම මිය යන අතර, “ස්වකීය ධනය අනුන්ට තබා යන බව”‍ය. (ගීතාවලිය 49:10).

එහෙත් ඒවා අතර මූලික වෙනස්කම් ඇත. එක පැත්තකින් විනාශ වන්නාවූ අඥානවන්තයින් සිටිති. ඔවුහු ඔවුන්ගේම තාවකාලික වස්තු සහ සාර්ථකත්වය තුළින් සහතික කිරීමට බලාපොරොත්තු වුවද, ඔවුහු අසාර්ථක වෙති. එයට වෙනස් ආකාරයකින් ඥාවන්තයෝ මිනිස් පුරාවෘත්තයට සහ මිනීවළට එහා දකිති, එනම් දෙවියන්වහන්සේ ඔවුන් වෙනුවෙන් වෙන් කර ඇති මහිමවත් ත්‍යාගය දෙසය. (1 පේතෘස් 1:4). මෙම දැක්ම සිතෙහි තබාගෙන, ගීතිකාකරුට විශ්වාසයෙන් යුතුව මෙසේ පැවසිය හැකිය, ”“නමුත් දෙවියන් වහන්සේ මා පිළිගන්නා නිසා ෂෙයෝලේ බලයෙන් මාගේ ආත්මය මුදා ගන්නා සේක.”‍ (ගීතාවලිය 49:15).

පැරණි ගිවිසුමේ බලාපොරොත්තුවට අනුව, මෙම වාක්‍යයෙන් මරණ මොහොතේදී, ගීතිකාකරුගේ ආත්මය ක්ෂණයකින්ම ස්වර්ගය වෙතට ඉගිලී යන බව යෝජනා නොකරයි. ගීතිකාකරු සරලව පවසන්නේ ඔහු මිනීවළෙහි සදහටම නොනවතින බවයි. දෙවියන්වහන්සේ ඔහුව මරණයෙන් ගළවාගෙන ස්වර්ගීය සභාව කරා ගෙන යන මොහොතක් උදා වන්නේය.

නැවත වරක්, අනාගත නැවත නැඟිටීම පිළිබඳ ස්ථිර බව නිරූපණය කර ඇති අතර, ඒ අනුව බලාපොරොත්තුව, සහතිකය සහ වර්තමාන පැවැත්මට අර්ථයක් ගෙන එයි. එම නිසා අඥානවන්තයින්ට මෙම කෙටි ජීවිත කාලයේදී ඔවුන් වෙනුවෙන් රැස් කර ගත හැකි දේවල් වලට වඩා, ඊට බොහෝ සෙයින් මහිමවත් සහ සදාකාල ත්‍යාගයක් ඥානවන්තයින්ට ලැබෙනු ඇත.

`තමන්ගේම වස්තු සහ සාර්ථකත්වය තුළ විශ්වාසය තැබූ අයගේ මෝඩකම දැකීමට ඔබට හැකි වූ ක්‍රම මොනවාද? ඔබේ දෑස් කුරුසිය මත තබාගැනීමෙන් එවැනිම වැරැද්දක් නොකිරීමෙන් ආරක්ෂා විය හැක්කේ කෙසේද?`