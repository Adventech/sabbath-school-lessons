---
title:  “මහපොළොවේ පතුලෙන්”
date:   18/10/2022
---

`ගීතාවලිය 71 පරිච්ඡේදය කියවන්න. “පොළොවේ ගැඹුරු තැන් වලින් අප නැවත ගොඩගන්නා” (ගීතාවලිය 71:20) පාඨයෙන් දාවිත් තමාව ඉහලට ගන්නා ලෙස දෙවියන්වහන්සේගෙන් ඉල්ලීමෙන් ඔහු ඇඟවූයේ කුමක්ද?`

තම ධනය කෙරෙහි විශ්වාසය තැබූ මෝඩයාගේ බොරු සහතිකයට ප්‍රතිවිරුද්ධව, නැවත නැඟිටීම පිළිබඳ බලාපොරොත්තුවේ ස්පර්ශ ප්‍රකාශනයක් ගීතාවලිය 49 හි අපට හමු විය. ගීතාවලිය 71 හි, දාවිත් දෙවියන්වහන්සේගෙන් ආරක්ෂාව සහ බලාපොරොත්තුව අපේක්ෂා කරන අතර, දෙවියන්වහන්සේ ඔහුව අත්හැර දැමූ බව පවසන සතුරන් සහ බොරු චෝදනා කරන්නන් විසින් වට කර ඇත (ගීතා. 71:10, 11).

තම පීඩා මධ්‍යයේ, දෙවියන්වහන්සේ අතීතයේදී තමාව රැකබලා ගත් ආකාරය සිහිපත් කිරීමෙන් දාවිත් සහනයක් සහ සහතිකයක් ලබා ගනී. පළමුව, දෙවියන් වහන්සේ උපතේ සිටම ඔහුව ආරක්ෂා කළ බවත්, ඔහුගේ මවගේ කුසෙන් පවා ඔහුව ගෙන ගිය බවත් ඔහු තේරුම් ගනී (ගීතාවලිය 71:6). එවිට, දෙවියන්වහන්සේ ඔහුට තරුණ කාලයේ සිටම ඉගැන්වූ බව ඔහු පිළිගනී (ගීතාවලිය 71:17).

දෙවියන්වහන්සේ ඔහුගේ පර්වතය සහ ඔහුගේ බලකොටුවය යන සහතිකය සමග දාවිත් උන්වහන්සේට මෙසේ ආයාචනා කරයි: “මා නිතරම යන පිණිස මට පර්වත නිවාසයක් වුව මැනව.”‍ (ගීතාවලිය 71:3). “මහලු‍ වයසේදී මා ඉවත නොහළ මැනව; මාගේ ශක්තිය පිරිහෙන කල මා අත්නෑරිය මැනව.” (ගීතාවලිය 71:9). “දෙවියන්වහන්ස, මා කෙරෙන් දුරු නූව මැනව, මාගේ දෙවියන්වහන්ස, මට උපකාර කරන්ට ඉක්මන්වුව මැනව” (ගීතාවලිය 71:12). ඉන්පසු දාවිත් මෙසේ අසයි: “බොහෝ තද දුක් අපට පැමිණෙවු ඔබ නැවත අප ජීවත්කොට, පොළොවේ ගැඹුරු තැන්වලින් අප නැවත ගොඩගන්නාසේක.”‍ (ගීතාවලිය 71:20).

“පොළොවේ ගැඹුරු තැන්වලින්” යන ප්‍රකාශය වචනාර්ථයෙන් අවබෝධ කරගත හැකිය. එනම් ගීතිකාකරු පැවසූ නැවත නැඟිටීම පිළිබඳ උපමාවකි. එහෙත් එම සම්බන්ධය වඩාත්ම ගැලපෙන්නේ දාවිත්ගේ ගැඹුරු මානසික පීඩාව විස්තර කරන්නට යෙදුනාවූ උපමා රූපකයක් ලෙසය. එනම් පොළොව ඔහුව ගිල දමන්නට තැත් කරනවා මෙනි (ගීතාවලිය 88:6 සහ ගීතාවලිය 130:1 පාඨ සමඟ සසඳන්න). එබැවින් අපට මෙසේ පැවසිය හැකිය. “එය මූලික වශයෙන් උපමා රූපක සාහිත්‍ය යෙදුමක් වුවද, එය ශාරීරික නැවත නැඟිටීම පිළිබඳද ඉඟියක් දෙයි. —Andrews Study Bible, p. 726, note on Psalm 71:20.

අවසානයේදී, වැදගත් වන්නේ අපගේ තත්වය කුමක් වුවද දෙවියන් වහන්සේ සිටින බවත්, උන්වහන්සේ රැකබලාගන්නා බවත් සහ අවසානයේදී අපගේ බලාපොරොත්තුව ඇත්තේ මේ ජීවිතය තුළ නොව පැමිණෙන්නට තිබෙන ලෝකය තුළ බවත්. උන්වහන්සේගේ නැවත නැගිටීමේදී යේසුස්වහන්සේ තුළ අප සතු සදාකාල ජීවනයයි.

`අපි සියළුදෙනාටම භයානක අවස්ථාවල් සහ බලාපොරොත්තු සුන්වීම් තිබී ඇත. කෙසේවෙතත්, ඔබට උන්වහන්සේ බොහෝ දුරින් සිටින බව දැනුණු විටදී,  දෙවියන්වහන්සේ අතීතයේදී ඔබ සමඟ සිටි ආකාරය සිහිකිරීම මගින්,එම අවස්ථාවේදී  ඇදහිල්ලෙන් සහ විශ්වාසයෙන් යුක්තව ඉදිරියට යාමට ඔබට උපකාර කරන්නේ කෙසේද?`