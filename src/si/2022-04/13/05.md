---
title:  විධායක විනිශ්චය
date:   21/12/2022
---

මධ්‍යකාලීන යුගයේදී දෙවියන්වහන්සේ දැඩි දඬුවම් කරන විනිශ්චය-කරුවෙක් ලෙස නිරූපණය කිරීමේ නැඹුරුවක් තිබුණි. අද නැඹුරු වන්නේ උන්වහන්සේ ප්‍රේමණීය, කරුණාවන්ත මෙන්ම කිසිවිටක තම දරුවන්ට දඬුවම් නොකරන පියාණන් කෙනෙක් ලෙස විස්තර කිරීමටය. එසේ වුවද, සාධාරණත්වයෙන් තොර ප්‍රේමය අවුල් ජාලයක් සහ නීතියෙන් තොර ප්‍රේමයක් වනු ඇත. එමෙන්ම ප්‍රේමයෙන් තොර සාධාරණත්වය, පීඩාව සහ යටත්වීමක් වන්නේය. දෙවියන්වහන්සේගේ විනිශ්චය ක්‍රියාවලිය, සාධාරණත්වයේ සහ අනුකම්පාවේ අංග සම්පූර්ණ සංකලනයකි. එම ගුණාංග දෙක දෙවියන් වහන්සේගේ කොන්දේසි රහිත ප්‍රේමයෙන් ගලා එයි.

විධායක විනිශ්චය දෙවියන්වහන්සේගේ අවසාන සහ හැරවිය නොහැකි දඬුවම් දෙන මනුෂ්‍ය ඉතිහාසයේ මැදිහත්වීමකි. සීමාසහිත දණ්ඩනීය විනිශ්චය සිදුවූයේ, උදාහරණයක් ලෙස, සාතන් සහ ඔහුගේ කැරලිකාර දූතයන් ස්වර්ගයෙන් පහකර දැමීම, (එළිදරව් 12:7-12) සහ ඒදන් උයනෙන් ආදම් සහ ඒව පහකර දැමීම (උත්පත්ති 3), විශාල ජලගැල්ම (උත්පත්ති 6-8) සොදොම සහ ගොමෝරාව විනාශ කර දැමීම (උත්පත්ති 19; යූදස් 7) මිසරයේ කුළුඳුල් දරුවන්ගේ මරණ (නික්මයාම 11; 12 පරිච්ඡේද) සහ අනනියස් සහ සප්පිරාගේ මරණය, (ක්‍රියා 5:1-11) වැනි අවස්ථාවලදීය. එබැවින් මනුෂ්‍ය ඉතිහාසයේ අවසානයේදී විධායක විනිශ්චයක් දුෂ්ටයින් වෙනුවෙන් සිදුවන බව පුදුමයක් නොවේ.

`2 පේත්‍රැස් 2:4-6 සහ 2 පේත්‍රැස් 3:10-13 පාඨ කියවන්න. අවසාන විධායක විනිශ්චය අවබෝධ කරගැනීමට අපට මෙම පාඨ කෙසේ උපකාර කරයිද? දිගටම සිදුවෙමින් පවතින්නාවූ විනිශ්චයට විරුද්ධ ආකාරයනේ, විනිශ්චය අවසන් කිරීම ඔවුන් කෙසේ අදාළ කරන්නේද? එය සාධාරණත්වය විකෘති කිරීමක් මිස එය ප්‍රකාශ කිරීමක් නොවන්නේද?`

“දෙවියන්වහන්සේගේ යහපත්කම සහ උන්වහන්සේගේ ඉවසීම සහ කරුණාව උන්වහන්සේ යටතේ සිටි අයට ක්‍රියාත්මක කිරීම මගින් උන්වහන්සේගේ ඉල්ලීම් වලට අකීකරු වීමට ප්‍රතික්ෂේප කරන පව්කාරයින්ට දඬුවම් කිරීමට බාධාවක් නොවන්නේය. දෙවියන්වහන්සේට අණ කිරීම මිනිසෙකු සතු කාර්යය නොවේ. මන්ද යත්, දෙවියන්වහන්සේගේ ශුද්ධවූ ආඥාවට විරුද්ධ වන අපාරාධකාරයින් වෙනුවෙන් උන්වහන්සේ තම පුත්‍රයාණන්ව මිය යාමට දීමෙන් කළාවූ ශ්‍රේෂ්ඨ පූජාව හේතුකොට ගෙනය. මක්නිසාද උන්වහන්සේගේ ආඥාව වෙනස් නොවන බැවිනි. —Ellen G. White, Manuscript Releases, vol. 12, p. 208.

මනුෂ්‍යයා සදහටම විනාශවීමෙන් මුදාගැනීම සඳහා කළ යුතු සියල්ල උන්වහන්සේ කළසේක. උන්වහන්සේට විශාල මිලක් ගෙවීමට සිදු වුවත් එසේ කළසේක. විනාශ වූ අය අවාසනාවකට මෙන් මෙම අවාසනාවන්ත අවසානයට ඔවුන්ව ගෙන ගියාවූ තෝරාගැනීම් කළහ. විනාශ වූ අයට දෙවියන්වහන්සේගේ විනිශ්චය, පිළිබඳ අදහස, නැතිවූ අයගේ සමූල ඝාතනය පවා (සදාකාලික පීඩාවට විරුද්ධ වන්නාවූ) ප්‍රේමවන්ත දෙවි කෙනෙකුගේ චරිතයට විරුද්ධව යන්නේය. එය ඉතාම දැඩි විරෝධතාවයක්ය. එනම් සාධාරණත්වය ඉල්ලුම් කරන්නේ දෙවියන්වහන්සේගේ ප්‍රේමයමයි. දෙවියන්වහන්සේගේ ප්‍රේමය පමණි.

`ගැළවීම ලැබිය හැකි සියළුදෙනාවම ගළවා ගැනීම සඳහා කළයුතු ඕනෑම දෙයක් කිරීමට දෙවියන්වහන්සේ කැමතිවීම ගැන කුරුසිය අපට කුමක් උගන්වන්නේද?`