---
title:  දෙවෙනි මරණය
date:   22/12/2022
---

දෙවියන්වහන්සේ මනුෂ්‍යත්වය අවසාන කාලයේ උච්ඡම අවස්ථාව වෙතට ගෙන යන සේක. සහස්‍රය අවසානයේදී, මියගියාවූ සියළුම දුෂ්ටයින් ඔවුන්ගේ මිනී වළවල් වලින් ඔසවා ගනු ලබන අතර, ඔවුන්ට නියම කරන ලද අවසාන දඬුවම ලැබේ. (එළිදරව් 20:5, 11-15). එවිට මුළු විනිශ්චය ක්‍රියාවලිය අවසන්වූ පසු, එයට කිසිවක් එකතු කළ නොහැකිය. දුෂ්ටයෝ දෙවියන්වහන්සේගේ සාධාරණත්වය පිළිගත්තෝය. “මහා අරගලයේ සියළුම කරුණු පෙනෙන්නට තිබියදී, මුළු විශ්වයම, එනම් පක්ෂපාතී සහ කැරලිකාර, ඒකාග්‍ර එකඟතාවයකින් මෙසේ ප්‍රකාශ කරන්නෝය: “ශුද්ධවන්තයින්ගේ රජතුමනි, ඔබවහන්සේගේ මාර්ග සාධාරණය සත්‍යද වේ. එවිට සාතන්ම, “හිස නමා මුණින් වැටී, ඔහුට ලැබුණු දඬුවමේ සාධාරණත්වය ප්‍රකාශ කරයි.” —Ellen G. White, The Great Controversy, pp. 670, 671.

`මලාකි 4:1 එළිදරව් 20:14,15 සහ එළිදරව් 21:8 පාඨ කියවන්න. “ගිනි විල” සහ “දෙවෙනි මරණය” කොතරම් ඵලදායිද?`

සාතන් සහ ඔහුගේ දූතයින් සහ දුෂ්ටයින්ගේ අවසාන විනාශය මගින් විශ්වය පාපයෙන් සහ එහි විපාක වලින් පවිත්‍ර කෙරේ. එමෙන්ම එසේ වුවද, දුෂ්ටයින්ගේ අවසාන විනාශය පවා දෙවියන්වහන්සේගේ ප්‍රේමයේ ක්‍රියාවකි. ශුද්ධවන්තයින්ට පමණක් නොව, දුෂ්ටයින්ටද එසේමය. ඔවුන් දෙවියන් වහන්සේ ඉදිරියේ ජීවත් වනවාට වඩා මිය යාම සුදුසුය. මන්ද, උන්වහන්සේ පාපය “දවාලන ගින්නක්” මෙන් බැවිනි. (හෙබ්‍රෙව් 12:29).

ඔවුහු (විනාශ වූ අය) ශුද්ධ ස්ථානයෙන් පලා යාමට ආශා වෙති. ඔවුන් විනාශය සාදරයෙන් පිළිගන්නෝය. ඒ මන්ද යත්, ඔවුන්ව මුදා ගැනීම සඳහා මියගියාවූ උන්වහන්සේගේ මුහුණින් සැඟවී සිටීම සඳහාය. දුෂ්ටයින්ගේ අවසානය තීන්දුවී ඇත්තේ ඔවුන්ගේම තෝරාගැනීම අනුවය. ඔවුන්ව ස්වර්ගයෙන් පිටමං කිරීම ඔවුන්ගේම ස්වේච්ඡාවෙන් ඇතිවූ දෙයක් වන අතර එය සාධාරණ වූද, අනුකම්පා සහගත වූද, දෙවියන්වහන්සේගේ ක්‍රියාවකි. —Ellen G. White, The Great Controversy, p. 543.

පාපයේ සහ පව්කාරයින්ගේ අවසාන සමූල ඝාතනය, ඔවුන් නිරයේ සදාකාලයටම ඔවුන්ගේ දුක් විඳීමට වෙනස් ආකාරයෙන් (බයිබලයට අනුකූල නොවන න්‍යායට අනුව) - සාධාරණ සහ මිනිසුන් කළාවූ පාපයට ගැළපෙන අන්දමේ දඬුවම් නියම වේ. එමගින් තහවුරු කරන දෙයක් වන්නේ පාපයට ආරම්භයක් සහ අවසානයක්ද ඇති බවය. එවිට මුළු විශ්වයම එහි ආරම්භයේ පැවති අංග සම්පූර්ණත්වයට ආපසු පත්වේ. එනම් පාපය, දුෂ්ටකම, අකීකරුකම අභිරහස් ලෙස සහ කිසිම සාධාරණීයකරණයක් ඇති වීමට පෙරදීය.

ස්වාමීන්වහන්සේට ප්‍රශංසා වේවා! මන්ද උන්වහන්සේ අපගේ “ධර්මිෂ්ඨ විනිශ්චයකාරයාණෝ” වන බැවිනි. (2 තිමෝති 4:8). උන්වහන්සේ ධර්මිෂ්ඨයින්ට අමරණීයත්වයත්, දුෂ්ටයින්ට සදාකාල විනාශයත් පුද කරමින් සාධාරණ තීරණයක් ගන්නා සේක.

`දෙවියන්වහන්සේ අවසානයේදී සියළුදෙනාම මුදාගන්නා බවට ප්‍රකාශ කරන අදහසේ වැරැද්ද කුමක්ද? එය එතරම් නරක අදහසක් වන්නේ ඇයි?`