---
title:  අවසාන විනිශ්චය
date:   18/12/2022
---

බොහෝ අය, විනිශ්චය යන්නෙන් අදහස් කරන්නේ හෙළා දැකීමයි. එය එම ක්‍රියාවලියේ කොටසක් වුවද, විනිශ්චය යන අදහසේ ධනාත්මක පැත්තක් තිබෙන බව අප අමතක නොකළ යුතුය, විනිශ්චයේදී ධර්මිෂ්ඨ අයව නිදොස් කිරීමද කරනු ලැබේ. ඇත්ත වශයෙන්ම, දානියෙල් පොත අවසාන  විනිශ්චය පිළිබඳ සඳහන් කරයි. “... මහෝත්තමයාණන්ගේ ශුද්ධවන්තයන්ට යුක්තිය කරන තුරුද ... (දානියෙල් 7:21). දෙවියන්වහන්සේගේ විනිශ්චයේ දෙකම ඇතුළත් වේ. මෙම පැරණි ගිවිසුමේ පාඨයක සඳහන් වන ප්‍රතිපත්තියකි. “ඔබ ස්වර්ගයෙහි සිට අසා ක්‍රියාකරමින්, දුෂ්ටයා වරදට පත්කර, ඔහුගේ මාර්ගය ඔහුගේ හිස පිටට පමුණුවා, ධර්මිෂ්ඨයා නිදොස්කර, ඔහුගේ ධර්මිෂ්ඨකමේ හැටියට ඔහුට විපාක දෙමින්, ඔබගේ මෙහෙකරුවන් විනිශ්චය කළ මැනව.”‍ (1 රාජාවලිය 8:32).

`මතෙව් 25:31-46 සහ යොහන් 5:21-29 පාඨ කියවන්න. අවසාන විනිශ්චයේදී ක්‍රිස්තුස්වහන්සේ හෙළා දැකීම සහ නිදොස් කිරීම යන මත දෙක පෙන්නුම් කළේ කෙසේද?`

සමහරු ප්‍රකාශ කරන්නේ “විනිශ්චය කරනු නොලැබේ.” (යොහන් 3:18) සහ “... විනිශ්චය නොකොට ...”‍ (යොහන් 5:24) යන්නෙන් අදහස් වන්නේ ක්‍රිස්තුස්වහන්සේ තුළ සිටින අයට කිසිසේත්ම විනිශ්චය නොපැමිණෙන බවයි. එහෙත් මෙම ප්‍රකාශ මගින් පැහැදිලි වන්නේ විශ්වාසවන්තයින් විනිශ්චයේදී හෙළා නොදකිනු ලබන බවය. එබැවින් මෙම පාඨය අවබෝධ කරගත යුත්තේ මෙසේ ප්‍රකාශ කරන්නාක් මෙනි. “හෙළා දකිනු නොලබන්නේය.”‍ (යොහන් 3:18) සහ “හෙළාදැකීම තුළ නොපැමිණෙන්නේය”‍ යන්නයි. (යොහන් 5:24).

කෙටියෙන් කියතොත්, අපගේ නැවතුම් පොළ තීරණය කරනු ලබන්නේ මේ ජීවිතයේදීය. ක්‍රිස්තුස්වහන්සේ තුළ ජීවත් වන අයව දැනටමත් නිදොස් කිරීමේ සහතිකය ලැබී ඇත. එමෙන්ම ක්‍රිස්තුස්වහන්සේ තුළ ජීවත් නොවන අය හෙළා දැකීම යටතේ එසේම පවතී. විනිශ්චය විස්තර කරමින් (මතෙව් 25:31-46), ක්‍රිස්තුස්වහන්සේ එළුවන් (දුෂ්ටයෝ) පමණක් නොව එහෙත් බැටළුවන්ටද (ධර්මිෂ්ඨ) අය ගැන සඳහන් කළසේක. පාවුල් ප්‍රොපේතවරයා විස්තර සහිතව පැහැදිලිව මෙසේ සඳහන් කළේය. ”‍මක්නිසාද එකිනෙකා තම තමාගේ ශරීරයේදී කළාවූ දේවල් වල, ඒ දේ යහපත් වුවත් අයහපත් වුවත් කළ දේවල හැටියට ලබන පිණිස අප සියල්ලෝම ක්‍රිස්තුස්වහන්සේගේ විනිශ්චයාසනය ඉදිරියෙහි ප්‍රකාශ වන්ට ඕනෑය.” (2 කොරින්ති 5:10).

විනිශ්චය ගැන මෙනෙහි කරන අතරේදී, අප සිතේ තබාගත යුත්තේ අපව ගළවනු ලබන්නේ මහිමය මගින් බවය. (යෙසායා 55:1, එපීස 2:8-10), ඇදහිල්ලෙන් නිවැරදි බව දැක්වීම (උත්පත්ති 15:6, රෝම 5:1), ක්‍රියාවෙන් විනිශ්චය කරනු ලැබීම (දේශනාකාරයා 12:14; මතෙව් 25:31-46; එළිදරව් 20:11-13). විනිශ්චය කිරීමේ පදනම වන්නේ දස පනතේ සාරාංශ ගත කරන  ලද දෙවියන්වහන්සේගේ සදාචාර නීතියයි (දේශනාකාරයා 12:13, 14; යාකොබ් 1:25; යාකොබ් 2:8-17). අපගේ ක්‍රියා අපගේ ගැළවීමේ අත්දැකීම් වල සත්‍යතාවයේ බාහිර සාක්ෂි වේ. එමෙන්ම එම ක්‍රියා අනුව විනිශ්චයේදී ප්‍රතිඵල තක්සේරු කරනු ලැබේ.

දෙවියන්වහන්සේ සමහරුන් මිදීම ලැබීම සඳහාත්,  අනෙක් අය විනාශ වීමටත් තෝරාගන්නාවූ හිතුවක්කාර ආඥාවක් නැති බව මතක තබා ගන්න.   අප එකිනෙකා තම තමාගේ ඉරණම ගැන වගකිව යුතුය.

අවසානයේදී, දෙවියන්වහන්සේ අපව පිළිගන්නේද නැත්නම් ප්‍රතික්ෂේප කරන්නේද යන්න තීරණය කරන අවස්ථාව විනිශ්චය නොවේ. එහෙත් අපි උන්වහන්සේව පිළිගත්තේද නැද්ද යන්න අවසන් වරට දෙවියන්වහන්සේ තීරණය කරන කාලයයි. එනම් අපගේ ක්‍රියාවන් තෝරාගන්නා තේරීමයි.