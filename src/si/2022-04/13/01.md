---
title:  විනිශ්චයේ ක්‍රියාවලිය
date:   17/12/2022
---

### මේ සතියේ පාඩමේ අධ්‍යයනය සඳහා කියවන්න
මතෙව් 25:31-46; දානියෙල් 7:9-14; 1 කොරින්ති 6:2, 3; 2 පේත්‍රැස් 2:4-6; මලාකි 4:1; එළිදරව් 21:8.

> <p>කටපාඩම් පදය</p>
> “මක්නිසාද එකිනෙකා තම තමාගේ ශරීරයේදී කළාවූ දේවල ඵල, ඒ දේ යහපත් වුවත් අයහපත් වුවත්, කළ දේවල හැටියට ලබන පිණිස, අප සියල්ලෝම ක්‍රිස්තුස්වහන්සේගේ විනිශ්චයාසනය ඉදිරියෙහි ප්‍රකාශවෙන්ට ඕනෑය.” (2 කොරින්ති 5:10).

ශුද්ධ ලියවිල්ල යම්දෙයක් ගැන පැහැදිලි නම්, එය විනිශ්චයේ යථාර්ථයයි. දෙවියන්වහන්සේ ලෝකය විනිශ්චය කරන සේක. පැරණි සහ නව ගිවිසුමේ ඇති පාඨ බොහෝමයක් ඇති අතර ඒවා ගණන් කළ නොහැකි ප්‍රමාණයක් ඇත. ඒවා අපැහැදිලි බවින් තොරය. මෙහි සාධාරණය බොහෝ සෙයින් හිඟය. එය යම් දිනක පැමිණෙන්නේය.

බයිබලය මෙසේ පවසයි. දෙවියන් වහන්සේට “අංග සම්පූර්ණ දැනුමක්” ඇත. (යෝබ් 37:16) එමෙන්ම “සියල්ල දන්නා”‍ සේක. (1 යොහන් 3:20), එනම් අපගේ ඉතාම රහසිගත බලාපොරොත්තු පවා උන්වහන්සේ දන්නා සේක. (දේශනාකාරයා 12:14; යෙරෙමියා 17:10). අපට සෑම කෙනෙකුගෙන්ම සෑම දෙයක්ම සඟවා ගත හැකිය. එහෙත් කිසිවක් දෙවියන්වහන්සේගෙන් සැඟවිය නොහැකිය.

මෙම යථාර්ථයෙන් පෙන්නුම් කරන්නේ එක් එක් පුද්ගලයා ගැන අවබෝධ කරගැනීමට උන්වහන්සේට විනිශ්චයක් අවශ්‍ය නොවන බවයි. දෙවියන්වහන්සේගේ විනිශ්චය, සැබවින්ම, දිව්‍යමය පිළිසරණකි. එය ක්‍රියාත්මක කරන්නේ ස්වර්ගයේ සහ මෙලොව ජීවත්වන උන්වහන්සේගේ දරුවන් උදෙසාය. එම ක්‍රියාවලිය විශ්වීය ඓතිහාසික ස්වභාවයක් දරයි. මන්දයත්, ලු‍සිෆර් ඔහුගේ කැරැල්ල ස්වර්ගයෙන් ආරම්භ කොට (පොළොවට) මේ ලෝකයටද පතුරුවා හැරියේය. (එළිදරව් 12:7-9).

මෙම සතිය තුළ අපි අවසාන කාලයේ විනිශ්චය ක්‍රියාවලිය එහි ප්‍රධාන අදියර තුන සමඟ සලකා බලමු: දෙවෙනි පැමිණීමට පෙර විනිශ්චය, සහස්‍රයේ විනිශ්චය සහ විධායක විනිශ්චයයි. මුළු ක්‍රියාවලියම අවසන් වන්නේ, ධර්මිෂ්ඨ අය නිදොස් කිරීමෙන් සහ දුෂ්ටයින්ගේ දෙවන මරණය මගිනි.

_දෙසැම්බර් 24 වන සබත් දිනට සඳහා සූදානම් වීමට මෙම සතියේ පාඩම අධ්‍යයනය කරන්න._