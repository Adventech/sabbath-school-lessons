---
title:  සහස්‍රයේ විනිශ්චය
date:   20/12/2022
---

දෙවන පැමිණීමේදී සිදුවන දේවල් පිළිබඳව බයිබලය අපට මෙසේ පවසයි.  (1) ජීවත්ව සිටින්නාවූද, නැවත නැඟිටුණාවූද ශුද්ධවන්තයින් යන කොටස් දෙකම “ස්වාමින්වහන්සේ සම්මුඛ වන පිණිස වලාකුල්වලින් අහසට ඇදගනු ලබන්නෝය”‍ (1 තෙසලෝනික 4:16, 17); (2) සියලු‍ ශුද්ධවන්තයන්ට ස්වර්ගීය “ස්ථානයක්” ජීවත්වීමට පිළියෙල කරන සේක. (යොහන් 14:1-3) සහ (3) නව යෙරුසලම මේ පොළොවට පැමිණෙන්නේ සහස්‍රය අවසානයේදී පමණය. එමෙන්ම එය ශුද්ධවන්තයන්ගේ සදාකාලික නිවස බවට පත්වන්නේය. (එළිදරව් 21:1-3; 9-11). එබැවින් සහස්‍රයේදී මේ පොළොව පාළුව තිබෙන විටදී ශුද්ධවන්තයන් ක්‍රිස්තුස්වහන්සේ සමඟ ස්වර්ගයේ රජ කරන්නෝය. (යෙරෙමියා 4:23; එළිදරව් 20:4). 

`1 කොරින්ති 6:2, 3 සහ එළිදරව් 20:4-6, 11-13 පාඨ කියවන්න. ශුද්ධවන්තයන් සහස්‍රයේ විනිශ්චයට සහභාගි විය යුත්තේ මන්ද?`

මුළු විනිශ්චය ක්‍රියාවලියම අරමුණු කර ඇත්තේ (1) දෙවියන්වහන්සේ උන්වහන්සේ මවන ලද සත්වයින්ට අසාධාරණ ලෙස සලකන්නේය යන දෙවියන්වහන්සේගේ චරිතයට විරුද්ධව කරන ලද වරද පැටවීම නිදොස් කිරීම. (2) ධර්මිෂ්ඨයින්ට දෙන ලද වරප්‍රසාද වල ඇති අපක්ෂපාතී භාවය තහවුරු කිරීම; (3) දුෂ්ටයින්ගේ දඬුවම්වල ඇති සාධාරණත්වය පැහැදිලි කරදීම; (4) විශ්වයේ තවත් කැරැල්ලක් ඇතිවීමට බලපෑ හැකි සැක දුරු කර හැරීමය. ධර්මිෂ්ඨයන්ගේ පැමිණීමට පෙර විමර්ශන විනිශ්චයට සම්බන්ධ වන්නේ ස්වර්ගීය සමූහයා පමණි (දානියෙල් 7:9, 10). එහෙත් සහස්‍ර විනිශ්චයේදී එනම් දුෂ්ටයන්ගේ සහ වැටුණාවූ දූතයන්ගේ ශුද්ධවන්තයන් ද සහභාගි වනු ඇත. (1 කොරින්ති 6:3; යූදස් 6; එළිදරව් 20:4-6).

පූර්ව විමර්ශන විනිශ්චය ආරම්භ වූයේ 1844 දී “සිංහාසන නියම ස්ථානවල තැබීමෙනි ...” රාජ සභාව අසුන් ගෙන සිටියෝය. පොත් විවෘත කර තිබුණි.” (දානියෙල් 7:9, 10). කෙසේවෙතත්, සහස්‍රයේ විනිශ්චය ආරම්භ වන්නේ ශුද්ධවන්තයන් ස්වර්ගයට ගෙන ගොස් සිංහාසනවල අසුන් ගෙන, ඔවුන්ට විනිශ්චය භාරදුන් පසුවය. එවිට, නැවත වරක්, ස්වර්ගයේ පොත් දිග හැරේ. එවිට මියගියාවූ අය, “‍ඔවුන්ගේ ක්‍රියාවල හැටියට, පොත්වල ලියැවී ඇති දේවලින් විනිශ්චය කරනු ලැබුවෝය.”‍ (එළිදරව් 20:4, 12). මෙම ක්‍රියාවලිය ශුද්ධවන්තයන්ට සියලු අවස්ථාවලදී දෙවියන්වහන්සේගේ සැලකීම සාධාරණද යන්න දැනගැනීමට ස්වර්ගීය වාර්තා ඉදිරිපත් කරනු ලැබේ. සියලු‍ම මනුෂ්‍යයින්ට ඔවුන්ට අත්විය යුතු විපාක ඔවුන්ගේ ක්‍රියාවලට අනුකූලව දෙනවා පමණක් නොව උන්වහන්සේ එසේ කරන්නේ ඇයිද යන්න පැහැදිලි කරදෙනු ලැබේ.

`නිදා සිටින අය කිසිවෙකු දෙවෙනි මරණයට මුහුණ දීමට පෙරදී, ගැළවීම ලද අය විනිශ්චය ක්‍රියාවලියට සම්බන්ධ වන අතර, එමෙන්ම දෙවියන්වහන්සේගේ සාධාරණත්වය අපි දකින තුරු, කිසිවෙකුට දඬුවම් කරනු නොලබන දෙවියන් වහන්සේගේ චරිතය ගැන කුමක් උගන්වනු ලැබේද? ඔබගේ පිළිතුර සබත් දිනයේ පන්තියට රැගෙන එන්න.`