---
title:  උන්වහන්සේ අප වෙනුවෙන් මැරුණු සේක
date:   02/11/2022
---

`යොහන් 3:14-18 සහ රෝම 6:23 කියවන්න. ක්‍රිස්තුස්වහන්සේගේ මරණය මගින් අපට කුමක් අත්වුණේදැයි මෙම පාඨ අපට උගන්වන්නේ කුමක්ද?`

යේසුස්වහන්සේ බෞතීස්මය ලැබීම සඳහා යොර්දාන් ගඟ ළඟට පැමිණි විට යොහන් බෞතීස්ත පැවසුවේ මෙසේය: “ලෝකයේ පාපය දුරු කරන දෙවියන්වහන්සේගේ බැටළු පැටියාණෝ ...” (යොහන් 1:29). මෙම කියමනෙන් පිළිගනු ලැබුවේ දෙවියන්වහන්සේගේ අසාමාන්‍ය බැටළු පැටවා වන්නේ ක්‍රිස්තුස්වහන්සේ බවත්, පැරණි ගිවිසුම සියළුම පූජාවන් මගින් පෙන්නුම් කළේ උන්වහන්සේ බවත්ය.
	
එහෙත් සත්ව පූජා මගින් පාපය දුරු කළ නොහැකිය. (හෙබ්‍රෙව් 10:4). ඒවා සැපයුවේ කොන්දේසි සහිත කමාවකි. එනම් අනාගතයේදී කුරුසිය මත ක්‍රිස්තුස්වහන්සේගේ පූජාව මත රඳා පවතිමිනි. “අපේ පාපවල් කියාදෙමු නම්, අපේ පව් අපට කමා කරන්ටත්, සියළු අධර්මිෂ්ඨකමින්, අප පවිත්‍ර කරන්ටත් උන්වහන්සේ විශ්වාසව, ධර්මිෂ්ඨව සිටින සේක.” (1 යොහන් 1:9).

`යොහන් 3:16,17 කියවන්න. මෙම පාඨවලින් කුමන බලාපොරොත්තුවක් ලබාගත හැකිද? විශේෂයෙන්ම අප කළ දෙය නිසා අපව ප්‍රතික්ෂේප කරනු ලැබීම සාධාරණ බව අපට හැඟුණු විටදීය.`

මේ සියල්ල මගින් කුමක් අදහස් වන්නේදැයි සිතන්න. අප වෙනුවෙන් විශ්වය මැවුවාවූ යේසුස්වහන්සේ (යොහන් 1:1-3) අපි එකිනෙකා වෙනුවෙන් පාප පූජාවක් වූ සේක. ඒ අනුව සාධාරණ ලෙස අපව ප්‍රතික්ෂේප කළ යුතු වුවත් එසේ අපව ප්‍රතික්ෂේප කරනු ලැබීමට අවශ්‍ය වන්නේ නැත. ශුභාරංචියේ ශ්‍රේෂ්ඨ පොරොන්දුව වන්නේ මෙයයි. 

යේසුස් ක්‍රිස්තුස්වහන්සේ මෙසේ ප්‍රකාශ කළසේක: “දෙවියන්වහන්සේ ස්වකීය ඒකජාතක පුත්‍රයාණන් දෙන තරම් ප්‍රේම කළ බැවින්” ... ඒ අප වෙනුවෙන් මරණය විඳීමටය. (යොහන් 3:16). එහෙත් අපි කිසිවිටක අමතක නොකළ යුතු කරුණ වන්නේ අප වෙනුවෙන් ක්‍රිස්තුස්වහන්සේ කැමැත්තෙන් පූජාවීමය. (හෙබ්‍රෙව් 9:14). මාර්ටින් ලූතර් කුරුසිය ගැන මෙසේ සඳහන් කරමින්: “ක්‍රිස්තුස්වහන්සේ සිතෙහි දැවෙමින් තිබුණු උන්වහන්සේගේ අසීමිත ප්‍රේමය නිසා පූජාසනය මතදී දවාලනු ලැබීය. උන්වහන්සේ පියාණන්වහන්සේට තමන්වහන්සේගේ ජීවමාන සහ ශුද්ධවූ ශරීරය සහ රුධිර පූජාව මගින් පූජාවෙමින්, උනන්දු මැදිහත්වීමෙන්, මහ හඬින් හඬමින්, උණුසුම් කඳුළු කනස්සල්ලෙන් හෙළුෑ සේක. (හෙබ්‍රෙව් 5:7) ක්‍රිස්තුස්වහන්සේ සියළුදෙනාම වෙනුවෙන් සහ (හෙබ්‍රෙව් 10:10) සහ සදාකාලයටම එක් වරක් (හෙබ්‍රෙව් 10:12) පූජා වූ සේක. මක්නිසාද උන්වහන්සේගේ පූජාව සියල්ලෙන් සම්පූර්ණ සහ කිසි දිනක එහි බලය හීන නොවන්නේය. 

එමෙන්ම, ඊට වඩා යමක් ඇත. “උන්වහන්සේගේ මහිමයේ ශුභාරංචිය එක් ආත්මයක් පිළිගත්තේ නම්, එම එක ආත්මය මුදා ගැනීම සඳහා, උන්වහන්සේගේ ජීවිතයේ මෙහෙය සහ නින්දාවත්, උන්වහන්සේගේ ලැජ්ජාවේ මරණයත්, තෝරාගත්සේක.  —Ellen G. White, The Ministry of Healing, p. 135.

නැවතත් යොහන් 3:16 කියවන්න. “ලෝකයාට” සහ “සෑමදෙනම” යන ස්ථාන වලදී ඔබගේම නම භාවිතා කරන්න. මොහොතින් මොහොත, විශේෂයෙන් පව් කිරීමට පරීක්ෂාවට පත්වූ විටදී, මෙම පුදුමාකාර පොරොන්දුව ඔබගේම කරගැනීමට ඔබ කෙසේ ඉගෙන ගත හැකිද?