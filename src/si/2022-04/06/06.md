---
title:  කුරුසියේ අරුත
date:   03/11/2022
---

`1 කොරින්ති 1:18-24 පාඨ කියවන්න. පාවුල් කුරුසිය ගැන පවසන්නේ කුමක්ද සහ ඔහු එය “ලෝකයේ ඥානය”‍ සමග ප්‍රතිවිරුද්ධ බව පෙන්වන්නේ කෙසේද? අද පවා, “භෞතිකවාදය” (සියලු‍ යථාර්ථය ද්‍රව්‍යමය බව පමණක් වන අතර, එනම් දෙවියන් වහන්සේ හෝ ස්වර්ගීය පැවැත්මක් නොමැති බව යන අදහස) “ලෝකයේ ඥානයට” ආධිපත්‍යය දරන විට, කුරුසිය පිළිබඳ පණිවිඩය එතරම් වැදගත් වන්නේ ඇයි?`

ක්‍රිස්තුස්වහන්සේගේ කුරුසිය ගැළවීමේ ඉතිහාසයේ මධ්‍යස්ථානයයි. “කල්වරි කුරුසියෙන් හෙළිදරව් වූ ප්‍රේමයේ ගැඹුර කිසිදාක මැන බැලිය නොහැක. ක්‍රිස්තුස්වහන්සේගේ අනන්ත වූ ප්‍රේමය සහ සාතන්ගේ පදනම් විරහිත ආත්මාර්ථකාමීත්වය මුහුණට මුහුණ ලා සිටගත්තේ එහිදීය.” —Stephen N. Haskell, The Cross and Its Shadow (South Lancaster, MA: Bible Training School, 1914), p. v.

ක්‍රිස්තුස්වහන්සේ මනුෂ්‍ය ජාතිය වෙනුවෙන් කප්පමක් ලෙස තම ජීවිතය කැපකරන අතරතුරදී, සාතන් ආත්මාර්ථකාමී ලෙස උන්වහන්සේව දුක් වේදනා සහිත තත්වයකට ගිල දැමුවේය. ක්‍රිස්තුස්වහන්සේ සෑම මනුෂ්‍යයෙක්ම අත්විඳින්නාවූ ස්වභාවික මරණය අත්දුටුවේ නැත. එබැවින් උන්වහන්සේව පිළිගන්නා අයට කිසිවිටක එම අත්දැකීමට මුහුණ දීමට සිදු නොවනු ඇත.

කුරුසියේ අර්ථය ගැන සලකා බලනවිට, අප මතක තබා ගත යුතු වැදගත් කරුණු කිහිපයක් ඇත. පළමුවෙන්ම, පාපයට විරුද්ධව දෙවියන්වහන්සේගේ සාධාරණයේ ශ්‍රේෂ්ඨතම එළිදරව්ව වන්නේද කුරුසියයි. (රෝම 3:21-26). දෙවනුව, පව්කාරයින් වෙනුවෙන් දෙවියන්වහන්සේගේ ප්‍රේමයේ ශ්‍රේෂ්ඨතම එළිදරව්ව වන්නේ කුරුසියයි. (රෝම 5:8). තුන්වෙනුව, පාපයේ දම්වැල බිඳ දැමීමට අවශ්‍ය වන ශ්‍රේෂ්ඨ බලය වන්නේද කුරුසියයි. (රෝම 6:22, 23; 1 කොරින්ති 1:17-24). සිව්වෙනුව, කුරුසිය සදාකාල ජීවනය පිළිබඳ අපගේ එකම බලාපොරොත්තුවයි (පිලිප්පි 3:9-11; යොහන් 3:14-16; 1 යොහන් 5:11, 12). එමෙන්ම පස්වනුව, විශ්වයේ අනාගත කැරැල්ලට විරුද්ධව සිටින එකම විෂනාශකය වන්නේ කුරුසියයි (එළිදරව් 7:13-17; එළිදරව්ව 22:3).

මෙම කුරුසිය පිළිබඳ වැදගත් සත්‍යයන් කිසිවක් ”‍ලෝකයේ ඥානය”‍ තුළින් සොයාගත නොහැක. “එයට වෙනස් ආකාරයෙන්, දැන් මෙන්, එකල ලෞකික ඥානයට අනුව කුරුසිය පිළිබඳ දේශනා කිරීම මෝඩකමකි. පැහැදිලි සත්‍යය වන මැවුම්කාරයාණන්ගේ පැවැත්ම පවා “ලෝකයේ ප්‍රඥාව” ප්‍රතික්ෂේප කරයි. (රෝම 1:18-20 බලන්න. ) 

ග්‍රීක භාෂාවේ “අඥානකම” යන වචනය, ඉංග්‍රීසි භාෂාවේ “මන්දබුද්ධික” යන වචනය හා සම්බන්ධ වේ. එබැවින්, කුරුසිය ගැන දේශනා කිරීම ලෝකයේ ප්‍රඥාවට අනුව මන්ද බුද්ධික භාවයකි. “ලෝකයේ ඥානය”ට අනුව යේසුස්වහන්සේව හෝ උන්වහන්සේ අප වෙනුවෙන් ආදේශකයක් ලෙස කුරුසිය මත ජීවිතය පූජා කිරීම තුළින් අපට පුද කරන ගැළවීම පවා අවබෝධ කරගත නොහැකිය.

`“ලෝකයේ ඥානයට” ඉදිරිපත් කළ හැකි වටිනාකමක් කුමක් වුවද, අපි විශ්වාස කරන්නාවූ දෙය වන, යේසුස්වහන්සේ ගැන සහ “අපට දේශනා කරනු ලබන පණිවිඩයේ මෝඩකම” මගින් අපගේ බලාපොරොත්තුවට බලපෑම් කිරීමට අප කිසිවිටක් ඉඩ නොතැබිය යුත්තේ මන්ද? (1 කොරින්ති 1:21).`