---
title:  “ලෝකයේ අත්තිවාරමේ සිට”
date:   30/10/2022
---

`එළිදරව් 13:8; ක්‍රියා 2:23; සහ 1 පේතෘස් 1:19, 20 පාඨ කියවන්න. ක්‍රිස්තුස්වහන්සේව “ලෝකයේ පටන්ගැන්මේ සිට”ම මරනු ලැබූ බව කෙසේ සැලකිය හැකිද?`

“ලෝකය පටන් ගැන්මේ සිට මරන ලද බැටළු පැටවාණන්ගේ ජීවන පොතෙහි නම් ලියවී නොතිබුණු, පොළොවේ වසන සියල්ලෝ ඌට නමස්කාර කරන්නෝය. (එළිදරව් 13:8) මෙහිදී අපට වැදගත් වන්නේ, ක්‍රිස්තුස්වහන්සේව, “ලෝකය පටන් ගැන්මේ සිටම මරන ලද,” යන අදහසයි. පැහැදිලිවම අප මෙය අවබෝධ කරගත යුත්තේ සංකේත මාර්ගයෙනි. (එළිදරව් පොත සංකේත වලින් පිරී ඇත.) මක්නිසාද පොළොව මැවීමෙන් අවුරුදු දහස් ගණන් යන තුරු ක්‍රිස්තුස්වහන්සේව කුරුසිපත් නොකළ බැවිනි. මෙම පාඨයෙන් ප්‍රකාශ කරනු ලබන්නේ, ලෝකය මැවීමට පෙරදීම ගැළවීමේ සැලැස්ම පිළියෙල කර තිබුණු බවය. එමෙන්ම මෙම සැලැස්මේ මධ්‍යස්ථානය වන්නේ යේසුස්වහන්සේගේ මරණයයි. එනම් දෙවියන්වහන්සේගේ බැටළු පැටවාණන් කුරුසිය මත දිවි පිදීමයි. 

`තීතස් 1:2 කියවන්න. ක්‍රිස්තුස්වහන්සේගේ මරණය කේන්ද්‍ර කර ගත් ගැළවීමේ සැලැස්ම කොපමණ කලකට පෙර ක්‍රියාත්මක වූයේද යන්න ගැන මෙම පාඨය අපට උගන්වන්නේ කුමක්ද?`

“ගැළවීමේ සැලැස්ම යම් දෙයක් සිදුවීමෙන් පසුව සිතා බලා ගත්තාවූ සැලැස්මක් නොවේ. එය ආදම්ගේ වැටීමෙන් පසුව කළාවූ සැලසුමක් නොවේ... එය ප්‍රතිපත්ති විවරණයකි. එනම් දෙවියන්වහන්සේගේ සිංහාසනයේ සදාකාලය පුරාම පැවති අත්තිවාරමකි.” —Ellen G. White, The Desire of Ages, p. 22.

එම සැලැස්ම මුලින්ම ඒදන් උයනේදී ආදම් සහ ඒවට එළිදරව් කරනු ලැබීය. (උත්පත්ති 3:15, 21) එය පැරණි ගිවිසුම පුරාවට කරනු ලැබූ රුධිර පූජා මගින් තහවුරු කරනු ලැබීය. උදාහරණයක් ලෙස ආබ්‍රහම්ගේ ඇදහිල්ල පරීක්ෂා කළ දෙවියන්වහන්සේ ඊසාක් වෙනුවට පූජාව සඳහා බැටළු පැටවෙක් ලබා දුන් සේක. (උත්පත්ති 22:11-13). මෙම ආදේශ කිරීම මගින් කුරුසිය මත ක්‍රිසතුස්වහන්සේගේ සමගි කිරීමේ පූජාව වඩාත් පැහැදිලි ලෙස තහවුරු කෙරිණි.

මේ ආකාරයෙන් මුළු ගැළවීමේ සැලැස්මේ මධ්‍යස්ථානය වන්නේ යේසුස් වහන්සේගේ මරණය නමැති ආදේශකයයි. එය සියවස් ගණනාවක් පුරා සිවුපාවුන් පූජා කිරීම මගින් සංකේතවත් කරනු ලැබීය. ඒ සෑම පූජාවක්ම කුරුසිය මත යේසුස්වහන්සේගේ මරණය සංකේතවත් කරයි. “ලෝකයේ පාපය දුරු කරන දෙවියන්වහන්සේගේ බැටළු පැටියාණෝ...” (යොහන් 1:29).

`සත්ව පූජාවට බිහිසුණු සහ ලේ වගුරුවන පූජාවකි. එය සත්‍යයක්. එහෙත් අප වෙනුවෙන් ක්‍රිස්තුස්වහන්සේගේ මරණය සහ පාපයේ කුලිය යනු කුමක්ද යන්න පිළිබඳ අපට ඉගැන්වීමට මෙම බිහිසුණුකම සහ රුධිරය වෑහෙන තත්වය යොදාගන්නේ මන්ද?`