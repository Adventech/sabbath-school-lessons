---
title:  “තීන්දු වුණේය!”
date:   01/11/2022
---

`යොහන් 19:1-30 පාඨ කියවන්න. “තීන්දු වුණේය” යන යේසුස්වහන්සේගේ ප්‍රකාශයෙන් අපට දෙන වැදගත් පණිවිඩය කුමක්ද?`

ක්‍රිස්තුස්වහන්සේට, මනුෂ්‍ය වර්ගයාට සහ මුළු ලොවටම අවසාන තීරණාත්මක මොහොත එළඹ ඇත. දැඩි වේදනාවකින් උන්වහන්සේ අන්ධකාරයේ බලයට විරුද්ධව පොර බැදූ සේක. උන්වහන්සේ සෙමින්, සෙමින් ගෙත්සෙමන උයන මැදින්, උන්වහන්සේගේ අසාධාරණ පීඩා තුළින් සහ කල්වරි කන්ද මතට ඇවිද්ද සේක. දුෂ්ට දේව දූතයෝ උන්වහන්සේව පරාජය කිරීමට උත්සාහ දැරූහ. කුරුසියේ එල්ලී සිටින විටදී, උත්තම පූජකවරු, ලියන්නෝ සහ වැඩිමහල්ලන් මෙසේ උන්වහන්සේට උසුළු විසුළු කළහ. “ඔහු අනුන් ගැළෙව්වේය. තමාම ගළවාගන්ට නුපුළුවන. ඔහු ඉශ්‍රායල්වරුන්ගේ රජය ඔහු දැන් කුරුසියෙන් බසීවා. එවිට අපි ඔහුව අදහාගන්නෙමුව.” (මතෙව් 27:42).

ක්‍රිස්තුස්වහන්සේට කුරුසියෙන් පහලට බැස උන්වහන්සේව ගළවා ගත හැකිද? උන්වහන්සේට එසේ කළ හැකි වුවත් එසේ කිරීමට කැමති නොවූ සේක. උන්වහන්සේට උසුළු විසුළු කළ අය ඇතුළු මුළු මනුෂ්‍යත්වය කෙරෙහි උන්වහන්සේ තුළ ඇති කොන්දේසි විරහිත ප්‍රේමය හේතුකොටගෙන බලාපොරොත්තුව අතහැර දැමීමට ඉඩ නුදුන්නේය. “ඇත්තවශයෙන්ම උසුළු විසුළු කළ අයද, උන්වහන්සේ ගැළවීම ලබා දීමට සිටි මිනිසුන් අතර සිටියාවූ අයම වූහ. එමෙන්ම උන්වහන්සේට කුරුසියෙන් බැස විත් මරණින් මිදී සිටිය නොහැකි වූයේ, උන්වහන්සේව ඇණ වලින් තද කර සිටි නිසා නොව, ඔවුන්ව මුදා ගැනීමට උන්වහන්සේ තුළ ඇති කැමැත්ත නිසාය. —Alfred Plummer, An Exegetical Commentary on the Gospel According to S. Matthew (London: Elliot Stock, 1910), p. 397.

මෙහිදී ක්‍රිස්තුස්වහන්සේගේ දුක් විඳීම තුළ, උන්වහන්සේ සාතන්ගේ බලය  පරාජය කළ සේක. උන්වහන්සේව කුරුසියට යැවීමට සිදුවීම් ඇති කළේ සාතන් වුවද, යුදස්ගේ පාවා දීමද ඊට ඇතුළත්ව (යොහන් 6:70; යොහන් 13:2, 27). උන්වහන්සේ සාතන්ගේ බලය පරාජය කළසේක. “කෙසේ හෝ එවැන්ජලිස්තවරයා, යේසුස්වහන්සේගේ මරණය සාතන්ගේ ක්‍රියාවක් ලෙසත්, සාතන්ව ජයග්‍රහණය කිරීම උන්වහන්සේගේ ක්‍රියාවක් ලෙසත් විස්තර නොකරයි. —George E. Ladd, A Theology of the New Testament, rev. ed. (Cambridge, UK: Lutterworth Press, 1994), p. 192.

කුරුසියේ සිට හඬ නගා පවසමින්, “තීන්දු වුණේය,” (යොහන් 19:30) පවසා අදහස් කළේ, උන්වහන්සේගේ වේදනාව අවසන් වූ බව පමණක් නොවේ. එහෙත්, විශේෂයෙන්, උන්වහන්සේගේ සාතන්ට විරුද්ධව විශ්වීය මහා අරගලය සහ නපුරු බලවේගයන්ද ජයගත් බවය. “ගැළවුම්කාරයාණන්ගේ ජයග්‍රහණය මුළු ස්වර්ගයම සැමරූහ. සාතන්ව පරාජය කරනු ලැබීය. එමෙන්ම ඔහුගේ රාජ්‍යය අහිමි වූ බව දැනගත්තේය. —Ellen G. White, The Desire of Ages, p. 758.

මෙහිදී පුදුමාකාර වෙනස අවබෝධ කරගැනීම අපහසුය. දෙවියන් වහන්සේගේ පුත්‍රයාණන් ජයග්‍රහණය කළසේක. එනම් අප වෙනුවෙන්, මුළු විශ්වය වෙනුවෙන් අති ශ්‍රේෂ්ඨ සහ මහිමයෙන් යුක්ත ජයග්‍රහණයයි.

`ක්‍රිස්තුස්වහන්සේගේ මරණය මගින් පාප දුරු කිරීමට වීම තරම්, පාපය දුෂ්ටද යන්න ගැන සිතන්න. මෙම කරුණ මගින්, දෙවියන්වහන්සේ ඉදිරියේ ක්‍රියාවෙන් පින් අත් කරගැනීමට තැත් කිරීම කොතරම් නිරර්ථකද යන්න ගැන අපට කුමක් උගන්වයිද? එපමණක් නොව අප වෙනුවෙන් යේසුස්වහන්සේ කළ දෙයට එකතු කිරීමට අපට කළ හැක්කේ කුමක්ද? සබත් දවසේදී ඔබගේ පිළිතුර පංතියට ඉදිරිපත් කරන්න.`