---
title:  කුරුසියේ පෙරවදන
date:   31/10/2022
---

**යේසුස්වහන්සේ උන්වහන්සේගේම දුක් විඳීම සහ මරණය පිළිබඳ පෙරනිමිතිවලට ගෝලයන් දැක්වූ ප්‍රතිචාර මොනවාද, එමෙන්ම ඔවුන්ගේ ප්‍රතික්‍රියා මගින් ශුද්ධ ලියවිල්ල වරදවා අවබෝධ කරගැනීමේ අනතුරුදායක බව ගැන අපට කුමක් උගන්වයිද?**

`මතෙව් 16:21-23`

`මතෙව් 17:22, 23; මාර්ක් 9:30-32; ලූක් 9:44, 45`

`ලූක් 18:31-34`

යේසුස්වහන්සේ උත්පත්තිය ලැබුවේ මරණය විඳීමටය. එමෙන්ම ජීවත් වූයේද මියයාමටයි. උන්වහන්සේ ගත්තාවූ සෑම පියවරක්ම උන්වහන්සේගේ කල්වරි කුරුසිය මත ඉටු කරන සමගි කිරීමේ පූජාවට ක්‍රම ක්‍රමයෙන් ළං කරනු ලැබීය. උන්වහන්සේගේ මෙහෙය පිළිබඳ සම්පූර්ණයෙන්ම දැනුවත්ව සිටිසේක. කිසිම පුද්ගලයෙකුට හෝ කිසිම දෙයකට ඉන් නොමග යැවීමට උන්වහන්සේ කිසිසේත් ඉඩ නොහැරිය සේක. යථාර්ථය වන්නේ, “උන්වහන්සේගේ මුළු ජීවිතයම, කුරුසිය මත උන්වහන්සේගේ මරණයේ පෙරවදනකි.” —Ellen G. White, Fundamentals of Christian Education, p. 382.

උන්වහන්සේගේ මෙලොව මෙහෙයේ අවසාන වසර තුළ, යේසුස් වහන්සේ තම ගෝලයන්ට උන්වහන්සේගේ ඉදිරි මරණය ගැන වඩ වඩාත් පැහැදිලිව කථා කළසේක. එහෙත් උන්වහන්සේගේ ප්‍රකාශ පිළිබඳ යථාර්ථය පිළිගැනීමට ඔවුන් අපොහොසත් සහ අකැමැති බවක් පෙනෙන්නට තිබුණි. මෙසියස්වහන්සේගේ කාර්යය පිළිබඳ වැරදි සංකල්පවලින් පිරුණු, ඔවුහු, විශේෂයෙන්ම මෙසියස්වහන්සේ හැටියට, උන්වහන්සේගේ මරණය බලාපොරොත්තු නොවූහ. කෙටියෙන් කිවහොත්, ඔවුන්ගේ මිථ්‍යා දේවධර්මය මගින් ඔවුන්ව අනවශ්‍ය වේදනාවට සහ දුක් විඳීම්වලට මගපෙන්වනු ලැබූහ.

දැනටමත් යේසුස්වහන්සේ නිකදේමුස්ට මෙසේ ප්‍රකාශ කළසේක. “මෝසෙස් කාන්තාරයේදී සර්පයා එසවූ ලෙසම මනුෂ්‍ය පුත්‍රයාද උන්වහන්සේ කෙරෙහි අදහාගන්න සෑමදෙනම, සදාකාල ජීවනය ලබන පිණිස ඔසවනු ලබන්ට ඕනෑය” (යොහන් 3:14, 15). පිලිප්පි කායිසාරියේ සිටියදී, යේසුස්වහන්සේ තම ගෝලයන්ට පැවසුවේ, උන්වහන්සේට “එවක් පටන් යේසුස්වහන්සේ, තමන් යෙරුසලමට ගොස් වැඩිමහල්ලන්ගෙන්ද නායක පූජකයන්ගෙන්ද ලියන්නන්ගෙන්ද බොහෝ දේ විඳින්ටත් මරනු ලබන්ටත් තුන්වෙනිදා නැගුටුවනු ලබන්ටත් ඕනෑ බව ගෝලයන්ට දන්වන්ට පටන්ගත්සේක.” (මතෙව් 16:21)). තනිවම ගලීලය මැදින් ගිය අවස්ථාවේදී (මාර්ක් 9:30-32) එමෙන්ම උන්වහන්සේගේ යෙරුසලමට යන අවසාන ගමනේදී (ලූක් 18:31-34), යේසුස්වහන්සේ නැවතත් උන්වහන්සේගේ මරණය සහ නැවත නැඟිටීම ගැන ගෝලයන්ට කීසේක. ඔවුන්ට අසන්ට අවශ්‍ය වූයේ එය නොවන බැවින්, ඔවුහු සවන් නොදුන්හ. එසේ කිරීම අපට කෙතරම් පහසුද.

`මිනිසුන්ට, විශේෂයෙන්ම දෙවියන්වහන්සේගේ තෝරාගත් සෙනඟ, මෙසියස් වහන්සේගේ පළමු පැමිණීම සම්බන්ධයෙන් වැරදි සංකල්ප පළ කළහ. යේසුස් වහන්සේගේ දෙවන පැමිණීම සම්බන්ධයෙන් අද පවතින වැරදි මත මොනවාද?`