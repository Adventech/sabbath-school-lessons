---
title:  බයිබලයට අනුකූල දර්ශනය
date:   01/12/2022
---

`1 යොහන් 5:3-12 පාඨ කියවන්න. යොහන් ප්‍රොපේතවරයා, “සදාකාල ජීවනය” ක්‍රිස්තුස්වහන්සේ තුළ සිටින අයට පමණක් සීමා කළේ ඇයි?`

මනුෂ්‍යයින්ගේ කොන්දේසි සහිත අමරණීයත්වය පිළිබඳ බයිබල් ධර්මතාවය“බයිබලයට අනුකූල නොවන ආත්මයේ ස්වභාවික අමරණීයත්වයට ප්‍රතිවිරුද්ධ වේ. එය 1 යොහන් 5:11,12 පාඨවල පැහැදිලි කර ඇත. මෙම සැලකිය යුතු ඡේදයේ අර්ථය අවබෝධ කරගැනීමට අප මතක තබා ගත යුතු කරුණක් වන්නේ, “අමරණීයත්වය,” ඇත්තේ දෙවියන්වහන්සේට පමණක් බවය. (1 තිමෝති 6:15,16) එමෙන්ම උන්වහන්සේ එකම ජීවනයේ මූලාශ්‍රය වන සේක. (ගීතාවලිය 36:9; කොලොස්සි 1:15-17; හෙබ්‍රෙව් 1:2).   

ආදම් සහ ඒවගේ වැටීම තුළින් පාපය මෙලොවට ඇතුළුවූ විට (උත්පත්ති 3). ඔවුන් සහ ඔවුන්ගෙන් පැවත එන්නන් (අප ඇතුළුව) ශාරීරික මරණය නමැති ශාපයට ලක්වූ අතර, සදාකාල ජීවනයේ ත්‍යාගයද අහිමි විය. එහෙත් අපගේ ප්‍රේමණීය දෙවියන්වහන්සේ සදාකාල ජීවනය නැවත ලබා දීමට ගැළවීමේ සැලැස්ම ක්‍රියාත්මක කළසේක. එනම් ආරම්භයේ සිටම ඔවුන් සතුවිය යුතුව තිබුණු ජීවිතයයි. පාවුල් ලියා ඇති අන්දමට, අනුග්‍රහයේ සදාකාල ජීවනය සියළුම මනුෂ්‍යයින්ට ලැබෙන්නට සැලැස්වීය. (රෝම 5:12-21) පාවුල් මෙහිදී සඳහන් කරන්නේ, ආදම් මෙලොවට පාපය සහ මරණය ගෙන ආ බවයි. යමෙකුට බයිබලයේ කිසිම දෙයක් පව් කිරීම තුළින් පාපය සහ මරණය අත්කර දුන්නාවූ ආදම්ගෙන් තොරව අර්ථවත් කළ නොහැකිය.

මේ ආකාරයෙන් යොහන් ප්‍රොපේතවරයා මෙසේ ප්‍රකාශ කරයි. “ඒ සාක්ෂිය නම් දෙවියන්වහන්සේ අපට සදාකාල ජීවනය දුන් බවය, ඒ ජීවනයද තමන් පුත්‍රයාණන් තුළ තිබේ. පුත්‍රයාණන්වහන්සේ ඇත්තාට ඒ ජීවනය ඇත; දෙවියන්වහන්සේගේ පුත්‍රයා නැත්තාට ඒ ජීවනය නැත.” (1 යොහන් 5:11,12).

මෙම මුළු පින්තූරයම යේසුස්වහන්සේගේ ප්‍රකාශය තුළින් වඩා පැහැදිලි වේ “... පුත්‍රයාණන් බලා, ඔහු කෙරෙහි අදහන්නාවූ සෑමදෙනම සදාකාල ජීවනය ලැබීමය; මමද අන්තිම දවසේදී ඔහු නැගුටුවන්නෙමි.” (යොහන් 6:40). එමෙන්ම, “... නැවත නැගිටීමද ජීවනයද මමය. මා කෙරෙහි අදහාගන්නා මළ නුමුත් ජීවත්වන්නේය.” (යොහන් 11:25).

මින් අදහස් වන්නේ, සදාකාල ජීවනය ක්‍රිස්තුස්වහන්සේ තුළින් ලැබෙන දෙවියන්වහන්සේගේ ත්‍යාගයකි. එය වර්තමානයේදී ආරක්ෂා කරනු ලැබේ. එහෙත් ධර්මිෂ්ඨයින්ගේ අවසාන නැවත නැගිටීමෙන් පසු එය සම්පූර්ණයෙන්ම භුක්ති විඳින්නේය. අවසානය ඉතා සරලය. සදාකාල ජීවනය දෙනු ලබන්නේ ක්‍රිස්තුස්වහන්සේ තුළ සිටින අයට පමණක් නම්, උන්වහන්සේ තුළ නොසිටින අයට සදාකාල ජීවනය නැත. (1 යොහන් 5:11, 12). ඊට වෙනස් අන්දමින්, ආත්මයේ ස්වභාවික අමරණීයත්වය පිළිබඳ න්‍යාය මගින් සදාකාල ජීවනය ලබාදෙන බව පාරාදීසය හෝ නිරය එනම් සියළුම මනුෂ්‍යයින් උදෙසාය. ක්‍රිස්තුස්වහන්සේ තුළ සිටින අයට පවා මෙම න්‍යාය කොතරම් ජනප්‍රිය වුවද, එය බයිබලයට අනුකූල නොවේ.