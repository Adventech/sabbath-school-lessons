---
title:  ශුද්ධගිනි ස්ථානයේ ධර්මිෂ්ඨයෝ
date:   29/11/2022
---

රෝමානු කතෝලික සභාව විශ්වාස කරන කරුණක් වන්නේ නිරයට යා නොයුතු එහෙත්, පාරාදීසයට යාමට තවමත් සූදානම් නැති අයට ශුද්ධ ගිනි ස්ථානයට ගොස් පාපය ඉවත් කර පවිත්‍ර වී, ඉන්පසු ස්වර්ගයට ආරෝහණය විය හැකි බවය. ඔවුන්ගේ ශුද්ධ ගිනි ස්ථානයේ දුක් විඳීම අඩු කරගත හැක්කේ ඔවුන්ගේ ප්‍රේමවන්ත අයගේ යාච්ඤා සහ පුණ්‍ය ක්‍රියා මගිනි.

කතෝලික ධර්මයට අනුව ශුද්ධ ගිනි ස්ථානය පිළිබඳ මෙසේ පවසයි: “දෙවියන් වහන්සේගේ මහිමය තුළ සහ මිත්‍රත්වයෙන් මිය යන සියළුදෙනාම, එහෙත් සම්පූර්ණයෙන් පවිත්‍ර කරන ලද, අය සදාකාල ජීවනය තහවුරු කරනු ලබන්නේය. එහෙත් මරණින් පසු ඔවුහු පවිත්‍ර කිරීමකට ලක් වෙති. එනම් ස්වර්ගයේ ප්‍රීතිය භුක්ති විඳීමට අවශ්‍ය ශුද්ධත්වය ලබා ගැනීම සඳහාය.” එය පවසන්නේ ඔවුන්ගේ දුක් විඳීම තම ප්‍රේමවන්ත අයගේ යාච්ඤා මගින් ලිහිල් කළ හැකි බවය. එමෙන්ම මියගියාවූ අය වෙනුවෙන් කරන්නාවූ ක්‍රියා මගින්ද එසේ ළඟා කරගත හැකිය. “සභාව මියගිය ඇත්තන් වෙනුවෙන් කරන්නාට දාන මාන සහ ඔවුන් වෙනුවෙන් කරන්නාවූ පුණ්‍ය ක්‍රියා මගින්ද ආශිර්වාද කරන ලෙස අවවාද කරති.” කතෝලික සභාව.

`දේශනාකාරයා 9:10; එසකියෙල් 18:20-22 සහ හෙබ්‍රෙව් 9:27 පාඨ කියවන්න. ශුද්ධ ගිනි ස්ථානය පිළිබඳ න්‍යාය මෙම පාඨ වලින් ප්‍රතික්ෂේප කරන්නේ කෙසේද?`

ශුද්ධ ගිනි ස්ථානය පිළිබඳ ධර්මය, දැවෙන නිරය, මියගිය අය වෙනුවෙන් යාච්ඤා කිරීම යන මිථ්‍යා සංකල්ප සමග සම්බන්ධ වේ. මෙම ධර්මය බයිබලයට අනුකූල ඉගැන්වීම් වලට අනුව පිළිගත නොහැකිය. (1) මියගියාවූ අය මිනී වළවල්වල සිහිසුන්ව සිටිති. (දේශනාකාරයා 9:10). (2) වැටුණාවූ මනුෂ්‍යයෙකුගේ ධර්මිෂ්ඨකම වෙනත් මනුෂ්‍යයෙකුට හැරවිය නොහැකිය. (එසකියෙල් 18:20-22). (3) අපගේ එකම මැදිහත්කාරයාණන් වන්නේ යේසුස් ක්‍රිස්තුස්වහන්සේ පමණි. (1) තිමෝති 2:5) සහ (4) අවසාන විනිශ්චය මරණින් පසුව පැමිණේ. එනම් මේ ජීවිතයේ වැරදි ක්‍රියා ගැන පශ්චත්තාප වීමට දෙවෙනි අවස්ථාවකින් තොරවය. (හෙබ්‍රෙව් 9:27).

එමෙන්ම ඊට වඩා බරපතල ඇඟවීමක් වන්නේ, ශුද්ධ ගිනි ස්ථානය පිළිබඳ බයිබලයට විරුද්ධ න්‍යාය දෙවියන්වහන්සේගේම චරිතය විකෘති කරන්නේ කෙසේද යන්නයි. ඇත්තෙන්ම, “සාතන්ගේ වැටීමේ පටන් සාතන්ගේ කාර්යය වූයේ, අපගේ ස්වර්ගීය පියාණන්වහන්සේ පිළිබඳ වැරදි අර්ථයක් ඉදිරිපත් කිරීමය. ඔහු “ආත්මයේ අමරණීයත්වය” පිළිබඳ ධර්මය යෝජනා කළේය... සදාකාලය පුරා දැවෙමින් පවතින නිරයද සාතන්ගේ නිෂ්පාදනයකි. ශුද්ධ ගිනි ස්ථානය ඔහුගේ සොයා ගැනීමකි. මෙම ඉගැන්වීම් දෙවියන්වහන්සේගේ චරිතය වැරදි ආකාරයට පෙන්වා දෙයි. ඒ අනුව උන්වහන්සේ ඉතා දැඩි, පළිගන්නා සුළු, හිතුවක්කාර, කමාව දීම ක්‍රියාවේ නොයොදන්නාවූ අයෙකු හැටියට පෙන්වා දෙනු ලැබේ. —Ellen G. White, Manuscript 51, 1890. මියගියාවූ අය නිදා සිටිනු වෙනුවට, ක්‍රිස්තුස්වහන්සේ ආපසු පැමිණීම බලාපොරොත්තුවෙන් සිටින, මෙම දර්ශනය පෙන්වා දෙන්නේ ඔවුන් ශුද්ධ ගිනි ස්ථානයේ සිටින බවයි. ඔවුහු එහිදී යමෙක් ඉන් එලියට ගන්නා තෙක් දුක් විඳිති.

`මෙබඳු වැරදි, එනම් ශුද්ධ ගිනි ස්ථානය හෝ සමමමමමදාකාලික පීඩා විඳීම මගින් දේව ධර්මයේ ඇති වැදගත්කම පිළිබඳ කුමක් පවසයිද? අපි විශ්වාස කරන්නේ කවුද යන්න නොව කුමක් විශ්වාස කරන්නේද යන්න වැදගත් වන්නේ මන්ද?`