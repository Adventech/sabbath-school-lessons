---
title:  වැඩිදුර අධ්‍යයනය සඳහා
date:   16/12/2022
---

Read Ellen G. White, "Mind Cure," pp. 241–259, in The Ministry of Healing; "True and False Theories Contrasted," pp. 7–16, in The Sanctified Life.

“මහා අරගලයේ අවසානය ළඟාවෙමින් තිබේ. මුහුදෙන් හෝ ගොඩබිමෙන් සිදුවන සෑම විනාශකාරී සිදුවීම් වල වාර්තාවක්ම සියල්ලේම අවසානය අත ළඟ බවට සාක්ෂියකි. යුද්ධ සහ යුද්ධ පිළිබඳ ආරංචි ඒ බව ප්‍රකාශ කරයි. අප ඉදිරියේ දිග හැරෙන මහා සිදුවීම් වලින් තමාගේ හදවත වේගයෙන් ස්ඵන්දනය නොවෙන කිතුනුවකු සිටීද? ස්වාමින්වහන්සේ වඩින සේක. අපට ළඟා වන්නාවූ දෙවියන්වහන්සේගේ අඩි ශබ්දය අපට ඇසේ.” —Ellen G. White, Maranatha, p. 220.

“දිනෙන් දින ඇදහිල්ලෙන් යුක්තව ජීවිතය ගත කරන්න. කරදර ඇති වන කාලය ගැන කනස්සල්ලට හා පීඩාවට පත් නොවන්න, එවිට වෙලාවට කලින් කරදර කාලය එළඹෙනු ඇත. ඒ ගැන දිගටම නොසිතන්න. “එවිට කරදර කාලයේදී මට මුහුණ දීමට හැකිවේදැයි මම බිය වෙමි.” ඔබ ජීවත් විය යුත්තේ වර්තමානයේය. එනම් වරකට දිනක් බැගිනි. හෙට දිනය ඔබට අයිති නොවේ. අද ඔබ මමත්වය ජයගැනීම පවත්වා ගත යුතුය. අද ඔබ යාච්ඤාවෙන් ජීවත් විය යුතුයි. අද ඔබ ඇදහිල්ලෙන් යහපත් සටනක් කළ යුතුය. දෙවියන්වහන්සේ ඔබට ආශීර්වාද කරන බව අද ඔබ විශ්වාස කළ යුතුය. එමෙන්ම, අන්ධකාරය සහ අවිශ්වාසය පරාජය කර ජය ලැබූ විට, ඔබ ස්වාමියාණන්ගේ අවශ්‍යතා සම්පූර්ණ කරන්නේය. එවිට ඔබ වටා සිටින අයට ඔබ ආශීර්වාදයක් වනු ඇත.”—Ellen G. White, "The Light of the World," Signs of the Times, October 20, 1887.

“ස්වාමීන්වහන්සේ ඉක්මනින් පැමිණෙන සේක. අපි උන්වහන්සේව සාමයෙන් හමුවීමට සූදානම් විය යුතු වෙමු. අප සතු සියළු බලය තුළින් අප අවට ඇති ලෝකයට ආලෝකය විහිද වීමට අපි තීරණය කරමු. අපි කනගාටු නොවී ප්‍රීතිමත් විය යුතු වෙමු. එමෙන්ම සදහටම ස්වාමීවූ යේසුස්වහන්සේ අප ඉදිරියෙහි තබා ගනිමු. අපි උන්වහන්සේ පෙනී සිටීම සඳහා සූදානම්ව පමණක් නොව බලාගෙනද සිටිමු. අහෝ! උන්වහන්සේව දැකීම කොතරම් මහිමයක්ද! අපි දීර්ඝ කාලයක් බලා සිටියද අපගේ ඇදහිල්ල දුර්වල නොවිය යුතුය. අපට රජතුමාණන් සහ උන්වහන්සේගේ අලංකාරය දැක ගැනීමට ලැබුණද අපි සදාකාලයටම ආශීර්වාද ලබන්නෙමුව. මට හඬ නගා අඬන්නට සිතේ. “නිවසට යන අතර මග” අපි ක්‍රිස්තුස්වහන්සේ බලයෙන් සහ ශ්‍රේෂ්ඨ මහිමයෙන් පැමිණ, මිදීමේ මිල ගෙවා අයිති කරගන්නාවූ උන්වහන්සේගේ දරුවන්ව සදාකාලික නිවසට ගෙන යන සේක.” —Ellen G. White, Heaven, pp. 165, 166.

**සාකච්ඡා සඳහා ප්‍රශ්න**:

`පුද්ගලයා යන බෙදිය නොහැකි සංකල්පය එනම්  ශරීරය, ආත්මය යන සියල්ල වටකරගෙන තිබෙන ආගම සහ අපගේ පුද්ගලික ජීවිතයේ ඇති වැදගත්කම කෙසේ අවබෝධ කර ගනිමුද?`

`සියලු‍ම සත්‍ය ප්‍රතිස්ථාපන සහ ප්‍රතිසංස්කරණ (දෙවියන්වහන්සේ තුළ මධ්‍යස්ථ්) වී ඇත. එමෙන්ම කිසිවිටක (මනුෂ්‍ය හැසිරීම තුළ මධ්‍යස්ථ වී නැත). මෙම ප්‍රතිපත්තිය ඵරිසිවරයා පිළිබඳ උපමා කථාවට සහ බදු අය කරන්නා පිළිබඳ උපමාව මගින් (ලූක් 18:9-14 බලන්න) පැහැදිලි කර දෙන්නේ කෙසේද?`

`පන්තියේදී, බ්‍රහස්පතින්දා අවසාන ප්‍රශ්නයට ඔබේ පිළිතුර සාකච්ඡා කරන්න. ඔබ සූදානම්ද යන්න දැනගන්නේ කෙසේද? එමෙන්ම ඔබට බියෙන් තොරව එය සහතික කළ හැකිද?`