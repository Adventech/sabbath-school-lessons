---
title:  උන්වහන්සේගේ පෙනී සිටීම සඳහා සූදානම්
date:   15/12/2022
---

අප ජීවත් වන්නේ බොහෝ කෘත්‍රිම අවශ්‍යතා වලින් සහ දෑස් වශීකරන නොමග යැවීම් වලින් පිරි උමතු ලෝකයකය. අප ප්‍රවේසම් නොවුනහොත්, මේවා අපගේ සෑම කාලයක්ම උදුරා ගත හැකි අතර අපගේ මූලික අවශ්‍යතාද විකෘති කළ හැකිය. මෙය අපගේ ගෝලීයකරණය ලද සයිබර් ලෝකයේ තවත් එක් අතුරු ඵලයක් නොවේ; සෑම යුගයකම කිතුනුවන්ව එක් තත්වයක හෝ තවත් තත්වයක, මේ ජීවිතයේ අවශ්‍යතා වලින් නොමග යැවීමට සාතන් දරන උත්සාහයට විරුද්ධව ආරක්ෂා විය යුතුය.

සැලකිලිමත් නොවුවහොත්, ස්වාමින්වහන්සේගේ දර්ශනය ඉවත් කොට ලෞකික දේවල් මත රැඳී සිටීම නිසා, අවසානයේදී අපව සෑහීමට පත් කළ නොහැකි අතර, අපගේ ආත්මික විනාශය කරා මඟ පෙන්විය හැකිය.

`2 පේතෘස් 3:14 සහ 1 යොහන් 3:1-3 පාඨ කියවන්න. දෙවැනි පැමිණීම සඳහා අප සූදානම් වීම සහ එම මහිමවත් අවස්ථාව සඳහා සූදානම් වීම අතර ඔබ දකින වෙනස කුමක්ද?`

බොහෝ විට දෙවැනි පැමිණීම සඳහා නිරන්තරයෙන්ම සූදානම් වීම අතපසු වීම් වලට සමාවට කරුණක් බවට පත්වෙයි. මෙම සංකල්පය, පහසුවෙන්ම දුෂ්ට සේවකයාගේ උපකල්පනය යටතේ පහසුවෙන් සිටීමට මඟ පෙන්වනු ලැබිය හැකිය. “‍... මාගේ ස්වාමියා ප්‍රමාද වන්නේ යයි තමාගේ සිතින් සිතාගෙන ...”‍ (මතෙව් 24:48).

`ගීතාවලිය 95:7, 8; හෙබ්‍රෙව් 3:7, 8, 15; සහ හෙබ්‍රෙව් 4:7 පාඨ කියවන්න. අප දැන්ම සූදානම්වී සිටීම ගැන මෙම පාඨ මගින් අපට පවසන්නේ කුමක්ද?`

බයිබලයේ වචනයට අනුව නිතරම ගැළවීමේ කාලය සැමවිටම “අද”‍ මිස කිසිවිටෙක හෙට නොවේ (ගීතාවලිය 95:7, 8; හෙබ්‍රෙව් 3:7, 8, 15; හෙබ්‍රෙව් 4:7 පාඨ බලන්න). තවදුරටත් ප්‍රධාන හැරීමේ අත්දැකීමක් සිදු නොවුවහොත්, අප දැන් සිටින තත්වයේම දිගටම සිටින්නෙමු. නොහැරුණාවූ අය කාලය මගින් පමණක්ම හැරීමක් සිදු නොවන්නේය. යමෙක් නිරතුරුවම මහිමයෙන් වර්ධනය නොවූයේ නම් සහ ඇදහිල්ලෙන් ඉදිරියට නොඇදෙන්නේ නම්, නැඹුරුව වන්නේ වැටී යාමයි. එනම් දැඩි සිත් ඇතිවීම, සැකසහිත, නරුම සහ අවිශ්වාස කිරීම වැනි තත්වයට පත්වීමයි.

මෙම දර්ශනයට අනුව පැවසිය හැක්කේ අපගේ සෑම එක් දිනක්ම,  අපගේ ජීවිතයේ කුඩා අංශුවක් බවයි. එම නිසා දෙවියන්වහන්සේගේ අනුග්‍රහය කරණකොටගෙන, අපි අනාගතය වෙනුවෙන් සැලසුම් කළ යුතු වුවද, සෑම දිනකම යේසුස්වහන්සේගේ නැවත පැමිණීම සඳහා සූදානම්ව සිටිය යුතු වෙමු. මක්නිසාද, මෙම ජීවිතයේ අවිනිශ්චිත භාවය නිසා, අපගේ අවසාන දිනය අද විය හැකිය.

`ජේසුස්වහන්සේ අද නැවත පැමිණෙන්නේ නම්, අද ඔබට සූදානම් විය හැක්කේ කෙසේද? ඔබේ පිළිතුර සබත් දවසේ පන්තියේදී සාකච්ඡා කරන්න.`