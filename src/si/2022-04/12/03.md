---
title:  ශරීරය දේව මාළිගාව ලෙස
date:   12/12/2022
---

අමරණීය ආත්මයක් සමග මරණීය මනුෂ්‍ය ශරීරය පිළිබඳ ද්විත්වවාදී න්‍යාය මගින් විවිධ න්‍යායන් උත්පාදනය වී ඇත. උදාහරණයක් වශයෙන්, පැරණි ග්‍රීක දර්ශනවාදීන්ට, මනුෂ්‍ය ශරීරය ආත්මයේ බන්ධනාගාරයයි. එම ශරීරය මරණින් නිදහස් කරනු ලැබීය. මෙම මිථ්‍යා මතයේ සාරය සමග බොහෝ කිතුනුවෝ අද විශ්වාස කරන්නේ ශරීරය අමරණීය ආත්මයේ තාවකාලික නිවහන ලෙසය. එය නැවත නැගිටීමේදී ශරීරය සමග ඒකාබද්ධ වන්නේය. ඊට වෙනස් ආකාරයකින් සර්ව දේවවාදිකයෝ මනුෂ්‍ය ශරීරය දිව්‍යත්වයට පමුණුවයි. ඔවුන් විශ්වාස කරන්නේ දෙවියන්වහන්සේ සහ විශ්වය යනු එක පුද්ගලයෙක් බවයි. ඔවුන්ට සියළුදෙයම දෙවියන්වහන්සේ වන අතර මනුෂ්‍ය ශරීරය එක්, ඒකාබද්ධ විශ්වයේ පවතින දිව්‍යත්වයක් බවය. මෙම මාතෘකාව වටා ගැටෙන සුළු න්‍යායන් මගින් වටවී සිටින අපි, මනුෂ්‍යත්වයේ ස්වභාවය පිළිබඳ බයිබලයේ ඉගැන්වීම් මත රඳා සිටිය යුතු වෙමු.

`1 කොරින්ති 6:19, 20 සහ 1 කොරින්ති 10:31 පාඨ කියවන්න. අපගේ ශරීර “දෙවියන් වහන්සේගේ මාලිගාව”‍ සහ ”‍ශුද්ධාත්මයාණන්වහන්සේගේ මාලිගාව”‍ යන අවබෝධය අපගේ ජීවන රටාවට ධනාත්මක ලෙස බලපාන්නේ කෙසේද?`

ආදම් සහ ඒව මවනු ලැබුවේ දෙවියන්වහන්සේගේ ස්වරූපයෙන් උන්වහන්සේට සමානවය. (උත්පත්ති 1:26,27). එම ස්වරූපය චරිතයෙන් පමණක් නොව ශාරීරික වශයෙන්ද සමාන ලෙසය. එම ස්වරූපය පාපය නිසා අඳුරුවී සඟවනු ලැබූ අතර, මිදීමේ කාර්යය වන්නේ මනුෂ්‍යයා, ඔවුන්ගේ ශාරීරික සෞඛ්‍යය සමග, මුල් පිහිටි තත්වයට ප්‍රතිස්ථාපනය කිරීමය. එනම් ජීවන ගසේ කොටස්කරුවන් වීම සඳහා සූදානම් කිරීමය.

ප්‍රතිස්ථාපනය මුළු ජීවිත කාලයේම ක්‍රියාවලියකි. එය සම්පූර්ණ වන්නේ ක්‍රිස්තුස්වහන්සේගේ දෙවෙනි පැමිණීමේදී පමණි. එනම් දිරන සුළු බව නොදිරන සුළු බවටත්, මරණීය අමරණීයත්වයට පත්වූ විටදීය. (1 කොරින්ති 15:53, 54).

යොහන් ප්‍රොපේතවරයා ඔහුගේ මිතුරා වූ ගායස්ට මෙසේ ලිවීය. “ප්‍රේමවන්තය, නුඹේ ආත්මය සඵල වන්නාක් මෙන්ම, නුඹ සියල්ලෙහි සඵල වන ලෙසද, සුවසේ සිටින ලෙසද යාච්ඤා කරමි.” (3 යොහන් 1:2).

මනුෂ්‍යයා නොබෙදිය හැකි ජීවියෙක් බවත්, එමෙන්ම ආගම ඔහුගේ ජීවිතයේ සියළුම අවස්ථා වැළඳගන්නා බවත්, එවිට ආගමික සේවය ඉටු කිරීමේදී අපගේ ශරීරය ආරක්ෂා කිරීම අපගේ ශාරීරික සෞඛ්‍යය ආරක්ෂා කළ යුතුය. අපට දේවානුභාවයෙන් යුක්ත ප්‍රතිපත්ති මගින් පෙන්වයි යුතුය.  “එහෙයින්, කතත් බොතත්, වෙන යමක් කරතත්, සියල්ල දෙවියන්වහන්සේගේ ගෞරවය සඳහා කරපල්ලා.” (1 කොරින්ති 10:31). එහෙත් අපි මතක තබාගත යුතු කාරණය වන්නේ යහපත් මිනිසුන් ඔවුන්ගේ හැකියාවේ හැටියට යහපත් දේවල් කළද, පාපකාරී මනුෂ්‍ය ස්වභාවයේ සහ පාපකාරී ස්වභාව ධර්මයේ විපාක විඳීමට සිදුවන බවය. එම නිසා අපි දෙවියන්වහන්සේ තුළ විශ්වාසයෙන් යුක්තව ඉතාම හොඳ දේ කළ යුතු වෙමු. එමෙන්ම අපි ඒවායේ ප්‍රතිඵල දෙවියන්වහන්සේ සමග තබමු.