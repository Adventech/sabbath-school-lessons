---
title:  ආත්මයාණන්වහන්සේගේ මගපෙන්වීම
date:   14/12/2022
---

ශුද්ධාත්මයාණන්වහන්සේ යනු දෙවියන්වහන්සේගේ ප්‍රේමය අපගේ හදවත් තුළට වගුරුවන්නාවූද, (රෝම 5:5). එමෙන්ම අපව සත්‍ය ගැළවීමේ අත්දැකීමකට මගපෙන්වන්නාවූද (යොහන් 16:7-11), සියලු‍ සත්‍ය වෙත අපව මෙහෙයවන්නාවූද, (යොහන් 16:13), සහ ශුභාරංචිය දූත මෙහෙවර ඉටු කිරීමට අපට බලය ලබා දෙන්නාවූද (ක්‍රියා 1:8) දෙවියන්වහන්සේගේ බලවන්ත ඒජන්තවරයාණන්ය. සාතන්ගේ පිරිහීමට පත්කරන ක්‍රියාවලට ප්‍රතිවිරුද්ධ වන්නේ ශුද්ධාත්මයාණන්වහන්සේ වන බැවින්, ශුද්ධාත්මයාණන්වහන්සේගේ ක්‍රියාවල ස්වභාවය පිළිබඳ අපගේ අවබෝධය විකෘති කිරීමට සාතන් සෑම ආකාරයකින්ම උත්සාහ කිරීම පුදුමයක් නොවේ. සමහරු උන්වහන්සේගේ පුද්ගලිකත්වය ප්‍රතික්ෂේප කරන අතර තවත් අය උන්වහන්සේගේ වෙනස් කිරීමේ බලයේ ත්‍යාගය අවධාරණය කරති.

`ක්‍රියා 8:4-24 පාඨය කියවන්න. සමාරියේ සීමොන් නැමැති පේන කියන්නාට ශුද්ධාත්මයාණන්වහන්සේ විසින් නැවත උත්පාදනය නොවී, ශුද්ධාත්ම දීමනාව ලබා ගැනීමට අවශ්‍ය විය. මෙම ආකල්පයම අපගේ මේ දිනවලදී තවමත් ප්‍රකාශ වන්නේ කෙසේද?`

දෙවියන්වහන්සේගේ දරුවන් ශුද්ධාත්මයාණන්වහන්සේ විසින් දේව වචනයේ සියලු‍ සත්‍යයන් වෙතට මගපෙන්වනු ලැබූ අයය. (රෝම 8:14). (යොහන් 16:13, යොහන් 17:17). යේසුස්වහන්සේ පැහැදිලිව අනතුරු ඇඟවූ සේක:  “ස්වර්ගයෙහි සිටින මාගේ පියාණන්වහන්සේගේ කැමැත්ත කරන්නා මිස මට: ස්වාමිනි, ස්වාමිනියි කියන සියල්ලෝම ස්වර්ග රාජ්‍යයට ඇතුල් නොවන්නෝය. ඒ දවසේදී බොහෝ දෙනෙක්: ස්වාමිනි, ස්වාමිනි, ඔබගේ නාමයෙන් අනාගත වචන නොකියෙමුද? ඔබගේ නාමයෙන් යක්ෂයන් දුරු නොකෙළෙමුද? ඔබගේ නාමයෙන් නොයෙක් බලවත් ක්‍රියා නොකෙළෙමුදැයි මට කියනවා ඇත. එවිට මම: කිසිකලෙකත් නුඹලා නොහැඳින්නෙමි. අධර්මිෂ්ඨකම් කරන්නෙනි, මා කෙරෙන් අහක්ව පලයල්ලායයි ඔවුන්ට කියන්නෙමි.” (මතෙව් 7:21-23). මෙයින් අදහස් කරන්නේ ශුද්ධාත්මයාණන් වහන්සේ කිසිවිටෙක කිසිවෙකුව දෙවියන්වහන්සේගේ වචනයෙන් ඈත් නොකරන බවයි“උන්වහන්සේම එය ඔප්පු කළ සේක.“ඒ වෙනුවට අපව උන්වහන්සේගේ වචනයට අනුකූලව නිතරම අපව මෙහෙයවන සේක.

අපව සියළු සත්‍ය වෙතට මගපෙන්වන ශුද්ධාත්මයාණන්වහන්සේම, අන් අයව පුදුමාකාර සත්‍යය වෙතට මගපෙන්වීමට බලය ලබා දෙන සේක. (මතෙව් 28:18-20; ක්‍රියා 1:8). අපි උන්වහන්සේගේ පූජනීය මෙහෙය ඉෂ්ට කරන විටදී, අපට උන්වහන්සේගේ විශේෂ උපකාරය ලැබේ. එම නිසා අපි උදෑසනක්, උදෑසනක් පාසා, උන්වහන්සේ ඉදිරියේ දණගසා උන්වහන්සේට කැපවීම සඳහා අපගේ පොරොන්දුව අළුත් කළයුතු වෙමු. අපි එසේ කරමු නම්, උන්වහන්සේ අපට ශුද්ධාත්මයාණන්වහන්සේගේ පවිත්‍ර කරන්නාවූද, නැවත ජීවනය ලබා දෙන්නාවූද පැවැත්ම ලබා දෙන සේක.

කෙසේ වෙතත්, අපි දිනපතා සිහි බුද්ධියෙන් යුක්තව තෝරාගැනීම් කිරීමෙන් උන්වහන්සේගේ මගපෙන්වීමට විවෘත විය යුතු වෙමු. එනම් යහපත් යයි අපි දන්නා දේවල් කිරීමටත්, අයහපත් යයි දන්නා දේවල් නොකර සිටීමටත් වග බලා ගනිමු. අපට දෙවියන්වහන්සේ ලබා දුන් ශක්තියෙන් අපි ජීවත්විය යුතු ආකාරය සෙවීමෙන්, පමණක් අපට ශුද්ධාත්මයාණන්වහන්සේගේ බලයට විවෘත විය හැකිය. එනම් දෙවියන්වහන්සේ අපට පොරොන්දු වූ බලයයි.

`අප උදෑසනක් උදෑසනක් පාසා අපගේ ජීවිතයට ශුද්ධාත්මයාණන්වහන්සේගේ මග පෙන්වීමට විවෘත කරන ලෙස යාච්ඤා කිරීම වැදගත් වන්නේ ඇයි?`