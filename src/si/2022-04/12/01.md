---
title:  බයිබලයට අනුව ලෝක දැක්ම
date:   10/12/2022
---

### මේ සතියේ පාඩමේ අධ්‍යයනය සඳහා කියවන්න
ලූක් 2:52; මතෙව් 4:23;  1 කොරින්ති 6:19, 20; ගීතාවලිය 24:3, 4; ක්‍රියා 8:4-24; 1 යොහන් 3:1-3.

> <p>කටපාඩම් පදය</p>
> “සමාදානයේ දෙවියන්වහන්සේම නුඹලා සහමුලින්ම පවිත්‍රකරනසේක්වා; නුඹලාගේ මුළු ආත්මයත් ප්‍රාණයත් ශරීරයත් අපගේ ස්වාමිවූ යේසුස් ක්‍රිස්තුස්වහන්සේගේ ඊමේදී නිදොස්ව තිබෙන ලෙස ආරක්ෂාකරනු ලැබේවා.” (1 තෙසලෝනික 5:23).

ක්‍රිස්තුස්වහන්සේගේ දෙවන පැමිණීමට පෙර ප්‍රධාන “‍ගෝලීයකරණය”‍ දෙකක් ගැන එළිදරව් පොත කථා කරයි. එළිදරව් 13 වැනි පරිච්ඡේදය මගින්, “මුළු ලෝකයම”‍ මවිතයට පත් කර මුහුදෙන් පැන නගින මෘගයා අනුගමනය කරන විට, “වැරැද්දේ ගෝලීයකරණය” විස්තර කරයි (එළිදරව් 13:3; 7, 8, 12, 16,). “සියළු ජාතීන්ට, ගෝත්‍රයන්ට, භාෂාවන්ට සහ මිනිසුන්ට”‍ (එළදරව් 14:6,7) “සදාකාලික ශුභාරංචිය” දේශනා කරන විට, සත්‍යය අනුව ගෝලීයකරණය එළිදරව් 14 පරිච්ඡේදය මගින් ඉස්මතු කොට දක්වයි. එම “පීඩාකාරී කාලවලදී” (2 තිමෝති 3:1), “දේවධර්මයේ සියළුම සුළං” හමන අතර (එපීස 4:14), එවිට මිනිසුන් “සත්‍යයට සවන් දීම නවතා මිථ්‍යාව වෙතට ඇදී යති.” (2 තිමෝති 4:4). “ආත්මයේ අමරණීයභාවය සහ ඉරිදා පූජනීයභාවය යන මහා වැරදි දෙක තුළින් සාතන් මිනිසුන්ව ඔහුගේ රැවටිල්ලට යටපත් කෙරේ. පළමුවන කරුණ මගින් ආත්මවාදයට අත්තිවාරම දමන අතර, පසු කාරණය මගින් රෝමය සමඟ අනුකම්පාවේ බැඳීමක් ඇති කරයි. —Ellen G. White, The Great Controversy, p. 588.

මෙම අවසාන සිදුවීම් දිග හැරෙන තුරු, අපි අප සතුව ඇති සියළුම සත්‍යය තුළ ස්ථිරව සිටිය යුතු වෙමු. එය තුළ මනුෂ්‍යත්වය සහ මරණයද ඇතුළත් වේ. එනම් ක්‍රිස්තුස්වහන්සේගේ මහිමවත් පෙනීම වෙනුවෙන් සූදානම්ව සිටීමේ පරමාර්ථය උදෙසා ශුද්ධාත්මයාණන්වහන්සේගේ මගපෙන්වීම බලාපොරොත්තුවෙනි.

_දෙසැම්බර් 17 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._