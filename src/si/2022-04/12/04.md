---
title:  ක්‍රිස්තුස්වහන්සේගේ මනස
date:   13/12/2022
---

සමහර මිනිස්සු විශ්වාස කරන්නේ, පරිසරය වෙනස් කිරීමෙන්, පුද්ගලයෙක් වෙනස් කළ හැකි බවය. ස්ථිර වශයෙන්ම අපි පරීක්ෂාවට ලක් කරන ස්ථාන සහ අවස්ථා වලින් වැළකී සිටිය යුතුය. (ගීතාවලිය 1:1, හිතෝපදේශ 5:1-8). එහෙත් අපගේ පරීක්ෂාව සහ පාපය පිළිබඳ අපගේ ගැටලු‍ව විසඳිය හැක්කේ අපගේම හදවත් (මනස) වෙනස් කිරීමෙන් පමණි. ක්‍රිස්තුස් වහන්සේ මෙම ගැටලුවේ හරය ස්පර්ශ කර මෙසේ ප්‍රකාශ කළසේක.  “මක්නිසාද ඇතුළතින් එනම් මනුෂ්‍යයන්ගේ සිතින් නපුරු සිතිවිලි, වේශ්‍යාකම්, සොරකම්, මිනීමැරීම්, කාමමිථ්‍යාචාරකම්, තණ්හා, දුෂ්ඨකම්, වංචාව, සල්ලාලකම, ඊර්ෂ්‍යාව, අපහාසකිරීම, උඩඟු‍කම සහ මෝඩකම නික්මෙයි.”‍ (මාර්ක් 7:21, 22. මෙයින් අදහස් කරන්නේ අපගේ හැසිරීම වෙනස් කිරීම සඳහා, අපගේ මනස පරිවර්තනය විය යුතු බවයි.

`පහත සඳහන් පාඨ කියවන්න: 1 කොරින්ති 2:16; ගීතාවලිය 24:3, 4; රෝම 12:2; පිලිප්පි 4:8; සහ කොලොස්සි 3:2. ක්‍රිස්තුස්වහන්සේගේ මනසින් යුක්තවීම”‍ යන්නෙන් අදහස් කරන්නේ කුමක්ද?`

“නව ගිවිසුම,” යටතේ ස්වාමීන්වහන්සේ මෙසේ පොරොන්දුවී ඇත. “මම මාගේ ව්‍යවස්ථාව ඔවුන් තුළම තබා ඒක ඔවුන්ගේ සිත්වල ලියන්නෙමි.” (යෙරෙමියා 31:31-33, හෙබ්‍රෙව් 8:8-10, හෙබ්‍රෙව් 10:16 පාඨ සමඟ සසඳන්න.) කන්ද උඩ දේශනාවේදී, දෙවියන්වහන්සේගේ පනත්වල අර්ථය, සිතුවිලි සහ බලාපොරොත්තුවලට ගැලපෙන පරිදි පුළුල් කළ බවත්, ගැඹුරු කළ බවත් පුදුමයට කරුණක් නොවේ. (මතෙව් 5:17-48 පාඨ බලන්න). එබැවින්, අපට පරීක්ෂාවට එරෙහිව ජයග්‍රහණය ලබා ගත හැක්කේ දෙවියන්වහන්සේගේ වෙනස් කරන්නාවූ අනුග්‍රහය මගින් පමණි. එමෙන්ම සිතුවිලි සහ බලාපොරොත්තු වල මට්ටම අනුවය. අපි එම පාපකාරී සිතුවිලි නතර කිරීමට එම පොරොන්දුව ප්‍රකාශ කළ යුතුවෙමු.

යේසුස්වහන්සේ පැමිණෙන තෙක් අප තුළ සැමවිටම පාපකාරී ස්වභාවය පවතින්නේය. එහෙත් අපි ක්‍රිස්තුස්වහන්සේ තුළ සිටින්නේ නම්, උන්වහන්සේගේ ධර්මිෂ්ඨකමෙන් අපව සම්පූර්ණයෙන්ම වසාගනු ඇත. අපි අංග සම්පූර්ණ නොවූවද, අප උන්වහන්සේ තුළ දැනටමත් අංග සම්පූර්ණ බවට සලකනු ලබන්නෙමුව. (පිලිප්පි 3:12-15). “අපි ක්‍රිස්තුස්වහන්සේ සමග එක්සත් වූ විටදී, අපට ක්‍රිස්තුස්වහන්සේගේ මනස සතුවේ. චරිතය තුළින් පවිත්‍රකම සහ ප්‍රේමය බබලන විටදී නිහතමානීකම සහ සත්‍යය ජීවිතය පාලනය කරයි. මුහුණේ පෙනුම සම්පූර්ණයෙන්ම වෙනස් වෙයි. ආත්මය තුළ ක්‍රිස්තුස්වහන්සේගේ පැවැත්ම, වෙනස් කරන්නාවූ බලයක් නිකුත් කරයි. එමෙන්ම අභ්‍යන්තරයේ සාමය සහ ප්‍රීතියේ සාක්ෂිය බාහිර පෙනුමෙන් ප්‍රකාශ වේ.” —Ellen G. White, Selected Messages, book 1, p. 337.

දිනපතා යටත්වීමෙන් සහ මමත්වය තුළ මියයාමෙන් පමණක් දිනපතා ඇදහිල්ලෙන් අධිෂ්ඨාන කළාවූ උත්සාහය මගින්, යේසුස්වහන්සේට කීකරු වීම තුළින් පමණක් අපගේ ජීවිත තුළ මෙවැනි පරිවර්තනයක් ඇති කළ හැකිය.

`ඔබගේ පාපකාරී සිතුවිලි පවා නතර කළහොත් ඔබගේ ජීවිතය කුමන ආකාරයේ වේවිදැයි සිතා බලන්න. ඔබගේ ජීවිතය කොතරම් වෙනස් වන්නේද? මෙය ඔබගේ අත්දැකීම් කරගැනීම සඳහා ඔබ ලැබිය යුතු ශක්ති සම්පන්න ක්‍රමය කුමක්ද?`