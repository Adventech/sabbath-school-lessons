---
title:  යේසුස්වහන්සේගේ (ආකෘතිය) ආදර්ශය
date:   11/12/2022
---

`ලූක් 2:52 පාඨය කියවන්න. මෙම ඡේදයේ සඳහන් වන යේසුස්වහන්සේගේ වර්ධනයේ මිනුම් හතර කුමක්ද?`

යේසුස්වහන්සේ අංග සම්පූර්ණ මනුෂ්‍යයෙක් වූ සේක. එමෙන්ම වර්ධනයේ මනුෂ්‍ය පැවැත්මට අවශ්‍ය සියළුම දේවල් අඩංගු විය. ලූක් 2:52 පාඨයට අනුව, “යේසුස්වහන්සේගේ ප්‍රඥාවෙන් (මානසික) සහ උස මහතින්ද (ශාරීරික) දෙවියන්වහන්සේගෙත් (ආත්මික) මනුෂ්‍යයන්ගෙත් (සමාජයීය) කරුණාවෙහිද වැඩුණු සේක.” “උන්වහන්සේගේ මනස ක්‍රියාශීලී මෙන්ම විනිවිද පෙනෙන සුළු උන්වහන්සේගේ වයසට වඩා මුහුකුරා ගියාවූ  කල්පනාවෙන් සහ නුවණින් යුක්ත විය. එසේ වුවද, උන්වහන්සේගේ චරිතය අලංකාර සහ සමමිතික විය. මනසේ සහ ශරීරයේ බලය දරුවෙකුගේ වැඩීමේ ක්‍රමයට අනුව ක්‍රම ක්‍රමයෙන් වර්ධනය විය. දරුවෙකු ලෙස යේසුස්වහන්සේ විශේෂ ආකාරයේ ආදරණීය ස්වභාවයක් දැරූ සේක. උන්වහන්සේගේ දෑත්  අන් අයට සේවය කිරීමට සැමවිටම සූදානම් විය. කිසි දෙයකින් කැළඹිය නොහැකි ඉවසීමක් සහ කිසිවිටක වෙනස් නොවන සත්‍යතාවයක් උන්වහන්සේ තුළ පැවතුණි. ප්‍රතිපත්තිවලින් පර්වතයක් මෙන් ශක්තිමත් වූද, උන්වහන්සේගේ ජීවිතය පරාර්ථකාමී කරුණාවේ අනුග්‍රහය එළිදරව් විය.” —Ellen G. White, The Desire of Ages, pp. 68, 69.

`මතෙව් 4:23 පාඨය කියවන්න. යේසුස්වහන්සෙගේ ත්‍රිවිධාකාරයේ මෙහෙය එනම් ඉගැන්වීම, දේශනා කිරීම සහ සුව කිරීම ඇතුළත්ව, අද අපට සාර්ථක ලෙස දිගටම කරගෙන යා හැක්කේ කෙසේද?`

මනුෂ්‍යයා ඒකාබද්ධ, බෙදිය නොහැකි පුද්ගලයකු බව අප හඳුනාගතහොත්, අපගේ ආගම ආත්මික කරුණු සඳහා පමණක් සීමා කළ නොහැකිය. සත්‍යය, ඇත්ත වශයෙන්ම අපගේ සම්පූර්ණ මනුෂ්‍යයා වැළඳ ගනී, අපගේ මුළු ආයුෂ කාලයම වසා ගනියි. එමෙන්ම අපගේ ජීවිතයේ සෑම පැතිකඩක්ම සම්මුතියකට පත් කරනු ලැබේ. අපගේ ශාරීරික සහ අධ්‍යාත්මික මූලද්‍රව්‍ය බලසම්පන්න ලෙස සංකලනය කර ඇති බැවින්, ඒවා ඇත්තෙන්ම වෙන් කළ නොහැකිය. එසේ වුවද, වැටුණාවූ සත්වයින් හැටියට ඉහත සඳහන් ආකාරයට, යේසුස්වහන්සේගේ තත්වයට නොපැමිණෙමු. දෙවියන් ුවහන්සේගේ අනුග්‍රහය කරණකොටගෙන අපි උන්වහන්සේව අනුකරණය කළ යුතු වෙමු. මක්නිසාද “මනුෂ්‍යයා තුළ ඔහු මැවුවාවූ තැනැන්වහන්සේගේ ස්වරූපය ප්‍රතිස්ථාපනය කිරීම සඳහාත්, ඔහුව මවනු ලැබූ අංග සම්පූර්ණත්වය නැවත ගෙන ඒම සඳහාත්. ශරීරයේත්, ආත්මයේත්, මනසේත් වර්ධනය දියුණු කිරීම සඳහාත්ය”‍ (Ellen G. White, Education, pp. 15, 16) එය මිදීමේ කාර්යයයි. දෙවියන්වහන්සේගේ ආපසු පැමිණීමේදී ස්වර්ගය සඳහා සූදානම් කිරීමේ ක්‍රියාවලියේ කොටසක් ලෙස උන්වහන්සේගේ මිනිසුන් තුළ ඇති කිරීමට බලාපොරොත්තු වන්නේ මෙම කාර්යයයි.

`අපව යේසුස්වහන්සේ සමග සසඳා බැලූ විට එම වෙනස නිසා අපට පහසුවෙන්ම අධෛර්යට පත් විය හැකියි. එසේ නම්, අපව යේසුස්වහන්සේ සමග සංසන්දනය කිරීමෙන් අපගේ හදවත් කම්පා වීමෙන් ආරක්ෂා වීම සඳහා කුරුසිය වෙත අවධාරණය කිරීම යන්නෙන් කුමක් අදහස් වන්නේද?`