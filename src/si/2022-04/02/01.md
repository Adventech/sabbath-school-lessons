---
title:  පාපකාරී ලෝකයක් තුළ මරණය
date:   01/10/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 2:16, 17;  උත්පත්ති 3:1-7; ගීතාවලිය 115:17; යොහන් 5:28, 29; රෝම 5:12;  2 කොරින්ති 5:21.

> <p>කටපාඩම් පදය</p>
>  “එහෙයින් එක් මනුෂ්‍යයෙකු කරණකොටගෙන පාපයත් පාපය කරණකොටගෙන මරණයත් ලෝකයට ඇතුල්වුණාක්මෙන්, සියලු‍ මනුෂ්‍යයන් පව්කළ බැවින් සියල්ලන් කෙරෙහි මරණයද පැමුණුණේය.” (රෝම 5:12).

දෙවියන්වහන්සේ විශ්වය සහ ලෝකය මැවීමේදී දිව්‍යමය නියෝජිතයා වූයේ ක්‍රිස්තුස්වහන්සේය. (යොහන් 1:1-3, 10; කොලොස්සි 1:16; හෙබ්‍රෙව් 1:2). එහෙත් පියාණන් වන දෙවියන්වහන්සේ ක්‍රිස්තුස්වහන්සේට විශේෂ ගෞරවයක් ලබාදී, ඔවුන් දෙදෙනා එක්ව මේ ලෝකය මවන බව ප්‍රකාශ කළ විට, “ලු‍සිෆර් යේසුස් ක්‍රිස්තුස්වහන්සේට වෛර කරමින් ඊර්ෂ්‍යා කළේය.” (Ellen G. White, The Story of Redemption, p. 14) ඔහු උන්වහන්සේට විරුද්ධව කුමන්ත්‍රණය කළේය.

ස්වර්ගයෙන් පිටමං කරන ලද සාතන්, “ආදම් සහ ඒවගේ ප්‍රීතිය විනාශ කිරීමට”  තීරණය කළේය.  පොළොවෙහි එසේ කොට ඔහුට අවශ්‍ය වූයේ “ස්වර්ගයෙහි ශෝකය ඇති කිරීමට”ය. ඔහුගේ බලාපොරොත්තුව වූයේ,  “ඔහුට ඔවුන්ව (ආදම් සහ ඒව) යම් ක්‍රමයකින් අකීකරු වීමට රැවටිය හැකි නම්, දෙවියන්වහන්සේ ඔවුන්ට සමාව දීමට යම් සැලැස්මක් පිළියෙල කරන බැවින්, එවිට තමා සහ වැටුණාවු දේවදූතයන් සියළුදෙනාටද සාධාරණ ක්‍රමයකට දෙවියන්වහන්සේගේ අනුකම්පාව බෙදාගනු ලැබිය හැකිය යන්නයි.—The Story of Redemption, p. 27. සාතන්ගේ උපාය ගැන හොඳින් දැන සිටි දෙවියන්වහන්සේ ආදම් සහ ඒවට පරීක්ෂාවට ලක් නොවන ලෙසට අනතුරු ඇඟවූසේක. (උත්පත්ති 2:16, 17). මෙයින් අදහස් කරන්නේ ලෝකය අංගසම්පූර්ණව, නිදොස්ව පැවති විටදී පවා මනුෂ්‍යයින්ට අනුගමනය කිරීමට සීමාවන් නියම කර තිබූ බවය.

අපි මේ සතියේදී, ආදම් සහ ඒවගේ වැටීම, අපගේ ලෝකය පාපය සහ මරණය මගින් ජයගැනීම සහ දෙවියන්වහන්සේ ඒදන් උයනේදී පවා මනුෂ්‍යයින් වෙනුවෙන් බලාපොරොත්තුවේ බීජය රෝපණය කළ ආකාරය ගැන මෙනෙහි කරමු.

_ඔක්තෝබර් 08 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._