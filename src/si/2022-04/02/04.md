---
title:  ඔබ නොනසින්නෙහිය
date:   04/10/2022
---

`උත්පත්ති 3:4 කියවන්න. මෙම බොරුව යුග ගණනාවක් පුරා නැවත නැවතත් කළාවූ බොහෝ විවිධ ක්‍රම මොනවාද?`

මෙම බොරුවේ එක් බලවත් පැවැත්මක් ආත්මයේ අමරණීයත්වය පිළිබඳ පොදු විශ්වාසය තුළ දක්නට ලැබේ. මෙම සංකල්පය බොහෝ පැරණි ආගම් සහ දර්ශන මත පදනම් විය. පැරණි මිසරයේ (ඊජිප්තුවේ) එය මමිකරණයට මුල පිරීය. පිරමිඩ තුළ දක්නට ලැබෙන අවමංගල්‍ය ශාලාවල් වැනි දේවල්ද ඒ ආභාෂයෙන් පැවත එන්නකි.

මෙම න්‍යාය ග්‍රීක දර්ශනයේ ප්‍රධාන කුළුණුවලින් එකක් ද විය. නිදසුනක් වශයෙන්, ප්ලේටෝ ජනරජයේ සොක්‍රටීස් ග්ලෝකොන්ගෙන් මෙසේ අසයි: “අපගේ ආත්මය අමරණීය බවත් එය කිසිදා විනාශ නොවන බවත් ඔබ නොදන්නේද?” ප්ලේටෝගේ ෆෙඩෝ නමැති දෙබසෙහිදීද, සොක්‍රටීස් සමාන ස්වරයකින් තර්ක කළේ, “අපගේ ආත්මය අමරණීය හා නොනැසී පවතින බවත්, අපගේ ආත්මයන් සැබවින්ම අපාය තුළ පවතිනු ඇති බවත්”‍ පවසමිනි. මෙම දාර්ශනික සංකල්ප බටහිර සංස්කෘතිය සහ පශ්චාත් අපෝස්තලික ක්‍රිස්තියානි ධර්මය පවා හැඩගස්වනු ලබන්නට ඇත. නමුත් ඒවා බොහෝ කලකට පෙර, ඒදන් උයනේදී, සාතන් සමඟම ආරම්භ විය. 

`ආත්මයේ අමරණීයත්වයට වෙනස් ආකාරයකින්, මෙම පාඨ මගින් උගන්වන්නේ කුමක්ද?  ඒවා මෙම බොරුවට විරුද්ධව භාවිතා කළ හැක්කේ කෙසේද? (ගීතාවලිය 115:17; යොහන් 5:28, 29; ගීතාවලිය 146:4; මතෙව් 10:28; 1 කොරින්ති 15:51-58 පාඨ බලන්න.)`

ආත්මයේ ස්වාභාවික අමරණීයභාවය පිළිබඳ සාතනික න්‍යාය අපගේ නූතන ලෝකයට පවා බලපෑම් කරයි. පොත්පත්, චිත්‍රපට සහ රූපවාහිනී වැඩසටහන් යන සියළුම මාධ්‍ය වලින්, අප මිය ගිය විට, අප හුදෙක් වෙනත් සිහි බුද්ධියකට පත්වනබවට ප්‍රකාශ කරන අදහස උසස් කොට දක්වයි. මෙම වැරැද්ද ක්‍රිස්තියානි ධර්මාසනවල සිට ප්‍රකාශ කිරීම කොතරම් අවාසනාවන්ත සිද්ධියක්ද? විද්‍යාව පවා මෙයට සම්බන්ධ වී ඇත. ඇමරිකා එක්සත් ජනපදයේ පවා එක් ආයතනයක් තාක්‍ෂණය භාවිතයෙන් මියගියාවූ අය හා ම්බන්ධ වීමේ ක්‍රමයක් නිර්මාාණය කරමින් සිටියි. ඉන් අදහස් කරන්නේ මිය ගියාවූ අය තවමත් ඡඵඡ, “පශ්චාත් ද්‍රව්‍යමය පුද්ගලයින්” ලෙස පවතින බවයි. මෙම පවතින වැරැද්ද හේතුකොටගෙන, මෙම රැවටිල්ල මනුෂ්‍ය ඉතිහාසයේ අවසාන සිද්ධීන් තුළ බොහෝ වැදගත්  කාර්යභාරයක් ඉටු කිරීම පුදුමයක් නොවන්නේය.

`ඔබගේ සංස්කෘතිය තුළ මෙම බොරුව කුමන ආකාරයෙන් පවත්වාගෙන යන්නේද? අපගේ හැඟීම් වලට අනුව ක්‍රියා නොකර අප දෙවියන්වහන්සේගේ වචනය මත විශ්වාසය තැබිය යුත්තේ මන්ද?`