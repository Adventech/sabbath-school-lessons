---
title:  සර්පයා විසින් රවටනු ලැබූ
date:   03/10/2022
---

`උත්පත්ති 3:1-7 පාඨ කියවන්න. දෙවියන්වහන්සේගේ වචනය සහ සර්පයාගේ වචනය අතරින් තෝරා ගැනීමේදී ඒව යොදාගත් නිර්ණායක මොනවාද?`

උත්පත්ති 3 පරිච්ඡේදය පරීක්ෂාවට පෙළඹවීම් පිළිබඳ මනෝවිද්‍යාව පිළිබඳ පැහැදිලිම උදාහරණයකි. දෙවියන්වහන්සේ ආදම් සහ ඒවට අනතුරු ඇඟවූයේ තහනම් පලතුර අනුභව කළහොත් ඔවුන් නිසැකවම මිය යන බවයි (උත්පත්ති 2:16, 17). සර්පයෙකුගේ වෙස් ගත් සාතන් ඒවව පාපයට නොමඟ යැවීම සඳහා උපමා උපමේය සහිත වාචාල බස් දෙඩීය.

පළමුවෙන්ම, ඔහු දෙවියන්වහන්සේගේ විශේෂිත තහනම සාමාන්‍ය දෙයක් ලෙසට ඇඟවීය. ඔහු ඇගෙන් මෙසේ ඇසුවේය, “ඇත්තටම උයනේ කොයි ගසකින්වත් කන්ට එපාය කියා දෙවියන්වහන්සේ කීවාදැයි ස්ත්‍රියගෙන් ඇසීය. (උත්පත්ති 3:1). ඒව ඔහු සමග තර්ක කරමින්, එම තහනම උයනේ ඇති විශේෂිත ගසක් පිළිබඳව බව පැවසුවාය. මක්නිසාද යම්දිනක එම ගසේ පලතුරු අනුභව කළහොත් හෝ එය ස්පර්ශ කළහොත් ඔවුන් මිය යනු ඇති බවය.  

එවිට සාතන් දෙවියන්වහන්සේගේ ප්‍රකාශයට පරස්පර විරෝධී අදහසක් ඉදරිපත් කළේය. ඔහු එය වර්ගීකරණය කිරීමක් බව නිශ්චිතවම ප්‍රකාශ කළේය.

“නුඹලා ඇත්තටම නසින්නේ නැත...” (උත්පත්ති 3:4).

අවසානයේදී, සාතන් ඇයගෙන් සහ ඇගේ ස්වාමිපුරුෂයාගෙන් අත්‍යවශ්‍ය දැනුම හිතාමතාම යටපත් කරන බවට දෙවියන්වහන්සේට චෝදනා කළේය. රැවටිලිකාරයා තර්ක කළේය. “මක්නිසාද නුඹලා එයින් කන දවසෙහි නුඹලාගේ ඇස් ඇරෙන බවත් නුඹලා යහපත හා නපුර දැනගෙන දෙවියන්වහන්සේට සමාන වන බවත් දෙවියන්වහන්සේ දන්නාසේකැයි ස්ත්‍රීට කීය.”‍ (උත්පත්ති 3: 5). 

ඒවගේ කුතුහලය ඇයව සාතන්ගේ වශීකෘත භාවය වෙතට ගෙන ගියේය. එහිදී ඇයට බලකරනු ලැබුවේ, දෙවියන්වහන්සේගේ වළක්වා ලීමේ අණට ඇදහිලිවන්තව සිටිනවාද නැතිනම්, සාතන්ගේ පොළඹවන ආකර්ශනයන් වැළඳ ගන්නවාද යන්න තෝරා ගැනීමටය. දෙවියන්වහන්සේගේ වචන පිළිබඳ සැක කළාවූ ඇය, ඇයගේ හැඟීම් වලට වහල් වූවාය. එනම් ඇගේ පෞද්ගලික දර්ශනයට අනුව ඇය ක්‍රියා කළාය. එනම් එකිනෙක ගැටෙන්නාවූ කියමන් දෙක අතරින් එක් දෙයක් තීරණය කිරීමය.

පළමුව, ඇය ආහාර පිළිබඳ මතයට අනුව බලා, “ගස ආහාරය සඳහා යහපත් බව දුටුවාය.” දෙවනුව, සෞන්දර්යාත්මක දැක්මකින් ඇය දුටුවේ “එය ඇස්වලට ප්‍රිය”‍ බව තීරණය කළාය. තෙවනුව, තර්කානුකූල විග්‍රහයක් මගින්, “එය නුවණ ලැබීමට” සුදුසු බවත් ඇයට හැඟුණි. එබැවින්, ඇගේම මනස තුළ, සර්පයාගේ වචන වලට ඇහුම්කන්දී තහනම් කරන ලද ගසෙන් පලතුරු රස බැලීමට සාධාරණ හේතු ඇත්තවශයෙන්ම තිබුණි. අවාසනාවකට මෙන් ඇය කළේද එයමයි.

සමහරුන්ගේ මතයට අනුව සියළු වර්ගයේම ඥානය වටින්නේය. එනම් අපි “යහපත් දේවල් පමණක් පවත්වාගෙන”‍ යන්නේ නම්ය. (1 තෙසලෝනික 5:21). එහෙත් ඒදන් උයනේදී ආදම් සහ ඒවගේ ඛේදනීය අත්දැකීම්වලින් පෙනී යන්නේ දැනුම සහ එයම ඉතා අනර්ථකාරී විය හැකි බවයි. ඇත්තෙන්ම සමහර දේවල් පිළිබඳව අපි නොදැන සිටියේ නම් වඩා හොඳය. 

`අපගේ පව්කාර තේරීම් තර්ක කිරීමෙන් සහ සාධාරණීකරණය කිරීම කොතරම් පහසුද යන්න ගැන මෙම වාර්තාව අපට උගන්වන්නේ කුමක්ද?`