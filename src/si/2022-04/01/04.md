---
title:  අභිරහසේ අකෘතඥතාවය
date:   27/09/2022
---

`එසකියෙල් 28:12-19 පාඨකියවන්න. පාපයේ අභිරහස් මූලාරම්භය ගැන මෙම ඡේදයෙන් අපට ඉගෙනගත හැක්කේ කුමක්ද?`

එසකියෙල් පොතේ කොටස් වලින් බොහොමයක් ලියා ඇත්තේ අවසාන කාලයේ සංකේතාත්මක භාෂාවෙනි. බොහෝ අවස්ථාවලදී, විශේෂිත දේවල් (පුද්ගලයන්, සතුන්, සහ යම් යම් දේවල්) සහ ප්‍රාදේශීය සිදුවීම් පුළුල් විශ්වීය හෝ ඓතිහාසික සිද්ධීන් විස්තර කිරීම සඳහා භාවිතා කර ඇත. එසකියෙල් 28:1 10 පාඨවල ස්වාමින්වහන්සේ තීර්හි රජු ගැන කතා කළසේක. (තීර් යනු සමෘද්ධිමත් පුරාණ පිනීසියේ වරායක් සහිත රටක් විය.) ධනවත් සහ උඩඟු පාලකයෙකු ලෙස සිටි ඔහු දෙවි කෙනෙක් බව ප්‍රකාශ කළාවූ “මිනිසෙකි.”‍ ඔහු දෙවිවරුන්ගේ සිංහාසනයේ පවා අසුන් ගෙන ඇත.

ඉන්පසුව, එසකියෙල් 28:12-19 පාඨ වලින්, මෙම ඓතිහාසික යථාර්ථය, ස්වර්ගීය සභාව තුළ ලු‍සිෆර්ගේ වැටීම විස්තර කිරීමට උපමාවක් ලෙස යොදා ගනී. එබැවින්, තීර්හි රජතුමා ... ”‍ “‍මුහුදු මැද...”‍ ජීවත් වන මනුෂ්‍යයෙකි. (එසකියෙල් 28:2, 8,) දැන් ඔහු නියෝජනය කරන්නේ පියාපත් විදහාගෙන සිටින කෙරුබයෙක්වය. “ (එසකියෙල් 28:14) “ඒදන් උයනෙහි, එනම් දෙවියන්වහන්සේගේ උයනෙහි”‍ ජීවත් විය. (එසකියෙල් 28:13) “‍දෙවියන් වහන්සේගේ ශුද්ධවූ කන්ද මත සිටෙව්වෙමි.”‍ (එසකියෙල් 28:14). 

මුළු වාර්තාවේම වැදගත් වාක්‍යයක් හමුවන්නේ එසකියෙල් 28:15 වැනි පාඨයේය. එහි මෙසේ පවසයි: “නුඹ මවනු ලැබූ දා පටන් නුඹ තුළ අධර්මිෂ්ඨකම සම්බවෙන තුරු නුඹේ මාර්ගවල නුඹ සම්පූර්ණව සිටියෙහිය.” එබැවින්, ලු‍සිෆර්ගේ අංග සම්පූර්ණත්වය දුෂ්ට භාවයේ ලකුණක් ඇතුළත්ව ඇති බැවින් ඔහු වැරදි ක්‍රියා කිරීමට පෙළඹුණි. එමෙන්ම එය එසේ සිදුවූයේ, සදාචාරාත්මක මිනිසෙකු ලෙස, ලු‍සිෆර්ට නිදහස් කැමැත්ත තිබූ බැවිනි.

යථාර්ථය වන්නේ ලු‍සිෆර් මවනු ලැබුවේ අංග සම්පූර්ණ අයෙකු ලෙසය. ඔහුට නිදහසේ තෝරාගත හැකිවීමද එහි ඇතුළත් විය. කෙසේ වෙතත්, එම අංග සම්පූර්ණත්වය නිදහස් කැමැත්ත මගින් වැරදි ලෙස භාවිතා කිරීම නිසා ඔහු දූෂිතයෙක් බවට පත් විය. ඒ මන්ද, තමාගේ නියම ස්වභාවයට වඩා තමා වැදගත් යයි සැලකීම නිසාය.

දෙවියන්වහන්සේ ඔහුව නිර්මාණය කර ගෞරව කළ ආකාරය ගැන තවදුරටත් සෑහීමකට පත් නොවූ ලු‍සිෆර් දෙවියන්වහන්සේට ස්තුතිවන්ත නොවී ඔහුට සැබවින්ම ලැබිය යුතු ප්‍රමාණයට වඩා වැඩි පිළිගැනීමක් ලබා ගැනීමට බලාපොරොත්තු විය. මෙය අංග සම්පූර්ණ දේවදූතයෙක්, අංග සම්පූර්ණ විශ්වයක ජීවත්වීමෙන් මෙවැනි දෙයක් සිදු වන්නේ කෙසේද යන්න මීට පෙර සඳහන් කළාවූ ආකාරයට අභිරහසකි.

“පාපය අභිරහසකි. එය විස්තර කළ නොහැකි දෙයකි. එහි පැවැතීමට හේතුවක්ද නැත; එය පැහැදිලි කිරීමට උත්සාහ කිරීම යනු එයට හේතු දැක්වීමක් වන අතර එය සාධාරණීකරණය කිරීමකි. පාපය අංග සම්පූර්ණ විශ්වයක් තුළ හට ගැනිනි. එය කිසිසේත්ම සමාව දිය නොහැකි ක්‍රියාවක් බව පෙන්වා දී ඇත.” —Ellen G. White, The Truth About Angels, p. 30.

`1 තෙසලෝනික 5:18 පාඨයෙන් පාවුල් පවසන්නේ, අපට “සියල්ලෙහිදීම” ස්තූති කරන ලෙසය. මේ වචන අපට අකෘතඥතාවයේ හැඟීම් සහ ස්වයං අනුකම්පාව වැනි අවස්ථා ජය ගැනීමට, විශේෂයෙන් ගැටළු සහිත කාලවලදී අපට කෙසේ උපකාරී වේද?`