---
title:  අවිශ්වාසය පැතිරවීම
date:   29/09/2022
---

`එළිදරව් 12 පරිච්ඡේදය කියවන්න. ස්වර්ගයේ කැරැල්ල මෙලොවට ව්‍යාප්ත කිරීම ගැන මෙම පරිච්ඡේදයෙන් උගන්වන්නේ කුමක්ද?`

ලු‍සිෆර්ගේ වැටීම ගැටුම්කාරී අදහස්වල සරල ගැටුමක් නොවේ. එළිදරව් 12 වනි පරිච්ඡේදය අපට පවසන්නේ ලු‍සිෆර් සහ ඔහුගේ දේව දූතයන් එක් පක්ෂයකින් ද ක්‍රිස්තුස්වහන්සේ සහ උන්වහන්සේගේ දේව දූතයන් අනෙක් පැත්තෙන් ද සිටිමින් ස්වර්ගයේ විශාල යුද්ධයක් ආරම්භ වූ බවයි. මෙම ඡේදයේ, ලු‍සිෆර් “මහා සර්පයා”, “පුරාණයේ සර්පයා”‍, “‍යක්ෂයා සහ සාතන්”‍ සහ “අපගේ සහෝදරයන්ට වරද පටවන්නා”‍ (එළිදරව් 12: 9, 10) ලෙස හැඳින්වේ. ක්‍රිස්තුස් වහන්සේ “මිකායෙල්”‍ (එළිදරව් 12:7) ලෙස හැඳින්වේ. එහි අර්ථය වන්නේ “දෙවියන්වහන්සේ මෙන් අයෙක්”‍ යන්නය.

ඇඟවීමට අනුව “අග්‍ර දේවදූතයා මිකායෙල්”‍ (යූදස් 9) යන ප්‍රකාශය මත පදනම්ව, සමහර පරිවර්තකයන් පවසන්නේ ඔහු දේව දූතයෙකු පමණක් බවයි. එහෙත් දානියෙල් පොතෙහි, සෑම ප්‍රධාන දර්ශනයක්ම කූට ප්‍රාප්තියට පත්වන්නේ ක්‍රිස්තුස්වහන්සේ සහ උන්වහන්සේගේ සදාකාල රාජ්‍යයෙනි. අතින් නොකැපූ ගල (දානියෙල් 2:34, 45), මනුෂ්‍ය පුත්‍රයා හැටියට (දානියෙල් 7:13), සේනාවේ රාජ කුමාරයා සහ රාජ කුමාරයින්ගේ රාජ කුමාරයා (දානියෙල්. 8:11, 25), සහ ශ්‍රේෂ්ඨ රාජ කුමාරයා වන මිකායෙල් (දානියෙල් 12:1) යනුවෙනි. එබැවින්, ස්වාමින්වහන්සේගේ දේව දූතයා ස්වාමින්වහන්සේම පමණක් වන බැවින් (නික්මයාම 3:1-6; ක්‍රියා 7:30-33, යන පාඨ), මිකායෙල්ද එකම දිව්‍යත්වයේ පුද්ගලයාණන් විය යුතුය. (එනම්, ක්‍රිස්තුස්වහන්සේමය). 

එළිදරව් 12 පරිච්ඡේදයෙන් මෙම දිගටම සිදුවෙමින් පවතින යුද්ධය පිළිබඳ දර්ශනයක් ඉදිරිපත් කරයි. එනම් (1) ලු‍සිෆර් ස්වර්ගීය දේවදූතයන්ගෙන් තුනෙන් එකක් සහ ස්වර්ගයේ දේව දූතයින් අතර, ස්වර්ගයේදී ආරම්භවූ කැරැල්ලක් බවත්, (2) ක්‍රිස්තුස්වහන්සේගේ කුරුසිය මත කූට ප්‍රාප්තියට පත්වීම තීරණාත්මක ජයග්‍රහණය බවත්, (3) එමෙන්ම තවමත් දෙවියන්වහන්සේගේ අවසාන කාලයේ ඉතිරිව ඇති සෙනඟට විරුද්ධව සටන් කරන බවත්ය.

මෙම අරගලයේ ආරම්භය ගැන විස්තර කරන එලන් ජී. වයිට් මහත්මිය පවසන්නේ “දෙවියන්වහන්සේ උන්වහන්සේගේ මහත්වූ අනුකම්පාව හේතුකොටගෙන, ලු‍සිෆර් කෙරෙහි බොහෝ සෙයින් ඉවසා කටයුතු කළ බවය. ඔහු මුලින්ම අකැමැති, අප්‍රසන්න බව දැක්වූ විටදී, හෝ උන්වහන්සේගේ පක්ෂපාතී දේවදූතයින් ඉදිරියේ ඔහුගේ මිථ්‍යා ප්‍රකාශ ඉදිරිපත් කිරීමට පටන් ගත් විටදී පවා ඔහුගේ උසස් තනතුරෙන් ඉක්මණින් පහත වැටීම සැලැස්වූයේත් නැත. ඔහුව බොහෝ කල් ස්වර්ගයේ රඳවා තිබූ සේක. නැවත නැවතත් පශ්චත්තාප වීමෙන් සහ යටත්වීම යන කොන්දේසි මත කමාව දෙනු ලැබිණි.” —Ellen G. White, The Great Controversy, pp. 495, 496.

ස්වර්ග රාජ්‍යයේ කොපමණ කාලයක් එම යුද්ධය පැවතියේදැයි අපි නොදනිමු. එහි දැඩි භාවය සහ කාල පරිච්ඡේදය නොසලකා, සාතන් සහ ඔහුගේ දූතයන්ගේ සටනේ සම්පූර්ණ පොරබැදීමේ ලක්ෂණය වූයේ, සාතන් සහ ඔහුගේ දූතයින් “ජය නොලැබුවෝය යන්නයි. ඔවුන්ට ස්වර්ගයෙහි තවත් ස්ථානයක් නොවීය.” (එළිදරව් 12:8; ලූක් 10:18 ද බලන්න). ඇත්ත වශයෙන්ම ගැටළුව වූයේ ඔවුහු මෙලොවට පැමිණීමය. 

`ඔහුගේ මෙම සටන පොළොවේ රඟ දැක්වීම, යථාර්ථයෙන් දැකිය හැකි ක්‍රම මොනවාද? මෙම සටනේදී අපගේ සතුරාගෙන් ජයගැනීමේ අපගේ එකම බලාපොරොත්තුව කුමක්ද?`