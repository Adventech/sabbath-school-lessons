---
title:  නිදහස් කැමැත්ත - ප්‍රේමයේ පදනම
date:   26/09/2022
---

`1 යොහන් 4:7-16 පාඨ කියවන්න. ප්‍රේමය වර්ධනය කිරීම සඳහා කොන්දේසියක් ලෙස නිදහස් කැමැත්ත ගැන මෙම ඡේදය අපට පවසන්නේ කුමක්ද?`

කෘත්‍රිම මල් ඉතා අලංකාර විය හැකි නමුත් ඒවා සැබෑ මල් මෙන් වර්ධනය වී පිපෙන්නේ නැත. රොබෝවරුන් කතා කිරීමට සහ යම් යම් කාර්යයන් කිරීම සඳහා පෙර වැඩසටහන්ගත කරනු ලැබූ ඒවාය. එහෙත් ඒවාට ජීවනයක් හෝ හැඟීම් නොමැත. ඇත්ත වශයෙන්ම, ජීවිතය සහ නිදහස් කැමැත්ත යමෙකුට ප්‍රේමය ලබාගැනීමට, වර්ධනය කිරීමට සහ බෙදා ගැනීමට අත්‍යවශ්‍ය වේ. එම නිසා අපගේ ප්‍රේමණීය දෙවියන්වහන්සේ (ලු‍සිෆර් ඇතුළුව) දේවදූතයන් මෙන්ම මනුෂ්‍යයින් පවා, ඔවුන්ට තෝරාගැනීමේ නිදහස ඇති බව එනම් වැරදි මාර්ගය වුවද තෝරාගැනීමේ හැකියාවඇතිව මැවූසේක. වෙනත් වචන වලින් කිවහොත්, දෙවියන්වහන්සේ මුළු විශ්වයම මවා ඇත්තේ උන්වහන්සේ මවනු ලැබූ මනුෂ්‍යයින්ට ප්‍රේමයෙන් සහ ප්‍රඥාවෙන් වර්ධනය විය හැකි පරිපූර්ණ සහ සුසංයෝගී පරිසරයකින් යුක්තවය.

1 යොහන් 4:7-16 පාඨ වලින්, යොහන් ප්‍රොපේත තුමා අවධාරණය කරන්නේ “‍දෙවියන්වහන්සේ ප්‍රේමයය”‍ බවත්, අපගේ පාප වෙනුවෙන් මරණ ලැබීමට තමාගේම පුත්‍රයා එවීමෙන් උන්වහන්සේ අපට ප්‍රේමය ප්‍රකාශ කළ බවත්ය. එහි ප්‍රතිඵලයක් වශයෙන් අප එකිනෙකාට ප්‍රේම කරමින් උන්වහන්සේගේ අසීමිත ප්‍රේමයට අපගේ කෘතඥතාව පළ කළ යුතුය. දිව්‍යමය වශයෙන් ආරම්භ වූ එබඳු ප්‍රේමය, දෙවියන්වහන්සේ අප තුළ පවතින බවටත් අප උන්වහන්සේ තුළ පවතින බවටත් වඩාත්ම ඒත්තු ගැන්වෙන සාක්ෂිය වනු ඇත. එකිනෙකාට දෙවියන්වහන්සේගේ ප්‍රේමය පිළිබිඹු කිරීමට කරන මෙම ආයාචනය අර්ථවත් වන්නේ එම ප්‍රේමය වර්ධනය කරගෙන අන් අයට ප්‍රකාශ කිරීමට හෝ ඊට විරුද්ධ ලෙස ආත්මාර්ථකාමී ජීවිතයක් ගත කිරීමට තෝරාගත හැකි අය වෙත යොමු කළහොත් පමණි. කෙසේ වෙතත්, තෝරා ගැනීමේ නිදහස පහසුවෙන් අනිසි ලෙස භාවිතා කළ හැකි අතර, ස්වර්ගයේ ලු‍සිෆර්ගේ ඛේදනීය කැරැල්ල මෙය පෙන්නුම් කරන කණගාටුදායක කරුණකි.

නිදහස් කැමැත්තේ වැදගත්කම හඳුනාගෙන ඇතත්, සමහරු තවමත් කල්පනා කරන්නේ, ලු‍සිෆර් කැරලි ගසන බව දෙවියන්වහන්සේ දැන සිටියා නම්, දෙවියන්වහන්සේ ඔහුව මැවුවේ ඇයි? ලු‍සිෆර්ගේ මැවීමෙන් පාපයේ මූලාරම්භයට දෙවියන්වහන්සේ වගකිව යුතු නොවේද?

එය අනුමාන කළ නොහැකි ඉතා දුෂ්කර ප්‍රශ්නයක් විය හැකිය, මන්ද එය ”‍වගකිවයුතු”‍ යන වචනයෙන් හරියටම අදහස් කරන්නේ කුමක්ද යන්න ඇතුළු බොහෝ සාධක මත රඳා පවතී. පාපයේ ආරම්භය සහ ස්වභාවය කිසිවෙකුට සම්පූර්ණයෙන් පැහැදිලි කළ නොහැකි අභිරහස් ය.

එසේ වුවද, දෙවියන්වහන්සේ පාපය ඇතිවීම නියම නොකළ සේක. උන්වහන්සේ එහි පැවැත්මට පමණක් ඉඩ දුන් අතර, පසුව, කුරුසිය මතදී, උන්වහන්සේ එම පාපයට ලැබෙන දඬුවම අවසානයේදී උන්වහන්සේ භාරගත්සේක. ඒ ආකාරයෙන් අවසානයේදී එය මුලිනුපුටා දැමීමට උන්වහන්සේට හැකි විය. දුෂ්ටකම ගැන අපගේ කෙඳිරිලි වලදී, පාපයේ සහ දුෂ්ටකමේ පැවැත්ම සඳහා දෙවියන්වහන්සේම ඉහළම මිල ගෙවූ බව (මතෙව් 5:43-48 සහ රෝම 5:6-11 පාඨ බලන්න) අප කිසිදා අමතක නොකළ යුතුය. එමෙන්ම උන්වහන්සේ ඒවායින් අප කිසිදිනක අත් නොදුටුවාවූ ආකාරයට දුක් වින්ද සේක.

`දෙවියන්වහන්සේගෙන් ලැබුණු ත්‍යාගයක් වන නිදහස් කැමැත්ත පූජනීයය. එහෙත් ඔබට පමණක් නොව අන් අයට ද එය බලවත් විපාකවලින් බරවී ඇත. මෙම ත්‍යාගය භාවිතා කිරීමට ඔබ කුමන වැදගත් තීරණ ගන්නේද? එමෙන්ම ඔබගේ තේරීමක ප්‍රතිවිපාක මොනවාද?`