---
title:  වැඩිදුර අධ්‍යයනය සඳහා
date:   30/09/2022
---

Read Ellen G. White, "Why Was Sin Permitted?" pp. 33–43, in Patriarchs and Prophets; "The Origin of Evil," pp. 492– 504, in The Great Controversy.

“සාතන් සහ ඔහුගේ දේව දූතයින්ට, ස්වර්ගයේ විස්තර කළ නොහැකිවූ මහිමය ගැන සාක්ෂි දරමින් එය භුක්ති වින්දාවූද, දෙවියන්වහන්සේගේ අති මහත් වූ බලසම්පන්න භාවය දුටුවාවූද, මේ සියළුම මහිමය ඉදිරියේ උන්වහන්සේට විරුද්ධව කැරලි ගැසුවාවූද,” අයට ගැළවීම ගැන බලාපොරොත්තු විය නොහැකිය. ඔවුන් දැනටමත් අත්දැක තිබූ, ඔවුන්ට එතරම් ගැඹුරු පැහැදීමක් ලබා දෙන දෙවියන්වහන්සේගේ පුදුමාකාර බලය වන උසස් කර පෙන්විය හැකි ප්‍රදර්ශනයක් තවත් නොවීය. විස්තර කර ප්‍රකාශ කළ නොහැකි එම මහිමය ඉදිරියේ ඔවුන්ට කැරලි ගැසිය හැකි නම්, ඔවුන්ට එය තහවුරු කිරීම සඳහා ඔවුන්ව තැබිය හැකි වඩා හොඳ ස්ථානයක් තවත් නැත. ඔවුන්ගේ ඊර්ෂ්‍යා සහගත සැකයන් සහ කැරලිකාර කෙඳිරීම් අභිබවා යන, වෙන්කරන ලද බලවේගයක්වත්, අනන්තවූ මහිමයට වඩා ශ්‍රේෂ්ඨ වූද උස්වූද, ගැඹුරු වූද බලයක් තවත් නැත්තේය. ඔවුන්ගේ වැරදි සහ ඔවුන්ගේ දඬුවම් ස්වර්ගීය සභාවේ ඔවුන්ගේ උසස් කරන ලද අයිතිවාසිකම් වල ප්‍රමාණයට සම විය යුතුය.” —Ellen G. White, Confrontation, p. 21.

පටන් ගැන්මේ සිටම දෙවියන්වහන්සේ සහ ක්‍රිස්තුස්වහන්සේ සාතන්ගේ ඇදහිලි විරෝධීකම ගැන දැන සිටියහ. ඇදහිලි විරෝධී අයගේ රැවටිලිකාර බලය තුළින් මිනිසාගේ වැටීම ගැනද දැන සිටියහ. දෙවියන්වහන්සේ පාපය පැවතීම සඳහා නියම කළේද නැත. එහෙත් උන්වහන්සේ එහි පැවතීම කලින් දැක, එම භයානක හදිසි තත්වයට මුහුණ දීමට පූර්වාරක්ෂාව සැපයූ සේක. උන්වහන්සේ ලෝකය කෙරෙහි දැක්වූ ප්‍රේමය කොතරම් ශ්‍රේෂ්ඨවීද යත්, උන්වහන්සේගේ ඒකජාතක පුත්‍රයාණන් දීමට ගිවිසුම් කළසේක. “එසේ කළේ උන්වහන්සේ කෙරෙහි අදහාගන්නා සැමදෙනාම විනාශ නොවී සදාකාල ජීවනය ලබන පිණිසය.” (යොහන් 3:16). —Ellen G. White, The Desire of Ages, p. 22.

**සාකච්ඡාව සඳහා ප්‍රශ්න**:

`අපගේ ලෝකයේ පාපය ආරම්භ වීමටත් පැවතීමටත් අවසානයේදී වගකිව යුත්තේ දෙවියන්වහන්සේද යන ප්‍රශ්නය පිළිබඳ පන්තියේදී හේතු සාධක සාකච්ඡා කරන්න. මෙම අභියෝගයට පිළිතුරු සැපයීමට අපි කෙසේ කරුණු සෙවිය හැකිද?`

`නපුර ගැන සම්පූර්ණ ප්‍රශ්නය ගැන අපගේ අවබෝධය තුළ කුරුසිය ගැලපෙන්නේ කෙසේද? නපුරේ ආරම්භය පිළිබඳ ඕනෑම අවබෝධයකදී කුරුසිය සහ එහිදී සිදුවූ දේවල් මධ්‍යස්ථානය විය යුත්තේ ඇයි?`

`අපගේ ලෝකයේ පාපය සහ දුක් විඳීම පැවති සහස්‍ර ගණනාවක් ගතවූ පසු සාතන් ඔහුගේ කැරලි ගැසීමේ ඛේදජනක විපාක ගැන සම්පූර්ණයෙන්ම දැනුවත්ව සිටිය යුතුය. එසේ නම් ඔහු තවමත්, දෙවියන්වහන්සේට විරුද්ධව දිගටම කැරලි ගසන්නේ මන්ද?`

`මතෙව් 5:43-48 පාඨවල, අපගේ සියළුම අන්තර් සම්බන්ධතා වලදී මිනිසුන් හැටියට අපගේ සැලසුම් කිරීමේදී ක්‍රිස්තුස්වහන්සේ යෝජනා කරන්නේ දෙවියන් වහන්සේගේ කොන්දේසි විරහිත ප්‍රේමයයි. මෙම සැලසුම් ඔබගේ පවුල තුළ සහ සභාව තුළ ඔබට පිළිබිඹු කළ හැක්කේ කෙසේද?`

`පේත්‍රැස් ප්‍රොපේතවරයා මෙසේ අපට අනතුරු අඟවයි: “නුඹලාගේ විරුද්ධකාරයා වූ යක්ෂයා ගොරවන සිංහයෙකු මෙන් කවරෙකු ගිලිම්දෝහෝයි සොයමින් ඔබ මොබ ඇවිදින්නේය.” (1 පේත්‍රැස් 5:8). එපීස 6:10-20 පාඨ කියවන්න. “යක්ෂයාගේ උපාය වලින්” (එපීස 6:11) අපට වැළකී සිටිය හැක්කේ කෙසේද?`