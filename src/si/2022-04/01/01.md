---
title:  පරිපූර්ණ විශ්වය තුළ කැරැල්ල
date:   24/09/2022
---

### මේ සතියේ පාඩමේ අධ්‍යයනය සඳහා කියවන්න
1 යොහන් 4:8, 16; 1 යොහන් 4:7-16; එසකියෙල් 28:12-19; යෙසායා 14:12-15; එළිදරව් 12.

> <p>කටපාඩම් පදය</p>
> “දීප්තිමත් පහන් තාරකාව, අළුයම් පුත්‍රය; නුඹ ස්වර්ගයෙන් වැටුණු හැටි! ජාතීන් හෙළා දැමුවාවූ නුඹ, බිමට සිඳ දමනු ලැබූ හැටි!” (යෙසායා 14:12).

බොහෝ චින්තකයන් කෲරත්වයේ ආරම්භය විස්තර කිරීමට උත්සාහ දරා ඇත. නපුර සැමවිටම පැවති බව සමහරු යෝජනා කරති. මක්නිසාද, ඔවුන්ගේ දර්ශනයට අනුව යහපත අගය කළ හැක්කේ නපුරට ප්‍රතිවිරුද්ධව පමණක් වන බැවිනි. තවත් අය විශ්වාස කරන්නේ ලෝකය පරිපූර්ණ ලෙස මවන ලද බවත්, කෙසේ හෝ නපුර ඇතුල් වූ බවත්ය. උදාහරණයක් ලෙස, ග්‍රීක මිථ්‍යා විශ්වාස වලට අනුව නපුර ආරම්භ වූයේ කුතුහලයෙන් යුක්ත වූ පැන්ඩෝරා මුද්‍රා තබන ලද පෙට්ටියක් විවෘත කළ විට, ඉන් සියළුම නපුරු ක්‍රියා ලෝකයට මුදා හැරුණු බවය. (කෙසේවෙතත් මෙම මිථ්‍යා මතය මගින්, එම පෙට්ටියේ සැඟවී තිබුණු නපුරේ ආරම්භය ගැන විස්තර නොකරයි.

එයට වෙනස් ආකාරයකින්, අපගේ ප්‍රේමණීය දෙවියන්වහන්සේ මහා බලසම්පන්න බවත්, (1 ලේකම් 29:10, 11) පරිපූර්ණ බවත් මතෙව් 5:48) බයිබලය අපට උගන්වයි. උන්වහන්සේ කරන සෑම දෙයක්ම අංග සම්පූර්ණ විය යුතුය (ද්විතීය කථාව 32:4). එනම් උන්වහන්සේ ලෝකය මැවුවේ කෙසේද යන්නත් ඇතුළත් වේ. එසේ නම්, කෲරත්වය සහ පාපය පරිපූර්ණ ලෝකයක් තුළ හට ගන්නේ කෙසේද? උත්පත්ති 3 වැනි පරිච්ඡේදයට අනුව, ආදම් සහ ඒවගේ වැටීම මගින් පාපය, නපුර සහ මරණය මෙය තුළට ගෙන ආවේය.

එහෙත් එම පිළිතුර තවත් ප්‍රශ්නයක් ඉස්මතු කරයි. වැටීමට පෙරදී පවා ඒ වන විටත් නපුර පැවති බවත්, ඒවව රැවටූ සර්පයා විසින් එය ප්‍රකාශයට පත් කෙරිනි. (උත්පත්ති 3:1-5). එබැවින්, අපි වැටීමට පෙර කාලය දක්වා ආපසු යායුතු වෙමු. එනම් අපගේ වර්තමාන පැවැත්මට අධිපතිකම් කරන සහ සමහර අවස්ථාවලදී බොහෝ සෙයින් එය කාලකන්නි (ශෝකජනක) තත්වයට පත් කරන එම නපුරේ ආරම්භය සහ මූලාශ්‍රය සොයාගැනීම සඳහාය.

_ඔක්තෝම්බර් 01 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._