---
title:  “ස්වාමීන්වහන්සේ නැගුටුණු සේක”
date:   07/11/2022
---

සාතන් සහ දුෂ්ට බලවේග පරදවා ක්‍රිස්තුස්වහන්සේගේ ජයග්‍රහණය කුරුසියේදී ආරක්ෂා කොට හිස් සොහොනෙහිදී තහවුරු කරනු ලැබීය. “යේසුස්වහන්සේ මිනීවළෙහි තැන්පත් කළ විටදී සාතන් ජයග්‍රහණය කළේය. ගැළවුම්කරුවාණන් නැවත තම ජීවිතය උත්ථානය කර නොගන්නා බව බලාපොරොත්තු වීමට තරම් සාතන් එඩිතර විය. ඔහු ස්වාමින්වහන්සේගේ මෘත දේහය අයිති කරගෙන, සොහොන වටා මුර කළේය. ඔහුට අවශ්‍ය වූයේ ක්‍රිස්තුස්වහන්සේව සිරකරුවෙකු ලෙස තබා ගැනීමටය. ස්වර්ගීය දූතයින් ළඟා වන විටදී ඔහුගේ දූතයින් පලා යාම ගැන ඔහු දැඩි කෝපයට පත් විය. ක්‍රිස්තුස්වහන්සේ ජයග්‍රාහී විලාශයෙන් පිටතට පැමිණෙන බව ඔහු දුටු විට, ඔහුගේ රාජ්‍යය අවසන් වන බව දැනගෙන, අවසානයේදී ඔහු මිය යා යුතු බව ඔහු දැන ගත්තේය.” —Ellen G. White, The Desire of Ages, p. 782. එමෙන්ම ක්‍රිස්තුන්වහන්සේගේ මනුෂ්‍යත්වය මිය ගිය ද, උන්වහන්සේගේ දිව්‍යත්වය මිය ගියේ නැත. උන්වහන්සේගේ දිව්‍යත්වය තුළින් මරණයේ බන්ධන කඩා දැමීමට බලය ක්‍රිස්තුස්වහන්සේට තිබුණි.

`මතෙව් 28:1-6; යොහන් 10:17, 18; සහ රෝම 8:11 පාඨ කියවන්න. යේසුස් වහන්සේගේ නැවත නැඟිටීමේදී කෙලින්ම සම්බන්ධ වූයේ කවුද?`

යේසුස්වහන්සේ සමාරියේ සහ පෙරියේ සේවය කරන විටදී තම ජීවිතය දීමටත් එය නැවත ගැනීමටත් තමාටම බලය ඇති බව උන්වහන්සේ ප්‍රකාශ කළසේක. (යොහන් 10:17, 18). මාර්තාට උන්වහන්සේ මෙසේ පැවසූ සේක. “නැවත නැඟිටීමද, ජීවනයද මමය.”‍ (යොහන් 11:25). වෙනත් ඡේදවල උන්වහන්සේගේ නැවත නැඟිටීම පිළිබඳ පවසන්නේ එය දෙවියන්වහන්සේගේ ක්‍රියාවක් ලෙසය. (ක්‍රියා 2:24; රෝම 8:11; ගලාති 1:1; හෙබ්‍රෙව් 13:20). මෙම මහිමවත් සිද්ධියේ ස්වාමින්වහන්සේගේ බලසම්පන්න දේවදූතයෙක් පවා එම තේජාන්විත සිදුවීමට සම්බන්ධ විය (මතෙව් 28:1, 2).

ඒ අතරතුරේදී, මතෙව් 28:11-15 පාඨ වලින් එළිදරව් කරන්නේ නායකයන් යේසුස්වහන්සේට විරුද්ධව දිගටම සටන් කිරීමේ නිෂ්ඵල සහ මෝඩ උත්සාහය ගැනය. රෝමාණු රැකවලා නායකයින්ට “සිදු වූ ඇති සියළුම දේ ගැන”‍ පැවසුවේය (මතෙව් 28:11). මෙම වාර්තාවේ ඇති වැදගත්කම වන්නේ ආරක්ෂකයින් නැවත නැඟිටීම දුටු බවයි. එසේ නොවේ නම්, ඔවුන්ගේ වචනවලින් කුමක් අදහස් වන්නේද? දේවදූතයෙක් ස්වර්ගයෙන් බැස, ගල ඉවත් කොට, එය මත වාඩිවිය. ආරක්ෂකයන් ක්ලාන්ත වූ බවද, සොහොන් ගෙය හිස් බවද ඔවුන් ඊළඟට දැනගත්තේය. සමහර විට, රෝමාණුවන් සිහිසුන්ව සිටියදී, දේවදූතයා යේසුස්වහන්සේගේ මෘත දේහය රැගෙන ගියා විය හැකිද? සමහරවිට ගෝලයන් එය කරන්නට ඇතිද? නැතහොත් වෙනත් අයෙක් සොරකම් කරන්නට ඇතිද? කුමක් සිදු වුවත්, පැහැදිලිවම යේසුස්වහන්සේගේ ශරීරය එහි නොතිබුණි.

දේව දූතයෙක් ස්වර්ගයෙන් බැසීම, බියෙන් මිනිසුන් ක්ලාන්ත වීම සහ සොහොන හිස්ව තිබීම ආගමික නායකයින්ට අසහනකාරී අවස්ථාවක් විය. එහෙත් ඔවුන් “සොල්දාදුවන්ට විශාල මුදලක් ගෙවීම” (මතෙව් 28:12) මෙම මිනිසුන් නිශ්ශබ්දව තැබීම සඳහා කරන ලදී. එසේ කළේ, සොල්දාදුවන් පැවසූ සියල්ල ඔවුන්ගේ හදවත් තුළ කරදර කරන්නට වූ බව මෙමගින් පැහැදිලි වේ. ඔවුන් කී දෙය වන්නේ, ඇත්තෙන්ම යේසුස්වහන්සේගේ උත්ථානය  ගැනය.

`ක්‍රිස්තුස්වහන්සේ නැවත නැගුටුණු විටදී මුලින්ම දුටුවේ රෝමාණුවන් බවට අදහස් කිරීම ගැන සමහරු සමච්චල් කරති. ඒ ඇයි? මෙය පැමිණෙන්නට ඇති දේ ගැන සංකේතාත්මක වන්නේ කුමන ආකාරයෙන්ද: ශුභාරංචිය අන්‍ය ජාතිකයින්ට පවා ව්‍යාප්ත වීම ගැනද?`