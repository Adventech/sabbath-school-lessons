---
title:  මුද්‍රා කරන ලද සොහොනක්
date:   06/11/2022
---

ක්‍රිස්තුස්වහන්සේගේ මෙහෙය කුරුසිය මත උන්වහන්සේගේ මරණයෙන් අවසන් වූ බවක් පෙනෙන්නට තිබුණි එය අසාර්ථක වුවද ගැළවුම්කරුවාණන්ව පාවාදීමට යූදස්ව පොළඹවා ගැනීම මගින් සාතන් ජයගත්තේය. (ලූක් 22:3, 4; යොහන් 13:26, 27) උත්තම පූජකවරු සහ වැඩිමහල්ලෝ උන්වහන්සේගේ මරණය ඉල්ලූහ. (මතෙව් 26:59, මතෙව් 27:20). යේසුස්වහන්සේ අල්ලා ගැනීමෙන් පසු, “ගෝලයෝ සියල්ලෝම උන්වහන්සේව අත්හැර පලා ගියෝය.”‍ (මතෙව් 26:56) එමෙන්ම පේතෘස් තුන් වරක් උන්වහන්සේව නාඳුනන බව ප්‍රකාශ කළේය. (මතෙව් 26:69-75). දැන් යේසුස්වහන්සේ රෝම ආරක්ෂකයින් විසින් ආරක්ෂා කරන ලද විශාල සහ මුද්‍රා තැබූ ගලකින් වසා, පර්වතයකින් කපා දැමූ සොහොන් ගෙයක වැතිරී සිටිනසේක. (මතෙව් 27:57-66). එමෙන්ම අදෘශ්‍යමාන යක්ෂයන් උන්වහන්සේ දෙස බලා සිටියහ. “සාතන්ට හැකි වූයේ නම්, ක්‍රිස්තුස්වහන්සේව සොහොන තුළ අගුළු දමා රඳවා ගත හැකිව තිබුණි.”—Ellen G. White, Manuscript Releases, vol. 12, p. 412.

ක්‍රිස්තුස්වහන්සේගේ මෙලොව මෙහෙය කළ කාලයේදී උන්වහන්සේගේ මරණය පමණක් නොව, නැවත නැගිටීම ගැනද ප්‍රකාශ කර තිබුණි. දිනයකින් කොටසක් සම්පූර්ණ දවසක් ලෙස පෙරදිග බසින් කියැවුණි. යේසුස්වහන්සේ මෙසේ සඳහන් කළ සේක. “... මක්නිසාද යෝනා මහා මත්ස්‍යයාගේ බඩේ දවහල් තුනක්ද රෑ තුනක්ද සිටියාක් මෙන් මනුෂ්‍ය පුත්‍රයාද පොළෝ ගැබේ දවහල් තුනක්ද රෑ තුනක්ද සිටින්නේය. (මතෙව් 12:40). තවත් අවස්ථාවලදී යේසුස්වහන්සේ අවධාරණය කළේ උන්වහන්සේව මරනු ලබන බවත්, එහෙත් තුන්වන දවසේදී නැවත නැගිටින බවත්ය (මතෙව් 16:21; මතෙව් 17:22, 23; මතෙව් 20:17-19). උත්තම පූජකයෝ සහ ඵරිසිවරු මෙම කියමන ගැන දැනගෙන සිටියහ. එමෙන්ම උන්වහන්සේගේ නැවත නැඟිටීම වැළැක්වීමට සැලසුම් කළහ.

`මතෙව් 27:62-66 දක්වා පාඨ කියවන්න. යේසුස්වහන්සේගේ නැවත නැඟිටීම ගැන වඩා සාක්ෂි පසු කාලයකදී ලෝකයට සැපයීමට මෙම ක්‍රියා උපකාර වූයේ කෙසේද?`

යේසුස්වහන්සේව සොහොන තුළ සිරකර තැබීමට ගන්නා වූ සියලු‍ම ආරක්ෂිත පියවරවල් මගින් සිදුවූයේ, යේසුස්වහන්සේ මරණින් ජය ගැනීමත්, එම අනාවැකිය කිසි කලෙක සිදු නොවන පිණිස දූතයන් යොදා, තිබුණාවූ ක්‍රියාමාර්ගයන් කෙරෙහි ඔවුන්ගේ අවධානය පෙරටත් වඩා යොමුවීමක් පමණක්ය.

එපමණක් නොව මේ මිනිස්සු ස්ථිරවම යේසුස්වහන්සේගේ හාස්කම් ගැන අසා තිබුණි. ඔවුහු ඒවායින් සමහරක් දැක තිබුණි. එසේ වුවද, බොහෝ හාස්කම් කළ හැකිවූ උන්වහන්සේව නැවත නැගිටීමෙන් වැළැක්වීම සඳහා ඔවුන් සිතුවේ සොහොන ආරක්ෂා කිරීමට රැකවලුන් පත් කිරීමෙන් උන්වහන්සේව නැවැත්විය හැකි බවය. 

එපමණක් නොව ඔවුන් සොහොන වටා රැකවලුන් පත් කළේ ඇයි? එනම් ගෝලයින් මෘත ශරීරය සොරකම් කරාවියි, ඉන්පසු උන්වහන්සේ මළවුන්ගෙන් නැවත නැගිට්ට බව ප්‍රකාශ කරාවියි සිතාය. මිනිසුන් ඔවුන්ගෙන්, “උත්ථාන වූ යේසුස්වහන්සේ කොහිද?” ඇසූ විට, ඔවුන්ට මෙසේ කිව හැකි නිසාය. “අපගේ වචන විශ්වාස කරන්න.”

වෙන කිසිවක් නොවේ නම්, ඔවුන්ගේ ක්‍රියා තුළින් එළිදරව් කළේ යේසුස්වහන්සේ ගැන උත්තම පූජකවරුන් කොතරම් බිය වූයේද යන්නයි. උන්වහන්සේ මියගිය පසු පවා ... සමහරවිට ඔවුන්ගේ හද පතුලේ යේසුස් වහන්සේ නැවත නැගිටීවියි යන බිය පැවති නිසා විය හැකිය.