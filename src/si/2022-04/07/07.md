---
title:  වැඩිදුර අධ්‍යයනය සඳහා
date:   11/11/2022
---

කියවන්න. Read Ellen G. White, "In Joseph's Tomb," pp. 769–778; "The Lord Is Risen," pp. 779–787; "Why Weepest Thou?" pp. 788–794; "The Walk to Emmaus," pp. 795–801; "Peace Be Unto You," pp. 802–808, in The Desire of Ages.

නූතන හැඟීම් වලට අනුව යේසුස්වහන්සේගේ උත්ථානය වැනි කරුණු වලට ඉඩක් නැත. කෙසේවෙතත්, ඓතිහාසික සාක්ෂි කොතරම් ශක්තිමත්ද යත්, නැවත නැගිටීමේ යථාර්ථය පිළිගැනීමට අපහසු අයට පවා උත්ථාන වූ යේසුස්වහන්සේව බොහෝ අය දුටු බව ඔවුන්ට පිළිගැනීමට සිදුවේ. උත්ථානයට විරුද්ධ අය උත්සාහ දරන්නේ, නැවත නැගිටුණාවූ යේසුස් වහන්සේ දුටු බවට ප්‍රකාශ කරන අයට යම් යම් හේතු බලපා ඇති බව පෙන්වා දීමටයි.

සෑම ගෝලයෙක්ම නැවත නැගිටුණු යේසුස්වහන්සේව සිතින් මවා ගත් බවට සමහරු තර්ක කරති. තවත් සමහරු පවසන්නේ, ඇත්තෙන්ම යේසුස්වහන්සේ මිය නොගිය බවත්, එහෙත් සිහි මුර්ඡා වූ බවත්ය. එමෙන්ම උන්වහන්සේව කුරුසියෙන් පහලට ගත් විටදී, උන්වහන්සේ පියවි සිහියට පැමිණි බවත්ය. එමෙන්ම උන්වහන්සේ නැවත පෙනී සිටි විටදී, උන්වහන්සේව මළවුන්ගෙන් නැවත නැගිටුවනු ලැබූ බව ගෝලයින් සිතූ බවය. ඔබ විශ්වාස කළත් නොකළත් සමහරු සිතුවේ යේසුස්වහන්සේට නිවුන් සහෝදරයෙක් සිටි බවත්, ඔහු දුටු ගෝලයින් උන්වහන්සේ නැවත නැගිටි බවට සැක පහල කළ බවටත් යන්න සමහර අයගේ තර්කයක් විය. වෙනත් වචන වලින් කියතොත් ක්‍රිස්තුස්වහන්සේගේ නැවත නැගිටීම පිළිබඳ ඓතිහාසික සාක්ෂි බොහෝ ශක්තිමත් නිසා එය නිෂ්ප්‍රභා කිරීමට යොදන උපායන් වන්නේ මෙම තර්ක කිරීම්ය. නැවත නැගිටීම බොහෝ සෙයින් වැදගත් වන අතර, එය විශ්වාස කිරීමට අපට දී ඇති යහපත් හේතු ගැන පුදුම විය යුතු නැත.

කුරුසියේ සිට හඬ නැගූ කටහඬ, “තීන්දු වුණේය” මියගිය ඇත්තන්ට පවා ඇසිණි. එය සොහොන් ගෙවල්වල බිත්ති පසාරු කරගෙන ගිය අතර නිදා සිටි අය පුබුදු කරන ලදී. ක්‍රිස්තුස්වහන්සේගේ කටහඬ ස්වර්ගයෙන් ඇසෙන විටත් එසේ වන්නේය. එම කටහඬ මිනී වළවල් විනිවිද යන අතර සොහොන් දොරවල් ඇරෙන්නේය. එවිට ක්‍රිස්තුස්වහන්සේ තුළ මිය ගියාවූ අය නැගිටින්නෝය. ගැළවුම්කාරයාණන්ගේ උත්ථානයේදී මිනී වළවල් කිහිපයක් විවෘත විය. එහෙත් උන්වහන්සේගේ දෙවෙනි පැමිණීමේදී මියගියාවූ වටිනා අය සියළුදෙනාටම උන්වහන්සේගේ කටහඬ ඇසෙන්නේය. ඉන්පසු ඔවුහු මහිමවත් අමරණීය ජීවනයට පැමිණෙන්නෝය. ක්‍රිස්තුස්වහන්සේව මරණින් නැගිටුවාවූ එම බලයම, උන්වහන්සේගේ සභාව නැගිටුවන්නේය. එමෙන්ම උන්වහන්සේ සමග එය මහිමයට පත් කරන්නේය. එනම් සියළුම රාජ්‍ය නීති වලට, සියළුම බලවේගයන්ට, නම් කරන ලද සියළුම නාම වලට, මේ ලෝකයේ පමණක් නොව පැමිණෙන්නට ඇති ලෝකයට වඩා ඉහලින් මහිමයට පත් වන සේක.” —Ellen G. White, The Desire of Ages, p. 787.

**සාකච්ඡා සඳහා ප්‍රශ්න**:

`“තීන්දු වුණේය.” (එය අවසන් විය) (යොහන් 19:30) සහ “උන්වහන්සේ නැගිටුණු සේක.” (මතෙව් 28:6) සදහටම මෙතෙක් පවසන ලද බොහෝ සෙයින් අර්ථවත් කියමන් අතරින් දෙකක්ය. ඒවා ගැළවීමේ ඉතිහාසයේ එකිනෙක අර්ථවත් කරන්නේ කෙසේද? මෙම වචන තුළ අපට කුමන ශ්‍රේෂ්ඨ බලාපොරොත්තුවක් සොයාගත හැකිද?`

`පළමුවෙන්ම, සොහොන රැකවල් කිරීමට ආගමික නායකයින්ට අවශ්‍ය වූයේ යේසුස්වහන්සේගේ ශරීරය ගෝලයින් විසින් සොරකම් කිරීම වැළැක්වීමටය. පසුව ගෝලයින් මෘත ශරීරය සොරාගත් බව ප්‍රකාශ කිරීමට ආරක්ෂක භටයින්ට ගෙවීමක් කළහ. මෙම වාර්තාව, ක්‍රිස්තුස්වහන්සේගේ හිස්වූ සොහොන පිළිබඳ යථාර්ථය එළිදරව් කිරීමට කෙසේ උපකාර කරයිද? එමෙන්ම කිතුනුවන් හැටියට එම හිස් සොහොන එතරම් වැදගත් වන්නේ මන්ද?`