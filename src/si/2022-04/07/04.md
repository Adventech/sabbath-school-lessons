---
title:  උන්වහන්සේ සමග බොහෝ අය නැගිට්ටෝය
date:   08/11/2022
---

“බලව, දේවමාළිගාවේ තිරය ඉහළ පටන් පහළට දෙකඩව ඉරුණේය; පොළොව කම්පාවූවාය; පර්වත පැළුණේය; සොහොන් ගෙවල්ද ඇරුණේය; සැතපී හුන්නාවූ නොයෙක් ශුද්ධවරයන්ගේ ශරීර නැගුටුවන ලදුව, ඔව්හු උන්වහන්සේ නැගුටුණු පසු සොහොන් ගෙවලින් නික්ම ශුද්ධ නුවරට ඇතුල්ව, බොහෝ දෙනෙකුට පෙනුණෝය.” (මතෙව් 27:51-53).

`යේසුස්වහන්සේගේ නැවත නැඟිටීම සහ එමගින් ඉටු කළ දේවල් ගැන මෙම ඇදහිය නොහැකි වාර්තාව තුළින් අපට කුමක් උගන්වයිද?`

භූමි කම්පාව මගින් යේසුස්වහන්සේගේ මරණය සලකුණු කළා මෙන්,  (මතෙව් 27:50, 51), තවත් භූමි කම්පාවක් උන්වහන්සේගේ උත්ථානය සලකුණු කළේය (මතෙව් 28:2). යේසුස්වහන්සේ මිය ගිය අවස්ථාවේදී “දේවමාළිගාවේ තිරය ඉහළ පටන් පහළට දෙකඩව ඉරුණේය; පොළොව කම්පාවූවාය; පර්වත පැළුණේය; සොහොන් ගෙවල්ද ඇරුණේය; සැතපී හුන්නාවූ නොයෙක් ශුද්ධවරයන්ගේ ශරීර නැගුටුවන ලදුව, ඔවුහු උන්වහන්සේ නැගුටුණු පසු සොහොන් ගෙවලින් නික්ම ශුද්ධ නුවරට ඇතුල්ව, බොහෝ දෙනෙකුට පෙනුණෝය.” (මතෙව් 27:51-53). මෙම ශුද්ධවතුන් මහිමයෙන් නැගිටුවනු ලැබුවේ ක්‍රිස්තුස්වහන්සේගේම නැවත නැගිටීමේ සාක්ෂිකරුවන් ලෙස සහ අවසාන නැවත නැගිටීමේදී උත්ථාන කරනු ලබන අයගේ මූලාදර්ශයක් ලෙසය. මේ ආකාරයෙන්, යේසුස්වහන්සේගේ නැවත නැගිටීමට පසුව, යුදෙව් සෙනඟ බොහෝ දෙනෙකුට උන්වහන්සේගේ නැවත නැගිටීම ගැන විශ්වාස කිරීමට බලසම්පන්න සාක්ෂි දී තිබුණි. එමෙන්ම ඒ ආකාරයෙන් උන්වහන්සේ ඔවුන්ගේ ගැළවුම්කාරයාණන් ලෙස පිළිගැනීමටද උපකාර වන අතර, ඒ අනුව බොහෝ පූජකවරුන් බොහොමයක් ඇතුළුව පිළිගත්හ. (ක්‍රියා 6:7).

“යේසුස්වහන්සේ මෙලොව සේවය කළ කාලයේදී උන්වහන්සේ මළවුන් නැවත ජීවනයට නැගිටවූ සේක. උන්වහන්සේ නායින්හි වැන්දඹුවගේ පුතා නැවත නැගිටවූ සේක. එමෙන්ම පාලකයාගේ දියණිය සහ ලාසරස්වද නැගිටෙවූ සේක. එහෙත් ඔවුන් අමරණීයත්වයෙන් පළඳනු නොලැබීය. ඔවුන්ව නැගිටෙවූ පසුද තවමත් ඔවුන්ට මරණය අත් වෙයි. එහෙත් ක්‍රිස්තුස්වහන්සේගේ උත්ථානයේදී, මිනී වළවල් වලින් නැගිටුණු සියළුදෙනාටම සදාකාල ජීවනය අත්විය. ඔවුහු උන්වහන්සේගේ මරණය සහ මිනීවල ජයග්‍රහණ කරීමේ ජය සලකුණු මෙන් ස්වර්ගාරෝහණය වූහ ... මොවුහු නගරයට ගොස් බොහෝ අයට පෙනී සිටියෝය. ඔවුන් එසේ කළේ ක්‍රිස්තුස්වහන්සේ මළවුන්ගෙන් නැගුටුණු බවත් අපද උන්වහන්සේ සමග නැවත නැගුටුණු බවත් ප්‍රකාශ කරමිනි. මේ ආකාරයෙන් නැවත නැගිටීම පිළිබඳ පූජනීය සත්‍යය අමරණීයත්වයට පත් කෙරිණි. —Ellen G. White, The Desire of Ages, p. 786.

මනුෂ්‍යයින් ලෙස කථා කරන විට උත්තම පූජකවරුන්ට සහ වැඩිමහල්ලන්ට බොහෝ වාසි තිබුණි.  ජාතියේ ආගමික බලය ඔවුන් සතුවූ අතර ඔවුන්ගේ ක්‍රියාවලදී උපකාර ගැනීම සඳහා රෝම බලධාරීන්ව සහ සෙනඟව ඔවුන් වෙත නම්මා ගැනීමට හැකි විය. එහෙත් ඔවුන්ට, “මෙසේ මනුෂ්‍යයන්ගේ රාජ්‍යය කෙරෙහි, මහෝත්තමයාණන්වහන්සේ බලය පවත්වා, තමන් කැමති කෙනෙකුට ඒක දෙන බව ...” අමතක විය. (දානියෙල් 4:32). ඒ නැවත නැගුටුවනු ලැබූ ශුද්ධවතුන්ගේ පැමිණීමෙන්, ඔවුන්ගේ බොරු, පරස්පර විරෝධී නිසා ඒවා අවලංගු කෙරිණි.

`දැන් දේවල් කොතරම් නරක අතට හැරුණද කම් නැත. අප මෙම වැටුණාවූ ලෝකයේ තවමත් පොරබදිමින් සිටිනවිටදී, අපගේ අවසාන ජයග්‍රහණය පිළිබඳ අපට විශ්වාසය තැබිය හැක්කේ මන්ද?`