---
title:  “මියගියාවූ අපගේ ප්‍රථම ඵල”
date:   10/11/2022
---

`ද්විතීය කථාව 26:1-11 පාඨ වල ආලෝකය තුළින් 1 කොරින්ති 15:20 පාඨය කියවන්න,  පාවුල් උත්ථාන වූ ක්‍රිස්තුස්වහන්සේ ගැන “මිය ගියාවූ අයගේ ප්‍රථම ඵල”  හා සම්බන්ධ කරන්නේ කුමන අර්ථයකින්ද?`

“පළමු ඵල පූජා කිරීම,” පැරණි ඉශ්‍රායල්වරුන්ගේ ගැඹුරු ආගමික වැදගත්කමකින් යුක්ත කෘෂි කාර්මික චාරිත්‍රයක් විය. එය තම භූමියට භාරකරුවන් පත්කොට, එම භූමිවල වගා කොට අස්වැන්න නෙලීමට සලස්වන, අති ශ්‍රේෂ්ඨ මහිමවත් සපයන්නා වන දෙවියන්වහන්සේගේ පූජනීය හඳුනාගැනීමකි. (නික්මයාම 23:19; නික්මයාම 34:26; ලෙවී කථාව 2:11-16; ද්විතීය කථාව 26:1-11). පළමු ඵල මගින් පෙන්නුම් කළේ, අස්වැන්න නෙලීම ආරම්භ කිරීම පමණක් නොව, එම නිෂ්පාදනයේ ගුණාත්මක භාවයද හෙළි කිරීමයි.

Wayne Grudem ට අනුව, “ක්‍රිස්තුස්වහන්සේ, “ප්‍රථම ඵලය” නමින් හැඳින්වීමෙන් පාවුල් කෘෂිකර්මයෙන් උපමාවක් උපුටා ගන්නා අතර, ඉන් අදහස් කරන්නේ අපි ක්‍රිස්තුස්වහන්සේ මෙන් වෙන බවය. “පළමු ඵල” නොහොත් ඉදෙමින් තිබෙන වගාවේ රස මගින් එම මුළු අස්වැන්නම එසේම රසවත් බව පෙන්නුම් කරයි. එම නිසා ක්‍රිස්තුස්වහන්සේ “ප්‍රථම ඵල” ලෙස අපගේ ශරීර නැවත නැගිටීමට පසු දෙවියන්වහන්සේගේ අවසාන අස්වැන්න ලෙස අපව මළවුන්ගෙන් නැගුටුවා උන්වහන්සේ වෙතට ගෙන ඒම පෙන්නුම් කරයි. —Systematic Theology (Grand Rapids, MI: Zondervan, 1994), p. 615.

යේසුස්වහන්සේ සොහොනෙන් පිටතට පැමිණියේ මහිමයට පත්වූ මනුෂ්‍ය ශරීරයක් සමග බව මතක තබා ගැනීම වටිනා දෙයකි. එහෙත් උන්වහන්සේ තවමත් කුරුසිපත් වීමේ සලකුණු සමග පැමිණි සේක. (යොහන් 20:20,27). මනුෂ්‍ය දරුවන් නැවත නැගුටුණු විටදී, ඒ ආකාරයෙන්ම ඔවුන්ගේ දුක් විඳීම් වල ශාරීරික කැළැල් ඇතිව පැමිණෙන බව මින් අදහස් කරන්නේද? පාවුල් ප්‍රොපේතවරයාගේ සිද්ධියට අනුව, උන්වහන්සේගේ මහිමයට පත් ශරීරය “මාංශයේ උලක් දරාගෙන,” (2 කොරින්ති 12:7) නැවත නැගිටින්නේද? එමෙන්ම, “ස්වාමිවූ යේසුස්වහන්සේගේ සලකුණු” ඔහුගේ ශරීරයේ දරා සිටියිද? (ගලාති 6:17).

මරණය දක්වා පාවුල්ම “ඔහුගේ ශරීරයේ ක්‍රිස්තුස්වහන්සේගේ මහිමයේ සලකුණු, ඔහුගේ දෑස්වල, එනම් ස්වර්ගයෙන් ආවාවූ ආලෝකයෙන් අන්ධ වූ දෑස්,” සදහටම දරාගෙන සිටිනු ඇත. (ක්‍රියා 9:1-9).” —Ellen G. White, The Story of Redemption, p. 275. එහෙත් ඔහු හෝ මහිමයට පත්ව ගැළවීම ලැබුවාවූ වෙන යම් කිසිවෙක් ඔවුන්ගේ දුක් විඳීමේ සලකුණු සමග නැගුටුවනු ලබාවියි මින් අදහස් නොකෙරේ. (1 කොරින්ති 15:50-54 සමග සසඳන්න. ක්‍රිස්තුස්වහන්සේ  “මෙම කෲරත්වයේ සලකුණු උන්වහන්සේ සදහටම දරා සිටිනු ඇත. සෑම ඇණ ගැසූ සලකුණක්ම මගින් මිනිසාගේ පුදුමාකාර මිදීම සහ ඒ වෙනුවට ගෙවීමට සිදවූ ආදරයේ මිල පිළිබඳ කථාන්තරය කියාවි.” —Ellen G. White, Early Writings, p. 179. උන්වහන්සේගේ එම සලකුණු, අපගේ සියළුදෙනාගේම සලකුණු සදහටම මැකී යන බවට සහතිකය වන්නේය.

`ක්‍රිස්තුස්වහන්සේ උන්වහන්සේගේ කුරුසිපත් වීමේ සලකුණු සදහටම දරා සිටිනු ඇත. එමගින් දෙවියන්වහන්සේ අප කෙරෙහි දක්වන ප්‍රේමය සහ අපව මුදා ගැනීම සඳහා කොපමණ ගෙවීමට සිදුවුණිද යන්න ගැන එළිදරව් කරන්නේ කුමක්ද? අපව මුදාගැනීම සඳහා දෙවියන්වහන්සේ කොපමණ ආයෝජනය කරන්ට ඇත්දැයි එමගින් කෙසේ පෙන්නුම් කරයිද?`