---
title:  උත්ථාන වූ ක්‍රිස්තුස්වහන්සේ පිළිබඳ සාක්ෂි
date:   09/11/2022
---

`යොහන් 20:11-29 සහ 1 කොරින්ති 15:5-8 පාඨ කියවන්න. උත්ථාන වූ ක්‍රිස්තුස් වහන්සේව මුලින්ම මුණගැසුණු විට ගෝලයන් ප්‍රතිචාරය දැක්වූයේ කෙසේද?`

හිස් සොහොන තුළ සිටි දේවදූතයෝ දෙදෙනා මග්දලායේ මරියාට සහ තවත් සමහර කාන්තාවන්ට යේසුස්වහන්සේ උත්ථාන වූ බව පැවසූහ (මතෙව් 28:1, 5-7; මාර්ක් 16:1-7; ලූක් 24:1-11). එහෙත් ඉක්මනින්ම යේසුස්වහන්සේම ඔවුන්ට දර්ශනය වූ අතර, ඔවුහු උන්වහන්සේට නමස්කාර කළහ (මතෙව් 28:1, 9, 10; යොහන් 20:14-18). උන්වහන්සේ පේතෘස්ට ද පෙනී සිටිසේක. (ලූක් 24:34, 1 කොරින්ති 15:5) එම්මාවුස් වෙත යමින් සිටි ගෝලයන් දෙදෙනාට, උන් වහන්සේ කතා කරන විට ඔවුන්ගේ හදවත් දැවෙමින් තිබුණි (මාර්ක් 16:12, ලූක් 24:13- 35) යේසුස්වහන්සේ උඩු මහළට වැඩි විටදී, ගෝලයෝ මුලින් දැඩි භීතියට  පත් වූ නමුත් පසුව ඔවුහු සිදුවූ දෙය ගැන ප්‍රීතියටත්, පුදුමයටත් පත් වූහ. (ලූක් 24:33-49; යොහන් 20:19-23). සතියකට පසු, යේසුස්වහන්සේ නැවතත් එම කාමරයට දොර විවෘත නොකර ඇතුළට පැමිණි සේක. තෝමස් පවා උන්වහන්සේගේ උත්ථානය විශ්වාස කළේය (යොහන් 20:24-29).

උන්වහන්සේගේ උත්ථානයේ සිට උන්වහන්සේගේ ස්වර්ගාරෝහණය අතර දින 40 තුළදී,  “ඉන්පසු උන්වහන්සේ එකවිටම පන්සියයකට වඩා සහෝදරයන්ට පෙනුණු සේක.”‍ (1 කොරින්ති 15:6). එමෙන්ම යාකොබ් (1 කොරින්ති 15:7) ගෝලයින් සමග ගලීල මුහුදු වෙරළේදී එක් වී යේසුස් වහන්සේ උදෑසන ආහාරය ගත් සේක. ඉන් පසුව පේත්‍රැස් සමඟ කතා කළසේක. (යොහන් 21:1-23). යේසුස්වහන්සේගේ මෙවැනි වෙනත් පෙනී සිටීම් තිබෙන්නට ඇත. (ක්‍රියා 1:3) . එනම් ස්වර්ගාරෝහණයට පෙරදී සිදුවූ අවසාන හමුවීමට පෙරය. (ලූක් 24:50-53; ක්‍රියා 1:1-11). දමස්කයට යන මාර්ගයේදී ඔහුට දර්ශනය වූ උත්ථාන වූ ක්‍රිස්තුස්වහන්සේ ඇසින් දුටු සාක්ෂිකරුවෙකු ලෙස පාවුල් ද සැලකුවේය (1 කොරින්ති 15:8; ක්‍රියා 9:1-9 පාඨ සමඟ සසඳන්න).

අනෙක් ගෝලයන් සමග නොසිටියාවූ තෝමස් හට ඔවුන් උත්ථාන වූ ස්වාමින්වහන්සේ දුටු බව ප්‍රථමයෙන් පැවසූ විට, ඔහු මෙසේ ප්‍රතිචාරය දැක්වීය. “උන්වහන්සේගේ අත්වල ඇණ ලකුණු දැක, ඒ ලකුණු වල මාගේ ඇඟිල්ල තබා, උන්වහන්සේගේ ඇලයෙහි මාගේ අත තබා බැලුවොත් මිස නැත්නම් විශ්වාස නොකරමි.”‍ (යොහන් 20:25). සතියකට පසුව, යේසුස්වහන්සේ ගෝලයින්ට පෙනී සිටි සේක. මෙවර තෝමස්ද එහි සිටි අතර උන්වහන්සේ ඔහුට මෙසේ කීසේක: “නුඹේ ඇඟිල්ල මෙහි දිඟු‍කොට, මාගේ අත් බලාපන්න; නුඹේ අත දිඟු‍කොට, මාගේ ඇළයෙහි බහාපන්න. අවිශ්වාස නොකොට, විශ්වාස කරපන්න”‍ (යොහන් 20:27).

එවිට තෝමස් මෙසේ පාපොච්ඡාරණය කළේය: “මාගේ ස්වාමීනි, මාගේ දෙවියනි!”

යේසුස්වහන්සේ මෙවැනි වචන ප්‍රකාශ කළසේක: “නුඹ මා දුටු බැවින් විශ්වාස කළෙහිය. නුදුටු, නුමුත් විශ්වාස කළාවූ අය ආශිර්වාද ලද්දෝය.” (යොහන් 20:29).

`“නුදුටු නුමුත් විශ්වාස කළාවූ අය ආශිර්වාද ලද්දෝය.” ඔබ උත්ථාන වූ ක්‍රිස්තුස් වහන්සේව නොදුටුවද, යේසුස්වහන්සේ තුළ ඇදහිල්ල තිබීමට ඔබ සතු වෙනත් හේතු මොනවාද?`