---
title:  මරණයෙන් ක්‍රිස්තුස්වහන්සේ ලැබූ ජය
date:   05/11/2022
---

### මේ සතියේ පාඩමේ අධ්‍යයනය සඳහා කියවන්න
මතෙව් 27:62-66; යොහන් 10:17, 18; මතෙව් 27:51-53; යොහන් 20:11-29; 1 කොරි. 15:5-8.

> <p>කටපාඩම් පදය</p>
> “මම උන්වහන්සේ දුටු විට මළ කෙනෙකු මෙන්, උන්වහන්සේගේ පාමුල වැටුණෙමි. එවිට උන්වහන්සේ තමන් දකුණ’ත මා පිට තබා කියනසේක්: භය නොවන්න; මම පළමුවෙනියා සහ අන්තිමයාය, ජීවමානවූ තැනැත්තාය; මම මැරුණෙමි, නුමුත් බලව, මම දැන් සදාකාලේටම ජීවත්ව සිටිමි, මරණයේද පාතාලයේද, යතුරු මට ඇත්තේය.” (එළිදරව් 1:17,18)

කිතුනු ඇදහිල්ලේ මධ්‍යස්ථානය වන්නේ යේසුස්වහන්සේගේ නැවත නැගිටීමයි. පාවුල් මෙම කාරණය ඉතා ප්‍රබල ලෙස ලිව්වේය: “මක්නිසාද මළාහු නැගුටුවනු නොලබත් නම්, ක්‍රිස්තුස්වහන්සේත් නොනැගුටුණුසේක. ඉදින් ක්‍රිස්තුස්වහන්සේ නොනැගුටුණුසේක් නම්, නුඹලාගේ ඇදහීම නිෂ්ඵලය; නුඹලා මේ දක්වා නුඹලාගේ පාපවල සිටින්නහුය. එපමණක් නොව, ක්‍රිස්තුස්වහන්සේ කෙරෙහි සැතපුණු අයද විනාශවුණෝ වෙති.” (1 කොරින්ති 15:16-18). අපි මේ පිළිබඳව ඊළඟ සතියේදී වඩාත් විස්තරාත්මකව බලමු.

මේ ආකාරයෙන්, පාවුල් ක්‍රිස්තුස්වහන්සේගේ මරණය පිළිබඳව අවධාරණය කළත්, එය කොතරම් වැදගත්ද යන්න නොසලකා - “මක්නිසාද යේසුස් ක්‍රිස්තුස්වහන්සේ සහ උන්වහන්සේ කුරුසියෙහි ඇණගසනු ලැබූ බවත් මිස වෙන කිසිවක් නුඹලා අතරෙහි නොදැන සිටින්ට නියම කරගතිමි.”‍  (1 කොරින්ති 2:2) උන් වහන්සේගේ නැවත නැගිටීමට හැර වෙන කිසිවකින් ප්‍රයෝජනයක් නැත. යේසුස් වහන්සේගේ නැවත නැගිටීම සමස්ත කිතුනු ඇදහිල්ලට සහ ගැළවීමේ සැලැස්මට වැදගත් වන්නේ එසේය.

කෙසේ වෙතත්, ක්‍රිස්තුස්වහන්සේගේ නැවත නැගිටීම සහ ඒ සමග අපගේ නැවත නැගිටීම එතරම් වැදගත් වන්නේ ඇයිද යන්න අවබෝධ කරගැනීමට අපහසුය. මක්නිසාද ක්‍රිස්තුස්වහන්සේ තුළ මියගියාවූ අය දැනටමත් ස්වර්ගීය සැප භුක්ති විඳින බව බොහෝ අය විශ්වාස කරන බැවිනි. එනම් ඔවුන් ස්වාමීන්වහන්සේ සමග සිටීමට නිවසට ගොස් සිටින බව බොහෝ දෙනාගේ මතයයි.

මේ සියල්ලම පසෙක තබා, මේ සතියේ අපි ක්‍රිස්තුස්වහන්සේගේ නැවත නැගිටීම සහ එය විශ්වාස කිරීමට උන්වහන්සේ අපට ලබා දුන්නාවූ සියලු‍ම සාක්ෂි ගැන සොයා බලමු.

_නොවැම්බර් 12වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._