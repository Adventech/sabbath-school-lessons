---
title:  “මා නැවත පැමිණෙන්නෙමි”
date:   14/11/2022
---

`යොහන් 14:1-3 පාඨ කියවන්න. යේසුස්වහන්සේ නැවත පැමිණෙන බවට පොරොන්දු වී දැනටමත් වසර 2,000කට ආසන්න කාලයක් ගත වී ඇත. එතරම් දීර්ඝ කාලයක් පවා නොතකා (එනම් එය එසේ වූවාට ඇත්තෙන්ම කම් නැත) එම පොරොන්දුව අපගේ පරම්පරාවටද අදාළ වන වන බව දකින්නට අන් අයට අපට උපකාර කළ හැක්කේ කෙසේද?`

එළිදරව් පොතෙහි යේසුස්වහන්සේ මෙසේ සඳහන් කර ඇත. “මම ඉක්මනින් එමි.” (එළිදරව් 22:7, 12, 20). උන්වහන්සේගේ ඉක්මනින් පැමිණීම ගැන බලාපොරොත්තුව අපොස්තුළුවරුන්ගේ සභාවේ මෙහෙය තුළින් සියවස් ගණනාවක් පුරා බලාපොරොත්තුවෙන් පිරි ක්‍රිස්තියානි ජීවිත ගණන් කළ නොහැකි තරමට එම සභාව පිරී ගියේය. එහෙත් පරම්පරාවෙන් පරම්පරාව මියගොස් ඇති අතර, තවමත් ඒ පොරොන්දු වූ සිද්ධිය සිදු නොවීය. ඒ ආකාරයෙන්, බොහෝ අය, විමසන්නේ, “යේසුස්වහන්සේ ඉක්මනින් වඩින බව අපට තව කොපමණ කාලයක් දේශනා කරන්ට සිදුවේවිද?” යන්නයි. මෙමගින් (එනම් වචන මගින්) යථාර්ථවාදී නොවන බලාපොරොත්තුවක් ඇති කර ඇත්ද? (2 පේත්‍රැස් 3:4 පාඨය බලන්න).

බොහෝ ක්‍රිස්තියානිවරු මෙම “ප්‍රමාදය” ගැන චෝදනා කර ඇත. (මතෙව් 25:5 පාඨය සමග සසඳන්න). එහෙත් දීර්ඝ “ප්‍රමාදය”ක් බව අපි දන්නේ කෙසේද? ක්‍රිස්තුස්වහන්සේ පැමිණිය යුතු “නිවැරදි” කාලය කුමක්ද? එය වසර 50කට කලින්ද? නැත්නම් 150, 500 අවුරුදුද? මෙහිදී වැදගත් වන්නේ බයිබලයේ පොරොන්දුවය. “ප්‍රමාදයයි සමහරුන් සලකන හැටියට ස්වාමීන්වහන්සේ තමන්ගේ පොරොන්දුව, ගැන ප්‍රමාද නොවන සේක. නුමුත් සියල්ලන්ම පසුතැවිලි වනවාට මිස, කිසිවෙක් විනාශ වෙනවාට උන්වහන්සේ නොකැමතිව නුඹලා කෙරෙහි බොහෝ කල් ඉවසන සේක.” (2 පේත්‍රැස් 3:9).

යේසුස්වහන්සේ ස්වර්ගාරෝහණය වූ තැන් පටන් සියවස් බොහෝ ගණනක් ගෙවී ගියද, උන්වහන්සේගේ පැමිණීම පිළිබඳ පොරොන්දුව අද පවා යෝග්‍ය වන්නේය. ඒ ඇයි? මන්ද, අප සතු සියළුම දේ වන්නේ අපගේම කෙටි ජීවිතය නිසා බැවිනි. (ගීතාවලිය 90:10) ඉන්පසු මිනීවල තුළ සිහිසුන්වූ අවස්ථාවය. (දේශනාකාරයා 9:5, 10) එමෙන්ම ඉන්පසු, කිසිම පසුකලක අපගේ අවසානය නොවෙනස් වන්නාවූ අවසාන නැවත නැගිටීමය. (හෙබ්‍රෙව් 9:27). මියගියාවූ එක් එක් අය ගැන සලකා බලන විට (3 වැනි පාඩමේ සඳහන් ආකාරයට) සියළුම මියගියාවූ අය නින්දේ සිහිසුන්ව සිටින නිසා ක්‍රිස්තුස්වහන්සේගේ දෙවැනි පැමිණීම කිසිවිටක ඔවුන් මියගොස් මොහොතකට හෝ දෙකකට වැඩි නොවන්නේය. ඔබට,  ඔබගේ පුද්ගලික අත්දැකීමට අනුව (එනම් සියළුම වයස් වලට අයිති දෙවියන්වහන්සේගේ දරුවන්ය.) ක්‍රිස්තුස්වහන්සේගේ ආපසු පැමිණීම මොහොතකට පසුව මිස ඊට වඩා නොවේ. එනම් ඉතා ඉක්මනින්ය. එය එසේ නොවේද?

සෑම ගෙවී යන දිනයක්ම අපව, ස්වර්ගයේ වලාකුළු තුළින් ස්වාමිවූ යේසුස් ක්‍රිස්තුස්වහන්සේගේ මහිමවත් පැමිණීමට, එක් දිනක් ළං කරයි. උන්වහන්සේ කවදා පැමිණේවිදැයි අපි  නොදන්නවා වුවද, උන්වහන්සේ පැමිණෙන බවට අපට සහතික විය හැකිය. එමෙන්ම අවශ්‍ය වන්නේ එපමණකි.

`දේවගැතිවරයෙක් දේශනා කරමින් ඔහු ක්‍රිස්තුස්වහන්සේ කවදා ආපසු පැමිණේවිද යන්න ගැන සැලකිලිමත් නොවන බව පැවසීය. ඔහු සැලකිලිමත් වන්නේ උන්වහන්සේ පැමිණෙන බව ගැන පමණි. එම තර්කයට ඔබ එකඟ වන්නේ කෙසේද? එමෙන්ම ක්‍රිස්තුස්වහන්සේ මෙතෙක් කල් ආපසු නොපැමිණිය බැවින් ඔබ අධෛර්යයට පත්වුවහොත්, එය ඔබට කෙසේ උපකාරී වේද?`