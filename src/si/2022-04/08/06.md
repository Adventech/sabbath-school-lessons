---
title:  සදාකාල හමුවීම
date:   17/11/2022
---

`1 කොරින්ති 15:51-55 පාඨ කියවන්න. කුමන “අභිරහස”ක් පාවුල් විස්තර කරන්නේද?`

සමහර ජනප්‍රිය දේශකයින් යෝජනා කරන්නේ මෙම “අභිරහස” (1 කොරින්ති 15:51) සභාවේ, “රහස් ඔසවා ගැනීම” බවය. එය සිදුවිය යුත්තේ ක්‍රිස්තුස් වහන්සේගේ මහිමවත් දෙවෙනි පැමිණීමට පෙරදීය. හදිසියේම, නිශ්ශබ්දව, රහසින්ම විශ්වාසවන්ත අයව ස්වර්ගයට ඔසවා ගනු ලැබේ. මෙහි සිටින සියළුදෙනාම ඔවුන්ට සිදුවූයේ කුමක්දැයි විපරමින් සිටියහ. මිනිසුන්ට ක්ෂණයකින් ඔවුන් රියැදුරන් නොසිටින කාරයක සිටින බව හැඟෙනු ඇත. මක්නිසාද රියැදුරුව ස්වර්ගයට ඔසවා ගනු ලැබ ඇති බැවිනි. “ඉතුරුව තිබුණේ ඔවුන්ගේ ඇඳුම් පමණි.” Left Behind නමැති ඉතාමත් ජනප්‍රිය කථාව වෙළුම් 16කින් යුක්ත විය. එය චිත්‍රපට හතරක් බවට නිර්මාණය කරනු ලැබූ අතර, එය මිලියන ගණන් සෙනඟ ඇද ගනිමින් වැරදි ඉගැන්වීම් උගන්වන ලදී.

ඇත්තවශයෙන්ම, රහස් ඔසවා ගැනීම සහ දෙවැනි පැමිණීම අතර එබඳු කෘත්‍රිම වෙනස්කමක්, බයිබල් පාඨ තුළින් අනුමත නොකරයි. පාවුල් සඳහන් කරන්නාවූ “අභිරහස” වන්නේ, ජීවත්ව සිටින ධර්මිෂ්ඨ අයගේ පරිවර්තනය දෙවෙනි පැමිණීමේදී නැවත නැගිටුණාවූ අය සමග සම්බන්ධ වීමය. මෙය “ඔසවා ගැනීම”යි. “රහස් ඔසවා” ගැනීමක් නැත. මක්නිසාද දෙවැනි පැමිණීම සෑම මනුෂ්‍යයෙකුටම පෙනෙන බැවිනි. (එළිදරව් 1:7). මියගියාවූ අයගේ නැවත නැගිටීම සහ ජීවත් වන අයගේ පරිවර්තනය යන දෙකම ක්‍රිස්තුස්වහන්සේගේ ආපසු පැමිණීමේදී හොරණෑ නාදය දෙන විට සිදුවන්නේය. (1 කොරින්ති 15:51,52).

ක්‍රිස්තුස්වහන්සේගේ දෙවැනි පැමිණීම අතිශයින් පුදුමාකාර හමුවීමක් වනු ඇත. ජීවත්වන සිටින ධර්මිෂ්ඨ අය “ඇසිපිය හෙළන පමණකින්ම වෙනස් කරනු ලබන්නෝය.” (1 කොරින්ති 15:52). දෙවියන්වහන්සේගේ කටහඬට ඔවුන් මහිමයට පත්කරනු ලබන්නෝය. දැන් ඔවුන්ව අමරණීයත්වයට පත් කරනු ලබන අතර, නැවත නැගුටුණාවූ ධර්මිෂ්ඨයන් සමග ඔවුන්ගේ ස්වාමීන්වහන්සේ හමුවීමට ඉහලට ඔසවා ගනු ලබන්නෝය. “අහසේ එක් කෙළවරක සිට අනෙක් කෙළවර දක්වා සතර දිගින්ම, උන්වහන්සේගේ තෝරා ගත්තවුන් රැස්කරන්නෝය.” (මතෙව් 24:31).

“ශුද්ධවූ දේවදූතයින් විසින් කුඩා දරුවන් ඔසවාගෙන ගොස් ඔවුන්ගේ මව්වරුන්ගේ දෑත්වලට භාරදෙනු ලැබීය. මරණය මගින් බොහෝ කලක් දුරස්ථව සිටි මිතුරන් නැවත කිසිදිනක වෙන් නොවන සේ එක් කරනු ලබති. එමෙන්ම ප්‍රීතිමත් ගීත සමග එක්ව දෙවියන්වහන්සේගේ නුවර දෙසට ආරෝහණය වෙන්නෝය.” —Ellen G. White, The Great Controversy, p. 645.

`මෙය පුදුමාකාර පොරොන්දුවකි. එනම් අප අත්දුටුවාවූ දේවල් වලට වඩා බොහෝ සෙයින් වෙනස් අත්දැකීමකි. එය අවබෝධ කරගැනීමට අපහසුය. එහෙත් විශ්වයේ විශාලත්වය ගැන සිතා බලන්න. එමෙන්ම මෙහි ජීවිතයේ ඇදහිය නොහැකි සංකීර්ණත්වය ගැන සිතා බලන්න. මැවීම පමණක්ම දෙවියන්වහන්සේගේ පුදුමාකාර බලය ගැන සාක්ෂි දරයි. ජීවමාන මිනිසුන්ව ස්වර්ගයට ගෙනයාම, යේසුස්වහන්සේගේ දෙවෙනි පැමිණීමේදී මළාහු නැගිටුවීමට ඇති හැකියාව මගින් දෙවියන්වහන්සේගේ බලය ගැන කුමක් පවසයිද?`