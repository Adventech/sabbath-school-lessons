---
title:  නව ගිවිසුමේ බලාපොරොත්තුව
date:   12/11/2022
---

### මේ සතියේ පාඩමේ අධ්‍යයනය සඳහා කියවන්න
1 කොරින්ති 15:12-19; යොහන් 14:1-3; යොහන් 6:26-51; 1 තෙසලෝනික 4:13-18; 1 කොරින්ති 15:51-55.

> <p>කටපාඩම් පදය</p>
> “ඒ සාක්ෂිය නම් දෙවියන්වහන්සේ අපට සදාකාල ජීවනය දුන් බවය. ඒ ජීවනයද තමන් පුත්‍රයාණන් තුළ තිබේ. පුත්‍රයාණන්වහන්සේ ඇත්තාට ඒ ජීවනය ඇත; දෙවියන්වහන්සේගේ පුත්‍රයා නැත්තාට ඒ ජීවනය නැත.” (1 යොහන් 5:11,12)
ග්‍රීක භාෂාවෙන් ලියවුණද, නව ගිවිසුමේ ලේඛකයින් සියල්ලම (ලූක් හැර) යුදෙව්වෝ වූහ. ඔවුහු ඇත්ත වශයෙන්ම මනුෂ්‍යයින්ගේ ස්වභාවය දෙස ග්‍රීක මිථ්‍යා දෘෂ්ටික දැක්මෙන් නොව හෙබ්‍රෙව් දැක්මෙන් බැලූහ.

මේ ආකාරයෙන් ක්‍රිස්තුස්වහන්සේට සහ ගෝලයින්ට ක්‍රිස්තියානි බලාපොරොත්තුව නව බලාපොරොත්තුවක් නොවීය. ඒ වෙනුවට දැනටමත් අනාගතවක්තෘන් සහ ප්‍රොපේතවරුන් විසින් පෝෂණය කරන ලද පුරාණයේ බලාපොරොත්තුව දිග හැරීමකි. උදාහරණයක් ලෙස, ආබ්‍රහම් උන්වහන්සේගේ දිනය දැක ප්‍රීතියට පත්වූ බව ක්‍රිස්තුස්වහන්සේ සඳහන් කළසේක. (යොහන් 8:56). යුදස් සඳහන් කළේ ඒනොක් දෙවෙනි පැමිණීම ගැන අනාවැකි කී බවය. (යූදස් 14,15). එමෙන්ම හෙබ්‍රෙව් පොතෙහි ඇදහිල්ලේ වීරවරුන් ගැන පවසන අතර, ඔවුහු ස්වර්ගීය ප්‍රශංසාවක් බලාපොරොත්තුවෙන් සිටින බවත්, අපට අපගේ එම ප්‍රශංසාව ලැබෙන තුරු ඔවුන්ට එය නොලැබෙන බවය. (හෙබ්‍රෙව් 11:39, 40). ඔවුන්ගේ ආත්ම දැනටමත් ස්වාමීන්වහන්සේ සමග ස්වර්ගයේ සිටින්නේ නම් මෙම කියමන නිරර්ථක වනු ඇත.

ක්‍රිස්තුස්වහන්සේ තුළ සිටින අය පමණක්, සදාකාල ජීවනය ලබන බව දැඩි ලෙස පැවසීමෙන්, (1 යොහන් 5:11, 12). ආත්මයේ ස්වභාවික අමරණීයත්වය ප්‍රතික්ෂේප කරනු ලැබේ. සත්‍ය වශයෙන්ම, ක්‍රිස්තුස්වහන්සේ සමග මිදීමේ සම්බන්ධයකින් තොරව, සදාකාල ජීවනයක් නොවන්නේය. එවිට නව  ගිවිසුමේ බලාපොරොත්තුව වන්නේ ක්‍රිස්තුස්වහන්සේ මධ්‍යස්ථ කොටගත් බලාපොරොත්තුවකි. එමෙන්ම මෙම මරණයට පත්වන මෙම පැවැත්ම දිනක අමරණීයත්වයට පත්වන බවට ඇති බලාපොරොත්තුවයි.

_නොවැම්බර් 19 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._