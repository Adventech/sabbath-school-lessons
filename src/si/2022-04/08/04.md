---
title:  “මම ඔහු නැගුටුවන්නෙමි”
date:   15/11/2022
---

යේසුස්වහන්සේ එක හාස්කමකදී මාළු සහ රොටි සුළු ප්‍රමාණයකින්, සෙනඟ 5000කට කන්ට දුන් සේක. (යොහන් 6:1-14). එම සමූහයා උන්වහන්සේ රජතුමා ලෙස ප්‍රකාශ කිරීමට කැමැත්ත දැක්වූ බැවින් (යොහන් 6:15) යේසුස්වහන්සේ උන්වහන්සේගේ ගෝලයින් සමග ගලීලයේ මුහුද තරණය කොට අනෙක් පැත්තට ගියසේක. එහෙත් ඊළඟ දවසේදී සමූහයා උන්වහන්සේ පසු පස ආවෝය. එහිදී උන්වහන්සේ “ජීවනයේ රොටි” පිළිබඳ බලසම්පන්න දේශනාව කළසේක. (යොහන් 6:22-59).

`යොහන් 6:26-51 පාඨ කියවන්න. යේසුස්වහන්සේ සදාකාල ජීවනය ධර්මිෂ්ඨයන්ගේ නැවත නැගිටීම සමග සම්බන්ධ කළේ කෙසේද?`

උන්වහන්සේගේ දේශනාවේදී සදාකාල ජීවනය පිළිබඳ මූලික කරුණු තුනක් ඉස්මතු කර දැක්වූ සේක. පළමුවෙන්ම, උන්වහන්සේම “ස්වර්ගයෙන් බැස ලෝකයාට ජීවනය දෙන කෑමය,” ලෙස හඳුන්වා දුන් සේක. (යොහන්  6:33, 58). එසේ ප්‍රකාශ කිරීමෙන්, “ජීවන දායක කෑම මමය,” යන්නෙන් (යොහන් 6:35,48) යේසුස්වහන්සේ උන්වහන්සේව ඉදිරිපත් කළේ පැරණි ගිවිසුමේ සඳහන් වන ආකාරයට, “ස්වයං භූ නම් මමය,” යන්නයි. (නික්මයාම 3:14). දෙවනුව යේසුස්වහන්සේ උන්වහන්සේ තුළින් සදාකාල ජීවනය අත්කර ගත හැකි බව විස්තර කළසේක. “මා ළඟට එන්නාට ...” සහ “මා කෙරෙහි අදහන්නාට,” මෙම ආශිර්වාදය ලැබෙන බවද ප්‍රකාශ කළසේක. (යොහන් 6:35). එමෙන්ම අවසානයේදී යේසුස්වහන්සේ, “අමරණීයත්වයේ දීමනාව,” “අවසාන නැවත නැගිටීම” සමග සම්බන්ධ කළසේක. උන්වහන්සේ ප්‍රේක්ෂකයින්ට තුන්වරක් සහතික කළ සේක. “මමද අන්තිම දවසේදී ඔහු නැගුටුවන්නෙමි.” (යොහන් 6:40, 44, 54).

යේසුස්වහන්සේ මෙම පුදුමාකාර පොරොන්දුවද දුන් සේක: “සැබවක් නුඹලාට කියමි: අදහාගන්නාට සදාකාල ජීවිතය ඇත්තේය.” (යොහන් 6:47). එබැවින් සදාකාල ජීවනයේ ත්‍යාගය දැනටමත් යථාර්ථයක් වේ. එහෙත් මින්, විශ්වාස කරන්නා කිසි දිනක මිය නොයන බව අදහස් නොකෙරේ. මක්නිසාද “ඔහු නැගුටුවන්නෙමි,” යන ප්‍රකාශයම (යොහන් 6:40) යමෙක් මිය ගිය පසු නැවත ජීවය ලබන බවට සිතිය හැකිය.

පින්තූරය පැහැදිලිය. ක්‍රිස්තුස්වහන්සේගෙන් තොරව යමෙකුට සදාකාල ජීවිතයක් නැත. එහෙත්, ක්‍රිස්තුස්වහන්සේව පිළිගැනීමෙන් පසුව පවා සහ සදාකාල ජීවනය පිළිබඳ සහතිකය තිබියදී, අපි දිගටම මැරෙන සුළු පුද්ගලයන් වෙමු. එබැවින් ස්වභාවික මරණයට යටත් වෙමු. දෙවෙනි පැමිණීමේදී යේසුස් වහන්සේ අපව නැගුටුවන අතර, ඒ අවස්ථාවේදීම අපට ලැබිය යුතු අමරණීයත්වයේ ත්‍යාගය අපට දෙන සේක. ත්‍යාගය සහතික කරනු ලබන්නේ ආත්මයේ අනුමාන කරන්නාවූ ස්වභාවික අමරණීයත්වය නිසා නොව, ඒ වෙනුවට යේසුස්වහන්සේ තුළ ඇති විශ්වාසය නිසා උන්වහන්සේගේ ධර්මිෂ්ඨකම නිසාය.

`ඔබ යේසුස්වහන්සේ තුළ විශ්වාස කරන්නේ නම්, ඔබට සදාකාල ජීවනය අත්වන බව විශ්වාස කරමින් ඒ වචන මෙනෙහි කරන්න! (මේ දැන් මෙන්) මෙම පුදුමාකාර පොරොන්දුව, වර්තමානයේ, තාවකාලික වුවද නැසෙන සුළු භාවයේ යථාර්ථය සමග කටයුතු කිරීමට ඔබට කෙසේ උපකාර කරයිද?`