---
title:  “හොරණෑ නාදය ඇසෙන විටදී”
date:   16/11/2022
---

තෙසලෝනිකයේ මිනිසුන් විශ්වාස කළේ දෙවෙනි පැමිණීම තෙක් ජීවත්ව සිටින අයට සදාකාල ජීවනය දෙනු ලබන බවයි. “ඔවුහු ඉතා ප්‍රවේසමෙන් ඔවුන්ගේ මිතුරන්ගේ ජීවිත රැකවල් කළහ. මන්ද යත් ඔවුන්ගේ ස්වාමීන් වහන්සේගේ පැමිණීමේදී ලබා ගැනීමට බලාපොරොත්තුවෙන් සිටි ආශිර්වාද ඔවුන් මියගියහොත් ඔවුන්ට අහිමි වන බැවිනි. එහෙත් ඔවුන් ආදරය කරන අය එකිනෙකා ඔවුන්ගෙන් උදුරා ගනු ලැබීය. එමෙන්ම තෙසලෝනියානුවන් ඉතා ශෝකයෙන් මියගියාවූ අයගේ මුහුණු දෙස බැලූහ. එසේ කළේ අනාගත ජීවිතයේදී ඔවුන් හමුවීමට නොහැකි වේදෝ යන බලාපොරොත්තුවෙන් යුක්තවය.” —Ellen G. White, The Acts of the Apostles, p. 258.

`1 තෙසලෝනික 4:13-18 පාඨ කියවන්න. මෙම වැරදි මතය පාවුල් නිවැරදි කළේ කෙසේද?`

මෙම ප්‍රකාශය කියවීමට ඓතිහාසික කැමැත්තක් ඇත. “යේසුස්වහන්සේ සමග” සැතපී සිටින්නන් උන්වහන්සේ සමග ගෙනෙන සේක.” (1 තෙසලෝනික 4:14). ආත්මයේ ස්වභාවික අමරණීයත්වය පිළිබඳ න්‍යාය පිළිගන්නා අය බොහොමයක් යෝජනා කරන්නේ ක්‍රිස්තුස්වහන්සේ උන්වහන්සේගේ දෙවෙනි පැමිණීමේදී, මියගියාවූ ධර්මිෂ්ඨ අය දැනටමත් දෙවියන්වහන්සේ සමග ස්වර්ගයේ සිටින ආත්ම රැගෙන එන බවය. ඒ ආකාරයෙන් එම ආත්මවලට ඔවුන් හා සම්බන්ධ නැවත නැගිටුණාවූ ශරීර සමග නැවත එක්විය හැකි වන්නේය. එහෙත් එබඳු අර්ථ නිරූපණයක් එම මාතෘකාව පිළිබඳ පාවුල්ගේ ඉගැන්වීම් සමග එකඟ නොවන්නේය.

මෙම ඇඩ්වෙන්ටිස්ට් නොවන දේවධර්මවේදියාගේ මෙම පාඨය පිළිබඳ සත්‍ය අර්ථය පවසන වචන කියවන්න. “තෙසලෝනික කිතුනුවන්ට ඔවුන්ගේ සභාවේ  මියගියාවූ  සාමාජිකයන්  වෙනුවෙන්  ශෝකවන  විටදී බලාපොරොත්තුවක් ඇති විය හැක්කේ දෙවියන්වහන්සේ “ඔවුන්ව ගෙන එන” නිසාය. එනම්, උන්වහන්සේ මෙම මිය ගිය විශ්වාසවන්තයින්ව නැවත නැගිටුවන අතර ක්‍රිස්තුස්වහන්සේ ආපසු පැමිණෙන විටදී ඔවුන්ට එහි සිටින්නට සැලැස්වීමෙන්, ඔවුන්ට “උන්වහන්සේ සමග” සිටින්නට හැකිවන්නේය. මෙම මියගියාවූ අයට ක්‍රිස්තුස් වහන්සේගේ දෙවෙනි පැමිණීමේදී එහි සිටීමට නොහැකි වුවද, ඔවුහු උන්වහන්සේගේ පැමිණීමේ ප්‍රීතිය අනෙක් විශ්වාසවන්තයින් සමග භුක්ති විඳින්නෝය. —Jeffrey A. D. Weima, 1–2 Thessalonians, Baker Exegetical Commentary on the New Testament (Grand Rapids, MI: Baker Academic, 2014), p. 319.

මියගියාවූ ධර්මිෂ්ඨයින්ගේ ආත්ම දැනටමත් ස්වර්ගයේ ස්වාමීන්වහන්සේ සමග සිටී නම්, පාවුල්ට කිතුනු බලාපොරොත්තුව ලෙස අවසාන නැවත නැගිටීම සඳහන් කිරීමට අවශ්‍ය නැත. ඔහුට ධර්මිෂ්ඨ අය දැනටමත් ස්වාමීන්වහන්සේ සමග ස්වර්ගයේ සිටින බව සඳහන් කළ හැකිව තිබුණි. එහෙත් ඒ වෙනුවට ඔහු පවසන්නේ, “උන්වහන්සේ (යේසුස්) තුළ සැතපී සිටින්නන්” යනුවෙනි. (1 තෙසලෝනික 4:14). ඔවුන් අවසාන කාලයේදී මියගිය ඇත්තන් අතරින් නැවත නැගිටුවනු ලබන්නෝය.

අවසාන නැවත නැගිටීමේ බලාපොරොත්තුව මගින් ශෝකවන්නාවූ තෙසලෝනිකවරුන්ට සැනසුම ගෙනාවේය. අපගේ ප්‍රේමවන්තයින්ව මරණය මගින් අප වෙතින් ඩැහැගන්නා විටදී, අපට ඇතිවන වේදනා වලදී ඒවාට විශ්වාසයෙන් මුහුණ දීමට මෙම බලාපොරොත්තුව අපට උපකාර කරනු ඇත.