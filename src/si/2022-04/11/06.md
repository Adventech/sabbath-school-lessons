---
title:  පුද්ගලාරෝපණය සහ වෙනත් පෙනීම්
date:   08/12/2022
---

භූත විද්‍යාවට සමාන වන තවත් දෙයක් වන්නේ, මියගියාවූ අයගේ යක්ෂාවේශයෙන් පුද්ගලාරෝපණයයි. එමෙන්ම වෙනත් යක්ෂයින් මෙන් පෙනීමය. පුද්ගලාරෝපණය මියගියාවූ පවුලේ සාමාජිකයෙකුගේ, මිතුරෙකුගේ හෝ වෙන යම් අයෙකුගේ ස්වරූපයෙන් විය හැකිය. පෙනුම සහ කටහඬ යන දෙකම මිය ගිය පුද්ගලයාට බෙහෙවින් සමානය. සාතන්ගේ මෙම රැවටීම් දෙවියන්වහන්සේගේ වචනය තුළ දැඩි සම්බන්ධතාවයක් නැති අයව රැවටීම සඳහා භාවිතා කෙරේ. එලන් ජී. වයිට් මෙසේ අනතුරු අඟවයි. “මෙම බොරුකාර ආත්ම පුද්ගලාරෝපණය වීම නිසා, ශුද්ධාත්මයාණන්වහන්සේ ප්‍රකාශ කළාවූ වචන ඔවුන් ලීවේ වෙනස් ආකාරයකටය.”—The Great Controversy, p. 557. තවදුරටත්, “රැවටිල්ලේ මහා නාට්‍යයේ ඔටුන්න පළඳින ක්‍රියාව ලෙස, ක්‍රිස්තුස්වහන්සේ මෙන් රඟපාන්නේ සාතන්මය.—The Great Controversy, p. 624.

`2 කොරින්ති 11:14, 15 සහ එපීස 6:10-18 පාඨ කියවන්න. එබඳු යක්ෂ භූත රැවටිල්ලට විරුද්ධව අපගේ ආරක්‍ෂාව කුමක් විය යුතුද?`

පාවුල් ප්‍රොපේතවරයා අපට මෙසේ අනතුරු අඟවයි: “මක්නිසාද අපේ පොරබැදීම වනාහි මාංසයට සහ රුධිරයට විරුද්ධව නොව, අධිපතිකම්වලටත් පරාක්‍රමධාරීන්ටත් මේ අන්ධකාරයේ ලෝක මුලාදෑනීන්ටත් ස්වර්ගීය ස්ථානවල සිටින දුෂ්ටකමේ ආත්ම සේනාවන්ටත් විරුද්ධවය.” (එපීස 6:12). මෙම රැවටීම්වලින් අපට ආරක්ෂා විය හැක්කේ එපීස 6:13-18 හි විස්තර කර ඇති ”‍දෙවියන්වහන්සේගේ සියළු යුද්ධායුධ”‍ පැළඳීම මගිනි. (එපීස 6:13).

සාතන්ගේ පුද්ගලාරෝපණය සහ පෙනුම ඉතා භයංකර සහ රැවටිලිකාර විය හැකිය. එහෙත් ඒවාට දෙවියන්වහන්සේගේ ආවරණය ලැබූ සහ දේව වචනය තුළ මුල් බැසගත් අයව නොමඟ යැවීමට ඔවුන්ට නොහැක. ධර්මවේදී මතයට අනුව, මනුෂ්‍යයන්ගේ කොන්දේසි සහිත අමරණීයත්වය පිළිබඳ බයිබලයේ ධර්මතාවය විශ්වාස කරන අය, දැනගත යුත්තේ, මියගියාවූ අයගේ පෙනීම සහ ඔවුන් සමග පණිවිඩ හුවමාරුව සාතන්ගෙන් ආරම්භ වූ දෙයක් බවත්, දෙවියන්වහන්සේගේ බලවත් මහිමය මගින් ප්‍රතික්ෂේප කළ යුතු බවත්ය. නැවතත් එහි පැවැත්ම කොතරම් බලසම්පන්නද, පැහැදෙන සුළුද, සත්‍ය ලෙස පෙනෙන සුළු වුවද කම් නැත. මියගියාවූ අය මිනීවළේ නිදාගෙන සිටින බවට ඉගැන්වීම තුළ අපි සැමවිටම ස්ථිරව සිටිය යුතු වෙමු.

ඔබ ආදරය කරන කෙනෙකු ඔබට අහිමි වී, ඉන්පසු එම ප්‍රේමවන්ත පුද්ගලයා ඔබට හමුවීම ගැන සිතන්න. ඔබට ප්‍රේමයද ප්‍රකාශ කරයි. ඔවුන් ඔබගෙන් කෙතරම් දුක්වීද යන්න ගැනද පවසයි. එමෙන්ම ඔබට ඔවුන් දන්නා දේවල් ගැන කථා කරයි. ඒ වගේම ඔවුන් දැන් වඩා හොඳ ස්ථානයක වැජඹෙන බවද පවසයි. මියගියාවූ පුද්ගලයින් පිළිබඳ බයිබලයේ උගන්වන දේවල් තුළ සම්පූර්ණයෙන්ම මුල් බැස නොතිබුණේ නම්, එම රැවටිල්ලට ඔහු / ඇය කොපමණ පහසුවෙන් වැටේවිද යන්න ගැන සිතන්න. මක්නිසාද ඔවුන්ටද එය විශ්වාස කරන්ට අවශ්‍ය බැවිනි.

`“දෙවියන්වහන්සේගේ සියළුම යුද්ධායුධ” පැළඳ සිටීමෙන් අදහස් කරන්නේ කුමක්ද? දිනෙන් දින, ප්‍රායෝගික අර්ථයෙන්, අවසාන කාලයේ රැවටිල්ල පමණක් නොව, අපගේ ජීවිතයේ සෑම ක්ෂේත්‍රයකම අපි එය කෙසේ කරමුද?`