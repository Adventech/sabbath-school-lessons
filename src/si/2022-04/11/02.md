---
title:  අද්භූතවාදය
date:   04/12/2022
---

අපගේ ලෝකය අද්භූතවාදයේ දැඩි රළ පහර නිසා වැනසී ඇත. “අද්භූතවාදය,” යන වචනය, අදහස් බොහොමයක් සංක්ෂිප්ත කොට ගත් සංකීර්ණ නාමයකි. ආගමික දැක්මෙන් බැලූවිට දිව්‍යමය හෝ නිරපේක්ෂත්වය සමග ආත්මික අත්දැකීමක් පුද්ගලයින් සමග සම්බන්ධ වීම අදහස් කෙරේ. සමහර සභා නමස්කාර මෙහෙය තුළද මෙම අංග ලක්ෂණ දැකිය හැකිය. සිද්ධීන් විවිධ විය හැකි වුවද, (එනම් ආකෘතිය, තීව්‍රතාවය අනුව) නැඹුරුව ඇත්තේ නිතරම දේව වචනයේ, බලය යමෙකුගේ පුද්ගලික අත්දැකීම සමග සංකලනය කිරීමය. කුමන ක්‍රමයට වුවද, බයිබලයට ධර්මවේදයේ ක්‍රියාකාරිත්වය අහිමි වන බොහෝ සෙයින් සිදුවනවා පමණක් නොව කිතුනුවා ඔහුගේ / ඇයගේ අත්දැකීම්වල අවදානමට යටත් විය හැකිය. මෙවැනි ආත්මීය ආගමක් රැවටිලි වලින් ආරක්ෂාවක් ලබා නොදෙන අතර විශේෂයෙන්ම අවසාන කාලයේදී එසේ සිදුවේ.

`මතෙව් 7:21-27 පාඨ කියවන්න. යේසුස්වහන්සේගේම වචන වල ආලෝකය තුළින් අපගේ  ආත්මික නිවස, “පර්වතයක් මත” හෝ “වැලි මත” ගොඩනැගීම යන්නෙන් කුමක් අදහස් කරන්නේද?`

පශ්චාත් කිතුනු ලෝකයේ බයිබලයේ ධර්මතාවය පහත් කර දැක්වීමේ නැඹුරුවක් ඇත. .ඒවා යල් පැනපු ආගමක වෙහෙස කරවන ප්‍රතිරාවයක් ලෙස ඔවුහු සලකති. මෙම ක්‍රියාවලියේදී, ක්‍රිස්තුස්වහන්සේගේ ඉගැන්වීම් ක්‍රිස්තුස් නමැති පුද්ගලයා මගින් ආදේශ කරනු ලැබේ. උදාහරණයක් ලෙස සමහර බයිබල් කථා හෝ වෙනත් කථා සත්‍ය නොවිය හැකි බව ඔවුහු සලකති. මන්දයත් යේසුස්වහන්සේව ඔවුන් අවබෝධ කරගත් අන්දමට ලියා තිබෙන ආකාරයට එය සිදුවීමට කිසිවිටක ඉඩ නොහරිනු ඇතැයි සිතීමෙනි. පුද්ගලික හැඟීම් සහ රුචිය අවසානයේදී ශුද්ධ ලියවිල්ල විස්තර කිරීමේදී නිර්ණායකය බවට පත්වී ඇත. එසේත් නැතිනම් බයිබලය පවසන දේ කෙලින්ම ප්‍රතික්ෂේප කිරීමට පවා පෙළඹී ඇත. බොහෝ විට යේසුස්වහන්සේ පැවසූ අන්දමට පර්වතය මත යමෙකුගේ නිවස ගොඩනැගීම සඳහා බොහෝ සෙයින් අත්‍යවශ්‍ය වන්නේ දෙවියන්වහන්සේට කීකරුවීම බවය.

තමා යේසුස් ක්‍රිස්තුස්වහන්සේ තුළ විශ්වාස කරන විටදී, ධර්මවේදය පිළිබඳ කුමක් විශ්වාස කළද කම් නැතැයි සිතන සමහර අය අනතුරුදායක තත්වයක සිටිති. රෝමවරු මරණයට පත් කළාවූ ගණන් කළ නොහැකි සංඛ්‍යාවක් ප්‍රොතෙස්තන්ත්‍රවරුන් යේසුස් ක්‍රිස්තුස්වහන්සේව විශ්වාස කළහ. ක්‍රිස්තුස්වහන්සේගේ නාමයෙන් “යක්ෂයින් දුරු කළාවූ” අය (මතෙව් 7:22) උන්වහන්සේ කෙරෙහි විශ්වාස කළහ. “මිනිසුන් කුමක් විශ්වාස කළද එයින් විපාක නොලැබෙන බවට මතය සාතන්ගේ සාර්ථක රැවටිලි වලින් එකකි. සත්‍යයට ආදරයෙන් එය අත්කර ගත් විට එය ලබන්නාගේ ආත්මය පවිත්‍ර කරන බව ඔහු දනී. එබැවින් ඔහු නිරතුරුවම මිථ්‍යා න්‍යායන්, ප්‍රබන්ධ, වෙනත් ශුභාරංචි ආදේශ කිරීම සඳහා ...” —Ellen G. White, The Great Controversy, p. 520.

`අපි දේව වචනයට ප්‍රතිවිරුද්ධව ක්‍රියා කිරීමට අපගේ මනුෂ්‍ය හැඟීම් සහ ආශාවන්ට නැඹුරු වන විටදී ඒවාට විරුද්ධව අපට සටන් කළ හැක්කේ කෙසේද?`