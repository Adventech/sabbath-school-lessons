---
title:  පුනරුත්පත්තිය
date:   06/12/2022
---

අමරණීය ආත්මයක් පිළිබඳ මිථ්‍යා  සංකල්පය, බයිබලයට අනුකුල නොවන පුනරුත්පත්තිය හෝ ආත්මය සංක්‍රමණය වීමට අත්තිවාරම සපයයි. මෙම න්‍යාය ලෝකයේ ප්‍රධාන ආගම් විසින් අනුගමනය කර ඇත. බොහෝ කිතුනුවන් අමරණීය ආත්මයක් පවතින බව විශ්වාස කරන අතර, එය මරණයෙන් පසු ස්වර්ගයෙහි හෝ නිරයෙහි ජීවත් වෙයි. පුනරුත්පත්තිය විශ්වාස කරන අය විශ්වාස කරන්නේ එබඳු අමරණීය ආත්මයක් මරණය සහ නැවත ඉපදීම චක්‍රය වටා මෙලොවදී බොහෝ වරක් යන බවයි.

සමහරු, පුනරුත්පත්තිය ලෙස විශ්වාස කරන්නේ ආත්මික පරිණාමයක් ලෙසය. එය අංගසම්පූර්ණත්වය කරා යන ක්‍රියාවලියේදී දැනුමෙන් සහ සදාචාරයෙන් වඩා ශ්‍රේෂ්ඨත්වයට ළඟාවීමයි. හින්දු ආගමට අනුව සදාකාලික ආත්මය සිහි බුද්ධියෙන් වර්ධනය වීම හෝ ජීවිතය පියවර හයකින් වර්ධනය වීමක්ය. එනම් ජලජ, පැළෑටි, උරගයින් සහ කෘමීන්, කුරුල්ලන්, සිවුපාවුන් සහ මනුෂ්‍යයා යන ආකාරයෙනි. ඒ අතර ස්වර්ගයේ ජීවත්වන අයද අයිතිය.

`හෙබ්‍රෙව් 9:25-28 සහ 1 පේතෘස් 3:18 පාඨ කියවන්න. යේසුස්වහන්සේ මිය ගියේ “එක් වරක්” නම් (හෙබ්‍රෙව් 9:28, 1 පේතෘස් 3:18) ඒ හා සමානව මනුෂ්‍යයන්ද“එක් වරක්” මිය යති. (හෙබ්‍රෙව් 9:27), සමහර කිතුනුවන් පවා යම් ආකාරයක පුනරුත්පත්තියක් ගැන විශ්වාස කරන්නේ ඇයි?`

බොහෝ මිනිසුන් විශ්වාස කරන්නේ ඔවුන් විශ්වාස කළ යුතු දේ නොව ඔවුන්ට අවශ්‍ය දේවල්ය. න්‍යාය මගින් ඔවුන්ට ජීවත්වීමේ සාමය සහ සැනසීම ගෙන එන්නේ නම්, එපමණක් ඔවුන්ට සෑහේ. ඉන්පසු ඔවුන්ට සාකච්ඡා කිරීමට අවශ්‍ය නොවේ. නමුත් බයිබලය ගැඹුරු ලෙස පිළිගන්නා අයට පුනරුත්පත්තිය විශ්වාස කිරීමට අවශ්‍යතාවයක් නැත.

පළමුව, මෙම න්‍යාය “ආත්මයේ” මරණය සහ ශරීරයේ නැවත නැඟිටීම පිළිබඳ බයිබලයේ ඉගැන්වීම්වලට විරුද්ධ වේ (1 තෙසලෝනික 4:13-18).

දෙවනුව, ඇදහිල්ල තුළින් යේසුස් ක්‍රිස්තුස්වහන්සේගේ ගැළවීමේ කාර්යය පිළිබඳ මිදීමේ ධර්මතාවය ප්‍රතික්ෂේප කරනු ලැබේ. (එපීස 2:8-10) ඉන්පසු ඒ වෙනුවට මනුෂ්‍යයන්ගේ ක්‍රියා ආදේශ කරනු ලැබේ.

තුන්වෙනුව, මෙම න්‍යාය මගින් යම් පුද්ගලයෙකුගේ සදාකාලික නවාතැන සදහටම තීරණය කරනු ලබන්නේ මේ ජීවිතයේදී ගන්නා තීරණ මත යන බයිබලයේ ධර්මතාවයට විරුද්ධ වේ. (මතෙව් 22:1 14; මතෙව් 25:31-46).

සිවුවෙනුව, මෙම න්‍යාය මගින් ක්‍රිස්තුස්වහන්සේගේ දෙවෙනි පැමිණීමේ අර්ථය පහත් කොට සලකනු ලැබේ. (යොහන් 14:1-3).

එමෙන්ම, පස්වෙනුව, මෙම න්‍යාය මගින් යමෙකුගේ ජීවිතයේ වැරදි ක්‍රියා ජයගැනීම සඳහා මරණින් මතුද අවස්ථාව එළඹෙන බව යෝජනා කරනු ලැබේ. එය බයිබලයට අනුකූල නොවේ. (හෙබ්‍රෙව් 9:27).

කෙටියෙන් කිවහොත්, ක්‍රිස්තියානි ඇදහිල්ල තුළ පුනරුත්පත්තියට තැනක් නොමැත.