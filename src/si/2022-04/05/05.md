---
title:  යායිරස්ගේ දියණිය
date:   26/10/2022
---

යේසුස්වහන්සේගේ මරණයට හා නැවත නැඟිටීමට පෙර සිදු වූ නැවත නැඟිටීම් යම් විශේෂිත වූ ජනවාර්ගික කණ්ඩායමකට හෝ සමාජයීය පන්තියකට සීමා නොවීය. මෝසෙස් දෙවියන්වහන්සේගේ සෙනඟගේ ශේෂ්ඨතම මානව නායකයා විය හැකිය (ද්විතීය කථාව 34:10-12). ඊට වෙනස් ආකාරයකින් පිනීසියානු දිළිඳු වැන්දඹුව ඉශ්‍රායෙල් ජාතිකයෙක්ද නොවූවාය. (1 රාජාවලිය 17:9). ෂුනෙම් ස්ත්‍රිය ඇගේ සමාජයේ වැදගත් අයෙක් වූවාය. (2 රාජාවලිය 4:8). නායින් ජාතික වැන්දඹුවට සිටියේ එකම පුතෙක් වූ අතර ඇය ඔහු කෙරෙහි විශ්වාසවන්තව සිටියාය. (ලූක් 7:12). ඊට වඩා වෙනස් ආකාරයකින් යායිරස් සිනගෝගයේ පාලකයා විය, බොහෝ විට කපර්ණවුමෙහි විය හැකිය. (මාර්ක් 5:22). ඔවුන්ගේ විවිධ සංස්කෘතික වෙනස්කම් සහ සමාජයීය වෙනස්කම් තිබුණද, ඒ සියල්ලෝම දෙවියන්වහන්සේගේ ජීවනදායක බලයෙන් ආශීර්වාද ලැබූහ.

`මාර්ක් 5:21-24, 35-43 පාඨ කියවන්න. ක්‍රිස්තුස්වහන්සේගේ වචනවලින් අපට මරණය ගැන කුමක් ඉගෙනගත හැකිද?  “දරුවා මැරිලා නොවේ නිදන්නීය.” (මාර්ක් 5:39).`

යායිරස්ගේ 12 හැවිරිදි දියණිය මාරාන්තික ලෙස රෝගාතුරව නිවසේ වැතිර සිටියාය. එබැවින්, ඔහු යේසුස්වහන්සේ වෙත ගොස්, තම නිවසට පැමිණ තම දියණිය මත තම සුව කිරීමේ දෑත් තබන ලෙස උන්වහන්සේගෙන් අයැද සිටියේය. නමුත් ඔවුන් එහි යාමට පෙර, යම් පුද්ගලයෙක් කණගාටුදායක ආරංචියක් ගෙන ආවේය. “නුඹේ දුව මැරුණාය. ආචාරීන්වහන්සේව තවත් කුමට වෙහෙස කරන්නෙහිද?”යි කීවේය. (මාර්ක් 5:35).

එවිට යේසුස්වහන්සේ ශෝකයට පත් පියාට පැවසුවේ, “බියපත් නොවී ඇදහිල්ලෙන්ම සිටපන්න,”‍ (මාර්ක් 5:36). ඇත්ත වශයෙන්ම, පියාට කළ හැකි වූයේ දෙවියන්වහන්සේගේ මැදිහත්වීම කෙරෙහි සම්පූර්ණ විශ්වාසය තැබීමයි.

යේසුස්වහන්සේ නිවසට පැමිණ, එහි රැස්ව සිටි අයට කතා කොට, “නුඹලා ඝෝෂා කරන්නෙත්, හඬන්නෙත් මක්නිසාද? දරුවා මැරිලා නොවේ. නිදන්නීය ...” (මාර්ක් 5:39). (1) ඇය මිය ගොස් ඇති බව ඔවුන් දැන සිටි නිසාත් (2) උන්වහන්සේගේ වචනවල තේරුම ඔවුන් අවබෝධ කර නොගත් නිසාත් ඔවුහු උන්වහන්සේව උපහාසයට ලක් කළහ. “මරණය” යන්නට සැනසුම්දායක උපමාවක් වන “නින්ද” යන වචනය භාවිතා කිරීම ක්‍රිස්තුස්වහන්සේගේ ප්‍රියතම ක්‍රමය විය හැක. (මතෙව්. 9:24; ලූක් 8:52;) යොහන් 11:11-15 බලන්න. මරණය යනු තද නින්දකි, එහෙත් ඉන් පිබිදිය හැකි වන්නේ ශ්‍රේෂ්ඨ වූ ජීවය දෙන්නාට පමණි, මක්නිසාද සොහොන් ගෙයෙහි යතුර ඇත්තේ උන්වහන්සේට පමණි. (එළිදරව් 1:18; යොහන් 3:16; රෝම 6:23 ).” —The SDA Bible Commentary, vol. 5, p. 609.

මෙම දැරියගේ නැවත නැඟිටීමෙන් පසු, එය දුටුවාවූ අය ”“මහත් පුදුමයට පත් වූහ”‍ (මාර්ක් 5:42). පුදුමයක් නොවේ. දැනට, මරණය අවසාන සහ ප්‍රත්‍යක්ෂ වූද, ආපසු හැරවිය නොහැකි දෙයක් ලෙස පෙනෙන සිද්ධියකි. මෙවැනි දෙයක් තමන්ගේම දෑස් වලින් ස්ථිර වශයෙන්ම පුදුමාකාර, ජීවිතය වෙනස් කරන්නාවූ අත්දැකීමකි.

`“භය නොවී ඇදහිල්ලෙන් සිටපන්න.” (මාර්ක් 5:36) යන යේසුස්වහන්සේගේ වචන අදටත් අපට අර්ථවත් ය. විශ්වාස කළ යුතු වැදගත්ම කාලයක අප ජීවත් වන අතර බියජනක තත්වයන් මධ්‍යයේ වුවද අපට එය ඉගෙන ගත හැක්කේ කෙසේද?`