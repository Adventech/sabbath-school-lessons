---
title:  ලාසරස්
date:   27/10/2022
---

`යොහන් 11:1-44 පාඨ කියවන්න. ලාසරස්ගේ රෝගය සහ මරණය (යොහන් 11:4) මගින් යේසුස්වහන්සේ ”‍මහිමයට පත්”‍ වූයේ කුමන අර්ථයෙන්ද?`

මෙහිදීද යේසුස්වහන්සේ මරණය ගැන ප්‍රකාශ කිරීමේදී “නින්ද” යන උපමාවට සමාන කරන සේක. “අපගේ මිත්‍රවූ ලාසරස් සැතපී ඉන්නේය. ඔහු පුබුදුවනු පිණිස යමි.” (යොහන් 11:11). උන්වහන්සේ කථා කරන්නේ නින්ද ගැන යයි සමහරු සිතූ විටදී (යොහන් 11:11-13). යේසුස්වහන්සේ සත්‍ය වශයෙන්ම අදහස් කරන්නේ කුමක්ද යන්න පැහැදිලි කළ සේක. “ලාසරස් මැරිලාය.”‍ (යොහන් 11:12-14). ඇත්තෙන්ම, යේසුස්වහන්සේ බෙතානියට පැමිණි විටදී, ලාසරස් මිය ගොස් දින හතරක් ගෙවී ගොස්ය. ඔහුගේ මෘත ශරීරය ඒ වන විටත් නරක් වෙමින් තිබුණි (යොහන් 11:17, 39). මෘත ශරීරයක් දුගඳ හමන තරමට දිරාපත් වන විටදී, සැකයක් නැත:  ඔහු මියගොස්ය.

යේසුස්වහන්සේ මාර්තාට මෙසේ කී විටදී, “නුඹේ සහෝදරයා නැවත නැගිටින්නේය”‍ (යොහන් 11:23), ඇය අවසාන නැවත නැගිටීම පිළිබඳ ඇගේ විශ්වාසය නැවතත් තහවුරු කළාය. එහෙත් යේසුස්වහන්සේ මෙසේ ප්‍රකාශ කළසේක. “නැවත නැගිටීමද, ජීවනයද මමය. මා කෙරෙහි අදහා ගන්නා මළ නුමුත් ජීවත් වන්නේය. ජීවත්ව සිටින කවුරු නමුත් මා කෙරෙහි අදහන්නේද ඔහු කිසි කලෙකත් නොනසින්නේය. ඔබ මේක විශ්වාස කරනවාද?” (යොහන් 11:23-26). යේසුස්වහන්සේ මෙසේද පැවසූ සේක: “නුඹ විශ්වාස කළොත්,  දෙවියන්වහන්සේගේ මහිමය දකින්නෙහිය.”‍ (යොහන් 11:40). මාර්තා විශ්වාස කළාය. ඇය ඇගේ සහෝදරයාගේ නැවත නැගිටීම තුළින් දෙවියන් වහන්සේගේ මහිමය දුටුවාය.

බයිබලය පවසන්නේ දෙවියන්වහන්සේගේ වචනයෙන් ජීවිතය මවනු ලැබූ බවයි (උත්, 1:20-30; ගීතාවලිය 33:6),  ලාසරස්ගේ සිද්ධියේදී මෙන් උන්වහන්සේගේ වචනයෙන් ජීවිතය නැවත මැවීමද කළ හැකිය. කෙටි යාච්ඤාවකින් පසුව, යේසුස්වහන්සේ මෙසේ අණ කළසේක. “ලාසරස්, පිටතට වරෙන්න” (යොහන් 11:43). ඒ අවස්ථාවේදීම එහිදීම මෙම මිනිස්සු  දෙවියන් වහන්සේගේ ජීවනදායක බලය දුටුහ. අපගේ ලෝකය මැවීමේදී කථා කළාවූ  එම බලයම සහ අවසාන කාලයේ නැවත නැගිටීමේදී මියගිය ඇත්තන්ව ජීවනයට හඬ ගසන්නාවූ එම බලයම ඔවුන්ට ඇසිණි.

ලාසරස් මරණින් නැගිටුවීම මගින් යේසුස්වහන්සේට මරණය පරාජය කිරීමට බලය ඇති බව තහවුරු කළසේක. එය අප වැනි අවසානයේදී මියයන්නාවූ සත්වයින්ට දෙවියන්වහන්සේගේ මහිමය පවත්වාගෙන යාමේ කුමන ආකාරයේ ශ්‍රේෂ්ඨත්වයක් වනු ඇතිද?

`යොහන් 11:25, 26 පාඨ කියවන්න. එක අවස්ථාවක යේසුස්වහන්සේ විශ්වාසවන්තයින්ගේ මරණය ගැන කථා කරනසේක. ඊළඟ අවස්ථාවේදී උන්වහන්සේගේ විශ්වාසවන්තයින් කිසිවිටෙක නොමැරෙන බව පවසන සේක. යේසුස් වහන්සේ මෙහිදී කථා කරන්නේ කුමක්ද, එමෙන්ම ක්‍රිස්තුස්වහන්සේගේ වචනවලට අනුව, මරණය යනු කිසිම දැනුමකින් තොර නින්දක් බව අවබෝධ කරගැනීම බොහෝ වැදගත් වන්නේ මන්ද?  මිනී වළට නියම වූවන් වන අපට, උන්වහන්සේගේ වචන එතරම් බලාපොරොත්තු ගෙන එන්නේ මන්ද?`