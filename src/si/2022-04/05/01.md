---
title:  කුරුසියට පෙර උත්ථාන වීම් / නැවත නැගිටීම
date:   22/10/2022
---

### මේ සතියේ පාඩමේ අධ්‍යයනය සඳහා කියවන්න
යුදස් 9; ලූක් 9:28-36; 1 රාජාවලිය 17:8-24; ලූක් 7:11-17; මාර්ක් 5:35-43; යොහන් 11:1-44. 

> <p>කටපාඩම් පදය</p>
> “යේසුස්වහන්සේ: නැවත නැගිටීමද ජීවනයද මමය. මා කෙරෙහි අදහාගන්නා මළ නුමුත් ජීවත්වන්නේය. ජීවත්ව සිටින කවුරු නුමුත් මා කෙරෙහි අදහන්නේද, ඔහු කිසිකලකත් නොනසින්නේය. මේක විශ්වාසකරනවාදැයි ඈට කීසේක.” (යොහන් 11:25, 26)

පැරණි ගිවිසුමෙහි නැවත නැඟිටීම යොමු කිරීම් බොහෝ විට පුද්ගලික බලාපොරොත්තු මත පදනම් වූ ඒවාය (යෝබ් 19:25-27; හෙබ්‍රෙ. 11:17-19; ගීතාවලිය 49:15; ගීතාවලිය 71:20) සහ අනාගත පොරොන්දු පිළිබඳ (දානියෙල් 12:1, 2, 13). කෙසේවෙතත්, අපට දේවානුභාවයෙන් වාර්තා කරන ලද අවස්ථා සැබවින්ම, එනම් ඇත්තවශයෙන්ම මිනිසුන් මළවුන්ගෙන් නැගුටුවනු ලැබූ අවස්ථාද ඇත.

පළමු නැවත නැඟිටීම මෝසෙස්ගේය (යූදස් 9; ලූක් 9:28-36). ඊශ්‍රායෙලයේ රාජාණ්ඩු කාලයේදී, ශරපත්හි වැන්දඹුවගේ පුත්‍රයා (1 රාජාවලිය 17:8-24) සහ ෂුංගම් ස්ත්‍රියගේ පුත්‍රයා (2 රාජාවලිය 4:18-37) යන අයද නැවත නැගිටුවනු ලැබූහ. ක්‍රිස්තුස්වහන්සේ මාංසයෙන් මෙලොව සිටි විටදී, නායින්හි වැන්දඹුවගේ පුත්‍රයා නැවත නැගිටවූ සේක. (ලූක් 7:11-17), යායිරස්ගේ දියණිය (ලූක් 8:40-56) ඉන්පසුව ලාසරස්වද නැගිටෙවූ සේක. (යොහන් 11).  මෝසෙස් හැර, අනෙක් සියලුදෙනාම මරනාසන්න අය ලෙස නැගිටවනු ලැබූ අතර, අවසානයේදී ඔවුන් මිය යනු ඇත. මෙම සිද්ධීන් මගින්ද බයිබලයේ  ඉගැන්වීමක් වන මිය ගිය ඇත්තන්ට සිහිය නැති බව සනාථ කරයි.  (යෝබ් 3:11-13; ගීතාවලිය 115:17; ගීතාවලිය 146:4; දේශනාකාරයා 9:5, 10). මෙම සිද්ධීන් වල වාර්තා හෝ බයිබලයේ නැවත නැගිටවීම ගැන කියන කථාන්තරවලටත් ජීවිතයට පසු ඇත්දැකීමක් ගැන සඳහන් නොවේ. 

මේ සතියේදී ක්‍රිස්තුස්වහන්සේගේම මරණය සහ නැවත නැගිටීමට පෙර සිදුවූ නැවත නැගිටවීම ගැන කියන කථාන්තර පිළිබඳ වඩා කිට්ටුවෙන් මෙනෙහිකරමු.

_ඔක්තෝබර් 29 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._