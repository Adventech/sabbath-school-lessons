---
title:  මෝසෙස්ගේ නැවත නැගිටීම
date:   23/10/2022
---

`යූදස් 9 සහ ලූක් 9:28-36 පාඨ කියවන්න. මෝසෙස්ගේ ශාරීරික නැවත නැඟිටීම පිළිබඳ මෙම පාඨවලින් ඔබට සොයාගත හැකි සාක්ෂි මොනවාද?`

ඇලෙක්සැන්ඩි්‍රයාවේ ග්‍රීක දේවස්ථානයක පියවරුන් සමහරක් පවසන්නේ, මෝසෙස් මිය යන විටදී, මෝසෙස්වරුන් දෙදෙනෙක් සිටි බවත්, එක් අයෙක් ආත්මයාණන්ගෙන් ජීවත්ව සිටි බවත්, අනෙක් මෝසෙස් මිය ගියාවූ ශාරීරයකින් පෙනී සිටි බවත්ය. එක් මෝසෙස් වරයෙක් ස්වර්ගාරෝහණය වූ බවත්, අනෙක් තැනැත්තා පොළොවෙහි භූමදානය කළ බවත්ය.(යෝෂුවා 2.1 පාඨය බලන්න) ආත්මය ගැන ඇති සංකල්පය සහ ශරීරය භූමදාන කිරීම අතර උපකල්පනය අමරණීය ආත්මය පිළිබඳ ග්‍රීක මතය විශ්වාස කරන අයට අර්ථවත් විය හැක. එහෙත් මෙම අදහස බයිබලයේ නැත. යුදස් 9 වැනි පරිච්ඡේදය මගින් මෝසෙස්ගේ ශරීරයේ නැවත නැඟිටීම පිළිබඳ මතය බයිබලයේ ඉගැන්වීම් තුළින් සනාථ කරයි, මක්නිසාද ගැටළුව පැවතියේ මෝසෙස්ගේ ශරීරය ගැන‍ මිස මිදීම ලබන්නාවූ ආත්මය ගැන නොවේ. 

ද්විතීය කථාව 34:5-7 පාඨ අපට පවසන්නේ මෝසෙස් වයස අවුරුදු 120 දී මිය ගිය බවත්, ස්වාමින්වහන්සේ ඔහුගේ මෘත දේහය මෝවබ් දේශයේ තැනිතලාවක සැඟවුණු ස්ථානයක භූමදාන කළ බවත්ය. එහෙත් මෝසෙස් මිනීවළෙහි වැඩි කල් ගත නොකළේය. මෝසෙස්ව භූමදානය කළාවූ දේවදූතයන් සමඟ “ක්‍රිස්තුස්වහන්සේම” ස්වර්ගයෙන් බැස නිදා සිටින සාන්තුවරයාව කැඳවාගත් සේක ... පළමු වරට ක්‍රිස්තුස්වහන්සේ මියගියාවූ අයට ජීවනය ලබා දීමට සූදානම්ව සිටිසේක. ජීවනයේ කුමාරයා සහ බැබළෙන්නාවූ අය මිනීවළ කරා ළඟා වන විට, සාතන් සමග මතභේදයකට නැඹුරු නොවූ සේක... එහෙත් ක්‍රිස්තුස්වහන්සේ  සියල්ල පියාණන්වහන්සේට භාර දුන්සේක. ඒ මෙසේ පවසමිනි. “ස්වාමීන්වහන්සේ නුඹට තරවටු කරන සේක්වා,” යූදස් 9 ... නැවත නැඟිටීම සදහටම තහවුරු කරනු ලැබීය. සාතන්ට ඔහුගේ ගොදුර අහිමි විය. මියගියාවූ ධර්මිෂ්ඨයෝ නැවත ජීවත් වන්නෝය.” —Ellen G. White, Patriarchs and Prophets, pp. 478, 479.

මෝසෙස්ගේ නැවත නැඟිටීම පිළිබඳ පැහැදිලි සාක්ෂියක් “අන් වෙසක් ගැනීමේ”දී දැකිය හැකිවිය. එහිදී මෝසෙස් එලියා ප්‍රොපේතවරයා සමඟ පෙනී සිටියේය. එනම් එලියා මරණය අත් නොදැක ස්වර්ගාරෝහණය වූයේය. (2 රාජාවලිය 2:1-11). මෝසෙස් සහ එලියා යේසුස්වහන්සේ සමඟ කථා කළහ. (ලූක් 9:28-36 පාඨ බලන්න). “එවිට මනුෂ්‍යයෝ දෙදෙනෙක් උන්වහන්සේ සමග කථාකළෝය, ඔව්හු නම් මෝසෙස් සහ එලියාය. ඔව්හු තේජසින් යුක්තව පෙනී, උන්වහන්සේ යෙරුසලමේදී සිදුකරන්ට තිබුණු උන්වහන්සේගේ ඉකුත්වීම ගැන කථාකරමින් සිටියෝය.” (ලූක් 9:30, 31). මෙහිදී ක්‍රිස්තුස්වහන්සේගේ  පැමිණෙන්නට ඇති හේතුව වන පාපය සහ මරණය ජයගැනීම, නොවරදින ආකාරයෙන්, මෝසෙස්ගේ පෙනී සිටීම තුළින් තහවුරු කිරීම නිරූපණය කරනු ලැබීය. එහිදී යේසුස්වහන්සේට පෙනී සිටියේ මෝසෙස් සහ එලියා මිස ඔවුන්ගේ ”‍ආත්ම”‍ (එලියා මිය ගොස් තිබුණේ නැත) නොවේ.

`මෝසෙස්ට මොලොව කානාන් දේශයට ඇතුල්වීමට ඉඩ හරිනු නොලැබීය. (ද්විතීය කථාව 34:1-4) එහෙත් ඔහුව ස්වර්ගීය කානාන් දේශයට රැගෙන යනු ලැබීය. මේ මගින් අපට, “අප තුළ ක්‍රියා කරන්නාවූ බලයේ හැටියට, අප ඉල්ලන නොහොත් සිතන සියල්ලට වඩා ඉතා අධික ලෙස කරන්ට බලය ඇති” (එපීස 3:20) දෙවියන්වහන්සේ ගැන අපට කුමක් උගන්වයිද?`