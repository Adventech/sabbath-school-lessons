---
title:  පැරණි ගිවිසුමේ සිද්ධීන් දෙක
date:   24/10/2022
---

`1 රාජාවලිය 17:8-24 සහ 2 රාජාවලිය 4:18-37 පාඨ කියවන්න. මෙම නැවත නැඟිටීම් දෙකෙහි ඔබ දකින සමානකම් සහ වෙනස්කම් මොනවාද?`

හෙබ්‍රෙව් 11 වැනි පරිච්ඡේදයේ, ඇදහිල්ලෙන් “ස්ත්‍රීහු නැවත නැගිටීමකින් තමුන්ගේ මළවුන් ලැබුවෝය.” (හෙබ්‍රෙව් 11:35). අද පාඨයේ නිරූපණය කර ඇති සිද්ධීන් දෙකට හේතු වූයේද එයමය.

පළමු සිද්ධිය ඉශ්‍රායලයේ දැඩි ඇදහිලි විරෝධතාවයක් පැවති විටදී සිදුවිය. (1 රාජාවලිය 17:8-24 බලන්න) එය ඇතිවූයේ මිථ්‍යාවාදී රජු වූ ආහබ් සහ ඔහුගේ භාර්යාව වූ යෙසබෙල්ගේ බලපෑම යටතේය. දේශය දරුණු නියඟයකින්  විනාශවෙමින් තිබියදී, ඉශ්‍රායෙලයෙන් පිටත පිහිටි නගරයක් වන ශරපෙත් නමැති ස්ථානයට යන ලෙස එලියාට දෙවියන්වහන්සේ අණ කළ සේක. එහිදී ඔහුට දිළිඳු පිනීසීය වැන්දඹුවක් මුණගැසුණු අතර ඇය තමාට සහ ඇගේ පුත්‍රයාට ඉතා සුළු ආහාරයක් පිළියෙළ කිරීමට සූදානමින් සිටියාය. ඉන් පසු ඔවුහු මිය යාමටද සූදානමින් සිටියහ. එහෙත් නියඟය පහව යන තුරුම අවසන් නොවූ පිටි සහ තෙල්වල හාස්කම තුළින් ඔවුන්ගේ ජීවිත ගළවා ගනු ලැබීය. කලකට පසු ඇගේ පුතා රෝගාතුරවී මිය ගියේය. බලාපොරොත්තු සුන් වූ මව, එලියාට ආයාචනා කළාය. ඔහු ස්වාමීන්වහන්සේට ආයාචනා කළේය. “‍ස්වාමීන් වහන්සේ එලියාගේ හඬට ඇහුම්කන්දුන්සේක; ළමයාගේ ප්‍රාණය නැවත ඔහු තුළට පැමිණ ඔහු ජීවත්වුණේය.”‍ (1 රාජාවලිය 17:22).

දෙවෙනි නැවත නැඟිටීම (2 රාජාවලිය 4:18-37 පාඨ බලන්න) ගිල්බෝවා කන්දට දකුණින් පිහිටි කුඩා ගම්මානයක් වන ෂුනෙම්හිදී එය සිදු විය. එලිෂා දිළිඳු වැන්දඹුවකට ඇයගේ ණය ගෙවා දැමීමට උපකාර කර ඇත්තේ බොහෝ භාජන තෙල්වලින් පුරවා ගැනීමේ ආශ්චර්යයෙනි (2 රාජාවලිය 4:1-7). පසුව, ෂුනෙම්හිදී ඔහුට දරුවන් නොමැති වැදගත්, විවාහක කාන්තාවක් මුණගැසුණි. ප්‍රොපේතවරයා ඇයට පුතෙකු ලැබෙන බවට අනාවැකි පැවසූ අතර එය එසේ සිදු විය. එම දරුවා වැඩී සෞඛ්‍ය සම්පන්නව සිටි අතර, දිනක් අසනීප වී මිය ගියේය. ෂුනෙම් ස්ත්‍රිය කර්මෙල් කන්දට ගොස් තම පුතාව බැලීමට තමා සමඟ එන ලෙස එලිෂාගෙන් ඉල්ලා සිටියාය. එලිෂා ස්වාමීන්වහන්සේට නොකඩවා යාච්ඤා කළ අතර අවසානයේ දරුවා නැවත ජීවනය ලැබීය.

මෙම කාන්තාවන්ට විවිධ පසුබිම් තිබුණත් එකම ගැලවීමේ ඇදහිල්ල තිබුණි. පිනීසිය කාන්තාව එලියා ප්‍රොපේතවරයාට සත්කාර කළේ ඉශ්‍රායලයේ ඔහුට ආරක්ෂිත ස්ථානයක් නොමැති අතිශය දුෂ්කර කාලයකදීය.  එලිෂා ප්‍රොපේතවරයාට තම ප්‍රදේශය හරහා යන විට නවාතැන් ගැනීමට අවශ්‍ය විශේෂ කාමරයක් ෂුනෙම් කාන්තාව සහ ඇගේ ස්වාමිපුරුෂයා ගොඩනැගූහ. දරුවන් දෙදෙනා මිය ගිය විටදී, එම ඇදහිලිවන්ත මව්වරුන් දෙවියන් වහන්සේගේ එම ප්‍රොපේතවරුන්ට ආයාචනා කළ අතර, ඔවුන්ගේ දරුවන් නැවත ජීවනය ලැබීමේ සතුට අත් වින්දාහ.

`මේවා ශ්‍රේෂ්ඨ කථාන්තරය, එහෙත් මෙම වාර්තා දෙකම නොකීවාවූ තවත් අය ඒ ආකාරයේ හාස්කම් වලින් අවසන් වන්නට ඇතිද?  මෙම කනගාටුදායක කරුණු මගින් අවසාන කාලයේ පොරොන්දු වූ උත්ථානය අපගේ ඇදහිල්ල කොතරම් ප්‍රධාන වන්නේද?`