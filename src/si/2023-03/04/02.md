---
title:  වරක් මියගියා වූද, එමෙන්ම සාතන් විසින් රවටනු ලැබුවාවූද
date:   16/07/2023
---

`එපීස 2:1-10 පාඨ කියවන්න. යේසුස්වහන්සේ අප වෙනුවෙන් කළාවූ දෙය ගැන මෙහිදී පාවුල් අපට දෙන ප්‍රධාන අදහස කුමක්ද?`

පාවුල් දැනටමත් ක්‍රිස්තියානින්ට දෙනු ලබන ගැළවීම ගැන විස්තර කළේය. (එපීස 1:3-14, 15-23) එමෙන්ම ඔහු එපීසයේ විශ්වාසවන්තයින් පිළිබඳ කෙටියෙන් පවසයි. (එපීස 1:13). එපීස 2:1-10 පාවුල් දැන් ඔවුන්ගේ හැරීමේ කථාව වැඩිපුර විස්තර සහිතව පවසයි. එමෙන්ම වැඩි පුද්ගලික අවධානයකිනි. ඔහු ඔවුන්ගේ පාපකාරී අතීත ජිවිතය සහ (එපීස 2:1-3) දෙවියන්වහන්සේගේ ගැළවීමේ ආශිර්වාද වල වෙනස පෙන්වා දෙයි. ඔහු එය නිරූපනය කරන්නේ උත්ථානය, ස්වර්ගාරෝහණය සහ ක්‍රිස්තුස්වහන්සේගේ උසස් කරනු ලැබීම හා සම්බන්ධ කරමිනි. (එපීස 2:4-7). එමෙන්ම ඔහු කරුණාවේ ගැළවීමේ පදනම සහ දෙවියන්වහන්සේගේ නිර්මාණාත්මක ක්‍රියාවේ පදනම සමරයි. (එපීස

2:8-10).

මෙම කොටස් තුන ඇති ඡේද ඉතා පැහැදිලිව එපීස 2:5 පාඨයේ සාරාංශ ගත කර ඇත: (1) “අපි අපගේ පාප තුළ මිය ගොස් සිටියෙමු,” (2) දෙවියන් වහන්සේ “ක්‍රිස්තුස්වහන්සේ සමග ජීවමාන කළසේක,” (3) “කරුණාව මගින් ඔබව ගළවනු ලැබීය.”

එපීස 2:1, 2 මගින් පාවුල් ඔහුගේ ප්‍රේක්ෂකයින්ගේ හැරීමට පෙර පැවති තත්වය තුළ පැවති කණගාටුදායක යථාර්ථය පැහැදිලි කරමින්, ඔවුහු ඔවුන්ගේ පුරුදු ජීවන රටාව අනුගමනය කරමින් පාපයේ ගැලී සිටි බැවින්, ආත්මිකව මිය ගොස් සිටි බව සඳහන් කරයි. (එපීස 2:1). එමෙන්ම ඔවුන්ව සාතන් විසින් පාලනය කරනු ලැබූ බවද පවසයි. (එපීස 2:2). පාවුල් මෙසේ ලීවේ ජීවත්ව සිටින අයට බැවින්, ඔවුන් වරක් “මියගොස්” සිටි බව උපමාවක් මගින් විස්තර කරයි. (එපීස 5:4 සසඳන්න). කෙසේවෙතත්, ඔවුන්ගේ ශෝකය ඉතාම සත්‍ය සහ දරුණුය. මන්ද, ඔවුන් වරක් දෙවියන්වහන්සේගෙන් වෙන්ව සිටි බැවිනි. එනම් ජීවනයේ මූලාශ්‍රයෙනි. (කොලොස්සි 2:13; රෝම 5:17; රෝම 6:23 පාඨ සංසන්දනය කරන්න.)

ඔහුට සවන් දුන් අයගේ අතීත ජීවිත මතක් කරමින්, පාවුල් ඔවුන්ගේ ජීවිත පාලනය කරනු ලබන බාහිර බලවේග දෙකක් හඳුනා ගනී. මින් පළමු වැන්න වන්නේ, “මේ ලෝකයේ සංචාරයයි.” (එපීස 2:2). එපීසයේ වඩා පුළුල් වූ සමාජය තුළ චාරිත්‍ර සහ හැසිරීම සහ දෙවියන්වහන්සේට විරුද්ධව කැරලි ගැසීමට සුදුසු ආකාරයේ මිනිසුන්ගේ ජීවිත නිර්මාණව තිබීම යනුයි.

ඔවුන්ගේ පැවතීමට පෙර පැවති කාලය පාලනය කරනු ලැබූ දෙවෙනි බලවේගය ලෙස ක්‍රම දෙකකින් සාතන්ව විස්තර කරනු ලැබේ. එනම්, “ආකාශයේ බලයේ අධිපතියා,” (එපීස 2:2) ලෙසය. මන්ද “වාතය” (“නොහොත් ස්වර්ගීය ස්ථාන”) හඳුන්වනු ලැබුවේ උත්තරීතර බලවේග පිහිටා ඇති ස්ථානය ලෙසය. එනම් දුෂ්ට බලවේගද ඇතුළුවය. (එපීස 1:3; එපීස 3:10; එපීස 6:12 සසඳන්න.) එපමණක් නොව ඔහු පොළොවේ ක්‍රියාකාරී වෙයි. මන්දයත්, “අකීකරුකමේ පුත්‍රයන් තුළ දැන් ක්‍රියාකරන්නාවූ ආත්මයද” ඔහුය. (එපීස 2:2).

`මෙම පාඨ මගින් මහා අරගලයේ යථාර්ථය පිළිබඳ කුමක් උගන්වන්නේද? ඒ සමගම, යේසුස්වහන්සේ ජයග්‍රහණය කළ බවත්, එමෙන්ම දැන් අපට උන්වහන්සේගේ ජයග්‍රහණය බෙදාගත හැකි බවත් දැනගැනීමෙන් අපට සැනසුම සහ බලාපොරොත්තුව ඇති කරගත හැක්කේ කෙසේද?`