---
title:  දැන් කරුණාව මගින් සදහටම ආශිර්වාද ලද්දෙමු
date:   19/07/2023
---

`එපීස 1:3,4 පාඨවල සඳහන් වන ගැළවීම උදෙසා දෙවියන්වහන්සේගේ සැලැස්ම, එපීස 2:7 වැනි පාඨයේ සඳහන් වන එම සැලැස්මේ සදාකාලික ප්‍රතිඵල සමග සසඳන්න. දෙවියන්වහන්සේගේ “ගැළවීමේ සැලැස්මේ” අත්‍යවශ්‍ය මූලාශ්‍ර සහ පරමාර්ථ මොනවාද?`

උපාධි උත්සව පුදුමාකාර සැමරුම්ය. එනම් බාලාංශ පංතියේ හෝ PhD උපාධියකදීද එය ඉතා අලංකාර සැමරීමකි. උපාධි උත්සවයක් වැදගත් සමාප්තියක් සනිටුහන් කෙරේ. එනම් ජීවිතයේ හෝ රැකියාවේ වෙනස් වූ ආකාරයේ තරාතිරමකට ළඟාවීමය. ඇදහිලිවන්තයින් ලෙස ශුභාරංචියේ සත්‍යය අවබෝධ කරගැනීම වැදගත්ය: අපි කරුණාව තුළින් කිසිවිටක උපාධිය නොලබමු. PhD උපාධියක් අත්කරගැනීම හෝ වෙනත් යමක් ජය ලැබීම කරුණාව මගින් කිසිවිටක සිදුවී නැත.

පාවුල් මෙම සත්‍යය එපීස 2:7 වැනි පාඨයෙන් තහවුරු කරයි. පාවුල් එසේ කරන්නේ පුළුල් කාල නිර්ණයක් සමග උච්ඡාරණය කරමිනි. දෙවියන්වහන්සේ අතීතයේදී අප මුදා ගැනීම සඳහා ක්‍රිස්තුස්වහන්සේ තුළින් ක්‍රියා කළසේක. එම නිසා, උන්වහන්සේගේ පුත්‍රයාණන් එනම් යේසුස් ක්‍රිස්තුස්වහන්සේ අප සමග හඳුනාගැනීම නිසා අපි උන්වහන්සේගේ, උත්ථානයේ, ස්වර්ගාරෝහණයේ සහ උසස් කරනු ලැබීමේ වර්තමාන සහභාගිකරුවන් වෙමු. (එපීස 2:4-6). එසේ වුවත් දෙවියන්වහන්සේගේ සැලැස්ම, කරුණාවෙන් පිරි අතීතයකින් සහ අනුකම්පාවෙන් පිරි වර්තමානයකින් අවසන් නොවේ. දේව අනුශාසනා තුළ මුල් බැසගත් දෙවියන්වහන්සේගේ සැලැස්ම අනාදිමත්ය. (එපීස 1:4). එය අනාගතය දක්වා විහිදයයි. එහි සියලු “පැමිණෙන්නාවූ කාලවල්” අඩංගු වේ. (එපීස 2:7). උන්වහන්සේගේ සදාකාලික අනාගත සැලැස්ම ගැබ්වී ඇත්තේ, අතීත සහ වර්තමාන කාලවලදී ක්‍රියා මෙන්ම එම ප්‍රතිපත්ති මතය. එනම් කරුණාවේ ප්‍රතිපත්තියයි. “පැමිණෙන කාලවල්වලදී” දෙවියන්වහන්සේ, “ක්‍රිස්තුස් යේසුස්වහන්සේ තුළ අප කෙරෙහි ඇත්තාවූ කරුණාවන්තකම නිසා තමන්වහන්සේගේ අනුග්‍රහයේ ඉතා මහත් සම්පත පෙන්වන පිණිස” බලා සිටින සේක. (එපීස 2:7).

පාවුල් සිතන්නේ දෙවියන්වහන්සේගේ කරුණාවන්තකම අදහාගත නොහැකි වටිනාකමකින් යුක්ත සම්පතක් හෝ වාසනාවක් ලෙසය. (එපීස 1:7; එපීස 3:8 සසඳා බලන්න.) ඇදහිලිවන්තයින් එය තුළින් ඕනෑම අවශ්‍යතාවයක් සම්පූර්ණ කරගැනීමට උපකාරය ලබති. අප වෙනුවෙන් ඇති දෙවියන් වහන්සේගේ මහත් වූ ත්‍යාගශීලී භාවය උන්වහන්සේගේ කරුණාවන්තකම විශ්වයේ ප්‍රදර්ශනය කරන චතුර, කාලයෙන් තොර එකකි.

“අප සමග ජීවත්වීමට පැමිණීමෙන්, යේසුස්වහන්සේ මනුෂ්‍යයින්ට සහ දේවදූතයින්ට එළිදරව් විය යුතුය. එහෙත් මෙම මෙලොවින් හටගත් උන් වහන්සේගේ දරුවන්ට පමණක් මෙම එළිදරව්ව දෙනු නොලැබීය. අපගේ කුඩා ලෝකය විශ්වයේ පාඩම් පොතය. දෙවියන්වහන්සේගේ කරුණාවන්තකමේ පුදුමාකාර පරමාර්ථය මිදීමේ ප්‍රේමයේ අභිරහස, “දේවදූතයින් දැකීමට ප්‍රියකරන,” තේමාව සහ එය අසීමිත යුගයන් පුරා අධ්‍යයනයයි. මිදීම ලැබූ අය සහ නොවැටුණාවූ සත්වයින් යන දෙකොටසටම, ක්‍රිස්තුස්වහන්සේගේ කුරුසිය ඔවුන්ගේ විද්‍යාව සහ ඔවුන්ගේ ගීතයයි. යේසුස්වහන්සේගේ මුහුණේ දිස්වන බැබළෙන මහිමය, ආත්ම පූජාවේ මහිමය බව පෙන්නුම් කෙරේ.” —Ellen G. White, The Desire of Ages, pp. 19, 20