---
title:  ආත්මයාණන්ගෙන් පූර්ණ වූ නමස්කාරය
date:   24/08/2023
---

`එපීස 5:18-20 පාඨවල කිතුනුවන් නමස්කාරය සඳහා රැස්ව සිටීම චිත්ත රූපයක් මවයි. ඒ නමස්කාරයේදී ඔවුන් කුමක් කරන අන්දම නිරූපණය කරයිද?`

එපීස 5:1-20 පාඨ වලින් ඔහුගේ අවසාන තර්කයේදී, පාවුල් ඇදහිලිවන්ත-යන්ගෙන් ඉල්ලා සිටින්නේ මනස අවුල් කරන වයින් භාවිතයෙන් ඉවත් වී ඒ වෙනුවට ආත්මයාණන්ගේ වැඩසිටීම සහ බලය එකට අත්විඳින ලෙසයි. පාවුල් හිතෝපදේශ 23:31 උපුටා දැක්වීමක් සමඟ බීමත්කම තහනම් කරයි. එනම් එය මනස විකල් කරවන බව පවසන ඔහු ඇල්කොහොල් භාවිතයෙන් සිදුවන හානි හා ඥානවන්ත වචන තුළින් ඉගෙන ගත් බව පවසයි. (හිතෝපදේශ 20:1, හිතෝපදේශ 23:29-35). බීමත්කම නිසා ඇතිවන දුෂ්ට දේවල් නම් අකාරුණික බව, ලිංගික අවිචාරාත්මක කතාබහ, සිත් විකල්වීම, දුරාචාරය සහ රූප වන්දනාව ඇතුළත් වේ (එපීස 5:3-14). මේවා ආත්මයාණන්ගේ දේවානුභාවයෙන් යුතුව කල්පනාකාරීව, දෙවියන්වහන්සේට නමස්කාර කිරීම මගින් වෙනස් කළ යුතුය. ආත්මයාණන්ගෙන් පූර්ණ වීමට පාවුල්ගේ අවවාදය වන්නේ ක්‍රියා පද මාලාවක් මගින් නවීකරණය කරනු ලැබූ යතුරකි. එම යතුර ක්‍රියාපද එපීස 5:19-21 පාඨවල සඳහන්වේ. (ගීතිකා වලින්ද, කවි වලින්ද, ආත්මික ගී වලින්ද, එකිනෙකාට කථා කොට ස්තූති කිරීමෙන්ද, එකිනෙකාට යටත් වීම යන කරුණුය.)

මෙහිදී පාවුල් “ශුද්ධාත්මයාණන්ගෙන් පූර්ණ වන්න” (එපීස 5:18) යයි පාවුල් මෙහිදී අවවාද කරයි, එනම් එක්සත්ව (සහභාගිත්වයෙන්) ඇදහිලි-වන්තයින් එක් රොක්ව, එකමුතුකම ගොඩනගන (පෝෂණය කරන) ආත්මයාණන්ගෙන් පූර්ණවූ දේව නමස්කාරයේ යෙදී සිටීම උපකල්පනය කරමිනි. (එපීස 4) එමෙන්ම එය ආත්මාර්ථකාමී, අන්‍යජාතික හැසිරීම සහ නමස්කාරයට වඩා වෙනස්ය. (එපීස 5:1-18). මුල්කාලීන ක්‍රිස්තියානි නමස්කාරය තුළ සංගීතය මගින් ප්‍රශංසා කිරීම ප්‍රධාන වේ. සභාව ගීතවලින් උපත ලැබූ බව තර්ක කර ඇත; එමෙන්ම මෙම ඡේදය, කොලොස්සි 3:16 පාඨය සමග, එයට හොඳම සාක්ෂි ඉදිරිපත් කරයි. (ක්‍රියා 16:25, යාකොබ් 5:13 සසඳන්න).

නමස්කාර කිරීම සඳහා “සිරස්”‍ මූලාශ්‍රයක් ඇත, ගීතිකා ගායනා කිරීමෙන් සභා සාමාජිකයන් “‍එකිනෙකාට කතා කරති”‍ (එපීස 5:19). කෙසේ වෙතත්, සංගීතයෙන් කරන ප්‍රශංසාව විශේෂිත ලෙස යොමුවන්නේ ස්වාමින් වහන්සේටය. එනම් එපීස 5:20 වැනි පාඨ සඳහන් කරන පරිදි, ඉන් හඳුන්වා දෙන්නේ, “‍ස්වාමී් වූ යේසුස් ක්‍රිස්තුස්වහන්සේය”‍ (කොලොස්සි 3:16 පාඨය සංසන්දනය කරන්න). එපීස 5:20 වැනි පාඨයේ සඳහන් ස්තූති දීමනාව, විස්තර කර ඇත්තේ, එපීස 5:19 වැනි පාඨයේ සඳහන් සංගීතමය ප්‍රශංසාවට සමාන්තරවය. එය පුද කළ යුත්තේ “අපගේ ස්වාමී වූ යේසුස් ක්‍රිස්තුස් වහන්සේගේ නාමයෙන් දෙවි වූ පියාණන්වහන්සේටය.” “ආත්මික ගීත” යන වාක්‍යාංශයේ “ආත්මික” යන නාම විශේෂණ පදය මගින් ශුද්ධාත්මයාණන් වහන්සේගේ කාර්යය ඔප් නංවා පෙන්වනු ලැබේ. මක්නිසාද ගීත යන වචනය විස්තර කරන්නාවූ ක්‍රමය ශුද්ධාත්මයාණන් විසින් හෝ ඉන් පූර්ණව තිබෙන බැවිනි. මුල් කාලීන කිතුනුවන්ගේ නමස්කාරය පිළිබඳ පාවුල්ගේ දළ සටහන, එසේ නම්, නිරූපණය කරන්නේ, ක්‍රියාශීලී කොටස්කරුවන් ලෙස, දේවත්වයේ පුද්ගලයින් තිදෙනාවය.

`ඔබගේ නමස්කාර අත්දැකීම වර්ධනය කරගැනීම සඳහා ඔබට සංගීතය භාවිතා කළ හැක්කේ කෙසේද?`