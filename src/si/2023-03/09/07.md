---
title:  වැඩිදුර අධ්‍යයනය සඳහා
date:   25/08/2023
---

එපීස 5:1-20 පාඨ සම්පූර්ණ එකක් ලෙස බැලූ විට, පාවුල් පාපයට සහ දුෂ්ටත්වයට විරුද්ධව දැඩි පියවරක් ගන්නා බව අපි දකිමු. විශේෂයෙන් ලිංගික දුරාචාරය සහ දුෂ්ට කථාවට විරුද්ධවය. ඔහු දෙවියන් වහන්සේගේ දරුවන් අතර දූෂිත හැසිරීම භාර ගැනීමට අකමැති වෙයි. ඒ වෙනුවට, යහපත්, උසස් හැසිරීමකින් යුක්තව දෙවියන්වහන්සේගේ “ප්‍රේමවන්ත දරුවන්” සහ “ශාන්තුවරුන්” හෝ ශුද්ධවන්තයින් මෙන් ඔවුන්ගේ අනන්‍යතාවය වැළඳගන්නා ලෙස එපීසයේ ඇදහිලිවන්තයින්ට ඔහු කැඳවීමක් කරයි. (එපීස 5:1-10). ඔහු නිර්භීතව විශ්වාස කරන්නේ, සමාජයේ කිතුනු දරුවන් එසේ කළ විට ඔවුහු අන්ධකාරයට ආලෝකයක් සේ බබළමින්, ආත්ම පරිත්‍යාග කරන්නාවූ ජීවන රටාවෙන් ඔවුන්ගේ අසල්වැසියන් ඉවත් කර, දෙවියන් වහන්සේගේ කරුණාව සහ සත්‍යය වෙත යොමු වෙතැයි ඔහු විශ්වාස කරයි. (එපීස 5:11-14).

අලුත් කරන ලද කැපවීමකින් යුක්තව, සභාව “ආලෝකයේ දරුවන් මෙන් හැසිරේවි”යි පාවුල් සිතා සිටින අතර, ඒ ආකාරයෙන් ඔවුන් ක්‍රිස්තුස් වහන්සේගේ ආපසු පැමිණීම බලාපොරොත්තුවෙන් සිටිමින්, (එපීස 5:8; සහ එපීස 5:15,16 පාඨද බලන්න.) එමෙන්ම ක්‍රිස්තුස්වහන්සේ වැඩ සිටින (එපීස 5:14) විටදී නමස්කාර කිරීමට රැස්වෙති. ඔවුන්ගේ තරාතිරම මගින් පොළඹවනු ලැබ, එනම් දෙවියන්වහන්සේගේ “ප්‍රේමවන්ත දරුවන්” සහ ඔවුන් වෙනුවෙන් පූජා කළාවූ ක්‍රිස්තුස්වහන්සේගේ ජීවිතය (එපීස 5:1,2) සහ ආත්මයාණන්ගෙන් පූර්ණව, (එපීස 5:18) ඔවුන් එක්ව කරන නමස්කාරය, ශක්තියෙන් සහ ප්‍රීතියෙන්ද, ඔවුන්ගේ ස්වාමිවූ යේසුස් ක්‍රිස්තුස්වහන්සේට සහ පියාණන් වහන්සේට ස්තූති දීමනාවෙන් සහ ප්‍රශංසාවෙන් පිරී ඉතිරී ගියේය. ස්වර්ගීය සත්‍යතාවයන් දැඩි සේ අල්ලාගෙන, ඔවුහු ඔවුන්ගේ අනාගත බලාපොරොත්තු සැමරූහ. එනම් එම බලාපොරොත්තුව දෙවියන්වහන්සේ කර ඇති දේවල් සහ කරන්නාවූ දේවල් මෙන් ඔවුන්ගේ ස්වාමී වූ යේසුස් ක්‍රිස්තුස්වහන්සේ තුළින් ඉෂ්ට කරන්නාවූද දේවල් පිළිබඳ කථාන්තරයයි. (එපීස 5:18-20).

මේ ආකාරයෙන් අවබෝධ කරගත් විට, මෙම ඡේදය ක්‍රිස්තියානි ජීවිතය පිළිබඳ සම්බන්ධතාවයෙන් තොර පනත් පද්ධතියකට වඩා යම් අරුතක් ගෙන දෙයි. එය කිතුනු අනන්‍යතාවය, කැපවීම, සමාජය සහ අවසාන දිනවල නමස්කාරය සඳහා කරන අනාවැකිමය කැඳවීමක් බවට පත්වෙයි. එනම් අනුකම්පාවෙන් පිරි, ආරාධනාවකි. එම ආරාධනාව, ක්‍රිස්තුස්වහන්සේ නැවත පැමිණෙන තෙක් අවසාන දිනවල, “ප්‍රස්තාවන් අල්ලා ගනිල්ලා,” යනුයි. (එපීස 5:16).

**සාකච්ඡා සඳහා ප්‍රශ්න**:

`විෂබීජ වලින් පිරුණාවූ සංස්කෘතියක් තුළ, එහි වටිනාකම මාධ්‍යය තුළින් 365 දවසේම, දේශනා කරද්දී, අපි ඇදහිලිවන්තයින් ලෙස පාවුල්ගේ උසස් ජීවන තත්ත්වයට හැඩ ගැසෙන්නේ කෙසේද?`

`අද ඇදහිලිවන්තයින් “ස්වාමීන්වහන්සේව සතුටු කරවන්නේ කුමක්ද යන්න අවබෝධ කරගැනීම සඳහා කුමන ක්‍රම භාවිතා කරයිද? (එපීස 5:10) එමෙන්ම, “ස්වාමීන්වහන්සේගේ කැමැත්ත කුමක්දැ”යි අවබෝධ කරගැනීමට කුමක් කළ හැකිද? (එපීස 5:17).`

`ඇදහිලිවන්තයින් අතර ලිංගික අපචාරය පිළිබඳ කථා කිරීම පාවුල් විසින් තහනම් කිරීම, (එපීස 5:3, 4) යනුවෙන් අදහස් කරන්නේ අපි ලිංගික අනාචාර හැසිරීම සහ ලිංගික අපචාර ගැටළු ගැන සොයා බැලීම නොකළ යුතු බව යයි යමෙකුට තර්ක කළ හැකිය. එය නොගැලපෙන නිගමනයක් විය හැක්කේ ඇයි?`

`පාවුල් ඔහුගේ කාලයේදී කටයුතු කළාවූ මිථ්‍යා ඇදහිලි සහ ක්‍රියාකාරකම්, අපගේ සමකාලීන සමාජය තුළද ඒ හා සමාන ක්‍රම පිළිබිඹු කරන්නේ කුමන ආකාරයෙන්ද?`