---
title:  ඥානවන්ත ලෙස ජීවත්වීම
date:   19/08/2023
---

### මේ සතියේ පාඩමේ අධ්‍යයනය සඳහා කියවන්න
එපීස 5:1-20, 1 කොරින්ති 5:1-11, එළිදරව් 16:1-16, කොලොස්සි 4:5, හිතෝපදේශ 20:1, හිතෝපදේශ 23:29-35, ක්‍රියා 16:25.

> <p>කටපාඩම් පදය</p>
> “ඒ නිසා නුඹලා ඥානය නැත්තන් මෙන් නොව ඥානවන්තයන් මෙන් ප්‍රවේසමෙන් හැසිරෙන්ට බලාගෙන, දවස් නපුරු බැවින් ප්‍රස්තාව අල්ලාගනිල්ලා. මේ නිසා, නුඹලා අනුවණයෝ නොවී, ස්වාමීන්වහන්සේගේ කැමැත්ත කිමෙක්ද කියා තේරුම්ගනිල්ලා.” (එපීස 5:15-17).

එක්සත් රාජ්‍යයේ මෑත කාලයකදී, පළිඟු ජෝගුවක් වෙන්දේසි කිරීම සඳහා තබා තිබුණි. වෙන්දේසිකරුවෝ එය විස්තර කළේ රතු මුද්‍රික පානය සඳහා “19 වන සියවසයේදී භාවිතා කළාවූ ප්‍රංශ ජෝගුවක් ලෙසය.” එහි වටිනාකම ගණන් බලා තිබුණේ ඇමරිකානු ඩොලර් 200ක් ලෙසය. පුද්ගලයින් දෙදෙනෙක් එය හඳුනාගත්තේ, අතිශයින් දුර්ලභ, ඉස්ලාම් කළයක් ලෙසය. එහි සත්‍ය වටිනාකමද ඔවුහු හඳුනාගත්හ. එනම් ඇමරිකානු ඩොලර් මිලියන 6.5කි. එම තැරැව්කරුවාට එවැනි මිලක් නියම කිරීමට කුමක් මගින් ඉඩ හරිනු ලැබීද? තැරැව්කරුවා (එනම් එය මිල කළ තැනැත්තා) වෙන්දේසි කරුවාට වඩා (වටිනාකමක්) යමක් දැන සිටි බැවිනි.

එපීස 5:1-20 පාඨවල, විජාතිකයින් සහ ඇදහිලිවන්තයින් අගය කරන්නාවූ දේවල් අතර වෙනස ඉදිරිපත් කරයි. විජාතිකයෝ කැත කතා අගය කළහ. (එපීස 5:4). එමෙන්ම මුද්‍රික පානයෙන් මත්වන උත්සව (එපීස 5:18), සහ නින්දිත ලිංගික සේවනය (එපීස 5:3,5) යන ක්‍රියා ජීවිතයේ ශ්‍රේෂ්ඨ වස්තූන් ලෙස සැලකූහ. එසේ වුවද ඇදහිලිවන්තයෝ තක්සේරු කරන අවසාන ශ්‍රේෂ්ඨ දිනය පැමිණෙන බව දනිති. එවිට සියලු දේවල් වල සත්‍ය වටිනාකම පැහැදිලිව පෙනෙන්නේය. (එපීස 5:5, 6). ඔවුන්ගේ මුදල් උත්සව පැවැත්වීමට සහ බීමත්කමට භාවිතා කරනවා වෙනුවට අන් සියලුම දේවල් අතරින් සියලු ආකාර යහපත්කමත්, ධර්මිෂ්ඨකමත්, සැබෑකමත් ඔවුහු අගයති. (එපීස 5:9). මේ ආකාරයෙන් පාවුල් ඔවුන්ව දිරි ගන්වන්නේ, ඔවුන් සදාකාලයේ එළිපත්ත මත ජීවත් වන තාක් කල් ක්‍රිස්තුස්වහන්සේ තුළ ඇති ලාභදායී දේවල් ලබාගන්නා ලෙසය. (එපීස 5:15-17).

අගෝස්තු 26 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.