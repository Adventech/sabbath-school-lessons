---
title:  “නිදන්නාවූ නුඹ පිබිදෙන්න!”
date:   22/08/2023
---

`එපීස 5:11-14 පාඨ කියවන්න. මෙහිදී පාවුල් කුමන බලසම්පන්න අනතුරු ඇඟවීමක් කරන්නේද? එමෙන්ම එය අපගේ වර්තමාන අවස්ථාවලට කෙසේ ගැලපේද?`

එපීස 5:11-14 පාඨ අවබෝධ කරගැනීම සඳහා, පාවුල් නැවත නැවතත් මාරුවෙන් මාරුවට අවවාද දෙකක් අපට ඉදිරිපත් කරන බව සොයා බැලීම උපකාරී වෙයි. (1) “ආලෝකයේ දරුවන්” ලෙස දෙවියන්වහන්සේට ගෞරව දක්වන ජීවන රටාවක් පවත්වාගෙන යන්න. (එපීස 5:8 සහ එපීස 5:1, 2, 4, 9-10, 11, 13, 14; පාඨද බලන්න.) සහ (2) “අන්ධකාරයේ ඵල රහිත ක්‍රියා” ප්‍රදර්ශනය කරන්නාවූ, දෙවියන්වහන්සේ විරුද්ධ වන්නාවූ, අවිචාරාත්මක ලිංගික ජීවන රටාවක් අනුගමනය නොකරන්න. (එපීස 5:11 සහ එපීස 5:3-8, 12 යන පාඨද බලන්න.)

එපීස 5:11 පාඨය අවබෝධ කරගැනීම සඳහා අපි එපීස 5:8-10 පාඨවල සඳහන් සමාන්තර අවවාද සිත තබා ගත යුතුය. අවිශ්වාසවන්තයින් ඉදිරියේදී, ඇදහිලිවන්තයින් ජීවත් විය යුත්තේ “ස්වාමීන්වහන්සේ තුළ ආලෝකය” සහ “ආලෝකයේ දරුවන්” මෙනි. (එපීස 5:8). එසේ කිරීමට සම්පූර්ණ හේතුව වන්නේ, ආලෝකයේ ඵලය සොයාගත හැක්කේ යහපත්, නිවැරදි සහ සත්‍ය සියලු දේවල් තුළ බව පැහැදිලි කර දීම සඳහා පෙනී සිටීමය. (එපීස 5:9). ඉන්පසු පාවුල් දෙවියන්වහන්සේගේ යහපත්කම පෙන්වීම පිළිබඳ උපායක් පෙන්වා දෙයි. ඇදහිලිවන්තයින් අන්ධකාරයේ ඵල රහිත ක්‍රියා විවෘතව පෙන්වා දීම සඳහා ඒ වෙනුවට සියලු දෙනාටම පෙනෙන පරිදි ධර්මිෂ්ඨකම ප්‍රදර්ශනය කළ යුතුය.

ඒ අතරතුරේදී, පාවුල්ගේ නිර්භීත ප්‍රකාශය 13 සහ 14 පාඨවල කාව්‍යමය භාෂාවකින් ඉදිරිපත් කළාවූ, ඇදහිලිවන්තයින් “ආත්ම ඵල” ප්‍රදර්ශනය කිරීම තුළින් අපට ලෝකය ක්‍රිස්තුස්වහන්සේ තුළට දිනාගත හැකි බවට අභියෝගය භාරගත යුතු වෙමු. ආත්මයාණන්වහන්සේ ආලෝකය මෙන් වන අතර, සැඟවුණු දේවල් එළිදරව් කරන සේක. “නුමුත් දොස් තබනු ලබන සියලු දේ ආලෝකය කරණකොටගෙන ප්‍රකාශ වන්නේය. මක්නිසාද ප්‍රකාශවන සියල්ල ආලෝකයව තිබේ.” (එපීස 5:13, 14). ආලෝකය මගින් ජීවනය විවෘත කළ විටදී ලෝකය ඔවුන්ගේ හැසිරීම ඒ ආකාරයෙන්ම දකියි. (එය දෘශ්‍යමාන වෙයි.) එනම් ඵල රහිත සහ අනාගතයක් නැති, උදහසින් බැඳුනාවූ,” (එපීස 5:5, 6). එමෙන්ම ඔවුහු අන්ධකාරයෙන් ආලෝකයට පරිවර්තනය වීම අත් දකිති. (“මන්ද යත්, දෘශ්‍යමාන ඕනෑම දෙයක් ආලෝකය වෙයි”) පාවුල්ගේ එපීස පොත කියවූ පාඨකයෝ එය අත් දැක ඇත. (එපීස 5:8).

එපීස 5:14 පාඨයේ කවියෙන් හෝ ගීතිකාවෙන් අපි කුමක් අත් කරගනිමුද? එහි අවසාන කාලයේදී සිදුවන උත්ථානය සඳහා යොදාගත් භාෂාව භාවිතා කෙරේ. (එපීස 2:1,5 සංසන්දනය කරන්න.) එනම් ක්‍රිස්තුස්වහන්සේගේ වෙනස් කරන්නාවූ වැඩසිටීම අත්දැකීම සඳහා ආත්මික මඳ නින්දෙන් පුබුදු කරවීම සඳහා කාහල නාදයක් ශබ්ද කරන්න යනුයි. පාවුල් යෙසායා 60:1-3 පාඨ පිළිබිඹු කරන බව පෙනෙන නිසා එය දෙවියන්වහන්සේගේ සෙනඟ වන ඉශ්‍රායෙල්වරුන් වෙතට යොමු කෙරේ. එපීස 5:14 හි අඩංගු ගීතිකාව / කවිය ක්‍රිස්තියානි ඇදහිලිවන්තයන්ට කරන බලවත් ආයාචනයක් ලෙස අපට දැකිය හැකිය. එනම් ඔවුන්ගේ මිෂනාරි සේවය සඳහා පිබිදෙන ලෙසත්, අන්ධකාර ලෝකයට ක්‍රිස්තුස්වහන්සේගේ ආලෝකය වන ලෙසත්ය. (පිලිප්පි 2:14-16; මතෙව් 5:16 සසඳන්න.)

`ඔවුන් දැනට ජීවත්වන අන්ධකාරයෙන් ගොඩ ගැනීම සඳහා ජීවන රටාවක් ඔබට ඇති කරගත හැක්කේ කෙසේද?`