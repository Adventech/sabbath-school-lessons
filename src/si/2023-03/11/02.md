---
title:  දරුවන්ට අවවාද
date:   03/09/2023
---

`පාවුල් දරුවන්ට කුමන අවවාද දෙයිද? එමෙන්ම ඔහු එම අනුශාසනා වලදී පැරණි ගිවිසුම තුළින් උපකාර කරන්නේ කෙසේද? (එපීස. 6:1-3. සහ මතෙව් 18:1-5 10; මාර්ක් 10:13-16 පාඨද බලන්න.)`

දරුවන්ට පාවුල්ගේ අනුශාසනා අගය කිරීම සඳහා, එපීසයේ අග නගරය තුළ වර්ධනය වෙමින් තිබෙන නිවෙස් වල පවත්වන සභාවල ඒවා කියවනු අපි සිතින් මවා ගත යුතුය. “දරුවන්” යන වචනය, පුළුල් වයස් පරතරයක කණ්ඩායමක් ගැන සඳහන් කරයි. මන්ද යත්, පියාට වයස අවුරුදු 60ක් වන තුරු දරුවන් ඔහුගේ රැකවරණයේ (ග්‍රීක සම්ප්‍රදායට අනුව) හෝ ඔහුගේ මරණය තෙක්ම (රෝම සම්ප්‍රදායට අනුව) සිටිති. මෙම දරුවන් දෙමවුපියන්ගේ පුහුණු වීම් ලබමින් තරුණ වයසේ සිටියද, (එපීස 6:4) ඔවුන් තමාගේම ගෝලයින් වීමට වයසින් සුදුසුව සිටියහ.

පාවුල් දරුවන්ට ආයාචනා කරනු අපට ඇසේ. එනම් ක්‍රිස්තියානි සභාවල නමස්කාර කරමින් සිටින අයට “ස්වාමීන්වහන්සේ තුළ” ඔවුන්ගේ දෙමවුපියන්ට කීකරුවී ඔවුන්ට ගෞරව කරන ලෙසය. එනම් ක්‍රිස්තුස්වහන්සේ තුළය. (එපීස 5:22; එපීස 6:4, 5, 7-9 පාඨ සංසන්දනය කරන්න.) මෙහිදී අපට ආරාධනා කරනු ලබන්නේ, ඔවුන් ක්‍රිස්තුස් වහන්සේගේ ගෝලයින් ලෙස ඔවුන්ට ගෞරව කරන ලෙසය. එමෙන්ම ඔවුන්ව නමස්කාරයේ ක්‍රියාශීලී සහභාගිකරුවන් ලෙස ඇතුළත් කර ගැනීමය. මෙම ඡේදය දෙමවුපියන්ට සහ දරුවන්ට සේවය කිරීම පිළිබඳ අත්තිවාරමක් වෙයි.

කීකරුවීමට පාවුල් දෙන ආඥාව නිරපේක්ෂ නොවේ. දරුවන්ට දෙමවුපියන්ගේ අණදීම්, “ක්‍රිස්තුස්වහන්සේගේ සුදුසුකම් වලට විරෝධී වන විට, එය කොතරම් වේදනා සහිත වුවද, දරුවන් දෙවියන්වහන්සේට කීකරු විය යුතු අතර, එහි ප්‍රතිඵල ගැන උන්වහන්සේ සමග විශ්වාස කළ යුතුය.” —Ellen G. White, The Adventist Home, p. 293.

පාවුල් දරුවන්ට දෙන අවවාද අවසන් කරන්නේ 5 වැනි පනත උපුටා දක්වමිනි. ඔහු ක්‍රිස්තියානි ඇදහිලිවන්තයින් උදෙසා මග පෙන්වීමක් ලෙස එහි උසස් අගයක් දසපනතට ලබා දෙයි. (එපීස 4:1-6:9 වල පැහැදිලි අංගයක් විශේෂයෙන් එපීස 4:25, 28; එපීස 5:3-14 පාඨ) ඔහු උපුටා ගැනීම ආරම්භ කරන්නේ, “ඔබගේ පියාටත් මවටත් ගෞරව කරව,” යනුවෙනි. ඒ සමගම ඔහු කතුවැකියේ අදහස් වෙත යොමු වෙයි. (“එය පොරොන්දුවක් ඇති පළමුවැනි ආඥාවය” (එපීස 6:3). එම උපුටා ගැනීම අවසන් කරන්නේ, “ඔබට වැඩ සිද්ධවන පිණිසද, නුඹ බොහෝ කල් පොළොවෙහි ජීවත්වන පිණිසද,” (එපීස 6:2) යනුවෙනි. දෙමවුපියන්ට ගෞරව කිරීම මනුෂ්‍යයින්ට දියුණු වීම සඳහා දෙවියන් වහන්සේගේ සැලසුමේ කොටසක් බවට 5 වැනි පනත සාක්ෂි දරයි. දෙමවුපියන්ට ගෞරව කිරීම, ඔවුන් කොතරම් අංග සම්පූර්ණත්වයෙන් අඩු වුවද, සෞඛ්‍යය සහ ශුභ සාධනයේ වර්ධනය පෝෂණය කිරීමට උපකාරී වෙයි.

`මෙම පාඨ පවුලේ සම්බන්ධතාවය කොතරම් වැදගත්ද යන්න කෙසේ ශක්තිමත් කරයිද?`