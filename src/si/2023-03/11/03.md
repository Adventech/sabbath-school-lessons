---
title:  දෙමවුපියන්ට අවවාද
date:   04/09/2023
---

`එපීස 6:4 වැනි පාඨය සහ කොලොස්සි 3:21 සංසන්දනය කරන්න. යමෙකුගේ දරුවන්ව කෝපගන්වන සුළු ක්‍රියාවලින් වළක්වාලීම සඳහා කොලොස්සි 3:21 පාඨය මගින් කෙසේ පොළඹවනු ලැබේද?`

පාවුල්ගේ කාලයේ තිබූ යුදෙව් ලියවිල්ලක් වන “සිරාක්” තම පුතුන්ට සලකන ආකාරය ගැන පියවරුන්ට උපදෙස් දෙයි: “තම පුත්‍රයාට ප්‍රේම කරන තැනැත්තා ඔහුට බොහෝ විට කසයෙන් පහර දෙන්නේය. . . . දරුවෙකු සුරතල් කරන්න, එවිට ඔහු ඔබව බිය ගන්වන්නේය; ඔහු සමඟ සෙල්ලම් කරන්න, එවිට ඔහු ඔබව ශෝකයට පත් කරන්නේය.. . . . ඔගේ පුතාගේ විනය ගැන කටයුතු කරන්න. ඔහුගේ වියගහ වඩා බර කරන්න, එවිට ඔහුගේ ලැජ්ජා නැතිකම නිසා ඔබ දුක් නොවනු ඇත. (සිරාක් 30:1,9,13).

පාවුල්ගේ අනුශාසනා බොහෝ වෙනස්ය. ඔහු පළමුකොට පියවරුන්ට සෘණාත්මක අණ කිරීමක් කරයි: “පියවරුනි, නුඹලාගේ දරුවන්ට කෝප නූපදවා, ස්වාමීන්වහන්සේගේ හික්මවීමෙන්ද අවවාදයෙන්ද ඔවුන් ඇති කරපල්ලා.” (එපීස 6:4). පාවුල්ගේ කාලයේදී දරුවන් කෙරෙහි සම්පූර්ණ නීතිමය බලය පියවරුන් සතු විය. මන්ද ඔවුන්ව සලකනු ලැබුවේ ඔහු සතු වස්තු ලෙසය. හිංසාකාරී දඬුවම් ලබා දීමට අයිතිය පියවරුන්ට තිබුණි. ඔවුන්ගේ දරුවන්ව මරා දැමීම පවා කළ හැකි බවයි. ඇත්ත වශයෙන්ම, සමහර අවස්ථාවලදී දරුවන් කෙරෙහි පියාගේ බලය, වහලුන් කෙරෙහි ස්වාමියාගේ බලය පවා ඉක්මවා ගියේය. පාවුල් එබඳු බලයක් තහවුරු නොකරයි. එහෙත්, නිර්භීතව, පැහැදිලි කරදී නැවත පවුල් සම්බන්ධතාවය ගොඩ නගන්නේය. ක්‍රිස්තුස්වහන්සේට අති ශ්‍රේෂ්ඨ පක්ෂපාතිත්වය තුළ පාවුල් ක්‍රිස්තියානි පියවරුන්ට නැවත සිතා බලා ඔවුන්ගේ බලය භාවිතා කරන ලෙස ඉල්ලා සිටියි. මන්ද කෝපකරවන ලද දරුවන්, “ස්වාමීන්වහන්සේගේ හික්මවීමද, අවවාදයද,” (එපීස 6:4) පිළිගැනීමට හැකි යහපත් තත්වයක නොසිටින බැවිනි.

පියවරුනි, මව්වරුනි නිවසේදී ඔබ දෙවියන්වහන්සේගේ ස්වභාවය නියෝජනය කළ යුතුය. ඔබ කීකරුකම අත්කර ගත යුත්තේ දැඩි වචන මාලාවක් මගින් නොව, එහෙත් කරුණාවන්ත, ප්‍රේමවන්ත ක්‍රමයක් මගිනි.

“නිවසේදී ප්‍රසන්නව සිටින්න. අශුද්ධ කෝපය ඇති කරන සෑම වචනයකින්ම වැළකී සිටින්න. “පියවරුනි, නුඹලාගේ දරුවන්ට කෝප නූපදවා,” යන්න දෙවියන්වහන්සේගේ නියෝගයකි... දෙමාපිය දැඩි බව හෝ පීඩාවට ලක් කිරීමට හෝ දාරක අකීකරුකමට දේව වචනයේ අවසර දී නැත. නිවසේ ජීවිතය තුළ සහ ජාතීන්ගේ රජය තුළ, දෙවියන් වහන්සේගේ ආඥා, අනන්ත ප්‍රේමයේ හදවතක් වෙතින් ගලා එයි.” —Ellen G. White, Child Guidance, p. 259.

`මෙම පාඩමේ ඇතුළත් කරුණු මෙහිදී දෙමාපියන් සහ දරුවන් පිළිබඳ අදාළ වුවද, අපි ඒවා අන් සියලුම සෙනඟ සමඟ කටයුතු කරද්දීු අදාළ කළයුතු කුමන කරුණු මෙම පාඨවලින් ගත හැකිද?`