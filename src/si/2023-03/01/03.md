---
title:  රංග භූමිය තුළ කලබලයක්
date:   26/06/2023
---

`ක්‍රියා 19:21 - 20:1 පාඨ කියවන්න. මෙම කථාන්තරයෙන් අපට කුමන පාඩම් ඉගෙනගත හැකිද?`

පාවුල් සාක්ෂි දැරුවේ විශාල, සංකීර්ණ වූ නගරයක් වන එපීසය තුළ වන අතර, එය කොතරම් සාර්ථකවීද යත්, එම නගරයට වැදගත් ආර්ථික යන්ත්‍රයක් ඇති කිරීමට බලපෑවේය. එනම් ආටිමස් දේව මාළිගාව වෙත අවධානය යොමු වූ සංචාරක සේවයක්ය. එමෙන්ම එය කුමන පුදුමාකාර දේවමාළිගාවක් වීද! මෙම චමත්කාර ජනක ගොඩනැගිල්ල ගොඩ නගා තිබුණේ, කණු 127කින් වන අතර ඒවා උස අඩි 60කින්ද, සුදු කිරි ගරුඬ ගල් වලින්, එනම් ප්‍රතිමා ගොඩ නැගීමේදී භාවිතා කළ විශාල වටිනාකමකින් යුක්ත ඒවා විය. මෙම කණු 36ක් සාදා නිමකොට රනින් ආලේප කරනු ලැබීය. එමගින් දේව මාළිගාව පුරාණ ලෝකයේ පුදුම හතෙන් එකක් ලෙසට පිළිගනු ලැබීය.

පාවුල්ගේ ප්‍රතිමා වන්දනාවට විරුද්ධව කරන ප්‍රකාශ මගින්, දේව මාළිගාවෙන් මූල්‍ය පහසුකම් අත් කරගන්නේ යයි සිතූ (ක්‍රියා 19:27) දිමෙත්‍රියස් නම්වූ රිදීකරු ඔහුගේ සහායකයින්ට වියරුවී කස පහර දුන්නේය. වේගයෙන් වැඩිවෙමින්, අතිශයින් ශක්තිමත් විශාල සමූහයක් වෙළඳ පලේ සිට රංග භූමිය වෙතට රැස්වූහ. එම සමූහය වාඩිවූ අතර ඔවුන් 25000ක් ලෙසට ගණන් ගනු ලැබීය. ඔවුහු එහි දිගටම පැය දෙකක කාලයක් ඝෝෂා කරමින් සිටියහ. “එපීසයයන්ගේ අර්තෙමිස් උත්තමිය,” යනුවෙන් ඔවුහු මොර ගැසූහ. (ක්‍රියා 19:34). එම සමූහයාව නගරයේ ලේකම්වරයා විසින් විසුරුවා හැරීමෙන් පසු පාවුල් විශ්වාසවන්තයින් හමුවී නගරයෙන් පිටත්ව ගියේය.

`පාවුල්ගේ තුන්වැනි මිෂනාරි ගමන අවසානයේදී පාවුල් එපීස සභාවේ වැඩිහිටියන් හමුවෙයි. පාවුල්ගේ සැලකිලිමත් භාවය ඔබ කෙසේ සාරාංශ ගත කරන්නේද? (ක්‍රියා 20:17-18 බලන්න.)`

එපීසය කෙරෙහි පාවුල්ගේ සම්බන්ධතාවයේ තාවකාලික කාල නිර්ණයක්:

ක්‍රි.ව. 52: පාවුල්ගේ මුල්ම කෙටිවූ එපීසය බැහැ දැකීම (ක්‍රියා 18:18-21).

ක්‍රි.ව. 53 - 56: එපීසයේ පාවුල්ගේ වසර තුනක මිෂනාරි සේවය. (ක්‍රියා 19:1-20:1). ඔහු එහි ගත කළාවූ කාල පරිච්ඡේදය අවසානය ආසන්නව තිබියදී 1 කොරින්ති පොත ලිවීම. (1 කොරින්ති 16:5-9).

ක්‍රි.ව. 57: මිලේතස්හි සිටියදී පාවුල් එපීසයේ වැඩිහිටියන් සමග මුණ ගැසීම. (ක්‍රියා 20:17-38).

ක්‍රි.ව. 62: පාවුල් එපීසයට ඔහුගේ ලිපිය ලියයි. එනම් රෝමයේ සිරගතව සිටියදී විය හැකිය.

`පාවුල් මෙසේ පැවසීය: “එබැවින් මා තුන් අවුරුද්දක් මුළුල්ලෙහි රෑ දාාවල් දෙකේ කඳුළු වලින් යුක්තව සියල්ලන්ට නිරතුරු අවවාද දුන් බව සිහිකොට අවදිව සිටින්න.” (ක්‍රියා 20:31). අද අපගේ සභාවට පාවුල් කුමක් ගැන අනතුරු අඟවාවියි ඔබ සිතන්නේද? ඒ ඇයි?`