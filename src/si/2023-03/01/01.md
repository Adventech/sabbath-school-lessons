---
title:  පාවුල් සහ එපීස පොත
date:   24/06/2023
---

### මේ සතියේ පාඩමේ අධ්‍යයනය සඳහා කියවන්න
ක්‍රියා 18:18-21; ක්‍රියා 19:13-20:1; ක්‍රියා 20:17-38; එපීස 1:1, 2; එපීස 6:21-24; එපීස 3:13; එපීස 1:9, 10.

> <p>කටපාඩම් පදය</p>
> “එසේ කළේ කාලවල සම්පූර්ණකමේ නියමය ලෙස ස්වර්ගයෙහි දේවල්ද පොළොවෙහි දේවල්ද යන සියල්ල ක්‍රිස්තුස්වහන්සේ තුළ එක්රාශිකරන්ට, තමන්වහන්සේ තුළ අදහස්කළ තමන්ගේ ප්‍රසන්නකමේ හැටියට තමන්ගේ කැමැත්තේ රහස අපට දන්වාදීමෙන්ය.” (එපීස 1:9, 10).

අපි යමක් ලියන විට, එසේ කිරීමට අපට හේතුවක් ඇත. එය සමහරවිට ගැඹුරු දෙයක් විය හැකිය. උදාහරණයක් ලෙස ඒබ්‍රහම් ලින්කන් 1863 දී ඔහු ප්‍රසිද්ධ ගෙටිස්බර්ග් කථාව, ලියන ලද්දේ ඇමරිකානු සිවිල් යුද්ධයේදී හමුදා භටයින් 7000ක් පමණ මිය ගිය දරුණු විනාශයෙන් පසුවය. එම කථාවේදී සිවිල් යුද්ධය ආරම්භ කළාවූ පියවරුන්ට යදිමින් ලින්කන් තම මත ප්‍රකාශ කරමින් කියා සිටියේ, 1776 වර්ෂයේදී ආරම්භ වූ ජාතිය “පවතින්නේද නැතිනම් මෙලොවින් තුරන් වී යන්නේදැ”යි යන්න තීරණය කරන අවසාන පරීක්ෂණය සිවිල් යුද්ධය වන බවය.

පාවුල් ඔහුගේ ලිපිය ලිවීමට පොළඹවනු ලැබූ පරමාර්ථය, වැදගත් ගැඹුරු පරමාර්ථයකි. අර්ධ වශයෙන් ඔහුව සිරගත කරනු ලැබීම නිසාද, (එපීස 3:13, එපීස 6:20) අනෙක් අතින් දිගටම සිදුවන පීඩා කිරීම් සහ පරීක්ෂාවන් නිසාද, එපීසවරුන් අධෛර්යයට පත්වීමේ පරීක්ෂාවට ලක්වූ. ඔවුන් ක්‍රිස්තුස්වහන්සේ වෙතට හැරී උන්වහන්සේ ඔවුන්ගේ ගැළවුම්කාරයාණන් ලෙස පිළිගෙන සභාවේ කොටස්කරුවන් වූ විටදී සිදුවූයේ කුමක්ද යන්න ගැන පාවුල් ඔවුන්ට මතක් කර දෙයි. ඔවුහු ක්‍රිස්තුස්වහන්සේගේ ශරීරය බවට පත්වී ඇති බවත් (එපීස 1:19-23; එපීස 4:1-16) දේව මාළිගාවක් ගොඩනැගීමට අවශ්‍ය ද්‍රව්‍ය බවට පත්වූ බවත්, (එපීස 2:19-22), ක්‍රිස්තුස්වහන්සේගේ මනාලිය වූ බවත් (එපීස 5:21-33) සහ හොඳින් සන්නද්ධ වූ හමුදාවක් (එපීස 6:10-20) බවට පත්වී ඇත. ඔවුහු දෙවියන්වහන්සේගේ ශ්‍රේෂ්ඨ සැලැස්ම සම්පූර්ණ කිරීමේදී උපාය මාර්ගික භූමිකාවක් සකස් කරති. එනම් සියල්ල ක්‍රිස්තුස්වහන්සේ තුළ එක්සත් කිරීම සඳහාය. (එපීස 1:9, 10). පාවුල් මෙම ලිපිය ලියන්නේ, ක්‍රිස්තුස්වහන්සේගේ අනුගාමිකයින් හැටියට ඔවුන්ගේ සම්පූර්ණ අනන්‍යතාවය සහ අයිතිවාසිකම් පිළිබඳ විශ්වාසවන්තයින් අවදි කිරීම සඳහාය.

ජූලි 01 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.