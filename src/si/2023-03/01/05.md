---
title:  එම කාලයේදී එපීසය
date:   28/06/2023
---

`පාවුල් තුමා එපීසයේ විශ්වාසවන්තයින්ට ලිවූ ලිපිය ආරම්භ කරන්නේ සහ අවසන් කරන්නේ කෙසේද? ඔවුන් වෙනුවෙන් ඔහුගේ ගැඹුරුම ආශාවන් ගැන අපි කෙසේ උගනිමුද? (එපීස 1:1, 2; එපීස 6:21-24 පාඨ බලන්න.)`

ලිපිය ආරම්භයේදී පාවුල් එහි කතුවරයා බව හඳුනා දෙයි. (එපීස 1:1). ලිපියේ මධ්‍යම කොටසට ආසන්න වන විටදී පාවුල් ඔහුව නමෙන් හඳුන්වා දෙයි. එනම්, “අන්‍ය ජාතිකයන් වූ නුඹලා උදෙසා යේසුස් ක්‍රිස්තුස්වහන්සේගේ හිරකාරවූ පාවුල් නම් මම,” යනුවෙනි. (එපීස 3:1). එමගින් ඔහු ප්‍රොපේත-වරයෙකු ලෙස තම සේවය පුද්ගලික හඳුන්වා දීමක් කරයි. (එපීස 3:1-13). ලිපිය අවසන් කිරීමට පෙරද ඔහු නැවතත් ඔහුව සිරගත කිරීම ගැන සඳහන් කරයි. (එපීස 6:20). එමෙන්ම එය අවසන් කරන්නේ තම වචන භාවිතයෙනි. (එපීස 6:21,22). සමහර විශාරදයින් ලිපිය ලියන ලද්දේ පාවුල් විසින් බව ප්‍රතික්ෂේප කරන අතර, සැලකිල්ලට ලක් විය යුතු වැදගත් කාරණය වන්නේ එම ලිපිය පැහැදිලිවම ප්‍රකාශ කරන්නේ ලිපිය ලියන ලද්දේ පාවුල් විසින් බවට කරන ප්‍රකාශයයි. බොහෝ කිතුනුවන් නිවැරදිවම පාවුල් එහි කතුවරයා ලෙස පිළිගනියි.

`ඔහුගේ සිරගත කිරීම එපීසයේ විශ්වාසවන්තයින්ට ඇති කරන බලපෑම ගැන පාවුල් කෙසේ කණගාටු වන්නේද? (එපීස 3:13 බලන්න).`

එපීස පොත මගින් එකම වෙලාව සහ එකම අවස්ථාව ගැන සඳහන් කරන අතර, ඒවා පාවුල් සිරගෙයි සිටියදී ලිවූ වෙනත් ලිපි වල තොරතුරු හා සමානය. එනම් කොලොස්සි (කොලොස්සි 4:7,8 පාඨ විශේෂයෙන් බලන්න). පිලෙමොන් එපමණක් නොව එපීසයේ පාවුල්ගේ මිෂනාරි සේවයේ පටන් සැලකිය යුතු කාලයක් ගෙවී ගිය බව පෙනේ. (එපීස 1:15 එපීස 3:1,2). පාවුල් ක්‍රි. ව. 62දී රෝමයේ සිර කඳවුරේ සිට එපීස ලිපිය ලියන්නට ඇති බවය.

එපීස පොත මගින් ඔහුගේ එපීසයේ සවන් දුන් අය ගැන සහ ඔවුන්ගේ තත්වය ගැනත් විශේෂිත කරුණු කිහිපයක් ඉදිරිපත් කරයි. ඔහුගේ අවධානය පුළුල්ය. ඔහු මහා කාල පරාසයක් ගැන කටයුතු කරයි. එනම්, “ලෝකය මැවීමට ප්‍රථමයෙන්,” (එපීස 1:4). දෙවියන්වහන්සේ ගත්තාවූ තීරණ වල සිට, පුළුල් ලෙස ක්‍රිස්තුස්වහන්සේ තුළ අපට පුද කළාවූ, ශ්‍රේෂ්ඨ තේමා මගින් ගැළවීම පිළිබඳ කරුණු විස්තර කරයි. එසේ කිරීම මගින්, ලිපිය උසස් සාහිත්‍ය ක්‍රමයක් ප්‍රදර්ශනය කරන අතර, ඒ අනුව දීර්ඝ වාක්‍ය, නැවත නැවත අදහස් ප්‍රකාශ කිරීම, වර්ධනය වූ උපමා රූපක යොදා ගනියි. පාවුල්ට එබඳු ක්‍රමයක් වෙනත් අවස්ථාවකදී භාවිතා කළ හැකිය. (රෝම 8:31-39). එහෙත් එපීස පොතෙහි එය විශාල වශයෙන් භාවිතා කරයි. එහි අංග ලක්ෂණ තුළින් ප්‍රශංසාව, යාච්ඤාව සහ නමස්කාර භාෂාව විශාල වශයෙන් භාවිතා වේ. (එපීස 1:3-14; එපීස 1:15-23; එපීස 3:14-21). එමෙන්ම ප්‍රවේසමෙන් සැලසුම් කළාවූ, උසස් ලෙස සකස් කළාවූ උපමා උපමේය ඇතුළත් ඡේද ඉදිරිපත් කරයි. (උදා: එපීස 4:1-16; එපීස 5:21-33; එපීස 6:10-20).