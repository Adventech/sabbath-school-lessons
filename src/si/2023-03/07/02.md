---
title:  ආත්මයාණන්වහන්සේගේ එක්සත්කම
date:   06/08/2023
---

`එපීස 4:1-16 පාඨ කියවන්න. සභාවේ එක්සත්කම පෝෂ්‍ය කිරීම පිළිබඳ පාවුල් ඇදහිලිවන්තයින් කෙසේ දිරිමත් කරයිද?`

පාවුල් එපීස පොතෙහි දෙවැනි භාගය (එපීස 4-6) ආරම්භ කරන්නේ, කළඹන සුළු කැඳවීමක් සමග එක්සත් වීමට කරන ආරාධනාවකිනි. එහෙත් ප්‍රධාන කොටස් දෙකක් මගිනි. එපීස 4:1-6 පාඨ වලින්, “ආත්මයාණන්ගේ එකමුතුකම පවත්වාගන්ට,” එක්සත්කම ගොඩනගන ගුණධර්ම ප්‍රදර්ශනය කරමිනි. (එපීස 4:1-3). මෙම කැඳවීම කරන ඔහු සාහිත්‍ය රසය මතු කිරීම සඳහා “එක” යන වචනය සත් වාරයක් භාවිතා කරයි. (එපීස 4:4-7). දෙවනුව, එපීස 4:7-16 පාඨ මගින් ශුභාරංචිය බෙදා ගැනීමට මග පෙන්වන මිනිසුන් (එපීස 4:7-10) තුළ කරුණාවේ මූලාශ්‍රය ලෙස ජයග්‍රාහීව, උසස් කර තබනු ලැබූ, යේසුස් වහන්සේව හඳුන්වා දෙයි. එමෙන්ම ඔවුන් සියලුම සභා සාමාජිකයින් සමග එක්වී ක්‍රිස්තුස්වහන්සේගේ ශරීරයේ සෞඛ්‍යය, වර්ධනය සහ එකමුතුභාවයට ඔවුන් දායක වූ ආකාරය පාවුල් හඳුන්වා දෙයි. (එපීස 4:11-16).

පරිච්ඡේදය ආරම්භ වනවාත් සමගම පාවුල්, “එබැවින් නුඹලා කැඳවනු ලැබූ කැඳවීමට ඔබින ලෙස,” (එපීස 4:1) යනුවෙන් පවසයි. ඔහු සාහිත්‍යාත්මක යෙදුමක් භාවිතා කරමින් “ඇවිදින්න,” යන ක්‍රියාපදය භාවිතා කිරීමෙන් ඇඟවූයේ “හැසිරීම” හෝ “ජීවත්වීම,” යන අදහසය. (එපීස 2:2, 16; එපීස 4:17; එපීස 5:2, 8, 15 පාඨ බලන්න.) පාවුල් ඔවුන් කැඳවීම යනුවෙන් භාවිතා කිරීමෙන් අදහස් කරන්නේ කිතුනු ඇදහිල්ලට කැඳවීමය. (එපීස 1:18; එපීස 2:4-6, 13). දෙවියන්වහන්සේගේ අවසාන සැලැස්ම පිළිබිඹු කරන එකමුතු කමෙන් හැසිරීම පුරුදු පුහුණු වන ලෙසට පාවුල් ඇදහිලිවන්තයින්ව දිරිගන්වයි. (එපීස 4:9, 10) එක්සත්කමට මග පෙන්වන්නාවූ ගුණධර්ම පුරුදු පුහුණු වන ලෙසට කරන ආරාධනාව මගින් ඔහු එම විස්තර මෙහිදී ආරම්භ කරයි. (එපීස 4:1-3). එනම් නිහතමානීකම, (යටහත් පහත් භාවය) මෘදුකම සහ ඉවසීම වැනි ගුණධර්මය.

අපි එක් එක් කරුණ විමසා බලමු.

වෙනත් ස්ථානයක පාවුල් ‘යටහත් පහත් භාවය’ යන්න, එනම් (එපීස 4:2) පාඨයෙන්, “යටහත් කමෙන්ද,” යනුවෙන් විස්තර කරමින්, “ඔබට වඩා අන් අය වැදගත් බවට ගණන් ගෙන,” (පිලිප්පි 2:3) පවසයි. එසේ නම් ‘යටහත්පහත්කම’ අවබෝධ කරගත යුත්තේ, තමා පහත් කිරීමක් ලෙස නොව (කොලොස්සි 2:18, 23) අන් අයව අගය කරමින් ඔවුන්ට සේවය කිරීම යන ධනාත්මක චින්තනයකිනි.

“මොළොක් ගතිය” යන්න, (එපීස 4:2) “තමාගේ වැදගත්කම ගැන උවමනාවට වඩා නොසිතීම ලෙස විස්තර කළ හැකිය. එමෙන්ම “විනීත භාවය, සැලකිලිමත් වීම සහ යටහත්කම යන අර්ථද” භාවිතා කළ හැකිය.” —Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

අවසාන වශයෙන් “ඉවසීම,”යනු කුපිත කරවීමකදී හෝ ගැටළු වලදී ඉවසා දරා සිටීම යන්නයි. මෙම වටිනා ගුණධර්ම සියල්ලම පාහේ උපකාරී වන්නේ, මමත්වයේ වටිනාකමින් ඉවත්වී, ඒ වෙනුවට අන් අයගේ වටිනාකම කෙරෙහි අවධානය යොමු කිරීමයි.

`යටහත්පහත් බව, මෘදුකම, ඉවසීම, මෙම චරිත ගුණාංග මගින් අපට මිනිසුන් හැටියට එක්සත්වීමට කුමන ආකාරයෙන් උපකාරී වේද යන්න සිතන්න. අපි මෙවැනි ගුණධර්ම වගා කරගැනීමට කෙසේ ඉගෙන ගනිමුද?`