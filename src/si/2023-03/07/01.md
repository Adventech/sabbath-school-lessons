---
title:  එක්සත් වූ ක්‍රිස්තුස්වහන්සේගේ ශරීරය
date:   05/08/2023
---

### මේ සතියේ පාඩමේ අධ්‍යයනය සඳහා කියවන්න
එපීස 4:1-16; පිලිප්පි 2:3; ගීතාවලිය 68:18; ක්‍රියා 2; 1 කොරින්ති 12:4-11, 27-30; යෙසායා 5:4.

> <p>කටපාඩම් පදය</p>
> “උන්වහන්සේ සමහරුන් ප්‍රේරිතයන්ද සමහරුන් අනාගතවක්තෘවරුන්ද සමහරුන් ශුභාරංචිය ප්‍රකාශකරන්නන්ද සමහරුන් සභාපාලකයන්ද සමහරුන් ගුරුවරුන්ද කොට ... ක්‍රිස්තුස්වහන්සේගේ සම්පූර්ණවූ උස මහතේ ප්‍රමාණයටත් අප සියල්ලන් පැමිණෙන තෙක්, ...” (එපීස 4:11, 12)

ඊසොප්ගේ ජනකතා අතර, එකක් නම් කරනු ලැබුවේ, “උදරය සහ පාද,” යනුවෙනි. එම කථාව නම් මෙසේය. “උදරය සහ පාද ඔවුන්ගේ වැදගත්කම තර්ක කරමින් සිටියහ. පාද වඩා ශක්තිමත් බවත්, ඒවා උදරය ඔසවාගෙන යන බවත් කී විට උදරය මෙසේ පිළිතුරු දුන්නේය. “එහෙත් මාගේ හොඳ මිතුරනි, මම ආහාර ලබා නොගත්තේ නම්, ඔබට කිසිම දෙයක් ඔසවාගෙන යා නොහැකිය. —Lloyd W. Daly, Aesop Without Morals (New York: Thomas Yoseloff, 1961), p. 148.

පාවුල්, කෙසේවෙතත්, මනුෂ්‍ය ශරීරය භාවිතා කරන්නේ ආත්මික කරුණක් ඉදිරිපත් කිරීම සඳහාය. එමෙන්ම ක්‍රිස්තුස්වහන්සේගේ ශරීරය වැනිවූ සභාව විවිධ හැකියාවන්ගෙන් යුක්ත විවිධ කොටස් වලින් සමන්විතය. ඒ සියල්ලම ශරීරය සෞඛ්‍ය සම්පන්නව තැබීම සඳහා එක්වී ක්‍රියා කළ යුතුය. එපීස 4:1-16 පාඨ, පාවුල් මීට පෙර සාර්ථක ලෙස යොදා ගත් ශරීරය යන උපමාව නැවතත් යොදා ගනියි. (රෝම 12:3-8; 1 කොරින්ති 12:12-31). දැන් ශරීරයේ හිස ලෙස සිටින්නේ, ක්‍රිස්තුස්වහන්සේය. එනම්, එම හිස “දීමනා” ලැබූ සෙනඟ යොදවා ඔවුන් තුළින් ශරීරය (සභාව) එක්සත් කරයි. එනම් එක් එක් කොටස් එක් එක් සාමාජිකයින්ය. ඔවුහු එක්ව ඔවුන්ගේ හැකියාවන් තුළින් සම්පූර්ණ සැලැස්ම ක්‍රියාත්මක වීම සඳහා දායක වෙති.

පාවුල් ඉදිරිපත් කරන එක්සත්වූ සෞඛ්‍ය සම්පන්න ශරීරය නමැති පිංතූරය මගින් අප වෙනුවෙන් දෙවියන්වහන්සේගේ පරමාර්ථය අවබෝධ කරගැනීමට උපකාර කරයි. එනම් ක්‍රිස්තුස්වහන්සේ සමග එක්සත්වූ ඵලදායි සභාවේ කොටස්කරුවන්ය.

අගෝස්තු 12වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.