---
title:  ක්‍රිස්තුස්වහන්සේ තුළට වර්ධනය වීම
date:   10/08/2023
---

`සභාවේ ක්‍රිස්තුස්වහන්සේ මෙන් මුහුකුරා යාමට කුමන අනතුරක් තර්ජනය කරන්නේද? (එපීස 4:14).`

“ධර්මයේ සෑම සුළඟක්ම” සහ “වංචනික උපක්‍රම” වැනි විවිධ අදහස් විශ්වාසවන්තයන් මත තෙරපෙන, පාවුල්ට පෙනෙන පරිසරය අපගේ පරිසරයට වඩා වෙනස් නොවේ. නොමඟ යවන ධර්මතා විස්තර කිරීමට සඳහා ඔහු උපමා තුනක් භාවිතා කරයි: (1) ළමා කාලයේ නොමේරූ බව, “එබැවින් අපි තවදුරටත් ළමුන් නොවෙමු”‍ (2) රළු මුහුදේ අනතුරුදායක බව, “තවද අපි තවත් මනුෂ්‍යයන්ගේ වංචාවෙන්ද, ප්‍රයෝගයෙන්ද, රැවටිලි සහිත උපායෙන්ද, හටගන්න සියලු ආකාර ඉගැන්වීම් නමැති සුළඟින් ඈත මෑත විසිවෙමින් ගෙන යනු ලබන්නාවූ බාලයන් නොවන පිණිසත්” සහ (3) සූදු සෙල්ලම් කරන්නන් වැනි දක්ෂ මිනිසුන් මගින් එහා මෙහා යැවීම, එනම් ඔවුන්ගේ අවශ්‍යතාවයන් අනුව මෙහෙයවීම යන්නයි. පාවුල් ඔවුන් හඳුන්වන්නේ “කපටි” සහ “උපක්‍රම සහිත,” අය ලෙසය.

භේදකාරී තත්වය වැරැද්දේ වැදගත් සලකුණක් ලෙස පාවුල් විශ්වාස කරයි. ශරීරය පෝෂණය කරමින් වර්ධනය වී එකට අල්ලාගෙන සිටීම යහපත්ය. ඒ අතර එය බාධා කරන බෙදීම් ඇති කිරීම දුෂ්ට ක්‍රියාවක් බවද ඔහු විශ්වාස කරයි. භේදකාරී ඉගැන්වීම්වලින් ඉවත්වී, විශ්වාසවන්ත ගුරුවරුන් වෙතට හැරීම මගින් (එපීස 4:11) ඔවුහු සත්‍ය කිතුනු මුහුකුරා යාම තෙක් ඉදිරියට යමින් ක්‍රිස්තුස්වහන්සේගේ ශරීරය තුළ සාර්ථක කාර්යයක් කරති. (එපීස 4:12, 13 පාඨ එපීස 4:15, 18) පාඨ සමග සංසන්දනය කරන්න.)

`සෞඛ්‍ය සම්පන්න සභාවක් සෞඛ්‍ය සම්පන්න ශරීරයක් මෙන් ක්‍රියා කරන්නේ කෙසේද? එපීස 4:15, 16.`

එපීස 4:1-16 පාඨවල, පාවුල් සභාව තුළ එක්සත්කම ඇති කිරීම සඳහා අවවාද කරයි. එමෙන්ම ඒවා ක්‍රියාශීලී ලෙස කරගෙන යාමට සාමාජිකයින් පත් කරයි. එකමුතුකම දේවධර්මීය නිශ්චිතයක් (එපීස 4:4-6) වන අතර, එය අපගේ වෙහෙසවී කරන මෙහෙය බලාපොරොත්තු වෙයි. (එපීස 4:3). අපට එක්සත්කම පෝෂණය කළ හැකි එක් ක්‍රමයක් වන්නේ, ක්‍රිස්තුස්වහන්සේගේ ශරීරයේ ක්‍රියාශීලී “කොටස්” වීම මගිනි. (එපීස 4:7-16). අපි එකිනෙකා ශරීරයේ කොටස් වෙමු. එමෙන්ම අපි එහි සෞඛ්‍යය සහ වර්ධනය සඳහා දායක විය යුතු වෙමු. (එපීස 4:7,16). අපි එකිනෙකා ශරීරයේ කොටස් වෙමු. එමෙන්ම අපි එහි සෞඛ්‍යය සහ වර්ධනය සඳහා දායක විය යුතු වෙමු. (එපීස 4:7, 16). අපි ප්‍රොපේතවරුන්, අනාගතවක්තෘවරුන්, එවැන්ජලිස්තවරුන්, දේවගැතිවරුන් සහ ගුරුවරුන්ගේ සේවය තුළින් ප්‍රයෝජනය ගත යුතු වෙමු. (එපීස 4:11). මේවා අස්ථි බන්ධන, කණ්ඩරාවන් සහ “සෑම අස්ථි බන්ධනයක්ම” සතුව විශේෂිත කාර්යයන් ඇත. එනම් ශරීරයේ හිස වන ක්‍රිස්තුස්වහන්සේ තුළට එක්ව වර්ධනය වීමයි. (එපීස 4:13, 15).

`අපගේ සභාව තුළින් හමායන, “ධර්මතාවයේ සුළං” සමහරක් මොනවාද? එමෙන්ම ඒවාට විරුද්ධව අපට ස්ථිරව සිටගත හැක්කේ කෙසේද? සබත් දිනයේදී පංතියට ඔබගේ පිළිතුර රැගෙන එන්න.`