---
title:  උසස් කරනු ලැබූ ක්‍රිස්තුස්වහන්සේ නොහොත් දීමනා දෙන්නා
date:   08/08/2023
---

> <p></p>
> “නුමුත් අපෙන් එක් එක්කෙනාට ක්‍රිස්තුස්වහන්සේගේ දීමනාවේ ප්‍රමාණයේ හැටියට අනුග්‍රහය දෙන ලද්දේය. එහෙයින් උන්වහන්සේ කථාකොට, උන්වහන්සේ උසස් තැනට නැගුණු කල්හි වහල්කමට ගත්තවුන්, වහල්කමට ගෙනගොස් මනුෂ්‍යයන්ට තෑගි දුන් සේකැයි කියන සේක. (ඉතින් නැගුටුණු සේකැයි කී බැවින් උන්වහන්සේ පොළොවේ පහත් තැන්වලට බැස්ස බවක් මිස වෙන කුමක් හැඟේද? බැස්සාවූ උන්වහන්සේ නම්, සියල්ල සම්පූර්ණ කරන පිණිස සියලු ස්වර්ගවලින් ඉහළට නැගුණාවූ තැනන්වහන්සේමය.” (එපීස 4:7-10).

`මෙහි සිදුවන්නේ කුමක්ද? එමෙන්ම මෙම පාඨ වලින් පාවුල් කුමන කාරණයක් ඉදිරිපත් කරන්නේද?`

පාවුල් මෙහිදී ගීතාවලිය 68:18 උපුටා දැක්වීය. එනම්, “ඔබ උසස් ස්ථානයට නැගී ගිය සේක. වහල්කමට ගත්තවුන් වහල්කමට ගෙන ගිය සේක. ස්වාමිවූ දෙවියන්වහන්සේ මනුෂ්‍යයන් සමග, එනම් කැරලිකාරයන් අතරේ පවා වාසය කරන පිණිස ඔබ ඔවුන් අතරේ තෑගි ලැබූ සේක.” ගීතාවලිය 68:18 පාඨය මගින් ස්වාමීන්වහන්සේව නිරූපනය කෙරේ. එනම් “යාවේ,” ජය ලැබූ කපිතාන්වරයා, තම සතුරන් පරාජය කොට, ඔහුගේ අගනුවර ගොඩ නගා තිබූ කන්ද මතට නැගි බවය. ඉන්පසු ඔහුට ගෞරව කිරීම සඳහා, ඔහු යටත් කරගත් සතුරන්ගෙන් “තෑගි ලැබුවේය.” මෙහිදී මෙම චිත්ත රූපය මැවීම තුළින් “උසස් කරනු ලැබූ ක්‍රිස්තුස්වහන්සේට අදාළ කරයි. (ගීතාවලිය 68:1,2 පාඨ බලන්න). මෙම “තෑගි ප්‍රදානය,” ගීතාවලිය 68:35 පාඨයේ පුළුල්ව දැක්වීම මත පදනම් වේ.

අපි ගීතාවලිය 68:18 පාඨයේ අනු පිළිවෙල අනුගමනය කළහොත්, ස්වර්ගස්ථ වීම, ක්‍රිස්තුස්වහන්සේගේ ස්වර්ගාරෝහණය, (එපීස 1:21-23). පළමුවෙන් සිදුවේ. දෙවනුව, ස්වර්ගයෙන් බැස උත්ථාන වූ උසස් කරනු ලැබූ යේසුස් වහන්සේ තෑගි දී සියලු දේවල් සම්පූර්ණ කරන සේක. මෙය පෙන්තකොස්ත-යේදී ශුද්ධාත්ම වැගිරීම පාවුල් නිරූපනය කරන ආකාරයයි. (ක්‍රියා 2 බලන්න.) මෙම දර්ශනය එපීස 4:11, 12 පාඨවලින් තහවුරු කෙරේ. ඉන් උසස් කරනු ලැබූ යේසුස්වහන්සේ විසින්, ආත්මයාණන්ගේ දීමනා ලෙස සැලසුම් කරන ලද තෑගිය.

“ක්‍රිස්තුස්වහන්සේ උසස් ස්ථානයට ආරෝහණය වී, වහල් භාවය නැතිකොට මිනිසුන්ට දීමනා දුන්සේක. ක්‍රිස්තුස්වහන්සේගේ ස්වර්ගා- රෝහණයෙන් පසු, පොරොන්දු වූ ආකාරයට ආත්මයාණන්වහන්සේ පහතට බැස්ස සේක. එසේ වූයේ තදින් හමාගියාවූ බලසම්පන්න සුළඟක් මෙන්, ගෝලයින් රැස්ව සිටි ස්ථානය මුළු ස්ථානයම පිරී ගිය අතර, එහි ප්‍රතිඵලය වූයේ කුමක්ද? දිනක් තුළදී දහස් ගණන් සෙනඟ දෙවියන්වහන්සේ වෙතට හරවනු ලැබූහ. —Ellen G. White, Ye Shall Receive Power, p. 158.

`එපීසයේ සඳහන් මෙම පාඨ කොතරම් ගැඹුරු වුවද, ඔවුන් ක්‍රිස්තුස්වහන්සේ අප වෙනුවෙන් කළ දේවල් සහ අනාගතයේදී කරන්නාවූ දේවල්, එනම් විශේෂයෙන්ම, “උන්වහන්සේ සෑමතැනම සෑම දෙයක්ම පුරවන බව” දැන ගැනීමෙන් අපට සැනසුම ලබා ගත හැක්කේ කෙසේද? (එපීස 1:23).`