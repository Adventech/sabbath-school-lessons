---
title:  කිතුනු භාර්යාවන්ට අනුශාසනා
date:   27/08/2023
---

පාවුල් සම්බන්ධ කරන්නාවූ ඡේදයකින් ආරම්භ කරන අතර, (එපීස 5:21) එනම් එපීස 5:1-20 සහ එපීස 5:22-33 පාඨ සම්බන්ධ කරමින් ඉන් සභා සාමාජිකයින්ට එකිනෙකාට යටත් වන ලෙස ඉල්ලා සිටියි. (මාර්ක් 10:42-45; රෝම 12:10; පිලිප්පි 2:3, 4 පාඨ සංසන්දනය කරන්න. ඇදහිලිවන්තයින් එසේ කළ යුත්තේ, “ක්‍රිස්තුස්වහන්සේ කෙරෙහි භය ඇතුවය.” (එපීස 5:21). වාර කිහිපයකදී පළමුව ක්‍රිස්තුස්වහන්සේ සමග සම්බන්ධතාවය හඳුනාගනියි. එනම් එය ඇදහිලිවන්තයින්ට ඉතාම වැදගත් සහ අර්ථවත් කරුණකි.

`සභා සාමාජිකයින්ට එකිනෙකාට යටත්වන ලෙස අවවාද කිරීමෙන් පාවුල් කුමක් අදහස් කරයිද? අපි මෙම අදහස කෙසේ අවබෝධ කරගනිමුද? (එපීස 5:21).`

පාවුල්, “භාර්යාවෙනි, ස්වාමීන්වහන්සේට මෙන් නුඹලාගේ පුරුෂයින්ට යටත්ව සිටපල්ලා.” යනුවෙන් කිතුනු භාර්යාවන්ට ආරාධනා කරයි. (එපීස 5:22). භාර්යාවන් ඔවුන්ගේ ස්වාමි පුරුෂයන්ට යටත් වීම පිළිබඳ ඔහු සාකච්ඡා කරමින් සිටින බව පැහැදිලි කරයි. (1 පේත්‍රැස් 3:1, 5 පාඨද බලන්න.) භාර්යාවන් එසේ කළ යුත්තේ “ස්වාමීන්වහන්සේට” එසේ කරන්නාක් හා සමානව බව පාවුල් පවසන විටදී, භාර්යාවක් ඇගේ ස්වාමි පුරුෂයාට, ඔහු ක්‍රිස්තුස්වහන්සේ මෙන් සිතා යටත් වන ලෙසද, නැතිනම් ඇගේ යටත් වීමේ ඉතාම උසස් සහ ඉතාම සත්‍යවාදී අරමුණ විය යුත්තේ ක්‍රිස්තුස්වහන්සේ බව අදහස් කරයිද?

එපීද 6:8 වැනි පාඨයට අනුව, වහලුන්ට, “මනුෂ්‍යයන්ට නොව ස්වාමීන්වහන්සේට මෙන්, කැමැත්තෙන් මෙහෙ කරපල්ලා,” යනුවෙන් පවසන විටදී සහ කොලොස්සි 3:18 පාඨයේ භාර්යාවන්ට ස්වාමි පුරුෂයින්ට යටත් වන ලෙස ඉල්ලන විටදී, “භාර්යාවෙනි, ස්වාමීන්වහන්සේ තුළ සුදුසුව තිබෙන ලෙස නුඹලාගේ පුරුෂයන්ට යටත්ව සිටපල්ලා,” යනුවෙන් පවසයි. පසුව ඉදිරිපත් කර ඇති දර්ශනය වඩා සුදුසුය. භාර්යාවන්ද ඇදහිලිවන්තයින් වන අතර ඔවුන් අවසානයේදී තම ස්වාමි පුරුෂයින්ට වඩා ඉහළින් ක්‍රිස්තුස්වහන්සේට ගෞරව කළ යුතුය.

කොලොස්සි සහ එපීස යන පොත් වලින් ක්‍රිස්තුස්වහන්සේ පමණක්ම, සභාවේ හිස (ප්‍රධානියා) ලෙස හඳුන්වා දී ඇත. එනම් උන්වහන්සේගේ ශරීරයයි. (එපීස 1:22; එපීස 5:23; කොලොස්සි 1:18) “මක්නිසාද ක්‍රිස්තුස්වහන්සේ සභාවේ හිසව සිටින්නා සේම ... උන්වහන්සේ ශරීරයේ ගැළවුම්කාරයාණෝය.” (එපීස 5:23). සමාන කර බැලූ විට පුරුෂයා “භාර්යාවගේ හිසය.” (එපීස 5:23). එනම් ක්‍රිස්තුස්වහන්සේට සභාවේ විශ්වාසවන්තකම මෙන්, ස්වාමි පුරුෂයාට ඇගේ පක්ෂපාතී භාවයට ආදර්ශයක් ලෙස සේවය කරයි. මෙම ඡේදයෙන් උපකල්පනය කරන්නේ ප්‍රේමවන්ත, සැලකිලිමත් විවාහයක් මිස අක්‍රීය පවුලක් (විවාහයක්) නොවේ. මෙම පාඨය ගෘහස්ථ අපචාරයට ඉඩ හරින ආකාරයෙන් පරිවර්තනය නොකළ යුතුය.

`අපි මේ දැන් කියවූ ආලෝකය තුළින් මෙම පහත සඳහන් අනුශාසනාව මතක තබා ගැනීම බොහෝ වැදගත් වන්නේ මන්ද? ස්වාමි පුරුෂයා, “ගොරෝසු, රළු, දැඩි, ඝෝෂාකාරී, ආත්මාර්ථකාමී, අහංකාර මිනිසෙක් නම්, ඔහු කිසිවිටක පුරුෂයා භාර්යාවගේ හිස නොවන බවත්, එබැවින් ඇය සෑම දෙයකදීම ඔහුට යටත් විය යුතු බවත් යන වචන නොපවසාවා. මන්ද ඔහු ස්වාමීන්වහන්සේ නොවන අතර, සත්‍ය වචනාර්ථයේ ආකාරයට ඔහු ස්වාමි පුරුෂයා නොවේ.” —Ellen G. White, The Adventist Home, p. 117.`