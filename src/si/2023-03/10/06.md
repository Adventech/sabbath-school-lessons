---
title:  “එක මාංශයක්” විවාහයේ ආකෘතිය
date:   31/08/2023
---

`උත්පත්ති 2:15-25 පාඨවල සඳහන් මැවීමේ කථාව අධ්‍යයනය කරන්න. ස්වාමි පුරුෂයා සහ භාර්යාව එක් මාංශයක් වීම පිළිබඳ වාක්‍යයට පෙර කථාන්තරයේ සිදුවන්නේ කුමක්ද? (උත්පත්ති 2:24).`

භාර්යාවන් සහ ස්වාමිපුරුෂයන් සඳහා පාවුල්ගේ උපදෙස් අදාළ කර ගැනීම සඳහා යතුර වන්නේ උත්පත්ති 2:24 වැනි පාඨය උපුටා දැක්වීමයි. (එපීස 5:31 පාඨයේ) එනම් එහි උච්චතම අවස්ථාව ලෙස දැකීමයි. උත්පත්ති පොතේ මැවීමේ කතාන්දරය ගැන මෙනෙහි කරන විට, පාවුල් ක්‍රිස්තියානි සමාජයේ අවශ්‍යතා සහ ඔවුන් තුළ ඇති පවුල් සබඳතාවල සෞඛ්‍යය ගැන සැලකිලිමත් වෙයි. උත්පත්ති 2:24 වැනි පාඨයෙන් කාලය පුරා විහිද යන්නාවූ පණිවිඩයක් ඔහුට ඇසෙයි. දිව්‍යමය සැලැස්මට අනුව, විවාහය යනු “එක මාංසයක්”‍ බවට පත්වීම බලාපොරොත්තු විය. එනම් ලිංගික එකමුතුකම සමග සංවේදනීය සහ ආත්මික එක්සත්කමය. එමෙන්ම සංවේදනීය සහ ආත්මික එකමුතුකම මගින් ලිංගික සම්බන්ධතාවයට අර්ථයක් ගෙන දෙයි.

උත්පත්ති 2:24 පාඨය තෝරාගැනීමේදී, පාවුල් වැටීමට පෙර විවාහය පිළිබඳ ප්‍රකාශයක් තෝරාගෙන එය ක්‍රිස්තියානි ස්වාමිපුරුෂයන් සහ භාර්යාවන් අතර සබඳතාවලට අදාළ කරන බව සලකන්න. එමෙන්ම එය අදාළ වන්නේ ක්‍රිස්තියානි ස්වාමි පුරුෂයන් සහ භාර්යාවන් අතර ඇති සම්බන්ධතාවයටය. පැහැදිලිවම අපගේ වැටීමෙන් පසු ආරම්භ වූ ලෝකය තුළ පුරුෂයෙකු හා ස්ත්‍රියක අතර ඇති ලිංගික සබඳතාව ඉහවහා ගිය සූරාකෑමෙන් හෙළිදරව් වන්නේ නූතන සංස්කෘතිය තුළ ලිංගික සම්බන්ධතාවය මගින් ස්ත්‍රියගේ යටත්වීම නියෝජනය කරන බවය. පාවුල් උත්පත්ති පොතේ පිළිබිඹු කරන ලිංගික සම්බන්ධතාවය යටත්වීමක් නොව එක්සත්කමක් බව පාවුල් තර්ක කරයි. එමගින් කරන්නේ පුරුෂයාගේ අධිපතිකම සංකේතවත් කිරීමක් හෝ සැබෑ කිරීමක් නොව ස්වාමිපුරුෂයා සහ භාර්යාව අතර ඇති එක්සත්කම පෙන්වා දීමය. ඒ අනුව ඔවුහු “එක් මාංසයක්’‘ වෙති. අපි එපීස 5:21-33 සහ උත්පත්ති 2:24 යන පාඨ දෙස බලමු. එවිට අපි දකින්නේ විවාහය සහ ලිංගික සම්බන්ධතාවය පිළිබඳ වැදගත්, ප්‍රතිසංස්කෘතික සහ නිවැරදි දේව ධර්මතාවයක්ය.

ඊළඟ පාඨයෙන් පාවුල් මෙම සම්බන්ධතාවය ගැන “‍ගැඹුරු අභිරහසක්”‍ ගැන කතා කරයි. (එපීස 5:32, පාඨය බලන්න). මෙහි පාවුල් විසින් සාකච්ඡා කරමින් සිටි දෙයාකාර උපමාවේ දෙපැත්තම ඇතුළත් වේ: ක්‍රිස්තුස්වහන්සේට උන්වහන්සේගේ සභාව සමඟ ඇති සම්බන්ධතාවය සහ ආලෝකය තුළින් ක්‍රිස්තියානි විවාහය අවබෝධ කරගැනීම (එපීස 5:32) සහ ක්‍රිස්තියානි විවාහයේ ආලෝකය තුළින් ක්‍රිස්තුස්වහන්සේගේ සභාව සමග උන්වහන්සේගේ සම්බන්ධතාවය අවබෝධ කරගැනීම යන දෙපක්ෂයයි. (එපීස 5: 32)

කිතුනු විවාහය උසස් වන්නේ එය ක්‍රිස්තුස්වහන්සේ සහ සභාව අතර ඇති සම්බන්ධතාවය හා සසඳා බැලීමෙනි. ඊට අමතරව, සභාව ක්‍රිස්තුස්වහන්සේගේ සම්බන්ධතාවය, රැකවරණය සහිත කිතුනු විවාහයේ කාච තුලින් බැලීමෙන්, ඇදහිලිවන්තයින්ට ක්‍රිස්තුස්වහන්සේ සමඟ බෙදාගනු ලබන සම්බන්ධතාවය පිළිබඳ නව පැහැදිලිකමක් ලබා ගනී.

`එපීස 5:33 පාඨය, එපීස 5:21-32 පාඨවල සඳහන් පාවුල්ගේ උපදෙස්වල සංක්ෂිප්ත සාරාංශයක් මෙන් වන්නේ කුමන ආකාරවලින්ද? ඔබ විවාහක නම්, ඔබේ විවාහය තුළ මෙම ප්‍රතිපත්ති වඩාත් සම්පූර්ණයෙන් ක්‍රියාත්මක කිරීමට ඔබට උත්සාහ කළ හැක්කේ කෙසේද?`