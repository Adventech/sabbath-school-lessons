---
title:  වැඩිදුර අධ්‍යයනය සඳහා
date:   01/09/2023
---

Ellen G. White, "Responsibilities of Married Life," Testimonies for the Church, vol. 7, pp. 45–50, and "Mutual Obligations," The Adventist Home, pp. 114–120.

විවාහ වූ දෙපළට අවවාද කරමින් එලන් ජී වයිට් මහත්මිය නිරන්තරයෙන්ම දිරිගන්වන්නේ අනෙක් පුද්ගලයා පාලනය කිරීමට ගන්නා උත්සාහයෙන් ඉවත් වන ලෙසය. “ඔබගේ කැමැත්තට යටත් වන ලෙස අනෙකාට බල නොකරන්න. ඔබට එසේ කරමින් අනෙකාගේ ප්‍රේමය දිනාගත නොහැකිය. කරුණාවන්ත, ඉවසිලිවන්ත සහ දරාගෙන සිට, සැලකිලිමත් සහ විනීත වන්න.” —The Adventist Home, p. 118.

ඇය මෙසේ කරන්නේ, කොලොස්සි 3:18 පාඨය අදාළ කරගෙන එය විස්තර කරදීම තුළිනි. (එපීස 5:22-24 පාඨද බලන්න). “නිතරම පාහේ අසන ප්‍රශ්නයක් වන්නේ, “භාර්යාවකට ඇගේ කියා කැමැත්තක් නැතිද?” යන්නයි. බයිබලය ඉතාම පැහැදිලිව ප්‍රකාශ කරන්නේ, ස්වාමි පුරුෂයා පවුලේ (හිස) ප්‍රධානියා බවයි. “භාර්යාවෙනි, ඔබගේ ස්වාමින්ට යටත් වෙයල්ලා,” මෙම නියෝගය මෙතැනින් අවසන් වූයේ නම්, භාර්යාවගේ තත්වය ඊර්ෂ්‍යා කළ හැකි තත්වයක් නොවන බව අපට කිව හැකිය... බොහෝ ස්වාමි පුරුෂයින්, “භාර්යාවෙනි, ඔබලා යටත්වෙයල්ලා,” යන වචන වලින් නවතයි. එහෙත් එම නියෝගයේ අවසාන කොටස අපි කියවමු. එනම්, “ස්වාමීන්වහන්සේ තුළ සුදුසුව තිබෙන ලෙස ...” (කොලොස්සි 3:18). දෙවියන්වහන්සේ බලාපොරොත්තු වන්නේ, භාර්යාව දෙවියන්වහන්සේ තුළ බිය සහ මහිමය සැමවිටම ඇය තුළ තිබිය යුතු බවයි. සම්පූර්ණ යටත්වීම කළ යුත්තේ, ස්වාමී වූ යේසුස් ක්‍රිස්තුස්වහන්සේට පමණය. උන්වහන්සේ තමන්වහන්සේගේ දරුවෙකු ලෙස උන්වහන්සේගේ ජීවිතයෙන් අනන්ත මිලක් ගෙවා ලබාගත් සේක... භාර්යාවට තම ස්වාමි පුරුෂයාට වඩා උසස් කෙනෙක් ඇත. එනම් ඇය මුදා ගත්තාවූ ගැළවුම්කාරයාණන්වහන්සේය. එමෙන්ම ස්වාමිපුරුෂයාට ඇගේ යටත්වීම සිදුවිය යුත්තේ දෙවියන්වහන්සේගේ මගපෙන්වීම අනුවය. “ස්වාමීන් වහන්සේ තුළ සුදුසුව තිබෙන ලෙස ...” —The Adventist Home, p. 118.

**සාකච්ඡා සඳහා ප්‍රශ්න**:

`එපීස 5:21-33 පාඨ යල්පැන ගියාවූ ඡේදයක් බවත්, ඒවා තවදුරටත් ක්‍රිස්තියානි සම්බන්ධතා ගැන කථා නොකරන බවත්, තර්ක කරන යම් පුද්ගලයෙක් ගැන සිතා බලන්න. මන්ද යත් එය ස්වාමියාගේ බලයේ සහ අධිපතිකම අවධාරණය කරන විවාහයක ආකෘතියක් බැවිනි. ඔබගේ ප්‍රතිචාරය කුමක්ද? එම ඡේදයේ සඳහන් කුමන මූලිකාංගයක් ඔබගේ ප්‍රතිචාරය පෙන්වන්නේද?`

`එපීස 5:21-33 පාඨවල සඳහන් පාවුල්ගේ අනුශාසනා තුළින් අභියෝගාත්මක සහ දුෂ්කර විවාහ සම්බන්ධතා වලට යටත් වූ අයට කුමක් අත්කර දිය හැකිද?`

`සමහර ක්‍රිස්තියානින් තර්ක කරන්නේ, උත්පත්ති 1 සහ 2 වැනි පරිච්ඡේදවල සඳහන් මැවීමේ කථාන්තරය, නිකම්ම උපමාවක් බවයි. එය සත්‍යයෙන් සිදූවූ දෙයක තත්වයට නිරූපණය කිරීමට තරම් සුදුසු නොවන බවත්, එනම් එය වසර බිලියන ගණනාවක් තිස්සේ සිදුවූ පරිනාමයක් නිසාය. පාවුල් එම කථාන්තරය භාවිතා කළ ආකාරය මගින්, ඔහු එය සත්‍යයෙන්ම සිදුවූ දෙයක් බවට පිළිගත් බවට අපට කුමක් උගන්වයිද?`

`“එක් මාංශයක්” යන තේමාව මත වැඩිපුර මෙනෙහි කරන්න. මෙය අපට විවාහයේ ශුද්ධත්වය ගැන සහ එම ශුද්ධත්වය ආරක්ෂා කිරීමට එම විවාහක අය හැකි සෑම උත්සාහයක්ම ගත යුත්තේ ඇයි?`