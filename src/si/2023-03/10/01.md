---
title:  'ස්වාමි පුරුෂයන් සහ භාර්යාවන්: එක්ව කුරුසිය අසල'
date:   26/08/2023
---

### මේ සතියේ පාඩමේ අධ්‍යයනය සඳහා කියවන්න
එපීස 5:21-33; පිලිප්පි 2:3, 4; එසකියෙල් 16:1-14; 2 කොරින්ති 11:1-4; උත්පත්ති 2:15-25.

> <p>කටපාඩම් පදය</p>
> “පුරුෂයෙනි, ක්‍රිස්තුස්වහන්සේ සභාවට ප්‍රේමකොට, ඈ උදෙසා තමන්ම පාවාදුන්නාක්මෙන්ම, නුඹලාත් නුඹලාගේ භාර්යාවන්ට ප්‍රේමකරපල්ලා. එසේ කළේ සභාව ශුද්ධව, කැලලක් හෝ රැළි හෝ එබඳු යමක් නැතුව, තේජවත් සභාවක් කොට තමන්ට ඔප්පුකරගැනීම සඳහා වචනය නමැති වතුරෙන් සේදීමෙන්, උන්වහන්සේ එය පවිත්‍රකොට පිරිසිදුකරන පිණිසය.” (එපීස 5:25-27)

එපීස 5:21-33 පාඨවල පාවුල් ඇදහිලිවන්තයින් එකිනෙකාට යටත්වීම වර්ධනය කිරීම සඳහා එම අදහස ගොඩනගයි. (එපීස 5:21). ඔහු ඉන්පසු කිතුනු භාර්යාවන්ට අනුශාසනා කරයි. (එපීස 5:22-24) සහ ස්වාමි පුරුෂයන්ටද (එපීස 5:25-32) අනුශාසනා කරයි. එමෙන්ම ඔහු එය අවසන් කරන්නේ, ඔවුන් දෙපක්ෂයටම දුන් අනුශාසනා සමස්තයක් ලෙසය. (එපීස 5:33).

මෙම අනුශාසනාවේදී, අපගේ බයිබලය හදාරන සිසුන් අද උත්ථාන වූ ක්‍රිස්තුස්වහන්සේ අපගේ සම්බන්ධතා ගැන කරන්නාවූ ප්‍රකාශ වලට සවන් දෙනු ඇත. එසේ කිරීමට හැකි තත්වයට අපි පත්වන්නේ එපීස 5:2-6:9 පාඨ අවබෝධ කරගත්විටදීය. එනම් පාවුල් තම ලිපියේ ශ්‍රේෂ්ඨ තේමාව වන එක්සත්කම, යථාර්ථයක් කොට දක්වන ක්‍රමය වුවද දැන් කිතුනු නිවස ගැන යොමුවෙයි. ඔහු පැරණි මනුෂ්‍යත්වයේ දෝෂ සහගත සමාජ රටාව ගැන දැඩි විවේචනයක් (එපීස 4:22) ඉදිරිපත් කරන අතර, නව මනුෂ්‍යත්වයේ මැවීමද සමරයි. (එපීස 2:15 බලන්න.) එනම් එයද වඩා පුළුල් සමාජය තුළ එහි දෝෂ සහගත සමාජ රටාව තුළ කාවද්දා ඇත. මෙම සමාජ රටා තුළින් ඇදහිලිවන්තයින් නව බලයක්, එනම් ශුද්ධාත්මයාණන්වහන්සේ (එපීස 2:22; එපීස 3:16; එපීස 5:18-21; එපීස 6:17, 18) සහ ක්‍රිස්තුස්වහන්සේ මත සකස් වූ නව වාර්ගිකත්වයක්ද පැන නැගී ඇත. (එපීස 4:13, 15, 20-24, 32; එපීස 5:2, 10, 17, 21-33) මෙම මුදා හැරීම මගින් ලෝකයේ දෙවියන්වහන්සේගේ දරුවන් වෙනුවෙන්, උන්වහන්සේගේ සැලැස්මේ අවසාන ඉෂ්ටවීම දෙසට යොමු කරයි.

සැප්තැම්බර් 02වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න.