---
title:  ක්‍රිස්තුස්වහන්සේගේ මනාලිය වන සභාව - 1 වැනි කොටස
date:   28/08/2023
---

`එපීස 5:25-27, 29 පාඨ එසකියෙල් 16:1-14 පාඨවල සඳහන් කථාන්තරය සමග සසඳන්න. පාවුල් ඔහුගේ දළ සටහනේ එම කථාන්තරයේ කුමන මූලාශ්‍ර පිළිබිඹු කරයිද?`

එපීස 5:25, 27, 29 පාඨවල පාවුල් මංගල උත්සවය - විවාහය යන ඔහුගේ උපමා මගින් සභාව සහ ක්‍රිස්තුස්වහන්සේ එයට ඇති සම්බන්ධතාවය සඳහන් කරන විටදී, නිර්මාණාත්මකශීලීව පැරණි විවාහ මංගල්‍යයක චාරිත්‍ර සහ ක්‍රියාකාරකම් චිත්‍රයට නගයි. සභාව මනාලිය ලෙස සඳහන් කරන අතර, ක්‍රිස්තුස්වහන්සේ දිව්‍ය මනාලයා වන සේක. උන්වහන්සේ:

(1) (මනාලියට මෙන්) “සභාවට ප්‍රේම කරන සේක.” (එපීස 5:25). අපි කිසිවිටක, මෙය යේසුස්වහන්සේගේ හදවතින්ම කරන ක්‍රියාවක් බව අමතක නොකළ යුතු වෙමු. උන්වහන්සේ අපට ප්‍රේම කරන සේක!

(2) මනාලියගේ මිල උන්වහන්සේම ගෙවන සේක: පුරාණයේ මංගල උත්සවයක් සැලසුම් කිරීමේදී, මනාලයා, “මනාලියගේ මිල” ගෙවා මනාලිය “මිලදී ගත්තේය.” එය සාමාන්‍යයෙන් විශාල මුදල් ප්‍රමාණයක් සහ වටිනාකමින් යුක්ත දේවල්ය. එය කොතරම් විශාල මුදලක් ද යනු පැරණි ග්‍රාමීය ආර්ථිකය චාරිත්‍ර මත රඳා පැවතුණි. ක්‍රිස්තුස්වහන්සේ සභාව වෙනුවෙන් අවසාන මිල ගෙවන සේක. එනම් උන්වහන්සේගේ මනාලියට ගෙවන මිල ලෙසිනි. මන්ද යත්, උන්වහන්සේ, “ඈ උදෙසා තමන්ම පාවා දුන්” බැවිනි. (එපීස 5:25). මෙලොව පහළ වීමෙන් සහ කුරුසිය මතදී, උන්වහන්සේ මනාලියගේ මිල පාවාදුන් සේක.

(3) උන්වහන්සේගේ මනාලිය නාවන සේක (සෝදා පවිත්‍ර කරන): පැරණි මංගල උත්සව වලදී, මනාලිය සූදානම් කිරීම වැදගත් කොටසක් විය. එය අදටත් සත්‍යයක් වන අතර, ඇයව මංගල උත්සවයට සූදානම් කරන්නේ, ඇගේ මිතුරියන් සහ ඥාතීන් විසිනි. එසේ වුවත්, පාවුල් චිත්‍රයට නගන්නේ, දිව්‍ය මනාලයා උන්වහන්සේගේ මනාලිය මංගල උත්සවය සඳහා සූදානම් කිරීමය! ඇයව ශුද්ධ පවිත්‍ර කර විශුද්ධිමත් කරන්නේ උන්වහන්සේ, “ජලයෙන් සේදීමෙනි.” (එපීස 5:26). එය බෞතීස්මය ගැන සඳහන් කිරීමක් විය හැකිය.

(4) පොරොන්දුව ප්‍රකාශ කරයි: මෙම පවිත්‍ර කිරීම කරන්නේ “වචනය මගිනි” (එපීස 5:26). එනම් දිව්‍ය මනාලයා උන්වහන්සේගේ මනාලියට, විවාහ ගිවිසුමේදී දෙන පොරොන්දුව විවාහ මංගල්‍යයේදී ප්‍රකාශ කිරීම සනිටුහන් කරමින් එම පොරොන්දුව දෙනවා විය හැකිය. (එපීස 1:13, 14; එපීස 2:1-10 පාඨවල සඳහන් වන එය ඇදහිලිවන්තයින්ගේ හැරීමේදී දෙවියන්වහන්සේ ඔවුන්ට දෙන පොරොන්දු වේ.) විවාහ ගිවිසුම යන පැරණි භාවිතය නූතන නම් දීම හා සමාන වේ. එහෙත් එය වඩා බරපතල කතිකාවකි. එහි මනාලියගේ මිල (එනම් ස්වාමි පුරුෂයාගෙන්) ලියන ලද සහ දෑවැද්ද (මනාලිය ඇගේ පවුලෙන් ගෙන එන්නාවූ ප්‍රාග්ධනය) වැනි කරුණු ඇතුළත්ය.

(5) මනාලිය සූදානම් කර අලංකාර කරයි: අවසානයේදී මනාලිය මනාලයාට භාරදීමේදී ඇය ඉතාම ලස්සන දෝෂ රහිත සතුටු තැනැත්තියක් ලෙස පෙනේ. (එපීස 5:27). ක්‍රිස්තුස්වහන්සේ මනාලිය නාවනවා පමණක් නොව, ඔහු ඇයව සූදානම් කර තෘප්තිමත් කරයි.

`මෙම පාඨ මගින් ක්‍රිස්තුස්වහන්සේට අප ගැන හැඟෙන දේ අවබෝධ කරගැනීම කෙසේ උපකාරී වේද? මෙය බොහෝ සෙයින් සැනසිලිදායක බව අපට පෙනෙන්නේ ඇයි?`