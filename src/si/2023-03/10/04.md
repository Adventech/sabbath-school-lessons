---
title:  ක්‍රිස්තුස්වහන්සේගේ මනාලිය වන සභාව - 2වැනි කොටස
date:   29/08/2023
---

`කොරින්තියෙහි ක්‍රිස්තියානිවරුන්ට ආයාචනා කිරීමේදී පාවුල් පුරාණයේ මංගල උත්සවයක මූලද්‍රව්‍ය කෙසේ භාවිතා කරන්නේද? මෙම ඉදිරිපත් කිරීම සිදුවන්නේ කවදාද? (2 කොරින්ති 11:1-4)`

පැරණි මංගල උත්සවයේ අවසාන මූලාශ්‍රය භාවිතා කරමින්, හපීස 5:25-27 පාඨවලින් ක්‍රිස්තුස්වහන්සේව නිරූපණය කරන්නේ, (6) උන්වහන්සේ වෙනුවෙන් මනාලිය සූදානම් කරන්නේ උන්වහන්සේම බවය. පුරාණයේ මනාලිය භාර දෙනු ලබන්නේ මනාලයාගේ මිතුරා හෝ මිතුරන් විසිනි. නැතහොත් ඇයගේ පියා විසිනි. කිසිවිටක මනාලයා විසින් නොවේ! එසේ වුවද, මෙහිදී යේසුස්වහන්සේම උන්වහන්සේගේ මනාලිය වන සභාව ඉදිරිපත් කරනු පාවුල් දකියි.

පාවුල් ක්‍රිස්තුස්වහන්සේ සභාව සමග ඇති ඥාති සම්බන්ධය කාලානුක්‍රමික රටාවකින් ඉදිරිපත් කිරීමට විවාහය සම්බන්ධ චාරිත්‍ර සහ කාර්යයන් භාවිතා කරයි. (1) විවාහ ගිවිසුම: ක්‍රිස්තුස්වහන්සේ සභාව උදෙසා උන්වහන්සේම පාවා දුන් සේක. (එනම් “මනාලිය” ලෙසිනි.) එබැවින් උන්වහන්සේ ඇයව (සභාව) ගිවිස ගනු ලැබූ සේක. (එපීස 5:25). (2) මංගල උත්සවය සඳහා සූදානම: මනාලයාගේ අවධානය, වර්තමානයේදී උන්වහන්සේගේ මනාලිය විශුද්ධ කොට පවිත්‍ර කරගෙන යන සේක. (එපීස 5:26). (3) මංගල උත්සවය පමණක්ම: ක්‍රිස්තුස්වහන්සේගේ අවධානය වර්තමානයේදී, මංගල උත්සවයේදී මනාලිය “ඉදිරිපත් කිරීමයි.” (එපීස 5:27). මෙම අවසාන අංගය උන්වහන්සේගේ නැවත පැමිණීමේදී, උත්කර්ෂවත් මංගල උත්සවය ගැන බලාපොරොත්තුවය. එවිට මනාලයා වන ක්‍රිස්තුස්වහන්සේ සභාව මනාලිය ලෙස ප්‍රකාශ කොට, ඇයව උන්වහන්සේටම ඉදිරිපත් කිරීමය. (එපීස 5:27; පාඨය 2 කොරින්ති 11:1, 2; කොලොස්සි 1:21-23, 28 පාඨ සමග සංසන්දනය කරන්න.)

පුරාණ මංගල උත්සව බොහෝ විට රාත්‍රී කාලයේ පෙරහැරකින් ආරම්භ විය (මතෙව් 25:1-13 පාඨ බලන්න). මනාලයා සහ ඔහුගේ පිරිවර මනාලයාගේ නිවසට එනම් යුවළගේ නව නිවසට රැස් වන අතර මහා උත්සවය පෙරහැරකින් ආරම්භ කරයි. දැල්වූ පන්දම්වලින් ආලෝකමත් කර, සංගීත නාදයෙන් සහ මහත් ප්‍රීති ඝෝෂා සමඟින්, සමූහයා මනමාලියගේ පියාගේ නිවස වෙත ළඟා වෙති. එහිදී මනාලියගේ පිරිවර සමග එක්ව හෝ මනාලියගේ පෙරහැර මගදී හමුවී, එම යුවළ ඔවුන්ගේ නව නිවස දෙසට ගමන් කරයි. එහිදී අමුත්තෝ සතියක් පුරා පවතින දීර්ඝ උත්සවයට රැස් වෙති. මංගල උත්සවයේ කූට ප්‍රාප්තිය, මනාලයාට මනාලිය භාර දෙන තෙක් ඔවුහු එහි නැවතී සමරති.

පාවුල් ක්‍රිස්තුස්වහන්සේ සභාව උන්වහන්සේට ඉදිරිපත් කරන ආකාරය නිරූපණය කරන විට, ඔහු මෙම මහා පෙළහර සහ භාරදීමේ අවසථාවට වසඟ වෙයි. එසේ කිරීමෙන්, ක්‍රිස්තුස්වහන්සේ සහ උන්වහන්සේගේ සභාව අතර දීර්ඝ කාලීන විවාහ ගිවිස ගැනීම සම්පූර්ණ වී විවාහ මංගල්‍යය සමරන විට, අනාගත මංගල උත්සවයක් ලෙස ක්‍රිස්තුස්වහන්සේගේ නැවත පැමිණීම නිරූපණය කරයි.

`මෙම ධනාත්මක, ප්‍රීතිමත් සහ බලාපොරොත්තු සහිත උපමා රූපකයෙන් අප වෙනුවෙන් අපි කුමන පණිවිඩයක් ගත යුතුද?`