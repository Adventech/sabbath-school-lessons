---
title:  ඔබට මෙන් ඔබගේ භාර්යාවට ප්‍රේම කරන්න
date:   30/08/2023
---

`ස්වාමි පුරුෂයන් ඔවුන්ගේ භාර්යාවන්ට මෘදු ලෙස ප්‍රේම කිරීමට පුරුදු වන ලෙස ඔවුන්ව දිරිගැන්වීම සඳහා පාවුල් කුමන නව තර්කයක් ඉදිරිපත් කළේද?`

ක්‍රිස්තියානි නිවසක් සඳහා පාවුල්ගේ නීති (එපීස 5:21-6:9) මගින් අභියෝගාත්මක සමාජ සම්බන්ධතාවයක් හෙළි කරයි. එපීස 5:28-30 පාඨ වලින්, පාවුල් අමතන්නේ, ඔවුන් තමාටම පමණක් ප්‍රේම කරමින් නොසිට භාර්යාවන්ටද ප්‍රේම කරන ලෙසය. එසේ නොකරන අය “ඔවුන්ගේ මාංශයටම වෛර කරන්නෝය.” (එපීස. 5:28, 29 බලන්න), එවැනි ස්වාමි පුරුෂයන් ඔවුන්ගේ භාර්යාවන් අපචාරයට ලක් කරමින් පහර දෙති. පාවුල්ගේ කාලයේ ග්‍රීක-රෝමානු ලෝකය තුළ “පවුලේ පියාගේ”‍ බලය ඉතා මහත් විය. ඔහුගේ භාර්යාව, දරුවන් සහ වහලුන්ට ඉතා දරුණු ලෙස දඬුවම් කළ හැකි වූ අතර මරා දැමීමට පවා හැකිය. එමෙන්ම ඔහුට ඔහුගේ නීතිමය අයිතිය තුළ ඔහුට එසේ කළ හැකිය.

එපීස 5:25-27 පාඨ වලින් පාවුල් අවසාන ප්‍රේමයේ උදාහරණ විස්තර සහිතව ඉදිරිපත් කරයි. එනම් සභාව කෙරෙහි ක්‍රිස්තුස්වහන්සේ දක්වන ප්‍රේමය තුළින් මහත් වූ වෙනසකින් යුක්ත ප්‍රේමයේ ආකෘතියක් ඉදිරිපත් කරයි. දැන් ඔහු නව තර්කයක් ඉදිරිපත් කිරීමට පෙරදී, ඔහු නැවතත් එම ශ්‍රේෂ්ඨ උදාහරණය මතක් කර දෙයි. එනම් කිතුනු ස්වාමි පුරුෂයන්ට “ඒ ආකාරයෙන්ම” ප්‍රතිචාර දක්වන ලෙස ඉල්ලා සිටියි. (එපීස 5:28). එනම් යේසුස්වහන්සේ, උන් වහන්සේගේ මනාලිය, එනම් සභාව වෙනුවෙන්, උන්වහන්සේම පාවාදී, ඇයගේ සිය අවශ්‍යතා සම්පූර්ණ කරන්නා හා සමාන වීමය. (එපීස 5:25-27). ක්‍රිස්තියානි ස්වාමි පුරුෂයින්ට ඔවුන්ගේ කාලයේදී පුරුදුව සිටි දේවල් වලින් හැරි, ක්‍රිස්තුස්වහන්සේගේ මෘදු ප්‍රේමය සොයන ලෙස පාවුල් අභියෝග කරයි.

එපීස 5:28-30 පාඨවලින්, පාවුල් ක්‍රිස්තියානි ස්වාමිපුරුෂයන් තම භාර්යාවන් කෙරෙහි දක්වන ප්‍රේමයට සහාය දැක්වීම සඳහා නව තර්කයක් එක් කරයි: එනම් මමත්වයට දක්වන ප්‍රේමයයි. පාවුල් පෙන්වා දෙන්නේ සත්‍ය දෙයකි. “‍කිසිවෙක් කිසි කලක තමන්ගේ මාංශයට වෛර කළේ නැත”‍ (අවම වශයෙන් කිසිවෙකු පැහැදිලිව සිතන්නේ නැත). ස්වාමිපුරුෂයන් කිසිවිටක ඔවුන්ටම හානි කර නොගත්හ. නැතහොත් ඔවුන්ගේම ශරීරවලට පහර නොදුන්හ. ඒ වෙනුවට ඔවුහු පෝෂණය වී ඔවුන්වම අගය කරගත්හ.”‍ (එපීස 5:29). කිතුනු භාර්යාවන්ට විරුද්ධව සිදුවන දරුණු වධ සහ හිංසාවට විරුද්ධව, පාවුල් කිතුනු ස්වාමිපුරුෂයාට තම භාර්යාව හඳුනා ගැනීමට ආරාධනා කරයි. ඔබ ඔබේ බිරිඳ සමඟ බොහෝ සෙයින් එකමුතුයි, පාවුල් මෙසේ තර්ක කරයි, ඇයට හානියක් කිරීම යනු තමාටම හානිකරනවා හා සමාන වේ. නිවැරදි මනසින් සිටින බොහෝ අය එය නොකරනු ඇත.

යේසුස්වහන්සේගේ ආදර්ශය වෙත යොමුවන පාවුල් පවසන්නේ ක්‍රිස්තුස්වහන්සේ පවා “උන්වහන්සේගේ ශරීරය”‍ වන ඇදහිලිවන්තයින් මෘදු රැකවරණය මගින් පෝෂණය කරන බවයි. (එපීස 5:29, 30). ඔබේ හැසිරීම ඔබේ භාර්යාවට යහපතක් වන සේ සකස් කරගන්න යනුවෙන් පාවුල් ප්‍රකාශ කරයි. එනම් ඔබ ඔබට සලකන ආකාරයට සහ අවසානයේදී ක්‍රිස්තුස්වහන්සේ ඔබට සලකන ආකාරයටය.

`පාවුල් භාර්යාවන් සහ ස්වාමිපුරුෂයින් යන දෙපක්ෂයටම ආදර්ශයක් ලෙස යේසුස් වහන්සේගේ ක්‍රියා කලාපය උපුටා දක්වයි. ඔබගේ පවුලේ අයට ප්‍රේම කිරීමේදී ඔබට යේසුස්වහන්සේගෙන් ඉගෙන ගත හැක්කේ කුමක්ද?`