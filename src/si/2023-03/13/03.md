---
title:  බඳ පටිය සහ ළය වැස්ම
date:   18/09/2023
---

`ඇදහිලිවන්තයින් දුෂ්ටත්වයට විරුද්ධව සටනට සූදානම් වන ක්‍රමය පාවුල් කෙසේ සිතින් මවා ගනියිද?`

හදිසි සටනක් සඳහා පාවුල්ගේ අනතුරු ඇඟවීම (එපීස 6:13) ඔහුගේ පාඨකයින්ව ඔහුගේ අවසාන කැඳවීම මත සූදානම් ශරීරයෙන් සිටීම (ඔහුගේ සිවුවැනි කැඳවීම, එපීස 6:11, 13 සංසන්දනය කරන්න.) සහ එය අවි ආයුධ වලින් සැරසී සිටීමට කරන විස්තරාත්මක කැඳවීමක් වෙයි. (එපීස 6:14-17). පාවුල් “ඉඟපටිය බැඳ ගැනීමේ,” ක්‍රියාවලිය විස්තර කරයි. (යෙසායා 11:5 සසඳන්න). පැරණි කාලයේ කබායක් මෙන් අඳින ඇඳුම ඇඟට නොගෑවෙන තරම් ලිහිල් බැවින්, වැඩක් කිරීමට හෝ සටනකට පෙර ඉඟපටියකින් බැඳිය යුතුය. (ලූක් 12:35, 37; ලූක් 17:8 පාඨ සංසන්දනය කරන්න.) පාවුල් සිතන්නේ, විශ්වාසවන්තයා යුධ ඇඳුම් රෝම සොල්දාදුවන් මෙන්, ‘බකල්’ වලින් යුක්ත සැරසිල්ලෙන් සෑදූ හමුදා හම් පටියක් ආරම්භයේදීම ඉඟවටා බැඳ ගැනීමය. හම් පටියෙන් එල්ලෙන්නාවූ ලෝහ තැටි සහිත “ඒප්‍රනයක්” මෙන් පෙනෙන අතර ඔවුන්ගේ සේනාංකයේ ලාංඡනයක් (“බැජ්” එකක්) මෙන් දර්ශනය වේ. එය ඇඳුම් තද කොට බැඳීම සඳහාත් අනෙක් එක් එක් දේවල් නියම ස්ථානයේ තිබීම සඳහාත් ප්‍රයෝජනවත් වේ.

සත්‍යය ඇදහිලිවන්තයා සතු දෙයක් නොවේ. එය දෙවියන්වහන්සේගේ දීමනාවකි. (එපීස 2:8 පාඨයේ ගැළවීම සංසන්දනය කරන්න). එසේ වුවත්, එය වෙන්කර තැබිය යුතු දෙයක් නොවේ. එමෙන්ම ඔවුන්ගේ ජීවිතවලට කිසිම බලපෑමක් ඇති නොවන දුරස්ථ දෙයක්ද නොවේ. ඔවුන් දෙවියන්වහන්සේගේ සත්‍යය “පැළඳිය” යුතුය. එනම් මෙම දිව්‍ය දීමනාව අත්දැකීමට සහ භාවිතා කිරීම සඳහාය. ඔවුන් දෙවියන්වහන්සේගේ සත්‍යය අයිති කර නොගන්නා අතර, මන්ද දෙවියන්වහන්සේගේ සත්‍යය ඔවුන්ව අයිති කරගෙන ආරක්ෂා කරන බැවිනි.

ඊළඟට පාවුල් “ධර්මිෂ්ඨකමේ ළය වැස්ම” පැළඳ ගන්නා ලෙස ඇදහිලිවන්තයින්ව දිරි ගන්වයි. (1 තෙසලෝනික 5:8 සසඳන්න). සත්‍යය නමැති බඳ පටිය මෙන්, එයට දිව්‍ය ආරම්භයක් ඇත. එනම් දිව්‍ය හමුදා භටයා ලෙස යෙහෝවඃවහන්සේගේ කාර්යයේදී අවශ්‍ය යුද්ධායුධ වලින් එක් අංගයක් වෙයි. (යෙසායා 59:17). ශරීරයේ පැළඳූ යුද්ධායුධ, සහිත පළඳනා පාවුල්ගේ කාලයේදී සකස් කරන ලද්දේ, කුඩා එකිනෙකට සම්බන්ධ කරන ලද යකඩ මුදු වලිනි. එපමණක් නොව පිත්තල හෝ යකඩ, කුඩා පෙති වැනි කැබලි එක පිට එක වැටෙන සේ සාදන ලද හෝ එකිනෙක උඩින් තදින් එක් කළ පටි වලිනි. මෙම ශරීර පළඳනාව නැතිනම් ළය වැස්ම සතුරාගේ පහර වලින් ප්‍රධාන ඉන්ද්‍රියයන් ආරක්ෂා කරයි. සමානකම් අනුව ඇදහිලිවන්තයින් දෙවියන්වහන්සේගේ ආරක්ෂිත ධර්මිෂ්ඨතාවයේ දීමනාව මගින් පුදකරන ආත්මාරක්ෂාව අත්දැකිය යුතුයි. එපීස පොතෙහි පාවුල් ධර්මිෂ්ඨතාවය ශුද්ධත්වය, යහපත්කම සහ සත්‍යය සමග මුසු කරයි. (එපීස 4:24; එපීස 5:9) ඔහු එසේ කරන්නේ, එය අන් අයටද, සාධාරණ සැලකීමේ ගුණාංගය ගැනද සිතමිනි. විශේෂයෙන්ම සභාවේ සහෝදර සාමාජිකයින්ටය.

`යහපත්කම, ශුද්ධත්වය සහ සත්‍යය ආරක්ෂාවක් විය හැකිය යන අදහස් ඔබ කුමන ආකාරයෙන් අත්දැක ඇත්ද?`