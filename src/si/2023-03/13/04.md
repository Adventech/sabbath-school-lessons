---
title:  'පාවහන්: සභාව සාමය සොයයි'
date:   19/09/2023
---

සටනට සූදානම් වන රෝමාණු හමුදා භටයෙක් ශක්තිමත්, පටි සපත්තු පළඳයි. එහි අඩිය යට සකසා ඇත්තේ රළු ඇණ සවිකරමින් නිසා සොල්දාදුවාට ඔහුගේ ස්ථානයේ ස්ථිරව “සිටගත” හැකිය. (එපීස 6:11, 13, 14). පාවුල් මෙම හමුදා පාවහන් යෙසායා 52:7 පාඨයේ භාෂාවෙන් පැහැදිලි කරයි, එමගින් පණිවිඩකරුවෙකු යෙහෝවඃවහන්සේගේ මිනිසුන් උදෙසා උන්වහන්සේ කළාවූ සටන ජයගත් බව සමරනු ලැබේ. (යෙසායා 52:8-11) එමෙන්ම දැන් සාමය රජ කරන බවද පවසයි: “ශුභ ආරංචි ගෙනෙන්නාවූ, සමාදානය ප්‍රකාශ කරන්නාවූ යහපත ගැන හොඳ ආරංචි ගෙනෙන්නාවූ, ගැළවීම ප්‍රකාශ කරන්නාවූ නුඹේ දෙවියන්වහන්සේ රජකම් කරන සේකැයි සියොන්ට කියන්නාවූ තැනැත්තන්ගේ පාද කඳු පිට කොපමණ අලංකාරද!” (යෙසායා 52:7).

`පාවුල් එපීස පොතේ සාමය විශේෂ කොට පෙන්වන්නාවූ වාර 8 නැවත අධ්‍යයනය කරන්න. ඔහු සාමයට බොහෝ සේ ප්‍රිය කරද්දී හමුදා උපමා රූපකයක් විස්තරාත්මකව භාවිතා කරන්නේ මන්ද? එපීස 1:2; එපීස2:14, 15, 17; එපීස 4:3; එපීස 6:15, 23.`

පාවුල් සාමය සමරන්නේ ක්‍රිස්තුස්වහන්සේගේ මෙහෙය ලෙසය. “අපගේ සාමය,” සාමය දේශනා කරන්නාවූ තැනන්වහන්සේ” ... දුර සිටියාවූ නුඹලාට සමාදානයද ළඟ සිටියවුන්ට සමාදානයද දේශනා කළසේක.” (එපීස 2:14-17). එනම් යුදෙව්වා සහ විජාතිකයා “එක් මනුෂ්‍යත්වයකට” එක් කළසේක. (එපීස 2:15). ක්‍රිස්තුස්වහන්සේගේ මුදා ගැනීම සහ උන්වහන්සේගේ නිර්මාණාත්මක සාමයේ මෙහෙය පිළිබඳ ශුභාරංචි කථාන්තරය ජීවමානව පවත්වා ගැනීමෙන් සහ අතීතයේ උන්වහන්සේගේ ජයග්‍රහණය සැමරීමෙන් සහ අනාගතයේ ජයග්‍රාහී හඬ නැගීමට බලා සිටීමෙන් විශ්වාසවන්තයෝ ඔවුන්ගේ පා සූදානම් කරගෙන සටනට සූදානමින් සිටගෙන සිටිති. යෙසායා 52:7 පාඨයේ දූතයා මෙන්, ක්‍රිස්තුස්වහන්සේගේ ජයග්‍රහණය සහ උන්වහන්සේගේ සාමය ප්‍රකාශ කරන ඇදහිලිවන්තයෝද දූතයෝය.

කෙසේ වෙතත්, පාවුල්, ඔහුගේ යුද්ධ ආයුධ පැළඳීම සඳහා කැඳවීමට කරන ආරාධනාවෙන්, අපගේ සතුරන්ට එරෙහිව ආයුධ අතට ගැනීමේ කැඳවීමක් ලෙස අප අවබෝධ කරගැනීම ඔහු බලාපොරොත්තු නොවෙයි. ඇදහිලිවන්තයන් “සාමයේ ශුභාරංචිය”‍ ප්‍රකාශ කරන බව ඔහු විස්තර කරන්නේ එබැවිනි (එපීස 6:15). එමෙන්ම ඔහු එකමුතුකම, කරුණාබර කථා බහ සහ මෘදු සිත් ඇත්තා වූ කරුණු අවධාරණය කරන බැවින්, ඇදහිලිවන්තයන් අන් අය සමඟ ඔවුන්ගේ සබඳතාවලදී සටන්කාමී වන ලෙස ප්‍රාර්ථනා කරන්නේද නැත (විශේෂයෙන් එපීස 4:25-5:2 දක්වා පාඨ කියවන්න). සභාව ඇත්තේ “සාමය සොයා” යාමටයි. එනම් කිතුනු ගුණධර්ම (යටහත් පහත් බව, ඉවසීම, කමාව දීම, ආදිය) සහ පුරුදු (යාච්ඤාව, නමස්කාරය) වැනි ශුභාරංචි අවි ආයුධ යොදා ගනිමිනි. එවැනි ක්‍රියා උපායශීලී වන අතර, දෙවියන්වහන්සේගේ ශ්‍රේෂ්ඨ සැලැස්ම වෙත යොමු වෙමින්, සියල්ල ක්‍රිස්තුස්වහන්සේ තුළ එක්සත් කිරීම සඳහාය. (එපීස 1:9, 10).

`ඇදහිලිවන්තයන් ලෙස අපගේ ජීවිත වලට පාවුල්ගේ හමුදාමය උපමා කුමන අර්ථයක් විය යුතුද යන්න තේරුම් ගැනීමට පහත සඳහන් උපුටා ගැනීම අපට උපකාර කරන්නේ කෙසේද? “දෙවියන්වහන්සේ යුධ ඇඳුම් පළඳන ලෙස අපට ආරාධනා කරන සේක. අපට අවශ්‍ය වන්නේ සාවුල්ගේ අවි ආයුධ නොව දෙවියන්වහන්සේගේ සම්පූර්ණ ඇඳුම් කට්ටලයයි. එවිට අපට ක්‍රිස්තුස්වහන්සේගේ මෙන් මුදු මොළොක් බව, දයාව සහ ප්‍රේමයෙන් පිරුණු හදවත් ඇතිව ඉදිරියට යා හැකිය.” —Ellen G. White, [Australasian] Union Conference Record, July 28, 1899.`