---
title:  සටන් බිමේ යාච්ඤාව පුහුණු වීම
date:   21/09/2023
---

ඔහුගේ සටන් අවවාද අවසන් කිරීමේදී පාවුල් සොල්දාදුවන් මෙන් ඇදහිලිවන්තයින්ද තීරණාත්මක යාච්ඤාවේ නිරන්තරයෙන්ම සහභාගි වන ලෙස දිරිගන්වයි. එනම් “සියලුම ශුද්ධවන්තයින් උදෙසා” සහ (එපීස 6:18), සිරගත කරනු ලැබූ තානාපතිවරයෙකු ලෙස ඔහු වෙනුවෙන්ද (එපීස 6:19,20) යාච්ඤා කරන ලෙසය. මෙම යාච්ඤා කිරීමට කරන කැඳවීම පෙනෙන්නේ හමුදා උපමා උපමේය දීර්ඝ කිරීමක් ලෙසය. මන්ද යත් යාච්ඤාවෙන් දෙවියන් වහන්සේට හඬ නැගීම (හෝ දෙවිවරුන්ට) පැරණි සටන් බිමේ පොදු ක්‍රියාවක් වූ බැවිනි. බයිබලයෙන් උදාහරණයක් උපුටා දැක්වීමට: යහසියෙල්ගේ සටන් අවවාදය අනුගමනය කරමින්, යෙහෝෂාවේ මග පෙන්වයි. “සියලු යුදාවරුද, යෙරුසලමේ වැසියෝද ස්වාමීන්වහන්සේට නමස්කාර කරමින්, ස්වාමීන් වහන්සේ ඉදිරියේ වැඳ වැටුණෝය.” (2 ලේකම් 20:18). යාච්ඤාව යුධ ආයුධ වල සත්වෙනි කොටසක් නොවන අතර, එය පාවුල්ගේ අවවාද වල සහ හමුදා උපමාවේ අනුකලනය වූ කොටසක් විය.

යාච්ඤා ඉල්ලීම් දෙකේ පළමු ඉල්ලීම තුළ, පාවුල් නොකඩවා හදිසි සහ උත්ථාන වීර්යයෙන් යුක්තව “සියලු ශුද්ධවන්තයන්ට” යාච්ඤා කරන ලෙස සවන් දෙන්නන්ගෙන් ඉල්ලයි. (එපීස 6:18). දුෂ්ට බලවේගයන්ට විරුද්ධව කරන සටනේදී සභාව සාර්ථක වීමට නම්, එය ආත්මයාණන්ගේ ආනුභාවයෙන් යුක්ත යාච්ඤාව තුළින් දෙවියන්වහන්සේ මත රඳා සිටීමට පුහුණු විය යුතුය.

පාවුල්ගේ දෙවන යාච්ඤාව ඉල්ලීම ඔහු වෙනුවෙන්ය: “එමෙන්ම මා උදෙසාද”‍ (එපීස 6:20). ඔහු දෙවියන්වහන්සේ ඔහුට නිවැරදි පණිවිඩය ඔහුට ලබා දෙනු ඇතැයි යාච්ඤාවෙන් ඉල්ලයි. (“කථාවේ බලය මට ලැබෙන පිණිසත්”), නිවැරදි වේලාවට (“මගේ මුඛය විවෘත කිරීමේදී”), නිවැරදි ආකාරයට ප්‍රකාශ කිරීමට (“ඒ ගැන කථා කරන්ට යුතුව තිබෙන හැටියට”) සහ ඉතාමත් වැදගත් තේමාවක් ගැන කතා කරමින්, (”‍ශුභාරංචියේ රහස”‍) (එපීස 6:19). මෙම අවසාන වාක්‍ය ඛණ්ඩයෙන් අදහස් කරන්නේ යුදෙව්වන් මෙන්ම අන්‍ය ජාතිකයන් මුදවා ගැනීමට ක්‍රිස්තුස්වහන්සේ තුළ දෙවියන්වහන්සේගේ මැදිහත්වීමේ “විවෘත රහස” ලෙස අපට හැඳින්විය හැකි දෙයයි (එපීස 3:1-13 පාඨ බලන්න), එනම් ඔවුන් දෙපක්ෂයම, “එක් මනුෂ්‍යයන් කොට” (එපීස 2:15; එපීස 2:11-12 පාඨද බලන්න) ක්‍රිස්තුස්වහන්සේ තුළ “සියල්ල එක් කිරීමට”‍ කරන්නාවූ සැලැස්මේ සංඥාවක් ලෙසය. (එපීස 1:10).

`පහත සඳහන් නව ගිවිසුමේ ඇතුළත්, “යාච්ඤා කිරීමට කරන කැඳවීම්’‘ නැවත විමසා බලන්න. ඔබව අතිශයින් දිරිගන්වන්නේ කුමන කැඳවීමද? ඒ ඇයි? ලූක් 18:1-8; පිලිප්පි 4:6; කොලොස්සි 4:2; 1 තෙසලෝනික 5:16-18.`

ඇදහිලිවන්තයින්ව උනන්දුවෙන්, නොකඩවාම කරන යාච්ඤාවට සහභාගි වන ලෙස උනන්දු කරන්නේ මන්ද? පාවුල්ගේ හමුදා රූපක පිළිතුරු දෙකක් යෝජනා කරයි: (1) ලෝකෝත්තර සතුරන්ගේ සත්‍ය සූදානමට විරුද්ධව ආත්ම සටනේ තර්ජනය සහ (2) ආත්මික ශක්තිය සහ ජයග්‍රහණය පිළිබඳ දෙවියන්වහන්සේගේ පොරොන්දු පාවුල්ගේ හමුදා උපමා මගින් පැහැදිලි කරදීම. (එපීස 6:10-17). උනන්දුවෙන් නොකඩවා කරන යාච්ඤාව අපට මෙම පොරොන්දුවලට හොඳින් සවන් දීමටත්, ඒවා සැමරීමටත්, දෙවියන් වහන්සේගේ කරුණාවේ මූලාශ්‍ර උදෙසා උන්වහන්සේට ස්තුති කිරීමටත් අවස්ථාව සලසා දෙයි.