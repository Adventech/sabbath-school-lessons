---
title:  සභාව, එක්සත් වූ හමුදාවකි
date:   17/09/2023
---

`එපීස 6:10-20 පාඨ කියවන්න. සභාව සහභාගි වී සිටින යුද්ධය පිළිබඳ පාවුල් පවසන්නේ කුමක්ද? පාවුල් නිරූපණය කරන්නේ දුෂ්ටත්වයට විරුද්ධව එක් ඇදහිලිවන්තයෙකුගේ ආත්මික සටනද නැත්නම් සභාව සහභාගිත්වයෙන් දුෂ්ටත්වයට විරුද්ධව කරන යුද්ධය ගැනද?`

ග්‍රීක - රෝමාණු යුද්ධ වලදී රඳා පැවතුනේ, හමුදා ඒකකයක සෙබළුන්ගේ සහයෝගිතාවය මතය. එමෙන්ම එසේ වන්නේ විශේෂයෙන්ම, සටනේ උණුසුම් අවස්ථාවේදී එකිනෙකාට ඔවුන් දක්වන උපකාරය මතය. සටනේදී පෞද්ගලිකත්වය ම්ලේච්ඡ යුධවදින භටයන්ගේ අංග ලක්ෂණයක් ලෙස සලකනු ලැබූ අතර ඔවුන්ට පරාජය අත්වීම සහතිකය.

පාවුල් මෙම හමුදා අවබෝධයට අනුව යමින්, එපීස 6:10-20 පාඨවලින් දුෂ්ටත්වයට විරුද්ධව සභාව එක්සත්වී කරන සටන ගැන ප්‍රකාශ කිරීමට සහයෝගය දැක්වීමට වැදගත් හේතු ඇත. (1) මෙම ඡේදය ලිපියේ උච්ඡතම අවස්ථාව වන අතර එය සභාව පිළිබඳවය. පාවුල්ට ඔහුගේ ලිපිය, අන්ධකාරයේ බලවේගයන්ට විරුද්ධව සටන් කරන තනි කිතුනු සෙබළෙක් පිංතූරයට නගමින් අවසාන කිරීම නොගැලපෙන දෙයක් වෙයි. (2) ඡේදය අවසානයේදී, පාවුල් යාච්ඤා කිරීමට කරන කැඳවීමේදී, “සියලු ශුද්ධවන්තයින්,” මගින් ඔහු කිතුනු මිත්‍රත්වය උසස් කොට දක්වයි. (එපීස 6:18-20). (3) සියල්ලටම වඩා සැලකිය යුතු කරුණ වන්නේ, පාවුල් ලිපියේ මුල් කොටසින් දුෂ්ටත්වයේ බලය ගැන සාකච්ඡා කරන විටදී, ඔහු ඒවා එක් ඇදහිලිවන්තයෙකුට නොව සභාවට විරුද්ධව වරද පටවයි. “ස්වර්ගීය ස්ථානවල අධිපතීන්ටත්, නිලධාරීන්ටත්, මේ කාලයෙහි සභාව කරණකොටගෙන උන්වහන්සේගේ අනේකවිධ ප්‍රඥාව දැනගන්ට ලැබෙන පිණිසය.” (එපීස 3:11).

මේ ආකාරයෙන් එපීස 6:10-20 පාඨ හුදෙකලාවූ, තනි යුධ භටයෙක් දුෂ්ටත්වයට විරුද්ධව සටන් වදිනු නිරූපණය නොකරයි. ඒ වෙනුවට, පාවුල් හමුදාපති ලෙස හමුදාවට මෙන් සභාවට කථා කරයි. ඔහු අපට පවසන්නේ අපගේ සියලු යුධ ආයුධ රැගෙන, එක්සත් හමුදාවක් ලෙසට, ජවයෙන් යුක්තව එක්සත්වී සටනට යන ලෙසය. පාවුල් සභාවට ගැඹුරින් කරන අවධාරණය, සභාව ක්‍රිස්තුස් වහන්සේගේ ශරීරය ලෙස නොනැසී පවතින බවද ඇතුළත් කරමින්, ඔහුගේ එම අවවාද අවසන් කිරීමට තෝරා ගනියි. (එපීස 1:22, 23; එපීස 4:1-16). ගොඩනැගිල්ල/දෙවියන්වහන්සේගේ මාළිගාව (එපීස 2:19-22) සහ ක්‍රිස්තුස් වහන්සේගේ මනාලිය (එපීස 5:21-23) සමග සභාව, ජීවමාන දෙවියන් වහන්සේගේ හමුදාව ලෙස හඳුන්වන උපමාව මගින් ඔහුගේ අනුශාසනාව ඉදිරිපත් කරයි. අපි “දුෂ්ට දිනය” වෙත ළඟා වෙමින් සිටින බැවින්, (එපීස 6:13) දුෂ්ටත්වයට විරුද්ධව කරන දීර්ඝ කාලීන සටනේ අවසාන පියවරවලදී, දෙවියන් වහන්සේට අපගේ කැපවීම ගැන හෝ ක්‍රිස්තුස්වහන්සේගේ හමුදා භටයින් ලෙස ව්‍යාකූල වීමට කාලයක් නොමැත.

`මහා අරගලය තුළ සහභාගිත්වයේ හමුදාවක් ලෙස, අපට එක්ව සේවය කළ හැකිවන්නේ කෙසේද? නපුරට විරුද්ධව අපි කරන සටනේදී, අපගේ පොරබැදීම් වලදී උපකාර කිරීම සඳහා කෙසේ එකිනෙකාට උපකාර කළ හැකිද?`