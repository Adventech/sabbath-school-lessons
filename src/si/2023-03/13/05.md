---
title:  පළිහ, හිස්වැස්ම සහ කඩුව
date:   20/09/2023
---

`ඇදහිලිවන්තයින් සටන්කාමීන් ලෙස මහා අරගලයේදී, පළිහ, හිස්වැස්ම සහ කඩුව භාවිතා කරන්නේ කුමන අවස්ථාවේදීද සහ කෙසේද?`

පාවුල්ගේ පළිහ විශාල, සෘජුකොණාස්‍රාකාර වූ රෝම හමුදා භටයෙකුගේ පළිහකි. ලීවලින් තැනූ සහ හම් වලින් වසා ඇති එහි කොන් වක්වී ඇති අතර පැත්තකින් එන පහර වලින් ආරක්ෂා කරයි. ජලයෙන් පෙඟුණු විටදී සතුරාගේ, “ගිනිහෙල්ල පොඟවන්ට,” පළිහට හැකිය. නිමී ගිය ඊතල ගල්තාර වල ඔබා ගිනි තබයි. පාවුල්ගේ, “ඇදහිල්ලේ පළිහ,” පිළිබඳ විස්තරය මගින් පැරණි ගිවිසුමේ දෙවියන්වහන්සේට සංකේතයක් ලෙස භාවිතා කිරීම පිළිබිඹු කෙරේ. එනම් උන්වහන්සේගේ මිනිසුන් ආරක්ෂා කරන්නා ලෙසය. (උත්පත්ති 15:1; ගීතාවලිය 3:3). “ඇදහිල්ලේ පළිහ” ගැනීම යනු (එපීස 6:16). දෙවියන්වහන්සේ තුළ විශ්වාසයෙන් යුක්තව විශ්ව සටන එක්වීමයි. උන්වහන්සේ ඇදහිලිවන්තයින් වෙනුවෙන් සටන් කරන සේක. (එපීස 6:10). අනර්ඝතම ආයුධ සපයා (එපීස 6:11, 13). උන්වහන්සේ ජයග්‍රහණය තහවුරු කරන සේක.

ඒ සමගම රෝමාණු සටන් වල හිස් වැස්ම සාදා ඇත්තේ යකඩ සහ පිත්තල වලිනි. හිස ආරක්ෂා කරන කොටසට බෙල්ල සහ කන සහ ඇහි බැම ආරක්ෂා කෙරේ. එමෙන්ම කම්මුල් ආරක්ෂා කිරීම සඳහාද එම හිස් පළඳනාවේ කොටසක් ඇත. ගැළවීමේ හිස්වැස්ම මගින් අත්‍යවශ්‍ය ආරක්ෂාව සපයනු ලබන අතර, (එපීස 6:17) එමගින් සංකේතවත් කරන්නේ, ඇදහිලිවන්තයින් උත්ථාන වූද, ස්වර්ගස්ථ වූද, උසස් කරනු ලැබුවාවූද ක්‍රිස්තුස්වහන්සේ සමග සහයෝගි-තාවයෙන් අත්දකින්නාවූ වර්තමාන ගැළවීමයි. (එපීස 2:6-10) “ගැළවීමේ හිස්වැස්ම” පැළඳීම යනු එකල පැවති ආත්ම බලවේග වලට ඇති බිය ප්‍රතික්ෂේප කොට ඒ වෙනුවට ක්‍රිස්තුස්වහන්සේගේ අති ශ්‍රේෂ්ඨ බලය තුළ විශ්වාස කිරීමය. (එපීස 1:15-23; එපීස 2:1-10 පාඨ සංසන්දනය කරන්න).

යුධ ඇඳුම් කට්ටලයේ අවසාන අංගය වන්නේ, “ආත්මයාණන්ගේ කඩුව නමැති දේව වචනයයි.” (එපීස 6:17). ඉන් අදහස් කරන්නේ රෝම හමුදා භටයාගේ දෙමුවහත් කඩුවය. සාමාන්‍ය සටන් උපක්‍රමය වන්නේ, හෙල්ල දෙකක් වීසි කොට (පාවුල් සඳහන් කර නැත) කඩුව කොපුවෙන් ඇද ඉදිරියට යාමයි. එවිට කෙටි කඩුව සමග සටන් කිරීමයි. විශ්වාසවන්තයින්ගේ කඩුව වන්නේ, “ආත්මයාණන්ගේ කඩුවයි.” ආත්මයාණන්වහන්සේ විසින ්සපයනු ලබන එහි ආයුධය වන්නේ, “දේව වචනයයි.” හමුදාපති ලෙස පාවුල් ඉදිරියට පැමිණ, යුධායුධ පැළඳගන්නා ලෙසට ආඥාවක් නිකුත් කරන සේක. එසේ කරන්නේ ප්‍රධාන අණදෙන නිලධාරියාගෙන් ජයග්‍රහණයේ සහ බලාපොරොත්තුවේ පොරොන්දු ප්‍රකාශ කරමිනි. එපීස 6:10-20 පාඨ වලින් පනවා ඇත්තේ මෙම පොරොන්දු වන අතර ඒවා දුෂ්ටත්වයට විරුද්ධව කරන සටනේදී, ප්‍රධාන ආයුධය වන “දෙවියන්වහන්සේගේ වචනය” පනවනු ලැබේ. “දේව වචනය,” ඉන්පසු වඩා පුළුල් වූ බයිබලයේ අපට හමුවන ශුභාරංචි පොරොන්දු වෙත යොමු කෙරේ.

`අපි බොහෝ හමුදා උපමා රූපක වලට අකමැති වුවද, මහා අරගලය ඇත්තෙන්ම යථාර්ථයක් වන බව සහ අපි එය කොතරම් බරපතල ලෙස ගත යුතුද යන්න ගැන අපිට කුමක් උගන්වයිද?`