---
title:  වැඩිදුර අධ්‍යයනය සඳහා
date:   22/09/2023
---

“හමුදාවක්, සියලුදෙනාම එකමුතුකමින් කටයුතු නොකළොත් එය අර්බුදකාරී වීම දුර්වල වන්නේය. හමුදා භටයින්, තමාගේ හැඟීම් වලට අනුව එකිනෙකාගේ තනතුරු සහ සේවය ගැන නොතකා ක්‍රියා කළහොත්, ඔවුන් නිදහසේ සැරිසරන පරමාණුවල එකතුවක් වන්නේය. ඔවුන්ට සංවිධානාත්මක මෙහෙයක කාර්යය ඉටු කළ නොහැකි වන්නේය. එබැවින් ක්‍රිස්තුස්වහන්සේගේ හමුදා භටයින් සමාදානයෙන් ක්‍රියා කළ යුතුය. ඔවුන් තනිවම පෝෂණය නොවිය යුතුය. ඔවුන් මේ ආකාරයෙන් කටයුතු කළහොත්, ස්වාමීන්වහන්සේගේ මිනිසුන්, අංග සම්පූර්ණ එකඟතාවයෙන් යුක්ත වීමේ අවස්ථාව, එනම් එක ශ්‍රේෂ්ඨ කාර්යයක් උදෙසා, එක් සිතින් එක් අරමුණකින් එම ශ්‍රේෂ්ඨ කාර්යයට කැපවී කරන්නාවූ ක්‍රියාව, දරන උත්සාහය නිරර්ථක වන්නේය. ඔවුන්ගේ කාලය සහ හැකියාවන් නාස්ති වන්නේය. එකමුතුකම ශක්තියයි. කැපවුණාවූ ආත්ම කිහිපයක් එක් ප්‍රධානියෙක් යටතේ, එක පරමාර්ථයක් උදෙසා ක්‍රියා කිරීමෙන්, සෑම අවස්ථාවකදීම ජයග්‍රහණය අත්කර ගන්නේය.”

“බැඳුම් ලැබ සිටින තානාපතියෙක්,” (එපීස 6:20) යන නමින් පාවුල් තමාව හැඳින්වීමේ ඇති වැදගත්කම කුමක්ද? තානාපතිවරු, බොහෝ විට යුධ සමයේදී අභියෝගමත් කාර්යයක් ඉටු කරයි. එම නිසා පාවුල්ගේ තමා ගැන විස්තර කිරීම, ඔහුගේ හමුදා උපමාවට ගැලපේ. තානාපතිවරුන්ට සැලකිය යුත්තේ, ඔවුන්ව යවන ලද හෝ රටට ලැබිය යුතු ගෞරවයෙනි. එබැවින් පාවුල් විශ්වයේ ශ්‍රේෂ්ඨතම පාලකයාණන්ගේ තානාපතිවරයෙක් ලෙස ඔහුගේ තරාතිරම සහ ඔහුගේ “දම්වැල් මගින් දනවන දැඩි අගෞරවය අතර මහත්වූ වෙනසක් ඇත. කෙසේවෙතත් තානාපතිවරුන් “නිල වශයෙන් පළඳනාවක්” (දම්වැලක්) පළඳන අතර, පාවුල් සඳහන් කරන “දම්වැල” “උපහාසයක්” විය හැකිය. මන්ද එහි ඔහු දකින්නේ විශිෂ්ටත්වය පෙන්නුම් කරන දම්වැලක් ලෙසය.” —David J. Williams, Paul's Metaphors: Their Context and Character (Peabody, MA: Hendrickson, 1999), p. 152.

**සාකච්ඡා සඳහා ප්‍රශ්න**:

`බෙදුණාවූද, යුද්ධ සහිත ඔබගේ ලෝකයේ ඔබ ජීවත්වන දේශයේ ඔබට සහ ඔබගේ සභාවට “සාමය සොයා යාම,” යන්නෙන් කුමක් අදහස් වේද? සීග්‍රයෙන් වර්ධනය වෙමින් පවතින කෝපය සහ හිංසාව පවතින ලෝකයක් තුළ අපට කෙසේ සාමයේ නියෝජිතයන් විය හැකිද?`

`කුමන ආකාරයේ “ගිනි ඊතල” ඔබ දෙසට යොමුව ඇත්ද? ඒවා නිවා දැමීමට “සාමයේ පළිහ” යථා ස්ථානයේ තිබෙන බව ඔබට කෙසේ තහවුරු කළ හැකිද?`

`අපි සමහර අවස්ථාවලදී “යාච්ඤාවේ සටන්කාමීන්” ගැන කථා කරමු. අපට එපීස 6:18-20 පාඨ මත රඳා සිටිමින් “යාච්ඤා මෙහෙය” හසුරුවා ගත හැක්කේ කෙසේද?`

`මහා අරගලයේ සටන් බිමේදී තුවාල ලැබූ අයට අපි කෙසේ සැලකිය යුතු වෙමුද? සටනේ උච්ඡතම අවස්ථාවේදී පැන ගොස් අනෙක් පක්ෂයට යටත්වන කිතුනු ඇදහිලිවන්තයාට අපි කෙසේ සැලකිය යුතුද?`