---
title:  වැඩිදුර අධ්‍යයනය සඳහා
date:   04/08/2023
---

Ellen G. White, "Modern Revivals," in The Great Controversy, pp. 461–478. මහත් බලාපොරොත්තුව 27 වන පරිච්ඡේදය පිටු 528-550 දක්වා.

“අපගේ බයිබල් පාඨයේ, එනම් එපීස 3:14-19 හි සඳහන් වන සම්පූර්ණත්වයේ දැනගැන්ම විස්තර කරන අප සතු කරගැනීමේ අයිතිවාසිකම, සමග අපගේ අසම්පූර්ණ ආත්මික තත්වය සැසඳීමට හැක්කේ කෙසේද? අපට කරුණාවෙන් වර්ධනය වීමට හැකිවීම සඳහා, සෑම ආත්මික සහ තාවකාලික වාසි සතුව තිබියදී සහ අපි අපගේ එම අවස්ථා වර්ධනය කර නොගත් බැවින් අප දෙස කෙසේ බැලිය හැකිද? ප්‍රොපේතවරයා අපට කරදර කිරීමට, අපව රැවටීමට හෝ අපගේ බලාපොරොත්තු ඔසවා තබා, අපගේ අත්දැකීම තුළින් අපගේ අත්දැකීම් ගැන කළකිරීමට පත්වීම සඳහා නොවේ. ඔහු මෙම වචන ලීවේ, අපි දේව රාජ්‍යයේ උරුමක්කාරයන් වූ විට අපි කුමන ආකාරයේ අය වන්නේද හෝ අය විය යුතුද යන්න පෙන්වා දීමටය. අප තුළ පළුදු වූ අත්දැකීමක් ඇත්නම් අපට දෙවියන්වහන්සේ සමග කම්කරුවන් විය හැක්කේ කෙසේද? කිතුනු අයිතිවාසිකම ගැන දැනුමක් අපට ඇත. එමෙන්ම ස්වාමීන්වහන්සේ අප දැන සිටිනවාට කැමති වන, දෙවියන්වහන්සේගේ දේවල් පිළිබඳ එම ගැඹුරු ආත්මික අවබෝධය අපි සොයා ගත යුතුය.”

“අපි ඇත්තෙන්ම බයිබලය විශ්වාස කරමුද?” අප ඉදිරියේ මෙම පාඨය මගින් ඉදිිපත් කර ඇති දෙවියන්වහන්සේගේ දැනුම කරා අපට ළඟා විය හැකි බව අපි ඇත්තෙන්ම විශ්වාස කරමුද? දෙවියන්වහන්සේගේ මුවින් පිටවන සෑම වචනයක්ම අපි විශ්වාස කරමුද? අනාගතවක්තෘවරුන් සහ ප්‍රොපේතවරුන් විසින් ප්‍රකාශ කරන ලද වචන අපි විශ්වාස කරමුද? එමෙන්ම සියලු ආලෝකයේ කතුවරයා වූද, සියලු සාර්ථකත්වය සහ සම්පූර්ණත්වය සතුවූද යේසුස් ක්‍රිස්තුස් වහන්සේව අපි විශ්වාස කරමුද? අපි දෙවියන්වහන්සේව සහ උන්වහන්සේගේ පුත්‍රයාණන්ව ඇත්තෙන්ම විශ්වාස කරමුද? —Ellen G. White, Advent Review and Sabbath Herald, October 1, 1889.

**සාකච්ඡා සඳහා ප්‍රශ්න**:

`එපීස 3:20, 21 පාඨවල සඳහන් ස්තූති ගීය, නව ගිවිසුම් ඇතුළත් වෙනත් ස්තූති ගී සමග සසඳන්න. රෝම 11:33-36; රෝම 16:25-27; පිලිප්පි 4:20; පේත්‍රැස් 3:18; යූදස් 24, 25. මෙම ඡේද තුළ කුමන තේමා සහ අදහස් සඳහන්ව ඇත්ද? ඒවා මගින් පැහැදිලි කරන ප්‍රශංසාව සහ නමස්කාරයේ ආකල්පයට අපි කෙසේ හැඩ ගැසෙමුද?`

`“සම්පූර්ණත්වය” යන වචනය පාවුල් භාවිතා කරන ක්‍රම සතර සංසන්දනය කරන්න. (එපීස 1:10, 23; එපීස 3:19; එපීස 4:13) මෙම අදහස පාවුල්ට වැදගත් වන්නේ මන්ද?`

`එපීස පොතෙහි පාවුල් ප්‍රශංසා කරන්නාවූ දෙවියන්වහන්සේගේ සෑම ක්‍රියාවකින්ම ඔබව දිරි ගන්වන්නේ කුමන ක්‍රියාව මගින්ද? ඒ ඇයි?`

`පාවුල් එපීස පොතේ පළමු භාගය ඔහු එය ආරම්භ කළ විගසම අවසන් කරයි. (එපීස 1:3, 21). යාච්ඤාව සහ ප්‍රශංසාව භාවිතා කරමින් එසේ කරයි. ඔහු දෙවියන්වහන්සේගේ බලයෙන්ද, ක්‍රිස්තුස්වහන්සේ සහ ආත්මයාණන්වහන්සේ තුළින්, ඇදහිලිවන්තයින්ගේ ජීවිත ඉදිරිපත් කරයි. (එපීස 3:16-21). එලන් වයිට් මහත්මිය ඉහත සඳහන් කළ ආකාරයට මෙම බලය අපගේ ජීවිත තුළ වඩා හොඳින් අත්දැකිය හැක්කේ කෙසේද?`