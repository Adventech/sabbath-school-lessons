---
title:  'සභාව: දෙවියන්වහන්සේගේ ඥානය එළිදරව් කරන්නා'
date:   01/08/2023
---

`එපීස 3:7-13 පාඨවල දෙවියන්වහන්සේ ගැන සහ උන්වහන්සේගේ ක්‍රියා ගැන පාවුල් කුමක් පවසයිද?`

පාවුල් නැවතත් “දෙවියන්වහන්සේගේ කරුණාවේ දීමනා තුළින් “දේව සේවකයෙක් ” වූ බව ප්‍රකාශ කරයි. (එපීස 3:7 පාඨය එපීස 3:1,2 පාඨ සමග සංසන්දනය කරන්න.) මෙම දීමනාව, ශුභාරංචිය මෙන්ම, දෙනු ලැබුවේ එය ලබන පුද්ගලයාගේ ඇති වටිනාකම නිසා නොව, දෙවියන්වහන්සේගේ කරුණාව තුළිනි. පාවුල් තමාව මෙසේ විස්තර කරමින් මෙම කරුණ ස්ථිර කරයි. “සියලු ශුද්ධවන්තයින්ගෙන් ඉතා කුඩා තැනැත්තාවූ මට ...” (එපීස 3:8).

පාවුල්ගේ ලිපි ලියන ලද පිළිවෙලට අපි කියවා බලන විට පාවුල් තමාව අවබෝධ කරගැනීම තුළ වැදගත් වර්ධනයක් තිබෙන බව අවබෝධ කරගත හැක. කලින්ම සිට ඔහුගේ තත්වය පිළිබඳ ප්‍රකාශ කිරීමේදී, ඔහු දිව්‍යානුභාවයෙන් පත් කරන ලද ප්‍රොපේතවරයෙක් බව ප්‍රකාශ කරයි. (ගලාති 1:1). එසේ වුවද, පසුව, ඔහු තමාව හඳුන්වා දෙන්නේ, “සියලු ශුද්ධ-වන්තයින්ගෙන් ඉතා කුඩා තැනැත්තා” ලෙස සහ “මම ප්‍රේරිතයන්ගෙන් ඉතා කුඩා තැනැත්තාය,” (1 කොරින්ති 15:9) යනුවෙනි. මෙහි, එපීස පොතෙහි ඔහු තමාව දකින්නේ, “සියලු ශුද්ධවන්තයින්ගෙන් ඉතා කුඩා තැනැත්තා” ලෙසය. (එපීස 3:8). අවසානයේදී ඔහු තමාව විස්තර කරන්නේ, “ප්‍රධාන”, “පව්කාරයා” ලෙසය. (1 තිමෝති 1:15).

සමහරවිට මෙහිදී සඳහන් කරන පාවුල්ගේ සිතීමේ ක්‍රමය මගින් එලන් ජී වයිට්ගේ ප්‍රසිද්ධ උපුටා ගැනීම විස්තර කිරීමට උපකාරී වේ. “ඔබ යේසුස් වහන්සේට වඩ වඩා ළං වන විට, ඔබගේ ඇස් වලින් ඔබ දකින්නේ වැඩි වැඩියෙන් වැරදිය. මක්නිසාද ඔබගේ දර්ශන පථය වඩා පැහැදිලි වන බැවින්, ඔබගේ අඩු පාඩු, උන්වහන්සේගේ අංග සම්පූර්ණත්වය තුළින් බැලූ විට, ඔබගේ අසම්පූර්ණත්වය පෙනෙන්නේය.” —Steps to Christ, p. 64.

ඉන්පසු පාවුල් දිගටම මෙසේ පවසයි: එපීස 3:10 පාඨයේ ඔහු මෙසේ ලියයි: “එසේ කළේ අපගේ ස්වාමී වූ, ක්‍රිස්තුස් යේසුස්වහන්සේ තුළ දෙවියන් වහන්සේ විසින් අභිප්‍රාය කරන ලද සදාකාල අභිප්‍රායේ ප්‍රකාරයට ස්වර්ගීය ස්ථානවල අධිපතීන්ටත්, බලධාරීන්ටත්, මේ කාලයෙහි සභාව කරණ-කොටගෙන උන්වහන්සේගේ අනේකවිධ ප්‍රඥාව දැනගන්ට ලැබෙන පිණිසය.” මෙහි සඳහන් කරන “ස්වර්ගීය ස්ථානවල අධිපතීන් සහ බලධාරීන්” කවුද? සභාව දෙවියන්වහන්සේගේ “අනේක විධ” හෝ “බහු විධ” ප්‍රඥාව ඔවුන්ට ප්‍රකාශ කරන්නේ කෙසේද? එපීස 3:10 පාඨය බලයේ ස්වභාවය විස්තර නොකළද, ඒවා දුෂ්ට බලවේග ලෙසට පිළිගැනීම ඉතා හොඳය. එනම් එපීස 6:11,12 පාඨවල විස්තර සහිතව ඒවා පැහැදිලි කෙරේ. එබැවින්, සභාව සෑදී ඇත්තේ, යුදෙව්වන් සහ අන්‍ය ජාතිකයින් වරක් බෙදී ගියාවූ මනුෂ්‍ය කණ්ඩායමක් ලෙසටය. එය ස්වර්ගීය ස්ථානවල භූතවාදී අධිපතීන්ටත්, බලධාරීන්ටත් ඔවුන් තුළ රැව් පිළිරැව් දෙන ප්‍රකාශයක් වෙයි. එම ප්‍රකාශය නම් අනාගතය වෙනුවෙන් දෙවියන් වහන්සේගේ සැලැස්ම පිළිබඳ ප්‍රකාශයයි. “තමන්වහන්සේ තුළ අදහස්කළ තමන්ගේ ප්‍රසන්නකමේ හැටියට තමන්ගේ කැමැත්තේ රහස අපට දන්වාදීමෙන්ය.” (එපීස 1:10). ඔවුන්ට දෙවියන් වහන්සේගේ සැලැස්ම ක්‍රියාත්මක වෙමින් තිබෙන බවත්, ඔවුන්ගේ අඳුරු කාලය ස්ථිර කර ඇති බවත් දැනුම් දෙනු ලැබේ. එක්සත් වූ සභාවක නියම ස්වභාවය මගින් ඔවුන්ගේ අවසානය පරාජය පිළිබඳ සංඥා කරයි.

`එපීස 3:10හි සඳහන්වන පාවුල්ගේ “රැකියාවේ විස්තරය” බරපතල ලෙස පිළිගන්නේ නම්, ඔබ සහ ඔබගේ සහෝදර සභා සාමාජිකයින් එකිනෙකාට දක්වන ආකල්පය කුමන ආකාරයෙන් වෙනස් වෙයිද?`