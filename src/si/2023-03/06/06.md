---
title:  සභාව තුළ සහ ක්‍රිස්තුස් යේසුස්වහන්සේ තුළ මහිමය
date:   03/08/2023
---

`පාවුල් ඔහුගේ යාච්ඤාවේ වාර්තාව අවසන් කරන්නේ, ස්තූති ගීයකිනි. එනම් කෙටියෙන් දෙවියන්වහන්සේට ප්‍රශංසා කරන කාව්‍යමය වාක්‍යයකිනි. ඔහු දෙවියන්වහන්සේට ප්‍රශංසා කරන්නේ මක්නිසාද?`

පාවුල් ඔහුගේ යාච්ඤාව ඇදහිලිවන්තයින් උදෙසා වාර්තා කරමින් සිටියේය. (එපීස 3:14-19). දැන් ඔහු කෙලින්ම බලයෙන් යුක්තව යාච්ඤා කරයි. පාවුල්ගේ ස්තූති ගීය ප්‍රශ්න දෙකක් අසයි. (1) මෙම ඡේදය නුසුදුසු අන්දමට සභාව උසස් කර තබන්නේද? එනම් එය ක්‍රිස්තුස්වහන්සේ සමග සමාන කරන්නේද? එනම් මෙම වාක්‍යාංශය මගිනි. “... සභාවෙහි ක්‍රිස්තුස් යේසුස් වහන්සේ තුළ සදාකාලයටම ගෞරවය වේවා.” (එපීස 3:21). පාවුල් එපීසයේ සභාව ගැන දැඩි කැමැත්තකින් සිටි අතර, සභාවේ ගැළවුම්කාරයාණන් වන්නේ ක්‍රිස්තුස්වහන්සේ බව පැහැදිලිය. මන්ද යත්, ඇදහිලිවන්තයින්ගේ හදවත් තුළ පදිංචිව සිටින්නේ ක්‍රිස්තුස්වහන්සේ වන නිසාය. (එපීස 3:17). ස්තූති ගීතය තුළින්, ක්‍රිස්තුස් යේසුස්වහන්සේ තුළින් පුද කරනු ලැබූ ගැළවීම ගැන පාවුල් දෙවියන්වහන්සේට ප්‍රශංසා කරයි.

(2) “සියලු පරම්පරාවන් දක්වා සදාකාලයටම,” යන වාක්‍ය ඛණ්ඩය මගින් අවසන් නොවන සභාවට, අසීමිත අනාගතයක්, ක්‍රිස්තුස්වහන්සේගේ නැවත පැමිණීම ප්‍රමාද වුවද දිගටම පවතින බව නිරූපනය කරයිද? එපීසවරු අනාගතය ගැන ශක්තිමත් බලාපොරොත්තුවක් ප්‍රදර්ශනය කරති. උදාහරණයක් ලෙස, එපීස 4:30 පාඨය “මිදීමේ දවස,” දක්වා බලා සිටිති. එපමණක් නොව විශ්වාසවන්තයින් ක්‍රිස්තුස්වහන්සේගේ අසීමිත, ස්වෛරී බලය, “පැමිණෙන සියලු කාලවලදී,” (එපීස 1:21) අත් දකින්නෝය. පාවුල්ගේ ස්තූති ගීය, විශ්වාසවන්තයින් වෙනුවෙන්, ක්‍රියාත්මක කළාවූ අවසානයක් නැති බලය සැමරීම සඳහා කියවිය යුතුය.

පාවුල්ගේ දෙවෙනි යාච්ඤා වාර්තාව දෙස ආපසු හැරී බලද්දී (එපීස

3:14-21; එපීස 1:15-23 පාඨ සමග සංසන්දනය කරන්න.) පාවුල් පියාණන් වහන්සේගේ විශ්ව බලය තුළින් ශක්තිය සොයමින් සිටිනු අපි දකිමු. (එපීස 3:14, 15) එනම් ශුද්ධාත්මයාණන්වහන්සේගෙන් සැමවිටම ලැබිය හැකි උපකාරයයි. (එපීස 3:16). ක්‍රිස්තුස්වහන්සේ සමගම කොටස්කාරකමයි. (එපීස 3:17). එමෙන්ම ක්‍රිස්තුස්වහන්සේගේ මැනිය නොහැකි අසීමිත ප්‍රේමයයි. (එපීස 3:18, 19). මෙය කොතරම් සත්‍යවීද යත්, ඇදහිලිවන්තයින් “උන්වහන්සේගේ බලයේ මහත්කමින්,” පිරී සිටියහ. (එපීස 3:19). එමෙන්ම නැවතත්, ප්‍රශංසාවෙන් මෙම ආත්මික සත්‍යතාවයන් සමරමින්, ශාන්තුවරුන්ට ලබා දී ඇති බහුල වූ දෙවියන්වහන්සේගේ බලය ගැන පුදුමයට පත් වෙමිනි. (එපීස 3:20, 21).

අපට ගැටළු, පරීක්ෂාවන් සහ සැකය මගින් පීඩනයක් දැනෙන විටදී පාවුල්ගේ උද්‍යෝගිමත් පාවුල්ගේ යාච්ඤා වාර්තාව දෙසට හැරෙන්නට හැකිය. සිරගත වූ ප්‍රොපේතවරයා දෙවියන්වහන්සේගේ ශ්‍රේෂ්ඨ පරමාර්ථ සහ කරුණාවේ ක්ෂිතිජය දෙසට අපගේ දර්ශනය යොමු කරයි. අපගේ වර්තමාන තත්වය කුමක් වුවද, අපි දෙවියන්වහන්සේගේ අවසාන සැලැස්මේ කොටස්කරුවන් වන බව මතක් කර දෙමිනි. (එපීස 1:9, 10). එමෙන්ම උන්වහන්සේගේ බලය අප තුළ ක්‍රියා කරමිනි.

`දෙවියන්වහන්සේගෙන් ලැබෙන කුමන ආශිර්වාද විශේෂයෙන් ඔබට වටිනාකමින් යුක්ත වේද? එම ආශිර්වාද ගැන දෙවියන්වහන්සේට ප්‍රශංසා කිරීම සඳහා ප්‍රශංසාවේ යාච්ඤාවන් රචනා කරන්න.`