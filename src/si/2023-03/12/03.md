---
title:  ක්‍රිස්තුස්වහන්සේ තුළ ශක්තිය සොයා යාම
date:   11/09/2023
---

සටනක් සඳහා කරන කැඳවීමකින් පාවුල් මෙම ඔහුගේ ලිපිය අවසන් කරන අතර, සමස්තයක් ගත්විට ලිපියට වැදගත්වන තේමාවන් සහ අදහස් එක්තැනකට ගෙන එයි. ඔහු එය ආරම්භ කරන්නේ, අවසානයේ වැදගත් තේමාව ප්‍රකාශ කරන්නේ හමුදාපතිවරයෙකුගේ සටන් හඬිනි. “ඉතින් ස්වාමීන්වහන්සේ තුළද, උන්වහන්සේගේ ශක්තියේ බලවත්කමෙහිද බලවත් වෙයල්ලා.” (එපීස 6:10). එම ඡේදයේ ඉතිරි කොටස, (එපීස 6:11-20) මෙම විශාල තේමාව විස්තර කර විවෘත කරනු ලැබේ.

`නැවතත් එපීස 6:10-20 පාඨ කියවන්න. මහා අරගලයේ යථා තත්වය ඔබ දකින්නේ කෙසේද? එනම් ලෞකික ලෝකෝත්තර බලය පාවුල්ගේ අදහසේ ප්‍රධාන කාරණය ලෙස දෙවියන්වහන්සේ සමඟ අපගේ දෛනික හැසිරීම තුළ මෙම වැදගත් සත්‍යය අප ඉදිරියේ තබා ගැනීම එතරම් වැදගත් වන්නේ ඇයි?`

ක්‍රිස්තුස්වහන්සේ ඇදහිලිවන්තයින්ගේ මූලාශ්‍රය ලෙස, පාවුල් මෙම පාඨය මගින් හඳුන්වා දෙයි. “ස්වාමීන්වහන්සේ තුළද, උන්වහන්සේගේ ශක්තියේ බලවත් කමෙහිද ...” (එපීස 6:10). මන්දයත්, එපීස පොතෙහි නිරන්තරයෙන්ම, “ස්වාමීන්වහන්සේ,” යන්න මගින් ක්‍රිස්තුස්වහන්සේව හඳුන්වන බැවිනි. (එපීස 2:21; එපීස 4:1,7; එපීස 5:8; එපීස 6:1, 21) සභාවේ ශක්තිය රැඳී ඇත්තේ, ඇගේ උත්ථාන වූ ස්වාමීන්වහන්සේ වන අතර, උන්වහන්සේ ඇගේ සටනේ හමුදාපතිවරයාණන්ය.” —G. G. Findlay, The Epistle to the Ephesians (New York: Ray Long & Richard R. Smith, 1931), p. 398.

පාවුල් එපීස 6:10 වැනි පාඨයේ පුනරාවර්තනයක් කරයි. එනම් නැවත නැවත සඳහන් කිරීමයි. මෙම කරුණ වැදගත් ලෙස පෙන්වීමට බලය යන වචනය විවිධ වචන වලින් පවසයි: සභාව මගින් ප්‍රදර්ශනය කළ යුතු බලය ඇදහිලිවන්තයින් තුළ ආවේනික වූ දෙයක් නොව, එහෙත් එය ව්‍යුත්පන්නය. එනම් ලබාගත යුතු දෙයකි. එය පැමිණෙන්නේ ස්වාමීන්වහන්සේගෙන්, ක්‍රිස්තුස්වහන්සේගෙනි. මෙහිදී පාවුල් ඔහුගේ ලිපියේ වැදගත් තේමාවක් සාරාංශගත කරයි. එනම් ඇදහිලිවන්තයින් සමග දෙවියන්වහන්සේගේ බලය බෙදා ගැනීමය. ((එපීස 1:19-22; එපීස 2:4-6; එපීස 3:16, 17). දැන් සිදුවන සහ අනාගතයේදී සිදුවන ගැටළු උදෙසා ශක්තිය සොයා ගත හැක්කේ හුදෙකලාවූ ඇදහිලිවන්තයින්, උත්ථානවූද, උසස් කරනු ලැබුවාවූද ක්‍රිස්තුස්වහන්සේ සමගය.

මුල් ආඥාව තුළින් ක්‍රිස්තුස්වහන්සේ ඇදහිලිවන්තයින්ට ශක්තිය සපයන බව ප්‍රකාශ කරන අතර (එපීස 6:10), දේවත්වයේ සියලුම සාමාජිකයින් තිදෙනාම දුෂ්ටත්වය සමග කරන සටන තුළ ඔවුන් ආත්මිකව ජය ගැනීම සඳහා ශක්තිමත් කිරීමට එක්ව ක්‍රියා කරති. දෙවියන්වහන්සේගේම ආයුධ, “දෙවියන්වහන්සේගේ යුධායුධ ලෙස සපයා දෙන සේක. (එපීස 6:11, 13 පාඨ යෙසායා 59:17 සමග සසඳන්න). මුලදී පාවුල් හඳුන්වා දුන්නේ, ආත්මයාණන්වහන්සේ ඇදහිලිවන්ත-යින්ව ශක්තිමත් කිරීමට ක්‍රියාකරන බවයි. මෙහිදී “කඩුව” සපයා දෙන්නේ ආත්මයාණන්වහන්සේ විසිනි. “වචනය නමැති ආත්මයාණන්වහන්සේගේ කඩුවද ...” (එපීස 6:17). එපමණක් නොව ඇදහිලිවන්තයින් යාච්ඤා කිරීමද කළ යුතුය. එනම්, “සියලු කාලවලදී ආත්මයාණන් කරණ-කොටගෙන යාච්ඤා කරපල්ලා.” (එපීස 6:18). පාවුල්ගේ පාඨකයින්ව දෙවියන් වහන්සේ ඇතුලු ත්‍රිත්වය මෙම දුෂ්ට බලවේග වලට විරුද්ධව සටන් කිරීමට සූදානම් කිරීමේ කාර්යයේ සම්පූර්ණයෙන්ම ක්‍රියා කරමින් නියැලී සිටින බව ඔවුන්ට අවබෝධ කිරීමට බලාපොරොත්තු වෙයි.