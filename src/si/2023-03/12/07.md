---
title:  වැඩිදුර අධ්‍යයනය සඳහා
date:   15/09/2023
---

“අපගේ මෙහෙය ආක්‍රමණශීලී වන අතර, යේසුස්වහන්සේගේ ඇදහිලිවන්ත හමුදා භටයින් ලෙස, අපි සතුරාගේ ශක්තිමත් බලකොටුව තුළට රුධිරය තැවරුණාවූ ධජය ගෙන යා යුතු වෙමු. අපි පොර බදින්නේ මාංශය සහ රුධිරයට විරුද්ධව නොව, එහෙත් මූල ධර්ම වලට විරුද්ධව, බලවේගවලට විරුද්ධව, ලෝකයේ අන්ධකාරයේ පාලකයින්ට විරුද්ධව, උසස් ස්ථානවල ආත්ම දුෂ්ටත්වයට විරුද්ධවය. අපි අපගේ අවි බිම තැබීමට කැමති වුවහොත්, ලේ තැවරුණු ධජය පහත් කළහොත් සහ සාතන්ගේ සේවකයින් සහ වහලුන් වීමට කැමති වුවහොත් අපව අරගලයෙන් සහ දුක් විඳීමෙන් නිදහස් කරනු ලැබේ. එහෙත් මෙම සාමය අත්කර ගත හැක්කේ, ක්‍රිස්තුස්වහන්සේව සහ ස්වර්ගය අහිමි කරගැනීම මගිනි. අපට එබඳු කොන්දේසි යටතේ සාමය භාරගත නොහැක. එය යුද්ධයම වේවා! එනම් මෙලොව ඉතිහාසයේ අවසානය දක්වාම යුද්ධයම වේවා! එනම් ඇදහිලි විරෝධීව සහ පාපයෙන් යුක්තව සාමය අත්කරගන්නවාට වඩා එය උතුම්ය.” —Ellen G. White, Advent Review and Sabbath Herald, May 8, 1888.

එපීස 6:10-20 එළිදරව් පොතට සම්බන්ධ වන්නේ කෙසේද? මෙම ඡේදය අවසාන කාලයේ සිදුවීම් වල එම මූලික දර්ශනම ප්‍රදර්ශනය කරයි. එමෙන්ම සටන් වල ප්‍රතිඵලයක් ලෙස උපත සහ මරණය පිළිබඳ අර්ථය එළිදරව් පොතෙහි ප්‍රදර්ශනය කෙරේ. (එළිදරව් 12; එළිදරව් 16:12-18; එළිදරව් 19:17-21; එළිදරව් 20:7-10 පාඨ බලන්න). ඒ දෙකෙහිම, දෙවියන්වහන්සේගේ සෙනඟ සතුරාගේ පහරට යටත් වන්නේය. එම සතුරා, ස්වර්ගීය ස්ථානවල සහ “වර්තමාන යුගයේ ක්‍රියාශීලී සහ බලසම්පන්න වේ.” එම දෙකෙන්ම දෙවියන් වහන්සේගේ සෙනඟ, “අනාගත යුගය පිළිබඳ පිංතූරයක්,” මගින් දිරි ගන්වනු ලැබේ. තවදුරටත්, “මෙම අවස්ථා දෙකම පැහැදිලිවම යොමු වන්නේ අවසාන සටන වෙතටයි. එනම් සතුරා සම්පූර්ණයෙන්ම යටත් කරගත් විට, ඉන්පසු නව යුගයක් සදහටම පිහිටුවනු ලැබේ.” එනම්, “දෙවියන්වහන්සේගේ සෙනඟගේ අවසාන මහිමවත් ස්ථාවරත්වයයි. එමෙන්ම “සතුරාගේ සදාකාලික අන්ධකාරයයි.”

**සාකච්ඡා සඳහා ප්‍රශ්න**:

`ඔබ අන්ධකාරයේ බලයට පැහැදිලිවම මුහුණ දුන්නේ කුමන අවස්ථාවේදීද? එම කාලයේදී ඉතාමත් උපකාරී උපායන් ලෙස ඔබට කුමක් සොයාගත හැකි විණිද?`

`එපීස 6:10-20 පාඨවලින් හඳුන්වා දුන් පරිදි, “දුෂ්ට ආත්ම බලවේග වලින්” පීඩාවට පත්වූ අයෙකුට ඔබට කෙසේ උපදෙස් දිය හැකිද? (එපීස 6:12).`

`අපි “යක්ෂයාගේ උපායන්” හඳුනාගෙන ඒවා ඉතා හොඳින් ප්‍රතික්ෂේප කරන්නේ කෙසේද? (එපීස 6:11). උදාහරණයක් ලෙස, ඔබ ගැළවීම ලැබීමට ඉතාමත් පාපකාරී ඉතාමත් දූෂිත බව ඔබට හැඟෙන බැවින්, ඔබගේ ඇදහිල්ල අතහැර දැමීමට සූදානම් බවට හැඟෙන්නේ කුමන අවස්ථාවලදීද? එම සිතිවිල්ල ඔබගේ හිසට දමන්නේ කවුද? ක්‍රිස්තුස්වහන්සේද නැත්නම් අන්ධකාරයේ බලවේගද? විශේෂයෙන් එවැනි අවස්ථාවකදී අපට යේසුස්වහන්සේ තුළින් දෙනු ලැබූ පුදුමාකාර පොරොන්දු ප්‍රකාශ කළ යුත්තේ මන්ද?`