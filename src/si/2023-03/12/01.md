---
title:  නැගී සිටීමට කරන ආරාධනාව
date:   09/09/2023
---

### මේ සතියේ පාඩමේ අධ්‍යයනය සඳහා කියවන්න
එපීස 6:10-20; ද්විතීය කථාව 20:2-4; රෝම 13:11-14; 1 තෙසලෝනික 5:6-8; 1 කොරින්ති 15:23, 24 .

> <p>කටපාඩම් පදය</p>
> “ඉතින් ස්වාමීන්වහන්සේ තුළද උන්වහන්සේගේ ශක්තියේ බලවත්කමෙහිද බලවත්වෙයල්ලා. යක්ෂයාගේ උපායවලට විරුද්ධව සිටින්ට නුඹලාට පුළුවන්වන පිණිස දෙවියන්වහන්සේගේ සියලු‍ යුද්ධායුධ පැළඳගනිල්ලා.” (එපීස 6:10, 11).

අපැහැදිලි දෑස් වලින් සේවකයා නවාතැන් ගත් තැනින් පිටතට පැමිණි විට පුදුම කරවන දර්ශනයක් ඔහු දකියි. විශාල, ආම්පන්න වලින් සම්න්විත, සතුරු හමුදාව, “හමුදා භටයින්, අශ්වයින් සහ යුධ රථ සෑමතැනම සිටිති. එලීෂාට කථාකරමින්, ප්‍රවෘත්තිය ගොත ගසමින් කියයි. ඔහු කලබලකාරී ලෙස මෙවැනි ප්‍රශ්නයක් අසයි, “අහෝ ස්වාමීනි, අපි මක් කරමුද?”

එලීෂා මෙසේ ප්‍රතිචාර දක්වයි: “භය නොවන්න. මක්නිසාද, ඔවුන් සමග සිටින්නන්ට වඩා අප සමග සිටින්නෝ බොහෝය!”යයි පැවසීය. එය ඔහුගේ මුහුණෙහි නොදුටු බැවින් එලීෂා, ඔහු ළඟට කැඳවා ඔහු වෙනුවෙන් යාච්ඤා කරයි: “ස්වාමීන්වහන්ස, දකින පිණිස මොහුගේ දෑස් පෑදුව මැනව” ප්‍රොපේතවරයාගේ යාච්ඤාවට ක්ෂණයකින් පිළිතුරු ලැබිණි. සේවකයා නැවතත් බළකොටුව වෙතට පා නගයි. එහෙත් මෙවර දෘශ්‍යමාන සහ අදෘශ්‍යමාන අතර තිරය ඉවත් කරනු ලබයි. ඔහු එක් හමුදාවක් නොව හමුදා දෙකක් දැන් දකියි. “ස්වාමීන්වහන්සේ තරුණයාගේ ඇස් පෑදූ සේක. එවිට එලීෂා වටේට ගිනි අශ්වයින්ගෙන්ද, ගිනි රථ වලින්ද කන්ද පිරී තිබෙන බව දුටුවේය.” (2 රාජාවලිය 6:15-17).

එපීස 6:10-20 පාඨ රචනා කරද්දී පාවුල්ගේ යාච්ඤාව වූයේ, ඇදහිලිවන්තයින්ගේ දර්ශනය වර්ධනය කිරීම නිසා, ඔවුන්ට මහා අරගලයේ සම්පූර්ණ සත්‍යය පෙනීමෙන්, එය ඔවුන්ට එළිදරව් කරන දෙය තුළින් බලාපොරොත්තුව ඇති කරගැනීමට හැකිවේවයි යන්නයි.

සැප්තැම්බර් 16 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.