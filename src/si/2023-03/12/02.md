---
title:  සටන පිළිබඳ කථාව
date:   10/09/2023
---

`පාවුල්ගේ මෙම ලිපියේ නාදවන අවසානය එපීස 6:10-20 පාඨ වලින් ඉගෙන ගන්න. පාවුල්ගේ සටන් පාඨ, මහා අරගලයේ කොටස්කරුවන් වන අපට කුමක් අදහස් කෙරේද?`

පාවුල් එපීස පොත අවසන් කරන්නේ සටනට කරන කැඳවීමක් සමගය. ඇදහිලිවන්තයින්ට සභාව දුෂ්ටත්වය සමග කරන සටනේදී ඔවුන්ට ස්ථිරව සිටගන්නා ලෙස දිරිමත් කරයි. (එපීස 6:10-20). ඔහු එය ආරම්භ කරන්නේ, “ස්වාමීන්වහන්සේ තුළ ශක්තිමත් වෙයල්ලා.” (එපීස 6:10) යන අවවාදයෙනි. එමගින් ඔහු ආරාධනා කරන්නේ, “දෙවියන්වහන්සේගේ සියලු යුධායුධ පැළඳ ගනිල්ලා,” යන්න නැවතත් පවසමිනි. (එපීස 6:11). මෙසේ විශේෂිත කැඳවීමට උපකාරයක් ලෙස ඔහු එහි පරමාර්ථය පහදා දෙයි. (යක්ෂයාගේ උපායවලට විරුද්ධව සිටින්ට නුඹලාට පුළුවන් වන පිණිස ...”ය. (එපීස 6:11). ඔහු තර්කයක් ඉදිරිපත් කරමින් පවසන්නේ සටන දුෂ්ටත්වයේ බලවත් ආත්මික බලවේග වලට විරුද්ධව බවය. (එපීස 6:12). විස්තරාත්මකව, ඉන්පසුව පාවුල් යුධායුධ වලින් සැරසෙන ලෙසට ආරාධනා කරයි. විශ්වාසවන්තයින්, “සටනේදී ස්ථිරව සිටින්ටත් පුළුවන් වන පිණිස, දෙවියන්වහන්සේගේ සියලු යුද්ධායුධ අරගනිල්ලා.” (එපීස 6:13). එනම් ඉඟ පටිය, ළය වැස්ම, පාවහන්, පළිහ, හිස්වැස්ම සහ කඩුව යන ඒවාය. (එපීස 6:14-17. දැන් සම්පූර්ණ යුධ ඇඳුම් වලින් සැරසුණාවූද, පොරයට ඇතුල් වීමට සූදානමෙන් සිටින්නාවූද, ඇදහිලි-වන්තයින්ට පුරාණයේ සෙබළුන් කරන්නාක් මෙන්, සටනට එළඹෙන ලෙස ඉල්ලයි. එය නම් යාච්ඤා කිරීමය. (එපීස 6:18-20).

පැරණි ගිවිසුමේ යුධ අනුශාසනා හෝ යුද්ධයට පෙර කතා ප්‍රතිරාවය කිරීමෙන්, පාවුල් හමුදා ගැටුම් සහ ආයුධ වෙනුවට සභාවේ සේවය ගැන කතා කරයි. “ස්වාමින්වහන්සේ තුළද උන්වහන්සේගේ ශක්තියේ බලවත් කමෙහිද, බලවත් වෙයල්ලා.” (එපීස 6:10).

පැරණි ගිවිසුමේ සටන් අවවාද (උදාහරණ ලෙස ද්විතීය කතාව 20:2-4; විනිශ්චයකාරයා 7:15-18; 2 ලේකම් 20:13-20; 2 ලේකම් 12:6-8; නෙහෙමියා 4:14, 19, 20 පාඨ බලන්න.) මගින් ඉශ්‍රායෙල්වරු සටන් ජය ගැනීමේදී අත්කර ගත් සාර්ථකත්වය එහි ආයුධ වල උසස් භාවය මත හෝ ඔවුන්ගේ සතුරන්ට වඩා විශාල හමුදාවක් මත රඳා නොතිබූ බව ප්‍රකාශ කරයි. ඒ වෙනුවට එම ජයග්‍රහණය, දෙවියන්වහන්සේගේ වැඩ සිටීමේ සහ බලයේ ප්‍රතිඵලයකි. ඉශ්‍රායල්වරුන්ගේ සාර්ථකත්වයේ ප්‍රධාන හේතුව වූයේ ඔවුන් තුළ පැවති විශ්වාසය නොව, එහෙත් දෙවියන්වහන්සේගේ බලය තුළ ස්ථිර විශ්වාසය සහ ඔවුන්ගේ ජයග්‍රහණය උදෙසා උන්වහන්සේගේ ප්‍රතිපාදනය. පාවුල් මෙම තේමාවන් නිර්භීතව භාවිතා කරමින්, ඇදහිලිවන්තයින්ට මෙවැනි අවවාද කරයි: (1) සභාවේ මෙහෙය ඉදිරියට ගෙනයාම සඳහා ක්‍රියාශීලී වීම; (2) ඔවුන්ගේ ජීවිත වලට සහ සාක්ෂි දැරීමට බලපාන්නාවූ අදෘශ්‍යමාන කරුණු ගැන අවධානය යොමු කිරීම; (3) ඔවුන්ගේ සාර්ථකත්වයේ දිව්‍ය බලපෑම හඳුනා ගැනීම සහ (4) නිතරම එකමුතුකමේ ඇති වැදගත්කම සහ ඇදහිලිවන්තයින් අතර සහභාගිත්වය හඳුනා ගැනීම යන කරුණුය.

`අපි සටන් කරන්නේ මාංශය සහ රුධිරය සමග නොව, එහෙත් ලෝකෝත්තර සතුරන් සමගය යනුවෙන් පාවුල් අපට කරන අනතුරු ඇඟවීම මගින්, අපගේ ජයග්‍රහණයේ බලාපොරොත්තුව ඇත්තේ කොහිද යන්න ගැන අපට කුමක් උගන්වයිද?`