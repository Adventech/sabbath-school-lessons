---
title:  පාවුල්ගේ ලිපිවල සඳහන් මහා අරගලය
date:   12/09/2023
---

`රෝම 13:11-14, 1 තෙසලෝනික 5:6-8, සහ 2 කොරින්ති 10:3-6 පාඨ කියවන්න. මෙම පාඨ එපීස 6:10-20 සමඟ සංසන්දනය කරන්නේ කෙසේද? පාවුල් මෙවැනි උපමා රූපක භාවිතා කරන්නේ කුමක් නිසාදැයි ඔබ සිතන්නේද?`

ඔහුගේ ලිපිවල, පාවුල් නිතරම හමුදා භාෂාව සහ උපමා භාවිතා කරයි, ආදර්ශවත්, හමුදා සෙබළුන්ගේ හැසිරීම අනුකරණය කිරීමට ඇදහිලිවන්තයන්ට ඉන්පසු ඔහු ආරාධනා කරයි. එපීස 6:10-20 පාඨ මගින් ඔහුගේ දීර්ඝතම සහ වඩාත්ම සංකේන්ද්‍රිත භාවිතය නියෝජනය කරන අතර, හමුදා භාෂාව ශුභාරංචි කථාන්තරය අවබෝධ කරගැනීමේ ඔහුගේ ප්‍රධාන ක්‍රමවලින් එකක් ප්‍රදර්ශනය කරයි. “අධිපතීන්ද, බලයලත්තන්ද,” කුරුසිය කරණකොටගෙන ජයගත් අතර (කොලොස්සි 2:15), උත්තරීතර වූ ක්‍රිස්තුස්වහන්සේ දැන් එම ජයග්‍රහණයේ ප්‍රතිඵල බලතලවලට වඩා උසස් ස්වාමින්වහන්සේ ලෙස උන්වහන්සේගේ තනතුර තුළින් ක්‍රියාත්මක කරන සේක. (පිලිප්පි 2:9-11). විශ්වීය යුද්ධයේ සටන්කරුවන් ලෙස තම අනුගාමිකයින් පත් කරමින්, ක්‍රිස්තුස්වහන්සේ ආලෝකයෙන් ලත් හමුදා ජයග්‍රහණයේ ශ්‍රේෂ්ඨ දිනය වෙතට මගපෙන්වන සේක. (1 කොරින්ති 15:54-58, 2 තෙසලෝනික 2:8, රෝම. 16:20). පාවුල් භාවිතා කරන්නාවූ හමුදා සංකේත එක්රැස් කිරීම මගින්, යහපත සහ අයහපත අතර ගැටුම “දිගුකාලීන විශ්වීය යුද්ධයක් ලෙස ඔහු වටහාගෙන ඇති බව අපට පෙනේ: අවසාන ගැටුමෙන් ජය ගන්නා තෙක් යුග ගණනාවක් තිස්සේ එකිනෙකාට මුහුණ දෙන හමුදා දෙකක් අතර සටන පිරිහෙමින් සහ ගලායමින් පවතියි.. .” —Peter W. Macky, St. Paul's Cosmic War Myth: A Military Version of the Gospel (NewYork: Peter Lang Publishing, Inc., 1998), p. 1.

පාවුල්ගේ නිතර නිතර භාවිතා කරන විශ්ව සටන යන තේමාව ද එපීසය පොතේ ව්‍යූහයෙන් කොටසකි. යුධ ආයුධ දරාගෙන සිටීමට ඔහු කරන කැඳවීම (එපීස 6:10-20), පාවුල් විසින් ඔහු දැනටමත් භාවිතා කර ඇති විශ්වීය අරගලයේ මූලාශ්‍ර එකරැස් කිරීම: දෙවියන්වහන්සේගේ මහත් වූ “බලය” සමග ඇදහිලිවන්තයින් බලගැන්වීම (එපීස 1:18-20; එපීස 3:16, 20); බලවේග වලට වඩා ඉහළින් ක්‍රිස්තුස්වහන්සේගේ ජයග්‍රහණය ඔසවනු ලැබීම (එපීස 1:20-23); වරක් මියගියාවූද, එහෙත් දැන් බලගන්වනු ලැබුවාවූද ඇදහිලිවන්තයින් නැවත නැගිටුණාවූ, හමුදාවක් ලෙස, උසස් කරනු ලැබූ ක්‍රිස්තුස්වහන්සේ ඔවුන්ගේ අනන්‍යතාවය මගින්, ඔවුන්ගේ කලින් සිටි අන්ධකාරයේ ස්වාමියා සමග සටන් කිරීමට හැකිවීම (එපීස 2:1-10); බලවේගයන්ට පැමිණෙන්නාවූ ඔවුන්ගේ අන්ධකාරය එළිදරව් කිරීමේ සභාවේ කාර්යය (එපීස 3:10); ක්‍රිස්තුස්වහන්සේ ජයග්‍රහණය කරන්නාවූ, යුධ සෙබලාණන් ලෙස නිරූපණය කිරීම සඳහා ගීතාවලිය 68:18 පාඨය භාවිතා කිරීම (එපීස 4:7-11); සහ ඇදහිලිවන්තයින්ට ශුභාරංචි ඇඳුම් කට්ටලය “පැළඳගන්නා”‍ ලෙස කරන ආරාධනාව යන ඒවාය. (එපීස 4:20-24 පාඨ බලන්න). දෙවියන්වහන්සේගේ “සියලු යුද්ධායුධ”‍ පැළඳගන්නා ලෙසට ආරාධනා කරන විට, අපි විශ්ව යුද්ධයේ ප්‍රධාන කාර්යය අවබෝධ කරගැනීමට අපි සම්පූර්ණයෙන්ම සූදානම්ව සිටිමු, එපමණක් නොව ක්‍රිස්තුස්වහන්සේගේ අවසාන ජයග්‍රහණයට අපි සහභාගි වන බවට වන සහතිකයේ ස්ථිරව සිටිය යුතු වෙමු.

`විශ්ව අරගලය පිළිබඳ යථාර්ථය පමණක් නොව, යේසුස්වහන්සේ තුළ අප වෙනුවෙන් ප්‍රකාශ කළ හැකි ජයග්‍රහණය ඔබ අත්දැක ඇත්තාවූ විවිධ ක්‍රම මොනවාද? අප වෙනුවෙන් උන්වහන්සේගේ ජයග්‍රහණය අවබෝධ කරගැනීම අපගේ බලාපොරොත්තු-වට සහ අත්දැකීමට පදනමක් වන්නේ ඇයි?`