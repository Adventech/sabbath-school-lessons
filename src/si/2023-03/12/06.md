---
title:  දුෂ්ට බලවේගයන්ට විරුද්ධව පොර බැදීම
date:   14/09/2023
---

`එපීස 1:21; එපීස 3:10 සහ එපීස 6:10-20 පාඨවල පාවුල් නිරූපණය කර ඇති දුෂ්ට ආත්මික බලවේග උදෙසා විවිධ නාම ලැයිස්තුවක් ඉදිරිපත් කිරීමේ ඔහුගේ පරමාර්ථය කුමක්වීදැයි ඔබ විනිශ්චය කරන්නේද?`

පාවුල් “අපගේ පොර බැදීම” විස්තර කරයි. (එපීස 6:12) ඔහු එය විස්තර කරන්නේ මල්ලව පොරයේ යෙදී සිටින දෙදෙනෙකුගේ තරඟයක් ලෙසය. සටන් කිරීමට සූදානම් වීමේ අනර්ඝ ක්‍රමයක් වන්නේ මල්ලව පොරය ලෙස සලකනු ලැබූ බැවින් මෙය සටනකදී හමුදාව ගැටෙන අයුරු සහ ආයුධ සහිතව සටන් කිරීම විස්තර කරන්නාවූ සුදුසු ක්‍රමයක් වෙයි. පාවුල් අවධාරණය කරන්නේ, දුෂ්ට බලවේගය සමග ඇදහිලිවන්තයින්ගේ පොර බැදීමේ යථාර්ථයයි.

ඔහු දෙන මාතෘකා මෙන්න.

| එපීස 1:21 | එපීස 3:10 | එපීස 6:12 |
| --- | --- | --- |
| (සෑම) පාලකයෙක්ම හෝ (සෑම) නීතියක්ම | පාලකයෝ | පාලකයෝ |
| (සෑම) බලයක්ම (අධිපතිකම) | බලධාරීන් | බලධාරීන් |
| (සෑම) බලයක්ම | | වර්තමාන අන්ධකාරය මත විශ්ව බලවේග |
| (සෑම) ආධිපත්‍යයක්ම | | ස්වර්ගීය ස්ථාන වල දුෂ්ට ආත්මික බලවේග |
| නම් කරන ලද සෑම නමක්ම | | |

ඔහුගේ පුළුල් විස්තරය තුළ (නම් කරන ලද සෑම නමක්ම) එපීස 1:21; “ස්වර්ගීය ස්ථානවල සිටින දුෂ්ටකමේ ආත්ම සේනාවටත්,” එපීස 6:12; පාවුල්, සියලු දුෂ්ට සහ ලෝකෝත්තර බලවේගයන් ක්‍රිස්තුස්වහන්සේ විසින් යටත් කරගන්නා බව තහවුරු කරයි. (එපීස 1:21). කෙසේවෙතත්, ඕනෑම සටනකදී, විරුද්ධ පක්ෂයේ බලවේග අවතක්සේරු කිරීම කිසිවිටක යහපත් උපායක් නොවේ. අපි නිකම්ම මනුෂ්‍ය සතුරන්ට මුහුණ දෙනවා පමණක් නොව, එහෙත්, “ස්වර්ගීය ස්ථානවල සිටින දුෂ්ටකමේ ආත්ම සේනාවටත්,” (එපීස 6:12) මුහුණ දෙන බවට පාවුල් අනතුරු අඟවයි. එනම් කපටි හමුදාපති වන යක්ෂයා විසින් මගපෙන්වනු ලබන (එපීස 6:11). කෙසේවෙතත්, අපි අපගේ සතුරන් ගැන විමසිල්ලෙන් සිටිය යුතු අතර ඒවා ගැන බිය විය යුතු නැත. සටනේදී දෙවියන් වහන්සේ අප සමග සිටින සේක. (එපීස 6:10). එමෙන්ම උන්වහන්සේ අපට අති ඉස්තරම් ආයුධ සපයා දී ඇත. උන්වහන්සේගේම සන්නාහ සමග, එනම් “දෙවියන්වහන්සේගේ යුද්ධායුධ”ය. (එපීස 6:11 පාඨය යෙසායා 59:15-17 පාඨ සමග සංසන්දනය කරන්න.) උන්වහන්සේගේ සත්‍යය, ධර්මිෂ්ඨකම, සාමය, විශ්වාසය සහ ගැළවීම සහ ශුද්ධාත්මයාණන්වහන්සේ අපගේ අභිමතය පරිදි ලබාදී ඇත. (එපීස 6:13-17). දෙවියන්වහන්සේ අපට පෙරටුව යමින් සහ අපව හිස සිට පාදයේ ඇඟිලි දක්වා සන්නද්ධ කර ඇති බැවින් සහ උන්වහන්සේ අපට සියල්ල සපයා දී ඇති බැවින් අපට පරාජය විය නොහැකිය. (රෝම 16:20; 1 කොරින්ති 15:23,24; 2 තෙසලෝනික 2:8).

`අන්තයටම අසරණවී සිටින අපට විරුද්ධව නැගී සිටින මෙම දුෂ්ට බලවේගවල යථාර්ථය ගැන අපට කුමක් උගන්වයිද? එනම් අපි මෙම බලවේග වලටත් වඩා බලවත් වනවා පමණක් නොව, දැනටමත් ඒවා පරාජය කර ඇති ස්වාමීවූ යේසුස්වහන්සේ අල්ලා ගැනීම පිළිබඳවය.`