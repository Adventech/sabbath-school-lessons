---
title:  පාඩම
date:   28/09/2023
---
අපි කරුණාව ලබන්නාවූ සහ දෙන්නාවූ අය වෙමුද?

`ඔබ එපීස 5 වැනි පරිච්චේදය කියවන විටදී, අන් අය සමග පවත්වන සම්බන්ධතා වලදී, ශුභාරංචිය ජීවත් වන ලෙස අපට පාවුල් දෙන අවවාදය පිළිබඳ මෙනෙහි කරන්න. ඔබට විශේෂයෙන් අර්ථවත් වන්නේ කුමන අවවාදයද?`

ඔබ එපීස 5 වැනි පරිච්ඡේදය එහි ආරම්භයේ සිට කියවීමට ආරම්භ කළහොත් ඔබට වැදගත් තේමාවක සම්පූර්ණ බලය අහිමි වනු ඇත. එබැවින් ඒ වෙනුවට එපීස 4:32 පාඨයෙන් ආරම්භ කරන්න. එහිදී පාවුල් එපීසවරුන්ට, මෙසේ පවසයි: “නුඹලා එකිනෙකා කෙරෙහි ගුණවන්තව අනුකම්පා ඇතුව සිට ක්‍රිස්තුස්වහන්සේ තුළ දෙවියන්වහන්සේ නුඹලාට කමාවුණ ලෙසම, නුඹලාත් එකිනෙකාට කමාවෙයල්ලා.”

ඇදහිලිවන්තයින් ලෙස, දෙවියන්වහන්සේගේ කමාව සහ අප වෙත දක්වන කරුණාව මත, අන් අය කෙරෙහි, අපගේ හැසිරීම සකස් කරගන්නා ලෙසට අපව කැඳවනු ලැබේ. (මතෙව් 5:43-48 සංසන්දනය කරන්න).

දෙවියන්වහන්සේගේ ප්‍රේමය අනුකරණය කිරීමේ මෙම ජීවන රටාවට අන්‍යජාතිකයින් ළඟාවීම සග පාවුල් වෙනසක් දකියි. අන් අය දෙවියන් වහන්සේගේ පවුලේ සහෝදර සහෝදරියන් ලෙස රක්ෂා කරනවා වෙනුවට මනුෂ්‍යයින් බොහෝ විට ඔවුන්ගේ ලිංගික ආශාවන් සඳහා භාවිතා කර, පසුව ඒ ගැන පුරසාරම් දොඩති. (එපීස 5:3, 4). එබඳු ළඟාවීමකට දෙවියන්වහන්සේ සැලසුම් කරන නව ලෝකයේ අනාගතයක් නැත. (එපීස 5:5-7).

ඒ වෙනුවට ඇදහිලිවන්තයින්, ඔවුන්ගේ අතීතයේ අන්ධකාරයෙන් හැරී, “ආලෝකයේ දරුවන් මෙන් හැසිරිය යුතුය.” (එපීස 5:8-10). එනම් පියාණන් වහන්සේගේ ප්‍රේමය අනුකරණය කරමිනි. නැවතත් පාවුල් අපට “රහසිගතව’‘ කරන “අන්ධකාරයේ ක්‍රියා” වලින් ඉවත් වන ලෙසට අනතුරු අඟවයි. (එපීස 5:11, 18). ඊට වෙනස් ආකාරයෙන් අපි ජීවත් විය යුත්තේ ක්‍රිස්තුස්වහන්සේගේ ආලෝකය තුළය. (එපීස 5:13, 14). අපගේ ජීවිත අන්ධකාරයේ විනාශ කරනවා වෙනුවට, අපි දෙවියන්වහන්සේගේ ප්‍රේමය උදෙසා ස්තූති පුද කිරීම මගින්, කාලය මුදා ගනු ලබන්නෙමු. (එපීස 5:15-21).

පාවුල් ක්‍රිස්තියානි ස්වාමි පුරුෂයින්ට සහ භාර්යාවන්ට අවවාද කරමින්, දෙවියන්වහන්සේගේ ප්‍රේමය අනුකරණය කිරීමෙහි තේමාව දීර්ඝ කරයි. සභාව වෙනුවෙන් ක්‍රිස්තුස්වහන්සේගේ ආත්ම පූජාව, කිතුනු ස්වාමි පුරුෂයින්ට ආකෘතියක් බවට පත්වෙයි. (එපීස 5:25-33). ඒ අතරතුර සභාව, ක්‍රිස්තුස් වහන්සේට දක්වන පක්ෂපාතිත්වය කිතුනු භාර්යාවන්ට ආකෘතියක් වෙයි. (එපීස 5:22-24). මනුෂ්‍ය ලිංගික ආශ්‍රය නමැති දීමනාව නින්දිත සහ ආත්මාර්ථකාමී ලෙස භාවිතා කරනවාට වඩා, කිතුනු ස්වාමි පුරුෂයෙක් සහ භාර්යාවක් එකිනෙකා අගය කරමින් රැකගෙන “එක් මාංශයක්” වීමට ක්‍රියා කළ යුතුය. (එපීස 5:28-33).

“එබැවින් ප්‍රිය දරුවන් මෙන් දෙවියන්වහන්සේ අනුව යන්නෝ වෙයල්ලා.” (එපීස 5:1). දේව කරුණාවෙන් අද ඔබ අන් අය සමග පවත්වන සම්බන්ධතා වලදී එම අවවාදය අනුව ක්‍රියා කරන ලෙස ඔබව කැඳවනු ලැබේ.

`එපීස 5:2 පාඨයෙන් ප්‍රකාශ කරන “ප්‍රේමයෙන් හැසිරියල්ලා,” ප්‍රකාශය මගින් පාවුල් එපීස 5:1 පාඨයෙන් අදහස් කරන දෙය අවබෝධ කරගැනීමට කෙසේ උපකාරී වේද? එනම් “දෙවියන්වහන්සේ අනුකරණය කරන්නන් වීමය.`