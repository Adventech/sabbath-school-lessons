---
title:  අපි සමාජය වෙනුවෙන් ගළවනු ලැබුවෙමු.
date:   25/09/2023
---

`එපීස 2 වැනි පරිච්ඡේදය ඔබ කියවන විට, පහත සඳහන් ප්‍රශ්නයට පිළිතුරු සොයා බලන්න: දෙවියන්වහන්සේ උන්වහන්සේගේ පුත්‍රයාණන් වන යේසුස් ක්‍රිස්තුස්වහන්සේ තුළින් අප උදෙසා කුමක් කළ සේක්ද?`

“ඒත් දෙවියන්වහන්ස ...” මනුෂ්‍යයින් දැන සිටියාවූ බොහෝ බලාපොරො-ත්තු වලින් පිරි වචන දෙක එය වන්නට ඇති. එපීස 2:1-10 පාඨ වලින් ඔහුගේ ප්‍රේක්ෂකයින්ගේ කටුක අතීතය ගැන විස්තර කරයි. මුළු මනුෂ්‍යත්වයේම ශෝකය බෙදාගනිමින්, ඔවුහු දෙවියන්වහන්සේට විරුද්ධව කැරලි ගැසීමට යොමුවූහ. ඔවුන්ගේ ජීවිත පාලනය කරනු ලැබුවේ පාපය සහ සාතන් විසිනි. (එපීස 2:1-3). “එහෙත්, අනුකම්පාවෙන් පිරි දෙවියන්වහන්සේ ...” දෙවියන්වහන්සේ අප වෙනුවෙන් සහ ඔවුන් වෙනුවෙන් කුමක් කළ සේක්ද?

(1) “ක්‍රිස්තුස්වහන්සේ සමග අප ජීවත් කර ...” ක්‍රිස්තුස්වහන්සේගේ උත්ථානය අපගේමය. (2) උන්වහන්සේ සමග අප නැගුටුවා ... ක්‍රිස්තුස්වහන්සේගේ උත්ථානය අපගේමය. (3) ක්‍රිස්තුස්වහන්සේ තුළ, ස්වර්ගීය ස්ථානවල උන්වහන්සේ සමග අප හිඳවූ සේක ... ක්‍රිස්තුස්වහන්සේගේ රාජාභිෂේකය අපගේමය. (එපීස 2:4-7). ක්‍රිස්තුස්වහන්සේගේ ජීවිතයේ විශ්වයේ විවිධ සිද්ධීන් වලදී අපි නිකම්ම අය නොවේ! දෙවියන්වහන්සේ මෙම සැලකිය යුතු ක්‍රියා කරන්නේ අප තුළ ඇති යම් කුසල් නිසා නොව එහෙත් උන්වහන්සේගේ කරුණාව නිසාය. (එපීස 2:8, 9). එමෙන්ම ඔහු බලාපොරොත්තු වන්නේ ඇදහිලිවන්තයින් යේසුස්වහන්සේ සමග සහයෝගිතාවයෙන් ජීවත් වෙමින්, “යහපත් ක්‍රියා” පුහුණු වීමයි. (එපීස 2:10).

එපීස 2:1-10 පාඨවලින් අපි යේසුස්වහන්සේ සමග සහයෝගිතාවයෙන් ජීවත් වන බව ඉගැන්වුවද, එපීස 2:11-22 පාඨ මගින් අපි උන්වහන්සේගේ සභාවේ කොටසක් හැටියට සහයෝගිතාවයෙන් ජීවත් වන බවද උගන්වයි. යේසුස්වහන්සේගේ මරණය හේතුකොටගෙන සිරස් ප්‍රතිලාභ වන, ඇදහිලිවන්තයින්ගේ දෙවියන්වහන්සේ සමග ඇති සම්බන්ධතාවය ඇති කිරීම, (එපීස 2:1, 10) සහ තිරස් ප්‍රතිලාභ වන, අන් අය සමග අපගේ සම්බන්ධතා තහවුරු කිරීමය. (එපීස 2:11-22). උන්වහන්සේගේ කුරුසිය තුළින්, විජාතික ඇදහිලිවන්තයින්ව, යුදෙව් ඇදහිලිවන්තයින්ගෙන් වෙන් කරන්නාවූ සහ ඔවුන් දෙපක්ෂය අතර ඇති වෙන් කිරීම පුළුල් කිරීමට හේතුවන ආඥාව අවභාවිතා කිරීම ඇතුළුව සියලුම බෙදීම් ඉවත්කර දමන සේක. (එපීස 2:11-18). යේසුස් වහන්සේ පුදුමාකාර යම් දෙයක්ද ගොඩනගන සේක. එනම් නව ඇදහිලිවන්තයින්ගෙන් සමන්විත වූ පුදුමාකාර නව දේව මාළිගාවකි. වරක් දේව මාළිගාවේ පූජනීය ස්ථානවල නමස්කාරයෙන් ඉවත් කරනු ලැබූ, අන්‍යජාතිකයෝ දැන් යුදෙව් ඇදහිලිවන්තයින් සමග එක්ව එක් සභාවක් වෙයි. අපද දෙවියන්වහන්සේගේ සභාවේ, එනම් “ස්වාමීන්වහන්සේ තුළ ශුද්ධ වූ දේව මාළිගාවේ,” කොටසක් බවට පත් වෙමු. (එපීස 2:19-22).

දෙවියන්වහන්සේගේ කරුණාව තුළින් මේ දිනය, යේසුස්වහන්සේ සමග සහ ඇදහිලිවන්ත සහෝදරයින් සමග සහයෝගිතාවයෙන් ජීවත් වීමේ අයිතිය ඔබට ඇත.

එපීස 2:8-10 බොහෝ අයගේ හැරීම සඳහා කාර්යයක් ඉටුකර ඇත. මාර්ටින් ලූතර් මේ පාඨ තුළ ඔහුගේ හදවත දිනා ගත්තාවූ කරුණාවක් සොයාගෙන ඇත. එමෙන්ම ප්‍රතිසංස්කරණයේ මධ්‍යම තහවුරු කිරීම්ද සොයා ගත්තේය. ගැළවීම පැමිණෙන්නේ ඇදහිල්ලෙන් පමණි. කරුණාව තුළින් පමණි. ක්‍රිස්තුස්වහන්සේ මගින්ම පමණි සහ දෙවියන්වහන්සේට මහිමය උදෙසා පමණි. 1738 වසරේදී ලන්ඩන් නගරයේ ඇල්ඩර්ස්ගේට් වීදියේදී සිදුවූ හැරීමෙන් දින 8කට පසුව ජෝන් වෙස්ලි ඔක්ස්ෆර්ඩ් විශ්ව විද්‍යාලයේදී, “හදවතේ හැඬීම,” සහ “නව ව්‍යාපාරයක ප්‍රකාශනයක්,” ඉදිරිපත් කළේය. ඔහුගේ බයිබල් පාඨය වූයේ, (එපීස 2:8)ය. (A. Skevington Wood, "Strangely Warmed: The Wesleys and the Evangelical Awakening," Christian History [magazine], vol. 5, no. 1 [1984] බලන්න)