---
title:  ඇදහිල්ලේ එක්සත්කම
date:   27/09/2023
---

`එපීස 4 වැනි පරිච්ඡේදයේ, පාවුල් ඇදහිලිවන්තයින්ගෙන් සමහර දේවල් කිරීම නතර කරන ලෙසත්, අනෙක් ඒවා කිරීමට අමතක නොකරන ලෙසත් ඉල්ලා සිටියි. ඒ දේවල් මොනවාද?`

එපීස 4 වැනි පරිච්ඡේදය ආරම්භ කරන්නේත්, අවසන් කරන්නේත්, සභා සාමාජිකයින් ලෙස එකිනෙකා රැකබලාගන්නා ලෙසය. (එපීස 4:1, 3, 32). මේ ආරාධනාවලට අතරදී, සභාවන් ලෙස අපි එහි එක්සත්කම පෝෂණය කළ යුතුය යන අදහසට පාවුල් දැඩි සේ උපකාරය පුදකරයි. ඔහු “එක්” යන්න සත්වාරයක් සඳහන් කරයි. “ඇත්තේ එක ශරීරයත්, එක ආත්මයාණන් වහන්සේත්, එක ස්වාමීන්වහන්සේත්. එක ඇදහිල්ලත්, එක බෞතීස්මයත් ... එකම පියවූ දෙවියන්වහන්සේත්ය.” (එපීස 4:4-6). අප එකට බඳිනු ලබන්නේ මෙම ආත්මික යථාර්ථය මගිනි. එපමණක් නොව අපි එක්සත් කරනු ලබමු.

එක්සත්කම දේව ධර්මයට අනුව සත්‍යතාවයකි. එයට අපගේ මහන්සිවී කරන වැඩ අවශ්‍ය වෙයි. අපි නිතරම, “ආත්මයාණන්ගේ එකමුතුකම පවත්වා ගන්ට උත්සාහ කළ යුතුය.” (එපීස 4:3). අපි එකිනෙකා එසේ කළයුතු වන්නේ, ක්‍රිස්තුස්වහන්සේගේ ශරීරයේ ක්‍රියාශීලී “අවයවයක්” වීම මගිනි. (එපීස 4:7-16). සෑම සාමාජිකයෙක්ම ශරීරයේ ප්‍රශංසා ලැබිය යුතු කොටසකි. එමෙන්ම ඔවුන් එහි සෞඛ්‍යය යහපත්ව පවත්වාගෙන යාමට දායක විය යුතුය. (එපීස 4:7-16) සියලුදෙනාම, ප්‍රොපේතවරුන්ගේ. අනාගතවක්තෘන්ගේ, එවැන්ජලිස්ත වරුන්ගේ, දේවගැතිවරුන්ගේ සහ ගුරුවරුන්ගේ මෙහෙය තුළින් ප්‍රතිලාභ අත්කරගත යුතුය. (එපීස 4:11, 12). මේ අය අස්ථි බන්ධන සහ කණ්ඩරාවන්ට මෙන්, ඒකාග්‍ර කාර්යයක් ඇත. එනම් ශරීරයේ හිස වන, ක්‍රිස්තුස්වහන්සේ තුළට වර්ධනය වීමට උපකාර කිරීමය. (එපීස 4:13, 15).

ඒ වන විට පාවුල්ද ඔවුන්ට මෙසේ කීය, “තවද අපි තවත් මනුෂ්‍යයන්ගේ වංචාවෙන්ද ප්‍රයෝගයෙන්ද රැවටිලි සහිත උපාමාරුවෙන්ද හටගන්න සියලු‍ ආකාර ඉගැන්වීම් නමැති සුළඟින් ඈත මෑත වීසිවෙමින් ගෙනයනු ලබන්නාවූ බාලයන් නොවන පිණිසත්,...” (එපීස 4:14). මුල්කාලීන සභාව, “මනුෂ්‍යයන්ගේ වංචාවෙන්,” අභ්‍යන්තර පොරබැදීම් වලට මුහුණ දුන් බව පැහැදිලිව යෝජනා කරන වචනය.

පාවුල් මෙම අවසාන ආයාචනය වෙතට යොමුවන විටදී, “නුඹලා එකිනෙකා කෙරෙහි ගුණවන්තව, අනුකම්පාව ඇතුව සිට ...” (එපීස 4:32) ඔහු කලින් පැවති දරුණු හදවතකින් යුක්තව නොසිටින ලෙස ඇදහිලිවන්ත-යින්ගෙන් ඉල්ලා සිටියි. (එපීස 4:17-24) කෝපය සහ තද කථාවෙන් වැළකී සිටින ලෙසත්, ඒ වෙනුවට කරුණාව ගොඩනගන සහ පතුරුවන භාෂාවක් ආදේශ කරගන්නා ලෙසත් ඉල්ලා සිටියි. (එපීස 4:25-31).

එක්සත්කම පිළිබඳ මෙම පරිච්ඡේදය, සියලු දේ සාමකාමීව සිදුවන විටදී, කියවීම ඉතා පහසුය. එය වඩා අභියෝගමත්, වඩා වැදගත් වන්නේ අපි යම් ගැටළුවකට මුහුණ දෙමින් සිටින විටදීය. ඔබට අද ක්‍රිස්තුස්වහන්සේගේ ශරීරයේ එක්සත් වීම අත්දැකීමට සූදානම්ද? එනම් උන්වහන්සේ මිය ගියාවූ හේතුව වන එකමුතුකම උදෙසාය.

`ප්‍රාදේශීය සහ මුළු ලොව පුරා සභාවේ එක්සත්කම වෙනුවෙන් දායක විය හැකි ක්‍රම මොනවාද? අපට හැකි දේ අපි කිරීම වැදගත් වන්නේ ඇයි?`