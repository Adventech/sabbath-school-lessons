---
title:  අපි ක්‍රිස්තුස්වහන්සේ තුළ ආශිර්වාද ලද්දෝ වෙමු
date:   24/09/2023
---

යම් පුද්ගලයෙක් එපීස ලිපිය නව ගිවිසුමේ ඇල්ප්ස් ලෙස විස්තර කර ඇත. කඳු නැගීමේදී අපගේ මග පෙන්නන්නාවූ පුද්ගලයා වන පාවුල්, අපව එපීස පොතෙන් වේගවත් නැගීමකට ගෙන යයි. අපි ඉක්මනින්ම හුස්ම නොගෙන පුදුමයට පත්වෙමු. එනම් කඳු මුදුනේ සිට පෙනෙන දර්ශනයෙනි.

`එපීස 1 පරිච්ඡේදය වෙත සිත යොමු කරන්න. ඔබව පොළඹවනු ලබන්නේ විශේෂයෙන් කුමක් මගින්ද? ඔබ කුමන කඳු මුදුන් දකීද?`

එපීස 1ථ3-14 පාඨ ක්‍රියාත්මක වන්නේ කඳු මුදුනක සිතියමක් ලෙසය. එනම් එහි සිට පාවුල් විශාල ගැළවීමේ සැලැස්මේ ආශිර්වාද ලත් ස්ථානයට අපව යොමු කරයි. මෙම දර්ශනය මුළු ගැළවීමේ ඉතිහාසයම ආවරණය කරයි. එනම් සදාකාල අතීතයේ සිට, දෙවියන්වහන්සේගේ කරුණාවෙන් පූර්ණ වූ ක්‍රිස්තුස් වහන්සේගේ ක්‍රියා තුළින් සදාකාල අනාගතයටය. දෙවියන්වහන්සේගේ ඇදහිලිවන්තයින්ගේ ගැළවීම මගින් “ලෝකයේ ආරම්භයට පෙර සිටම” (එපීස 1:4) ගන්නා ලද දිව්‍ය මූලිකත්වය පිළිබිඹු කෙරේ. ඒවා දැන් අපගේ ජීවිත වල ක්‍රියාත්මක වෙමින් පවතී. (එපීස 1:7, 8, 13, 14). මෙම මැවීමට පෙර උපායන් කාලය අවසානයේදී සම්පූර්ණයෙන්ම ඉෂ්ට වන්නේය. (එපීස 1:9, 10). එවිට “සියලුම දේවල්,” “ස්වර්ගයේ” සහ “මෙලොව” එක්රැස් වීම හෝ ක්‍රිස්තුස් වහන්සේ තුළ එක්සත් වන්නේය. එමෙන්ම, දෙවියන්වහන්සේගේ සැලැස්මට අනුව “කාලවල සම්පූර්ණකමේ නියමය,” ඉෂ්ට කරනු ලබන්නේය. (එපීස 1:10). එවිට අපි දෙවියන්වහන්සේගේ අභිරහස් සැලැස්ම සම්පූර්ණයෙන්ම අත් දකින්නෙමු. (එපීස 1:9). වර්තමානයේදී, අප නැගී සිටින ක්‍රිස්තුස් කේන්ද්‍ර කරගත් ගැළවීම “සියල්ල” මුදාගැනීම සඳහා දෙවියන්වහන්සේගේ පුළුල් සැලැස්මේ වැදගත් කොටසක් බව අපට සහතික විය හැකිය.

කඳු මුදුනක සිටීම ස්තුති දීමට පොළඹවයි. එපීස 1:15-19 පාඨවලින් පාවුල් දෙවියන්වහන්සේට ස්තුති කරන්නේ, ඇදහිලිවන්තයින්, දෙවියන්වහන්සේ ඔවුන් වෙනුවෙන් සැලසුම් කරන ලද ගැළවීමේ සැලැස්ම අත්දකීවියි යනුවෙන් සිතාය. අපි තවත් උස කන්දක් නගිමු. එනම් ඔහු උත්ථානවූද, ස්වර්ගස්ථවූද, උසස් කරනු ලැබුවාවූද, ක්‍රිස්තුස්වහන්සේව පෙන්වීමට අපව ඉහළට යොමු කරයි. උන්වහන්සේ සියලු කාලයන්හිදී සිතාගත හැකි සෑම බලයක්ම පාලනය කරන උන්වහන්සේව පෙන්වයි. (එපීස 1:20-23).

ක්‍රිස්තුස් යේසුස්වහන්සේ තුළ ප්‍රකාශ කරන ලද දෙවියන්වහන්සේගේ කරුණාව තුළින්, අපි මේ දිනය කඳු මුදුනේ ජීවත් වෙමු!

`එපීස 1:4 මෙසේ අපට පවසයි: “ලෝකය මැවීමට ප්‍රථමයෙන් ක්‍රිස්තුස්වහන්සේ තුළ අප තෝරාගත් ලෙසම, ... උන්වහන්සේ ඉදිරිපිට, ප්‍රේමයෙන් ශුද්ධව නොකැළැල්ව සිටිමු.” ඉන් කුමක් අදහස් කරන්නේදැයි සිතන්න. ලෝකය ආරම්භ වීමටත් පෙරදී උන්වහන්සේ තුළ තෝරාගනු ලැබීම! ඔබව ගළවනු ලැබීම ගැන දෙවියන්වහන්සේගේ කැමැත්ත පිළිබඳ ඔබට කුමන ශ්‍රේෂ්ඨ බලාපොරොත්තුවක් අත් කර දෙයිද?`