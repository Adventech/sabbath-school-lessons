---
title:  වැඩිදුර අධ්‍යයනය සඳහා
date:   29/09/2023
---

අපි එපීස 6 වැනි පරිච්ඡේදයෙන් අවසන් කරන අතර, එයින් අපි සොයාගන්නේ සභාව, සාමය අත්කර ගැනීමට උපකාර කරන දෙවියන්වහන්සේගේ හමුදාව වන බවයි.

එපීස පොතෙහි සභාව ක්‍රිස්තුස්වහන්සේගේ ශරීරය ලෙස පාවුල් නිරූපණය කළේය. (එපීස 1:22, 23; එපීස 4:11-16). දෙවියන්වහන්සේගේ දේව මාළිගාව ලෙස (එපීස 2:19-22) සහ මනාලිය ලෙස නොහොත් ක්‍රිස්තුස් වහන්සේගේ භාර්යාව ලෙස නිරූපණය කළේය. එපීස 6:10-20 පාඨවල සභාව දෙවියන්වහන්සේගේ හමුදාව ලෙස විස්තර කරමින් යුධායුධ පැළඳගන්නා ලෙස තදින්ම ඉල්ලීමක් කරයි. මෙය බොහෝ ප්‍රතිලාභ අත්කරදෙන සහ වරදවා තේරුම් ගත හැකි ඡේදයකි.

හමුදා ආයුධ වලින් සම්පන්න වන ලෙස හෝ අන් අය සමග අපගේ සම්බන්ධතා වලදී සටන්කාමී වන ලෙස කැඳවන පාවුල්ගේ වචන අපි වැරදි ලෙස අවබෝධ කරගත හැකිය. පාවුල් එක්සත්කම, යහපත් කථා, සහ මෘදු හදවතකින් යුක්තවීම අවධාරණය කරයි. (එපීස 4:25-5:2 පාඨ විශේෂයෙන් බලන්න.) ඔහු දෙවියන්වහන්සේගේ ශුභ ආරංචිය “සාමයේ ශුභාරංචිය,” ලෙස විස්තර කරයි. (එපීස 6:15). මෙම විවිධ හමුදා උපමා රූපක තුළින් සභාවට සටන් වදින ලෙස අවවාද කරන්නේ සාම්ප්‍රදායික අර්ථයකින් නොවේ. ඒ වෙනුවට අප සාමය අත්කර ගත යුත්තේ දුෂ්ටත්වයට විැද්ධව කරන ආත්මික සටනක් තුළිනි. පාවුල් මහා අරගලයේ යුධ බිමට ඇතුල්වී, අපට දෙවියන්වහන්සේගේ හමුදාවට බැඳෙන ලෙසට අවවාද කරයි.

අපි එසේ කළ යුත්තේ සතුරා ගැන සත්‍යවාදී ඇගයීමක් දර්ශනය කරගනිමිනි. මන්ද යත් අපට විරුද්ධව පැමිණෙන බලවේග ඉන් අවතක්සේරුවක් කිසිවිටක නොවන බැවිනි. අපි සටන් වදින්නේ නිකම්ම මිනිස් සතුරන් සමග නොවේ. එහෙත්, “... ස්වර්ගීය ස්ථානවල සිටින දුෂ්ටකමේ ආත්ම සේනාවටත් විරුද්ධවය.” (එපීස 6:12). එනම් ප්‍රයෝගකාර හමුදාපති වන යක්ෂයා විසින් මෙහෙයවනු ලබන සේනාවට විරුද්ධවය. (එපීස 6:11). කෙසේවෙතත්, අපගේ සතුරන් නිසා අපි බිය විය යුතු නැත. දෙවියන්වහන්සේ සටනේදී අප සමග සිටින සේක. (එපීස 6:10).

එමෙන්ම අපට අනර්ඝ යුධායුධ සපයා දී ඇත. උන්වහන්සේගේම යුධ ඇඳුම් කට්ටලයයි. එනම් “දෙවියන්වහන්සේ සියලු යුධායුධයි.” (එපීස 6:11 පාඨය, යෙසායා 59:15-17 පාඨ සමග සංසන්දය කරන්න). උන්වහන්සේ ළඟින් සත්‍යය, ධර්මිෂ්ඨකම, සාමය, ඇදහිල්ල, මිදීම සහ ආත්මයාණන්වහන්සේය. (එපීස 6:13-17). දෙවියන්වහන්සේ අපට ඉදිරියෙන් ගමන් කරමින්, උන්වහන්සේ සපයා දුන් යුධ ඇඳුම් කට්ටලයෙන් හිස සිට පතුල දක්වා අංග සම්පූර්ණ වී, අපට අසමත් විය නොහැක. ජයග්‍රහණය තහවුරු කර ඇත.

**සාකච්ඡා සඳහා ප්‍රශ්න**:

`අපි අපගේ යහපත් ක්‍රියා හේතුකොටගෙන ගළවනු නොලැබුවද. පාවුල් මෙසේ ලිවීමෙන් අදහස් කළේ කුමක්ද? “මක්නිසාද අප වනාහි යහපත් ක්‍රියා කරන පිණිස ක්‍රිස්තුස් යේසුස්වහන්සේ තුළ මවනු ලැබ, දෙවියන්වහන්සේගේ කර්මාන්තයව සිටිමුව. ඒ යහපත් ක්‍රියාවල අප හැසිරෙන පිණිස දෙවියන්වහන්සේ ඒවා කලින් සූදානම් කළ සේක.” (එපීස 2:10). එසේ නම් අපගේ යහපත් ක්‍රියාවල පරමාර්ථය කුමක්ද?`

`පාවුල් තුමා මෙසේ ලියයි: “ඉතින් අප තුළ ක්‍රියා කරන්නාවූ බලයේ හැටියට අපි ඉල්ලන නොහොත් සිතන සැමදේට වඩා ඉතා අධික ලෙස කරන්ට බලය ඇත්තාවූ තැනන්වහන්සේටම ...” (එපීස 3:20). අප තුළ කුමන බලයක් ක්‍රියාත්මක වේද? එමෙන්ම මෙම බලය අපගේ ජීවිත වල පවත්වා ගන්නේ කෙසේද?`