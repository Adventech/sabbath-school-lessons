### එපීස: ගැටළු සහිත කාලවලදී කෙසේ යේසුස්වහන්සේ අනුගමනය කළ හැකිද?

එපීසවරුන්ට යවන ලද ලිපියේ පාවුල් එපීසවරුන් ගැනම අපට පවසයි. එපීසයෙහි කිතුනු මෙහෙයේ ප්‍රබෝධමත් සිදුවීම් ඇතිවූ කාලයට පසුව, එපීසවරු ඔවුන්ගේ ඇදහිල්ලේ ලක්ෂණ සමග පොර බැදූහ. රෝම අධිරාජ්‍යයේ සිවු වැනි විශාලතම නගරයේ වරක් ආර්ථිකය ගැටළු ඇති කළාවූ පාවුල්, දැන් සිරගත කරනු ලැබීය. සිර කඳවුරේ සිට ලිපි ලියන ඔහු කරදර වන්නේ එපීසයේ ඇදහිලිවන්තයින්, “අධෛර්යයට” පත්වේදැයි යන්න පිළිබඳවය. මන්ද, ඔවුහු යේසුස්වහන්සේගේ ගෝලයන් වීම යන්නෙන් කුමක් අදහස් කරන්නේදැයි අමතක කොට, සංකීර්ණ වූද, නාගරික වූද, සම්පූර්ණයෙන්ම, එපීසයේ මිථ්‍යා දෘෂ්ටික සංස්කෘතියක ජීවත්ව සිටි බැවිනි. ඔහුට සවන්දෙන්නන් කිතුනුවන් වුවද, පාවුල්ගේ හඬ බඳවා ගැනීමේ විලාශයකින් යුක්ත විය. ඔහුගේ අදහස වූයේ ඔවුන්ව කිතුනු ඇදහිල්ලට නැවත බැඳවා ගැනීමයි. එනම් ක්‍රිස්තුස්වහන්සේට ඔවුන් තුළ ඇවිලෙන ගිනි නැවත දැල්වීමටය. එමෙන්ම මෙලොව දෙවියන්වහන්සේගේ සභාව තුළ ඇති පිබිදීම නැවත නගා සිටුවීමයි.

ක්‍රිස්තියානි ඇදහිල්ල ක්‍රිස්තුස්වහන්සේ පිළිබඳ වන බැවින්, පාවුල් උන්වහන්සේව අගය කිරීම සහ නමස්කාර කිරීම විශේෂ කොට දැක්වීය. සෙලවෙන කිතුනු ගෝලයින්ට, නැවත ඔවුන්ගේ අඩිතාලම සකස් කරගැනීමට අවශ්‍ය නම්, ඔවුන් එසේ කරන්නේ, යේසුස්වහන්සේට ඔවුන්ගේ ප්‍රථම ප්‍රේමය නැවත අත් කරගෙන, උන්වහන්සේගේ මහිමය සහ බලය තුළ විශ්වාසය අලුත් කරගැනීමේ අදහසිනි. එබැවින් පාවුල් එපීසයේ ඇදහිලිවන්තයින්ව නමස්කාරයට පොළඹවන්නාවූ අන් සියලු බලවේගයන්ට සහ දෙවිවරුන්ට ඉහළින් ක්‍රිස්තුස් වහන්සේව ඔසවා තැබීය. යුගයන්, යුගයන් පාසා දිව්‍ය පරමාර්ථය වූයේ යේසුස්වහන්සේය. එනම් සභාවක් වශයෙන් ඇදහිලිවන්තයින් සියලු දේවල් ක්‍රිස්තුස්වහන්සේ තුළ එක්සත් කිරීමේ දෙවියන්වහන්සේගේ සැලැස්මේ වැදගත් කාර්යයක් ඉටු කරයි.

එපීසයේ ඇදහිලිවන්තයින්ව ස්වාමීන්වහන්සේ තුළ නැවුම් නමස්කාරයක් සඳහා ඇදගැනීමට පාවුල් උත්සාහ දරන විටදී, ඔහු කිතුනු ගෝලයින් බිහි කිරීමේ කාර්යයට ඇති ඉල්ලුම අඩ පණ නොකරයි. ඔහු ක්‍රිස්තියානි හැසිරීම සහ සමාජය කුමන ආකාරයේ විය යුතුද යන්න විස්තරාත්මකව ඉදිරිපත් කරයි. පාවුල් නැවත නැවතත් පැහැදිලි කරන්නේ, ක්‍රිස්තියානිවරුන්ව ආත්මානුභාවයෙන් යුක්ත වූද, ක්‍රිස්තුස්වහන්සේට ගෞරවය දක්වන්නා වූද, දෙවියන්වහන්සේ විසින් මගපෙන්වනු ලබන නමස්කාරයකට කැඳවීම සඳහාය. ක්‍රිස්තුස්වහන්සේට නමස්කාර කිරීමේදී යමෙක් ක්‍රියා කරන ආකාරය සහ කථා කරන ආකාරය බලපායි. ක්‍රිස්තුස්වහන්සේට ප්‍රේම කිරීම යනු අන් ඇදහිලිවන්තයින්ට ගෞරව කිරීම සහ ඔවුන්ව අගය කිරීමය. ඉන් අදහස් කරන්නේ ඔවුන්ගේ සංස්කෘතියේ ඉහවහා ගියාවූ දුෂ්ටත්වය සහ ලිංගික වශයෙන් පරිහානියට ලක්වූ හැසිරීම් රටාව වළක්වා දැමීමය. එනම් අපගේ සභාව සහ පවුල් තුළ ඇති සම්බන්ධතාවලදී ක්‍රිස්තුස්වහන්සේ කළාවූ ආත්ම පූජාවෙන් ආදර්ශයක් ලබාගැනීමය. ඉන් අර්ථවත් කරන්නේ, මනුෂ්‍ය පැවැත්මේ නව සැලැස්ම පිළිබඳ ආදර්ශයක් එපීසයේ සහෝදර ජනතාවට ලබා දීමය.

පාවුල් ඔහුගේ ලිපියේ විශාල වශයෙන්, දෙවියන්වහන්සේගේ සභාවේ සාමාජිකත්වය තුළින්, මනුෂ්‍යයෙක් වීමේ නව සැලැස්ම පිළිබඳ ඔහුගේ උද්‍යෝගය ප්‍රකාශ කිරීම සඳහා යොදවයි. ඔහු විශේෂයෙන්ම ප්‍රබෝධමත් වන්නේ, දෙවියන් වහන්සේ මනුෂ්‍යත්වයේ විරසක කොටස් එක්කොට යුදෙව්වන් සහ අන්‍ය ජාතිකයින් සභාව තුළ ඒකත්වයක් ඇති කිරීමේ සිතුවිල්ල මගිනි. විරුද්ධත්වයක් බලාපොරොත්තු විය හැකි ස්ථානයක එක්සත් භාවය ක්‍රියාත්මක කිරීම මගින් දෙවියන්වහන්සේගේ පැමිණෙන නව සමාජය සහ රාජ්‍යයේ අංග ලක්ෂණ ප්‍රදර්ශනය කිරීමේ අවස්ථාවක් උදාවේ.

“එපීස පොත විශේෂිත ලෙස කථා කරන්නේ, අප ජීවත්වන කාලය හා සමාන කාලයක් ගැනය. එනම්, ලෝකය තුළ ඇති වසඟත්වය සහ කාලය නිකරුනේ ගෙවීයාම මගින් ක්‍රිස්තියානි ගෝලකාරකමට ඇතිවන තර්ජනය ගැනය.”

දෙවියන්වහන්සේගේ සභාවේ කොටසක් වීමේ වැදගත්කම විස්තර කිරීමේදී පාවුල් සභාවට උපමා රූපක ඉදිරිපත් කරයි. ඇදහිලිවන්තයින් ක්‍රිස්තුස්වහන්සේගේ සභාව නිර්මාණය කරන අතර, ශරීරයේ විවිධ අංග එකිනෙකා සමග පවත්වන ඒකත්වය මගින් ඔවුන් එක්ව ක්‍රිස්තුස්වහන්සේට නමස්කාර කිරීම පැහැදිලි කරයි. ඔවුහු ක්‍රිස්තුස්වහන්සේ කල්වරි කුරුසිය මත කළාවූ පූජාව තුළින් ගොඩ නැගූ දේව මාළිගාවකි. එහිදී දෙවියන්වහන්සේට නමස්කාර කරනු ලැබේ. ඔවුහු ක්‍රිස්තුස්වහන්සේගේ මනාලියයි. ඔවුහු බලා-පොරොත්තුවෙන් සිටින්නේ මහා විවාහ මංගල්‍යයයි. එම මංගල්‍යයේදී ඔවුන් මනාලයා උන්වහන්සේගේම දරුවන් ලෙස ප්‍රකාශ කිරීමට පැමිණෙන සේක. ඔවුන්ව කිතුනු ඇදහිල්ලට නැවත බඳවා ගැනීමට පාවුල් දරන උත්සාහය පිළිබඳ අවසාන උපමා රූපකය වන්නේ, ඔවුහු ක්‍රිස්තුස්වහන්සේගේ හමුදාවයි. එහිදී, ඔවුන් ක්‍රිස්තුස්වහන්සේගේ ආපසු පැමිණීම තෙක් බලා සිටින, දෙවියන්වහන්සේගේ ශක්තියෙන්, අන්ධකාරයේ බලවේගයන් පරාජය කොට උන්වහන්සේගේ නාමයෙන් සාමය අත්කරගැනීමට බලා සිටින හමුදාවකි.

ඉන්පසුව එපීස විශේෂිත ලෙස කථා කරන්නේ අප ජීවත්වන කාලය හා සමාන කාලයක් ගැන වන අතර ලෝකය තුළ ඇති වසඟත්වය සහ කාලය නිකරුණේ ගෙවීයාම මගින්, කිතුනු ගෝලකාරකමට බලපාන තර්ජනය පිළිබඳවය. එය ක්‍රිස්තුස්වහන්සේව ඔසවා තබන අතර, උන්වහන්සේව අනුගමනය කිරීමේ ඇති වැදගත්කමත්, උන්වහන්සේගේ සභාවේ ක්‍රියාශීලී සාමාජිකයින් ලෙස, උන්වහන්සේගේ ආපසු පැමිණීම පිළිබඳ බලාපොරොත්තුව ඇති මිනිසුන් මෙන් ජීවිතය ගත කරන ලෙසත් පවසයි. මෙම කාර්තුවේදී එපීස පොතට යාච්ඤාවෙන් යුක්තව සවන් දීමේ අයිතිය අපට ඇති අතර, අභියෝගාත්මක කාලයක් තුළදී යේසුස්වහන්සේ අනුගමනය කිරීමෙන් නව අත්දැකීමක්ද භුක්ති විඳිමු.