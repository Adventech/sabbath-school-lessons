---
title:  ඇදහිලිවන්තයාගේ ජීවිතයේ ශුද්ධාත්මයාණන්වහන්සේ
date:   16/08/2023
---

`කිතුනු සාමාජයක් තුළ කථාවෙන් සිදුවන පාප ගැන සාකච්ඡා කිරීම තුළින් පාවුල් ඇදහිලිවන්තයින් සමග ශුද්ධාත්මයාණන්වහන්සේගේ වැඩසිටීම පිළිබඳ කුමන අවවාදයක් අප සමග බෙදා ගනියිද? එපීස 4:30).`

පාවුල් ඒ සමගම බිය උපදවන සුළු අනතුරු ඇඟවීමක් සහ හදවත සනසන පොරොන්දුවක්ද අපට ඉදිරිපත් කරයි. සභාව එකිනෙකා සමග සිදුකරන අපගේ පාපය සුළු විපාකයක් ඇති කරන්නාවූ සුළු වැරැද්දක් නොවේ. ශුද්ධාත්මයාණන්වහන්සේ තුළ ශෝකය උපදවන, දෙවියන්වහන්සේ අපට දී ඇති කථා කිරීමේ දීමනාව, අන් අයට සිත් රිදවන සුළු වැරදි ලෙස භාවිතා කිරීමකි. (එපීස 4:25, 27, 29, 31, 32). පාවුල් මතක් කර දෙන යෙසායා 63:10 පාඨයේ බරපතල අනතුරු ඇඟවීමක් ගැබ්ව ඇත: “නුමුත් ඔව්හු කැරලිගසා, උන්වහන්සේගේ ශුද්ධාත්මයට දුක් ඉපදෙවුවෝය. ඒ නිසා උන්වහන්සේ ඔවුන්ට සතුරෙක් වී, උන්වහන්සේම ඔවුන්ට විරුද්ධව යුද්ධකළසේක.”

පොරොන්දුව නැවත තහවුරු කරමින්, ඇදහිලිවන්තයින් ක්‍රිස්තුස් වහන්සේව පිළිගත් දින සිට ශුද්ධාත්මයාණන්වහන්සේ ඔවුන් මුද්‍රා කරන බව පාවුල් පවසයි. (එපීස 1:13, 14) එනම් “මිදීමේ දවස”‍ දක්වාය. (එපීස 4:30). ශුද්ධාත්මයාණන් ඇදහිලිවන්තයා සමඟ ඇති ආත්මයේ සම්බන්ධතාවය බිඳෙනසුලු‍ නොව කල් පවතින සුළුය. ඇදහිලිවන්තයින් ඔවුන් තුළ වැඩසිටින ආත්මයාණන් නොසලකා “කථා කිරීමේ” දීමනාව ආයුධයක් කොට භාවිතා කරන විටදී, ආත්මයාණන්වහන්සේ ඔබ අත හැර දමා නොගොස් ශෝකයට පත්වන සේක. ආත්මයාණන්වහන්සේගේ බලාපොරොත්තුව වන්නේ ඇදහිලිවන්තයින් සමග වැඩ සිටීමය. එනම් ඔවුන් දෙවියන්වහන්සේගේ දරුවන් ලෙස සලකුණු කර, ක්‍රිස්තුස්වහන්සේගේ නැවත පැමිණීම තෙක් ආරක්ෂා කිරීමය.

පාවුල්, “ආත්මයාණන්ගේ දිව්‍යත්වය, “දෙවියන්වහන්සේගේ ශුද්ධාත්මයා-ණන්වහන්සේ,” මෙන් අවධාරණය කරන අතර ශුද්ධාත්මයාණන්වහන්සේගේ ශෝකවීම ලෙස විශේෂ කොට දක්වයි. (රෝම 8:16, 26, 27; 1 කොරින්ති 2:10, 13; 1 කොරින්ති 12:11; ගලාති 5:17, 18).

දෙවියන්වහන්සේගේ අභිරහස පිළිබඳ කථා කිරීමේදී අපි සැලකිලිමත් විය යුතු වෙමු. “ආත්මයාණන්වහන්සේ එකම අයෙක් වුවද (එනම් පියාණන් සහ පුත්‍රයාණන් සමග) ආත්මයාණන් ඔවුන්ගෙන් වෙනස් වෙයි. “ආත්මයාණන් සතුව තමාගේම කැමැත්තක් ඇත. උන්වහන්සේ අවශ්‍යතාවය අනුව එය භාවිතා කරන සේක.” උන්වහන්සේට ශෝකවීමට හෝ ශාප කරනු ලැබීමට හැකිය. එබඳු ප්‍රකාශ නිකම්ම බලය හෝ බලපෑම නොව, එහෙත් පුද්ගලයෙකුගේ චරිත ගුණාංග අනුවය. එසේ නම්, ආත්මයාණන්වහන්සේ ඔබත්, මමත් මෙන් පුද්ගලයෙක් වන්නේද? නැත. අපි දිව්‍යත්වය විස්තර කිරීම සඳහා මනුෂ්‍ය යෙදීම් භාවිතා කරමු. එහෙත්, ආත්මයාණන් යනු මනුෂ්‍යයින්ට කිසිදිනක පත්විය නොහැකි පදවියක්ය...” —Paul Petersen, God in 3 Persons—In the New Testament (Silver Spring, MD: Biblical Research Institute, 2015), p. 20.

`එනම්, අප තුළ ඉතා සමීප ලෙස ජීවත් වන්නේ “දෙවියන්වහන්සේගේ ශුද්ධාත්මයාණන් වහන්සේය.” අපගේ ක්‍රියා උන්වහන්සේට බලපායි. අපි දේවත්වයේ සාමාජිකයෙක් සමග අපගේ ජීවිත බෙදා ගනිමු. එය අප වෙනුවෙන් කැපවී, අවසානය දක්වාම, කල්පවතින සම්බන්ධතාවයක් මුද්‍රා කර ඇත. මෙම පුදුමාකාර සත්‍යය වෙනුවෙන්, අපගේ ඇදහිලිවන්ත ප්‍රතිචාරය කුමක්ද?`