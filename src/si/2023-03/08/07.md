---
title:  වැඩිදුර අධ්‍යයනය සඳහා
date:   18/08/2023
---

“ඔබගේ කථාබහ, ඔබට පසුතැවිලි වීමට සිදු නොවන ආකාරයේ වේවා “දෙවියන්වහන්සේගේ ශුද්ධාත්මයාණන්වහන්සේට දුක් නොදෙල්ලා. මක්නිසාද, උන්වහන්සේ තුළ නුඹලා මිදීමේ දවසට මුද්‍රාකරනු ලැබුවහුය...” ඔබගේ හදවත තුළ ප්‍රේමය ඇත්නම්, ඔබගේ සහෝදරයාට, අතිශුද්ධ ඇදහිල්ල තුළ පිහිටුවීමට සහ ගොඩනැගීමට මාර්ග සොයනු ඇත. ඔබගේ මිතුරාගේ හෝ සහෝදරයාගේ චරිතයට අනර්ථකාරී වන වචනයක් ඔබ මුදා හැරියොත්, එවැනි දුෂ්ට කතා බහ දිරි නොගන්වන්න. එය සතුරාගේ ක්‍රියාවකි. එවැනි කතාබහේ යෙදෙන්නාට, දෙවියන්වහන්සේ ඒ ආකාරයෙන් කතාබහ තහනම් කරන බව කරුණාවෙන් මතක් කර දෙන්න. —Ellen G. White, Advent Review and Sabbath Herald, June 5, 1888.

ඔබ සහ ඔබගේ සභාවේ සෑම සාමාජිකයෙක්ම, පහත සඳහන් වාක්‍ය වල අන්තර්ගත කරුණු වලට අනුව ජීවත්වීමට පොරොන්දු වුවහොත්, ඔබගේ සභාව කුමන ආකාරයෙන් වෙනස්වේද?

සෙවන්ත්-ඩේ ඇඩ්වෙන්ටිස්ට් සභාව පවුල සහ ඊට එහා සමාජය තුළ මගේ බලපෑම ධනාත්මක, ඔසවනු ලබන්නාවූ, ඇදහිල්ල වර්ධනය කරන්නාවූ සහ සදාචාරය වර්ධනය කරන්නාවූ එකක් වේ යයි මගේ ප්‍රාර්ථනයයි. (එපීස 4:29).

එක්සත්කම සහ ප්‍රේමය වර්ධනය කිරීම සඳහා ක්‍රිස්තුස්වහන්සේගේ කැඳවීම මතක තබාගෙන, වැරදි යයි මා සිතන අඩුපාඩු නොපෙන්වා, යහපත් දේවල් කරන සහ ප්‍රකාශ කරන අයගේ ක්‍රියා තහවුරු කිරීම සඳහා මම වැඩි ශක්තියක් යොදවන්නෙමි. (යොහන් 13:34, 35; යොහන් 13:34, 35; යොහන් 17:20-23; එපීස 4:1-6; 1 තෙසලෝනික 5:9-11).

මම යමෙක් සමග එකඟ නොවූ විටදී, මගේ විශ්වාසවන්ත සහෝදරයාට ඇති මගේ ගෞරවය පැහැදිලිව පෙන්වන්නෙමි. මම ඔහුගේ හෝ ඇයගේ අභිමානය සහ ක්‍රිස්තුස්වහන්සේ කෙරෙහි දක්වන කැපවීම උපකල්පනය කරන්නෙමි. මම මගේ වෙනස් අදහස දැඩි ලෙස නොව ඉතා මෘදු ලෙස ඉදිරිපත් කරමි. (එපීස 4:31, 32).

මගේ සහෝදර සභා සාමාජිකයින් වර්ධනය කර ස්ථිර කිරීම සඳහා අවස්ථාව සොයමින් මම ප්‍රීතියෙන් ජීවත් වන්නෙමි. (එපීස 4:29, 30; ගලාති 6:2; හෙබ්‍රෙව් 10:24, 25).

**සාකච්ඡා සඳහා ප්‍රශ්න**:

`පාවුල් දේවත්වයේ සාමාජිකයින් තිදෙනා, මනුෂ්‍යත්වයේ ගැළවීම උදෙසා ඉතා කිට්ටුවෙන් එක්ව ක්‍රියා කිරීම ගැන පාවුල් එපීස පොතෙහි 11 වාරයක් විස්තර කළ ආකාරය නැවත ඉගෙන ගන්න. මෙම නැවත නැවතත් ඉදිරිපත් කරන විස්තරය දේවත්වයේ අපගේ දැනුවත්වීම කෙසේ හඳුනා දෙන්නේද? එපීස 1:3-14, එපීස 1:15-23, එපීස 2:11-18, එපීස 2:19-22, එපීස 3:1-13, එපීස 3:14-19, එපීස 4:4-6, එපීස 4:17-24, එපීස 4:25-32, එපීස 5:15-20, එපීස 6:10-20 (“ස්වාමීන්වහන්සේ ක්‍රිස්තුස්වහන්සේ හඳුන්වා දෙන්නාවූ ස්ථානය.” එපීස 6:10).`

`පාවුල් කිතුනු කථාබහ පිළිබඳ ඉදිරිපත් කරන අනුශාසනා (එපීස 4:25-32) “පරිගනක මාධ්‍යයෙන් කෙරෙන පණිවිඩ හුවමාරු යුගයකට” කෙසේ අදාළ වන්නේද? එනම් සයිබර් හිරිහැර කිරීම, සහ නිර්නාමික අන්තර් ජාලය තුළින් චරිත ඝාතනය කිරීම වැනි දේවල්`