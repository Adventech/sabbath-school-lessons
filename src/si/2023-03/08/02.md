---
title:  පහතට දිවෙන දඟර වූ පාපය
date:   13/08/2023
---

`එපීස 4:17-32; කොලොස්සි 3:1-17 පාඨ සමග සංසන්දනය කරන්න. සභාවේ එක්සත්කම දිරිගන්වන සුළු ආකාරයෙන් ජීවත් වන ලෙස පාවුල් ඇදහිලිවන්තයින්ට අවවාද කරන්නේ කෙසේද?`

මීට පෙර කොටසින්, එපීස 4:1-16 පාඨවල පාවුල්ගේ තේමාව වූයේ සභාවේ එක්සත් කමයි. අපි එපීස 4:1 පාඨය සහ එපීස 4:17 පාඨය සංසන්දනය කරන විටදී, ඇවිදින්නේ හෝ ජීවත්වන්නේ කෙසේද යන්න ගැන කරන අවවාදය එම දෙයාකාරයේම එක හා සමාන බව අපි දකිමු. මෙම එක සමාන බව යෝජනා කරන්නේ, පාවුල් එකම තේමාව ගැන කථා කරන බවය. එයට උපකාර කරන එක්සත්කම සහ ජීවන රටාවයි. එහෙත් වඩා නව සහ වඩා අවාසි සහගත කරුණකිනි.

එපීස 4:7-24 පාඨවලින් අන්‍ය ජාතිකයින්ගේ ජීවන රටාව තුළ ඇති වෙනස පෙන්වාදී, ඔහු සලකන අන්දමට එය එක්සත් භාවය යටපත් කරයි. (එපීස 4:17-19). සත්‍ය ක්‍රිස්තියානි ජීවිතය සමග එය පෝෂණය කරන බව පවසයි. (එපීස 4:20-24). විජාතිකයින්ගේ ජීවන රටාව පිළිබඳ පාවුල්ගේ තියුණු විවේචන අපි කියවන විටදී, අපි මතක් කරගත යුතු කරුණක් වන්නේ, විජාතිකයින් දෙවියන්වහන්සේ විසින් මුදා ගනු ලැබ, ක්‍රිස්තුස්වහන්සේ තුළින් දෙවියන්වහන්සේගේ සෙනඟ අතර සම්පූර්ණ හවුල්කාරිත්වය ඔවුන්ට පුද කරන බවට ඔහුගේ විශ්වාසයයි. (එපීස 2:11-22, එපීස 3:1-13, එපීස 4:17-19 පාඨවල, ඉන්පසු “මාංශයේ විජාතිකයින්” ගැන සීමාසහිත සෘණාත්මක විස්තරයක් ඉදිරිපත් කරයි. (එපීස 2:11).

පාවුල් සැලකිලිමත් වන්නේ විජාතිකයින් විසින් ප්‍රදර්ශනය කරන ලද විශේෂිත පාප හෝ හැසිරීම ගැන පමණක් නොවෙයි. ඔහු සැලකිලිමත් වූයේ ඔවුන් ප්‍රදර්ශනය කරන හැසිරීම් රටාව ගැන පිළිබඳවය. එනම් පාපයට හසුවී පිරිහෙන්නා වූ ජීවන මාර්ගය ගැනය. එපීස 4:17-19 පාඨවලින් නිරූපනය කරන්නේ අනුකම්පා විරහිත ආත්මික ස්වභාවයකිනි. “ඔවුහු තමුන්ගේ තේරුම් ගැනීමෙන් අඳුරුව, තමුන් තුළ ඇත්තාවූ අඥානකම නිසාද, තමුන්ගේ සිත් දැඩිවීම නිසාද, දෙවියන්වහන්සේ කෙරෙන්වූ ජීවනයට විදේශීව සිටිති.” (එපීස 4:17, 18). මෙම නිර්දය ආත්මිකත්වය, ඡේදයේ විශේෂ ආකාරයෙන් පෙන්වා දුන් අතර තේරුම් ගැනීමෙන් අඳුරුව සිටීමට හේතුවූ මූලික හේතුව එයයි. “තමුන් තුළ ඇති අඥානකම නිසාද ... ඔවුහු අපවිත්‍රකම් ගිජු ලෙස කරන පිණිස...” ක්‍රියා කළේ ඔවුන්ගේ සිත් දැඩිවීම නිසාය. (එපීස 4:18, 19). එමෙන්ම ඔවුන්ගේ දූෂිත ලිංගික ක්‍රියාකාරකම්, එහි අවසානය පෙන්නුම් කළේය. (එමෙන්ම, ඔවුහු හැඟීමක් නැතිව සියලු අපවිත්‍රකම් ගිජු ලෙස කරන පිණිස සල්ලාලකමට භාර වුණෝය.” (එපීස 4:19). දෙවියන්වහන්සේගෙන් වෙන්වී, ඔවුහු ජීවත් වන ක්‍රමය දැන නොසිටිති. එමෙන්ම උන්වහන්සේගේ මිදීමේ කරුණාවෙන් වෙන්වී, ඔවුහු දූෂිත පාප වලින් ගැලී දඟර තුළින් පිරිහී පහතටම ඇද වැටුණාහ.

`පාපයේ බලය මගින් වඩ වඩා පුද්ගලයෙක් පාපයට ඇද දැමීම ගැන ඔබගේ අත්දැකීම කුමක් වීද?`