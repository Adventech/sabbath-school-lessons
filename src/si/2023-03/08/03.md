---
title:  හදිසියේ ඇතිවූ ඇඳුමේ වෙනස්වීමක්
date:   14/08/2023
---

`පාවුල් ඔහුගේ ප්‍රේක්ෂකයින්ගේ හැරීම පිළිබඳ කථාන්තරය නැවත පවසයි. පාවුල් ඔවුන්ට කුමන අත්‍යවශ්‍ය කාරණයක් ඉදිරිපත් කරන්නේද? (එපීස 4:20-24).`

ඔවුන්ගේ පැරණි විජාතික පැවතීම විස්තර කිරීමෙන් පසු (එපීස 4:17-19) පාවුල්, “ඔබ ක්‍රිස්තුස්වහන්සේ ගැන ඉගෙන ගත්තේ ඒ ආකාරයට නොවේ,” යනුවෙන් නොකියා, ඒ වෙනුවට පාවුල් මෙසේ ප්‍රකාශ කරයි. “නුමුත් නුඹලා ක්‍රිස්තුස්වහන්සේව එසේ ඉගෙන ගත්තේ නැත.” (එපීස 4:20). (ඉන් අදහස් කරන්නේ, “... නුඹලා උන්වහන්සේගෙන්ම අසා, උන්වහන්සේ තුළ උගන්වනු ලැබුවහුය” යන්නයි. (එපීස 4:21). තවදුරටත් පාවුල් ක්‍රිස්තුස්වහන්සේගේ මෙන් ජීවිතයක් ගත කරන ලෙසය. එනම්, “සැබෑව යේසුස්වහන්සේ තුළ තිබෙන ප්‍රකාර,” යන වාක්‍යාංශය මගිනි. (එපීස 4:21). පාවුල් අදහස් කරන අන්දමට, ක්‍රිස්තුස්වහන්සේ වෙතට පැමිණීම, ක්‍රිස්තුස්වහන්සේ සමග පුද්ගලික සම්බන්ධතාවය මත රැඳෙයි. එය කොතරම් සත්‍යවාදීද යන්න, එය “ක්‍රිස්තුස් වහන්සේව ඉගෙනගැනීම” යනුවෙන් විස්තර කළ හැකිය. උත්ථාන වූද, උසස් කරනු ලැබුවාවූද යේසුස්වහන්සේ ජීවමාන බවත්, උන්වහන්සේ අප සමග සිටින බවත් අපි පිළිගනිමු. අපව හැඩගස්වනු ලබන්නේ උන්වහන්සේගේ ඉගැන්වීම් වලින් වන අතර අපි උන්වහන්සේට පක්ෂපාතී වෙමු. එනම් අපගේ ජීවමාන ස්වාමීන්වහන්සේ ලෙසය. අපි ආත්මයාණන් සහ දේව වචනය තුළින්, උන්වහන්සේගේ ක්‍රියාශීලී මග පෙන්වීමට අපගේ ජිවිත විවෘත කරමු.

ක්‍රිස්තුස්වහන්සේගේ මෙන් චරිතයක් අනුගත කිරීම තුළ ක්‍රියාවලි තුනක් ඇතුළත් බව පාවුල් පවසයි. ඔහු එය ප්‍රකාශ කරන්නේ ඇඳුම් පිළිබඳ උපමාව තුළිනි. (1) (ගළවා දැමීම) පැරණි ජීවන රටාවෙන් ඉවත් වීම, (එපීස 4:22), (2) අභ්‍යන්තර වෙනස් වීමක් අත්දැකීම, (එපීස 4:23) සහ (3) (අලුත් ඇඳුම් පැළඳගන්න) එනම් දෙවියන්වහන්සේගේ මෙන් ජීවන රටාවක් පැළඳ ගන්න. (එපීස 4:24). පාවුල්ගේ උපමාව, පැරණි ගිවිසුමේ ඇඳුම් භාවිතය පිළිබිඹු කරයි. එනම් පාපකාරී භාවය පිළිබඳ සංකේතයක් ලෙස (ගීතාවලිය 73:6; සෙකරියා 3:3,4; මලාකි 2:16) සහ ගැළවීම පිළිබඳ සංකේතයක් ලෙසය. (යෙසායා 61:10; එසකියෙල් 16:8; සෙකරියා 3:4, 5 පාඨ).

පුරාණයේ මිනිසුන් ඇන්දේ යට ඇඳුම් ලෙස කබායකි. එමෙන්ම ඊට උඩින් සූර්යයාගෙන් ආරක්ෂා වීම සඳහා සළුවක් පැළඳූහ. ඒ හා සමානව කාන්තාවන්ද කබායක් සහ සළුවක් පැළඳූහ. බයිබලයේ සඳහන් කරන අන්දමට සංස්කෘතිය යැපෙන්නාවූ ඒවා විය. ඇඳුම් වටිනාකමින් යුක්ත වූ බැවින් බොහෝ කාලයක් භාවිතා කළහ. ඇඳුම් කට්ටල එකකට වඩා යමෙකු සතුව තිබීම අසාමාන්‍ය දෙයකි. එම ඇඳුම් වල තත්වය සහ මෝස්තර මගින් එම ඇඳුම් අඳින අයගේ තරාතිරම සහ අනන්‍යතාවය කියා පෙන්වීය. යමෙකුගේ ඇඳුම් වෙනස් කිරීම හෝ එක් ඇඳුම් කට්ටලයක් අනෙකෙකුගේ ඇඳුම් කට්ටලයකට මාරු කිරීම, අසාමාන්‍ය සහ වැදගත් අවස්ථාවකි. පාවුල් සිතන අන්දමට, ජීවන රටාව වෙනස් කරගැනීම, එක් ඇඳුම් කට්ටලයක්, වෙනත් අයෙකුගේ ඇඳුම් කට්ටලයකට මාරු කරගැනීම හා සම්බන්ධ කිරීම පළමු සියවසේ පැවති චාරිත්‍ර සමග සම්බන්ධ වෙයි.

`වෙනස කුමක්ද, එනම්, ක්‍රිස්තුස්වහන්සේ පිළිබඳ ඉගෙනගැනීම සහ ක්‍රිස්තුස්වහන්සේව හඳුනාගැනීමට ඉගෙන ගැනීම අතර ඇති තීරණාත්මක වෙනස කුමක්ද?`