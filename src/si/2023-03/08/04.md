---
title:  එක්සත්කම - ගොඩනැගීම, කරුණාවෙන් පිරුණාවූ කථාව
date:   15/08/2023
---

`ඇදහිලිවන්තයින් අතර කථා කිරීම පිළිබඳ පාවුල්ගේ උපදෙස් වලින්, කුමන උපදෙසක් ඔබට දැන් වැදගත් වේද? ඒ ඇයි? (එපීස 4:25-29)`

පාවුල් නැවත නැවතත් එපීස 4:25-32 පාඨවල වැදගත් විස්තරයක් ඉදිරිපත් කරයි, එය එපීස 4:25 පාඨය මගින් වැඩි පැහැදිලි කිරීමක් කරයි: සෘණාත්මක අණදීමක් (“බොරු කීමෙන් වළකින්න”‍); ඉන්පසුව ධනාත්මක විධානයක් (“එක් එක්කෙනා තම තමාගේ අසල්වාසියා සමඟ සැබෑව කතා කරපල්ලා”); ඉන්පසුව (“‍අපි එකිනෙකාගේ අවයවයෝය.”‍ එයින් අදහස් වන්නේ “මන්ද අපි එක ශරීරයක අවයවන් වන බැවින්, අපි එකිනෙකාගේ ඥාතීන් වෙමු. එනම් ශරීරයක කොටස් (අවයවයන්) මෙනි. “සත්‍යය කථා කරන” ලෙසට පාවුල්ගේ අවවාදය අනෙක් සභා සාමාජිකයන් සමග උපක්‍රමශීලී නොවන කරුණු පහදා දීමට කරන ආරාධනයක් නොවේ. පාවුල් සෙකරියා 8:16 පාඨය අදාළ කරගන්නා අතර, එය සාමය පෝෂණය කිරීමේ මාර්ගයක් ලෙස සත්‍යය කථා කිරීමට අවවාද කරයි.

එපීස 4:31 පාඨය මගින් පාවුල් කෝපය සහ කෝපකාරී කථාව අවලංගු කරන අතර, එපීස 4:26 පාඨයේ ඔහුගේ වචන සභාව තුළදී කෝපයක් ඇති කිරීමට අවසර ලබා නොදේ. ඒ වෙනුවට, පාවුල් කෝපවීමේ ඉඩකඩ වසන් කරගෙන, එම ප්‍රකාශ කිරීම්, සීමා කිරීම සඳහා මෙවැනි හැඟීමක් ඇති කරගත යුතු බව පවසයි: “ඔබ කෝප වුවද පාපයේ ඵල දැරීමට ඉඩ නොහරින්න”‍

පාවුල් ඔහුගේ කතාවේ තේමාවට බාධා කරන බව පෙනී යන්නේ සොරුන් ගැන සෘණාත්මක අදහසක් ඉදිරිපත් කරමිනි: “සොරකම් කළ අය තවදුරටත් සොරකම් නොකෙරේවා.”‍ (එපීස 4:28). ධනාත්මක ලෙස සොරා “ඔහුගේ දෑතවලින් ගෞරවාන්විත සේවයක් කරයි.”‍ (එපීස 4:28; සහ 1 කොරින්ති 4:12; 1 තෙසලෝනික 4:11 පාඨ සමග සංසන්දනය කරන්න.) තාර්කිකත්වය මත පදනම්වී, “ඒ වෙනුවට හිඟ අයට දෙන්ට පුළුවන් වන පිණිස තමාගේ අත්වලින් යහපත් වැඩක් කරමින් වීර්ය කෙරේවා!” (එපීස 4:28). ක්‍රියා 5:1-11 හි අනනියස් සහ සෆීරාගේ කතාවෙන් නිරූපණය වන පරිදි සොරකම සහ රැවටිලිකාර කතා අතර සම්බන්ධය නිසා සමහර විට පාවුල් සොරුන් පිළිබඳ මෙම වචනය මෙහි ඇතුළත් කරන්නට ඇත. ක්‍රිස්තුස්වහන්සේගේ පරිවර්තනය කිරීමේ බලය කෙරෙහි පාවුල්ගේ ඇදහිල්ල කොතරම් ප්‍රබලද යත්, සොරුන් දානපතීන් බවට පත් වනු ඇතැයි ඔහු සිතයි!

ඉන්පසු පාවුල් මෙසේ අණ කරයි, “නුඹලාගේ මුඛයෙන් කිසි දූෂ්‍ය කථාවක් නික්මෙන්ට ඉඩ නෑර,”‍ (එපීස 4:29), මෙයින් විස්තර කරන්නේ විනාශකාරී වචනයක් නැවැත්විය නොහැකි ලෙස තොල් මතට ගොස් විනාශකාරී ක්‍රියාවක් කරන ආකරයයි. ධනාත්මකව, පාවුල් සිතන්නේ ඕනෑම සෘණාත්මක ප්‍රකාශයක් නිකම්ම නතර නොකර, ඒ වෙනුවට නිර්ණායක තුනකින් යුක්ත වූ වාක්‍යයක් පවසන ලෙසය. එය (1)“වර්ධනය සඳහා යහපත් වාක්‍යයක්,” (2) “අවස්ථාවට ගැලපෙන” සහ (3) “අසන්නාට අනුග්‍රහය අත්කර දෙන්නාවූ” වාක්‍යයකි. (එපීස 4:29). අපගේ සෑම වචනයක්ම එසේ විය හැකි නම්!