---
title:  ක්‍රිස්තුස්වහන්සේ නිර්මාණය කළාවූ ජීවිත සහ ආත්මයාණන්වහන්සේගේ දේවානුභාවයෙන් යුක්ත වූ කථාව
date:   12/08/2023
---

### මේ සතියේ පාඩමේ අධ්‍යයනය සඳහා කියවන්න
එපීස 4:17-32; කොලොස්සි 3:1-17; සෙකරියා 3:3-5; සෙකරියා 8:16; යෙසායා 63:10; රෝම 8:16, 26, 27.

> <p>කටපාඩම් පදය</p>
> “නුඹලාගේ ජීවිතයේ පළමු හැසිරීම ලෙස රැවටිල්ලේ තෘෂ්ණාවල් අනුව දූෂ්‍යවන්නාවූ පරණ මනුෂ්‍යයා පහකරදමා, නුඹලා නුඹලාගේ චිත්තාත්මයෙන් අලු‍ත්කරනු ලැබ, සැබෑවේ ධර්මිෂ්ඨකමින්ද ශුද්ධකමින්ද දෙවියන්වහන්සේට සමානව මවනලද්දාවූ අලු‍ත් මනුෂ්‍යයා පැළඳගන්නා ලෙසය.” (එපීස 4:22-24).

ජෝස් ඇන්ටෝනියෝ, ස්පාඤ්ඤයේ මාවත් වල ජීවත් වූ, වසර ගණනාවක් තමාට කියා නිවසක් අහිමිව සිටි මිනිසෙකි. අළු පැහැති එනම් පැසුණු හිසකෙස් සහ රැවුලකින් යුක්ත වූ ජෝස් වයස අවුරුදු 57ට වැඩි මහළු පෙනුමකින් යුක්ත විය. දිනක් හිස කෙස් කපන සාප්පුවේ අයිතිකරු වූ සැල්වා ග්‍රේෂියා, ජෝස් ළඟට පැමිණ සම්පූර්ණ වෙනසක් ඇති කිරීමට කැමති විය.

පුටුවේ අසුන් ගෙන සිටි ජෝස් සමග එහි වෙහෙස වී සේවය කරන කණ්ඩායම එකට ගෙතී තිබූ හිසකෙස් සහ රැවුල කපා අලංකාර කළහ. ඊළඟට ජෝස්ට නව පන්නයේ ඇඳුම් කට්ටලයක්ද ලැබුණි. එවිට සියල්ල එළිදරව් විය! ජෝස් කණ්ණාඩිය ඉදිරිපිට අසුන් ගෙන සිටින විටදී ඔහුගේ දෑස් කඳුලින් පිරුණි. “මේ මමද? මම බොහෝ සෙයින් වෙනස්ය. කිසිවෙකුට මා හඳුනා ගැනීමට නොහැකි වෙයි! පසුව ඔහු මෙසේද කීය, “එය පෙනීමේ වෙනස පමණක් නොවේ. එය මගේ මුළු ජීවිතයම වෙනස් කළේය.”

එපීස 4:17-32 පාඨ වලින් පාවුල් ප්‍රකාශ කරන්නේ ඇදහිලිවන්තයින් සම්පූර්ණ ප්‍රතිසංස්කරණයක් අත් දුටු බවය. ඔවුහු ඔවුන්ගේ පැරණි මමත්වය ඉවත් කර, තම අනන්‍යතාවයක් වැළඳගෙන ඇති බවය. ජෝස්ගේ වෙනස්වීම නිකම්ම බාහිර ප්‍රතිසංස්කරණයක් වුවද, එයට “ඔබගේ මනසේ ආත්මය වෙනස් කිරීමද ඇතුළත් වේ.” (එපීස 4:23). එනම් ජීවිතයට සත්‍ය ධර්මිෂ්ඨකම සහ ශුද්ධත්වය රැගෙන ඒමයි.” (එපීස 4:24). අවසාන වෙනස් වීම වන්නේ මෙයයි.

අගෝස්තු 19 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.