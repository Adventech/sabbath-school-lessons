---
title:  ශුද්ධාත්මයාණන්වහන්සේ - මුද්‍රාව සහ මුල්ගෙවීම
date:   06/07/2023
---

`එපීස 1:13,14 පාඨ තුළින් පාවුල් ඔහුගේ පාඨකයින්ගේ හැරීම පිළිබඳ කථාන්තරය කෙටියෙන් පවසයි. එම කථාන්තරයේ පියවරවල් මොනවාද?`

ඇදහිලිවන්තයින්ගේ ජීවිත තුළ ශුද්ධාත්මයාණන්ගේ වැඩසිටීමේ ඇති වැදගත්කම ගවේෂණය කරන පාවුල් තුමා උපමා රූපක දෙකක් භාවිතා කරයි. එනම් ශුද්ධාත්මයාණන්වහන්සේ පිළිබඳවය. උදාහරණයක් ලෙස, ශුද්ධාත්ම-යාණන්වහන්සේ “මුද්‍රාවක්’‘ ලෙස පිංතූරයට නගයි. ඉන් හැරීමේ අරම්භයේ සිටම සිදුවන්නාවූ ශුද්ධාත්මයාණන්ගේ මුද්‍රා කිරීමේ ක්‍රියාවලිය හඳුන්වා දීම සඳහාය. පුරාණයේදී, මුද්‍රාව විවිධ ක්‍රියාවන් සඳහා භාවිතා කරනු ලැබීය. එනම් නීතිමය සහ එකඟත්වය තහවුරු කිරීම සඳහා එම පිටපත් මුද්‍රා කිරීම, යම් කන්ටේනරයක අඩංගු දේවල් වල අනර්ඝතාවය හෝ ප්‍රමාණය තහවුරු කිරීම, (උදා: එසකියෙල් 28:12) හෝ ගනුදෙනු (උදා: යෙරමියා 32:10-14; 44) ගිවිසුම් ලිපි (උදා: 1 රාජාවලිය 21:8). අන්තිම කැමැත්ත සහ භාරකාරකම ගැන සාක්ෂි දැරීම සඳහාය. යම් දෙයක් මත මුද්‍රණය කිරීමේදී, මුද්‍රාවකින් එහි අයිතිය සහ ආරක්ෂාව සහතික කරයි. ඔවුන්ගේ ජීවිත තුළ ශුද්ධාත්මයාණන්වහන්සේගේ වැඩසිටීම මගින් ඇදහිලිවන්තයින් දෙවියන්වහන්සේ සතු වස්තූන් බවත්, ඔවුන්ව ආරක්ෂා කිරීමට දෙවියන්වහන්සේ දුන් පොරොන්දුව යන දෙකම සලකුණු කෙරේ. (එපීස 4:30 පාඨය සමග සසඳන්න.) ඔවුහු “... උරුමයේ අත්තිකාරම වූ පොරොන්දුවේ ශුද්ධාත්මයාණන්වහන්සේගෙන් ... මුද්‍රා කරනු ලැබුවහුය.” (එපීස 1:14).

“පාවුල් පැහැදිලිවම සඳහන් කරන්නේ, වරක් යම් පුද්ගලයෙකු ඔහුගේ / ඇයගේ ජීවිතය යේසුස්වහන්සේට කැප කළ විටදී, ශුද්ධාත්මයාණන්වහන්සේ මුද්‍රා තබන බවය. එම ක්‍රිස්තුස්වහන්සේ තුළ ඇදහිලිවන්තයා ගැළවීමේ දිනය සඳහා මුද්‍රා තබන බවය. පුදුමාකාර නිදහස් කිරීමේ ගැළවීමේ සහ තහවුරු කිරීමේ සත්‍යයයි! ක්‍රිස්තුස්වහන්සේගේ අනුගාමිකයින් පළමු වරට විශ්වාස කළ විටදී දෙවියන්වහන්සේගේ ආත්මයාණන් ඔවුන්ව ගැළවීමේ මුද්‍රාවෙන් මුද්‍රා කරන සේක.” —Jiří Moskala, "Misinterpreted End-Time Issues: Five Myths in Adventism," Journal of the Adventist Theological Society, vol. 28, no. 1 (2017), p. 95.

පාවුල් තුමා ශුද්ධාත්මයාණන්වහන්සේව විස්තර කිරීමේදී යොදා ගන්නා දෙවෙනි උපමාව වන්නේ, “සහතික” කිරීමයි. ශුද්ධාත්මයාණන්වහන්සේ යනු අපගේ උරුමයේ සහතිකයයි. එනම් උරුමය සම්පූර්ණයෙන්ම අත්කර දෙන්නාවූ අවස්ථාව පැමිණෙන තෙක් බලා සිටීමය. (2 කොරින්ති 1:22; 2 කොරින්ති 5:5 පාඨ සමග සංසන්දනය කරන්න.)

“guarantee" (සහතිකය) යන වචනයට යොදන ග්‍රීක වචනයේ අර්ථය වන්නේ, “මුලින් කරන ගෙවීම,” “තැන්පත් කිරීම” හෝ “මුල් ගෙවීම” යන්නයි. ඉන් එම මුදල ගෙවන තැනැත්තාට ඉතිරි කොට ගෙවීම සඳහා ඉල්ලුම් කෙරේ.

ඇදහිලිවන්තයින් මෙම මුල් ගෙවීම නොකරන අතර, එය දෙවියන් වහන්සේගෙන් ලබාගන්නා බව සලකන්න. විහ්වාසවන්තයින්ගේ ජීවිත වල, ශුද්ධාත්මයාණන්වහන්සේ වටිනාකමින් යුක්තවූ වැඩ සිටීම, පාවුල් පවසන අන්දමට, ක්‍රිස්තුස්වහන්සේගේ නැවත පැමිණීම සමග පැමිණෙන සම්පූර්ණ ගැළවීමේ උරුමය වෙනුවෙන් මුල් ගෙවීම වෙයි. අපගේ කාර්යය වන්නේ යේසුස්වහන්සේ තුළ අපට පුදකර ඇති දෙය යටහත් පහත් සිතින් සහ කෘතඥතාවයෙන් යුක්තව ලබා ගැනීමයි.