---
title:  ක්‍රිස්තුස්වහන්සේ මධ්‍යස්ථ කොටගත් දෙවියන්වහන්සේගේ ශ්‍රේෂ්ඨ
date:   01/07/2023
---

### මේ සතියේ පාඩමේ අධ්‍යයනය සඳහා කියවන්න
එපීස 1:3-14; එපීස 2:6; එපීස 3:10; කොලොස්සි 1:13, 14; ද්විතීය කථාව 9:29.

> <p>කටපාඩම් පදය</p>
> “අපගේ ස්වාමිවූ යේසුස් ක්‍රිස්තුස්වහන්සේගේ පියවූ දෙවියන්වහන්සේට ප්‍රශංසාවේවා. මක්නිසාද උන්වහන්සේ ඉදිරිපිට ප්‍රේමයෙන් ශුද්ධව, නොකැලැල්ව සිටින පිණිස,” (එපීස 1:3).

සඳ මත ඇවිදීමට හැකි වූ එකම පුද්ගලයා වීමෙන් වසර 25කට පසුව, නීල් ආම්ස්ට්‍රෝන්, අභ්‍යවකාශ ඇඳුම් කට්ටලය නිර්මාණය කළාවූ නිර්මාණාත්මක කණ්ඩායමට ස්තූති කරමින් සටහන් ලීවේය. එනම්, ඔහු එම ඓතිහාසික පියවර ගත්තාවූ බාහිර වාහන සංචලතා ඒකකයයි. එය “ඉතිහාසයේ අතිශයින් ඡායාරූප ගනු ලැබූ අභ්‍යවකාශ යානය” යනුවෙන් නම් කරමින් “එහි සිටි කැත පුද්ගලයා”ව සඟවා තැබීමට එය සාර්ථක වූ බව විහිලු කළේය. ආම්ස්ට්‍රෝන් ස්තූති කළේ එම ඇඳුම් කට්ටලය සැලසුම් කළාවූ කණ්ඩායමටය. එනම් ජොන්සන් ස්පේස් සෙන්ටර්හි කණ්ඩායමටය. එම “රළු” විශ්වාසය තැබිය හැකි, සහ අති සුවදායක ඇඳුම ඔහුගේ ජීවිතය ආරක්ෂා කළ බැවින්, “අතිශයින් වටිනා ස්තූති දීමනා සහ ශුභ පැතුම්” යැවීය.

පාවුල් ඔහුගේ සටහන ආරම්භ කරන්නේ, එනම් එපීස ලිපිය, ඔහුට අත්කර දුන්නාවූ ආශිර්වාද ගැනත් දෙවියන්වහන්සේට උන්වහන්සේගේ ආශිර්වාද ගැනත් ස්තූති කරමින්, සහ ප්‍රශංසා කරමින් තේජාන්විත ස්තූති පූර්වක සටහනකි. එම ආශිර්වාද විශ්වාසවන්තයින්ගේ ජීවිත වලට අත්‍යවශ්‍ය වන්නේ සඳ මත ඇවිද්දා වූ යම් කෙනෙකුට අභ්‍යවකාශ ඇඳුම් කට්ටලය අවශ්‍ය වනවා හා සමානවය. පාවුල් තර්ක කරන්නේ මෙම අත්‍යවශ්‍ය ආශිර්වාද ගැන දෙවියන්වහන්සේ, “ලෝකය මැවීමට ප්‍රථම,” (එපීස 1:4) සිට ක්‍රියා කරමින් සිටි බවය. එමෙන්ම ඔහු විශ්වාසවන්තයින් උදෙසා යුගයන් පාසා කළාවූ කාර්යයන් ගැන දෙවියන්වහන්සේට ස්තූති කරයි.

පාවුල් එපීස පොත මෙලෙස ආරම්භ කිරීම මගින්, විශේෂිත ලෙස දෙවියන්වහන්සේට නමස්කාර කිරීම සහ උන්වහන්සේ විසින් සපයනු ලැබූ ආශිර්වාද ගැනත් උන්වහන්සේට ස්තූති ප්‍රශංසා කරන ආකාරය ඉදිරිපත් කරයි.

ජූලි 08 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.