---
title:  ක්‍රිස්තුස්වහන්සේ තුළ තෝරාගත් සහ පිළිගත් අය
date:   02/07/2023
---

ස්තූති කරන ලිපියක සාමාන්‍යයෙන් ලැබුණාවූ ත්‍යාගය හෝ ත්‍යාග පිළිබඳ විස්තරයක් ඇතුළත් වෙයි. පාවුල් ශුභාරංචියේ ආශිර්වාද ගැන දෙවියන් වහන්සේට ස්තූති කරන විට, එපීස 1:3-14 පාඨවල දීර්ඝ ත්‍යාග ලැයිස්තුවක් ඇතුලත් කරයි.

පාවුල්, “උන්වහන්සේ තුළ (ක්‍රිස්තුස්) ස්වර්ගීය ස්ථාන වල සියලු ආත්මික ආශිර්වාද වලින් උන්වහන්සේ අපට ආශිර්වාද කළසේක.” (එපීස 1:4) යනුවෙන් දෙවියන්වහන්සේට ප්‍රශංසා කරයි. එම ආශිර්වාද ආත්මික ආශිර්වාද බව ප්‍රකාශ කිරීමෙන් යෝජනා කරන්නේ, ඒවා ආත්මයාණන්වහන්සේ තුළින් පැමිණෙන බවය. එය පාවුල්ගේ අවසාන ආශිර්වාද වන අතර, එමගින් ඇදහිලිවන්ත-යින්ගේ ජීවිත තුළ ශුද්ධාත්මයාණන්ගේ මෙහෙය සමරනු ලැබේ. (එපීස 1:13, 14).

එපීස 1:3-6 පාඨ තුළ, දෙවියන්වහන්සේ අප ක්‍රිස්තුස්වහන්සේ තුළ සිටින ආකාරය දකින අයුරු ඇතුළත් වේ. ලෝකය මැවීමට පෙර, අපි ක්‍රිස්තුස් වහන්සේ තුළ සිටීමට තෝරාගත්සේක. එමෙන්ම අපි ක්‍රිස්තුස්වහන්සේ තුළ මැවීම සහ ගැළවීම නිසා වටිනාකමින් යුක්ත දූ පුතුන් ලෙස “ශුද්ධව, කැළලක් හෝ රැළි හෝ එබඳු යමක් නැතිව,” සිටගෙන සිටිය යුතු වෙමු. සූර්යයාලෝකය විහිදීමට පටන් ගැන්මට පෙර සිට අප, උන්වහන්සේ “පිළිගනු ලැබූ ප්‍රේමවන්ත,” දරුවන් වීම ප්‍රධාන සැලැස්ම විය. (එපීස 1:6). කෙටියෙන් කියතොත්, අපව මුදා ගැනීම දෙවියන්වහන්සේගේ බලාපොරොත්තුව විය. අපට ගැළවීම අහිමි වන්නේ අපගේම පාපකාරී තෝරාගැනීම් මගිනි.

`“ස්වර්ගීය ස්ථානවල,” යන එපීස පොතෙහි සඳහන් වාක්‍යාංශය කුමක් අර්ථවත් වන්නේද? එය නව ගිවිසුමේ භාවිතා කර ඇති එකම ස්ථානයයි. මෙම වාක්‍යාංශයේ ප්‍රයෝජන අධ්‍යයනය කරන්න. (එපීස 1:3, 20; එපීස 2:6; එපීස 3:10; එපීස 6:12; පාඨ ”‍ස්වර්ගයේ”‍ භාවිතය එපීස. 3:15; එපීස 4:10; එපීස 6:9 පාඨවල සඳහන් “ස්වර්ගය තුළ” වාක්‍යාංශය සමග සංසන්දනය කරන්න.)`

දෙවියන්වහන්සේගෙන් ලත් අනතුරු ඇඟවීමට සුළු කාලයකට පසු, සාතන් සර්පයෙකුගේ ස්වරූපය ගෙන ඒදන් උයනට ඇතුළු විය. තහනම් කළ පලතුර කෑ පසුත් නොමැරී ජීවත් වන සර්පයා දෙස, ඒව ප්‍රීතියෙන් බලා සිටියාය. “සර්පයාද තහනම් කරන ලද පලතුර කෑවේය.”‍: (Ellen G. White, Patriarchs and Prophets, p. 54), එමෙන්ම ඔහුට කිසිවක් සිදු නොවීය.

එපීස පොතෙහි සඳහන් කර ඇති වාක්‍යාංශ වන, “ස්වර්ගීය ස්ථානවල” සහ “ස්වර්ගයේ,” හෝ “ස්වර්ග තුළ,” පෙන්වා දෙන්නේ දෙවියන්වහන්සේ පදිංචිව සිටින ස්ථානය ලෙසය. (එපීස 1:3; එපීස 6:9) එනම් ආත්මික බලවේග ඇති ස්ථානයටය. (එපීස 1:10, 20, 21; එපීස 3:10, 15; එපීස 6:12), එමෙන්ම එයින් පියාණන්වහන්සේගේ දකුණු හස්තය වන ක්‍රිස්තුස්වහන්සේ ඔසවා තැබූ ස්ථානය පෙන්නුම් කරයි. (එපීස 1:20). විශ්වාසවන්තයින්ට මෙම ස්ථාන කරා ළඟාවීමේ අවස්ථාව ඇත. එනම් ස්වර්ගීය ස්ථාන කරාය. විශ්වය තුළ වර්තමානයේදී ක්‍රිස්තුස්වහන්සේ තුළින් ආත්මික ආශිර්වාද පුදකරන ස්ථානයයි. (එපීස 1:3; එපීස 2:6). “ස්වර්ගීය ස්ථාන,” විශ්වාසවන්තයින් උදෙසා ආශිර්වාදාත්මක ස්ථානයක් බවට පත් වුවද, ඔවුන් තවමත් දුෂ්ට බලවේගයන්ගෙන්, එනම් ක්‍රිස්තුස්වහන්සේගේ ස්වාමි ධූරය පිළිබඳ තරඟයේ සිටිති. (එපීස 3:10; එපීස 6:12).

`උන්වහන්සේ, ක්‍රිස්තුස්වහන්සේ තුළ අපව තෝරාගනු ලැබ ඇති බවට, එනම් “ලෝකයේ ආරම්භයට පෙරදී” සිට පවසන එපීස 1:4 වැනි පාඨය මෙනෙහි කරන්න. ඉන් අදහස් කරන්නේ කුමක්ද? එය අප වෙනුවෙන් දෙවියන්වහන්සේගේ ප්‍රේමය සහ අපට ගැළවීම ලබා දීමට උන්වහන්සේගේ ආශාව අපට කෙසේ එළිදරව් කරයිද?`