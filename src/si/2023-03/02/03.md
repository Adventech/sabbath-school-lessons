---
title:  මිල අධික ගැළවීම; සුඛෝපභෝගී කමාව
date:   03/07/2023
---

පාවුල්ගේ ප්‍රේක්ෂකයින්ව සිටි සාමාජිකයින්ගේ ජීවිත වල පාපය අඳුරු, පාලනය (අධිපතිකම් කරන) කරන බලවේගයක් විය. ඔවුන්ගේ මුල් කාලයේ ජීවිතය ගැන, ඇවිදින මළ මිනී, ලෙස පාවුල්ට විස්තර කළ හැකි විය. ““වරද සහ පාප කරණකොටගෙන මැරී සිටී,” (එපීස 2:1) එසේ වුවද “ඇවිදිමින්,” හෝ සාතන් ඔවුන්ට අණකළ ලෙස ජීවත් වන (එපීස 2:1, 3). පාපයට සහ සාතන්ට වහලුන් වූ ඔවුන්ට ගැළවී සිටීමට හැකියාවක් නොතිබුණි. ඔවුන්ට ගැළවීමක් අවශ්‍ය විය. දෙවියන්වහන්සේ ක්‍රිස්තුස්වහන්සේ තුළ උන්වහන්සේගේ අනුග්‍රහයෙන් එසේ කළසේක. විශ්වාසවන්තයින්ගේ ජීවිත තුළ පාවුල් දෙවියන් වහන්සේගේ කරුණාවේ නව ආශිර්වාද දෙකක් සමරයි. එනම් ගැළවීම සහ කමාවයි.

`එපීස 1:7,8 පාඨ කියවන්න. “ගැළවීම” යන්න නව ගිවිසුමේ බොහෝ වාර ගණනක් භාවිතා කළාවූ අදහසකි. කොලොස්සි 1:13,14; තීතස් 2:13, 14 සහ හෙබ්‍රෙව් 9:15 පාඨවල එම අදහස භාවිතා කළ ක්‍රම සසඳන්න. මේ ඡේද මගින් කුමන තේමා එපීස 1:7,8 පාඨ සමග පොදුවේ බෙදා ගනියිද?`

එපීස 1:7 පාඨයේ සඳහන් කරන ගැළවීම වහලෙකුගේ නිදහස මිලදී ගැනීම හෝ වහලෙකු නිදහස් කරගැනීමට මිලක් ගෙවීම යන්න අදහස් විණි. වහලුන් වෙළඳාම් කරන අයගේ භාණ්ඩ වෙන්දේසි කරන්නාවූ කටහඬ රැව් පිළිරැව් දෙනු යමෙකුට ඇසෙයි. වහලෙකුගේ මාංචු හැප්පෙනු යමෙකුට ඇසේ. නව ගිවිසුම ගැළවීම පිළිබඳ සාකච්ඡා කරන විටදී, එහි වහලුන් නිදහස් කිරීමේ මිල අධික බවද සාකච්ඡා කරයි.

අපගේ නිදහස පැමිණෙන්නේ අධික වියදමක් දරමිනි. උන්වහන්සේගේ (යේසුස්වහන්සේ) ලේ කරණකොටගෙන අපගේ මිදීම, ලැබේ. (එපීස 1:7). ගැළවීම යන අදහස මගින් අපගේ නිදහස වෙනුවෙන් අධික මිලක් ගෙවීමේ දෙවියන්වහන්සේගේ කරුණාවන්ත ත්‍යාගශීලී බවද සමරනු ලැබේ. දෙවියන් වහන්සේ අපගේ නිදහස සහ අභිමානය අපට ලබාදෙන සේක. අපි තවදුරටත් වහලුන් නොවෙමු!

“නිදහස ලැබීම යනු පුද්ගලයෙකුට භාණ්ඩයක් ලෙස නොව පුද්ගලයෙකු ලෙස සලකන ආකාරයට සැලකීමයි. එය, මෙලොව වහලෙකු වෙනවාට වඩා ස්වර්ගයේ පුරවැසියෙක් බවට පත්වීමය.” —Alister E. McGrath, What Was God Doing on the Cross? (Grand Rapids, MI: Zondervan, 1992), p. 78.

දෙවියන්වහන්සේ සාතන්ට ගැළවීමේ මිල ගෙවන බවට ඇති අදහස මධ්‍යකාලීන අදහසක් බව දැනගන්න. එය බයිබලයට අනුකූල අදහසක් නොවේ. දෙවියන්වහන්සේ සාතන්ට කිසිම ණයක් නැති අතර කිසි මිලක් නොගෙවන සේක.

කල්වාරියේ ප්‍රයෝජන වලට “අපගේ වැරදිවලට කමාව,”ද අයත්වේ. කුරුසිය මතදී අතීතයේ සහ අනාගතයේ අපගේ පාප වලට ගෙවිය යුතු (මිලද) උන්වහන්සේ මතට ගන්නා සේක. “අපට එදිරිව තිබුණාවූ නියෝගවල ලියවිල්ල මකා දමා, ඒක කුරුසියෙහි ඇණ ගසා අහක් කළසේක.” (කොලොස්සි 2:14). ක්‍රිස්තුස්වහන්සේ තුළින් ගැළවීම සහ කමාව ලබාදීම කිරීමේදී, දෙවියන් වහන්සේ අපගේ ත්‍යාගශීලී පියාණන් ලෙස ක්‍රියා කරන සේක. එනම් “උන්වහන්සේගේ “කරුණාවේ සම්පත්” “අප තුළ බොහෝවන්ට’‘ සැලැස්වූ සේක. (එපීස 1:7, 8).

`ක්‍රිස්තුස්වහන්සේගේ සමාදාන පූජාව මගින් ඔබට පව් කමාව සහ ගැළවීම අත්වේ යන්නෙන් කුමක් අදහස් කෙරේද? ඔබ එය ලැබීමට තරම් නොවටිනා බව ඔබට හැඟුනොත් කුමක් වේද? (ඔබ නොවටිනේය; කුරුසියේ සම්පූර්ණ අර්ථය එයයි.)`