---
title:  වැඩිදුර අධ්‍යයනය සඳහා
date:   07/07/2023
---

එපීස 1:3-14 පාඨ මනුෂ්‍යයාගේ අනාගතය දෙවියන්වහන්සේ කලින් තීරණය කරන බව උගන්වන්නේද? එනම් සමහරුන් සදාකාල ජීවනයද, තවත් සමහරුන්ට සදාකාල මරණය කලින්ම නියම කරන සේක්ද? සමහරු අවාසනාවකට මෙන් විශ්වාස කරති. කෙසේවෙතත් මෙම අදහස් සලකා බලන්න:

මෙම ඡේදයට අනුව ක්‍රිස්තුස්වහන්සේගේ කාර්යය තීරණාත්මකය. මන්දයත්, දිව්‍ය තෝරාගැනීම සඳහා අපව තෝරාගැනීම සිදු වන්නේ “යේසුස් ක්‍රිස්තුස්වහන්සේ තුළින්” බැවිනි. (එපීස 1:5). නැතිනම් “උන්වහන්සේ තුළ”ය. (එපීස 1:4, 11). මින් යෝජනා කරන්නේ, දෙවියන්වහන්සේගේ තෝරා පත්කිරීමට පෙර තීරණය කිරීම සිදු වන්නේ, ක්‍රිස්තුස්වහන්සේ තුළ ඇදහිල්ල තෝරාගන්නා අය උදෙසාය. එනම් එක් එක් පුද්ගලයාට ගැළවීම ලැබෙනවාද නැතිනම් විනාශවී යනවාද යන්න තෝරා ගන්නවාට වඩාය. මිනිසුන් උපත ලැබීමට පෙරදී පවා දෙවියන් වහන්සේගේ තීරණය වන්නේ, අධ්‍යයනය කර, පෙර තීරණය කරනු ලැබ, ක්‍රිස්තුස්වහන්සේ තුළ ඇදහිල්ල ක්‍රියාත්මක කරන අය උදෙසා දිව්‍ය පරමාර්ථයයි.

එපීස 1:3-14 පාඨවල පවා දෙවියන්වහන්සේගේ ගැළවීමේ කාර්යය පිළිබඳ විවිධ සම්බන්ධතා අඩංගු භාෂාව භාවිතා කෙරේ. අපි දෙවියන්වහන්සේ “හදා වඩාගත්” දරුවෝ වෙමු. (එපීස 1:3-5). එනම් උන්වහන්සේගේ අසීමිත ආශිර්වාද ලබාගන්නා අය වෙමු. (එපීස 1:8). අපි දෙවියන්වහන්සේගේ තෝරාගැනීමේ සහ පූර්ව තීරණය කිරීම පිළිබඳ භාෂාව අවබෝධ කරගත යුතු වෙමු. එසේ කළ යුත්තේ, සාරවත් සම්බන්ධකම් සහිත භාෂාවකිනි. දෙවියන්වහන්සේ දුරස්ථ වූ හැඟීම් රහිත වූ, දුරින් සිට ගිවිසුම් දෙන අයෙකු නොවන සේක. එහෙත් උන්වහන්සේගේ සියලුම දරුවන්ගේ ප්‍රේමවන්ත පියතුමාණන්ය. (එපීස 3:15 පාඨය බලන්න.)

එමෙන්ම දෙවියන්වහන්සේ මනුෂ්‍ය තෝරාගැනීමට ගෞරවය කරන බව එපීස 1:3-14 පාඨ තුළත් (විශේෂයෙන් එපීස 1:13 හි පිළිබිඹු කර ඇත. එහිදී “සවන් දීම” සහ “විශ්වාස කිරීම,” යහපත් සහ වැදගත් දෙයක් ලෙසට විනිශ්චය කර ඇත.) ලිපියේ වෙනත් ස්ථානය, (එපීස 2:8; එපීස 3:17; එපීස 4:1-6:20 පාඨවල) යන පාඨ සියල්ලම තෝරාගැනීමේ ක්‍රියාවලිය සහ ඇදහිල්ලට දක්වන ප්‍රතිචාරය අවධාරණය හෝ පූර්ව නිගමනය කෙරේ). එමෙන්ම නව ගිවිසුමේ වෙනත් ඡේද මගින් (උදා: 1 තිමෝති 2:4; ක්‍රියා 17:22-31) හෝ එලන් ජී වයිට් මහත්මිය ප්‍රකාශ කළ අන්දමට: “උන්වහන්සේගේ පුත්‍රයාණන් තුළින් සමාන කළ නොහැකි ත්‍යාගය මගින්, දෙවියන්වහන්සේ විශ්වය වටා සංසරණය වන වාතය මෙන්, මුළු ලෝකයම කරුණාවේ වාතාවරණයෙන් වට කළසේක. මෙම ජීවනදායක වාතාවරණය ආශ්වාස කිරීමට තෝරාගන්නා අය සියළුමදෙනා ක්‍රිස්තුස්වහන්සේ තුළ ස්ත්‍රී පුරුෂයින් ලෙස පෞරුෂයෙන් වර්ධනය වන්නෝය. —Steps to Christ, p. 68.

**සාකච්ඡාව සඳහා ප්‍රශ්න**:

`කවුරුන් ගැළවීම ලබන්නේද, සහ කවුරුන් විනාශ වන්නේද යන්න, දෙවියන් වහන්සේ අපව මවනු ලැබීමට පෙරදී, තෝරා නොගන්නා බවට ඉහත සඳහන් ඉදිරිපත් කොට ඇති අදහස් වලට පක්ෂවී කුමන තර්ක ඔබ එක් කරන්නේද?`

`පුද්ගලයෙකුට යේසුස්වහන්සේ තුළ ගැළවීම අත්ද නැත්ද යන්න අවසානයට තීරණය කරන්නේ කාගේ තෝරාගැනීම මගින්ද?`

`“ඒ ප්‍රේමවන්තයාණන් තුළ, උන්වහන්සේගේ කරුණාවේ සම්පතේ ප්‍රකාරයට, උන්වහන්සේගේ ලේ කරණකොටගෙන, අපේ මිදීම, වන අපේ වරද වලට කමාව අපට ඇත්තේය.” (එපීස 1:7). මෙම පාඨය මගින් ගැළවීම අත්වන්නේ පනතේ ප්‍රකාරයට ක්‍රියා කිරීමෙන් නොව, එහෙත් ඇදහිල්ල තුළින්ම එය අත් වන බවට ඇති සත්‍යය කෙසේ එළිදරව් කරන්නේද?`