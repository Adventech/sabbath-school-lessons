---
title:  උන්වහන්සේගේ මහිමය තුළ ප්‍රශංසාවෙන් යුක්තව ජීවත් වීම
date:   05/07/2023
---

`“එසේය, තමන්ගේ කැමැත්තේ මන්ත්‍රණය හැටියට සියල්ල සිද්ධ කරන්නාවූ තැනැන් වහන්සේගේ නියමයේ ප්‍රකාරයට අපි පෙර නියම කරනු ලැබ ක්‍රිස්තුස්වහන්සේ තුළ උරුමයක් වී සිටිමුව. එසේ වුණේ ක්‍රිස්තුස්වහන්සේ තුළ පළමුවෙන් බලාපොරොත්තු වුණාවූ අප උන්වහන්සේගේ මහිමයේ ප්‍රශංසාව සඳහා සිටින පිණිසය.” (එපීස 1:11, 12).`

එපීසයේ ඇදහිලිවන්තයින්, ඔවුන් ක්‍රිස්තියානින් හැටියට කවුරුන්ද යන්න ගැන පැහැදිලි හැඟීම අහිමි කරගෙන ඇති බව පෙනේ. එනම් “ක්ලාන්ත වී” සිටිති. (එපීස 3:13 බලන්න.) ඔහු මීට පෙරදී තහවුරු කළ ආකාරයටය. (එපීස

1:3-5). පාවුල් නැවතත් කිතුනුවන් හැටියට ඔවුන්ගේ අනන්‍යතාවය ඔසවා තැබීමට බලාපොරොත්තුවේ. ඇදහිලිවන්තයින්, විවිධ දෙවිවරුන් සහ තාරකා බලවේගයන් මගින් අහම්බෙන් හිතුවක්කාර ලෙස ගන්නා තීරණවලට ගොදුරු නොවෙති. ඔවුහු දෙවියන්වහන්සේගේ දරුවෝය. (එපීස 1:5). එමෙන්ම දෙවියන්වහන්සේගේ ගැඹුරු අනුශාසනා සහ සදාකාලික තීරණ මත පදනම්වී ක්‍රිස්තුස්වහන්සේගේ බොහෝ ආශිර්වාද ලබාගැනීමේ අවස්ථා ඔවුන්ට ඇත. එය සියල්ල ක්‍රිස්තුස්වහන්සේ තුළ එක්සත් කිරීමේ වඩා පුළුල් වූ ඔවුන්ගේ ජීවිත තුළ දෙවියන්වහන්සේ ක්‍රියා කරන්නා වූ, දෙවියන්වහන්සේගේ පරමාර්ථය, අනුශාසනා සහ කැමැත්තවේ. (එපීස 1:11). දෙවියන්වහන්සේ සපයන්නාවූ ආශිර්වාද වල බලපෑම යටතේ, ඔවුන් දෙවියන්වහන්සේ ඉදිරියේ සිටගැනීමේදී, ඔවුන් තුළ නොසෙල්වෙන විශ්වාසයක් ඇතිවනු ඇත. ඔවුන්ගේ ජීවිත එපීස 1:3-14හි සඳහන් පණිවිඩය හඬ නගා ප්‍රකාශ කළ යුතුය. අපගේ ස්වාමිවූ, යේසුස් ක්‍රිස්තුස්වහන්සේගේ පියවූ දෙවියන්වහන්සේට ප්‍රශංසා වේවා!

`එපීස 1:11, 14, 18 පාඨවල “උරුමය” යන අර්ථය සඳහන් මෙම අදහස පාවුල්ට වැදගත් වන්නේ ඇයි?`

යම් අයෙකුගේ මරණයේ ප්‍රතිඵලයක් ලෙස ඔබට යම් දිනක උරුමයක් ලැබුණිද? සමහරවිට ඔබගේ ඥාතියෙක් වටිනා වස්තුවක් හෝ සැලකිය යුතු ප්‍රමාණයක මුදල් ඔබ වෙනුවෙන් ඉතිරි කරන්නට ඇති. පාවුල්ගේ දර්ශනයට අනුව යේසුස්වහන්සේගේ මරණයේ ප්‍රතිඵලයක් ලෙස, ක්‍රිස්තියානිවරුන් දෙවියන්වහන්සේගෙන් උරුමයක් ලැබූහ. (එපීස 1:14). එමෙන්ම දෙවියන් වහන්සේට “උරුමයක්” බවට පත්වේ. (එපීස 1:18).

පැරණි ගිවිසුමේ දෙවියන්වහන්සේගේ සෙනඟ උන්වහන්සේගේ “උරුමය” ලෙසට සිතනු ලැබීය. (ද්විතීය කථාව 9:29; ද්විතීය කථාව 32:9; සෙකරියා 2:12). දෙවියන්වහන්සේගේ උරුමය බවට ඇති හැඟීම එපීස 1:18 වැනි පාඨයේ පැහැදිලිය. එමෙන්ම එපීස 1:11 පාඨයේ සඳහන් වන (“තැනන්වහන්සේගේ නියමයේ ප්‍රකාරයට ... අපි පෙර නියම කරනු ලැබ ක්‍රිස්තුස්වහන්සේ තුළ උරුමයක් වී සිටිමුව.” ලෙස පරිවර්තනය කරනු ලැබූ) යන්නෙහි අර්ථය හා සමානය.

ඔවුන්ගේ ක්‍රිස්තියානි අනන්‍යතාවයේ ප්‍රධාන මූලාශ්‍රය වන, ඇදහිලි-වන්තයින් දෙවියන්වහන්සේට කොතරම් වටිනේද යන්න දැනගැනීම පාවුල්ගේ ප්‍රාර්ථනාවයි. ඔවුන්ට දෙවියන්වහන්සේගේ උරුමය අයිති වනවා පමණක් නොව, (එපීස 1:14; එපීස 13:6 පාඨ එපීස 5:5 පාඨය සමග සසඳන්න). ඔවුහු දෙවියන්වහන්සේගේ උරුමය වෙති.

`යම් දෙයක් ලබා ගැනීම සඳහා වැඩ කිරීම සහ ඒ වෙනුවට එය උරුමයෙන් ලැබීම අතර ඇති වෙනස කුමක්ද? මෙම අදහස අපට යේසුස්වහන්සේ තුළින් ලබා දී ඇති දෙය පිළිබඳ අවබෝධ කරගැනීමට කෙසේ උපකාරී වන්නේද?`