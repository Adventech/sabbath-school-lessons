---
title:  ක්‍රිස්තුස්වහන්සේව මධ්‍යස්ථ කරගත් දෙවියන්වහන්සේගේ ශ්‍රේෂ්ඨ වූ සැලැස්ම
date:   04/07/2023
---

`දෙවියන්වහන්සේගේ “කාලවල සම්පූර්ණකමේ නියමය,” කුමක්ද? එමෙන්ම එය සාර්ථක කරගැනීමට කොපමණ කාලයක් ගතවේද? (එපීස 1:9, 10).`

පාවුල් දෙවියන්වහන්සේගේ සැලැස්මට ලේබල් තුනක් භාවිතා කරයි. එනම්, (1) “උන්වහන්සේගේ කැමැත්තේ අභිරහස,” (2) “උන්වහන්සේගේ පරමාර්ථය,” සහ (3) “කාලවල සම්පූර්ණකමේ නියමය යනුවෙනි. දෙවියන් වහන්සේගේ අවසාන සැලැස්ම කුමක්ද? සෑමතැනම, සෑමදෙයම, යේසුස් ක්‍රිස්තුස්වහන්සේ තුළ එක්සත් කිරීමය.

සැලැස්ම විස්තර කිරීමට පාවුල් භාවිතා කරන ක්‍රමය මනරම්ය. එනම් සියලුම දේවල් “දැනුම් දීමට,” හෝ “සාරාංශ ගත කිරීමට”ය. පුරාණ ගණන් තැබීමට අනුව, ඔබ “එකතු කරන” එනම් තීරුවල ඇති ගණන් එකතු කොට, මුළු ගණන උඩින් ලිවීමය. යේසුස්වහන්සේ දෙවියන්වහන්සේගේ උපත සහ මරණය පිළිබඳ සැලැස්මේ නායකත්වය දරන සේක. මෙම ක්‍රිස්තුස්වහන්සේ මධ්‍යස්ථානය වූ සැලැස්ම ආරම්භ කළේ මෙලොව ආරම්භ කිරීමටත් පෙරය. (එපීස 1:4). එමෙන්ම එය කොතරම් පුළුල්ද යත් එය “සියළුම කාල ආවරණය කරයි. (“කාලවල සම්පූර්ණකමේ නියමය”) එමෙන්ම අවකාශය (“ස්වර්ගයේ සහ මෙලොව ඇති සියලු දේවල්”) ආවරණය කරයි. පාවුල් ක්‍රිස්තුස්වහන්සේ තුළ එක්සත්කම, “විශ්වය උදෙසා ශ්‍රේෂ්ඨ දිව්‍ය පරමාර්ථය” ලෙසට ප්‍රකාශ කරයි.

දෙවියන්වහන්සේගේ “කාලවල සම්පූර්ණකම” ගැන සාකච්ඡා කිරීමේදී (එපීස 1:10), පාවුල් ලිපියෙන් ඉදිරිපත් කරන තේමාව ගොතයි. දෙවියන්වහන්සේ සියල්ල එක්සත් කිරීමේ කාර්යය ආරම්භ කර, මරණය තුළ මුල් බැසගත් උත්ථානය, ස්වර්ගාරෝහණය සහ යේසුස්වහන්සේව ඔසවා තැබීම යනුවෙන් පෙළ ගස්වයි. (එපීස 1:15 - 2:10). එනම් සභාව ආරම්භ කිරීමෙන්, වෙනස් මූලාශ්‍ර එක් කරමින්, එය තුළ යුදෙව් සහ අන්‍ය ජාතික මනුෂ්‍ය වර්ගයා එක්සත් කරමිනි. (එපීස 2:11 - 3:13).

මේ ආකාරයෙන් දුෂ්ට බලවේගයන්ට සභාව මගින් දැනුවත් කරන්නේ, දෙවියන්වහන්සේගේ සැලැස්ම ක්‍රියාත්මක වෙමින් පවතින බවත්, ඔවුන්ගේ භේදකාරී පාලනය අවසන් වෙමින් පවතින බවත්ය. (එපීස 3:10). වෙනත් ස්ථානයක බයිබලය පවසන අන්දමට “මක්නිසාද යක්ෂයා තමාට ඇත්තේ ස්වල්ප කාලයක් බව දන්න බැවින්, මහත් උදහසින් යුක්තව නුඹලා වෙතට බැස ගියේය...” (එළිදරව් 12:12).

පාවුල්ගේ ලිපියේ අවසාන කොටස ආරම්භ කරන්නේ උද්‍යෝගිමත් කැඳවීමක් වන අතර එය එක්සත් වන ලෙස කරන කැඳවීමකි. (එපීස 4:1-16). එමෙන්ම එය දීර්ඝ අවවාදයකි. එනම් එක්සත් කමට හානි කරන හැසිරීමෙන් වෙන්ව, ඒ වෙනුවට ඇදහිලිවන්තයින් සමග සහයෝගිතාවය ගොඩ නගන ලෙසටය. (එපීස 4:17 - 6:9). පාවුල් සභාව එක්සත් හමුදාවක් ලෙසට උපමාවක් ඉදිරිපත් කරමින් එය අවසන් කරයි. එම එක්සත් හමුදාව වන සභාව ක්‍රිස්තුස් වහන්සේගේ නාමයෙන් සාමය අත් කර ගැනීමට සඳහා උනන්දුවෙන් සහභාගි වෙයි. (එපීස 6:10-20).

`ඔබ ලැබූ ගැළවීම පිළිබඳ ක්‍රිස්තුස් යේසුස්වහන්සේ තුළ අත්දැකීම පිළිගෙන සැමරීමට හැක්කේ කෙසේද? එනම් සියල්ල ක්‍රිස්තුස්වහන්සේ තුළ එක්සත් කරන්නාවූ, දෙවියන්වහන්සේගේ අවසාන සැලැස්මේ ශ්‍රේෂ්ඨ කොටසක් වන්නේ කෙසේද?`