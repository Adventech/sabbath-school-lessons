---
title:  යේසුස්වහන්සේ, සියලු දේවල් සහ උන්වහන්සේගේ සභාව
date:   13/07/2023
---

මුල්කාලීන කිතුනුවෝ ගීතාවලිය 110:1 පාඨයෙන් යේසුස්වහන්සේගේ උසස් කරනු ලැබීම පිළිබඳ අනාවැකියක් දුටහ. “ස්වාමීන්වහන්සේ මාගේ ස්වාමීන්ට කථා කොට, මා විසින් නුඹේ සතුරන් නුඹේ පා පුටුව කරන තෙක් මාගේ දකුණු පැත්තෙහි හිඳින්න.” (ගීතාවලිය 110:1) එය ගීතාවලිය 8 වැනි පරිච්ඡේදයේද ඒ ආකාරයෙන්ම පවසයි. “එසේය, සියල්ල ඔහුගේ පාද යට දැමූ සේක. (ගීතාවලිය 8:6). එනම් “මනුෂ්‍ය පුත්‍රයාගේ පාදය.” (ගීතාවලිය 8:4). ස්වර්ගීය ස්ථානවල අන්ධකාරයේ බලය ඔවුන්ගේ හිසට උඩින් ඇති බව විශ්වාස කළ ඔවුහු, ඒවා ඔවුන්ව යටත් කරගැනීමට තර්ජනය කරන බව විශ්වාස කරමින් ඔවුහු සත්‍යය තදින් අල්ලා ගත්හ. ඒ අනුව එම බලවේග ක්‍රිස්තුස්වහන්සේගේ පාද යට තිබෙන බව විශ්වාස කළහ.

“සියල්ල උන්වහන්සේගේ පාද යට (යේසුස්වහන්සේගේ) පියාණන් වහන්සේ, “උන්වහන්සේව සභාවේ සියලු දේවල් වල ප්‍රධානියා ලෙස පත් කළ බව,” දැනගන්න. (එපීස 1:22). “උන්වහන්සේව සභාවේ සියලු දේවල්වල ප්‍රධානියා ලෙස පත්කළ,“ බව යන්න සමග සංසන්දනය කරන්න. ඒ අතරතුර “සියලු දේවල්” යන්න විශ්වයම අඩංගු යන අර්ථය දෙන වචනයක් වනවා පමණක් නොව, පාවුල්ගේ සිත තුළ තවමත් එපීස 1:21 වැනි පාඨයේ සඳහන් කරන ලද, සියලු බලයන්,” යන්න ඔහුගේ සිතෙහි ඇති සියලුම දේවල් විශ්වයේ, ආත්මික ශ්‍රේෂ්ඨ බලයට ඇතුලත් වේ. ඒ සියල්ල ක්‍රිස්තුස්වහන්සේගේ පාද යටට යටත් වන්නේය.

`ක්‍රිස්තුස්වහන්සේව විශ්වයේ සිංහාසනයට උසස් කර තැබීම සහ ස්වර්ගයේ සහ මෙලොව සියලු දේවල් උන්වහන්සේගේ පාලනය යටතට පත්වීම මගින්, උන්වහන්සේගේ සභාවට කුමන යහපතක් සිදුවේද?`

දෙවියන්වහන්සේ සියලු දුෂ්ට බලවේගයන් ජය ගැනීමට ක්‍රිස්තුස් වහන්සේට අවස්ථාව උදාකළ සේක. සභාව, ක්‍රිස්තුස්වහන්සේ සමග හඳුන්වා දී ඇති අතර, උන්වහන්සේ විසින් සියලුම අවශ්‍යතා දුන් සේක. එය පමණක්ම එම සතුරන්ගෙන් ජයග්‍රහණය කිරීම ගැන සහතිකයකි. උත්ථානයේදී ප්‍රදර්ශනය වූ දෙවියන්වහන්සේගේ බලය, විශ්වයේ සියලු බලවේගයන්ට ඉහළින් උන් වහන්සේව උසස් කර තැබීම, සභාව තුළට ඇතුළත් කර ඇත. දෙවියන්වහන්සේ සභාවට ජයග්‍රාහී යේසුස්වහන්සේව දුන් සේක. එය කොතරම් උන්වහන්සේ සමග එක්සත් වීද යත්, එය උන්වහන්සේගේ ශරීරය ලෙස හඳුන්වනු ලැබේ.

ඇදහිලිවන්තයින් වන අපට උසස කරනු ලැබූ ක්‍රිස්තුස්වහන්සේව හඳුනාගෙන, දෙවියන්වහන්සේගේ බලය අප ජීවිත තුළ අත්දැකිය හැක්කේ කෙසේද? මෙය සිදුවන ආකාරය පිළිබඳවත්, උපායන් පිළිබඳවත් පාවුල් කෙලින්ම කථා නොකරයි. කෙසේවෙතත්, මෙම ඡේදය “යාච්ඤා වාර්තාවක” කොටසක් යන්න යෝජිතය. දෙවියන්වහන්සේ ඔහුගේ යාච්ඤාවට පිළිතුරු දෙන බව පාවුල් විශ්වාස කරයි. ක්‍රිස්තුස්වහන්සේ තුළින් එළිදරව් වී ඇති දෙවියන්වහන්සේගේ බලය සැමරීම ඔහු තහවුරු කරයි. එනම් දෙවියන් වහන්සේ ඉදිරියේම, එය ඇදහිලිවන්තයින්ගේ ජීවිත තුළ ක්‍රියාත්මක වන ලෙස ඉල්ලා සිටියි.

`යාච්ඤාවේ බලය පිළිබඳ ඔබගේ අත්දැකීම කුමක් වීද? එනම් පිළිතුරු දුන්නාවූ යාච්ඤා පමණක් නොව, සාමාන්‍ය වශයෙන් යාච්ඤාව, සහ යාච්ඤාව මගින් අප දෙවියන් වහන්සේ වෙතට සහ යේසුස්වහන්සේ තුළින් අපට පුදකර ඇති බලය ළඟා කරන්නේ කෙසේද?`