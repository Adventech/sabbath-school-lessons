---
title:  සියලු බලයන්ට වඩා උසස් බලය, ක්‍රිස්තුස්වහන්සේ
date:   12/07/2023
---

පාවුල් යේසුස්වහන්සේගේ උසස් කරනු ලැබීම සමරන ලදී. දැන් උන්වහන්සේ විශ්වයේ සිංහාසනය මත අසුන්ගෙන සිටින සේක. ක්‍රිස්තුස්වහන්සේ, පියාණන් වහන්සේ සමග ඇති ඥාති සම්බන්ධතාවයේ තනතුර අර්ථ කථනය කිරීමෙන් පසු, “උන්වහන්සේගේ ... දකුණු පසින් ස්වර්ගීය ස්ථානවල වැඩ හිඳින ...” යනුවෙන් පවසයි. (එපීස 1:20). ඉන්පසු පාවුල් “එම බලයන්ට” පැවසීමෙන් පසු යේසුස්වහන්සේට ඒවා සමග ඇති සම්බන්ධතාවය වෙතට හැරේ. පියාණන්වහන්සේ සමග උපරාජයාණන් ලෙස යේසුස්වහන්සේ ඒ සියලුදෙනාටම, “ඉතාම ඉහළින්,” සිටින සේක. (එපීස 1:21).

`එපීස 1:21; එපීස 2:2 සහ එපීස 6:12 පාඨවල එපීසයේ පවතින පාවුල් සඳහන් කරන දුෂ්ට ආත්මික බලපෑම් සංසන්දනය කරන්න. පාවුල් මෙම බලවේගයන් පිළිබඳ එතරම් ප්‍රියතාවයක් දක්වන්නේ ඇයි?`

ක්‍රියා 19:11-20 පාඨවල, ස්කේවාහි පුතුන් සත්දෙනා සමග පැහැදිලි කරන්නේ, “ඒ වන විට එපීසය මැජික් කලාවේ මධ්‍යස්ථානයක් වූ බවය. හෙලනිස්තික ලෝකය පුරා ව්‍යාප්තව තිබූ මැජික් පුහුණුවීම් වල සෑමදෙයක්ම ඉක්මවා ගිය අංග ලක්ෂණ මගින් පෙන්නුම් කරනු ලැබුවේ, ජීවිතයේ සෑම අංශයක් කෙරෙහිම බලපෑවා වූ ආත්මික ලෝකයක අධිකාරියයි. මැජික් කාරයින්ගේ අරමුණ වූයේ හිංසාවාදී ආත්ම වලින් යහපත උදෙසා කටයුතු කරන ආත්ම හඳුනාගෙන, ආත්මවල විශේෂ කාර්යයන් සහ ශක්තියත් එමෙන්ම ඒවායෙහි බලයත් හඳුනා ගැනීමය. මෙම දැනුම තුළින් බොහෝ අයව, පුද්ගලයෙක් වෙනුවෙන්, ඔහුගේ / ඇයගේ කැමැත්ත අනුව එම ක්‍රියාවන්ට යොදවා ගත හැකිය. නිවැරදි ක්‍රම අනුගමනය කිරීමෙන් ආත්මාවේශ වූ ලෙඩ රෝග සුව කළ හැකිය.” —Clinton E. Arnold, Power and Magic: The Concept of Power in Ephesians, p. 18.

එපීසයේ ආගමික ජීවිතයේ ආවේශවී ඇති දෙවිවරුන් නම් කිරීම එක් අංගයක් විය. (ක්‍රියා 19:13). අද පවා සමහරුන් එසේ කරති. පාවුල්ගේ බලාපොරොත්තුව වූයේ ක්‍රිස්තුස්වහන්සේ සහ “බලවේග” අතර පැහැදිලි සම්බන්ධතාවයක් ඇති කිරීමය. උසස් කරනු ලැබූ යේසුස්වහන්සේ, “සියලු අධිපතිකමටත්, බලයටත්, පරාක්‍රමයටත් ... වඩා උසස් කොට,” (එපීස 1:21) උසස් කරනු ලැබූ සේක.

ඔහුගේ ප්‍රේක්ෂකයින්ට, යේසුස්වහන්සේගේ ස්වෛරීත්වයට පිටතින් කිසිම බලයක් නැතිබව අවබෝධ කරවීම සඳහා, ආවේශ වන්නාවූ දෙවිවරුන්ගේ නාම එක් කරයි: “සියලු නම්වලටත් වඩා උසස් කොට,” (එපීස 1:21). ඉන්පසු පාවුල්, “උසස් කරනු ලැබූ යේසුස්වහන්සේගේ පාලනයේ කාල නිර්ණය අසීමිත බව පැහැදිලි කරයි. සියලු බලයන්ට ඉහළින් ඇති උන්වහන්සේගේ පාලනය අදාළ වන්නේ මේ ලෝකයෙහි පමණක් නොව පරලෝකයෙහිත් ...” ය. (එපීස 1:21).

`නූතන කාලයේදීත් පවතින එම දුෂ්ට බලවේග මොනවාද? අපි ඒවායින් එකකටවත් හසු නොවී සිටින බවට අපට ස්ථිරවම තහවුරු කළ හැක්කේ කෙසේද?`