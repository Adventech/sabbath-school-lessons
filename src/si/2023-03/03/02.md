---
title:  යාච්ඤා කිරීම සහ ස්තූති දීම
date:   09/07/2023
---

එපීසයේ ඇදහිලිවන්තයින් යේසු්ස්වහන්සේ තුළ ඇදහිල්ලෙන් වර්ධනය වෙමින් පවතින බවත්, එමෙන්ම එකිනෙකාට ප්‍රේමයෙන් ජීවත් වන බවත් (සමහරවිට තුඛිකස් විසින් බෙදාගන්නා ලැබූ ආරංචිය, එපීස 6:21, 22) අසන්නට ලැබීමෙන් ඔහු ඔවුන් වෙනුවෙන් කෙසේ යාච්ඤා කරන්නේද යන්න වාර්තා කරයි.

`එපීසයේ සඳහන් වන පාවුල්ගේ යාච්ඤා වාර්තා දෙක සංසන්දනය කරන්න. (එපීස 5:15-23 සහ එපීස 3:14-21). මෙම වාර්තා දෙක ඉදිරිපත් කරන තේමා දෙක මොනවාද?`

සමහර අවස්ථාවලදී යාච්ඤාවේදී අපගේ වැරදි කථා ස්වරූපය උවමනාවටත් වැඩිවෙයි. මේ අභියෝගය හෝ ඒ ගැටළුව උදෙසා වැළපීම වැනි යාච්ඤාවයි. එපීස පොතේ සඳහන් වන පාවුල්ගේ යාච්ඤාව මගින් වාර්තා කරන්නේ, ස්තූති දීමනාව යාච්ඤාවේ මව්බස වන බවයි. අපි දෙවියන් වහන්සේගේ ආශිර්වාද එක්රැස්කොට ඒවා ගැන උන්වහන්සේට ස්තූති කරමු. කරදරකාරී කාලවලදී, දෙවියන්වහන්සේගේ කාර්යයේ යෙදීම සඳහා අපි සොයා බලන අතර, අපගේ ජීවිත තුළ උන්වහන්සේගේ පැවතීම ගැන උන්වහන්සේට ප්‍රශංසා කරමු. උසස් කරනු ලැබූ යේසුස්වහන්සේගේ කරුණාව සහ බලය සැමරීම (එපීස 1:20-23) මගින්, අපට බලපාන උපකාර කරන චක්‍රයේ අයට ආශිර්වාද කිරීම ගැන උන්වහන්සේට ස්තූති කරමු. පාවුල්ගේ යාච්ඤාවේ වෙනස් කිරීමේ රහස මෙන්න: යාච්ඤාව යනු ප්‍රශංසා කිරීමේ සහ ස්තූති දීමනාවේ මූලික ලක්ෂණයයි.

පාවුල් මෙසේද පැවසීය: “නුඹලා ගැන නොකඩවා ස්තූති කරමි.” (එපීස 1:16; පිලිප්පි 1:3,4; 1 තෙසලෝනික 1:2 සහ 1 තෙසලෝනික 5:16-18 බලන්න.)

“නොකඩවා යාච්ඤා කිරීම” යන්නෙන් කුමක් අදහස් කරන්නේද? (1 තෙසලෝනික 5:17). අපි සැමවිටම දෙවියන්වහන්සේ ඉදිරියේ යාච්ඤාවෙන් යුක්තව දණගසා සිටීම ඉන් අදහස් නොකෙරේ. ඉන් අදහස් කරන්නේ දෙවියන් වහන්සේගේ ආත්මයාණන්ගේ ආශිර්වාදය මගින්, අපි අපගේ හදවත් දෙවියන් වහන්සේගේ වැඩ සිටීමට සහ බලයට විවෘත කරමින් ජීවිතය පුරා ආශිර්වාද ලබා ගැනීමයි. එමෙන්ම උන්වහන්සේට ස්තූති කිරීමට කරුණු සොයා බලමිනි. එනම් දෙවියන්වහන්සේගේ අභිමුඛයේ ජීවිතයේ ගැටළු සමග ගමන් කිරීමය. එමෙන්ම ජීවිතය අපට ගෙන එන්නාවූ හැරීම්, පෙරලීම් වලට මුහුණ දෙන විටදී දිව්‍ය අනුශාසනා සෙවීමෙනි. ඉන් අදහස් කරන්නේ දෙවියන්වහන්සේගෙන් වෙන්වී ජීවත්වීමෙන් නොව, එහෙත් උන්වහන්සේ සමග සම්බන්ධ වීම මගිනි. සැමවිටම දෙවියන්වහන්සේගේ මග පෙන්වීමට විවෘතව සිටීමෙනි.

අපි බොහෝ විට යාච්ඤාව ලස්සන දෙයක් ලෙස දකින අතර, අපට පහසු අවස්ථාවකදී යාච්ඤා කිරීමට අපි පුරුදුව සිටිමු. පාවුල් විස්තර කරන්නේ වෙනස් දර්ශනයකිනි. පාවුල් එපීසයේ ඇදහිලිවන්තයින් උදෙසා යාච්ඤා කිරීම ගැඹුරින් විස්තර කරයි. ඒ අතරම ඔහු ඔවුන්ට ස්තූති දීමනාද පුද කරයි. (එපීස 1:16; එපීස 1:3-14 පාඨ සමග සසඳන්න.) එමෙන්ම ඔවුන් වෙනුවෙන් මැදිහත් වීමෙනි. (එපීස 1:17-23; එපීස 3:14-21 පාඨ සමග සංසන්දනය කරන්න.) ඔහුට එය ක්‍රිස්තියානි ඇදහිල්ලේ මධ්‍යස්ථානය වෙයි. මෙම පාඨ යාච්ඤා කිරීමට කැඳවීමත්, අපි සෑම කෙනෙක්ම “යාච්ඤාවේ මෙහෙය,” පාවුල්ගේ කැපවීමේ ආලෝකය තුළින් සලකා බැලීමට ආරාධනය කරයි.

`ඔබට ස්තූතිවන්ත විය යුතු දේවල් ගැන සැමවිටම යාච්ඤාවෙන් දෙවියන්වහන්සේට ස්තූති කිරීම වැදගත් වන්නේ මන්ද?`