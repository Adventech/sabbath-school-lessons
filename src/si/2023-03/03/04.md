---
title:  උත්ථානවීමේ බලය තුළ සහභාගි වීම
date:   11/07/2023
---

පාවුල්ගේ යාච්ඤාව පිළිබඳ වාර්තාවේ ඉතිරි කොටස, එපීස 1:20-23, පාවුල් අවබෝධය පිළිබඳ තුන්වැනි මාතෘකාව තවත් පුළුල් කරයි. එනම් ශුද්ධාත්මයාණන්වහන්සේ ඇදහිලිවන්තයින්ට ගෙන ඒවියි බලාපොරොත්තු වන, දෙවියන්වහන්සේගේ බලයේ මහත්කම ගැනය. ඔවුන් වෙනුවෙන් ඔහු එය අත්දකියි. පාවුල් එය ආරම්භ කරන්නේ දෙවියන්වහන්සේගේ ගැළවීමේ ඓතිහාසික සිද්ධීන් දෙකක් පෙන්වා දෙමිනි: (1) යේසුස්වහන්සේගේ මළවුන්ගෙන් උත්ථාන වීම සහ (2) විශ්වයේ සිංහාසනයට යේසුස්වහන්සේ උසස් කරනු ලැබීමය. (එපීස 1:20).

`දෙවියන්වහන්සේගේ බලය යේසුස්වහන්සේගේ උත්ථානය තුළින් ප්‍රකාශ කර ඇත්තේ කෙසේද? එපීස 1:20; 1 කොරින්ති 15:20-22; පිලිප්පි 3:8-11; හෙබ්‍රෙව්. 13:20, 21; 1 පේත්‍රැස් 1:3.`

යේසුස්වහන්සේගේ උත්ථානය ක්‍රිස්තියානි ඇදහිල්ලේ සාකච්ඡා කළ නොහැකි විශ්වාසයකි. (1 කොරින්ති 15:14-17). එය එසේ වන්නේ, ක්‍රිස්තුස් වහන්සේ උත්ථාන වූ බැවින් ඇදහිල්ලෙන් යුත් විශ්වාසවන්තයෝ ක්‍රිස්තුස් වහන්සේගේ ආපසු පැමිණීමේදී, සදාකාල ජීවනයට නැවත නැගිටීම ගැන අනාගත බලාපොරොත්තුවෙන් සිටින බැවිනි. (1 කොරින්ති 15:20-23). එය එසේ වන්නේ, ක්‍රිස්තුස්වහන්සේ නැවත නැගිටි බැවින්, ශුභාරංචියේ සියලුම ආශිර්වාද ලබාගැනීමට අපට උන්වහන්සේ දෙස බලා සිටිය හැකි බැවිනි. එමෙන්ම අපගේ ජීවිත තුළ ශුද්ධාත්මයාණන්වහන්සේගේ වැඩසිටීමත් ඇතුළත්වය.

දෙවියන්වහන්සේ “උන්වහන්සේව (ක්‍රිස්තුස්වහන්සේව) උන්වහන්සේගේ දකුණු පසින් වාඩිකරවීම” යන උපමාව (එපීස 1:20) උපුටාගෙන ඇත්තේ ගීතාවලිය 110:1 පාඨයෙනි. මෙම පාඨය නව ගිවිසුමේ බොහෝ වරක් සඳහන් කර ඇති අතර, (අන් සියලුම ඡේදද උපුටාගෙන ඇත්තේ එයිනි). ක්‍රිස්තුස් වහන්සේව ඔසවනු ලැබීම එපීස පොතෙහි උසස් වැදගත්කමක් දරයි. විශ්වාසවන්තයෝ, “උන්වහන්සේ ... සමග අසුන් ගත්හ.” (යේසුස් ක්‍රිස්තුස් වහන්සේ) “ස්වර්ගීය ස්ථානවලය.” (එපීස 2:6). ඊට අමතරව පාවුල් ක්‍රිස්තුස් වහන්සේගේ ස්වර්ගාරෝහණය සඳහන් කිරීම මගින් ක්‍රිස්තුස්වහන්සේ සියල්ල සම්පූර්ණ කොට, උන්වහන්සේගේ සභාවට ත්‍යාග දීම අදහස් කරයි. (එපීස

4:8-11).

එපීස 4:8-11 පාඨවලින් පාවුල් පියාණන්වහන්සේගේ සිංහාසනයේ අසුන් ගෙන, “උසස් කරනු ලැබූ ක්‍රිස්තුස්වහන්සේ, උන්වහන්සේගේ ආත්මයාණන් තුළින් මුළු ලෝකය පුරා සැරිසරමින් එය යටත් කරගන්නා අයෙක්” ලෙස නොපෙන්වන ලෙස අනතුරු අඟවයි. —F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133. එම නිසා පාවුල් ක්‍රිස්තුස්වහන්සේගේ උසස් කරනු ලැබීම / ඔටුණු පැළැන්දවීම නිරූපනය කරන්නේ, නිකම්ම ඇදහිලිවන්තයින්ට දෙනු ලැබූ දිව්‍ය බලයක් ලෙස පමණක් නොව එම බලයේ මූලාශ්‍රයද ලෙසය.

`ඔබගේ ජීවිතයට ක්‍රිස්තුස්වහන්සේගේ බලය අවශ්‍ය වන්නේ කුමන ක්‍රම වලින්ද? අපට එම බලය වඩා හොඳින් ප්‍රයෝජනවත් ලෙස භාවිතා කළ හැකිද? උන්වහන්සේගේ බලය ලබා ගැනීමේදී අපගේ කුමන ක්‍රියා බාධා පමුණුවයිද?`