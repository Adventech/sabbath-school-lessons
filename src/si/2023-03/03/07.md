---
title:  වැඩිදුර අධ්‍යයනය සඳහා
date:   14/07/2023
---

කියවන්න ක්‍රිස්තුස්වහන්සේව උසස් කරනු ලැබීම ගැන එලන් ජී. වයිට් මහත්මියගේ ලියවිලි තුළ ඇති මෙම විස්තර දෙක ඉගෙනගන්න.

“ක්‍රිස්තුස්වහන්සේ ස්වර්ගීය දොරටු පසුකරගෙන ගිය විටදී, දේව දූතයින්ගේ නමස්කාරය මැද උන්වහන්සේට ඔටුණු පළඳවනු ලැබූ සේක. මෙම උත්සවය අවසන් වූ විගසම ශුද්ධාත්මයාණන්වහන්සේ ගෝලයින් මතට වැඩ සිටි අතර, ක්‍රිස්තුස්වහන්සේ ඇත්තෙන්ම මහිමයට පත්කරනු ලැබූ සේක. එනම් සදාකාලයේ පටන් පියාණන්වහන්සේ සමග පැවති මහිමයත් සමගය. පෙන්තකොස්ත වැගිරීම ගැළවුම් කාරයාණන්ගේ සමාරම්භය සම්පූර්ණ වූ බව පවසන ස්වර්ගීය පණිවිඩය විය. උන්වහන්සේගේ පොරොන්දුව අනුව උන්වහන්සේ ස්වර්ගයෙන් ශුද්ධාත්මයාණන්වහන්සේව එවා තිබුණි. එනම් උන්වහන්සේව එවනු ලැබුවේ ගෝලයින්ටය. එසේ කළේ පූජකවරයා සහ රජතුමා හැටියට ඔවුන්ට එවන ත්‍යාගයක් ලෙසය. ස්වර්ගයේ සහ මෙලොවෙහි සියලු බලය ලබාගත්, උන්වහන්සේගේ මිනිසුන්ට ඉහළින් ආලේප කරනු ලැබූ තැනැන්වහන්සේ ලෙසය.” —The Acts of the Apostles, pp. 38, 39.

“පියාණන්වහන්සේගේ දෑත් වලින් උන්වහන්සේගේ පුත්‍රයාණන් වැළඳ ගන්නා අතර දේව වචනය දෙනු ලැබේ. දෙවියන්වහන්සේගේ දූතයෝ උන්වහන්සේට නමස්කාර කරත්වයි කියන සේක.” (හෙබ්‍රෙව් 1:6).

කිව නොහැකි ප්‍රීතියෙන් යුක්ත වූ මූල ධර්ම සහ බලතල සතු පාලකයෝ, ජීවනයේ කුමාරයාණන්ගේ උත්තරීතර භාවය පිළිගත්හ. දේවදූත සේනාව උන්වහන්සේ ඉදිරියේ වැඳ වැටෙද්දී ප්‍රීති ඝෝෂාවෙන් ස්වර්ගීය සභාව පිරී යද්දී, “ඔව්හු කථාකොට: මරනු ලැබූ බැටළුපැටවාණෝ බලයත් ධනයත් ප්‍රඥාවත් පරාක්‍රමයත් ගෞරවයත් තේජසත් ප්‍රශංසාවත් ලබන්ට වටින තැනන් වහන්සේයයි මහත් හඬකින් කීවෝය.” (එළිදරව්ව 5:12).

“ජයග්‍රහණයේ ගී හඬ දේවදූතයින්ගේ වීණා වාදනය සමග මුසු විය. එනම් ස්වර්ගය ප්‍රීතිය සහ ප්‍රශංසාවලින් ස්වර්ගය උතුරා යන තෙක්ය. ප්‍රේමය ජයගෙන ඇත. නැති වූ අය සම්බ වී ඇත. ස්වර්ගය උදාර හඬින් මෙසේ ප්‍රකාශ කරන කටහඬවල් වල නාදය පැතිරෙයි. “තවද ස්වර්ගයෙහිත් ... එහි ඇති සියල්ලෝ සිංහාසනයෙහි වැඩ ඉන්න තැනන්වහන්සේටත්, බැටළු පැටවාණන්ටත්, ප්‍රශංසාවද, ගෞරවයද, මහිමයද, පරාක්‍රමයද සදාකාලේටම වේවයි කියන හඬ ...” නාද දිණි. (එළිදරව්ව 5:13). —The Acts of the Apostles, pp. 38, 39.

**සාකච්ඡාව සඳහා ප්‍රශ්න**:

`“දැන්” සහ “තවම නැත,” යන්න යේසුස්වහන්සේව උසස් කර තැබීම පිළිබඳ පවසන වචන මෙනෙහි කරන්න. යේසුස්වහන්සේ “සියලු දේවල් ස්වාමීන්වහන්සේ වන අතර යක්ෂ බලවේගයද උන්වහන්සේට යටත්ය. එය, “දැන්ය එමෙන්ම සියල්ල පාලනය කරන්නාවූ උන්වහන්සේගේ මුළු රාජ්‍ය කාලය අනාගතය දෙස බලාපොරොත්තු වෙයි. එය “තවම නැත,” යන්නේ අදහස කුමක්ද? (1 කොරින්ති 15:24-28 බලන්න).`

`සියලු දේ පාලනය කරන ක්‍රිස්තුස්වහන්සේගේ ආලෝකය තුළ ඔබ කොපමණ දුරට ජීවත් වන්නේද? එසේත් නැත්නම් ඔබ මෙම අන් බලවේගවල පාලනය යටතේ, එනම් වැටුණාවූ බලවේග, යටතේ කොතෙක් කල් ජීවත් වන්නේද? කෙසේවෙතත්, ඔවුන්ගේ බලය ඉවත්ව යන්නේය. ඔබ ඒවා එකිනෙක හඳුනාගන්නේ කෙසේද? එමෙන්ම ස්ථිර වශයෙන්ම පරාජයට පත් කරනු ලැබුවාවූද, තවමත් අපගේ ලෝකයේ පවතින්නාවූද, මෙම දුෂ්ට බලවේග වලින් ඔබට කෙසේ ඈත් විය හැකිද?`