---
title:  වැඩිදුර අධ්‍යයනය සඳහා
date:   28/07/2023
---

පහත ලැයිස්තුගත කර ඇති සාකච්ඡාව සඳහා ඉදිරිපත් කර ඇති ප්‍රශ්නවල පූර්විකාව සැලකිල්ලෙන් අධ්‍යයනය කරන්න:

පාවුල්, මනුෂ්‍ය සම්බන්ධතාවලට කුරුසියේ දැඩි බලපෑම විස්තර කරද්දී, ඔහු එපීස 2:11-22 ලියන්නේ කුමන විශේෂිත සම්බන්ධතාවයක් තුළද? ඔහු කතා කරන්නේ යුදෙව් සහ අන්‍යජාතික විශ්වාසවන්තයන් අතර ඇති සම්බන්ධතාවය පිළිබඳ වන අතර ඔවුහු දෙවියන්වහන්සේගේ පවුලේ සෙසු සාමාජිකයන් ලෙස ඔවුන්ගේ හවුල්, සංහිඳියා තත්ත්වය තේරුම් ගෙන ජීවත් වීම ගැන ඔහු පැහැදිලි සැලකිල්ලක් දක්වයි (එපීස 2:19). කෙසේ වෙතත්, සමස්තයක් ලෙස ලිපියේ සන්දර්භය තුළ, පාවුල් පුළුල්, දුරදිග යන අරමුණක් පෙන්නුම් කරයි. ඔහුගේ තේමාව වන්නේ ක්‍රිස්තුස්වහන්සේ තුළ සියල්ල එක්සත් කිරීමට දෙවියන් වහන්සේගේ ශ්‍රේෂ්ඨ, අවසාන සැලැස්මයි (එපීස 1:9, 10), එමෙන්ම, ඔහුගේ විෂය පථයට “ස්වර්ගයේ සහ මෙලොව සෑම පවුලක්ම”‍ (එපීස. 3:15) ඇතුළත් වේ.

වඩා වැදගත් වන්නේ සභාව තුළ සාමාජිකයන්ගේ එකමුතුකමයි. එපීස 2:11-22 පාඨ වලින් ඔහු කථා කරන විශේෂිත මාතෘකාවයි. එහි වඩා පුළුල් පරමාර්ථයක් තිබෙන අතර, පාවුල් එය එපීස 3:10 පාඨයෙන් එළිදරව් කරයි: “එසේ කළේ අපගේ ස්වාමි වූ ක්‍රිස්තුස් යේසුස්වහන්සේ තුළ දෙවියන්වහන්සේ විසින් අභිප්‍රාය කරන ලද (යුදෙව්වන් සහ අන්‍ය ජාතිකයින් යන දෙකොටසම සමග සභාව නිර්මාණය කිරීම) සදාකාල අභිප්‍රායේ ප්‍රකාරයට ස්වර්ගීය ස්ථානවල අධිපතීන්ටත්, බලධාරීන්ටත් මේ කාලයෙහි සභාව කරණකොටගෙන, උන්වහන්සේගේ අනේකවිධ ප්‍රඥාව දැනගන්ට ලැබෙන පිණිසය.”‍ (එපීස 3:10,11). ක්‍රිස්තුස්වහන්සේ කුරුසිය මතදී අත්කරගත් ජයග්‍රහණය, එනම් එක්සත් භාවය, සැබෑ කර ගැනීම සඳහා සියල්ල ක්‍රිස්තුස්වහන්සේ තුළ එක්සත් කිරීමේ දෙවියන්වහන්සේගේ අවසාන සැලැස්ම ක්‍රියාත්මක වෙමින් තිබෙන බවට ඇදහිලිවන්තයින් ඇඟවිය යුතුය. ඔවුන්ගේ සංහිඳියාවට පත්වූ සම්බන්ධතාවය සංඥා කරන්නේ, ක්‍රිස්තුස්වහන්සේ තුළ එක්සත් වූ විශ්වයක් සඳහා දෙවියන් වහන්සේගේ සැලැස්ම පිළිබඳවය. එබැවින්, අද වැදගත් මාතෘකාවක්, පුද්ගල කණ්ඩායම් හෝ ජාතීන් අතර සබඳතා සම්බන්ධයෙන් බයිබලානුකුල ප්‍රතිපත්ති සඳහා සමස්තයක් ලෙස එපීස 2:11-22 පාඨ ගැන සොයා බැලීම සුදුසු වෙයි.

**සාකච්ජා සඳහා ප්‍රශ්න**:

`එපීස 2:11-22 පාඨවලින් ජනවාර්ගික සබඳතා සම්බන්ධයෙන් කුමන බයිබල් ප්‍රතිපත්ති සපයා තිබේද? එක් ජාතියක සාමාජිකයන් වෙනත් ජාතියක සාමාජිකයන් සමඟ සම්බන්ධතා පැවැත්වීමේදී, එම තේමාව උදෙසා සුවිශේෂී වූ, ක්‍රිස්තුස්වහන්සේ මධ්‍යස්ථ කොටගත් ළඟාවීම පිළිබඳ මෙම ඡේද වලින් ඉදිරිපත් කරන්නේ කෙසේද?`

`මනුෂ්‍ය වර්ගයාගේ අනාගතය සඳහා දෙවියන්වහන්සේගේ සැලැස්ම අනුව (එපීස 1:9, 10; එපීස 2:11-22), සභාව තමන්ගේම අභ්‍යන්තර ප්‍රශ්න සහ ජාතීන් අතර ඇති ගැටළු පිළිබඳ ක්‍රියාත්මක වීමේදී එය කොතරම් වැදගත්වේද?`

`බොහෝ විට විවිධ ජාතීන් අතර සැඟවී ඇති සහ නොසලකා හැර තිබෙන දැවෙමින් තිබෙන කුමන ගැටළු ඔබගේ සමාජය තුළ පවතීද? ක්‍රිස්තුස්වහන්සේ දැනටමත් කුරුසියේදී ඉටු කර ඇති එක්සත් කිරීමේ කාර්යය සැබෑ කිරීම සඳහා ඔබේ සභාව ධනාත්මක කාර්යභාරයක් ඉටු කරන්නේ කෙසේද? ඔබට එම කාර්යයට කෙසේ සහභාගි විය හැකිද?`