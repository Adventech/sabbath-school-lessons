---
title:  දේවස්ථානය - ශුද්ධ වූ දේව මාළිගයක්
date:   27/07/2023
---

`සභාව තුළ යුදෙව්වන් සහ අන්‍යජාතිකයන් අතර එකමුතු බව පෙන්වා දීමට පාවුල් එපීස 2:11-22 පාඨවල කූටප්‍රාප්තියට පත්වන උපමා පද්ධතියක් භාවිතා කරයිද?`

එපීස 2 වැනි පරිච්ඡේදය නැවත සොයාබැලීමේදී, 1-10 පාඨ මගින් අපි යේසුස්වහන්සේ සමඟ සහයෝගයෙන් ජීවත් වන බව උගන්වමින් සිටින අතර, 11-22 පාඨ මගින් උගන්වන්නේ, අප උන්වහන්සේගේ සභාවේ කොටසක් ලෙස අන් අය සමඟ සහයෝගයෙන් ජීවත් වන බවයි. යේසුස්වහන්සේගේ මරණය සමග සිරස් ශුභ සාධනය, එනම් දෙවියන්වහන්සේ සමග අපගේ සම්බන්ධතාවය පිහිටුවා ගැනීම (එපීස 2:1-10) සහ තිරස් සුභ සාධනය, එනම් අන් අය සමග අපගේ සම්බන්ධතා වර්ධනය කරගැනීම යන දෙකම ඇතුළත්ය. (එපීස 2:11-22). කුරුසිය තුළින් අන්‍යජාතික ඇදහිලිවන්තයින්, යුදෙව් අයගෙන් වෙන්කර තබන සියලුම බාධක බිඳ දමනු ලැබේ. එනම් එම බෙදී යාම වඩා පුළුල් කිරීමට ආඥාව අවභාවිතා කිරීම වැනි ක්‍රියාද ඇතුළත්වේ. (එපීස 2:11 18). යේසුස් වහන්සේද යම්දෙයක් ගොඩනඟනසේක. එනම් ඇදහිලිවන්තයන්ගෙන් සමන්විත පුදුමාකාර, නව දේවමාළිගාවකි. වරක් දේවමාළිගාවේ පූජනීය ස්ථානවල නමස්කාරයෙන් ඉවත් කරනු ලැබූ අන්‍ය ජාතිකයෝ දැන් යුදෙව් විශ්වාසවන්තයන් සමඟ එක්ව නව දේවමාළිගාවක් බවට පත්වෙති. අපි සියල්ලෝම දෙවියන්වහන්සේගේ සභාවේ කොටස්කරුවෝ බවට පත් වෙමු, “ස්වාමින්වහන්සේ තුළ ශුද්ධ වූ දේවමාළිගයකි.”‍ (එපීස 2:19-22) සහ යේසුස් ක්‍රිස්තුස්වහන්සේ තුළ අපගේ සහෝදර සහෝදරියන් සමඟ සහයෝගීතාවයෙන් ජීවත් වීමට වරප්‍රසාද ලබා ඇත.

`පාවුල් විසින් එපීස 2:19-22 හි දේවමාළිගාවක් ලෙස සභාවේ රූපකය භාවිතා කිරීම පහත සඳහන් ඡේදවල භාවිතයන් සමඟ සැසඳෙන්නේ කෙසේද? (1 කොරින්ති 3:9-17; 2 කොරින්ති 6:14-7:1; 1 පේතෘස් 2:4-8.)`

පාවුල් සභාව නමැති උපමාව මගින් අදහස් කරන්නේ අන්‍යජාතිකයන් ඇතුළු සභාවයි. වරක් “ඊශ්‍රායලයේ රාජ සභාව”‍ තුළ දේව මාළිගාවෙහි නමස්කාර කිරීම තහනම් කර තිබුණු අතර, ඔවුන්ට නමස්කාරයට සහභාගිවීමේ අවස්ථාව ලබාගත්තා පමණක් නොව (එපීස 2:18) ඔවුහු සැලසුම් කරන ලද නව දේව මාළිගාව ගොඩනැගීමේදි ගොඩනැගිලි උපකරණ බවටද පත්වූහ. එනම් නව දේව මාළිගාව නම් “ආත්මයාණන්වහන්සේ කරණකොටගෙන දෙවියන්වහන්සේගේ වාසය පිණිස ගොඩනගන ලද්දහුය.” (එපීස 2:22).

නව ගිවිසුමේ කතුවරු දේවමාළිගාව යන උපමාව යොදන්නේ සභාවේ ශුද්ධත්වය දෘශ්‍යමාන කිරීමටය. එනම් සභාව ආරම්භ කොට වර්ධනය කිරීමේ දෙවියන්වහන්සේගේ කාර්යය සහ ඇදහිලිවන්තයින්ගේ සහයෝගිතාවය සභාව තුළ ඇති කිරීමය. උපමාව භාවිතා කර ඇත්තේ ජීව විද්‍යාත්මක සංයෝජනයකි. (එපීස 2:21 බලන්න. දේවමාළිගාව “වර්ධනය” වෙයි.), ගොඩනැගීමේ ක්‍රියාවලිය බොහෝ විට අවධාරණය කෙරේ. (එපීස 2:22 බලන්න.) “නුඹලාත් ... එකට ගොඩනඟන ලද්දහුය.” නොසෙල්වෙන උපමාවකට වඩා, සභාවට එහි අනන්‍යතාවය ලබාගත හැක්කේ, “ජීවමාන දෙවියන්වහන්සේගේ දේව මාළිගාව” ලෙසය. (2 කොරින්ති 6:16).