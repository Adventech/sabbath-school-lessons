---
title:  'තිරස් ගිවිසුම: කුරුසිය සහ සභාව'
date:   22/07/2023
---

### මේ සතියේ පාඩමේ අධ්‍යයනය සඳහා කියවන්න
එපීස 2:11-22; රෝම. 3:31; රෝම. 7:12; යෙසායා 52:7; යෙසායා 57:19; යොහන් 14:27; 1 කොරින්ති 3:9-17.

> <p>කටපාඩම් පදය</p>
> “නුමුත් වරක් දුර සිටියාවූ නුඹලා දැන් ක්‍රිස්තුස් යේසුස්වහන්සේ තුළ උන්වහන්සේගේ ලේ කරණකොටගෙන ළංකරනු ලැබුවහුය. මක්නිසාද වෙන්කිරීමේ මැද බිත්තිය බිඳදමා, ඒ සතුරුකම නමැති නියෝගවල අන්තර්ගතවූ ආඥාවල ව්‍යවස්ථාව තමන්ගේ මාංසයෙන් නැතිකොට,” (එපීස 2:13, 14)

ඔබ යුදෙව්වන්ගේ දෙවියන්වහන්සේව අගය කිරීමට උගත් අන්‍ය ජාතිකයෙකි. ග්‍රීකයෙකි. එපමණක් නොව, ඔබ බොහෝ දෙවිවරුන්ට නමස්කාර කිරීම අත්හැර එකම සත්‍ය දෙවියන්වහන්සේව වැළඳගෙන ඇත. ඔබ ලස්සන ගම්මාන මැදින් ඇවිද යමින්, යෙරුසලමේ දේවමාළිගාවේ කුළුණු අතරින් ගමන් කරන විට, නමස්කාරයේ හඬ ඔබගේ ප්‍රශංසා කිරීම බලාපොරොත්තු වෙයි. එසේ වුවත්, ඔබට අඩි හතරක් උස ගල්වලින් තැනූ බාධකවලට මුහුණ දීමට සිදුවේ. ගලින් බැඳි තාප්ප වල, අඩියෙන් අඩිය ලතින් සහ ග්‍රීක භාෂාවෙන් මෙම පණිවිඩය කැටයම් කර ඇත: “කිසිම විදේශිකයෙකුට දේවමාළිගාව වටා ඇති බාධකයට සහ කොටුවට ඇතුළු විය නොහැක. එසේ කොට අසුවුවහොත්, ඔහුට අත්වන මරණය ගැන වග බලා ගත යුතුය.” ඒ මොහොතේදී ඔබව ඉවත දමා ඇති බවත්, තනිකර සහ වෙන්කර දමා ඇති බවත් හැඟේ.

එපීස 2:11-22 හි, පාවුල් දකින්නේ ක්‍රිස්තුස්වහන්සේගේ කුරුසිය එවැනි බාධක සහ බිත්ති විනාශ කරමින් නාට්‍යාකාර වෙනසක් ඇති කළ බවයි. තිරස් වූ, කුරුසිය තනිවීම නැතිකර දමා මනුෂ්‍යයා දෙවියන්වහන්සේ හා සම්බන්ධ කරයි. සිරස් වූ එය මිනිසුන් එකිනෙකා සමඟ සම්බන්ධය ගොඩ නගයි. කුරුසිය මගින් සතුරුකම ඉවත් කොට, යුදෙව්වන් සහ අන්‍ය ජාතීන් අතර සමාදානය ගොඩ නගයි. එසේ කරමින් ඔවුන්ගෙන් “එක් නව මනුෂ්‍යත්වයක්”‍ බිහි කරයි. (එපීස 2:15). ඔවුන් එක්ව නව දේවමාළිගාවක් බවට පත් වෙයි. එනම් ”‍ආත්මයාණන්වහන්සේ මගින් දෙවියන්වහන්සේ වැඩ සිටින ස්ථානයයි.්”‍ (එපීස 2:22).

මෙම සත්‍යය අද අපට කුමක් අදහස් කරයිද?

ජූලි 29 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.