---
title:  ක්‍රිස්තුස්වහන්සේ ළඟට ගෙනාවේය
date:   23/07/2023
---

`එපීස 2:1-3, පාවුල්ගේ අන්‍යජාතිකයින් පිළිබඳ කරන ලද මුල් විස්තරය, එපීස 2:11, 12 පාඨ සමඟ සසඳන්න. ඔවුන්ගේ අතීතය පිළිබඳ නව විස්තරයේදී ඔහු අවධාරණය කරන්නේ කුමක් ද?`

දැන් ක්‍රිස්තුස්වහන්සේ තුළ ඇදහිලිවන්තයන් වන අන්‍ය ජාතිකයින් සහ උන්වහන්සේගේ “‍ශරීරයේ”‍ සභාවේ සාමාජිකයන් වරක් ඊශ්‍රායල්වරුන්ගෙන් සහ දෙවියන්වහන්සේගේ මිදීමෙන් සම්පූර්ණයෙන්ම වෙන්ව සිටියහ. පාවුල්ගේ විනිශ්චය වන්නේ ඔවුන් මේ අතීතය “මතක තබා ගැනීම”‍ වැදගත් බවයි (එපීස 2:11). ඔවුහු එවිට “ක්‍රිස්තුස්වහන්සේගෙන් තොරව සිටියහ.” එනම් ආලේපලත් තැනන්වහන්සේ නොහොත් ඊශ්‍රායෙලයේ මෙසියස්වහන්සේය. ඔවුහු “ඊශ්‍රායෙල් ප්‍රාන්තයේ හෝ මිනිසුන්ගෙන් වෙන්ව සිටියහ.” ඔවුහු “පොරොන්දු ගිවිසුම්වලින් අමුත්තන්” වූහ. එනම්, ගැළවීමේ ඉතිහාසය පුරාම දෙවියන් වහන්සේ විසින් පිළිගන්වනු ලැබූ ගැළවීමය. ඊශ්‍රායලයෙන් වෙන්වීම සහ ඒ තුළින් පුදකරනු ලැබූ ගැළවීමෙන් අදහස් වන්නේ, ඔවුන්ට වරක් “බලාපොරොත්තුවක්”‍ නොතිබූණු අතර “ඔවුහු දෙවියන්වහන්සේගෙන් තොරව ලෝකයේ සිටි” බවත්ය. (එපීස 2:12).

එසේම, ඔවුන්ගේ අතීත පැවැත්ම තුළ අන්‍යජාතිකයින් ඔවුනොවුන් අතර සහ යුදෙව්වන් අතර මහා අරගලයකට හසුවී සිටියහ. පාවුල් මෙම මුල් බැසගත් වෛරය පිළිබඳ හැඟීමක් සහ එහි එක් රෝග ලක්ෂණයක් වන නමින් හැඳින්වීම ගැන අදහසක් ඉදිරිපත් කරයි. “එහෙයින් පෙර කාලයේදී මාංසයෙන් අන්‍යජාතිකයන්ව සිටියාවූ, අතින් මාංසයෙහි කරනලද චර්මඡේද්‍යය ඇත්තන් විසින් අචර්මඡේදිතයෝයයි කියනලද්දාවූ නුඹලා” (එපීස 2:11).

කෙසේවෙතත්, එපීස 2:13 පාඨය, දැන් සම්පූර්ණයෙන්ම වෙනසකට ලක්වූ දෙයක් පෙන්වයි. පාවුල් මෙසේ ලිවීය: “නමුත් වරක් දුර සිටියාවූ නුඹලා දැන් ක්‍රිස්තුස් යේසුස්වහන්සේ තුළ උන්වහන්සේගේ ලේ කරණකොටගෙන ළංකරනු ලැබුවහුය.”

පාවුල් අන්‍යජාතික ඇදහිලිවන්තයන් වරක් “දුර ඈත”‍ ලෙස විස්තර කරද්දී ඔහු යෙසායා 57:19 පාඨයෙන් උපුටා ගනියි. “දුර සිටින්නාටත්, ළඟ සිටින්නාටත් සමාදානය වේවා, සමාදානය වේවා. මම ඔහු සුවකරන්නෙමි,”‍යි ස්වාමීවහන්සේ පවසන සේක. (එපීස 2:17, 18 පාඨ සංසන්දනය කරන්න). ක්‍රිස්තුස්වහන්සේ තුළ සහ උන්වහන්සේගේ කුරුසිය තුළින්, අන්‍යජාතික ඇදහිලිවන්තයින්ව ඔවුන්ව වෙන් කරනු ලැබූ ස්ථානයේ සිට සියලු දෙනා ළඟට ගෙන එනු ලැබූහ. දෙවියන් වහන්සේ, බලාපොරොත්තුව සහ ඔවුන්ගේ යුදෙව් සහෝදර සහෝදරියන් වෙතටය. පාවුල්ගේ විස්තරයේදී, අදාළ කරන ලද බලසම්පන්න ශුභාරංචිය මෙන්න: ක්‍රිස්තුස්වහන්සේගේ කුරුසියට යුදෙව්වන් සහ අන්‍යජාතිකයින් අතර ඇති පුළුල් භේදය සුව කරන අතර ඉන් අපගේ සියලු‍ ආරවුල් සහ භේද විසඳිය හැකිවේ. මෙම ශුභාරංචිය අපව කැඳවන්නේ අපගේම ජීවිත තුළ සහ සභාව තුළ පවතින බෙදීම් ගැන සලකා බලා ඒවා තුරන් කිරීම සඳහා කුරුසියේ බලයට ඉඩදීම සඳහාය.

`යේසුස්වහන්සේ ඔබව මුදවා ගනු ලැබුවේ කුමන තත්ත්වයෙන්ද? උන්වහන්සේ ඔබව සොයා ගන්නා විට ඔබ සිටියේ කොතැනද යන්නත්, උන්වහන්සේට ඔබව හමු නොවූයේ නම් ඔබ සිටින්නේ කොතැනද යන්නත් යම් විධිමත්භාවයකින් යුතුව සිහිපත් කිරීම ඔබට වැදගත් වන්නේ ඇයි?`