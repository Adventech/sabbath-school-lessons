---
title:  'සංහිඳියාව: කුරුසියෙන් දෙවියන්වහන්සේගේ ත්‍යාගය'
date:   24/07/2023
---

> <p></p>
> “මක්නිසාද වෙන්කිරීමේ මැද බිත්තිය බිඳදමා, ඒ සතුරුකම නමැති නියෝගවල අන්තර්ගතවූ ආඥාවල ව්‍යවස්ථාව තමන්ගේ මාංසයෙන් නැතිකොට... කුරුසියෙන් සතුරුකම නැසූ බැවින් දෙගොල්ලම එක ශරීරයක් කොට, කුරුසිය කරණකොටගෙන දෙවියන්වහන්සේට සමගිකරදෙන පිණිසත්ය.” (එපීස 2:14-16).

`එපීසයේ මෙම එක් එක් ඡේදය තුළ පාවුල් කුරුසිය සහ ක්‍රිස්තුස් වහන්සේගේ කාර්යයේ බලපෑම විස්තර කරන්නේ කෙසේද? කුරුසිය ගැන පාවුල් පවසන දේ සහ එය අපගේ සබඳතා වෙනස් කරන ආකාරය ඔබ සාරාංශ කරන්නේ කෙසේද? (එපීස 1:7, 8; එපීස 4:32; එපීස 2:13, 14; එපීස 2:16; එපීස 5:2, 25 බලන්න.)`

මෙම සතියේ අපගේ ඡේදය හා සම්බන්ධව, එපීස 2:11-22 පාඨ වලින් ඉදිරිපත් කරන්නේ, කුරුසිය විශ්වාසවන්තයින් සඳහා විශාල වත්කම් තුනක් අත්කර දෙන බවයි: (1) දෙවියන්වහන්සේගෙන් “දුරස්ථව”‍ සිටින උන් වහන්සේගේ සෙනඟ “ළඟට ගෙන ඒම,” (එපීස 2.:13) දැන් දෙවියන් වහන්සේගේ දූ පුතුන් සහ යුදෙව් ඇදහිලිවන්තයින්ගේ සහෝදර සහෝදරියන් යන අයට, (එපීස 2:19); (2) යුදෙව්වන් සහ අන්‍යජාතිකයින් අතර තවමත් “මරණයට පත් කළාවූ” “සතුරුකම”‍ (එපීස 2:16). ක්‍රිස්තුස්වහන්සේගේ කුරුසිය, යුදෙව්වන් සහ අන්‍යජාතිකයින් සතුරන් බවට පත් කළාවූ, සදාකාලික සතුරුකම සහ යුද්ධය ඉවත් කර දමයි (එපීස 2:17); (3) සතුරුකම වෙනුවට සංහිඳියාව ඇති වෙයි. “... දෙගොල්ලම එක ශරීරයක් කොට කුරුසිය කරණකොටගෙන දෙවියන්වහන්සේට සමගි කර දෙන පිණිස...”‍ එය ක්‍රිස්තුස්වහන්සේගේ අරමුණ විය. (එපීස 2:16; කොලොස්සි 1:19-22 පාඨ සමග සංසන්දනය කරන්න).

සංහිඳියාව යනු කුමක්ද? සංහිඳියාව ඇති කළ විට කුමන හැඟීමක් ඇතිවේද? මවක් සහ දියණියක් අතර වසර ගණනාවක් තිස්සේ පැවති විරසකයක් ගැන සිතන්න. මෙම විරසකය කරුණාවේ සහ සමාව දීමේ තුළ විසඳී ගොස් දෙදෙනා අතර ඇති වූ නැවත එක්වීම ගැන සිතන්න. එනම් සංහිඳියාවයි. සංහිඳියාව අත්විඳින්නේ එක් සභා සාමාජිකයෙක් අනෙකාගෙන් බෙදීමක් ඇති කළාවූ ඕනෑම ගැටළුවක් පසෙක තබා, එම සභා සාමාජිකයා පිළිගන්වන ලද ඉල්ලීම පිළිගැනීම සිදුවූ විටය. සංහිඳියාව යනු යාන්ත්‍රික හෝ නීතිමය යෙදීමක් නොව බිඳී ගිය අන්තර් පුද්ගල සම්බන්ධතාවයක් යථා තත්වයට ගෙන ඒම සැමරීමයි. ක්‍රිස්තුස්වහන්සේගේ බලවත් කාර්යය සම්බන්ධතා වලට බලපෑම ගැන කථා කිරීමට පාවුල් නිර්භීත වෙයි. එය අපගේ ජීවිත ආක්‍රමණය කර අපගේ බෙදීම් විනාශ කර, අපගේ ආරවුල් නැති කොට, එකිනෙකා සමඟ අපගේ මිත්‍රත්වය සහ අවබෝධය අලු‍ත් කරන බව ඔහු සිතයි.

`ඔබට යම් අයෙක් සමග සංහිඳියාව ඇති කරගැනීම සඳහා මෙහි සඳහන් ප්‍රතිපත්ති ඔබ කුමන ආකාරයෙන් අදාළ කරගන්නේද? ඔබ එය කෙසේ දිගටම කරන්නේද?`