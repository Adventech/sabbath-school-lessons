---
title:  යාකොබ් - ඉශ්‍රායෙල්
date:   28/05/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 32:22-31; හොෂෙයා 12:3, 4; යෙරමියා 30:5-7; උත්පත්ති 33; උත්පත්ති 34:30-35:29.

> <p>කටපාඩම් පදය</p>
> “ ...... නුඹ දෙවියන්වහන්සේ සමගත්, මනුෂ්‍යයන් සමගත් පොරබදා ජයගත් නිසා නුඹේ තම මින් මතු යාකොබ් නොව ඉශ්‍රායල් වන්නේ යයි උන්වහන්සේ කීසේක.” (උත්පත්ති 32:28)

යාකොබ්ගේ පවුලේ වෘත්තාන්තය දිගටම යන්නේ යහපත සහ අයහපත සමගය. එසේ වුවද” ඒ සියල්ල මධ්‍යයේ දෙවියන්වහන්සේගේ හස්තය සහ ගිවිසුම් පොරොන්දු වලට උන්වහන්සේගේ විශ්වාසවන්තකම එළිදරව් කෙරේ.

මේ සතියේදී යාකොබ් පිළිබඳ වැඩි විස්තර හෙළිවේ. දැන් ඔහු ලාබන්ගෙන් වෙන්ව ආපසු නිවස බලා යන ගමනේදී ඒසව්, එනම් යාකොබ්ගේ ද්‍රෝහිත්වය සම්මුඛ වෙයි. ඔහුට බොහෝ සෙයින් දුක්ඛිත ලෙස වැරදි කළාවූ ඔහුගේ සොහොයුරා දැන් ඔහුට කුමක් කරන්නේද? 

වාසනාවකට මෙන් යාකොබ්ට, ඔහුට පැමිණෙන්නට තිබුණු දේ ගැන ඇති වූ බිය මධ්‍යයේ, ඔහුගේ පියවරුන්ගේ දෙවියන්වහන්සේ ඔහුට නැවතත් පෙනී සිටිසේක. එය පසුව “යාකොබ්ගේ ගැටළු කාලය” නමින් හැඳින්වෙන දෙය පිළිබඳ පූර්වගාමියාය. (යෙරමියා 30:5-7 පාඨ බලන්න). එමෙන්ම ඒ රාත්‍රියේදී පත්කරනු ලබන්නා වන යාකොබ්, “ඉශ්‍රායල්” බවට පත්විය. නව ආරම්භයකට නව නාමයක්. එනම් අවසානයේදී ඔහුගේ නාමයෙන් හැඳින්වෙන ජාතියක් බිහිකිරීමේ ආරම්භයකි.

වෙනත් වචන වලින් කියතොත්, සිදුවූ සියල්ලම නොතකා, කුලදෙටුවන් සහ ඔහුගේ පවුල් ගැන ශුද්ධ ලියවිල්ලේ සඳහන් කර ඇත්තේ දෙවියන්වහන්සේ  පොරොන්දු වූ දේවල් ඉෂ්ට කිරීමට විශ්වාසවන්ත වන බව අපට පෙන්වා දීමටය. කුමන දේ සිදුවුවත්, වෙන කිසිවක් නොව උන්වහන්සේගේ සෙනඟ උන්වහන්සේ යමක් ඉෂ්ට කරන විටදී එය නතර කිරීමට උත්සාහ දැරුවද උන්වහන්සේ එය ඉෂ්ට කරන සේක.

_ජුනි 4 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._