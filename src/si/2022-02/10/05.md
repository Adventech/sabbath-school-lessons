---
title:  පවතින පිළිම වන්දනාව
date:   01/06/2022
---

`උත්පත්ති 34:30-35:15 පාඨ කියවන්න. මෙහි සිදුවූ දෙය තුළින් සත්‍ය නමස්කාරය පිළිබඳ අපට කුමන පාඩම් උගත හැකිද?`

යාකොබ් කානානිවරුන් සමග ඔහුගේ සාමය සම්මුතියකට පත්වූ බව චෝදනා කිරීමෙන් පසුව සහ (උත්පත්ති 34:30), එමෙන්ම ඔහුගේ පුතුන් දෙදෙනාට චෝදනා කරනු ලැබුවාට (උත්පත්ති 34:30) පසුව ෂෙඛෙම් නමැති ස්ථානයෙන් පිටව ගොස් ගිවිසුම අළුත්වැඩියා කිරීම සඳහා බෙතෙල් කරා යන ලෙස දෙවියන්වහන්සේ ඉල්ලා සිටිනසේක. ඇත්තෙන්ම ස්වාමීන්වහන්සේ ඔහුට පවසන්නේ ඔහු එහි ගියවිටදී පූජාසනයක් ගොඩ නැගීමට අවශ්‍ය බවය.

ඒ අතරතුරේදී, පළමුවන වාර්තා කර ඇති සිද්ධිය වන්නේ, දෙවියන් වහන්සේගේ ආඥාවට පසුව යාකොබ් ඔහුගේ මිනිසුන්ට කානානි ප්‍රතිමා ඉවත් කර දමන ලෙස පැවසීමය. ඒවා ෂෙඛෙම් නගරයේ කොල්ලකෑමේදී සොරාගත් දේවල්ය. එමෙන්ම රාකෙල් විසින් නිවසේ තිබූ දෙවිවරු සොරකම් කළ දේවල්ද ඉවත දමන ලෙස අණ කරනු ලැබීය. (උත්පත්ති 31:19, 32). මේ සියළු දේම දෙවියන්වහන්සේ සමග ගිවිසුමට තීරණාත්මක දේවල් වේ.

දෙවියන්වහන්සේට යාකොබ්ගේ කැපවීම නොසලකා, ප්‍රතිමා පවත්වාගෙන ගිය අතර සමහරවිට ඒවාට නමස්කාර කරන්නටද ඇත. යාකොබ්ට කානානිවරුන්ගේ බලපෑමෙන් වැළකී සිටීම සඳහා ෂෙඛෙම් හැරයාම කානානිවරුන්ගේ බලපෑමෙන් වැළකී සිටීම සඳහා ෂෙඛෙම් හැරයාම පමණක් නොසෑහේ. යාකොබ්ට කඳවුර තුළ ඇති ප්‍රතිමා සහ මිනිසුන්ගේ හදවත් තුළ ඇති ප්‍රතිමා ඉවත් කර දැමීමට සිදුවෙයි.

පශ්චත්තාපවීමේ ක්‍රියාවලිය තුළ එක් ස්ථානයක සිට තවත් ස්ථානයකට මාරුවීම, එක සභාවකින් තවත් සභාවකට මාරු වීමට වඩා යමක් අඩංගු වේ. බොහෝ සෙයින් වැදගත් වන්නේ, අපගේ හදවත් තුළ පවතින පිළිම වන්දනාව ඉවත් කර දැමීමය. අපි කොහේ සිටියද එසේ කළ යුතු වෙමු.  මක්නිසාද අපට ප්‍රතිමාවක් ගොඩනැගීමට ඕනෑම දෙයක් මගින් කළ හැකිය.

යාකොබ් දෙවියන්වහන්සේට කීකරුවී, දෙවියන්වහන්සේගේ පනත් ප්‍රකාරයට ඉදිරියට යන විටදී දෙවියන්වහන්සේ අවසානයේදී මැදිහත් වන සේක. එමෙන්ම “දෙවියන්වහන්සේගේ බිය,” (උත්පත්ති 35:5) ඔවුන් වටා සිටි මිනිසුන්ට බලපායි. ඔවුහු යාකොබ්ට කෙසේවත් පහර නොදෙන්නෝය. එවිට යාකොබ් “ඔහු සමග සිටි සියල්ලෝද,” සමග නමස්කාර කිරීමට සූදානමින් සිටියි. (උත්පත්ති 35:6). පවුලේ එක්සත් භාවය ප්‍රතිස්ථාපනය වූයේය යන යෝජනාව සමග යාකොබ් එම ස්ථානයට ‘එල් බෙතෙල්’ යන නාමය දෙන්නේය. එනම් ඉනිමග සම්බන්ධව ඔහු දුටු සිහිනය, ස්වර්ගය සහ පොළොව අතර ඇති සම්බන්ධතාවයේ සලකුණ කාලයක් තිස්සේ කැඩී තිබුණද දැන් එය ප්‍රතිස්ථාපනය කරනු ලැබ ඇත යන කරුණු යෝජනා කරයි.

ඉන් අවධාරණය කරන්නේ, දෙවියන්වහන්සේගේ (බෙතෙල්හි) ස්ථානයට වඩා කාලය සම්බන්ධවයි. මෙහිදීද දෙවියන්වහන්සේ  යාකොබ්ට ‘ඉශ්‍රායල්’ යන නම මතක් කරදෙන සේක. (උත්පත්ති 35:10). එනම් මෙම ආශිර්වාදය අදාළ කරන්නාවූ ආශිර්වාද දෙගුණයයි. පළමු අර්ථය වන්නේ ඵලදායිතාවයයි. මෙසියස් වංශය සම්ප්‍රේෂණය කිරීම සහ බොහෝ ජාතීන්ගේ පරම්පරාවය (උත්පත්ති 35:11). දෙවනුව, එය පොරොන්දු දේශය වෙත යොමු කරයි. (උත්පත්ති 35:12).

`පිළිම වන්දනාව අපගේ හදවතට ඇතුල් වන උපක්‍රම මොනවාද? අපට ඒ පිළිබඳ කුමක් කළ හැකිද?`