---
title:  රාකෙල්ගේ මරණය
date:   02/06/2022
---

`උත්පත්ති 35:15-29 පාඨ කියවන්න. ඔහුගේ අක්‍රිය පවුල තුළදී යාකොබ්ට මුහුණ දීමට සිදුවූ වෙනත් කරදර මොනවාද?`

යාකොබ් බෙතෙල් අත්හැර ගිය විගසම පොරොන්දු දේශය කරා යන ගමනේදී අවසාන පියවර අන්තර් සම්බන්ධතා තුනකින් යුක්ත විය. යාකොබ්ගේ අවසාන පුත්‍රයාද බිහිවෙයි. රාකෙල් මිය යයි. එමෙන්ම යාකොබ්ගේ පළමු පුත්‍රයා වන ලෙයාගෙන් උපන් රූබන්, යාකොබ්ගේ උප භාර්යාව සමග නිදා ගනියි. තරුණයා මෙවැනි කෲර දෙයක් කරන්නේ ඇයිදැයි පාඨයෙන් නොකීවද, ඔහුට කෙසේ හෝ අවශ්‍ය වූයේ යාකොබ්ගේ අන්තිම පුත්‍රයාගේ උපත අපවිත්‍ර කිරීමටය. එමෙන්ම රාකෙල් ගැන මතකයට නින්දා පැමිණවීමටය. අපි කිසිදෙයක් නොදනිමු. 

යාකොබ්ගේ අන්තිම පුත්‍රයාගේ උපත බෙත්ලෙහෙම හා සම්බන්ධවේ. (උත්පත්ති 35:19). එනම් එය පොරොන්දු දේශයට සීමා කෙරිණි. එසේ නම් මෙම උපත ඉශ්‍රායල්ගේ අනාගතය පිළිබඳ දෙවියන්වහන්සේගේ පොරොන්දුව ඉටුවීමකි. වින්නඹුව, දෙවියන්වහන්සේ ආබ්‍රහම්ට තහවුරු කිරීමේදී භාවිතා කළාවූ එම වචනම අනාවැකියක ස්වරූපයෙන් පවසන්නීය : “බිය නොවන්න.” (උත්පත්ති 35:17 පාඨය උත්ප්තති 15:1 සමග සංසන්දනයකරන්න).

මරණ මංචකයේ සිට රාකෙල් ඇයගේ පුත්‍රයාට ‘බෙන් ඔනි’ එනම් “ශෝකයේ පුත්‍රයා” යන නාමය ඇගේ වේදනාව ප්‍රකාශ කිරීම සඳහා දුන් අතර යාකොබ් එම නම ඔහුට තබයි. බෙන්යමින්ට, “දකුණු අතේ පුත්‍රයා,” යන අර්ථය ඇති එම නම යොදන්නේ සමහර විට දකුණු දේශය වෙත යොමුවන්නේ පොරොන්දු දේශය පිළිබඳ බලාපොරොත්තුව  ප්‍රකාශ කිරීම සඳහා විය හැකිය. දෙවියන්වහන්සේ ඔහුට ප්‍රකාශ කළාවූ සියළුම දේවල් සෙනඟ එහි පදිංචි වීමෙන් පසු කරන බවය.

එසේ වුවද, රූබන් බිල්හා එනම් ඔහුගේ පියාගේ උප භාර්යාව සහ රාකෙල්ගේ මෙහෙකාරිය සමග ලිංගික සම්බන්ධතාවයක් පවත්වයි. (උත්පත්ති 35:25; උත්පත්ති 30:3) ඔහු මෙම අපකීර්තිමත් ක්‍රියාව කළේ ඇයිදැයි අපි නොදනිමු. එයද මනුෂ්‍යයාගේ පිරිහීමේ තවත් නිදසුනකි. 

පුදුමයකට මෙන්, යාකොබ් මෙම බිහිසුණු උල්ලංඝනයට, ඔහුට එය දන්වනු ලැබුවද, ප්‍රතිචාර නොදක්වයි. (උත්පත්ති 35:22). සමහරවිට ඔහුගේ ජීවිතයේ මේ වන විට, ඔහු වටා පවතින පාපය සහ කෲරත්වය මධ්‍යයේ වුවද, ඒවා නොතකා දෙවියන්වහන්සේ උන්වහන්සේගේ පොරොන්දු ඉෂ්ට කරන බව යාකොබ් සිතුවා විය හැකිය.

යාකොබ් පුතුන් 12 දෙනාගේ ලැයිස්තුවේ අදාළ කරනු ලැබුවේ මෙම ඇදහිල්ලේ නිශ්චිත පාඩම වන අතර, ඔවුහු ඉශ්‍රායලයේ මුතුන් මිත්තෝ වන්නාහ. (උත්පත්ති 35:22-26). අපි දකින ආකාරයට ඔවුහු ඉතාම හොඳ කරුණාවන්ත පුද්ගලයින් නොවේ. එසේ වුවද, බොහෝ ගැටළු සහ අක්‍රියශීලීභාවය, අති දරුණු කෲරත්වය පැවති විට පවා, එනම් බිල්හා සමග සිදුවූ රූබන්ගේ පාපයද එනම් මෙම පවුල කොතරම් අවුල් ජාලයක් වුවද ඒවා නොතකා මෙම පවුල තුළින් දෙවියන්වහන්සේගේ කැමැත්ත ඉටුවන්නේය. 

මනුෂ්‍ය වැරදි නොතකා දෙවියන්වහන්සේගේ අවසාන පරමාර්ථ ඉෂ්ට වන්නේය. මිනිසුන් සහයෝගයෙන් ක්‍රියා කළා නම් සහ ඔවුන් උන්වහන්සේට කීකරු වූවා නම් කුමක් සිදුවේදැයි සිතා බලන්න. කොපමණ පහසුවෙන් එනම්, අඩු මිනිස් දුක් විඳීමෙන් සහ පීඩාවෙන් සහ ප්‍රමාදයෙන් දෙවියන්වහන්සේගේ කැමැත්ත ඉටු විය හැකිද?