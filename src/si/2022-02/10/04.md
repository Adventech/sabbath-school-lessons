---
title:  දීනාගේ කඩකිරීම
date:   31/05/2022
---

දැන් යාකොබ් ඔහුගේ සහෝදරයා සමග සමාදානයට පැමිණිවිටදී ඔහුට කානාන් දේශයේ සාමයෙන් ජීවත්වීම සඳහා අවශ්‍ය වෙයි. “ආරක්ෂිත” (උත්පත්ති 33:18) “සාමය” යන වචනය අර්ථවත් කෙරේ. පළමුවරට ඔහුගේ ගමනේ “සාමය” චරිත ලක්ෂණයක් ලෙස දැක්වේ.

පදිංචිකරුවන්ගෙන් භූමි භාගයක් මිලදී ගැනීමෙන් පසු (උත්පත්ති 33:19) ඔහු එහි අල්තාරයක් (පූජාසනයක්) ගොඩ නගයි. එසේ කළේ ඔහු කොතරම් ස්වාමීන්වහන්සේගෙන් යැපෙන්නේද යන්න පිළිබඳ ඔහුගේ ඇදහිල්ල සහ අවබෝධය පෙන්වීම සඳහාය. මක්නිසාද ඔප්පු කරන ලද සෑම පූජාවක් සමගම, නමස්කාර කිරීමේ ක්‍රියාවක් තිබූ බැවිනි. 

එසේ වුවද, ඔහුගේ ජීවිතයේ පළමු වරට, යාකොබ් ඉශ්‍රායල් දේශයේ පදිංචි වීමේදි ගැටළු වලට මුහුණ දෙයි. ගෙරාර්හි ඊසාක් අභිමලෙක් සමග මෙන් (උත්පත්ති 26:1-33) යාකොබ් කානානිවරුන් සමග නැවතීමට මාර්ග සොයයි.

`උත්පත්ති 34 වැනි පරිච්ඡේද කියවන්න. සාමකාමී සම්බන්ධතාවයක් ගොඩ නැගීමට ගත් උත්සාහයට බාධා කරන ආකාරයේ කුමක් සිදු වුණිද?`

මෙම නරක සිද්ධිය මගින් ඇපැහැදිලි චරිත සහ ඔවුන්ගේ ක්‍රියා ඔප් නංවා පෙන්වයි. සංවේදී ෂෙඛෙම්, දීනාට හිරිහැර කරන්නාවූ තැනැත්තා, නිරූපණය කර ඇත්තේ, අවංක සහ දීනාට ප්‍රේම කරන පුද්ගලයෙක් හැටියටය. එමෙන්ම ඔහුට සංශෝධනයක් කිරීමට බලාපොරොත්තු වෙයි. ඔහු ගිවිසුම් චාරිත්‍රයක් වන චර්මඡේදනය පවා කිරීමට එකඟ වෙයි.

ඒ අතරතුරේදී දෙවියන්වහන්සේ සහ උන්වහන්සේගේ පනත් වල ආරක්ෂකයින් මෙන් ඉදිරිපත් වන සිමියොන් සහ ලෙවී, එනම් කානානිවරුන් සමග අන්තර් විවාහ වලට විරුද්ධ වන්නාවූ පුද්ගලයින්, (ලෙවී කථාව 19:29). බොරුව සහ රැවටිල්ල වෙත යොමු වෙති. (උත්පත්ති 34:13). එමෙන්ම මරා දැමීමට සහ කොල්ල කෑමට යොමු වෙති. (උත්පත්ති 34:25-27). ඔවුන්ගේ ක්‍රියා හෙළා දැකිය හැකි මෙන්ම (එය කළ එක මිනිසෙකුට දඬුවම් නොදෙන්නේ මන්ද?) එමගින් බොහෝ වැඩිපුර ගැටළු ඇතිවීමේ විභවයක්ද ඇත.

යාකොබ් ගැන බලන විට ඔහු සැලකිලිමත් වන්නේ සාමය ගැන පමණි. ඔහුගේ දියණියව දූෂණය කළ ආරංචිය ඔහුට ලැබුණු විටදී ඔහු කිසිවක් නොකියයි. (උත්පත්ති 34:5). කෙසේවෙතත්, ඔහුගේ පුතුන් කළ දෙය දැනගත් විට සිදුවන්නට ඉඩ ඇති දෙය ගැන නිසා ඔවුන්ට තරවටු කරයි. “.... දේශයේ වැසියන්වූ කානානිවරුන් සහ ඵරිසිවරුන් විසින් මා නුරුස්සනු ලබන්ට සැලැස්වීමෙන් නුඹලා මා හිරිහැරයට පත් කළාහුය. ගණනින් ස්වල්ප වූ මට විරුද්ධව ඔවුන් රැස්ව මට පහර දෙනවා ඇත. මා හා මාගේ පවුල විනාශ වන්නේය.....” (උත්පත්ති 34:30). 

`මේ වාර්තා තුළ නැවත නැවතත් වංචාව සහ රැවටිල්ල අපි දකිමු. එමෙන්ම කරුණාවන්ත ක්‍රියාවන්ද දකිමු. මින් අපට මනුෂ්‍ය ස්වභාවය ගැන කුමක් පවසන්නේද?`