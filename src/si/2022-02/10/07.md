---
title:  වැඩිදුර අධ්‍යයනය සඳහා
date:   03/06/2022
---

කියවන්න. එලන් ජී. වයිට් මහත්මියගේ "The Night of Wrestling," pp.195-203, in Patriarchs and Prophets.

“පොර බැදීමේ සහ වේදනාකාරී රාත්‍රියේදී යාකොබ් අත්දැකීම තුළින් මගින් නියෝජනය කරනු ලබන්නේ ක්‍රිස්තුස්වහන්සේගේ දෙවෙනි පැමිණීමට පෙර උන්වහන්සේගේ සෙනගට පසුකර යාමට සිදුවන පීඩාවන්ය.... දෙවියන් වහන්සේගේ මිනිසුන් කෲර බලවේගයන්ට විරුද්ධව කරන අවසාන සටනද එබඳු වන්නේය. දෙවියන්වහන්සේ ඔවුන්ව මුදා ගැනීමේ බලය පිළිබඳ ඔවුන්ගේ ඇදහිල්ල, ඔවුන්ගේ නොපසුබට උත්සාහය සහ ඔවුන්ගේ විශ්වාසය පරීක්ෂා කරන සේක. ඔවුන්ගේ තත්වය ඉතාම බලාපොරොත්තු රහිත බවට සිතුවිල්ල මගින් ඔවුන්ව බිය ගැන්වීමට සාතන් උත්සාහ දරන්නේය. එනම් ඔවුන්ගේ පාපය කමාව නොලැබීමට තරම් මහත් බව පෙන්වා දෙමිනි. ඔවුන් තුළ ඔවුන්ගේ වැරදි පිළිබඳ ගැඹුරු හැඟීමක් ඇතිවන අතර, ඔවුන් තම ජිවිත සමාලෝචනය කරන විට ඔවුන්ගේ බලාපොරොත්තු ගිලා බසින්නේය. එහෙත් දෙවියන්වහන්සේගේ කරුණාවේ ශ්‍රේෂ්ඨත්වය මතක් වීමෙන් සහ ඔවුන්ගේ අවංක පශ්චත්තාපය සමග අසරණ, පසුතැවිලි වන්නාවූ පව්කාරයින් වෙනුවෙන් ක්‍රිස්තුස්වහන්සේ තුළින් උන්වහන්සේගේ පොරොන්දු ඉටු කරන ලෙස ආයාචනා කරති. ඔවුන්ගේ යාච්ඤාවලට පිළිතුරු ලැබීම ප්‍රමාද නිසා ඇදහිල්ල අඩු නොවන්නේය. ඔවුහු දෙවියන්වහන්සේගේ ශක්තියේ එල්බගෙන සිටින්නෝය. එනම් යාකොබ් දේව දූතයා අල්ලාගෙන සිටි ආකාරයෙනි. ඔවුන්ගේ ආත්මයේ භාෂාව වන්නේ, “ඔබ මට ආශිර්වාද කළොත් මිස, නැත්නම් යන්ට නොහරිමි” යන්නයි.

“එසේ වුවද, දෙවියන්වහන්සේ පාපයට පාවා දෙනු ලැබූ එහෙත් සත්‍ය පසුතැවිලි වීමෙන් උන්වහන්සේ වෙතට ආපසු පැමිණි අයව ඉවත නොදමන බවට යාකොබ්ගේ ඉතිහාසය සහතිකයකි. යාකොබ්ට අරගල කිරීමෙන් තමාගේම ශක්තියෙන් ලබා ගැනීමට නොහැකි වූ දෙය ලබාගැනීමට හැකිවූයේ ස්වයං යටත්වීම සහ විශ්වාසවන්ත ඇදහිල්ල තුළිනි. දිව්‍ය බලය සහ කරුණාව තුළින් පමණක් ඔහු බලාපොරොත්තු වන ආශිර්වාද ලබා ගත හැකි බව දෙවියන්වහන්සේ උන්වහන්සේගේ සේවකයාට ඉගැන්වූ සේක. අවසාන කාලයේ ජීවත් වන අයටද එය එසේම වන්නේය. අනතුරු ඔවුන් වටකරගත් විට, බලාපොරොත්තු සුන්වීමෙන් ආත්මය පෙළන විටදී ඔවුන් සම්පූර්ණයෙන්ම ගිවිසුමේ පොරොන්දු මත රඳා සිටිය යුතුය. අපගේම ශක්තියෙන් අපට කිසිවක් කළ නොහැකිය. —Ellen G. White, Patriarchs and Prophets, pp. 201-203.

**සාකච්ඡා සඳහා ප්‍රශ්න**

`1. යාකොබ්ගේ දුර්වලතාවය දෙවියන්වහන්සේගේ කරුණාවට අවස්ථාවක් වූයේ මන්ද? යාකොබ්ගේ අත්දැකීම පාවුල්ගේ, “මම දුර්වලව සිටින කලම ශක්තිමත්ව සිටිමි.” (2 කොරින්ති 12:10) කියමනට සම්බන්ධ වන්නේ කෙසේද?`

`2. බයිබලයේ බොහෝ චරිත පිළිබඳ ඔවුන්ගේ ජීවිත වල නරක විස්තර බොහොමයක් එළිදරව් කරන්නේ මන්ද? මෙසේ කිරීම තුළින් කුමන කරුණක් පෙන්වා දිය හැකිද? ඉන් අපට කුමන පණිවිඩයක් ගත හැකිද?`

`3. ප්‍රතිමා වන්දනාව පිළිබඳ ප්‍රශ්නයට වැඩිපුර අවධානය යොමු කරන්න. අපගේ සංස්කෘතියේ, අපගේ ශිෂ්ටාචාරයේ ප්‍රතිමා මොනවාද? අපි ස්වාමීන්වහන්සේට හැර වෙන කෙනෙකුට හෝ වෙන අයෙකුට නමස්කාර නොකරන බවට අපට කෙසේ ස්ථිර කළ හැකිද?`