---
title:  කායින් සහ ආබෙල්
date:   10/04/2022
---

`උත්පත්ති 4:1,2 පාඨ කියවන්න. මෙම පාඨවලින් පිරිමි දරුවන්ගේ උපත ගැන අපි කුමක් ඉගෙන ගනිමුද?`

ආදම්ව ඒදන් උයනෙන් නෙරපා දැමීමෙන් පසු බයිබලයේ කතුවරයා එකෙණෙහිම වාර්තා කරන පළමු සිද්ධිය වන්නේ උපතක් පිළිබඳවය. හෙබ්‍රෙව් භාෂාවෙන් උත්පත්ති 4:1 පාඨයට අනුව “ස්වාමීන්වහන්සේ” යන වචනය කෙලින්ම සම්බන්ධ කර ඇත්තේ “මිනිසෙක්” යන වචනයටය. එහි “...... ස්වාමීන්වහන්සේගෙන් මනුෂ්‍යයෙකු ලබා ගතිමි” යනුවෙන් සඳහන්වේ.

මෙම පාඨයේ වචනාර්ථයෙන් යෝජනා කරන්නේ ඒවට උත්පත්ති 3:15 පාඨයේ සඳහන් මෙසියැනික් අනාවැකිය මතක්වී ඇති බවයි. එමෙන්ම ඇය විශ්වාස කළේ, ඇය ගැළවුම්කාරයාණන්වහන්සේ, ස්වාමීන්වහන්සේට උපත ලබා දුන් බවය. “ගැළවුම්කාරයාණන්ගේ පැමිණීම පිළිබඳ ඒදන් උයනේදී පෙරනිමිති කියනු ලැබීය. ආදම් සහ ඒව මුලින්ම පොරොන්දුව ඇසූ විට, එය ඉෂ්ට වනු දැකීමට කැමැත්තෙන් සිටියහ. ඔවුහු ඔවුන්ගේ මුලින්ම ඉපදුනු පුත්‍රයා, ගැළවුම්කාරයාණන් වේවයි බලාපොරොත්තු වූහ.” —Ellen G. White, The Desire of Ages, p. 31.

එපමණක් නොව කායින් කථාන්තරයේ විශාල කොටසක් අයිති කරගනී. ඔහු කුළුඳුලා පමණක් නොව, දෙමවුපියන්, බොහෝ සෙයින් “නමස්කාර කළාවූ” පුත්‍රයෙක් විය. ඒව බොහෝ ප්‍රීතියෙන් කායින්ගේ උපත ගැන කථා කරන අතර, ඇය ආබෙල් ගැන කිසි දෙයක් නොකියයි. අඩු තරමින් පාඨයේ එවැනි කිසිවක් සඳහන්වී නැත. කායින්ගේ උපත ගැන කථා කළාවූ ආකාරයට වෙනස්වූ විලාශයක් කථිකයා නිකම්ම පවසන්නේ අය නැවතත් “වැදුවාය” යන්නයි. (උත්පත්ති 4:2).

කායින් යන වචනයේ හෙබ්‍රෙව් අර්ථය වන්නේ “අත්පත් කරගැනීමට” යන්නයි. එබැවින් ඉන් දක්වන්නේ “අත්පත් කරගැනීමය. වටිනා සහ බලසම්පන්න යමක් අත්පත් කරගැනීමය. වෙනත් වචන වලින් කියතොත් ‘ආබෙල්’ යන්නෙහි ඉංග්‍රීසි බසින් අර්ථවත් කරන්නේ “හුස්ම” යන්නයි. (ගීතාවලිය 62:9). එනම් “නොපෙනෙන මුළු, හිස්බව, ද්‍රව්‍ය වලින් හිඟබව යන්නයි. එම වචනයම “ආබෙල්” යන වචනය ‘නිෂ්ඵලකම’ යන අර්ථය හැඟවීම සඳහා දේශනාකාරයා පොතෙහි නැවත නැවතත් භාවිතා කෙරේ. අපි මෙම කෙටි පාඨය පිළිබඳ තවදුරටත් කියවීමට අවශ්‍ය නොවෙතත්, අදහස වන්නේ ආදම් සහ ඒවගේ බලාපොරොත්තුව විවේක ගත් බවයි. ඔවුහු කායින් තුළ විශ්වාසය තැබූහ. ඔවුන් විශ්වාස කළේ ආබෙල් නොව කායින්ය. මක්නිසාද, ඔවුහු විශ්වාස කළේ පොරොන්දුවූ මෙසියස්වහන්සේ වන්නේ ඔහු මිස කායින් නොවන බව සිතූ බැවිනි. 

`ජීවිතයේ සත්‍යයෙන්ම නිෂ්ඵල දේවල් මොනවාද? එහෙත් අපි ඒවා බොහෝ වටිනා දේවල් ලෙස සලකමු. ඵලදායී දේවල් සහ නිෂ්ඵල දේවල් අතර ඇති වෙනස හඳුනාගැනීම වැදගත් වන්නේ ඇයි?`