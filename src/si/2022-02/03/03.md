---
title:  පඬුරු දෙක
date:   11/04/2022
---


කායින් සහ ආබෙල් යන නම් දෙකේ වෙනස්කම් ඔවුන්ගේ පෞරුෂයන් පිළිබඳ නොවේ. එය ඔවුන්ගේ එකිනෙකාගේ රැකියාවන් තුළද පැවතුණි. කායින් “භූමියේ පස් පෙරළන්නෙක්,” (ගොවියෙක්) වූ අතර (උත්පත්ති 4:2). එම රැකියාවේදී ශාරීරිකව වෙහෙසවී වැඩ කරන රැකියාවක් විය. ආබෙල් “බැටළුවන් රැක බලා ගන්නෙක්,” (එඬේරෙක්) විය. (උත්පත්ති 4:2) එම රැකියාවට අවශ්‍ය වූයේ අනුකම්පාව සහ සංවේදීතාවයයි.

කායින් භූමියෙන් ඵල නිපදවන්නෙක් විය. ආබෙල් එඬේරෙක් විය. මෙම රැකියාවන් දෙක පඬුරු දෙකේ ස්වභාවය විස්තර කළා පමණක් නොව (කායින්ගෙන් භූමියේ ඵලද, ආබෙල්ගෙන් බැටළුවෙක්ද), දෙවර්ගයක පඬුරු මගින් මානසික ආකල්ප සහ මානසික ස්වභාවයන්ද විදහා දැක්වීය. කායින් ඔහු නිෂ්පාදනය කරන ඵල අත්පත් කරගැනීම සඳහා වැඩ කළේය. ඒ අතරතුරේදී ආබෙල් ඔහුට ලැබුණු බැටළුවන් රක්ෂා කිරීමට ප්‍රවේසම් විය.

`උත්පත්ති 4:1-5 සහ හෙබ්‍රෙව් 11:4 පාඨ කියවන්න. දෙවියන්වහන්සේ ආබෙල්ගේ පඬුරු පිළිගත්තේත්, කායින්ගේ පඬුරු ප්‍රතික්ෂේප කළේත් ඇයි? මෙහිදි සිදුවූ දෙය අපි කෙසේ තේරුම් ගත්තෙමුද?`

“රුධිරය නොහෙළා පාපය සමනය කළ නොහැකිය. එමෙන්ම ඔවුන් (කායින් සහ ආබෙල්) ක්‍රිස්තුස්වහන්සෙගේ රුධිරය තුළ ඇදහිල්ල පෙන්විය යුතුව තිබුණි. එනම් පොරොන්දු වූ ගිවිසුමට අනුව රැළේ කුළුඳුලා පඬුරු ලෙස පූජා කිරීමෙනි. එයට අමතරව ස්තූති දීමනාවක් ලෙස භූමියේ ඵලවලින් මුල්ම පලතුරු ස්වාමීන්වහන්සේ ඉදිරියට ඉදිරිපත් කළ යුතුය.”  —Ellen G. White, Patriarchs and Prophets, p. 71.

ආබෙල් දෙවියන්වහන්සේගේ උපදෙස් වලට අදාළ වන පරිදි සිවුපාවුන් දවන පූජා කිරීමට අමතරව එළවළුද පූජා කළේය. කායින් එසේ කිරීම අතපසු කළේය. ඔහු පූජා කිරීම සඳහා සිවුපාවෙක් ගෙන ආවේ නැත. ඔහු රැගෙන ආවේ “භූමියේ ඵල” පමණි. එය විවෘතව අකීකරුවීමේ ක්‍රියාවකි. එනම් ඔහුගේ සොහොයුරාගේ ආකල්පයට වෙනස් ආකාරයකටය. බොහෝ විට මෙම කථාන්තරය ඇදහිල්ලෙන් ගැළවීම ලෙස එහි යම් සම්භාව්‍ය අගයක් දකිනු ඇත. (ආබෙල් සහ ඔහුගේ රුධිර පූජාව), (කායින් සහ ඔහුගේ භූමියේ පලතුරු) තුළ ගැළවීම ලබා ගැනීමට දෙයාකාරයකට දරන උත්සාහයක් පෙනේ.

මෙම පූජා තුළ ආත්මික වැදගත්කමක් තිබුණා වුවද, ඒවා තුළ මැජික් වටිනාකමක් නොතිබුණි. ඒවා නිතරම පව්කාරයාට ආරක්ෂාව සහ ගැළවීම සැලසූ දෙවියන්වහන්සේ වෙත යොමු කරන, හුදු සංකේත සහ ස්වරූපය විය.

`මීකා 6:7; සහ යෙසායා 1:11 පාඨ කියවන්න. මෙම පාඨවල අදාළ කර ඇති ප්‍රතිපත්ති අපගේ ජීවිත සහ නමස්කාරයට අදාළ කරගන්නේ කෙසේද?`