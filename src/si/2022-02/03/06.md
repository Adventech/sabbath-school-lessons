---
title:  මිනිසාගේ කෲරත්වය
date:   14/04/2022
---

`උත්පත්ති 4:17-24 පාඨ කියවන්න. කායින්ගේ උරුමය වූයේ කුමක්ද? එමෙන්ම කායින්ගේ අපරාධය මගින් මනුෂ්‍ය වර්ගයාගේ කෲරත්වය වර්ධනය වීමට මාර්ගය විවෘත කෙරෙන්නේ කෙසේද?`

කායින්ගේ මුණුබුරාගෙත්, මුණුබුරාගෙත් මුණුබුරා, ලාමෙක් ඔහුගේම සම්බන්ධතාවය පිළිබඳ, කායින්ගේ අපරාධය ගැන සඳහන් කරයි. මෙම කායින්ගේ අපරාධය සහ ලාමෙක්ගේ අපරාධය අතර සැසඳීම උපදේශාත්මකය. කායින් ඔහුගේ අපරාධය පිළිබඳ වාර්තාව පිළිබඳ නිහඬව සිටි අතර, ලාමෙක් ඔහුගේ අපරාධය ගැන ගීතයකින් පුරසාරම් දොඩන බවක් පෙනේ. (උත්පත්ති 4:23, 24). කායින් අනුකම්පාව අයැද සිටියද, ලාමෙක් එසේ කරන බවක් වාර්තා කර නැත. දෙවියන්වහන්සේ කායින්ගෙන් එක්වරක් පළිගනු ලැබූ අතර, ලාමෙක් සිතන්නේ ඔහුගෙන් සැත්තෑවාර සතක් පළිගනු ලබන බවය. (උත්පත්ති 4:24). එනම් ඔහු තමාගේ වරද බොහෝ සෙයින් දන්නා බව හඟවන ඉඟියකි.

එපමණක් නොව කායින් එක භාර්යාවක් සමඟ ජීවත් වූවෙකි. (උත්පත්ති 4:17) ලාමෙක් බහු භාර්යා ක්‍රමය හඳුන්වා දෙන්නේය. මක්නිසාද ශුද්ධ ලියවිල්ල විශේෂිත ලෙස මෙසේ පවසන බැවිනි. “ලාමෙක් භාර්යාවන් දෙදෙනෙක් පාවා ගත්තේය.” (උත්පත්ති 4:19). මෙම කෲරත්වය උත්සන්න කිරීම සහ උසස් කොට දැක්වීම ස්ථිර වශයෙන්ම කායින්ගේ ඊළඟ පරම්පරාවට බලපානු ඇත.

මෙම කෲර සිදුවීමෙන් පසුව, කායින්ගේ පවුලේ යම් අළුත් සිදුවීමක් බයිබල් පාඨයෙන් වාර්තා කරයි. “ආදම් නැවත තමාගේ භාර්යාව ඇඳින ගත්තේය. (උත්පත්ති 4:25). එමෙන්ම ප්‍රතිඵලය වන්නේ සෙත්ගේ උපතයි. ඔහුට නම තබනු ලැබුවේ ඒව විසිනි. ඉන් අදහස් වන්නේ ආබෙල් වෙනුවට දෙවියන්වහන්සේ මට “වෙන වංශයක්” දුන් සේක යන්නයි.

එපමණක් නොව සෙත් යන නාමයේ ඉතිහාසය ආබෙල් යන නාමයට පෙරාතුව එයි. සෙත් යන නාම ඇතිවන්නේ “මම තබන්නෙමි” යන අර්ථය ඇති හෙබ්‍රෙව් වචනයෙනි. (උත්පත්ති 3:15). ඉන් මෙසියැනික් අනාවැකිය හඳුන්වා දෙයි. මෙම මෙසියැනික් පණිවිඩය සෙත්ගෙන් පැවත එන පරම්පරාවට අත්කර දෙන්නේය. එසේ නම් බයිබල් වාර්තාවෙන් සෙත්ගෙන් ආරම්භ වන මෙසියැනික් පරම්පරාව වාර්තා කෙරේ. (උත්පත්ති 5:3). එමෙන්ම ඒනොක් එක් කරමින් (උත්පත්ති 5:17) මෙතෙුසෙලා සහ නෝවාගෙන් අවසන් වෙයි. (උත්පත්ති 6:8).

“දෙවියන්වහන්සේගේ පුත්‍රයින්” යන වාක්‍යාංශය (උත්පත්ති 6:2) මගින් සඳහන් කරන්නේ සෙත්ගේ පරම්පරාවයි. මක්නිසාද ඔවුන් සැලසුම් කරනු ලැබුවේ දෙවියන්වහන්සේගේ ස්වරූපය ආරක්ෂාකර තැබීම සඳහා බැවිනි. (උත්පත්ති 5:1,4). අනෙක් පැත්තෙන් බලන විට, “මනුෂ්‍යයන්ගේ දූවරුත්,” (උත්පත්ති 6:2). වෙනත් අර්ථ දැක්වීමක් ඇත. එනම් දෙවියන්වහන්සේගේ ස්වරූපයේ පරම්පරාවේ සහ මනුෂ්‍යයන්ගේ ස්වරූපයේ පරම්පරාවේ ඇති වෙනසය. එමෙන්ම, මනුෂ්‍යත්වය යන්නාවූ වැරදි දිසාව පෙන්වමින් “දෙවියන්වහන්සේගේ පුත්‍රයෝ, මනුෂ්‍යයන්ගේ දූවරුන් ශෝභන බව දැක තම තමන් කැමති සියල්ලන් භාර්යාවන් කොට පාවා ගත්තෝය.” (උත්පත්ති 6:2). 

`උත්පත්ති 6:1-5 පාඨ කියවන්න. පාපයේ දූෂණය පිළිබඳ කුමන ආකාරයේ සාක්ෂියක්ද! අපගේ ජීවිත වලින් පාපය මුලිනුපුටා දැමීම සඳහා දෙවියන්වහන්සේගේ බලය තුළින් අපට කළ හැක.`