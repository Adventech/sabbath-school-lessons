---
title:  කායින්ට ලැබුණු දඬුවම
date:   13/04/2022
---

`උත්පත්ති 4:9-16 පාඨ කියවන්න. දෙවියන්වහන්සේ මෙවැනි ප්‍රශ්න අසන්නේ ඇයි? “ඔබගේ සහෝදරයා කොහිද?” කායින්ගේ පාපය සහ ඔහු අතර ඇති සම්බන්ධය කුමක්ද? “නුඹ පොළොවෙහි පලා යන්නෙක්ද, තැනින් තැන යන්නෙක්ද....” (උත්පත්ති 4:12).`

දෙවියන්වහන්සේ කායින්ගෙන් අසන ප්‍රශ්නය, උන්වහන්සේ ආදම් සහ ඒවගෙන් අසන ප්‍රශ්නයේ ප්‍රතිරාවයකි. “ඔබ කොහිද?” මෙම ප්‍රතිරාවය මගින් යෝජනා කරන්නේ ඒදන්හි පාපය සහ දැන් පාපය අතර ඇති සම්බන්ධතාවය යෝජනා කෙරේ. පසුව ඇතිවූ පාපය (කායින්ගේ), පෙර සිදුවූ (ආදම්ගේ) පාපයේ ප්‍රතිඵලයක් විය.

එසේ වුවද කායින් ඔහුගේ පාපය පිළිනොගනියි. ඔහු එය ප්‍රතික්ෂේප කරයි. එනම් ආදම් නොකළාවූ දෙයයි. එහෙත් ආදම් පාපයේ වරද වෙන අයෙකුට පැටවීමට උත්සාහ දැරුවේය. කායින් එයට වෙනස් ආකාරයකින් දෙවියන්වහන්සේට අභියෝග කරයි. දෙවියන්වහන්සේ කායින්ගේ අපරාධය පිළිබඳ කාලය අපතේ නොයවා මුහුණ දුන්සේක. දෙවියන්වහන්සේ තුන්වෙනි ප්‍රශ්නය ඇසූ විට, “නුඹ කුමක් කළෙහිද?” උන්වහන්සේ පිළිතුරක් ලැබෙන තුරු බලා සිටියේද නැත. උන්වහන්සේ කායින්ට සියල්ල දන්නා බව මතක් කර දුන් සේක. මක්නිසාද ආබෙල්ගේ රුධිරයේ හඬ උන්වහන්සේ වෙත ළඟාවුන බැවිනි. (උත්පත්ති 4:10). එනම් දෙවියන්වහන්සේ මිනීමැරුම ගැන දන්නා බවත් එයට ප්‍රතිචාර දක්වන බවත් හැඟවීම සඳහාය. ආබෙල් භූමියේ සිටියි. එය වැටීම හා සම්බන්ධ කරන, එමෙන්ම ආදම්ට සිදුවන්නේ යයි ස්වාමීන්වහන්සේ ඔහු පැවසූ දෙය සමග ඇති සම්බන්ධතාවයකි. (උත්පත්ති 3:19). 

`උත්පත්ති 4:14 පාඨය කියවන්න. “මමද ඔබවහන්සේ ඉදිරියෙන් සැඟවෙන්නෙමි,”යි යනුවෙන් කායින් පැවසූ වදන් වල ඇති වැදගත්කම කුමක්ද?`

එය එසේ වූයේ, ආබෙල්ගේ රුධිරය බිම වැගිරවූ බැවින්, දැන් එම භූමිය ශාප කරනු ලැබූ නිසාය. (උත්පත්ති 4:12). එහි ප්‍රතිඵලයක් ලෙස කායින්ව එපා කරනු ලැබූ අතර ඔහු දෙවියන්වහන්සේගෙන් ඈත්වූ සරණාගතයෙක් වූයේය. ඔහු දෙවියන්වහන්සේගේ පෙනී සිටීම වැදගත් බව හැඟෙන්නේ කායින්ට දෙවියන්වහන්සේගේ හඬ ඇසුණු විටදී පමණි. මක්නිසාද ඉන් තොරව ඔහු තම ජීවිතය ගැන බියවෙයි. කායින් තම සහෝදරයා මරා දැමීමෙන් පසු සහ එය ප්‍රතික්ෂේප කරනවිටදීත් ස්වාමීන්වහන්සේ තවමත් ඔහුට අනුකම්පාව දක්වන සේක. “කායින් ස්වාමීන්වහන්සේ ඉදිරියෙන් පිටත්ව ගියද.....” (උත්පත්ති 4:16). ස්වාමීන්වහන්සේ යම් ආකාරයක ආරක්ෂාවක් තවමත් ලබාදෙන සේක. ස්ථිර වශයෙන්ම එම සලකුණ කුමක්වීද? (උත්පත්ති 4:15) යන වග අපට පවසා නැත. එහෙත් එය කුමක් වුවද, එය පැමිණියේ දෙවියන්වහන්සේ ඔහුට දැක්වූ අනුග්‍රහය නිසාය.

`“මමද ඔබවහන්සේ ඉදිරියෙන් සැඟවෙන්නෙමි.” (උත්පත්ති 4:14). දෙවියන්වහන්සේ ඉදිරියෙන් සැඟවී ඇත්තේ කුමක්ද? ඕනෑම කෙනෙකුට එය කුමන ආකාරයේ ඛේදජනක අවස්ථාවක්ද! අපි පව්කාරයින් හැටියට එම අවස්ථාවෙන් වැලකී සිටිය හැක්කේ කෙසේද?`