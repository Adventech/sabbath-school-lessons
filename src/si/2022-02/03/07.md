---
title:  වැඩිදුර අධ්‍යයනය සඳහා
date:   15/04/2022
---

“ඒනොක් දෙවියන්වහන්සේ සමග හැසුරුනේය.” (උත්පත්ති 5:22, 24) මෙම නැවත නැවතත් ප්‍රකාශ කරන ලද වාක්‍යාංශය මගින් හඟවන්නේ දෙවියන්වහන්සේ සමඟ සමීප සහ දෛනික මිත්‍රත්වයයි. ඒනොක් දෙවියන්වහන්සේ සමග පැවැත්වූ සම්බන්ධතාවය කොතරම් විශේෂ වූයේද යත් උන්වහන්සේ “ඔහුව ගත් සේක.” (උත්පත්ති 5:24). මෙම අවසාන වාක්‍යාංශය, කෙසේ වෙතත්, ආදම්ගේ පරම්පරාවට විශේෂත්වයක් එක් කරයි. එමෙන්ම ඉන් “දෙවියන්වහන්සේ සමග හැසුරුණාවූ” අයට ජීවිතයෙන් පසුව ස්වර්ගයට යාමක් අදහස් නොකෙරේ. නෝවාත් දෙවියන්වහන්සේ සමග හැසුරුණ බව මතක තබාගන්න. (උත්පත්ති 6:9). එමෙන්ම ඔහු අන් සියළු මනුෂ්‍යයින් මෙන් මිය ගියේය. එයට ආදම් සහ මෙතුසෙලාද ඇතුළත්ය. මෙම විශේෂ අනුග්‍රහය ලබාදීමට හේතුවූ කාරණයක් දී නොමැති බවද සැලකිය යුතුය. “ඒනොක්, ඔහුට දෙවියන්වහන්සේ එළිදරව් කළ දේවල් මිනිසුන්ට දැනගැනීමට සලස්වමින් ධර්මිෂ්ඨකමේ දේශකයෙක් බවට පත්විය. ස්වාමීන්වහන්සේට බියවූ අය මෙම ශුද්ධවන්ත නාමය පිළිබඳ සොයා ඔහුගේ උපදෙස් සහ යාච්ඤා පිළිබඳ උපදෙස් බෙදා ගැනීමට මාර්ග සෙවූහ. ඔහු ප්‍රසිද්ධවද සේවය කළේය. අනතුරු අඟවන වචන අසන්නා වූ අයට ඔහු දෙවියන්වහන්සේගේ පණිවිඩ ප්‍රකාශ කළේය. ඔහුගේ සේවය සෙත්ගේ පරපුරේ අයට සීමා නොවීය. කායින් දෙවියන්වහන්සේගෙන් පැන යාමට මාර්ග සෙවූ දේශය තුළ, දෙවියන්වහන්සේගේ ප්‍රොපේතවරයා ඔහුට දර්ශනය වූ පුදුමාකාර දර්ශන පිළිබඳ එළිදරව් කළේය.  “..... අභක්තික පව්කාරයින් විසින් උන්වහන්සේට විරුද්ධව කථා කළාවූ සියළු කර්කශදේ ගැනත්, ඔවුන් වරදට පත් කරන්ටද, ස්වාමීන්වහන්සේ ස්වකීය දස දහස් ගණන් ශුද්ධවන්තයන් සමග ආසේකැයි කීවේය.” (යූදස් 14, 15).  —Ellen G. White, Patriarchs and Prophets, p. 86.

**සාකච්ඡාව සඳහා ප්‍රශ්න**

`1. කායින් ඔහුගේ සහෝදරයා මැරුවේ ඇයි? එලී වීසල්ගේ ප්‍රකාශය කියවා බලන්න: “ඔහු එසේ කළේ මන්ද? සමහරවිට ඔහුට තනිවම ජීවත් වන්නට අවශ්‍ය වේ: එකම දරුවා සහ ඔහුගේ දෙමවුපියන්ගේ මරණින් පසු එකම මිනිසා ඔහුය.  දෙවියන්වහන්සේ මෙන් සමහරවිට උන්වහන්සේගේ ස්ථානයේ තනිවම ..... කායින් මැරුවේ දෙවියන්වහන්සේ මෙන් වීමටය.... දෙවියන්වහන්සේගේ ස්ථානය ගන්නා ඕනෑම කෙනෙක් මිනී මැරීමෙන් අවසන් වෙයි.” දෙවියන්වහන්සේගේ දූතයින්, පි. 58. —Messengers of God: Biblical Portraits and Legends (New York: Random House, 1976), p. 58. අපි මිනීමැරීම වැනි අපරාධ නොළද, කායින්ගේ ආකල්ප පිළිබිඹු නොකිරීමට කෙසේ ප්‍රවේසම් වෙමුද?`

`2. ආදි කල්පිතයන්ගේ ආයු ප්‍රමාණය කුල දෙටුවන්ගේ ආයු ප්‍රමාණය සමග සංසන්දනය කරන්න. මනුෂ්‍ය ජීවිතයේ ආයු අඩුවීම අපි කෙසේ විස්තර කරමුද?  මෙම පිරිහීම නූතන ඩාර්වින් වාදයට විරුද්ධව කථා කරන්නේ කෙසේද?`