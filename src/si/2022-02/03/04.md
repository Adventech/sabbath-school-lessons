---
title:  අපරාධය
date:   12/04/2022
---
 
`උත්පත්ති 4:3-8 දක්වා පාඨ කියවන්න. කායින්ට ඔහුගේ සොහොයුරාව මරා දැමීමට මග පෙන්වූයේ කුමක් මගින්ද? 1 යොහන් 3:12 පාඨයද බලන්න.`

කායින්ගේ ප්‍රතික්‍රියාව දෙයාකාර විය. “කායින් අතිශයින් කෝප විය. ඔහුගේ මුහුණද වෙනස් විය.” (උත්පත්ති 4:5). පෙනෙන ආකාරයට කායින්ගේ කෝපය දෙවියන්වහන්සේ සහ ආබෙල් වෙත එල්ල විය. කායින් දෙවියන් වහන්සේ සමග කෝපවූයේ, ඔහු මෙම අසාධාරණයේ ගොදුර බව ඔහු සිතූ නිසාත්, ආබෙල් කෙරෙහි කෝප වූයේ ඔහුගේ සහෝදරයා ගැන ඔහු ඊර්ෂ්‍යා වූ බැවිනුත්ය. ඊර්ෂ්‍යා වූයේ කුමක් ගැනද? පඬුරු පමණක්ද? ස්ථිර වශයෙන්ම මෙම පාඨවල එළිදරව් කරනවාට වඩා දේවල් දර්ශනයෙන් පිටුපස සිදුවෙමින් තිබුණි. ගැටළුව කුමක් වුවද කායින් පීඩාවට පත්වූයේ ඔහුගේ පඬුර පිළිනොගැනීම නිසාය.

දෙවියන්වහන්සේගේ ප්‍රශ්න 2, උත්පත්ති 4:6 පාඨයේ සඳහන්, කායින්ගේ කොන්දේසි දෙක හා සම්බන්ධ විය. දෙවියන්වහන්සේ කායින්ට වරද නොපටවන බව සිතේ තබාගන්න. ආදම් සම්බන්ධව කළාවූ ආකාරයෙන් උන්වහන්සේ ප්‍රශ්න අසන සේක. එසේ කරන්නේ උන්වහන්සේ පිළිතුරු නොදන්නා නිසා නොව, මක්නිසාද උන්වහන්සේට අවශ්‍ය වූයේ කායින් ඔහුව විමසා බලා, ඔහුගේ මෙම තත්වයට හේතු අවබෝධ කරගැනීමට අවස්ථාව ලබා දීමටය. සැමවිටම දෙවියන්වහන්සේ වැටුණාවූ මිනිසුන්, විවෘතව උන්වහන්සේව එපා කළද, ඔවුන්ව මුදා ගැනීමට මාර්ග සොයන සේක. මෙවැනි ප්‍රශ්න ඇසීමෙන් පසුව දෙවියන්වහන්සේ ඔහුට උපදෙස් දෙන සේක.

මුලින්ම දෙවියන්වහන්සේ කායින්ව දිරි ගන්වන්නේ, නිවැරදි හැසිරීම සඳහා “හොඳින් ක්‍රියාකරන” ලෙසය. එය පශ්චත්තාප වීම සහ ආකල්ප වෙනස් කරගැනීමට කරන කැඳවීමකි. දෙවියන්වහන්සේ කායින්ව “පිළිගනු ලබන බවටත් කමාව ලබා දෙන බවටත් පොරොන්දු වන සේක. උන්වහන්සේ පවසන්නේ දෙවියන්වහන්සේගේ පිළිගැනීම කායින්ට ලැබෙන බවත්, එහෙත් එය සිදුවන්නේ දෙවියන්වහන්සේගේ පිළිවෙලට මිස කායින්ට අවශ්‍ය ක්‍රමයට නොවන බවය.

අනෙක් අතින් බලන විට, “.... නුඹ යහපත නොකෙරෙහි නම්, පාපය දොර ළඟ සිටියි. එහෙත් ආශාව නුඹ කෙරෙහි වන්නේය. නුඹද එය කෙරෙහි ආණ්ඩු කරන්නෙහිය.” (උත්පත්ති 4:7). දෙවියන්වහන්සේගේ අනුශාසනාව පාපයේ මුල එළිදරව් කළේය. එමෙන්ම එය සොයාගනු ලැබුවේ කායින් තුළමය. මෙහිදී නැවතත් දෙවියන්වහන්සේ කායින්ට උපදෙස් දෙමින් සිටින සේක. එනම් ඔහු ගමන් කළ යතු මාර්ගයේ ඔහුට මගපෙන්වීම සඳහාය.

දෙවියන්වහන්සේගේ දෙවෙනි අනුශාසනා පාඨය වූයේ මෙම පාපය වෙතට ගෙනගියාවූ ආකල්පයයි. එය දොරළඟ වැතිර සිටින අතර, “ආශාව නුඹ කෙරෙහි වන්නේය,” දෙවියන්වහන්සේ “නියම කරන්නේ ආත්ම පාලනයයි.” “නුඹ එය කෙරෙහි ආණ්ඩු කරන්නෙහිය.” මෙම ප්‍රතිපත්තියම යාකොබ්ගේ පොතෙහි සඳහන්වේ. “නුමුත් එක එක මනුෂ්‍යයා තම තමාගේ තෘෂ්ණාවෙන් අදිනු ලබන කල්හිද පොළඹවනු ලබන කල්හිද, පරීක්ෂා කරනු ලබයි.” (යාකොබ් 1:14). ශුභාරංචිය අපට පාපයට කමාව පමණක් නොව එය ජයග්‍රහණය කරන අයුරුද පිරිනමයි. (1 කොරින්ති 10:13 පාඨයද බලන්න). අවසානයේදී කායින්ට ඔහුගේ පාපය ගැන වරද පැටවීමට වෙන කිසි කෙනෙක් නොවීය. අපි සියළුදෙනා සමගද සාමාන්‍යයෙන් එය එසේ නොවන්නේද? 

`මෙම අවාසනාවන්ත කථාන්තරය මගින් අපට නිදහස් කැමැත්ත සහ දෙවියන්වහන්සේ අපට කීකරුවන ලෙස බලනොකිරීම පිළිබඳ උගන්වන්නේ කුමක්ද?`