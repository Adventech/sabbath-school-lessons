---
title:  මනුෂ්‍යත්වය මැවීම
date:   30/03/2022
---

මනුෂ්‍යයින් මැවීම, දෙවියන්වහන්සේගේ මැවිල්ලේ අවසාන ක්‍රියාවයි. අඩු තරමින්, උත්පත්ති වාර්තාවට අනුව මනුෂ්‍යයින් සම්පූර්ණ මැවිල්ලේ කූට ප්‍රාප්තියයි. එනම්, පොළොව සෑදීමේ පරමාර්ථයයි.

`උත්පත්ති 1:26-29 සහ උත්පත්ති 2:7 පාඨ කියවන්න. මනුෂ්‍යත්වය මැවීම සම්බන්ධව මෙම පාඨ දෙක අතර ඇති සම්බන්ධය කුමක්ද?`

දෙවියන්වහන්සේ උන්වහන්සේගේ ස්වරූපයෙන් මැවූ බව පවසන වාක්‍ය බයිබලයේ ඇති නිර්භීතම ප්‍රකාශ වලින් එකකි. මනුෂ්‍යයින් පමණක් දෙවියන් වහන්සේගේ ස්වරූපයෙන් මවනු ලැබීය. දෙවියන්වහන්සේ, “.... ඒ ඒ වර්ගවල තිරිසනුන්ද ..... පොළොවේ මෘගයින්ද .....” මැවුවද (උත්පත්ති 1:24). “දෙවියන්වහන්සේ තමන් ස්වරූපයෙන් මනුෂ්‍යයා මැවූ සේක.” (උත්පත්ති 1:27). මෙම සූත්‍රය මනුෂ්‍යයාගේ ආත්මික ස්වභාවයට බොහෝ විට සීමාවී තිබූ අතර, එය පරිවර්තනය කරනු ලැබුවේ, “දෙවියන්වහන්සේගේ ස්වරූපය,” මගින් අවබෝධ කරනු ලැබුවේ, දෙවියන්වහන්සේව නියෝජනය කිරීමේ පරිපාලන කාර්යයි. එසේ නැත්නම්, දෙවියන්වහන්සේ සමග හෝ එකිනෙකා අතර ඇති සම්බන්ධතාවයේ ආත්මික ක්‍රියාකාරිත්වයයි.

මෙම අවබෝධ කරගැනීම් නිවැරදි වන අතර, ඔවුහු මෙම මැවීමේ වැදගත් ශාරීරික යථාර්ථය ඇතුළත් කිරීමට අසමත් වෙති. ඇත්තෙන්ම මෙම පැතිකඩ දෙකම “ස්වරූපය” සහ “සමානකම” වචන දෙක මගින් උත්පත්ති 1:26 වැනි පාඨවල මෙම ක්‍රියාවලිය විස්තර කර ඇත. “ස්වරූපය” යන වචනයේ හෙබ්‍රෙව් අදහස වන්නේ ශාරීරික හැඩයයි.  “සමානකම” යන්නෙන් අදහස් කරන්නේ දිව්‍ය පුද්ගලයාණන්ගේ ගුණාංග වලට සමානකමය.

එබැවින් “දෙවියන්වහන්සේගේ ස්වරූපය” යන කියමනේ හෙබ්‍රෙව් අර්ථය අවබෝධ කරගත යුත්තේ, මනුෂ්‍ය ස්වභාවය පිළිබඳ බයිබලයේ දර්ශනයට අනුව අවබෝධ කරගත යුතුය. බයිබල් පාඨ වලින් අනුමත කරන්නේ මනුෂ්‍යයින් (ස්ත්‍රී, පුරුෂ) ශාරීරිකව සහ ආත්මික වශයෙන්ද දෙවියන්වහන්සේගේ ස්වරූපයෙන් මවා ඇති බවයි. එලන් ජී. වයිට් මහත්මිය පවසන අන්දමට, “මැවුම්කාරයාණන්ගේ හස්තයෙන් ආදම් මවනු ලැබූ විටදී, ඔහුව මැවුවාවූ මැවුම්කාරයාණන්ට හා සමාන ශාරීරික, මානසික සහ ආත්මික ස්වභාවයක් ඔහු තුළ දැරූ බවය.” —Education, p. 15.

එපමණක් නොව, දෙවියන්වහන්සේගේ ස්වරූපය පිළිබඳ සම්පූර්ණ අවබෝධයට අනුව, ශාරීරිකවද ඇතුළත්ව වෙනත් මැවීම පිළිබඳ වාර්තාවල නැවත තහවුරු කර ඇත. ඒ අනුව එහි පවසන්නේ, “එවිට මනුෂ්‍යයා ජීවමාන ප්‍රාණයක් විය.” (උත්පත්ති 2:7). වචනාර්ථයෙන්ම “ජීවමාන ප්‍රාණයක්,” එනම් දිව්‍යමය ක්‍රියාකාරකම් දෙකක ප්‍රතිඵලයක් ලෙසය. දෙවියන්වහන්සේ, “සාදා,” “ජීවන හුස්ම හෙළුෑ සේක.” “හුස්ම” බොහෝ විට ආත්මික දේවල් පිළිබඳ කථා කිරීමේදී භාවිතා කරන බව අවබෝධ කරගන්න. එහෙත් එය ජීව විද්‍යාත්මක “හුස්ම ගැනීම” සමග කිට්ටුවෙන් සම්බන්ධ වේ. එනම් භූමියේ දූවිල්ලෙන් මවන ලද ... මිනිසාගේ කොටසකි. එය “ජීවනයේ හුස්මය” එනම් හුස්ම (ශාරීරික) ජීවිතය (ආත්මික) ය.

`දෙවියන්වහන්සේ පසුව තුන්වැනි ශල්‍යකර්මය කරන සේක. මෙවර මිනිසාගේ ශරීරයෙන් ස්ත්‍රිය මැවීම සඳහාය. (උත්පත්ති 2:21,22). ඉන් අවධාරණය කරන්නේ ඇයද ඔහු හා සමානම ස්වභාවයකින් යුක්ත වන බවය.`