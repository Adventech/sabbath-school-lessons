---
title:  මැවීම
date:   26/03/2022
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 100:1-3; උත්පත්ති 1; උත්පත්ති 2; නික්මයාම 20:8-11; නික්මයාම 40:33; මතෙව් 25:14-30; මතෙව් 19:7-9.

> <p>කටපාඩම් පදය</p>
> “පටන් ගැන්මේදී දෙවියන්වහන්සේ අහසත් පොළවත් මැවූසේක.” (උත්පත්ති 1:1)

උත්පත්ති පොත සහ එහෙයින් මුළු බයිබලය ආරම්භ වන්නේ දෙවියන්වහන්සේගේ මැවීමේ ක්‍රියාවලියෙනි. මෙම අදහස ඉතාමත්ම වටිනේය. මක්නිසාද, ඉන් අදහස් කරන්නේ අපගේ මැවීම මනුෂ්‍ය සහ බයිබල් ඉතිහාසයේ ආරම්භය සලකුණු කරන බැවිනි.

උත්පත්ති 1 සහ 2 පරිච්ඡේදවල සඳහන් වන මැවීම පිළිබඳ පාඨ දෙක තුළ දෙවියන්වහන්සේ සහ මනුෂ්‍යත්වය පිළිබඳ පාඩම් අන්තර්ගත වී ඇත. මේ සතිය පුරා අප ඉගෙන ගන්නාවිටදී, සත්වෙනි දවස සබත ගැන ගැඹුරු අදහස අපි වඩාත් හොඳින් අවබෝධ කරගනිමු. මිනිසුන් දෙවියන්වහන්සේගේ ස්වරූපයෙන්, එමෙන්ම ධූවිලි වලින් අපව මැවීමේ ක්‍රියාදාමය ගැන අපි සිතා බලමු. යහපත සහ නපුර පිළිබඳ ගසේ පරමාර්ථය සහ එයට ජීවන ගස සමග ඇති සම්බන්ධතාවය මගින් අපි කුතුහලයට පත්වෙමු.

ආරම්භය පිළිබඳ බයිබලයේ කථාන්තරවල ඉතාමත්ම වැදගත් පාඩම වන්නේ, මහිමය (අනුග්‍රහය) පිළිබඳ පාඩමයි. අපගේ පැවැත්ම සම්පූර්ණයෙන්ම මහිමයේ (අනුග්‍රහයේ) ක්‍රියාවකි. දෙවියන්වහන්සේ ස්වර්ගයත්, පොළොවත් මැවුවේ මනුෂ්‍යයින් තවමත් නොසිටි අවස්ථාවකදීය. අපගේ මැවීම මෙන්ම අපගේ ගැළවීමද දෙවියන්වහන්සේගෙන් ලැබුණු දීමනාවකි. මැවීම සහ ගැළවීම පිළිබඳ මත දෙකම සත්වෙනි දවස සබත් පනත තුළ තිබීම කොතරම් ගැඹුරු දෙයක්ද.

_අප්‍රේල් 02 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._