---
title:  මනුෂ්‍යත්වයේ වගකීම
date:   31/03/2022
---

දෙවියන්වහන්සේ පළමු මිනිසා මැවූ විගසම උන්වහන්සේ ඔහුට දීමනා තුනක් දුන්සේක. ඒදන් උයන (උත්පත්ති 2:8), ආහාර (උත්පත්ති 2:16) සහ ස්ත්‍රිය (උත්පත්ති 2:22)ය. 

`උත්පත්ති 2:15-17 දක්වා කියවන්න. මැවීමට සහ දෙවියන්වහන්සේට මිනිසාගේ වගකීම කුමක්ද? මෙම වගකීම් දෙක එකිනෙක හා සම්බන්ධ වන්නේ කෙසේද?`

මිනිසාගේ ප්‍රථම වගකීම වන්නේ දෙවියන්වහන්සේ ඔහු වෙනුවෙන් මැවුවා වූ ස්වභාවික පරිසරයයි: එය වවන්ටත්, බලාගන්ටත් ......” (උත්පත්ති 2:15). “වවන්ට” යන්නෙහි අර්ථය වන්නේ වැඩ කිරීමය. දීමනාවක් ලැබීමට එය නොසෑහේ. අපි එහි වැඩ කරමින් එය ඵලදායීව කළ යුතුය. යේසුස්වහන්සේ උන්වහන්සේගේ තලෙන්ත පිළිබඳ උපමාවේදී නැවත වරක් පවසන සේක. (මතෙව් 25:14-30). ‘බලාගන්ට’ යන්නෙන් අදහස් කරන්නේ ලැබුණාවූ දෙය ආරක්ෂිතව කල් තබාගැනීමේ වගකීමය.

දෙවැනි වගකීම ඔහුගේ ආහාර සම්බන්ධවය. දෙවියන්වහන්සේ එය මනුෂ්‍යයින්ට දුන් බව අපි මතක තබා ගතයුතු වෙමු. (උත්පත්ති 1:29 බලන්න). දෙවියන්වහන්සේ ආදම්ට මෙසේද කීසේක. “නුඹට කැමති ලෙස කන්ට,” (උත්පත්ති 2:16). ගස්වැල්වත්, ඒවායෙහි ඵලවත් මිනිස්සු මැවුවේ නැත. ඒවා දීමනාවකි. දෙවියන්වහන්සේගේ ත්‍යාගයකි.

එහෙත් මෙහි පනතක්ද ඇත. ඔවුන් දෙවියන්වහන්සේ ත්‍යාගශීලීව දෙන දීමනා භුක්ති විඳිය යුතුය. “සෑම ගසකම,” මෙම අනුග්‍රහයේ කොටසක් ලෙස වුවද දෙවියන්වහන්සේ නීතියක් පැනවූ සේක. ඔවුන් එක් විශේෂවූ ගසකින් නොකෑ යුතුය. ඉන් රස වින්දොත්, නීති කඩ කර, මරණය ළඟාවේ. මෙම ප්‍රතිපත්තිය පැවතියේ ඒදන් උයන තුළමය. එමෙන්ම බොහෝ ක්‍රම වලින් එම නීතිමය අදද පවතී.

මිනිසාගේ තුන්වැනි වගකීම ස්ත්‍රිය සම්බන්ධවය. දෙවියන්වහන්සේගේ තුන්වැනි දීමනාව: “එබැවින් පුරුෂ තෙමේ තමාගේ පියාද, මවුද අත්හැර තම භාර්යාවට ඇළුම් වන්නේය” (උත්පත්ති 2:24).  මෙම අසාමාන්‍ය කියමන, විවාහක ගිවිසුමේ සහ “එක් මාංශයක්” වීම යන්නෙහි පරමාර්ථය පිළිබඳ මිනිසාගේ වගකීම ප්‍රකාශ කරන බලවත් ප්‍රකාශයකි. එනම් එක් පුද්ගලයෙක් යන්න අර්ථවත් කරමිනි. (මතෙව් 19:7-9 සමග සංසන්දනය කරන්න).

එය මිනිසා (ස්ත්‍රිය නොවේ), තම දෙමවුපියන් අත්හැර දමා යාමෙන් අදහස් කරන්නේ, බයිබලයට අනුව පුරුෂ භාවය උසස් කොට පෙන්වීම සඳහා විය හැකිය. එබැවින් මෙම පනත ස්ත්‍රියටද අදාළ විය හැකිය. කුමන ආකාරයේ වුවද, විවාහ ගිවිසුම, දෙවියන්වහන්සේගේ දීමනාවක් වුවද, එය ලැබූ විට මනුෂ්‍ය වගකීමක් බවට පත්වේ. එනම් පුරුෂයා සහ ස්ත්‍රිය යන දෙදෙනාම මත එය විශ්වාසවන්තව සම්පූර්ණ කිරීමේ වගකීම පැවරේ.

`දෙවියන්වහන්සේ ඔබට දී ඇති සියළුම දේවල් ගැන සිතන්න. ඔබට දෙනු ලැබූ දේවල් පිළිබඳ ඔබගේ වගකීම් මොනවාද?`