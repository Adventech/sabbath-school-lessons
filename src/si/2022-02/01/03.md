---
title:  මැවීම
date:   28/03/2022
---

`උත්පත්ති 1:4, 10, 12, 18, 21, 25, 31 සහ උත්පත්ති 2:1-3 පාඨ කියවන්න. මුල්ම මැවීම පිළිබඳ වාර්තාවේ, “එය යහපත්ය” යන වාක්‍යාංශය තුළ ඇති වැදගත්කම කුමක්ද? මැවීමේ අවසානයේදී අදාළවූ පාඩම කුමක්ද?`

දෙවියන්වහන්සේගේ මැවීමේ වාර්තාවේ සෑම පියවරකදීම උන්වහන්සේ එය “වැදගත්” බව අගය කළසේක. මෙම නාම විශේෂණයේ අදහස වන්නේ උන්වහන්සේගේ මැවීමේ කාර්යය සාර්ථක වූ බවයි. එමෙන්ම උන්වහන්සේගේ සොයා බැලීම වූයේ “එය යහපත්ය” යන්නයි. ඉන් අදහස් වන්නේ එය “නියම ආකාරයට සිදුවූ බවයි.” ආලෝකය බැබළෙමින් තිබුණි. (උත්පත්ති 1:4). ගස් වැල් ඵල දරන්නට පටන් ගත්තේය. (උත්පත්ති 1:12) යනාදිය වශයෙනි.

එහෙත් මෙම වචනය එහි ක්‍රියාකාරිත්වයේ දක්ෂතාවයට වඩා යමක් අර්ථවත් කරයි. හෙබ්‍රෙව් භාෂාවට අනුව, යම් ලස්සන දෙයක ඇති කලාත්මක අගය, ‘යහපත්’ යන වචනයෙන් ප්‍රකාශවේ. (උත්පත්ති 24:16). එමෙන්ම එය දුෂ්ටකමට විරුද්ධ අර්ථයක් ඉදිරිපත් කිරීමට භාවිතා කෙරේ (උත්පත්ති 2:9). එය මරණය හා සම්බන්ධවන කරුණකි. (උත්පත්ති 2:17).

“එය යහපත්ය” යන වාක්‍යාංශය අදහස් කරන්නේ මැවීම ඉතා අලංකාර ලෙස සිදුවෙමින් පවතින බවයි. එනම් එය අලංකාර මෙන්ම අංග සම්පූර්ණව පැවති බවය. එමෙන්ම එහි කිසිම දුෂ්ටත්වයක් නොතිබූ බවය. ලෝකය “තවමත්” අපගේ ලෝකය මෙන් “නොවීය.” එනම් අද මෙන් පාපයෙන් සහ මරණයෙන් බලපානු ලැබූ ලෝකයකි. එම අදහස දෙවැනි මැවීම පිළිබඳ වාර්තාව පිළිබඳ හැඳින්වීමේදී තහවුරු කරන ලද අදහසයි. (උත්පත්ති 2:5 බලන්න).

මැවීම පිළිබඳ විස්තරය මූලික වශයෙන් පරිනාමවාදය පිළිබඳ මතයට විරුද්ධ වෙයි. එනම් පරිනාමවාදී මතයට අනුව ලෝකය යථා තත්වයට පැමිණියේ හදිසියෙන් ඇතිවන සිදුවීම් නිසා ක්‍රම ක්‍රමයෙන් වර්ධනය වීම මගින්ය. එනම් ඉතාම සුළු දෙයකින් ආරම්භවී, ශ්‍රේෂ්ඨ අවස්ථාව දක්වා වර්ධනය වූ බවයි.

ඊට වෙනස් අන්දමින්, බයිබලයේ කතුවරයා තහවුරු කරන්නේ, දෙවියන් වහන්සේ ස්ව කැමැත්තෙන්ම උවමනාවෙන්ම ක්ෂණයකින් ලෝකය මැවූ බවයි. (උත්පත්ති 1:1). අහම්බෙන් සිදුවූ කිසිදෙයක් නැත. ලෝකය තනිවම මැවුණේ නැත. එහෙත්, දෙවියන්වහන්සේගේ කැමැත්තේ සහ වචනයේ ප්‍රතිඵලයක් ලෙස ලෝකය නිර්මාණය කරනු ලැබීය. (උත්පත්ති 1:3). “මැවීම” යන වචනය උත්පත්ති 1 වැනි පරිච්ඡේදයේ සඳහන් වන ආකාරයට, “පටන් ගැන්මේදී, දෙවියන්වහන්සේ අහසත්, පොළවත් මැවූ සේක” යන වාක්‍යයට අනුව එහි කර්තෘ වන්නේ දෙවියන්වහන්සේය. එමෙන්ම එය ක්ෂණයකින් සිදුවූ බව හඟවයි. දෙවියන් වහන්සේ කථා කළ අතර එය එසේ විය.

මැවීම පිළිබඳ පාඨය අපට දැනුම් දෙන්නේ, “සියළුදේම” කරන ලද්දේ (උත්පත්ති 1:31) මැවුම්කාරයාණන්ගේ කැමැත්ත අනුව බවය. ඒ සියල්ල “ඉතා යහපත්” බවට විනිශ්චය කරනු ලැබීය. (උත්පත්ති 1:31). උත්පත්ති 1:1 පාඨය එම සිද්ධියම සඳහන් කරයි. එනම් ස්වර්ගය සහ පොළොව මැවීමය. එමෙන්ම උත්පත්ති 2:1 වැනි පාඨයෙන් එම කාර්යය අවසන්වූ බව ප්‍රකාශ කරයි. එම සියල්ලම දින සතකින්, සබත් දිනය ඇතුළත්ව, සම්පූර්ණ කරනු ලැබීය.

`වසර මිලියන ගණනාවක් තිස්සේ සිදුවූ පරිනාමවාදය පිළිබඳ අදහස උත්පත්ති පොතේ අඩංගු මැවීමේ කථාන්තරය සම්පූර්ණයෙන්ම අවලංගු කරන්නේ ඇයි? එම අදහස් දෙකම සියළු ආකාරයෙන්ම නොගැලපෙන්නේ ඇයි?`