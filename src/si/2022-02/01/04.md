---
title:  සබත
date:   29/03/2022
---

`උත්පත්ති 2:2,3 සහ නික්මයාම 20:8-11 පාඨ කියවන්න. සත්වෙනි දින සබත් දවස මැවීම සමග සම්බන්ධ වන්නේ ඇයි? මෙම අදහස අපි සබත රක්ෂා කිරීම සමග සම්බන්ධ වන්නේ කෙසේද?`

එය කෙටියෙන් කියතොත් “දෙවියන්වහන්සේ අවසන් කළ” අතර උන්වහන්සේ සබත් දිනය මැවූ සේක. එබැවින් සත්වෙනි දවස සබත් දිනය, දෙවියන්වහන්සේ උන්වහන්සේගේ කාර්යය කර, එය “ඉතා යහපත්” බව දුටු බැවින් උන්වහන්සේට අපි අපගේ ඇදහිල්ල ප්‍රකාශ කිරීමක් වන්නේය. සබත් රක්ෂා කිරීම යනු දෙවියන්වහන්සේගේ මැවීමේ වටිනාකම, සහ අලංකාරය හඳුනා ගැනීමෙන් උන්වහන්සේ සමග සම්බන්ධවීමය.

දෙවියන්වහන්සේ උන්වහන්සේගේ කාර්යයෙන් විවේක ගත් ආකාරයට අපටද අපගේ වැඩවලින් නිවාඩු ගත හැකිය. සබත් රක්ෂා කිරීම යනු, ඔව් දෙවියන්වහන්සේගේ මැවීම ‘ඉතා යහපත්’ බව පැවසීමකි. එයට අපගේ ශරීරද සම්බන්ධ වේ. පැරණි සහ නූතන මත වලට වෙනස් ආකාරයෙන්, පැරණි සහ නව ගිවිසුම ඇතුළු ශුද්ධ ලියවිල්ල මගින් ශරීර දුෂ්ට, කෲර බව ප්‍රකාශ නොකරයි. එය විජාතිකයින්ගේ මතයක් මිස, බයිබලයේ මතයක් නොවේ. ඒ වෙනුවට සබත් රක්ෂා කරන්නන් දෙවියන්වහන්සේගේ මැවීම ගැන කෘතඥ වෙති. එනම් එයට ඔවුන්ගේම මාංශද ඇතුළත් වේ. ඔවුන්ට මැවීම භුක්ති විඳිය හැක්කේ සහ ඔවුන් එය රක්ෂා කරන්නේ ඒ නිසාය.

සබත්, එනම් මනුෂ්‍ය ඉතිහාසයේ පළමු අවසානය සනිටුහන් කරන්නාවූ, එය, දුක්විඳින මනුෂ්‍ය ජාතියට සහ ලෝකයේ කෙඳිරිල්ලට බලාපොරොත්තුවේ සලකුණකි. “කාර්යය අවසන් විය” යන වාක්‍යය, ශුද්ධ ස්ථානය ගොඩ නගා අවසන් කළ විටදීද නැවත දකින්නට ලැබීම වැදගත් කරුණකි. (නික්මයාම 40:33). එමෙන්ම නැවතත් සාලමොන්ගේ මාළිගාව ගොඩනගා අවසානයේදීද එසේ සඳහන්වේ. (1 රාජාවලිය 7:40, 51). මෙම ස්ථාන දෙකම ශුභාරංචිය සහ ගැළවීම පිළිබඳ පාඩම් උගන්වනු ලැබූ ස්ථානය.

වැටීමෙන් පසු, සති අන්තයේ සබත් දිනය ගැළවීම නමැති හාස්කම වෙත යොමු වෙයි. එනම් එය සිදුවන්නේ නව මැවිල්ලක හාස්කමක් තුළින් පමණි. (යෙසායා 65:17; එළිදරව් 21:1). සබත් දිනය මිනිස් අපගේ සති අන්තයේ සලකුණකි. එමගින් මේ ලෝකයේ දුක් විඳීම් සහ පීඩා වලටද අවසානයක් අත් වෙයි.

ලෙඩුන්ට සුව කිරීම සඳහා ඉතාමත්ම සුදුසු දිනය ලෙස යේසුස්වහන්සේ සබත් දවස තෝරා ගත්තේ ඒ නිසාය (ලූක් 13:13-16). නායකයින් හිරවී සිටියාවූ කුමන හෝ සම්ප්‍රදායන්ට වෙනස් ආකාරයෙන්, යේසුස්වහන්සේ සබත් දින සුව කිරීම් තුළින් මිනිසුන් වෙතටත් අප වෙතටත් යොමුවූ සේක. එමෙන්ම, සියළු වේදනා, සියළු දුක් විඳීම්, සියළු මරණ අවසන් වන දිනයද අපට මතක් කර දුන්සේක. එනම් ගැළවීමේ ක්‍රියාවලියේ අවසාන අවස්ථාවය. එබැවින් සෑම සබත් දිනක්ම අපව ගැළවීමේ බලාපොරොත්තුව වෙතට යොමු කරනු ලැබේ.

`සබත් දිනයේදී විවේක ගැනීම මගින්, අපි යේසුස්වහන්සේ තුළ අපට දැන් ලැබෙන විවේකය සහ ගැළවීම කෙසේ අත් දකින්නෙමුද? එමෙන්ම, නව ස්වර්ගය නව පොළොව මැවීමේදී අවසානයේ සම්පූර්ණ වන්නාවූ එම විවේකය අපි දැන් කෙසේ අත් දකිමුද?`