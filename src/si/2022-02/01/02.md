---
title:  මැවීමේ දෙවියන්වහන්සේ
date:   27/03/2022
---

`ගීතාවලිය 100:1-3 පාඨ කියවන්න. දෙවියන්වහන්සේගේ මැවීමට මනුෂ්‍ය ප්‍රතිචාරය කුමක්ද? ඒ ඇයි? `

උත්පත්ති 1 වැනි පරිච්ඡේදයේ මැවීමේ පළමුවැනි පණිවිඩය “දෙවියන් වහන්සේය.” අපි එය පරිවර්තනය තුළින් ඇසුවෙමු. “පටන් ගැන්මේදී දෙවියන් වහන්සේ” (උත්පත්ති 1:1). මෙම පාඨයේ මැද “දෙවියන්වහන්සේ” යන නාමය සඳහන් වීම නිසා, හෙබ්‍රෙව්වරුන් එය දැඩිසේ උච්ඡාරණය කරන්නේ එහි ඇති වැදගත්කම ඔප් නංවා පෙන්වීම සඳහාය. මැවීමේ පාඨය එසේ නම් ආරම්භ වන්නේ කතුවරයාණෝ වන දෙවියන්වහන්සේ ගැන විශේෂයෙන් අවධාරණය කරමිනි.

එපමණක් නොව උත්පත්ති ආරම්භ වන්නේ විවිධාකාරයේ ඉදිරිපත් කිරීම් දෙකක් සමගිනි. පළමු මැවීම පිළිබඳ වාර්තාව (උත්පත්ති 1:1-2:4) මගින් දෙවියන් වහන්සේ මනුෂ්‍යයාට වඩා අනන්ත අප්‍රමාණ දුරස්ථ ලෙස නියෝජනය කෙරේ. එනම් ඉක්මවා ගියාවූ, දෙවියන්වහන්සේගේ නාමයේ ශ්‍රේෂ්ඨත්වය ප්‍රකාශ කරන දෙවි කෙනෙක් ලෙසය. ‘එලොහින්’ යන නාමය උන්වහන්සේට යෙදෙන අතර එහි අර්ථය වන්නේ ‘ප්‍රමුඛතම, ශක්තිමත්, මහෝත්තමවූ සහ ඉක්මවා (අභිබවා) ගියාවූ යන්නයි.

දෙවෙනි මැවීමේ වාර්තාව (උත්පත්ති 2:4-25) මගින් දෙවියන්වහන්සේව ඉදිරිපත් කරන්නේ ඉතා කිට්ටු පුද්ගලික සම්බන්ධතාවයකි. ‘යාවේ’ නමැති මහෝත්තමවූ දෙවියන්වහන්සේගේ නමින් අර්ථවත් වන්නේ ඉතා කිට්ටු සම්බන්ධතාවයක් ලෙසය. එසේ නම් මැවීම පිළිබඳ පාඨය සම්පූර්ණ ලෙස ගත්විටදී, එය දෙවියන්වහන්සේට නමස්කාර කරන ලෙස කරන්නාවූ වැදගත් ආයාචනයක් වන්නේය. පළමුව දෙවියන්වහන්සේගේ අනන්තවූ ශ්‍රේෂ්ඨත්වය සහ බලය ගැන සැලකිලිමත් වීම, ඒ සමගම උන්වහන්සේ මත අපගේ රඳා පැවතීම පිළිගැනීමත් අවශ්‍යවේ. මක්නිසාද, උන්වහන්සේ අප මැවූ බැවිනි. “එමෙන්ම අපි අපම නොවන්නෙමුව” (ගීතාවලිය 100:3). බොහෝ ගීතාවලියේ කොටස්, මැවීම සමග නමස්කාර කිරීම සම්බන්ධ කරන්නේ මේ නිසාය. (ගීතාවලිය 95:1-6; ගීතාවලිය 139:13,14 (එළිදරව් 14:7 සමග සංසන්දනය කරන්න).

දෙවියන්වහන්සේගේ මෙම ද්විත්ව දර්ශනය, මහෝත්තමවූද, බලවත් වූද, එමෙන්ම අපට බොහෝ කිට්ටු, ප්‍රේමවන්ත, සම්බන්ධයක් අප සමග පැවැත්වීම හේතුකොටගෙන, අප දෙවියන්වහන්සේට නමස්කාර කිරීම සඳහා කෙසේ ළඟා විය යුතුද යන්න පිළිබඳ වැදගත් අදහසක් ඉදිරිපත් කරයි.

දෙවියන්වහන්සේගේ පුදුමාකාර බව සහ ගෞරවය, ප්‍රීතිය උන්වහන්සේ සමීපත්වයේ තහවුරු කිරීම සමග සහ කමාව සහ ප්‍රේමය එක්ව යයි. (ගීතාවලිය 2:11 පාඨය බලන්න). දෙවියන්වහන්සේ පිළිබඳ ඉදිරිපත් කරන කරුණු දෙක පවා අර්ථවත්ය. දෙවියන්වහන්සේගේ සමීපත්වය සහ ප්‍රේමවන්ත බව මගින් උන්වහන්සේගේ දුරස්ථ බවද ඉදිරිපත් කෙරේ. අපට උන්වහන්සේගේ කරුණාව, වෙවුලමින් අගය කළ හැකි වන්නේ අප දෙවියන්වහන්සේ ශ්‍රේෂ්ඨ බව අවබෝධ කරගත් විට පමණි. එනම් අපගේ ජීවිත තුළ උන්වහන්සේගේ ප්‍රේමණීය පැවතීමය.

`දෙවියන්වහන්සේගේ මහත් වූ බලය ගැන සිතන්න. එමෙන්ම විශ්වය ඔසවමින් අප එකිනෙකාට බොහෝ ළඟින් සිටින සේක. මෙම පුදුමාකාර සත්‍යය පුදුමාකාර වන්නේ මක්නිසාද?`