---
title:  වැඩිදුර අධ්‍යයනය සඳහා
date:   06/05/2022
---

කියවන්න. Ellen G. White, "Abraham in Canaan," pp. 134-136, in Patriarchs and Prophets.

ක්‍රිස්තුස්වහන්සේගේ සභාව ආශිර්වාදයක් විය යුතුය. එමෙන්ම එහි සාමාජිකයින්ට ආශිර්වාද ලැබිය යුතු අතර, ඔවුන් අන් අයට ආශිර්වාද කළ යුතුය. දෙවියන්වහන්සේගේ පරමාර්ථය වන්නේ ලෝකයේ සියළුම මිනිසුන්ව උන්වහන්සේගේ දූ පුතුන් මෙන් හදා ගැනීම පමණක් නොව, ඔවුන් තුළින් දිව්‍ය ආලෝකයේ ශුභ සාධනය ලොවට ප්‍රකාශ කිරීමය. දෙවියන්වහන්සේ ආබ්‍රම්ව තෝරාගත්තේ උන්වහන්සේගේ විශේෂ මිත්‍රයෙක් ලෙස පමණක් නොව, එහෙත් ජාතීන් වෙතට පිරිනැමීමට ස්වාමීන්වහන්සේ කැමති වූ විශේෂිත වූද වටිනාවූද වරප්‍රසාද වල මාධ්‍යයක් වීම සඳහාය. ඔහු වටා පැවති සදාචාරාත්මක අන්ධකාරය තුළ ආලෝකයක් වීම සඳහාය.

“දෙවියන්වහන්සේ උන්වහන්සේගේ දරුවන්ට ආලෝකය සහ සත්‍යය මගින් ආශිර්වාද කරන අතර, ඉන් අදහස් වන්නේ ඔවුන්ට සදාකාල ජීවනය ලබා ගැනීම සඳහා පමණක් නොව, ඔවුන් වටා සිටින අයට ආත්මික ආලෝකයක් ලබා දීම සඳහාත්ය....” නුඹලා පොළොවේ ලුණුය.” දෙවියන්වහන්සේ උන්වහන්සේගේ දරුවන් ලුණු බවට පත් කරන විටදී, එය ඔවුන්ගේම කල් පැවතීම පමණක් නොව, ඔවුන් අන් අයව ආරක්ෂා කරන්නාවූ ඒජන්තවරුන් වෙති.

“මම දෙවියන්වහ්නසේගේ ගොඩනැගිල්ලේ ජීවමාන ගල් මෙන් බබලන්නේද? ..... අපට පවිත්‍ර ආගමක් නොවන්නේ, එය මගින් අපට සහ අපගේ ව්‍යාපාරික ගනුදෙනුවලදී පාලනය කිරීමේ බලයක් ඉදිරිපත් නොකළහොත් පමණි. අපගේ ජීවිතයේ කාර්යයන් සමග මුසු කරන ප්‍රායෝගික දේවත්වයක් අප තුළ තිබිය යුතුය. අපගේ හදවත් තුළ ක්‍රිස්තුස්වන්සේගේ වෙනස් කරන්නාවූ කරුණාව තිබිය යුතුය. අපට මමත්වයෙන් බොහෝ අඩු ප්‍රමාණයක් තිබිය යුතුය. එමෙන්ම අප තුළ වැඩියෙන් යේසුස්වහන්සේ පැවතිය යුතුය.” —Ellen G. White, Reflecting Christ, p. 205.

**සාකච්ඡා සඳහා ප්‍රශ්න**

`1. ආබ්‍රම්ගේ ආශිර්වාදයේ ආලෝකය තුළින්, “...... මම නුඹට ආශිර්වාද කොට .... නුඹද ආශිර්වාදයක් වෙයන්න.” (උත්පත්ති 12:2). ආශිර්වාද ලැබීම යන්නෙහි අර්ථය කුමක්ද? ආබ්‍රම් සේවය කළාවූ දෙවියන්වහන්සේටම සේවය කරන මිනිසුන් ලෙස අපි අන් අයට කෙසේ ආශිර්වාදයක් වෙමුද?`

`2. ආබ්‍රහම් ඔහුගේ සහෝදරිය - භාර්යාව පිළිබඳ අර්ධ මුසාවේ වරද කුමක්ද? වැඩියෙන් නරක කුමක්ද? බොරු කීමද නැතිනම්, බොරු කීම තුළින් යම් සත්‍යයක් ඉදිරිපත් කිරීමද?`

`3. නැවතත් උත්පත්ති 14:21-23 පාඨ කියවන්න. සොදොම්හි රජතුමා ආබ්‍රම්ට පිරිනමන දෙයට ආබ්‍රම්ගේ ප්‍රතිචාරය. ඔහු ඒ ආකාරයෙන් ප්‍රතිචාරය දැක්වූයේ මන්ද? එමෙන්ම මෙම කථාන්තරයෙන් කුමන වැදගත් පාඩමක් අපට ගත හැකිද? රජතුමා පිරිනැමූ දෙය භාර ගැනීමට ඔහු තීරණය කළේ නම්, ආබ්‍රම්ට සාධාරණය ඉටු නොකරයිද?`