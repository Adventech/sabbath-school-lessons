---
title:  ආබ්‍රහම්ගේ වෙන්ව යාම
date:   01/05/2022
---

`උත්පත්ති 12:1-9 පාඨ කියවන්න. දෙවියන්වහන්සේ ආබ්‍රම්ට ඔහුගේ රට සහ පවුල අතහැර දමා යන ලෙස අණ කළේ මන්ද? ආබ්‍රම් එයට ප්‍රතිචාර දැක්වූයේ කෙසේද?`

දෙවියන්වහන්සේ අවසාන වරට පුද්ගලයෙකු සමග කථා කළේ, අඩුතරමින් ශුද්ධ ලියවිල්ලේ වාර්තාවී ඇති අන්දමට, නෝවා සමගය. එනම් ජලගැල්මෙන් පසුව, සියළු මාංශය සමග ගිවිසුමක් පිහිටුවන බවට උන්වහන්සේ නැවත තහවුරු කළසේක. (උත්පත්ති 9:15-17). එමෙන්ම නැවතත් මුළු ලොවම යට කරන ජල ගැල්මක් නැවත නොපැමිණෙන බවටය. දැන් ආබ්‍රම්ට දෙවියන් වහන්සේගේ අළුත් වචනය පොරොන්දුව සමග නැවත සම්බන්ධ කරයි: පොළොවේ සියළුම ජාතීන් ආබ්‍රම් තුළින් ආශිර්වාද ලබන්නේය.

මෙම අනාගත වාක්‍යය ආරම්භ වන්නේ අතීතය හැර යාමෙනි. ආබ්‍රම් ඔහු දන්නා සියළු දේවල්, එනම් ඔහුගේ පවුල, ඔහුගේ රට, ඔහුගෙන් කොටසක්ද අතහැර යයි. මෙම යාමේ තීව්‍රතාවය පිළිබිඹු වන්නේ “යන්න” යන වචනය නැවත, නැවතත් යෙදීම මගිනි. එම පාඨවල එය සත්වාරයක් සඳහන්වේ. ආබ්‍රම්ට පළමුවෙන්ම ඔහුගේ රට හැර යාමට සිදුවිය. “කල්දිවරුන්ගේ ඌර් නමැති” ස්ථානයයි. එය බබිලෝනියද වෙයි. (උත්පත්ති 11:31; යෙසායා 13:19) “බබිලෝනියෙන් පිටව යන ලෙස” කරන කැඳවීම, බයිබලයේ අනාගතවක්තෘ-වරුන්ගේ දීර්ඝ ඉතිහාසයක් ඇත. (යෙසායා 48:20; එළිදරව් 18:4). 

ආබ්‍රම්ගේ වෙන්ව යාම ඔහුගේ පවුල හා සම්බන්ධ කරුණක්ද වෙයි. ආබ්‍රම් ඔහුගේ උරුමය අතහැර යායුතුය. එමෙන්ම ඔහු ඉගෙන ගත් දේවල් බොහොමයක්, පරම්පරාවෙන් ලැබුණු දේවල්, අධ්‍යාපනය සහ බලය නම් දේවල්ය.

එසේ වුවද, අත්හැර යාමට දෙවියන්වහන්සේගේ කැඳවීම තුළ බොහෝ දේවල් සම්බන්ධ වේ. “ටද” යන්න වචනාර්ථයෙන් පරිවර්තනය කළ විට “ඔබම යන්න,” “ඔබ වෙනුවෙන් යන්න” වැනි දේ අර්ථවත් වේ. ආබ්‍රම්ගේ බබිලෝනියෙන් පිටව යාම තුළ, ඔහුගේ පසුබිම සහ ඔහුගේ පවුල පිළිබඳ පවා, යමක් සම්බන්ධ වේ. හෙබ්‍රෙව් වාක්‍යාංශය යෝජනා කරන්නේ ඔහු වෙත අවධාරණය කරමිනි. ආබ්‍රම්ට ඔහුගේම කොටසක් අතහැර දැමීමට සිදුවිය. එනම් ඔහුගේ බබිලෝනියානු අතීතයයි.

අතහැර දමා යාමේ අරමුණ වන්නේ දෙවියන්වහන්සේ ඔහුට පෙන්වන දේශයකි. ඊසාක් පූජාකිරීම් පිළිබඳ බයිබල් පාඨවලද එම භාෂාවම භාවිතා කෙරේ. (උත්පත්ති 22:2). එම පූජාව පිළිබඳ සඳහන් කරන්නේ මොරියා කන්ද ගැන සම්බන්ධ කිරීමටය. එනම් ඊසාක්ව පූජා කරනු ලැබූ සහ යෙරුසලමේ දේව මාළිගාව ගොඩනගනු ලබන ස්ථානයයි. (2 ලේකම් 3:1). දෙවියන්වහන්සේගේ පොරොන්දුව නිකම්ම දේශයක් ගැන පමණක් නොව ලෝකයේ ගැළවීම පිළිබඳවය. මෙම අදහස නැවත තහවුරු කරන්නේ සියළු ජාතීන්ට ආශිර්වාද පොරොන්දු වීමෙනි. (උත්පත්ති 12:2,3). “ආශිර්වාද” යන වචනය මෙම ඡේදය තුළ පස්වරක් සඳහන්වේ. මෙම විශ්වීය ආශිර්වාදය පැමිණෙන්නේ ආබ්‍රම්ගේ “වංශය” තුළිනි. (උත්පත්ති 22:18; උත්පත්ති 26:4; උත්පත්ති 28:14). එම පාඨය මෙහිදී සම්බන්ධ කරන්නේ “වංශය” අවසානයේදී යේසුස් ක්‍රිස්තුස්වහන්සේ තුළින් ඉෂ්ට වන බවය. (ක්‍රියා 3:25).

`දෙවියන්වහන්සේ ඔබට කුමක් අත්හැර දමා යන ලෙස අණ කරයිද? එනම් දෙවියන්වහන්සේගේ කැඳවීමට සවන් දීම සඳහා ඔබට ඔබගේ ජීවිතයේ කුමන කොටසක් අත්හැර දැමිය යුතුද?`