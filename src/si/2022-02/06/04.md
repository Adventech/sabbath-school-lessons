---
title:  ආබ්‍රහම් සහ ලොත්
date:   03/05/2022
---

`උත්පත්ති 13:1-18 පාඨ කියවන්න. මෙම කථාන්තරය චරිතයේ වටිනාකම ගැන කුමක් පවසන්නේද?`

ආබ්‍රම් ඔහු පෙර සිටියාවූ ස්ථානයටම ආපසු පැමිණෙන්නේ, මිසරයට ගියාවූ මෙම ගමන අවාසනාවන්ත ගමනක් වූ බව පෙන්වන ආකාරයෙනි. ආබ්‍රම් සමග දෙවියන්වහන්සේගේ ඉතිහාසය නැවත ආරම්භ වෙයි. එනම් පොරොන්දු දේශයට ඔහු ගියාවූ පළමු ගමන නැවතුනාවූ ස්ථානයේ පටන්ය. ආබ්‍රම්ගේ පළමු නැවතුම් පල වූයේ බෙතෙල්ය. (උත්පත්ති 13:3). දේශයට ඔහු ගියාවූ පළමු ගමනේදී මෙන්මය. (උත්පත්ති 12:3-6). ආබ්‍රම් පශ්චත්තාපවී නැවතත් “ඔහුම” විය. ආබ්‍රම්, ඇදහිල්ලේ මිනිසාය.

ආබ්‍රම් දෙවියන්වහන්සේ සමග සම්බන්ධ වීම ඔහු මිනිසුන් සමග පැවති සම්බන්ධය තුළින් දැකිය හැකිය. එනම් ඔහු ලොත්ගේ ගැටළුව විසඳූ ආකාරයෙනි. එනම්, ඔහුගේ ඥාති පුත්‍රයා, දේශය භාවිතා කිරීම සම්බන්ධයෙනි. ලොත්ට සාමකාමී එකඟත්වයෙන් පළමුවෙන්ම තෝරා ගැනීමට අවස්ථාව ලබා දුන්නේ ආබ්‍රම් විසින්මය. (උත්පත්ති 13:,10) ආබ්‍රම් ත්‍යාගශීලී සහ කරුණාවන්ත ක්‍රියා කලාපයකින් යුක්තවූ කරුණාවන්ත මිනිසෙක් විය. 

ලොත් ඔහුට වඩාත්ම පහසු සහ ඉතාම හොඳ කොටස එනම් හොඳින් ජල පහසුකම් ඇති තැනිතලාව තෝරා ගැනීමෙන්, (උත්පත්ති 13:10, 11) පෙන්නුම් කෙළේ අනාගත අසල්වාසීන්ගේ කෲරත්වයයි. (උත්පත්ති 13: 13). එමගින් එළිදරව් කරනු ලැබුවේ, ඔහුගේ කෑදරකම සහ චරිතය පිළිබඳවයි. “ඔහු වෙනුවෙන්,” වාක්‍යාංශය මතක් කර දෙන්නේ ආදි කල්පික මිනිසුන්ය. ඔවුන්ද “තම තමන් වෙනුවෙන්” තෝරා ගත්හ. (උත්පත්ති 6:2).

ඊට වෙනස්වූ ආබ්‍රම්ගේ ඉදිරියට යාම ඇදහිල්ලේ ක්‍රියා කලාපයක් වූයේය. ආබ්‍රම් දේශය තේරුවේ නැත. එය ඔහුට දෙනු ලැබුවේ දෙවියන්වහන්සේගේ කරුණාව නිසාය. ලොත්ට වෙනස්වූ ආකාරයට ආබ්‍රම් දේශය (භූමිය) දෙස බැලුවේ දෙවියන්වහන්සේගේ නියෝගය අනුවය. (උත්පත්ති 13:14). ආබ්‍රම්ට දෙවියන්වහන්සේ නැවත කථා කරන්නේ ඔහු ලොත්ගෙන් වෙන්වූ විටදීය. (උත්පත්ති 13:14). එපමණක් නොව දෙවියන්වහන්සේ ආබ්‍රම්ට ඌර් දේශයේදී කථා කිරීමෙන් පසු කථා කළ බවට බයිබලයේ වාර්තා කර ඇති පළමු වතාවද වන්නේය.  “.... නුඹේ ඇස් ඔසවා නුඹ සිටින ස්ථානයේ සිට උතුරද, දකුණද, නැගෙනහිරද, බස්නාහිරද දෙස බලාපන්න. මක්නිසාද නුඹ දක්නාවූ මුළු දේශය නුඹටද, නුඹේ වංශයටද, සදාකාලයටම දෙන්නෙමි.” (උත්පත්ති 13:14,15). ඉන්පසු දෙවියන්වහන්සේ, මෙම භූමිය මත ඇවිදින ලෙස ආබ්‍රම්ට ආරාධනා කරන්නේ එම දේශය අයිති කරගැනීමේ ක්‍රියාවක් ලෙසය. “නැගිට දේශයෙහි දිගටත් හරහටත් පලයන්න. මක්නිසාද ඒක නුඹට දෙන්නෙමි.” (උත්පත්ති 13:17).

එසේ වුවත් ස්වාමීන්වහන්සේ එය ආබ්‍රම්ට දෙන බවට ඉතා පැහැදිලිවම ප්‍රකාශ කරයි. එය ත්‍යාගයකි. කරුණාවේ ත්‍යාගයකි. එය ආබ්‍රම් ඇදහිල්ලෙන්, එනම් කීකරුකමට මග පෙන්වන ඇදහිල්ලෙන් සුදුස්සෙක් වන ත්‍යාගයකි. මෙහිදී ආබ්‍රම්ට දෙවියන්වහන්සේ පොරොන්දුවූ දේවල් ක්‍රියාත්මක වන්නේ දෙවියන්වහන්සේ තුළින්මය. (උත්පත්ති 13:14-17 පාඨ කියවන්න). 

`අන් අය අපට එසේ නොවුනත් ඔවුන්ට කරුණාවන්ත සහ ත්‍යාගශීලී වීමට අපට ඉගෙන ගත හැක්කේ කෙසේද?`