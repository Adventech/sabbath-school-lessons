---
title:  බාබෙල් සභාගය
date:   04/05/2022
---

`උත්පත්ති 14:1-17 පාඨ කියවන්න. පොරොන්දු දේශය තෑගි කිරීමෙන් පසු මෙම යුද්ධය ආරම්භ වීමේ ඇති වැදගත්කම කුමක්ද? මෙම කථාන්තරය තුළින් අපට ආබ්‍රම් පිළිබඳ කුමක් පවසයිද?`

ශුද්ධ ලියවිල්ලේ විස්තර කර ඇති පළමු යුද්ධය මෙයයි. (උත්පත්ති 14:2). එනම් මෙසපොතේමියාව සහ පර්සියාවේ සිව් හමුදාව සමග ගැටුම, සොදොම සහ ගොමොරාවේ රජවරුන් ඇතුළුව කානානිවරුන්ගේ හමුදා පහට විරුද්ධව ගැටීමය. (උත්පත්ති 14:8). එමගින් යෝජනා කරන්නේ විශාල ගැටුමකි. (උත්පත්ති 14:9). මෙම හමුදා ක්‍රියාත්මකවී ඇතිවූ ගැටුමට හේතුව වන්නේ කානානිවරුන් බබිලෝනියේ සූසරියන් වරුන්ට විරුද්ධව කැරලි කිරීමය. (උත්පත්ති 14:4, 5). මෙම කථාන්තරය විශේෂිත ඓතිහාසික ගැටුමක් ගැන සඳහන් කළද, මෙම “විශ්වීය” යුද්ධය, දෙවියන්වහන්සේ ආබ්‍රහම්ට පොරොන්දු දේශය තෑගි දීමෙන් පසුව ඇතිවීම මගින් එයට විශේෂ ආත්මික වැදගත්කමක් එක් කෙරේ.

කානාන් දේශයේ බොහෝ මිනිසුන් සම්බන්ධවීම මගින් යෝජනා කරන්නේ, මෙම ගැටුමේ අවදානම් සහිත බව දේශයේ ස්වෛරීත්වය උදෙසා ගැටුමක් වන නිසාය. උපහාසාත්මක කරුණ වන්නේ, ආබ්‍රම්ගේ කඳවුර වන වැදගත්ම අය වන දේශයේ එකම සත්‍ය හිමිකරුවා සහ ඔහුගේ හමුදාව ගැටුමෙන් පිටත සිටීමය. එනම් අඩු තරමින්, මුල් කාලයේදීය.

ආබ්‍රම්ගේ මධ්‍යස්ථ භාවයට හේතුව වන්නේ මක්නිසාද යනු ආබ්‍රම් පොරොන්දු දේශය හමුදා බලයෙන්වත්, දේශපාලන උපක්‍රම තුළින්වත් ලබා නොගත් නිසාය. ආබ්‍රම් මෙයට සම්බන්ධ වීමට එකම හේතුව වන්නේ ඔහුගේ ඥාති පුත්‍රයා වන ලොත් මෙයට සම්බන්ධ වීම නිසාය. ලොත්ව සටනේදී සිරකරුවෙකු ලෙස අත් අඩංගුවට ගනු ලැබීය. (උත්පත්ති 14:12, 13).

“මැම්රේ නමැති ස්ථානයේ ‘ඕක්’ පඳුරු අසල පදිංචිවී සිටියදී සටන පිළිබඳ කථාන්තරය යුද්ධයෙන් පලාගිය අයගෙන් විමසා දැනගත්තේය. එමෙන්ම ඔහුගේ ඥාති පුත්‍රයාට හිමිවූ විනාශය ගැනද දැනගත්තේය. ලොත්ගේ කෘතඥතාවය පිළිබඳව අකරුණාවන්ත සිහිවටනය ඔහු මතකයේ තබා නොගත්තේය. ඔහු කෙරෙහි දැක්වූ ඔහු තුළ පැවති ආදරය පිබිදුනේය. එමෙන්ම ඔහුව ගළවා ගත යුතු බව ආබ්‍රම් තීරණය කළේය. පළමුවෙන් දිව්‍ය අනුශාසනාව සෙවූ ආබ්‍රම් යුද්ධය සඳහා සූදානම් විය.” —Ellen G. White, Patriarchs and Prophets, p. 135.

එහෙත් ආබ්‍රම් මුළු ගැටුමටම මුහුණ නොදෙයි. ඔහු රාත්‍රී කාලයේද කොමාන්ඩෝ මෙහෙයුම මගින්, ලොත් සිරකරුවෙකු ලෙස අත් අඩංගුවට ගත් කඳවුරට පමණක් පහර දෙයි. ලොත්ව මුදාගනු ලැබීය. මේ ආකාරයෙන් මෙම දෙවියන්වහන්සේගේ ඇදහිලිවන්ත මිනිසා මහත්වූ ධෛර්යයක් සහ උද්‍යෝගයක් පෙන්නුම් කළේය. එම පලාතේ ඔහුගේ බලය වර්ධනය වූවාට කිසිම සැකයක් නැත. එමෙන්ම මිනිස්සු මෙම කරුණාවන්ත මිනිසා දෙස බලා ඔහු සේවය කරන දෙවියන්වහන්සේ ගැන වැඩි යමක් ඉගෙන ගත්තාට කිසිම සැකයක් නැත.

`අපගේ ක්‍රියා අන් අයට කුමන බලයක් ඇති කරයිද? අපගේ ක්‍රියා මගින් අපගේ ඇදහිල්ල පිළිබඳ කුමන ආකාරයේ පණිවිඩයක් අන් අයට ප්‍රකාශ කරන්නෙමුද?`