---
title:  මිසරයේ පරීක්ෂාව
date:   02/05/2022
---

`උත්පත්ති 12:10-20 පාඨ කියවන්න. ආබ්‍රම් මිසරයට යාම සඳහා පොරොන්දු දේශය හැර දමා ගියේ මන්ද?  ආබ්‍රම් සමග සසඳන විට ඵාරාවෝ කෙසේ හැසිරුණේද?`

උපහාසාත්මක කරුණ වන්නේ, පොරොන්දු දේශයට ළඟාවුණාවූ ආබ්‍රම් මිසරයට යාමට තීරණය කිරීමයි. මක්නිසාද “දේශයේ සාගතයක් පැවති බැවිනි.” (උත්පත්ති 12:10). සාගතයක් පවතින කාලයේදී කානාන් දේශයේ මිනිසුන් මිසරය බලා යාම ගැන පුරාණ මිසරයේ ලේඛන වල බෙහෙවින් උපුටා දැක්වේ. පැරණි මිසර ලේඛන වලට අනුව කානාන් සිට එහි පැමිණෙන අයව විස්තර කරනු ලැබුවේ මෙසේය. “කාලකණ්ණි ජලය හිඟ ..... ඔහු එක ස්ථානයක ජීවත් නොවෙයි......”

මිසරයේ පරීක්ෂාව බොහෝ විට පුරාණයේ ඉශ්‍රායල්වරුන්ට ගැටළුවක් විය. (ගණන් කතාව 14:3; යෙරමියා 2:18). මේ ආකාරයෙන් මිසරය මනුෂ්‍ය සංකේතයක් බවට පත්විය. එනම් දෙවියන්වහන්සේව විශ්වාස කරනවාට වඩා මනුෂ්‍යයින් විශ්වාස කිරීම නිසාය. (2 රාජාවලිය 18:21; යෙසායා 36:6,9) මිසරය තුළ දිනපතාම ජලය දැකිය හැකි බැවින්, ඇදහිල්ල අත්‍යවශ්‍ය දෙයක් නොවීය. මක්නිසාද දේශයේ පොරොන්දුව ක්ෂණයකින්ම දෘශ්‍යමාන බැවිනි. සාගත පැවති දේශය සංසන්දනය කරන බලන විට, දෙවියන්වහන්සේ ආබ්‍රම්ට කී දෙය පවා නොතකා මිසරය ජීවත්වීමට සුදුසු ස්ථානයක් ලෙස පෙනේ. 

කානාන් දේශය අතහැර දමා යන ආබ්‍රම්, ඌර් දේශය හැර ගියාවූ ආබ්‍රම්ට වඩා වෙනස්ය. පෙරදී ආබ්‍රම්ව නිරූපණය කරනු ලැබුවේ දෙවියන්වහන්සේගේ කැඳවීමට අවනතව ඌර් දේශය හැර ගියාවූ ඇදහිල්ලේ මිනිසෙකු ලෙසය. දැන් ආබ්‍රම් තමාගේ කැමැත්තෙන්ම පොරොන්දු දේශය අතහැර යන්නේය. මීට පෙර ආබ්‍රම් දෙවියන්වහන්සේ මත විශ්වාසය තැබුවේය. දැන් ඔහු හැසිරෙන්නේ හසුරුවනු ලැබුවාවූ, සදාචාර විරෝධී, තමා ගැනම පමණක් සිතන දේශපාලනඥයෙකු ලෙසිනි. “මිසරයේ ජීවත්වූ කාලය තුළදී ආබ්‍රහම් මනුෂ්‍ය දුබලතාවයෙන් සහ අංග සම්පූර්ණ නොවීමෙන් තොර නොවූ පුද්ගලයෙක් බවට සාක්ෂි ඉදිරිපත් කළේය. සාරා ඔහුගේ භාර්යාව බව සැඟවීමෙන්, ඔහු දිව්‍ය සැලකිල්ල රැකවරණය පවා දුන්නේය. එනම් ඔහුගේ ජීවිතයෙන් බොහෝ විට එළිදරව් වූ එම උත්තරීතරවූ, උස්වූ ඇදහිල්ල සහ දිරිය පාවා දුන්නේය.” —Ellen G. White, Patriarchs and Prophets, p. 130.

මෙහිදී අපි දකින්නේ දෙවියන්වහන්සේගේ ශ්‍රේෂ්ඨ මිනිසෙක් පවා වැරදි කරන බවත්, එසේ වුවත්, දෙවියන්වහන්සේ ඔහුව අත නාරින බවත්ය. නව ගිවිසුම, ආබ්‍රහම්, කරුණාවෙන් ගැළවීම පිළිබඳ නිදර්ශනයක් ලෙස කථාකරන විට, ඉන් අදහස් වන්නේ, එම කරුණාවම පමණි. මක්නිසාද, අනුග්‍රහය (කරුණාව) නොවී නම් ආබ්‍රහම්ටද අපි සියළුදෙනා මෙන්ම බලාපොරොත්තුවක් නැති වන්නේය.

`ඇදහිලිවන්ත කිතුනුවන්ට පවා නිවැරදි මාර්ගයෙන් පිටතට යාමට කොතරම් පහසුද යන්න පිළිබඳ මෙම කථාන්තරය අපට කුමක් උගන්වයිද? අකීකරු වීම කිසිවිටක යහපත් තෝරාගැනීමක් නොවන්නේ ඇයි?`