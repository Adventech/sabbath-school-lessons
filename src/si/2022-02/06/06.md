---
title:  මෙල්කිසදෙක්ගේ දශභාගය
date:   05/05/2022
---

`උත්පත්ති 14:18-24 සහ හෙබ්‍රෙව් 7:1-10 දක්වා පාඨ කියවන්න. මෙල්කිසදෙක් යනු කවුද? කොතැනින් පැමිණියාද යන්න පවා නොදන්නාවූ මෙම පූජකවරයාට ආබ්‍රම් ඔහුගේ දශ භාගය දෙන්නේ මක්නිසාද?`

අද්භූතාත්මක මෙල්කිසදෙක්ගේ හදිසි දර්ශනය පුදුමයක් නොවේ. කානාන් රජවරු ආබ්‍රම්ට ස්තූති ප්‍රශංසා කිරීමෙන් පසුව, ඔහු දැන් මෙම පූජකවරයාට ස්තූති කරයි. එම ස්තූති ප්‍රශංසාව ඔහුගේ දශභාගය ඔහුට දීම බව එළිදරව් විය.

මෙල්කිසදෙක් පැමිණෙන්නේ ‘සලීම්’ නමැති නගරයේ සිටය. ඉන් අදහස් ව්නේ “සාමය” වන අතර යුද්ධයෙන් පසුව ගැලපෙන පණිවිඩයකි. මෙල්කිසදෙක්ගේ නාමයේ ඇතුළත් වන “සාධාරණය” යන වචනය සොදොම්හි සහ ගොමෝරාවෙහි රජුගේ නාමයේ අර්ථයට, එනම් “කෲරත්වයට” විරුද්ධය. ඒවා ඔවුන් නියෝජනය කරන්නාවූ දේවල් වල වාසගම විය හැකිය. (උත්පත්ති 14:2). 

මෙල්කිසදෙක් පෙනී සිටින්නේ, අනෙක් කානානි රජවරුන් නියෝජනය කළාවූ හිංසාව සහ කෲරත්වය ආපසු හැරවීමක් ලෙසය. මෙම ඡේදය තුළ “පුජකවරයා” යන්නට මුල් බයිබල් සඳහනද ඇතුළත්වේ. (උත්පත්ති 14:18). “මහෝත්තම වූ දෙවියන්වහන්සේ” සමග මෙල්කිසදෙක්ගේ සම්බන්ධය (උත්පත්ති 14:18) ආබ්‍රම් තමන්ගේම දෙවියන්වහන්සේ ලෙස හඳුන්වන එම දෙවියන්වහන්සේය. (උත්පත්ති 14:22). ඒ අනුව අර්ථවත් වන්නේ ආබ්‍රම් ඔහුව දුටුවේ ඔහු සේවය කළාවූ ආබ්‍රම්ගේ පූජකයෙකු ලෙස යන්නයි. මෙල්කිසදෙක් කෙසේවෙතත් ක්‍රිස්තුස්වහන්සේ සමග හඳුනාගත නොහැකිය. ඔහු එම කාලයේ මිනිසුන් අතර සිටියාවූ නියෝජිතයෙක් විය. (Ellen G. White Comments, The SDA Bible Commentary, vol. 1, pp. 1092, 1093).

මෙල්කිසදෙක් ඇත්තෙන්ම නිල වශයෙන් පූජකයෙක් ලෙස ක්‍රියා කරයි. ඔහු “රොටී සහ මිදියුෂ” පිළිගන්වයි. ඉන් බොහෝ විට අදහස් වූයේ නැවුම් මිදියුෂය. (ද්විතීය කථාව 7:13; 2 ලේකම් 31:5) එමගින් නියෝජනය කරනු ලැබුවේ දශභාගය දීමයි. (ද්විතීය කථාව 14:23). ඊට අමතරව ඔහු ආබ්‍රම්ට ආශිර්වාදද කරයි. (උත්පත්ති 14:19).

ඒ අතරතුරේදී ආබ්‍රම් “සියළුම දශභාගය ඔහුට දුන්නේය.” (උත්පත්ති 14:20). එසේ කළේ මැවුම්කාරයාණන් වන දෙවියන්වහන්සේට එනම් “ස්වර්ගය සහ මෙලොව අයිති කරුවාණන්ටය.” (උත්පත්ති 14:19). මෙම මාතෘකාව (නාමය) මැවීමේ කථාන්තරය පිළිබඳ හැඳින්වීමක් අඟවයි. (උත්පත්ති 1:1).  “ස්වර්ගය සහ පොළොව” යනු සම්පූර්ණයෙන්ම හෝ “සියල්ල” යන්න අදහස් කෙරේ. ඒ අනුව දශභාගය හඳුනාගනු ලබන්නේ මැවුම්කාරයාණන්ට කරන කෘතගුණ සැලකීම යන ප්‍රකාශය වන අතර උන්වහන්සේ සියල්ලේ හිමිකරුවාණන් යන්නද ඇඟවේ. (හෙබ්‍රෙව් 7:2-6 පාඨ, උත්පත්ති 28:22 පාඨය සමග සංසන්දනය කරන්න. පරස්පර විරෝධී ලෙස දශභාගය හඳුනාගනු ලබන්නේ දෙවියන්වහන්සේට දෙන ත්‍යාගයක් ලෙස නොවේ. එහෙත් දෙවියන්වහන්සේගේ අපට ලැබෙන ත්‍යාගයක් ලෙසය. මක්නිසාද දෙවියන් වහන්සේ අපට සියළු දේ දෙන නිසාය.

`දශභාගය දීම ඇදහිල්ලේ මෙන්ම මහත්වූ ඇදහිල්ල වර්ධනය කරන්නාවූ ක්‍රියාවක බලවත් දර්ශකයක් වන්නේ ඇයි?`