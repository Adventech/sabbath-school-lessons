---
title:  ගිවිසුම - 1 වැනි කොටස
date:   20/04/2022
---

දැන් පොරොන්දු වූ ගිවිසුම ඉෂ්ට වීම සඳහා කාලය පැමිණ තිබුණි. “එහෙත් නුඹ සමග මාගේ ගිවිසුම පිහිටුවන්නෙමි; නුඹද, නුඹ සමග නුඹේ පුත්‍රයෝද, නුඹේ භාර්යාවද, නුඹේ පුත්‍රයන්ගේ භාර්යාවෝද නැවට ඇතුල් වන්නෝය.” (උත්පත්ති 6:18). විනාශ කිරීම පිළිබඳ දිව්‍ය තර්ජනයට වෙනස් ආකාරයෙන් (උත්පත්ති 6:17). මෙම ගිවිසුම ජීවනයේ පොරොන්දුව විය.

`උත්පත්ති 8:20 පාඨය කියවන්න. නෝවා නැවෙන් පිටවී ගිය විට ඔහු කළේ කුමක්ද? ඒ ඇයි?`

ආදම් සහ ඒව මෙන්, එනම් දින 6ක මැවීමෙන් පසුව ස්ථිර වශයෙන්ම සබත් දවසේදී දෙවියන්වහන්සේට නමස්කාර කළාවූද, නෝවාද ජල ගැල්මෙන් පසු ඉක්මණින්ම දෙවියන්වහන්සේට නමස්කාර කළේය. එය තවත් මැවීමේ සිද්ධියකි. කෙසේවෙතත්, නමස්කාර කිරීමේ ක්‍රියාවලිය තුළ මෙම අවස්ථා දෙක අතර වෙනසක් ඇත. ආදම් සහ ඒව ස්වාමීන්වහන්සේ ඉදිරියේම නමස්කාර කළද, නෝවාට පූජාවක් මගින් එසේ කිරීමට සිදු විය. ශුද්ධ ලියවිල්ලේ පූජාසනයක් පිළිබඳ සඳහන් වන ප්‍රථම අවස්ථාව මෙයයි. පූජාව දවන පූජාවකි. අති පැරණි සහ බොහෝ විට කරන පූජාවකි. නෝවාට මෙය ස්තූති දීමනාවේ පූජාවක් විය. (ගණන් කථාව 15:1-11 පාඨ බලන්න). එය ඔහුව ගළවාගත් ඔහුගේ මැවුම් කාරයාණන්ට කෘතඥතාවය ප්‍රකාශ කිරීම සඳහා කළ පූජාවකි.

`උත්පත්ති 9:2-4 පාඨ කියවන්න. ජලගැල්ම මනුෂ්‍ය ආහාරයට කෙසේ බලපෑවේද? දෙවියන්වහන්සේගේ නීති පැනවීම පිටුපස ප්‍රතිපත්තිය කුමක්ද?`

ජල ගැල්මේ බලපෑම හේතුකොටගෙන ශාක ආහාර පෙර පැවති ආකාරයට තවදුරටත් නොතිබුණි. එබැවින් මිනිසුන්ට මාංශමය ආහාර අනුභව කිරීමට අවසර දුන්සේක. මෙම ආහාර වල ඇතිවූ වෙනස්කම හේතුකොටගෙන, මැවීමේ මුල් අවධියේදී පැවති ක්‍රමයට වෙනස් ආකාරයකින් මනුෂ්‍යයින් සහ සිවුපාවුන් අතර පැවති සම්බන්ධතාවය වෙනස් මුහුණු වරක් ගත්තේය. මැවීමේදී මනුෂ්‍යයින් සහ සිවුපාවුන් එකම ආහාරය බෙදාගත් අතර ඔවුහු එකිනෙකාට තර්ජනයක් නොවූහ. ජල ගැල්මෙන් පසු ලෝකය තුළ සිවුපාවුන් මැරීම මගින් බිය සහ තර්ජනය සහිත සම්බන්ධතාවයක් ගොඩනැගිණි. (උත්පත්ති 9:2). මිනිසුන් සතුන් එකිනෙකා කෑමට ආරම්භ කළවිටදී, කිසිම සැකයකින් තොරව, මැවීමේ ආරම්භයේදී පැවති සම්බන්ධතාවයට බොහෝ සෙයින් වෙනස් සම්බන්ධතාවයක් ගොඩ නැගිණි.

දෙවියන්වහන්සේගේ ඉවසීම තුළ, කෙසේවෙතත්, සීමාකිරීමක් තිබුණි. පළමුවෙන්ම, සෑම සිවුපාවෙක්ම ආහාරයට ගැනීමට සුදුසු නොවේ. පළමුවැනි සීමා කිරීම “පවිත්‍ර සහ අපවිත්‍ර” සිවුපාවුන්ට අදාළ වේ. එය මැවීමේ පිළිවෙලේ කොටසක් විය. (උත්පත්ති 8:19, 20 බලන්න; උත්පත්ති 1:21, 24 පාඨ සමග සංසන්දනය කරන්න). දෙවැනි සීමා කිරීම, කිසිම සැකයකින් තොරව පැහැදිලි සහ නවතම වූ, රුධිරය අඩංගු ආහාර වලින් වැළකී සිටීමය. මක්නිසාද ජීවිතය පවතින්නේ රුධිරය තුළ බැවිනි. (උත්පත්ති 9:4).