---
title:  ගිවිසුම - 2 වැනි කොටස
date:   21/04/2022
---

`උත්පත්ති 8:21 - 9:1 පාඨය දක්වා කියවන්න. ජීවිතය කල්පවත්වා ගැනීම සඳහා දෙවියන්වහන්සේගේ කැපවීමේ ඇති වැදගත්කම කුමක්ද? එම ඉෂ්ට කිරීම දෙවියන්වහන්සේගේ ආශිර්වාද මගින් ඉෂ්ට වන්නේ කෙසේද?`

ජීවිතය සංරක්ෂණය කිරීම සඳහා දෙවියන්වහන්සේගේ කැපවීම උන්වහන්සේගේ කරුණාවේ ක්‍රියාවකි. එය මනුෂ්‍ය කුසලතාවයේ ප්‍රතිඵලයක් නොවේ. මිනිසුන්ගේ කෲරත්වය නොසලකා දෙවියන්වහන්සේ මෙලොව ජීවිතය සංරක්ෂණය කිරීමට තීරණය කළසේක. (උත්පත්ති 8:21). උත්පත්ති 8:22 මෙසේ පවසයි. වචනාර්ථයෙන්, “පොළොව පවතින තුරු .....” එනම් මෙම වර්තමාන පොළොව පවතින තාක් කල් කාලවල් ඇතිවී නැතිවී යන තෙක්ම සංරක්ෂණය කරනු ලබන්නේය. එපමණක් නොව දෙවියන්වහන්සේ උන්වහන්සේගේ මැවීම අත්හැර දමා නැත.

එපමණක් නොව, දෙවියන්වහන්සේගේ ආශිර්වාද පිළිබඳ කථා කරන පහත සඳහන් පාඨය අපව මුල් මැවීම වෙතට එහි ආශිර්වාදද සමග ආපසු ගෙන යයි. (උත්පත්ති 1:22, 28; උත්පත්ති 2:3). වෙනත් අර්ථයකින් ප්‍රකාශ කළහොත් දෙවියන්වහන්සේ නැවුම් ආරම්භයකට නැවත වරක් අවස්ථාවක් ලබාදෙන සේක.

`උත්පත්ති 9:8-17 පාඨ කියවන්න. දේදුන්නේ ඇති වැදගත්කම කුමක්ද? මෙම “ගිවිසුමේ සලකුණ,” (උත්පත්ති 9:13), අනෙක් ගිවිසුමේ සලකුණ, එනම් සබත් දිනය, සමග සම්බන්ධ වන්නේ කෙසේද?`

“ගිවිසුම .... පිහිටුවමි,” යන වාක්‍යාංශය නැවත නැවතත් වාර තුනක් ප්‍රකාශ කර ඇත. (උත්පත්ති 9:9, 11, 17), එනම් දෙවියන්වහන්සේගේ මුල් පොරොන්දුව, (උත්පත්ති 6:18). ඉෂ්ටවීමේ උච්ඡතම අවස්ථාව සනිටුහන් කිරීම සඳහාය. මීට පෙරාතුව ඇති කොටස, එනම් දින හයේ මැවීම පිළිබඳ සම්බන්ධ වන අතර, මෙම කොටස මගින් මැවීමේ වාර්තාවේ සත්වෙනි දින, එනම් සබත් දිනය පිළිබඳ ප්‍රකාශ කෙරේ. මෙම පාඨය තුළ “ගිවිසුම” යන වචනය සත්වරක් නැවත නැවත ප්‍රකාශ කිරීමෙන්, සබත් දිනය සමග අනුනාද වේ. සබත් දිනය මෙන්ම දේදුන්නද ගිවිසුමේ සලකුණකි. (උත්පත්ති 9:13, 14, 16 පාඨ නික්මයාම 31:12-17 පාඨ සමග සංසන්දනය කරන්න). එපමණක් නොව සබත් දිනය මෙන්ම දේදුන්නටද විශ්වීය විෂය පථයක් ඇත. එය මුළු ලෝකයටම අදාළ වෙයි. එනම් සබත මෙන්ම, මැවීමේ සලකුණක් මෙන්ම එය සියළු දෙනාම සහ සෑම ස්ථානයක්ම සඳහාය. එනම් මෙවැනි මුළු ලොව පුරාම වසා දමන නැවත ජලගැල්මක් මින් පසු කිසි කෙනෙකුට, කිසිම ස්ථානයක සිදු නොවන බවයි.

`නැවත වරක් ඔබ දේදුන්න දකින විටදී, අපට දෙවියන්වහන්සේ දුන් පොරොන්දු ගැන සිතන්න. අපට එම පොරොන්දු විශ්වාස කළ හැක්කේ ඇයි? එමෙන්ම අපට ඒවා විශ්වාස කළ හැකි බව දේදුන්න පෙන්වන්නේ කෙසේද?`