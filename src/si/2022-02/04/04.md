---
title:  ජලගැල්මේ අවසානය
date:   19/04/2022
---

උත්පත්ති 7:22-24 පාඨවලින් අතිමහත් ජලධාරාවේ බලපෑම විස්තර කරයි. එනම් එම ජලය “ජීවමාන සියළුම දේවල් විනාශ කළේය.” (උත්පත්ති 7:23). “ජලය එකසිය පනස් දවසක් පොළොව පිට බලවත්ව පැවතුනේය.” (උත්පත්ති 7:24). සම්පූර්ණ සමූල ඝාතනය සහ බලාපොරොත්තු සුන්වීම පැවති පසුබිමක් තුළ ඊට විරුද්ධව, “දෙවියන්වහන්සේට මතක් විය.” (උත්පත්ති 8:1) මෙම වාක්‍යාංශය පිහිටා ඇත්තේ ජලගැල්ම පිළිබඳ පාඨයේ මැදය. ඉන් දක්වනු ලබන්නේ මෙම අදහස ජලගැල්ම පිළිබඳ කථාවේ මධ්‍යස්ථානය බවය.

`උත්පත්ති 8:1 පාඨය කියවන්න. “නෝවාව දෙවියන්වහන්සේට මතක් වුණි.” යන්නෙන් අදහස් කරන්නේ කුමක්ද?`

“මතක තබාගැනීම” යනුවෙන් අදහස් කරන්නේ දෙවියන්වහන්සේ අමතක කර නැති බවයි; එය මානසික ක්‍රියාවකට වඩා දෙයකි. බයිබලයේ සඳහන් වන ආකාරයට, “..... මතක තබාගන්නාවූ දෙවියන්වහන්සේ,” අදහස් කරන්නේ, උන්වහන්සේගේ පොරොන්දුව ඉෂ්ටවීම සහ එය බොහෝ විට ගැළවීම පිළිබඳ යොමු වෙයි. (උත්පත්ති 19:29 පාඨය බලන්න). ජල ගැල්ම සම්බන්ධ සිද්ධියේදී, “දෙවියන්වහන්සේ .... සිහිකළ සේක” යන්නෙන් සඳහන් කරන්නේ ජලය “අඩුවිය” යන්නයි. (උත්පත්ති 8:2). එමෙන්ම නෝවාට ඉක්මණින් නැවෙන් පිටතට පැමිණිය හැකි බවයි. (උත්පත්ති 8:16).

පිටවී යාමට තවමත් කෙළින්ම අණ නොකළද, නෝවා මූලිකත්වය ගනියි. ඔහු පළමුවෙන් කපුටෙකුද, පරෙවියෙකුද යැවුවේ පැවති තත්වය ගැන විමසා බැලීමටය. අවසානයේදී පරෙවියා ආපසු නොපැමිණි විට “... මෙසේ පොළොවෙන් ජලය බැස ගිය බව නෝවා දැනගත්තේය; එවිට නෝවා නැවේ වැස්ම හැර බැලුවේය.” (උත්පත්ති 8:13).

නෝවාගේ හැසිරීම ප්‍රායෝගික පාඩම් වලින් සාරවත්ය. එක් අතකින් බලන විට, එය අපට දෙවියන්වහන්සේ තවමත් කෙළින්ම කඩ නොකළද, උන්වහන්සේව විශ්වාස කිරීමට අපට උගන්වයි. අනෙක් අතින් බලනවිට ඇදහිල්ල, සිතීම සහ පරීක්ෂා කිරීම ප්‍රතික්ෂේපද නොකරයි. ඇදහිල්ල මගින් සිතීමට, සොයා බැලීමට සහ අපි ඉගෙන ගත් දෙය සත්‍යයද යන්න ගැන සොයා බැලීමට ඇති අයිතිය ඉවත් නොකරයි.

එසේ වුවද, නෝවා පිටතට යන්නේ අවසානයේදී දෙවියන්වහන්සේ ඔහුට එසේ කරන ලෙස කීමෙන් පසුවය. (උත්පත්ති 8:15-19). එනම් නැවෙන් පිටතට යාම ආරක්ෂිත බව ඔහු දැන සිටියදීත්ය. නෝවා තවමත් දෙවියන්වහන්සේ තුළ විශ්වාස තබමින් නැවෙන් පිටතට යාමට පෙර උන්වහන්සේගේ අවසරය ලැබෙන තුරු බලා සිටියි. ඔහු ඉවසීමෙන් නැව තුළ සිටියේය. “දෙවියන් වහන්සේගේ අණට කීකරුවූ ඔහු, ඉන් ඉවත්වී යාමට උන්වහන්සේගේ විශේෂ මගපෙන්වීම ලැබෙන තුරු බලා සිටියේය. .... අවසානයේදී දේවදූතයෙක් ස්වර්ගයෙන් බැස, විශාල දොර විවෘත කොට, කුළ දෙටුවාට සහ ඔහුගේ පවුලේ අයට ඔවුන් සතු සියළුම ජීවමාන දේවල් රැගෙන පිටවී යාමට අවසර ලබා දුන්නේය.” —Ellen G. White, Patriarchs and Prophets, p. 105.

`උත්පත්ති 8:1; උත්පත්ති 19:29 සහ ගීතාවලිය 106:4 පාඨ කියවන්න. “දෙවියන් වහන්සේ සිහිකරන සේක,” යනුවෙන් කරන ප්‍රකාශයේ අර්ථය කුමක්ද? මෙම සත්‍යය අපට දැන්, එනම් ඔබව දෙවියන්වහන්සේ “සිහිකරන” බව කෙසේ දෙවියන්වහන්සේ පෙන්වා ඇත්ද?`