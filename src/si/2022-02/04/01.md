---
title:  ජලගැල්ම
date:   16/04/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 6:13-7:10; 2 පේත්‍රැස් 2:5-9 උත්පත්ති 7; රෝම 6:1-6; ගීතාවලිය 106:4; උත්පත්ති 8; උත්පත්ති 9:1-17.

> <p>කටපාඩම් පදය</p>
> “නෝවාගේ දවස් මෙන්, මනුෂ්‍ය පුත්‍රයාගේ ඊමක් වන්නේය.” (මතෙව් 24:37).

“මනුෂ්‍යයාගේ දුෂ්ටකම පොළොවෙහි මහත් බවද, ඔහුගේ සිතේ කල්පනාවල කවර අරමුණක් නිරන්තරයෙන්ම නපුරුවම තිබෙන බවද ස්වාමීන්වහන්සේ දුටුසේක්. (උත්පත්ති 6:5) “දුටු සේක” යන ක්‍රියාපදය (උත්පත්ති 6:5) මගින් පාඨකයාව දෙවියන්වහන්සේගේ මූලික මැවීමේ එක් එක් පියවර වෙත ගෙන යනු ලැබේ. එහෙත් දැන් දෙවියන්වහන්සේ දකින්නේ “යහපත” වෙනුවට “නපුරය” (උත්පත්ති 6:5). එය හරියට දෙවියන්වහන්සේ ලෝකය මැවීම ගැන කනගාටු වෙනවා වැනිය. දැන් එය ‘නපුරෙන්’ පිරී ඇත. (උත්පත්ති 6:6,7).

එසේ වුවද, දෙවියන්වහන්සේ පසුතැවිලිවීම තුළ ගැළවීමේ මූලාශ්‍රද ඇත. “ිදරරහ” “කනගාටු” යන වචනයේ හෙබ්‍රෙව් වචනයට අනුව “නෝවා” යන නාමය රැව් පිළිරැව් දෙයි. ඉන් අදහස් වන්නේ “සැනසීම” යන්නයි. (උත්පත්ති 5:29). ඒ ආකාරයෙන් මෙම කෲරත්වයට දෙවියන්වහන්සේගේ ප්‍රතිචාරය තුළ පැති දෙකක් ඇත. එය සමහර අයව විනාශය කරා ගෙන යන අතර නීතියේ තර්ජනය ඇත. එසේ වුවද උන්වහන්සේගේ ප්‍රතිචාරය සැනසුම සහ අනුකම්පාව පොරොන්දු වේ. එනම් ගැළවීම වෙත මගපෙන්වමින්ය. අන් අයටද එය එසේමය. 

“දෙවර්ගයක කටහඬ” දැනටමත් ආබෙල් සහ කායින්ගේ, ආබෙල්ගේ/ සෙත්ගේ තුළින් ඇසෙනු ලැබීය. එමෙන්ම එය සෙත්ගේ පරම්පරා දෙක අතර ඇති වෙනස තුළින් ප්‍රකාශ වේ. සෙත් (දෙවියන්වහන්සේගේ පුත්‍රයින්) කායින් (“මනුෂ්‍යයින්ගේ පුතුන්ය”) දැන් අපට එය නැවත ඇසෙන්නේ, නෝවා සහ ඉතිරි මනුෂ්‍යයන් අතර වෙනස දෙවියන්වහන්සේ වෙන්කර පෙන්වන විටදීය.

_අප්‍රේල් 23 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._