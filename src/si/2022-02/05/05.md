---
title:  “අපි බැස යමු”
date:   27/04/2022
---

`උත්පත්ති 11:5-7 සහ ගීතාවලිය 139:7-12 පාඨ කියවන්න. දෙවියන්වහන්සේ මේ පොළොවට බැස්සේ ඇයි? මෙම දිව්‍ය ප්‍රතික්‍රියාවට මුල් පිරුවේ කුමන සිද්ධියක් නිසාද?`

උපහාසාත්මක ලෙස මිනිස්සු ඉහළට නගින අතර, දෙවියන්වහන්සේට ඔවුන් වෙතට බසින්නට සිදුවිය. දෙවියන්වහන්සේගේ අවරෝහණය, උන්වහන්සේගේ උත්තරීතර භාවය තහවුරු කිරීමකි. දෙවියන්වහන්සේ සැමවිටම අපගේ මනුෂ්‍ය ළඟාවීමට එහායින් සිටින සේක. උන්වහන්සේ වෙතට ඉහළට නැගීම සහ ස්වර්ගයේදී උන්වහන්සේ හමුවීම, නිෂ්ඵල සහ හාස්‍යජනක ක්‍රියාවකි. කිසිම ප්‍රශ්නයක් නැත. අපව ගළවා ගැනීම සඳහා යේසුස්වහන්සේ පහලට බැස්සේ ඒ නිසාය. ඇත්තෙන්ම, අපව ගළවා ගැනීමට වෙන ක්‍රමයක් නැත. 

බාබෙල් කොත පිළිබඳ වාර්තාවේ දැඩි හාස්‍යය, දෙවියන්වහන්සේගේ කියමනෙහි දැකිය හැකිය.  “.... නුවරද කොටුවද බලන පිණිස .....” (උත්පත්ති 11:5). දෙවියන්වහන්සේට එය බැලීමට පහළට බැසීමට අවශ්‍ය නොවීය. (ගීතාවලිය 139:7-12) පාඨ ගීතාවලිය 2:4 සමග සංසන්දනය කරන්න). එහෙත් කෙසේ වුවද, උන්වහන්සේ එසේ කළසේක. මෙම මතය මනුෂ්‍යත්වය පිළිබඳ දෙවියන්වහන්සේගේ සම්බන්ධතාවය අවධාරණය කරයි.

`ලූක් 1:26-33 පාඨ කියවන්න. දෙවියන්වහන්සේ අප වෙතට පහළට බැසීම ගැන මින් කුමක් උගන්වයිද?`

දෙවියන්වහන්සේගේ අවරෝහණය මගින්, අපට ඇදහිල්ලෙන් ධර්මිෂ්ඨකම පිළිබඳ ප්‍රතිපත්තියද එමෙන්ම දෙවියන්වහන්සේගේ කරුණාවේ ක්‍රියාවලියද මතක් කර දෙයි. අප දෙවියන්වහන්සේ වෙනුවෙන් කුමන කාර්යයක් කළද, අපව හමුවීම සඳහා උන්වහන්සේ පහළට බැසීමට සිදුවෙයි. අපව දෙවියන්වහන්සේ වෙතට ගෙන එන්නේත්, ගැළවීම කරා යාමු කරන්නෙත්, අපි කරන දේවල් නොවේ. ඒ වෙනුවට දෙවියන්වහන්සේ අප වෙත ළඟාවීම මගින් අපට ගැළවීම ලැබේ. එපමණක් නොව, උත්පත්ති පොතේ පාඨය දෙවියන්වහන්සේ “පහළට” බැසීම ගැන දෙවරක් ප්‍රකාශ කරයි. ඉන් අදහස් වන්නේ එහි සිදුවන්නේ කුමක්ද යන්න ගැන උන්වහන්සේ කොපමණ සැලකිලිමත් වන්නේද යන්නයි.

එම පාඨයට අනුව, ස්වාමීන්වහන්සේට අවශ්‍ය වූයේ, තදින් මුල්බැසගත් මිනිසුන්ගේ එක්ත්වයට අවසානයක් දැකීමටය. මන්ද, එමගින් ඔවුන්ගේ වැටීම සිදුවූ අතර, එය වඩ වඩා කෲරත්වය කරා මග පෙන්වනු ලැබෙන නිසාය. උන්වහන්සේ ඔවුන්ගේ භාෂා අවුල් කිරීමට තෝරාගත්තේ ඒ නිසාය. එවිට ඔවුන්ගේ එක්සත් ව්‍යාපාරයට අවසානයක් ගෙන එනු ඇත.

“බාබෙල් කොත ගොඩනැගිලිකරුවන්ගේ ව්‍යාපාරය ලැජ්ජාවෙන් සහ පරාජයෙන් අවසන් විය. ඔවුන්ගේ උඩඟුකමේ ස්මාරකය, ඔවුන්ගේ මෝඩකමේ සිහිවටනයක් විය. එසේ වුවද මිනිස්සු එම ක්‍රමයම අනුගමනය කරමින් සිටිති. එනම් තමා ගැන විශ්වාසය තබමින් සහ දෙවියන්වහන්සේගේ පනත ප්‍රතික්ෂේප කරමිනි. සාතන් ස්වර්ගයේදී ක්‍රියාත්මක කරන්නට තැත් කළේ එම ප්‍රතිපත්තියමය. එනම් කායින් ඔහුගේ පඬුරු පූජා කිරීම පාලනය කළාවූ එම ප්‍රතිපත්තියමය. —Ellen G. White, Patriarchs and Prophets, p. 123.

`බාබෙල් කොත පිළිබඳ වාර්තාව තුළ තවත් මනුෂ්‍ය උඩඟුකමක් දකින්නේ කෙසේද? එමෙන්ම අවසානයේදී එය කෙසේ වැටෙන්නේද? මෙම කථාන්තරයෙන් අපට කුමන පෞද්ගලික පාඩම් ඉගෙන ගත හැකිද?`