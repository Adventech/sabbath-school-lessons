---
title:  වැඩිදුර අධ්‍යයනය සඳහා
date:   29/04/2022
---

එලන් ජී වයිට් මහත්මියගේ කෘතියක් වන, Patriarchs and Prophets (ආදි පිතෘවරු සහ අනාගතවක්තෘවරු) නමැති පොතේ, පිටු 117-124 දක්වා සඳහන් වන, “බාබෙල් කොත” පිළිබඳ කියවන්න.

“ඔවුහු නගරයක් ගොඩනැගීමට තීරණය කළ අතර, එය තුළ විශිෂ්ට උසකින් යුක්ත කොතක් ගොඩනැගීමටද අධිෂ්ඨාන කළහ.... මෙම ව්‍යාපාරය සැලසුම් කරනු ලැබුවේ, මිනිසුන් විදේශීය කොලනිවල විසිරීයාම වළක්වාලීම සඳහාය. දෙවියන්වහන්සේ මිනිසුන්ට උපදෙස් දුන්නේ මුළු පොළොව පුරා විසිර යන ලෙසත්, එය නැවත පිරවීම සහ යටපත් කිරීම සඳහාය. එහෙත් මෙම බාබෙල් ගොඩනැගිලිකරුවෝ සමාජය ඒකත්වයෙන් පිහිටුවා ගැනීමට අධිෂ්ඨාන කරගත්හ. එමෙන්ම මුළු පොළොවම වැළඳ ගන්නා ආකාරයේ අධිරාජ්‍යයක් පිහිටුවා ගැනීමටය. ඒ අකාරයෙන් ඔවුන්ගේ නගරය, විශ්වීය අධිරාජ්‍යයේ අග නගරය වනු ඇත. එහි මහිමය මගින් ලෝකයේ උපහාරය අගය කිරීමට අණ කරන අතර, පිහිටවූ අයගේ නිදර්ශන ඉදිරිපත් කරනු ඇත. ස්වර්ගය කරා ළඟාවන අතිවිශිෂ්ඨ කුළුණ එය ගොඩ නැගුවාවූ අයගේ බලය සහ ඥානයේ සිහිවටනයක් වීම ඔවුන්ගේ බලාපොරොත්තුව විය. එනම් ඔවුන්ගේ ප්‍රසිද්ධිය අවසාන පරම්පරාව දක්වා චිරස්ථායි කිරීම සඳහාය.

“ෂිනාර් තැනිතලාවේ පදිංචිකරුවෝ, දෙවියන්වහන්සේ, නැවත වරක් මෙම මුළු පොළොවට ජලගැල්මක් නොඑවන බවට දෙන ලද ගිවිසුම අවිශ්වාස කළහ. බොහෝ අය දෙවියන්වහන්සේගේ පැවැත්ම ප්‍රතික්ෂේප කරමින්, ජලගැල්ම ස්වභාවික හේතූන් නිසා සිදුවූවක් බවට ප්‍රකාශ කළහ. තවත් අය විශ්වාස කළේ අති විශිෂ්ට දෙවි කෙනෙක් ගැන විශ්වාස කළ අතර, ජලගැල්මට පෙර ලෝකය විනාශ කළේද එම දෙවියන් බවත්, එමෙන්ම ඔවුන්ගේ හදවත් කායින්ගේ හදවත මෙන්, උන්වහන්සේට විරුද්ධව නැගී සිටි බවත්ය. ඔවුන්ගේ කොත ගොඩනැගීමේ එක හේතුවක් වූයේ, එවැනි විනාශයකින් ඔවුන්ව ආරක්ෂා කරගැනීමේ අපේක්ෂාවයි. ජලගැල්ම ළඟාවූ උසට වඩා උසකට, එම කුළුණ ගෙනයාමෙන්, ඔවුන් සිතුවේ සෑම සිදුවිය හැකි අනතුරු වලින් ආරක්ෂා වීමටය. එමෙන්ම ඔවුන් වලාකුළු දක්වා ඉහළ නැගීමෙන් ඔවුන්ට ජලගැල්ම ඇතිවීමේ හේතුව තහවුරු කර ගැනීමටද හැකිය. මුළු ක්‍රියාකලාපයම සැලසුම් කරනු ලැබුවේ, එය ගොඩනැගූ අයගේ උඩඟුකම උසස් කිරීමට සහ අනාගත පරම්පරාවේ සිත් දෙවියන්වහන්සේගෙන් දුරස්ථ කොට ප්‍රතිමා වන්දනාවට ඔවුන්ව යොමු කිරීම සඳහාය. —Ellen G. White, Patriarchs and Prophets, pp. 118, 119.

**සාකච්ජා සඳහා ප්‍රශ්න**

`1. තමා වෙනුවෙන් නාමයක් සාදා ගැනීමට උත්සාහ දරන අයට පැමිණිය හැකි ගැටළු පිළිබඳ ඉතිහාසයෙන් හෝ වර්තමානයේදී කුමන නිදර්ශන ඇත්ද?`

`2. අපි භාෂාවක් ලෙස අපගේම බාබෙල් කොත ගොඩනැගීමට තැත් කිරීම නිසා ඇතිවන අනතුරු කෙසේ වළක්වා ගනිමුද? අපට නොදැනුවත්වම පවා මෙසේ කිරීමට ඇත්තෙන්ම තැත්කරන ක්‍රම මොනවාද?`