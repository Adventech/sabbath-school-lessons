---
title:  පිටමං කළ අයගේ ගැළවීම
date:   28/04/2022
---

`උත්පත්ති 11:8, 9 සහ උත්පත්ති 9:1 පාඨ කියවන්න. මේවා උත්පත්ති 1:28 පාඨය සමග සසඳන්න. දෙවියන්වහන්සේගේ විසුරුවා හැරීම ගැළවීම ලැබෙන සුලු වන්නේ ඇයි?`

මනුෂ්‍යයින් වෙනුවෙන් දෙවියන්වහන්සේගේ සැලැස්ම සහ ආශිර්වාදය වූයේ “සඵලවෙමින් බෝවී පොළොව පූර්ණ කරපල්ලා....” (උත්පත්ති 9:1 පාඨය උත්පත්ති 1:28 පාඨය සමග සංසන්දනය කරන්න.) දෙවියන්වහන්සේගේ සැලැස්මට විරුද්ධවූ බාබෙල් කොතේ ගොඩනැගිලිකරුවෝ එකම වර්ගයේ මිනිසුන් ලෙස එකට එක්වී සිටීමට වඩාත් ප්‍රිය කළහ. එම නගරය ගොඩනැගීමට ඔවුන්ට අවශ්‍ය වූයේ එක හේතුවක් නිසාය. එනම්, “මුළු පොළෝ තලයෙහි අප විසිර නොයන පිණිස නුවරක්ද, අහස දක්වා මුදුනක් ඇති කොටුවක්ද ගොඩ නගා අපට නාමයක් සාදා ගනිමු,”යි යන අදහසෙහි (උත්පත්ති 11:4). ඔවුහු එතැනින් ඉවත්ව වෙන තැනකට මාරුවීමට අකමැති වූහ. සමහරවිට, ඔවුන් වෙන්වූ විටදී, සහ විසිර ගිය විටදීට වඩා, එක්ව වඩා බලවත් වන බව සිතූ නිසා විය හැකිය. එක් පැත්තකින් ඔවුන් නිවැරදිය.

අවාසනාවකට මෙන් ඔවුන් උත්සාහ කළේ යහපත සඳහා නොව අයහපත සඳහා ඔවුන්ගේ ඒකාබද්ධ බලය භාවිතා කිරීමටය. ඔවුන්ට අවශ්‍ය වූයේ, “අපට නාමයක් සාදා ගනිමු,” යන්නයි. ඔවුන්ගේ උඩඟුකමේ බලවත් පිළිබිඹු කිරීමකි. ඇත්තෙන්ම මනුෂ්‍යයින් දෙවියන්වහන්සේට විවෘතව විරෝධය දක්වන විටදී ඔවුන්ටම කියා “නාමයක් සාදා ගැනීමට” ඔවුන්ට අවශ්‍යවේ. එය කිසිසේත්ම යහපතක් නොවන බව අපට ස්ථිර විය හැකිය. එය කිසිවිටක එසේවී නැත.

එබැවින්, ඔවුන්ගේ විවෘත විරෝධයට විරුද්ධව දෙවියන්වහන්සේ ඔවුන්ව, “මුළු පොළෝ තලයෙහි විසුරුවා හැරි සේක.” (උත්පත්ති 11:9). ඔවුන් කිසිවිටක සිදුවේ යැයි බලාපොරොත්තු නොවූ දෙයකි.

වැදගත් කාරණය වන්නේ, බාබෙල් යන නම, එනම් “දෙවියන් වහන්සේගේ දොර” යන අර්ථය ඇති, “අවුල් සහගත කරනවා” යන අර්ථය ඇති ක්‍රියාපදයකි. (උත්පත්ති 11:9) මක්නිසාද ඔවුන්ට දෙවියන්වහන්සේගේ දොර වෙත ළඟාවීමට අවශ්‍ය වූ බැවිනි. මක්නිසාද ඔවුන් දෙවියන්වහන්සේ බව සිතූ නිසාය. ඔවුහු අවසානයේදී වියවුල්වී පෙරට වඩා බොහෝ සෙයින් බෙලහීන වූහ.

“බාබෙල්හි මිනිස්සු දෙවියන්වහන්සේගෙන් තොරවූ නිදහස් රජයක් පිහිටුවා ගැනීමට අධිෂ්ඨාන කරගත්හ. ඔවුන් අතර, කෙසේවෙතත්, ස්වාමීන්වහන්සේට බියවූ සමහරු සිටියහ. තවත් අය දෙවියන්වහන්සේගෙන් වෙන්වූ අයගේ මවාපෑමෙන් රැවටී ඔවුන් වෙතට වශීවී සිටියහ. මෙම ඇදහිලිවන්තයින් වෙනුවෙන්, ස්වාමීන්වහන්සේ ඔවුන්ගේ විනිශ්චය ප්‍රමාද කොට, මිනිසුන්ට ඔවුන්ගේ සත්‍ය චරිතය එළිදරව් කිරීමට කාලය ලබා දුන් සේක. මෙය වර්ධනය වූ විට දෙවියන්වහන්සේගේ පුත්‍රයින් ඔවුන්ව ඔවුන්ගේ අරමුණෙන් හැරවීම සඳහා ක්‍රියා කළහ. එහෙත් මිනිස්සු ස්වර්ගයට විරුද්ධව කරන කාර්යයේදී සම්පූර්ණයෙන්ම එක්සත් වූහ. ඔවුන් පරීක්ෂාවට භාජනය නොවී ඉදිරියට ඇදුනේ නම්, ලෝකය ළදරුවියේදීම අධෛර්යයට පත් කිරීමට ඉඩ තිබුණි. ඔවුන්ගේ සංධානය කැරළිකාරකම තුළ වැවතිණි. ආත්ම උසස් කරගැනීම සඳහා රාජධානියක් පිහිටුවනු ලැබීය. එහෙත් එය තුළ දෙවියන් වහන්සේගේ පාලනයවත්, ගෞරවයත් නොවීය.” —Ellen G. White, Patriarchs and Prophets, p. 123.

`අප වෙනුවෙන් “නාමයක් සාදා ගැනීම,” සෙවීමේදී අපි ඉතාමත් ප්‍රවේසම් විය යුත්තේ මන්ද?`