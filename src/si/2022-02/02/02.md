---
title:  සර්පයා
date:   03/04/2022
---

`“උත්පත්ති 3:1ත 2 කොරින්ති 11:3 සහ එළිදරව් 12:7-9 පාඨ කියවන්න. සර්පයා කවුද? එමෙන්ම ඔහු ඒව රවටන්නේ කෙසේද?`

පාඨය ආරම්භ වන්නේ “සර්පයා” සමගය. මෙම වාක්‍යාංශයේ වාක්‍ය ඛණ්ඩය අවධාරණය කරන්නේ: එම වාක්‍යයේ පළමු වචනය වන්නේ “සර්පයා” යන වචනයයි. “සර්පයා” යන වචනය නිශ්චිත අර්ථයක් දෙන බැවින්, මොහු හොඳින් දන්නා හඳුනන පුද්ගලයෙක් බව සඳහනක් කරයි. එනම් ඔහු කවුද යන්න දැනටමත් පාඨකයා දන්නා බවක් හඟවයි. මෙම සත්වයා පිළිබඳ යථාර්ථය එසේ වන බැවින්, එම පරිච්ඡේදයේ පළමු වචනයෙන්ම එය තහවුරු කෙරේ.

ඇත්තවශයෙන්ම ශුද්ධ ලියවිල්ල සර්පයා හඳුන්වන්නේ දෙවියන් වහන්සේගේ සතුරා ලෙසයි. (යෙසායා 27:1). එමෙන්ම නිසැකවම ඔහුව “යක්ෂයා සහ සාතන්” යනුවෙන් හඳුන්වයි. (එළිදරව් 12:9). ඒ ආකාරයෙන්ම පුරාණයේදී පෙරදිග රටවල සර්පයා මගින් කෲර බලවේගය නියෝජනය කරයි.

“ඔහුගේ කාර්යය නිවැරදිවම ඉටු කරගැනීම සඳහා සාතන් ඔහුගේ නියෝජිතයා ලෙස සර්පයා භාවිතා කිරීමට තෝරා ගත්තේය. වෙස් මාරුකරගත්, රැවටීම යන පරමාර්ථය ඉටු කරගැනීම සඳහා සාතන් ක්‍රියා කළේය. ඒ වන විට සර්පයා ඉතාමත් ඥානවන්ත, මෙලොව සිටි ඉතාම ලස්සන සත්වයා වූයේය. ඌට පියාපත් තිබුණි. ගුවනේ පියාසර කරන විටදී පෙනුම විශ්මයජනක දීප්තිමත් බවක් තිබුණි. එහි වර්ණය සහ බැබළීම ශක්තිමත් රන් වල ආලෝකයෙන් යුක්ත විය. —Ellen G. White, Patriarchs and Prophets, p. 53.

යක්ෂයා ගැන කථා කරන විටදී, කුමන ආකාරයෙන් ඔහු පෙනී සිටියද, බයිබලය නිකම්ම උපමාවක් භාවිතා නොකරයි. ශුද්ධ ලියවිල්ලේ සාතන් සත්‍ය පුද්ගලයෙක් ලෙස නිරූපණය කර ඇත. එසේ නැතිව නිකම්ම උපමාවක් ලෙස හෝ කෲරත්වය සහ මනුෂ්‍යත්වයේ අඳුරු පැත්ත නිරූපණය කිරීම සඳහා උපුටාගත් චරිත ලක්ෂණයක්ද නොවේ.

සර්පයා දෙවියන්වහන්සේගේ සතුරෙකු ලෙස පෙනී නොසිටියි. ඊට වෙනස් ආකාරයකින් සාතන් දේව වචනය සඳහන් කරයි. ඔහු එය නැවත නැවත කියමින් උපකාර කරන ආකාරයක් පෙන්වයි. එනම් ආරම්භයේ සිටම සාතන් දෙවියන්වහන්සේගේ උපුටා දැක්වීමට කැමති විය. එමෙන්ම පසුව දැකිය හැක්කේ ඔහු දේව වචනයම උපුටා දක්වන ආකාරයයි. (මතෙව් 4:6).

සාතන් ක්ෂණයකින්ම ස්ත්‍රිය සමග තර්ක නොකරන බව මතක තබාගන්න. එහෙත් ස්වාමීන්වහන්සේ ඔවුන්ට කී දෙය ඔහු විශ්වාස කරන බව හඟවන්නාවූ ප්‍රශ්නයක් අසයි. එපමණක් නොව ඔහු මෙසේද ඇසුවේය. “ඇත්තටම ... දෙවියන්වහන්සේ කීවාද..? (උත්පත්ති 3:1). මේ ආකාරයෙන්, ආරම්භයේ සිටම පවා, මෙම සත්වයා කොතරම් කපටිද, රැවටිලිකාරද යන්න දැකගත හැකි විය. එමෙන්ම, අපි දකින අන්දමට එය සාර්ථක විය.

`සාතන්ට ඒදන් උයනේදී පාපයෙන් තොර ඒව රැවටීමට හැකිවූවා නම්, අපි කොතරම් වැඩි අවදානමකට ලක්විය හැකිද? ඔහුගේ රැවටිල්ලට අපගේ ඉතාම හොඳ ආරක්ෂාව වන්නේ කුමක්ද?`