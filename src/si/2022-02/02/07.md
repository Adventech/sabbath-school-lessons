---
title:  වැඩිදුර අධ්‍යයනය සඳහා
date:   08/04/2022
---

“ජීවන ගස” සහ “යහපත සහ නපුර දැනගැනීමේ ගස” අතර ඇති සම්බන්ධතාවය ගැන සලකන්න. මෙහි සම්බන්ධතාවය දැනටමත් යෝජනා කර තිබුණි. එනම් මේ දෙකම පිහිටියේ “උයන මැදය.” (උත්පත්ති 2:9). එහෙත් මේ දෙක අතර භූගෝලීය සම්බන්ධතාවයට වඩා යමක් ඇත. එනම් මනුෂ්‍යයින් යහපත සහ නපුර ගසෙන් පලතුරු ගත් නිසාත්, ඔවුන් දෙවියන්වහන්සේට අකීකරුවූ නිසාත්, ඔවුන්ට ජීවන ගස වෙත ළඟාවීමට නොහැකි නිසා අඩු තරමින් මේ තත්වය යටතේ සදහටම ජිවත් විය නොහැකි  වූනිසාත්ය. මෙම සම්බන්ධය තුළ ගැඹුරු ප්‍රතිපත්තියක් ඇත. සදාචාරාත්මක සහ ආත්මික තෝරාගැනීම් තුළ ජීව විද්‍යාත්මක ජීවිතයට යම් බලපෑමක් ඇත. සාලමොන් ඔහුගේ පුතාට උපදෙස් දුන් ආකාරයට, “මාගේ පුත්‍රය, මාගේ උපදෙස් සිහිනැති නොකර, නුඹේ සිතින් මාගේ ආඥා රක්ෂා කරපන්න. මක්නිසාද එයින් දවස් ගණනද, ජීවිතයේ අවුරුදුද, සමාදානයද නුඹට වැඩි වන්නේය.” (හිතෝපදේශ 3:1, 2).

මෙම තත්වය අනාගතයේ ස්වර්ගීය යෙරුසලමේ දක්නට ලැබෙන්නේය. එහි ඇත්තේ ජීවන ගස “මාවත මැද” පිහිටන්නේය. (එළිදරව් 22:2).

“දෙවියන්වහන්සේ ඒව මැවූ විට, පුරුෂයාට වඩා පහත් භාවයක් හෝ උසස් භාවයක් ඇය තුළ නැතිව උන්වහන්සේ ඇයව නිරූපණය කළසේක. එහෙත් සියල්ලේදීම ඔහුගේ සමානත්වයෙන් සිටිය යුතුය. මෙම ශුද්ධවූ යුවළ එකිනෙකාගෙන් වෙන්වූ ආශාවන්ගෙන් යුක්ත නොවිය යුතුය. එහෙත් එකිනෙකා සතුව පෞද්ගලිකවූ සිතීම සහ ක්‍රියාකිරීම තිබුණි. එහෙත් ඒවගේ පාපයෙන් පසුව ආදම් ඇයව පාලනය කළයුතු බව ස්වාමීන්වහන්සේ පැවසූ සේක. ඇය ස්වාමි පුරුෂයාට යටත් විය යුතු අතර එය ශාපයේ කොටසක් විය. බොහෝ අවස්ථාවන්හිදී මෙම ශාපය බොහෝ කාන්තාවන්ට කණගාටුව අත්කර දුන් අතර ජීවිතය ඔවුන්ට බරක්වී ඇත. දෙවියන්වහන්සේ මිනිසාට දුන්නාවූ උසස් බව බොහෝ කරුණු වලදී ආචාරයට ලක් කරමින් හිතුවක්කාර බලය භාවිතා කර ඇත. අනන්ත ප්‍රඥාව ගැළවීමේ සැලසුම් නිර්මාණය කළේය. එමගින් ජාතිය තවත් පරීක්ෂාවක් මගින් දෙවෙනි පරිවාසය ලබාදී ඇත.  —Ellen G. White, Testimonies for the Church, vol. 3, p. 484.

**සාකච්ඡාව සඳහා ප්‍රශ්න**

`1. ඒදන් උයනේදී දෙවියන්වහන්සේ ආදම්ගෙන් ප්‍රශ්න ඇසුවේ, ඔහුගේ වැරදි පෙන්වාදීමට පමණක් නොව ඔහුව පශ්චත්තාප වීම සඳහා පෙළඹවීමටය. මෙම ක්‍රමය කායින් සමගද නැවතත් (උත්පත්ති 4:9,10) ජලගැල්ම (උත්පත්ති 6:5-8), බාබෙල් කොත (උත්පත්ති 11:5) සහ සොදොම සහ ගොමෝරාව (උත්පත්ති 18:21) ද දක්නට ඇත. මේ අවස්ථාවලදී විමර්ශන විනිශ්චය කෙසේ එළිදරව් වීද?`

`2. යහපත සහ නපුර දැන ගැනීමේ ගසින් පලතුරු කෑ විට ඒවට ප්‍රඥාව ලැබෙන බව ඇය සිතුවේ ඇයි? මෙවැනි සම්බන්ධතාවයකදී, ඒ හා සමාන වරදක් අපට කෙසේ වළක්වා ගත හැකිද? එනම් දෙවියන්වහන්සේ දී ඇති දෙයට වඩා හොඳ බලාපොරොත්තුවකින් යුක්තව විවෘතව දෙවියන්වහන්සේගේ වචනයට අභියෝග කිරීමය.`