---
title:  දෙවියන්වහන්සේ ඉදිරියේ සැඟවීම
date:   05/04/2022
---

`උත්පත්ති 3:7-13 පාඨ කියවන්න. ආදම්ට සහ ඒවට දෙවියන්වහන්සේගෙන් සැඟවී සිටීමට අවශ්‍ය බව හැඟුණේ ඇයි? දෙවියන්වහන්සේ මෙවැනි ප්‍රශ්නයක් ඇසුවේ ඇයි? “ඔබ කොහිද? ආදම් සහ ඒව ඔවුන්ගේ හැසිරීම සාධාරණීයකරණය කළේ කෙසේද?`

ආදම් සහ ඒව පව් කළ පසු ඔවුන්ට නිර්වස්ත්‍ර බව හැඟුණේ ඔවුන්ට ඔවුන්ගේ මහිමයේ ඇඳුම් නැතිවූ බැවිනි. (ගීතාවලිය 8:15 ගීතාවලිය 104:1,2 පාඨ සමග සසඳන්න). දෙවියන්වහන්සේගේ ස්වරූපයට පාපය බලපා ඇත. “ඔවුහු ඔවුන්ට ශරීරය වසා ගැනීමට ඇඳුම් සාදා ගත්තෝය.” (උත්පත්ති 3:7). “සෑදූ” යන වචනය මෙතෙක් දුරට භාවිතා කරනු ලැබුවේ මැවුම්කාර දෙවියන්වහන්සේට පමණි. (උත්පත්ති 1:7, 16, 25 යනාදී පාඨ) ඔවුන්ගේ පාපය ඔවුන් විසින්ම වසා ගැනීමට උත්සාහ දැරීමෙන් අදහස් වන්නේ ඔවුන් දෙවියන්වහන්සේ වෙනුවට ක්‍රියාකළ බවය. පාවුල් හෙළා දකින ක්‍රියාවක් වන්නේ ක්‍රියාවෙන් ධර්මිෂ්ඨකමය. (ගලාති 2:16).

දෙවියන්වහන්සේ ඔවුන් වෙත ළඟාවූ විටදී උපමා උපමේය සහිත ප්‍රශ්නයක් අසන සේක. “නුඹ කොහේද?” (උත්පත්ති 3:9). එනම් දෙවියන්වහන්සේ කායින්ගෙන් අසන්නට යන්නාවූ එම ප්‍රශ්නයමයි. (උත්පත්ති 4:9). ඇත්තවශයෙන්ම දෙවියන්වහන්සේ ප්‍රශ්නවලට පිළිතුරු දැනසිටි සේක. උන්වහන්සේගේ ප්‍රශ්න අසනු ලැබුවේ වරදකරුවන්ගේ ශුභ සාධනය උදෙසාය. එනම් ඔවුන්ට තමන්ගේ වැරදි අවබෝධ කරගෙන, එපමණක් නොව, ඒ සමගම ඔවුන්ට පශ්චත්තාපවීමට සහ ගැළවීම කරා මග පෙන්වීම සඳහාය. මනුෂ්‍යයින් පව් කළ මොහොතේ පටන්ම ස්වාමීන්වහන්සේ ඔවුන්ගේ ගැළවීම සඳහා ක්‍රියාකළ සේක.

එපමණක් නොව සම්පූර්ණ දර්ශනය මගින් විමර්ශන විනිශ්චය යන අදහස පිළිබිඹු වේ. එය ආරම්භ කරන්නේ විනිශ්චයකාරයා වන අතර ඔහු වරදකරුවන්ගෙන් ප්‍රශ්න අසයි. (උත්පත්ති 3:9). එසේ කරන්නේ ඔහුව අවසාන තීන්දුව සඳහා සූදානම් කිරීමටය. (උත්පත්ති 3:14-19). එහෙත් උන්වහන්සේ එය කරන්නේ පශ්චත්තාප වීම ඉක්මන් කිරීමටය. අවසානයේදී එය ගැළවීම දෙසට මග පෙන්වයි. (උත්පත්ති 3:15). මෙය  බයිබලය පුරාම ඇති මෝස්තර රටාවකි.

පළමුවෙන්ම, පව්කාරයින් අතර බොහෝ පොදු කාරණයක් මෙන්ම, අන් අයට වරද පටවමින් වරදින් ගැළවී යාමට උත්සාහ දැරූහ. දෙවියන්වහන්සේගේ ප්‍රශ්නයට ආදම් ප්‍රතිචාර දැක්වූයේ දෙවියන්වහන්සේ ඔහුට දුන්නාවූ ස්ත්‍රිය බව පෙන්වා දෙමිනි. (උත්පත්ති 3:12). ඇය එම වරද කිරීමට ඔහුව පෙළඹුවේය. එය ඔහුගේ වරද නොව ඇගේ වරදය. (එමෙන්ම එය දෙවියන්වහන්සේගේද වරද බවට අදාළ වෙයි. එහෙත් ඔහුගේ වරද නොවේ.

ඒව ප්‍රතිචාර දැක්වූයේ ඇයව රැවටුවේ සර්පයා බවය. උත්පත්ති 3:13 වැනි පාඨයෙන් දක්වන (හෙබ්‍රෙව් භාෂාවෙන්) අදහස වන්නේ, මිනිසුන්ට වැරදි බලාපොරොත්තු දී ඔවුන් කරන්නේ යහපත් දෙයක් බව ඔවුන්ට විශ්වාස ගැන්වීමය. (2 රාජාවලිය 19:10, යෙසායා 37:10, යෙරමියා 49:16).

ආදම් ස්ත්‍රියට වරද පටවන අතර, ඔහු පවසන්නේ ඇය පලතුර ඔහුට දුන් බවය. (එහි යම් සත්‍යයක් ඇත). ඒව සර්පයා වරද පටවයි. ඇය පවසන්නේ සර්පයා ඇයව රැවටූ බවය. (මෙහිද යම් සත්‍යයක් අඩංගු වේ). එහෙත් අවසානයේදී දෙදෙනාම වරදකරුවෝය.

`ඔවුන් කළ වැරදි උදෙසා යම් අයෙකුට වරද පැටවීමට උත්සාහ දැරීම? එම උගුලට වැටීමට එතරම් පහසු වන්නේ මන්ද?`