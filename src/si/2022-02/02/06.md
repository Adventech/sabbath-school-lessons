---
title:  මනුෂ්‍යයාගේ ඉරණම
date:   07/04/2022
---

`උත්පත්ති 3:15-24 දක්වා කියවන්න. වැටීමේ ප්‍රතිඵලයක් ලෙස ආදම්ට සහ ඒවට සිදුවූයේ කුමක්ද?`

දෙවියන්වහන්සේගේ (සර්පයා පිළිබඳ) විනිශ්චය ශාපයක් ලෙස පැහැදිලිවම හඳුනාගනු ලැබූ අතර (උත්පත්ති 3:14). මිනිසා සහ ස්ත්‍රිය පිළිබඳ විනිශ්චය එසේ නොවේ. “ශාපය” යන වචනය නැවත භාවිතා කරනු ලබන්නේ එය “භූමියට” අදාළ කරන විටදීය. (උත්පත්ති 3:17). එනම් දෙවියන්වහන්සේට ස්ත්‍රිය සහ පුරුෂයා වෙනුවෙන් වෙනත් සැලසුම් තිබීමය. එනම් සර්පයාට විරුද්ධවූ ආකාරයෙනි. ඔවුන්ට පුදකරනු ලැබුවේ ඔහුට පොරොන්දු නොවූ බලාපොරොත්තුවකි.

මක්නිසාද ස්ත්‍රියගේ පාපය සිදුවූයේ සර්පයා සමග පැවති සම්බන්ධතාවය නිසා බැවින්, ස්ත්‍රියට දෙවියන්වහන්සේගේ විනිශ්චය විස්තර කරන පාඨය සර්පයාගේ විනිශ්චය හා සමානවේ. උත්පත්ති 3:16. ක්ෂණයකින්ම උත්පත්ති 3:15 පාඨයට පසුව පැමිණෙනවා පමණක් නොව, අනාවැකි දෙක අතර ඇති සමාන්තරයද පැහැදිලිවම සඳහන් කරන්නේ, උත්පත්ති 3:16 සඳහන් ස්ත්‍රිය පිළිබඳ අනාවැකිය කියවිය යුත්තේ උත්පත්ති 3:15 පාඨයේ සඳහන් මෙසියානු අනාවැකිය සම්බන්ධ කරගනිමින් බවය. දරුවන් ලැබීම ඇතුළත් ස්ත්‍රියගේ විනිශ්චය අවබෝධ කරගත යුත්තේ ගැළවීම යන ධනාත්මක මතය තුළිනි. (1 තිමොති 2:14, 15 සමග සංසන්දනය කරන්න).

මිනිසාගේ පාපය ඇතිවූයේ දෙවියන්වහන්සේට සවන් දෙනවා වෙනුවට ස්ත්‍රියට සවන් දීම නිසාවූ හෙයින්, ඔහු ඵල ලැබුවාවූ භූමියට ශාප කරනු ලැබුවේය. (උත්පත්ති 3:17). එහි ප්‍රතිඵලයක් ලෙස පුරුෂයාට වෙහෙසවී වැඩ කිරීමට සිදුවිය. (උත්පත්ති 3:17-19). එමෙන්ම ඔහු පැමිණියාවූ භූමියටම ආපසු යන්නේය. (උත්පත්ති 3:19). එය කිසිවිටක සිදු නොවිය යුතුවූද කිසිවිටක දෙවියන්වහන්සේගේ මූලික සැලැස්මේ කොටසක් නොවූද දෙයකි.

මෙම මරණයේ බලාපොරොත්තු සුන්වූ ආදම් ඉන්පසු ස්ත්‍රිය වෙතට හැරුනේ ඇය තුළින් දරු උපත ගැන ඇති ජිවනයේ බලාපොරොත්තු දුටු නිසා බව සැලකිය යුතුය. (උත්පත්ති 3:20). එනම් මරණ තීන්දුව ඉදිරියේදී පවා ඔහු ජීවිතයේ බලාපොරොත්තුව දැකීමයි.

ඕනෑම ප්‍රේමවන්ත දෙමවුපියෙක් මෙන්ම දෙවියන්වහන්සේද ඔවුන් වෙනුවෙන් බලාපොරොත්තු වූයේ නපුර නොව යහපතය. එහෙත් දැන් ඔවුන් නපුර දැන සිටි බැවින්, දෙවියන්වහන්සේ ඔවුන් ගළවා ගැනීමට කළ යුතු සෑම දෙයක්ම කරන සේක. මේ ආකාරයෙන් මෙවැනි විනිශ්චයන් මැදදී පවා අපගේ මුල් දෙමවුපියන්ට සියළුම බලාපොරොත්තු අහිමි නොවීය. ඔවුන් දෙවියන් වහන්සේට විරුද්ධව විවෘතව කළාවූ අකීකරුකම පවා නොතකා ඔවුන් පාරාදීසයේ සත්‍යයෙන්ම ජීවත්ව සිටි බැවින් දෙවියන්වහන්සේව උන් වහන්සේගේ වචනය, එමෙන්ම සැක කිරීමට නියත වශයෙන්ම කිසිම හේතුවක් තිබුණේ නැත.

`අපි “ඥානය” සහ එහි ඇති යහපත් බව ගැන සිතීමට පෙළඹුණද, එය සැමවිටම එසේ නොවන්නේ මන්ද? අපි නොදැන සිටියානම් මීට වඩා (දැනුම නැතිව) හොඳ යැයි සිතන දේවල් මොනවාද?`