---
title:  සර්පයාගේ ඉරණම
date:   06/04/2022
---

“මම තා සහ ස්ත්‍රිය අතරෙහිද, තාගේ වංශය සහ ඇගේ වංශය අතරෙහිද සතුරුකම තබන්නෙමි; ඒ වංශය තාගේ හිස පොඩි කරන්නේය. තෝ ඔහුගේ විලුඹ පොඩි කරන්නෙහිය.” (උත්පත්ති 3:15).

`සර්පයාට ස්වාමීන්වහන්සේ මෙහිදී පැවසුවේ කුමක්ද? මෙම පාඨ තුළ කුමන බලාපොරොත්තුවක් අදාළ කරනු ලැබුවේද?`

දෙවියන්වහන්සේ උන්වහන්සේගේ විනිශ්චය ආරම්භ කරන්නේ සර්පයා සමගය. මක්නිසාද මුළු නාට්‍යයම ආරම්භ කළේ ඔහු බැවිනි. මෙම කථාවේදී ශාප කරනු ලැබූ එකම සත්වයා වූයේ සර්පයාය.

මෙහිදී අපි මැවීමේ “ආපසු හැරවීම”ක් වෙත ළඟාවෙමු. මැවීම ජීවනය කරා මගපෙන්වූ අතර, එනම් යහපත සහ ආශිර්වාද අගය කිරීම විනිශ්චය, මරණය, දුෂ්ටකම සහ ශාප වෙතට මග පෙන්වයි. එහෙත් ගැළවීමේ බලාපොරොත්තුව වෙතටද මග පෙන්වයි. පොඩිකරන ලද සර්පයා දූවිලි කමින් සිටින සන්සුන් පිංතූරය හා සමග (උත්පත්ති 3:14) අනාවැකියක් මෙන් පෙනෙන්නාවූ මනුෂ්‍ය වර්ගයාගේ ගැළවීමේ බලාපොරොත්තුව බැබළේ. ඊළඟට උදාවන ආදම් සහ ඒව හෙළා දැකීමට පෙරදී පවා ස්වාමීන්වහන්සේගේ ගැළවීමේ බලාපොරොත්තුව ඔවුන්ට ලබාදෙන සේක. (උත්පත්ති 3:15). ඔව්, ඔවුහු පව් කර ඇත. ඔව්, ඔවුහු පාපය නිසා දුක් විඳිනු ඇත. එමෙන්ම, ඔව්, ඔවුහු මරණයටද පත්වන්නෝය. එනම් පාපය නිසාය. එහෙත් මේ සියල්ලටම අමතරව අවසාන බලාපොරොත්තුවක් ඇත. එනම් ගැළවීමේ බලාපොරොත්තුවයි.

`උත්පත්ති 3:15, රෝම 16:20; හෙබ්‍රෙව් 2:14 සහ එළිදරව් 12:17 යන පාඨ සමග සංසන්දනය කරන්න. ගැළවීමේ සැලැස්ම මෙන්ම මහා අරගලය මෙම පාඨ වලින් එළිදරව් කර ඇත්තේ කෙසේද?`

පහත සඳහන් පාඨ අතර සමාන්තර භාවය සලකා බලන්න. උත්පත්ති 3:15 සහ එළිදරව් 12:17, මකරයා (සර්පයා), කෝපවූ (සතුරුකම); බීජය (දරුවන්) සහ ඒදන් උයනේ ස්ත්‍රිය සහ එළිදරව් 12:17, සටන (මහා අරගලය) ඒදන් උයනට මාරුවූ, වැටීම සමග අවසාන කාලය දක්වා දිගටම සිදුවේ. කෙසේවෙතත්, සාතන්ගේ පරාජය දැනටමත් ඒදන් උයනෙහි එළිදරව් විය. එහිදී ඔහුගේ හිස පොඩිකර දමනු ලැබේ. එය එළිදරව් පොතෙහි වඩා පැහැදිලිව එළිදරව් කරනු ලැබූ තේමාවකි. එය ඔහුගේ අවසාන අභාවය නිරූපණය කරයි. (එළිදරව් 20:10). එනම් ආරම්භයේ සිටම, මනුෂ්‍යයාට මෙම භයානක විනාශයෙන් (එම විනාශය පැමිණියේ නපුර දැනගැනීමෙනි) ඉවත්වීමේ බලාපොරොත්තුවක්දී තිබුණි. එම බලාපොරොත්තුව අපි සියළුදෙනාටම දැන් බෙදාගත හැකි බලාපොරොත්තුවකි.

`මෙලොව පාපය සහ දුෂ්ටකම ආරම්භ වූයේ ඒදන්හි බවත් ස්වාමීන්වහන්සේ ගැළවීමේ සැලැස්ම එළිදරව් කිරීමට ආරම්භ කිරීමත් සිදුවූ බව දැනගැනීම සැනසීමට කරුණක් වන්නේ මන්ද?`