---
title:  වැටීම
date:   02/04/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 3; 2 කොරින්ති 11:3; එළිදරව් 12:7-9; යොහන් 8:44; රෝම 16:20; හෙබ්‍රෙව් 2:14; 1 තිමොති 2:14, 15.

> <p>කටපාඩම් පදය</p>
> “මම තා සහ ස්ත්‍රිය අතරෙහිද, තාගේ වංශය සහ ඇගේ වංශය අතරෙහිද සතුරුකම තබන්නෙමි. ඒ වංශය තාගේ හිස පොඩි කරන්නේය. තෝ ඔහුගේ විලුඹ පොඩි කරන්නෙහිය.” (උත්පත්ති 3:15)

අපගේ මුල් දෙමවුපියන්ට ඒදන් උයනේදී දෙවියන්වහන්සේ දෙන ලද සියල්ල මධ්‍යයේදීද අනතුරු ඇඟවීමක් කරනු ලැබීය. “.... නුඹට උයනේ සියළු ගස් වලින් කැමති ලෙස කන්ට පුළුවන. එහෙත් යහපත හා නපුර දැනගැනීමේ ගහෙන් කන්ට එපාය. මක්නිසාද එයින් කෑ දවසෙහි ඒකාන්තයෙන් නුඹ නසින්නෙහිය.” (උත්පත්ති 2:16, 17). යහපත හා නපුර දැනගැනීමේ ගහෙන් කෑමට විරුද්ධව දෙන ලද අනතුරු ඇඟවීම මගින් පෙන්නුම් කරන්නේ ඔවුන් යහපත ගැන දැනගත්තද, නපුර ගැන දැනගත යුතු නැති බවයි. අපට ස්ථිරවම ඒ ඇයි යන්න අවබෝධ කරගත හැකිය. එසේ නොවේද?

එපමණක් නොව අකීකරුකම පිළිබඳ ඒ හා සම්බන්ධ කළාවූ මරණය අනතුරු ඇඟවීමද (උත්පත්ති 2:17). ඉෂ්ට කරනු ලැබේ. ඔවුහු මිය යන්නෝය. (උත්පත්ති 3:19). එම ගසෙන් කෑම තහනම් කළා පමණක් නොව, ඔවුන්ව ඒදන් උයනෙන් පලවා හරිනුද ලැබූහ. (උත්පත්ති 3:24) එමෙන්ම පව්කාරයින් හැටියට සදාකාල ජීවනයද ඔවුන්ට අහිමි විය. (උත්පත්ති 3:22).

කෙසේවෙතත් මෙම ව්‍යසනය මධ්‍යයේ, උත්පත්ති 3:15 වැනි පාඨයේ සඳහන් බලාපොරොත්තුවක්ද ඇත. එනම් පළමුවන ශුභාරංචි පොරොන්දුව නම් වේ. ඔව් මෙම පාඨය මගින් බයිබලයේ සඳහන්වන පළමු ශුභාරංචි පොරොන්දුව හමුවේ. පළමුවරට මනුෂ්‍යයින්ට ඒ බව පවසනු ලැබීය. එනම් වැටීම නොසලකා දෙවියන්වහන්සේ අප සියළුදෙනාටම ඉන් ගැළවීමට මාර්ගයක් සකස් කළසේක.

_අප්‍රේල් 09 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._