---
title:  ආබ්‍රහම්ගේ ඇදහිල්ල
date:   08/05/2022
---

`උත්පත්ති 15:1-21 සහ රෝම 4: 3, 4, 9, 22 යන පාඨ කියවන්න. ඇදහිල්ලෙන් ජීවත්වීමේ අර්ථය ආබ්‍රම් එළිදරව් කරන්නේ කෙසේද? දෙවියන්වහන්සේ ආබ්‍රහම් ලවා ඉටු කිරීමට අදහස් කළ පූජාවේ අර්ථය කුමක්ද?`

උරුමක්කාරයෙක් පිළිබඳ ආබ්‍රම්ගේ සැලකිල්ලට දෙවියන්වහන්සේගේ පළමු ප්‍රතිචාරය වූයේ, (උත්පත්ති 15:1-3) “ඔහුගේම ශරීරයෙන්” පුත්‍රයෙක් ලැබෙන බවය. (උත්පත්ති 15:4). නාතාන් ප්‍රොපේතවරයාද, අනාගත මෙසියැනික රජ ගැන සඳහන් කරනවිටදී එම භාෂාවම භාවිතා කරනු ලැබීය. (2 සාමුවෙල් 7:12) ආබ්‍රම්ව තහවුරු කරනු ලැබූ අතර, “ඔහු ස්වාමීන්වහන්සේ තුළ විශ්වාසය තැබීය. (උත්පත්ති 15:6). මක්නිසාද, දෙවියන්වහන්සේගේ පොරොන්දු ඉටුවීම ඔහුගේ ධර්මිෂ්ඨකම නිසා නොව, එහෙත් දෙවියන් වහන්සේගේ ධර්මිෂ්ඨකම මතය. (උත්පත්ති 15:6 පාඨය, රෝම 4:5,6 පාඨ සමග සංසන්දනය කරන්න).

මෙම ආකල්පය, විශේෂයෙන් එම සංස්කෘතියේ අසාමාන්‍ය දෙයකි. පැරණි මිසරවරුන්ගේ ආගමට අනුව, උදාහරණයක් වශයෙන් විනිශ්චය කරනු ලබන්නේ යම් අයෙකුගේ ධර්මිෂ්ඨ ක්‍රියා කලාපය අනුවය. කෙටියෙන් කියතොත් ඔබ “ගැළවීම” ලබාගත යුත්තේ ඔබගේ ක්‍රියා තුළිනි.

දෙවියන්වහන්සේ ඉන්පසු ආබ්‍රම්ට ඉෂ්ට කිරීමට පූජා උත්සවයක් සකස් කරන සේක. මෙම පූජාව අපගේ පාප නිසා ක්‍රිස්තුස්වහන්සේගේ මරණය වෙත යොමු කරයි. මනුෂ්‍යයින් ගළවනු ලබන්නේ කරුණාව මගිනි, එනම් දෙවියන් වහන්සේගේ ධර්මිෂ්ඨකමේ ත්‍යාගය මෙම පූජා තුළින් සංකේතවත් කෙරේ. එහෙත් මෙම විශේෂිත උත්සවය ආබ්‍රම්ට විශේෂිත පණිවිඩයක් ලබා දෙයි. පූජාවට ලක් කරන සිවුපාවුන්, ගිජු ලිහිණියන්ගේ ගොදුරු බවට පත්වූහ. (උත්පත්ති 15:9-11). ඉන් අදහස් වන්නේ ආබ්‍රම්ගෙන් පැවත එන්නන් “වසර 400ක” කාලයක් වහල් බවින් දුක් විඳින්නෝය. (උත්පත්ති 15:13). නැතහොත් පරම්පරා සතරක් (උත්පත්ති 15:16). ඉන්පසු සතරවැනි පරම්පරාව තුළ ආබ්‍රම්ගෙන් පැවත එන්නෝ “මෙහි ආපසු පැමිණෙන්නෝය.” (උත්පත්ති 15:16).

පූජා උත්සවයේ අවසාන දර්ශනය නාට්‍යානුසාරය. “.... ඒ පළු මැදින් යන්නාවූ දැල්වෙන ගිනිහුලක්ද.....” (උත්පත්ති 15:17). මෙම අසාමාන්‍ය පුදුමය සලකුණු කරන්නේ, දෙවියන්වහන්සේ උන්වහන්සේගේ ගිවිසුමේ පොරොන්දු අනුව දේශය ආබ්‍රම්ගෙන් පැවත එන්නන්ට දෙන බවට වූ පොරොන්දුව ඉටුකිරීමට කැපවීමය. (උත්පත්ති 15:18). 

මෙම පොරොන්දු වූ දේශයේ දේශ සීමා, “මිසරයේ ගංගාව මටන් මහත් ගංගාව, එනම් ප්‍රාත් ගංගාව දක්වා...” (උත්පත්ති 15:18) මගින් අපට මතක් කර දෙන්නේ ඒදන් උයනය. (උත්පත්ති 2:13, 14 පාඨ සමග සංසන්දනය කරන්න). එබැවින් මෙම අනාවැකියේ නික්මයාමට අමතරව වැඩියෙන්, එනම් ඉශ්‍රායල්වරුන්ට මව් බිමක් අදහස් කෙරේ. මෙම අනාවැකියේ දුර ඇති ක්ෂිතිජයේ ආබ්‍රහම්ගේ පරම්පරාව කානාන් රට අත්කර ගත්තේය. ඉන් අදහස් කරන්නේ දෙවියන්වහන්සේගේ සෙනඟගේ අවසාන කාලයේ ගැළවීම පිළිබඳ අදහසය. එනම් ඔවුහු ඒදන් උයනට ආපසු පැමිණෙන්නෝය.

`අපගේ ගැළවීමේ එකම පොරොන්දුව ලෙස ක්‍රිස්තුස්වහන්සේ සහ උන්වහන්සේගේ ධර්මිෂ්ඨකම වෙත අවධානයෙන් සිටීමට අපි කෙසේ ඉගෙන ගත යුතුද? අපි අපගේ යහපත් ක්‍රියා ගණන් කිරීමට උත්සාහ කළහොත් කුමක් සිදුවෙයිද? අපගේ යහපත් ක්‍රියා ගණන් කිරීමට පටන් ගත්තොත් කුමක් සිදුවේද?`