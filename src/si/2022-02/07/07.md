---
title:  වැඩිදුර අධ්‍යයනය සඳහා
date:   13/05/2022
---

කියවන්න. Ellen G. White, "The Law and the Covenants," pp. 370-373, in Patriarchs and Prophets.

ආබ්‍රහම්ගේ ඉවසිලිවන්ත සහ දැඩි ආයාචනය, එනම් සොදොමේ මිනිසුන් වෙනුවෙන් දෙවියන්වහන්සේ සමග කළාවූ ආයාචනයට (උත්පත්ති 18:22-33) අනුව අපි දුෂ්ට මිනිසුන් උදෙසා ඔවුන් පාපයේ ගැලී බලාපොරොත්තු රහිත මිනිසුන් ලෙස පෙනුණද, යාච්ඤා කිරීමට අපව පෙළඹවිය යුතුය.

“ගර්හාඩ් හේසල්” නමැත්තා පෙන්වා දෙන ආකාරයට, ආබ්‍රහම්ගේ බලපෑම නිසා දෙවියන්වහන්සේ අවධානයෙන් දුන්නාවූ ප්‍රතිචාරය, ධර්මිෂ්ඨ මිනිසුන් 10ක් වෙනුවෙන් කමාව දීමට උන්වහන්සේගේ කැමැත්ත විප්ලවවාදී මතයක්ය.

“අතිශයින්ම විප්ලවවාදී ආකාරයට පැරණි සිතිවිලි වලට අනුව වැරදි සහිත සමාජයේ, වැරදි නොකළාවූ සාමාජිකයාට දඬුවම් කිරීම අළුත් දෙයකට පරිවර්තනය කර ඇත. ධර්මිෂ්ඨ මිනිසුන්ගෙන් ඉතිරි වූ සෙනඟ සම්පූර්ණත්වය උදෙසා සංරක්ෂණ කාර්යයක් ඇත..... මන්ද ඉතිරිවී ඇති ධර්මිෂ්ඨ අය වෙනුවෙන් යාවේ වහන්සේ උන්වහන්සේගේ ධර්මිෂ්ඨකම තුළින් දුෂ්ට නගරය සමාව දෙන සේක. මෙම සංකල්පය, “බොහෝ අය උදෙසා” ගැළවීම ලබා දීමට ක්‍රියා කරන, යාවේ වහන්සේගේ සේවකයාගේ කියමනෙහි බොහෝ සෙයින් පුළුල් කර ඇත. —Gerhard F. Hasel, The Remnant: The History and Theology of the Remnant Idea from Genesis to Isaiah, 3rd ed. (Berrien Springs, MI: Andrews University Press, 1980), pp. 150, 151.  

අප වටා සිටින ආත්ම සොදොමට වූ විනාශය මෙන්, බලාපොරොත්තු සුන්වූ ආකාරයෙන් භයානක විනාශයකට පහලට බසිමින් සිටිති. සෑම දිනකම සමහරුන්ගේ බලා සිටි කාලය වසා දමනු ලැබේ. සෑම පැයකදීම සමහරු අනුකම්පාවට ළඟා විය නොහැකි ස්ථාන වලට ඇදෙති. එමෙන්ම, අනතුරු ඇඟවීමේ කටහඬවල් සහ පව්කාරයාට අන්ධකාරයෙන් පලා යන ලෙස කැඳවීම කොහිද?  ඔහුව මරණින් පිටුපසට ඇදගැනීමේ දෑත් කොහිද? ඔහු වෙනුවෙන් දෙවියන්වහන්සේගෙන් නොපසුබට ඇදහිල්ලෙන් යුක්තව කන්නලව් කරන නිහතමානී අය කොහිද? ආබ්‍රහම්ගේ ආත්මය ක්‍රිස්තුස්වහන්සේගේ ආත්මයයි. පව්කාරයා එහි මිදීම වෙනුවෙන් මිල පෙවුවාවූ උන්වහන්සේ මනුෂ්‍ය ආත්මයේ වටිනාකම දන්නා සේක. —Ellen G. White, Patriarchs and Prophets, p. 140. 

**සාකච්ඡා සඳහා ප්‍රශ්න**

`1. දේදුන්න සහ චර්මඡේදනය පමණක්, “ගිවිසුමේ සලකුණු” ලෙස නම් කරනු ලැබේ. ගිවිසුමේ දෙකේ පොදු කරුණු සහ වෙනස්කම් මොනවාද?`

`2. දෙවියන්වහන්සේ විසින් කැඳවනු ලැබුවද, ඇදහිල්ලෙන් ජීවත්වීමේ නිදර්ශනයක් ලෙස නව ගිවිසුමේ බොහෝවිට භාවිතා කරනු ලැබුවද, ආබ්‍රහම් සමහර විටදී සැලුණේය. ඔහුගේ ආදර්ශයෙන් අප ඉගෙන ගත යුතු සහ නොගත යුතු පාඩම් මොනවාද?`

`3. දෙවියන්වහන්සේ නැතිවූ අයට දඬුවම් කිරීම පිළිබඳ අදහසට විරුද්ධව සමහරු එය දෙවියන්වහන්සේගේ ප්‍රේමයට එරෙහි ක්‍රියාවක් බවට තර්ක කරති. ඔව්, දෙවියන්වහන්සේ නැතිවූ අයට දඬුවම් කරන සේක, යන්න විශ්වාස කරන අය ලෙස අපි උන්වහන්සේ එසේ නොකරන බවට ඉදිරිපත් කරන තර්කයට ප්‍රතිචාර දක්වන්නේ කෙසේද?`