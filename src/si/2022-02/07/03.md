---
title:  ආබ්‍රහම්ගේ සැක
date:   09/05/2022
---

`උත්පත්ති 16:1-16 පාඨ කියවන්න. ආබ්‍රම් හාගර් සමග යාමට තීරණය කිරීමේ වැදගත්කම කුමක්ද? එනම් ඔහුට දෙවියන්වහන්සේ දුන් පොරොන්දුව පවා නොතකා, මෙම ස්ත්‍රීන් දෙදෙනා ඇදහිල්ලේ ආකල්ප දෙක නියෝජනය කරන්නේ කෙසේද (ගලාති 4:21-31)?`

ආබ්‍රම් සැක කළ විටදී, (උත්පත්ති 15:2) දෙවියන්වහන්සේ පැහැදිලිවම ඔහුට පුතෙකු ලැබෙන බව තහවුරු කළසේක. වසර ගණනාවක් ගතවූ පසුද ආබ්‍රම්ට තවමත් පුත්‍රයෙක් නොසිටියේය. දෙවියන්වහන්සේගේ අවසාන බලවත් අනාවැකියට පසුව පවා, ආබ්‍රම්ගේ ඇදහිල්ල නැතිවී ඇති බව පෙනේ. ඔහුට සාරායි සමග පුත්‍රයෙකු බිහි කළ හැකි බව ඔහු තවමත් විශ්වාස නොකරයි. සාරායිගේ බලාපොරොත්තු සුන්වී ගිය අතර, අතීතයේදී නැගෙනහිර දේශයේ සාමාන්‍ය පුරුද්දක් වූ වෙනත් භාර්යාවන් විවාහ කරගැනීමට ඔහුව දිරි ගන්වයි. මේ සඳහා සාරායිගේ මෙහෙකාරියවූ හාගර් පත් කරයි. එම ක්‍රමය ක්‍රියාත්මක වෙයි. උපහාසාත්මක ලෙස මෙම මනුෂ්‍ය උපාය, දෙවියන්වහන්සේ තුළ ඇදහිල්ලෙන් ලැබුණු පොරොන්දුවට වඩා හොඳ බව පෙනේ.

සාරායි, ආබ්‍රම් සමග පැවැත්වූ සම්බන්ධය විස්තර කරන ඡේදයෙන් ඒදන් උයනෙහි ආදම් සහ ඒවගේ කථාන්තරය රැව් පිළිරැව් දෙයි. පාඨ දෙකම පොදු චරිත ගුණාංග ප්‍රකාශ කරයි. (සාරයි, ඒව මෙන් ක්‍රියාශීලීය, ආබ්‍රම් ආදම් මෙන් ඉවසිලිවන්තය). ඔවුහු පොදු වචන සහ වාක්‍යාංශ ප්‍රකාශ කරති. (“හඬට සවන් දෙන්න,” “හන්න,” සහ “දෙන්න”) මෙම කථාන්තර දෙකෙහි ඇති සමාන්තරය මගින් අදහස් වන්නේ මෙම ක්‍රියා කලාපය ගැන දෙවියන්වහන්සේගේ අකමැත්තය. 

පාවුල් ප්‍රොපේතවරයා මෙම කථාන්තරය සඳහන් කරන්නේ කරුණාවට එරෙහිව ක්‍රියාව විස්තර කිරීම සඳහාය. (ගලාති 4:23-26). සිද්ධීන් දෙකේම ප්‍රතිඵල එක හා සමානය. දෙවියන්වහන්සේගේ කැමැත්තට එරෙහිව මනුෂ්‍ය ක්‍රියාවල ක්ෂණික ප්‍රතිඵලය වන්නේ අනාගත ගැටළුය. මෙම මුළු ක්‍රියා කලාපය තුළදීම දෙවියන්වහන්සේ නොසිටි බව දැනගන්න. සාරායි දෙවියන්වහන්සේ පිළිබඳ කථා කළද, උන්වහන්සේට කථා නොකරන්නීය. දෙවියන්වහන්සේද ඒ එක් අයෙකුටවත් කථා නොකරන සේක. විශේෂයෙන් මීට පෙර පරිච්ඡේදයේදී බොහෝවිටදී ඔවුන් වෙතට පැමිණීමෙන් පසුව මෙම දෙවියන්වහන්සේගේ නොපැමිණීම පුදුමාකාරය. 

දෙවියන්වහන්සේ ඉන්පසු හාගර්ට පෙනී සිටින සේක. එනම් ඇය ආබ්‍රම්ගේ නිවසෙන් පිටවී ගිය විටදීය. මෙම බලාපොරොත්තු රහිත පෙනී සිටීම මගින් හෙළි කරන්නේ, මිනිසුන් දෙවියන්වහන්සේගෙන් තොරව ක්‍රියා කළද ඒ වෙනුවට දෙවියන්වහන්සේගේ පැමිණීමයි. “ස්වාමීන්වහන්සේගේ දේව දූතයා,” යන සඳහන (උත්පත්ති 16:7) බොහෝ විට ස්වාමීන්වහන්සේ හැඳින්වීමේදී භාවිතා කරන තනතුරකි. (උත්පත්ති 18:1, 13, 22 පාඨ බලන්න). මෙවර මූලිකත්වය දරන්නේ දෙවියන්වහන්සේ වන අතර, හාගර්ට ඇය පුත්‍රයෙකු බිහි කරන බවත්, ඔහුගේ නාමය, දෙවියන්වහන්සේට සවන් දෙන සේක යන අර්ථය ඇති ඉශ්මායිල් වන බවත් ප්‍රකාශ කරන සේක. (උත්පත්ති 16:11). උපහාසාත්මක ලෙස කථාන්තරය අවසන් වන්නේ, ‘සවන් දීම’ යන අදහසින් වන අතර, කථාන්තරය ආරම්භයේ සවන්දීම ප්‍රතිරාවය දෙයි. එනම් ආබ්‍රම් සාරායිගේ හඬට අවධානය යොමු කිරීමයි. (උත්පත්ති 16:2).

`මෙහිදී ආබ්‍රම්ට පැවති ඇදහිල්ලේ හිඟකම අප තුළද ඇතිවීමට පහසු වන්නේ මක්නිසාද?`