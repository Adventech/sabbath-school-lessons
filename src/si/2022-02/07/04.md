---
title:  ආබ්‍රහම්ගේ ගිවිසුමේ සලකුණ
date:   10/05/2022
---
	
`උත්පත්ති 17:1-19 සහ රෝම 4:11 පාඨ කියවන්න. චර්‍මඡේදන චාරිත්‍රයේ ආත්මික සහ අනාගතවාක්‍යමය වැදගත්කම කුමක්ද?`

මීට පෙර කථාන්තරය තුළ දුටු ආකාරයෙන්, ආබ්‍රම්ගේ ඇදහිල්ල හිඟකම (උත්පත්ති 16) මගින් ආබ්‍රම් දෙවියන්වහන්සේ සමග ගියාවූ ආත්මික ගමන ගලායාම කඩා දමනු ලැබීය. ඒ කාලය තුළදී දෙවියන්වහන්සේ නිශ්ශබ්දවූසේක. එහෙත් දැන් දෙවියන්වහන්සේ ආබ්‍රම්ට නැවතත් කථා කරන සේක. දෙවියන්වහන්සේ නැවතත් ආබ්‍රම් සමග සම්බන්ධවී උන්වහන්සේ ඔහු සමග ගිවිසුමක් ඇති කරගත් අවස්ථාවට ආපසු ගෙන එන සේක. (උත්පත්ති 15:18).

දැන්, එසේ වුවත්, දෙවියන්වහන්සේ ඔහුට ගිවිසුමේ සංඥාව දෙන සේක. චර්මඡේදනයේ අර්ථය ගැන දීර්ඝ කාලයක් තිස්සේ විද්වත්තු සාකච්ඡා කරමින් සිටියහ. එහෙත්, චර්මඡේදන චාරිත්‍රයේදී රුධිරය ගැලීම සිදුවන බැවින් (නික්මයාම 4:25 බලන්න). එය අවබෝධ කරගත යුත්තේ පූජාව පිළිබඳ සංකල්පය තුළිනි. එනම් ධර්මිෂ්ඨකම ඔහුට ආරෝපණය කර ඇති බව හැඟවීමය. (රෝම 4:11 පාඨය සමග සංසන්දනය කරන්න).

චර්මඡේදනය ගැන හඟවන මෙම ගිවිසුම විස්තර කරනු ලබන්නේ පළමු මෙසියැනික් අනාවැකිය වෙතට යොමු කරන්නාවූ ආකාරයෙන් වීම සැලකිය යුතු කරුණකි. (උත්පත්ති 17:7 පාඨය උත්පත්ති 3:15 පාඨය සමග සංසන්දනය කරන්න). පාඨ දෙක අතර ඇති සමාන්තර බව මගින් යෝජනා කරන්නේ ආබ්‍රම්ට දෙවියන්වහන්සේගේ පොරොන්දුව ශාරීරික වශයෙන් මිනිසුන්ගේ උපත පමණක් නොව, එහි ගැළවීමේ ආත්මික පොරොන්දුවක්ද වේ. එමෙන්ම “සදාකාලික ගිවිසුමේ” පොරොන්දු (උත්පත්ති 17:7). මෙසියැනික් වංශයේ සේවය ගැන සඳහන් කරයි. එනම් ඇදහිල්ලෙන් යුක්තව හිමිකම් කියන සියළුදෙනාටම සහ එම අදහිල්ල ඇතුළත් වන සියළුම අයට සදාකාල ජීවනය තහවුරු කරන ක්‍රිස්තුස්වහන්සේගේ පූජාව මගිනි. (රෝම 6:23 සහ තීතස් 1:2 පාඨ සමග සංසන්දනය කරන්න).

සිත්ගන්නා දෙය වන්නේ මෙම සදාකාලික අනාගතය පිළිබඳ පොරොන්දුව ආබ්‍රම් සහ සාරායිගේ නම් වෙනස් කිරීම තුළ අඩංගු වීමයි. ආබ්‍රම් සහ සාරායිගේ නම් වර්තමාන තත්වය වන්නේ, “ආබ්‍රම් යනු උසස් කරන ලද පියා” සහ සාරායි යනු “මගේ කුමාරිකාව” යන්නයි. (ආබ්‍රහම්ගේ කුමාරිකාව) ඔවුන්ගේ නම් “ආබ්‍රහම්” සහ “සාරා” යනුවෙන් වෙනස් කිරීම අනාගතය ගැන සඳහන් කරයි: ආබ්‍රහම් යනු බොහෝ ජාතීන්ගේ පියා යන්නයි, සහ “සාරා” යනු “කුමාරිකාව” (සියළුදෙනාටම) යන්නයි. උපාසාත්මක කරුණ වන්නේ “ඊසාක්” යන නාමයේ අර්ථය, “ඔහු සිනාසෙන්නේය” යන්නයි. එමගින් ආබ්‍රහම්ගේ සිනහව, එනම් ශුද්ධ ලියවිල්ලේ සඳහන් කර ඇති පළමු සිනහව මතක් කර දෙයි. (උත්පත්ති 17:17). එය සැකය උපදවන සිනහවකි. එසේත් නැතිනම් පුදුමය හඟවන සිනහවක් විය හැකිය. කුමන ආකාරයේ වුවද, ස්වාමීන්වහන්සේ ඔහුට පැහැදිලිව පොරොන්දු වූ දෙය ආබ්‍රහම් විශ්වාස කළද, ඔහු තවත් ඇදහිල්ලෙන් සහ විශ්වාසයෙන් එය ජීවත් කරවීමට තවමත් පොර බැදුවේය.

`ආබ්‍රහම් විශ්වාසය සමග පොර බැදූ ආකාරයෙන් අපි පොර බදින විටදී පවා දිගටම විශ්වාස කිරීමට අපට ඉගෙන ගත හැක්කේ කෙසේද? සැක උපදින විටදී පවා, අපි බලාපොරොත්තු අතහැර නොදැමීම වැදගත් වන්නේ ඇයි?`