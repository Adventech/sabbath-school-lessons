---
title:  ආබ්‍රහම් සමග ඇති කරගත් ගිවිසුම
date:   07/05/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 15-19:29; රෝම 4:3, 4, 9, 22; ගලාති 4:21-31; රෝම 4:11; රෝම 9:9; ආමොස් 4:11.

> <p>කටපාඩම් පදය</p>
> “ස්වාමිවූ දෙවියන්වහන්ස, මට දරුවෙක් නැ;. දමස්කයේ එලියේසර් මාගේ උරුමක්කාරයා වන්ට සිටින්නේය. ඉදින් ඔබ මට කුමක් දෙන සේක්ද?” (උත්පත්ති 15:2)

උත්පත්ති 15 හා ආබ්‍රහම් සමග අපි දෙවියන්වහන්සේගේ ගිවිසුම විධිමත් කරන වැදගත් මොහොතට පැමිණෙමු. නෝවා සමග ඇතිකරගත් ගිවිසුමට පසුව දෙවැනි ගිවිසුම ආබ්‍රහම් සමග ඇතිකරගත් ගිවිසුමය.

නෝවාගේ ගිවිසුම මෙන්ම, ආබ්‍රහම්ගේ ගිවිසුමද අන් ජාතීන් සම්බන්ධවද වන්නේය. මක්නිසාද අවසානයේදී ආබ්‍රහම් සමග ගිවිසුම සදාකාලික ගිවිසුමේ කොටසක් වන්නේය. එය සියළු මනුෂ්‍යයින් උදෙසා පිරිනමනු ලැබීය. (උත්පත්ති 17:7; හෙබ්‍රෙව් 13:20).

ආබ්‍රහම්ගේ ජීවිතයේ මෙම වෙළුම බියෙන් සහ සිනහවෙන් පිරි එකකි. ආබ්‍රම් බිය වෙයි. (උත්පත්ති 15:1) එමෙන්ම සාරාද (උත්පත්ති 18:15) සහ හාගර් (උත්පත්ති 21:17) ද බියවෙයි. ආබ්‍රම් සිනාසෙයි. (උත්පත්ති 17:17) සහ සාරා (උත්පත්ති 18:12) සහ ඉශ්මායිල්ද සිනාසෙති. (උත්පත්ති 21:9). මෙම පරිච්ඡේද මනුෂ්‍ය හැඟීම් සහ උණුසුම සමග අනුනාද කරයි. ආබ්‍රම් කෲර සොදොම වරුන්ගේ ගැළවීම ගැන උද්‍යෝගිමත් වෙයි. ඔහු සාරා, හාගර් සහ ලොත් ගැන සැලකිලිමත් වෙයි. එමෙන්ම ඔහු මෙම විදේශිකයින් තිදෙනා ගැන ආගන්තුක සත්කාරය දක්වයි.

මෙම සම්බන්ධතාවයේදී, ආබ්‍රම්, එනම් උතුම් බව සහ ගෞරව කළයුතුය යන අර්ථය අදාළ වන නාමය ආබ්‍රහම් ලෙසට වෙනස් කරන්නේ මේ අවස්ථාවේදීය. ඉන් අදහස් වන්නේ “බොහෝ ජාතීන්ගේ පියා” යන්නයි. (උත්පත්ති 17:5). මේ ආකාරයෙන් දෙවියන්වහන්සේ ආබ්‍රහම් සමග ඇති කරගත් ගිවිසුම තුළින් කරන්නට බලාපොරොත්තු වන දෙයෙහි විශ්වීය බව අවබෝධ වෙයි. 

_මැයි 14 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._