---
title:  යාකොබ් මිසරයේ පදිංචි වෙයි
date:   21/06/2022
---

යාකොබ් මරණයට ආසන්නව සිටින විටදී ඔහුට පෙරදී බෙතෙල්ට ආපසු ගිය ආකාරය මතක් වෙයි. (උත්පත්ති 35:1-15). එහිදී ඔහුට දෙවියන් වහන්සේගෙන් ලැබුණාවූද, ආබ්‍රහම්ට දුන්නාවූද (උත්පත්ති 17:8). “සදාකාල උරුමය,” (උත්පත්ති 48:4)ය. එබැවින්, ඔහුගේ මරණය ආසන්න වන විටදී, ඔහුගේ බලාපොරොත්තු පෝෂණය කරන සැනසිලිදායක සිතුවිල්ල වන්නේ පොරොන්දු දේශය පිළිබඳ බලාපොරොත්තුවයි. එවිට යාකොබ් යෝසෙප්ගේ මිසරයේ උපන් පුතුන් දෙදෙනා වෙතට හැරී ඔවුන්ට ආශිර්වාද කරයි. එහෙත් එසේ කරන්නේ ඔහුගේම වංශය පිළිබඳ අනාගත පොරොන්දුව සම්බන්ධයෙනි. 

`උත්පත්ති 48 කියවන්න. යාකොබ් යෝසෙප්ගේ පුතුන් දෙදෙනාට මෙහිදී ආශිර්වාද කළේත් අනෙක් මුණුබුරන්ට ආශිර්වාද නොකළේත් ඇයි?`

යෝසෙප්ගේ පුතුන් වූ මනස්සේ සහ ඒප්‍රායිම්ට පමණක් යාකොබ් ආශිර්වාද කළේය. ඒ ආකාරයෙන් ඔවුන් මුණුබුරු තනතුරෙන් පුත් තනතුරට ඔසවනු ලැබූහ. (උත්පත්ති 48:5). යාකොබ්ගේ ආශිර්වාද පළමු පුතා වන (මනස්සේට) වඩා, දෙවෙනි පුතා වන (ඒප්‍රායිම්ට) ප්‍රමුඛත්වය දුන්නද, යාකොබ්ගේ ආශිර්වාද අත්‍යවශ්‍යයෙන්ම යෝසෙප් පිළිබඳවයි. (උත්පත්ති 45:15). 

අපි මෙහිදී දකින්නේ, ඔවුන්ට අතීතයේදී දෙවියන්වහන්සේගේ විශ්වාසවන්තකම සහ ඔවුන් වෙනුවෙන් උන්වහන්සේගේ අනාගත පොරාන්දුව පිළිබඳ පුද්ගලික සාක්ෂියකි. යාකොබ් සඳහන් කරන්නේ, ආබ්‍රහම්ගේ සහ ඊසාක්ගේ දෙවියන්වහන්සේ යනුවෙනි (උත්පත්ති 48:15). එනම් ඔවුන්ට ආහාර සහ ආරක්ෂාව සැපයූ උන්වහන්සේය. “සියළු උවදුරෙන් මා මිදූ දූතයා,” වන්නේද එම දෙවියන්වහන්සේමය. (උත්පත්ති 48:16). ඔහු පොරබැද්දාවූද (උත්පත්ති 32:29), සහ ඔහුගේ යාකොබ් යන නම “ඉශ්‍රායල්” යනුවෙන් වෙනස් කළේද උන්වහන්සේය. (උත්පත්ති 32:26-29). 

දෙවියන්වහන්සේ කෲරත්වය යහපතක් ලෙසට පරිවර්තනය කළාවූ මෙවැනි අත්දැකීම් පිළිබඳ සඳහන් කිරීමෙන්, දෙවියන්වහන්සේ ඔහුගේ සහ යෝසෙප්ගේ ජීවිතය ආරක්ෂා කළ ආකාරයෙන්, වර්තමානයේදී ඔහුගේ මුණුබුරන්ගේ ජීවිත රැක බලාගන්නවා පමණක් නොව, ඔහුගෙන් පැවත එන්නන් කානාන් දේශයට පැමිණි විටදී ඔවුන්ගේ අනාගතය ගැනද සිතයි. මෙම බලාපොරොත්තුව පැහැදිලි වන්නේ ෂෙඛෙම් ගැන කරන සඳහන මගිනි. (උත්පත්ති 48:22). ඔහු අත්පත් කරගත්තාවූ භූමි භාගයක් පමණක් නොව, (උත්පත්ති 33:19). එහෙත් යෝසෙප්ගේ අස්ථීන් භූමදාන කරන්නාවූ ස්ථානයද (උත්පත්ති 24:32) සහ ඉශ්‍රායල් ගෝත්‍රවලට භූමිය බෙදාදෙන්නාවූ ස්ථානයද එය වේ. සිදුවූ සියළුම දේ මධ්‍යයේ, යෝසෙප් දෙවියන්වහන්සේගේ පොරොන්දු සිතෙහි තබා ගනියි. එනම් මෙම පවුල තුළින්, “පොළොවේ සියළු පවුල් නුඹ කරණකොටගෙන, ආශිර්වාද ලබන්නෝය” යන පොරොන්දුවයි. (උත්පත්ති 12:3).

`ක්‍රියා 3:25,26 පාඨ කියවන්න. පේත්‍රැස්ට අනුව උත්පත්ති 12:3 පාඨයෙහි සඳහන් මෙම පොරොන්දුව ඉෂ්ට වන්නේ කෙසේද? අපටද මෙම ආශිර්වාදය කෙසේ ලැබුණේද?`