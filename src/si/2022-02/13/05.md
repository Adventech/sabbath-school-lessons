---
title:  යාකොබ් ඔහුගේ පුතුන්ට ආශිර්වාද කරයි
date:   22/06/2022
---

`උත්පත්ති 49:1-28 පාඨ කියවන්න.  යාකොබ් පුතුන්ට ඔහු කරන ආශිර්වාදයේ ආත්මික වැදගත්කම කුමක්ද?`

ඉශ්‍රායල් වංශයේ ආසන්නතම ඉතිහාසය පිළිබඳ අනාවැකි වලට එහා යාකොබ්, ගැළවීමේ අවසාන බලාපොරොත්තුව වන මෙසියස්වහන්සේ දකියි. මෙම බලාපොරොත්තුව, “මතු කාලයේදී (උත්පත්ති 49:1) යන ඔහුගේ පළමු ප්‍රකාශයේ වචන වලින්ම සඳහන් කරනු ලැබේ. එනම් පැමිණෙන්නාවූ මෙසියානු රජතුමා පිළිබඳ කරන ප්‍රකාශයකි. (යෙසායා 2:2; දානියෙල් 10:14).

මෙම පාඨය ඉන්පසු මෙම මිනිසුන් එකිනෙකාගේ අනාගත තොරතුරු හරහා යයි. මේවා පෙරනිමිති කියන ලද ඉරණම නොවේ. එනම් මේ එකිනෙකාට මුහුණ දීමට සිදුවූ සිද්ධීන් දෙවියන්වහන්සේගේ කැමැත්තෙන් සිදුවූ දේවල් හා සමාන දේවල් ලෙස සැලකිය යුතු නොවේ. ඒවා ඔවුන්ගේ චරිත සහ ඔවුන්ගේ දරුවන්ගේ චරිත තුළින් ගෙන ආ දේවල්ය. උදාහරණයක් ලෙස යම් පුද්ගලයෙක් අහිංසක මිනිසෙකු මරා දැමීම දැන සිටීම සම්පූර්ණයෙන්ම මිනීමරුවා එසේ කරනවාට කැමතිව සිටීමට වඩා වෙනස්ය.

`උත්පත්ති 49:8-12 පාඨ කියවන්න. මෙහි දී ඇති  අනාවැකිය කුමක්ද? එය වැදගත් වන්නේ මන්ද?`

මිනිසාගේ නිදහස් කැමැත්තට ඉහලින්, දෙවියන්වහන්සේ අනාගතය දන්නා සේක. එමෙන්ම මෙසියස්වහන්සේ පැමිණෙන්නේ යුදා තුළින් බව උන්වහන්සේ සකස් කළසේක. යුදාව (උත්පත්ති 49:8-12). සිංහයෙකු මගින් නියෝජනය කරනු ලැබීය. (උත්පත්ති 49:9). ඉන් අදහස් කරන්නේ රාජකීය බව සහ ප්‍රශංසාවයි. යුදා දාවිත් රජතුමාට ලබා දෙනවා පමණක් නොව, ෂිලෝද, එනම් “සාමය” (යෙසායා 9:6,7) ගෙන එන උන්වහන්සේවද ලබා දෙයි. උන්වහන්සේ “මනුෂ්‍ය වර්ගයන්ගේ කීකරුකම ඔහුට වන්නේය.”  (උත්පත්ති 49:10). 

පැමිණෙන්නාවූ මෙසියස්වහන්සේ හඳුන්වා දෙන අනාවැකියක් ලෙස යුදෙව්වෝ මෙය බොහෝ කාලයක් තිස්සේ දැක්කාහ. එමෙන්ම කිතුනුවන්ද මෙම පාඨය දුටුවේ යේසුස්වහන්සේ පිළිබඳ විස්තර කරන බවය. “මිනිසුන් උන්වහන්සේ වෙනුවෙන් රැස් වන්නාහ.” (උත්පත්ති 49:10). එය සමහරවිට නව ගිවිසුමේ සඳහන් දෙය පිළිබඳ කලින් ඇඟවීමක් විය හැකිය. “.... සියල්ලන් යේසුස් යන නාමයෙන් දණ නමන පිණිසත්ය.” (පිලිප්පි 2:10).

එලන් ජී. වයිට් මහත්මිය ලිවූ අකාරයට, “වනාන්තරයේ රජු වන සිංහයා මෙම ගෝත්‍රයට ගැලපෙන සංකේතයකි. එම ගෝත්‍රයෙන් දාවිත්ගේද ඔහුගේ පුතා වන ෂිලෝද, එනම්, “යුදා ගෝත්‍රයේ සත්‍ය සිංහයා” ද බිහි විය. සියළුම බලයන් අවසානයේදී ඔහුට හිස නමන අතර, සියළුම ජාතීන් ගෞරවය පිරි නමන්නෝය.”  —Patriarchs and Prophets, p. 236.

`සියළුම ජාතීන් එසේ කිරීමට පෙරදී පවා දැන් අපි යේසුස්වහන්සේට උපහාර දැක්විය යුත්තේ මන්ද?`