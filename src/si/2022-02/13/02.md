---
title:  යාකොබ් යෝසෙප් වෙතට යයි
date:   19/06/2022
---

`උත්පත්ති 46 කියවන්න. කානාන් දේශයෙන් යාකොබ් වෙන්ව යාමේ ඇති වැදගත්කම කුමක්ද?`

යාකොබ් කානාන්හි ඔහුගේ ස්ථානය අතහැර යන විට ඔහුට බලාපොරොත්තු බොහොමයක් තිබුණි. ඔහුට කිසිවිටක කුසගින්නෙන් සිටීමට සිදු නොවන බවත්, සහ යෝසෙප් ජීවත්ව සිටින බවත් පිළිබඳ ශුභ ආරංචිය මගින් ඔහුට පොරොන්දු දේශයෙන් පිටවී යා යුතු බවට ශක්තියක් ලැබුණා විය හැකිය.

යාකොබ්ගේ පිටත්වීම මගින් ආබ්‍රහම්ගේ අත්දැකීම ප්‍රතිරාවයවේ. එහෙත් ආබ්‍රහම්ගේ සිද්ධියේදී, ඔහු පොරොන්දු දේශය බලා යමින් සිටියේය. යාකොබ්ටද දෙවියන්වහන්සේගෙන් ආබ්‍රහම්ට අසන්නට ලැබුණු පණිවිඩයම ඇසේ. එනම් ඔහු “නුඹ මහත් ජාතියක් කරන්නෙමි,” යන්නයි. (උත්පත්ති 46:3 පාඨය උත්පත්ති 12:2; පාඨය සමග සංසන්දනය කරන්න). දෙවියන්වහන්සේ මෙහිදී කරන කැඳවීම, දෙවියන්වහන්සේ ආබ්‍රහම් සමග ඇති කරගත් ගිවිසුම සිහිගන්වයි. මේ අවස්ථා දෙකේදීම දෙවියන්වහන්සේ මෙම තහවුරු කිරීමේ වචන භාවිතා කරන සේක. “භය නොවව....” (උත්පත්ති 46:3 පාඨය; උත්පත්ති 15:1 සමග සංසන්දනය කරන්න). එනම් එමගින් මහිමවත් අනාගතයක් පොරොන්දුවේ.

මිසරයට ගියාවූ ඉශ්‍රායල් දරුවන්ගේ විස්තර සහිත ලැයිස්තුවක්, ඔහුගේ දියණියන්ගේ නම්ද ඇතුළත්ව ඉදිරිපත් කිරීම (උත්පත්ති 46:7) මගින් දෙවියන් වහන්සේ ආබ්‍රහම්ට දුන්නාවූ පොරොන්දුව සිහි ගන්වයි. එනම් ඔහුට දරු ඵල නොතිබූ අවස්ථාවක ඔහුට දෙවියන්වහන්සේ දුන්නාවූ සඵලත්වය පිළිබඳ පොරොන්දුවයි. “70” යන අංකය (යාකොබ්, යෝසෙප් සහ ඔහුගේ පුතුන් දෙදෙනා ඇතුළුව) සම්පූර්ණ ගණන පිළිබඳ අදහසක් ප්‍රකාශ වේ. එනම් ඒ, මිසරයට ගියාවූ “සියළුම ඉශ්‍රායල්වරුන්ය.” එය අංක 70 මගින් ජාතීන් සංඛ්‍යාව හඳුන්වන බව සැලකිය යුතුය. (උත්පත්ති 10). එනම් සියළු ජාතීන්ගේ ඉරණම යාකොබ්ගේ ගමන මත රඳා ඇති බවයි.

මෙම සත්‍යය පැහැදිලි වන්නේ බොහෝ වසර ගණනාවකට පසුවය. එනම් කුරුසියට පසුව, ගැළවීම සැලැස්මේ වඩා එළදරව් වීමකින් පසුවය. ඇත්තවශයෙන්ම එය ආබ්‍රහම්ගේ දරුවන්ට පමණක්ම නොව සියළුම මනුෂ්‍ය වර්ගයා වෙනුවෙන්ය.

වෙනත් වචන වලින් කියතොත්, මෙම පවුල පිළිබඳ කථාන්තර කොතරම් වැදගත් වුවද, ආබ්‍රහම්ගේ වංශය සහ කුමන ආකාරයේ ආත්මික පාඩම් ඒවායින් අත්කර ගත හැකි වුවද ඒවා දේව වචනයේ අඩංගු කර ඇත. මන්ද ඒවා ගැළවීමේ ඉතිහාසයේ කොටසක් වන බැවිනි. ඒවා මෙම වැටුණාවූ ග්‍රහයා තුළ හැකි සෑම කෙනෙකුටම ගැළවීම අත්කර දෙන දෙවියන්වහන්සේගේ සැලැස්මේ කොටසකි.

`“මක්නිසාද යුදෙව්වාද, ග්‍රීකයාද අතරේ ප්‍රභේදයක් නැත. එකම ස්වාමීන් වහන්සේ සියල්ලන්ට ස්වාමීව, උන්වහන්සේට යාච්ඤා කරන සියල්ලන්, උදෙසා පොහොසත්ව සිටිනසේක. මක්නිසාද ස්වාමීන්වහන්සේගේ නාමයට යාච්ඤා කරන කවුරු නමුත් ගළවනු ලබන්නේය.” (රෝම 10:12,13). ශුභාරංචියේ විශ්වීයත්වය පෙන්නුම් කරන කුමක් මෙහිදී පාවුල් ප්‍රකාශ කරන්නේද? වඩා වැදගත් වන්නේ, මේ වචන මගින්, අපි සභාවක් හැටියට ශුභාරංචිය ව්‍යාප්ත කිරීමට උපකාර කිරීම ගැන කුමක් පවසන්නේද යන්නයි?`