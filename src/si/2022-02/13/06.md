---
title:  පොරොන්දු දේශය පිළිබඳ බලාපොරොත්තුව
date:   23/06/2022
---

`උත්පත්ති 49:29-50:21 පාඨ කියවන්න. උත්පත්ති පොත අවසානයේදී කුමන බලාපොරොත්තුවේ ශ්‍රේෂ්ඨ තේමාවන් සොයාගත හැකිද?`

උත්පත්ති පොතේ අවසානය බලාපොරොත්තුවෙන් පිරුණාවූ සිද්ධීන් තුනක් මගින් සමන්විතය.

පළමුව, ඉශ්‍රායල්වරුන් පොරොන්දු දේශයට ආපසු යාවිය යන බලාපොරොත්තුවයි. උත්පත්ති පොතේ කතුවරයාවූ මෝසෙස්, යාකොබ්ගේ සහ යෝසෙප්ගේ මරණත්, ඔවුන්ගේ භූමදානයත් පොරොන්දු දේශය පෙන්වන්නාවූ සිද්ධීන් ලෙස පෙන්වා දෙයි. “ඉශ්‍රායලයේ ගෝත්‍ර 12ට” ආශිර්වාද කිරීමෙන් පසුව (උත්පත්ති 49:28), යාකොබ් ඔහුගේ මරණය ගැන සිතා පුතුන්ට අණ කරන්නේ ඔහුගේ මෘත දේහය, කානාන් දේශයේ, මක්පේලාගේ ගුහාවේ සාරාගේ දේහය භූමදාන කළ ස්ථානයේ, තැන්පත් කරන ලෙසය. (උත්පත්ති 49:29-31). කථා වස්තුවේ අවමංගල්‍ය පෙළහර කානාන් දේශය දෙසට ගමන් කිරීම, සියවස් කිහිපයක් පසුව සිදුවන මිසරයෙන් නික්මයාම පිළිබඳ පෙර නිමිත්තක්ය. 

දෙවනුව දෙවියන්වහන්සේ කෲරත්වය යහපත බවට හරවන බවට ඇති බලාපොරොත්තුවයි. යාකොබ්ගේ මරණය සහ භූමදානයෙන් පසුව යෝසෙප් සහෝදරයෝ ඔවුන්ගේ අනාගතය ගැන කරදරයට පත්වූහ. යෝසෙප් දැන් ඔහුගේ පළිගැනීම සිදු කරයි යනුවෙන් ඔවුහු බියට පත්වූහ. ඔවුහු යෝසෙප් වෙතට පැමිණ දණින් වැටී වඳිති. ඔවුහු ඔහුගේ සේවකයින් වීමට සූදානමින් සිටති. (උත්පත්ති 50:18). යෝසෙප්ගේ අනාවැකි සිහින මතකයට නැගෙන දර්ශනයකි. ඔවුන්ට එය තහවුරු කරමින් යෝසෙප් මෙසේ පවසයි. “භය නොවව.” (උත්පත්ති 50:19). එය අනාගතය පිළිබඳ සඳහන් කරන වාක්‍යාංශයකි. (උත්පත්ති 15:1). මක්නිසාද, ඔහුට විරුද්ධව, “නපුර කරන්ට,” අදහස් කළාවූ දෙය, “දෙවියන්වහන්සේ ..... යහපතට .....” (උත්පත්ති 50:20). එමෙන්ම මෙම සිද්ධීන් මාලාව ගැළවීම දෙසට හැරවූ සේක. (උත්පත්ති 50:19-21 පාඨය; උත්පත්ති 45:5; 7-9 පාඨ සමග සංසන්දනය කරන්න). එනම් මනුෂ්‍යයාගේ අසාර්ථක භාවය පවා පරදවා දෙවියන්වහන්සේගේ පූර්වාරක්ෂාව පාලනය කරන බවයි.

තුන්වැන්න, දෙවියන්වහන්සේ වැටුණාවූ මනුෂ්‍ය සංහතිය ගළවාගන්නා බවට ඇති බලාපොරොත්තුවයි. මෙම අවසාන පාඨයේ සඳහන් යෝසෙප්ගේ මරණය පිළිබඳ කථාන්තරය ඔහුගේ මරණයට වඩා පුළුල් කථාවකි. පුදුමයකට මෙන් යෝසෙප්ගේ අස්ථීන් භූමදාන කරන ලෙස ඔහු අණ නොකරයි. ඒ වෙනුවට ඔහු, “දෙවියන්වහන්සේ සැබවින්ම නුඹලා දෙස බලා වදාරනවා ඇත. එවිට නුඹලා මාගේ ඇට මෙතනින් ගෙනයන්ට ඕනෑය.” (උත්පත්ති 50:25). එම කාලය වෙත යොමු කරයි. එම අණට කීකරුවී ඔවුහු වසර බොහෝ ගණනකට පසුව එසේ කළහ. (නික්මයාම 13:19 බලන්න). අවසානයේදී පොරොන්දු දේශය වන කානාන් පිළිබඳ බලාපොරොත්තුව ගැළවීමේ බලාපොරොත්තුවේ සංකේතයක් සහ පෙරනිමිත්තක් වෙයි. එනම් නව පොළොවක සහ නව ස්වර්ගයක නව යෙරුසලමක ප්‍රතිස්ථාපනයයි. අපි සියළු දෙනාටම අවසාන බලාපොරොත්තුව, එනම් ‘ෂිලෝ’ගේ මරණය මගින් ඇති කරන ලද බලාපොරොත්තුවයි.

`එළිදරව් 21:1-4 පාඨ කියවන්න. මෙම පාඨ මගින් අප තුළ ඇති ශ්‍රේෂ්ඨතම බලාපොරොත්තුව නියෝජනය කරන්නේ කෙසේද? මෙම පොරොන්දුවෙන් තොරව, අපගේ ගැටළු වල අවසානයේදී මරණයට හැර කුමන බලාපොරොත්තුවක් අපට ඇත්ද?`