---
title:  මිසරයේ ඉශ්‍රායල්වරු
date:   18/06/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 46; රෝම 10:12, 13; උත්පත්ති 47; උත්පත්ති 48; ක්‍රියා 3:25, 26; උත්පත්ති 49; පිලිප්පි 2:10; උත්පත්ති 49:29-50:21.

> <p>කටපාඩම් පදය</p>
> “ඉශ්‍රායල්වරු මිසර දේශයේ ගෝෂෙන් පළාතෙහි වාසය කළෝය. ඔවුහු එහි ගම්බිම් ලබාගෙන සඵලව අතිශයින් බෝවූවෝය.” (උත්පත්ති 47:27).

උත්පත්ති පොත යාකොබ්ගේ සහ යෝසෙප්ගේ අවසාන අවුරුදු විස්තර කරයි. අපි යාකොබ් (ඉශ්‍රායල්) කානාන් දේශයෙන් පිටවී යනු අපි දකිමු. (උත්පත්ති 46). එසේ කරන්නේ මිසරයේ ජීවත්වීම සඳහායි. (උත්පත්ති 47). එමෙන්ම එහිදී ඔහු මිය යයි. (උත්පත්ති 49:29-50:21) එසේ වුවද, මෙම මිසරයේ සිටියදී පොරොන්දු දේශය ගැන බලාපොරොත්තුව පසුබිමෙන් විශාලව දැක්වේ. (උත්පත්ති 50:22-26).

යාකොබ් මිසරයට පැමිණි විගසම, ඔහු ඵාරාවෝට ආශිර්වාද කරයි. (උත්පත්ති 47:7-10). ඒ ආකාරයෙන්, (ඇත්තෙන්ම අර්ධ වශයෙන්) ජාතීන්ට ආශිර්වාදයක් වීම යන ආබ්‍රහම්ගේ පොරොන්දුව ඉටු කරයි. (උත්පත්ති 12:3). පසුව මරණය ආසන්නව තිබියදී යාකොබ් යෝසෙප්ගේ පුත්‍රයින්ට ආශිර්වාද කරයි. (උත්පත්ති 48). යාකොබ් ඔහුගේම පුතුන්ටද ආශිර්වාද කරයි. (උත්පත්ති 49:1-28). අනාගතයේ ඉශ්‍රායලයේ ගෝත්‍ර 12 සම්බන්ධයෙන් ඔවුන් එකිනෙකා ගැන ආකර්ශනීය අනාවැකි පවසයි. (උත්පත්ති 49:1-27).

කෙසේවෙතත්, ඉශ්‍රායල් පිටමංවී පදිංචිව සිටීම, එනම් මිසරයේ අමුත්තන් මෙන්, පොරොන්දු දේශය ගැන බලාපොරොත්තුවට දැඩි අපහසුතාවයක් ඇති කරයි. එමෙන්ම උත්පත්ති පොත ඉශ්‍රායල්ගේ දරුවන් මිසරයේ සිටිද්දී අවසන් වුවද, යෝසෙප්ගේ අවසාන වචන වලින් සමහරක් මගින් වෙනත් ස්ථානයක් සඳහන් කරයි. “මම නසිමි. එහෙත් දෙවියන්වහන්සේ සැබවින් නුඹලා බලා වදාරා ආබ්‍රහම්ටද, ඊසාක්ටද, යාකොබ්ටද දෙන පිණිස දිවුළ දේශයට මේ දේශයෙන් නුඹලා ගෙන යනවා ඇත.” (උත්පත්ති 50:24).

_ජුනි 25 වන සබත් දිනට සඳහා සූදානම් වීමට මෙම සතියේ පාඩම අධ්‍යයනය කරන්න._