---
title:  යාකොබ් සහ ඒසව්
date:   22/05/2022
---

`උත්පත්ති 25:21-34 පාඨ කියවන්න. යාකොබ් සහ ඒසව්ගේ පුද්ගලිකත්ව දෙක සංසන්දනය කරන්න. ඊසාක්ගේ ආශිර්වාද ලැබීමට තරම් යාකොබ් වටිනා පුද්ගලයෙක් වීමට හේතුවූ ගුණාංග මොනවාද?`

මවගේ කුසයේ පටන් යාකොබ් සහ ඒසවු වෙනස් ආකාරයේ සිටි බවත් ඔවුන් එකිනෙකාට විරුද්ධව පොරබදින බවත් අපි අවබෝධ කර ගනිමු. ඒසව් කුඹුරේ දුවමින් ශක්තිමත් දඩයක්කාරයෙක්වූ අතර, යාකොබ් කූඩාරමේ වාඩිවී භාවනා කරමින් සිටින “මෘදු” පුද්ගලයෙකු ලෙස විස්තර කරනු ලැබේ. හෙබ්‍රෙව් භාෂාවෙන් "tam" යන වචනය, ‘මෘදු’ යන අර්ථයක් ඇති අතර, එම වචනය යෝබ් සහ නෝවාට අදාළ කරනු ලැබීය. එහි අර්ථය වන්නේ යෝබ් “වරදින් තොර” යන්නයි. (යෝබ් 1:8 බලන්න). නෝවාට ඉන් “අංග සම්පූර්ණ” යන අර්ථය යෙදේ. (උත්පත්ති 6:9).

ඔවුන්ගේ චරිත වල මෙම වෙනස් ස්වභාවය ඔවුන්ගේ පසු කාලයේ ජීවිතවල වඩා දැඩිව දැකගත හැකිය. (උත්පත්ති 27:1-28:5). ඒසව් වෙහෙසවී කුසගින්නෙන් ගෙදරට පැමිණෙන විට, යාකොබ් කෑමක් පිසමින් සිටියේය. ඒසව්ට, “මේ දිනයේදී” ඒ මොහොතේ ආහාර දැකීම සහ ශාරීරික භුක්ති විඳීම (උත්පත්ති 25:31) අනාගතයේදී කුළුඳුල් කමින් ලැබෙන්නාවූ ආශිර්වාද වලට වඩා වටිනේය. (හෙබ්‍රෙව් 12:16, 17).

“ආබ්‍රහම්ට දුන්නාවූ පොරොන්දු සහ ඔහුගේ පුතාට ස්ථිර කළාවූ දේවල් රෙබෙකා සහ ඊසාක් විසින් බලාපොරොත්තු වූද, ආශාවන්ගේ පරමාර්ථයද විය. යාකොබ් සහ ඒසව් මෙම පොරොන්දු ගැන දැන සිටියෝය. කුළුඳුල්කම මහත් වැදගත්කමකින් යුක්ත බව සැලකීමට ඔවුන්ට උගන්වනු ලැබීය. මක්නිසාද ඒ තුළ ලෞකික වස්තුවේ උරුමය පමණක් නොව ආත්මික ප්‍රමුඛත්වයද ඇතුළත්ය. එය ලැබූ පුද්ගලයා ඔහුගේ පවුලේ පූජකවරයාද වන්නේය. එමෙන්ම ඔහුගේ වංශය තුළින් ලෝකයේ ගැළවුම්කාරයාණන් පැමිණෙන සේක.” —Ellen G. White, Patriarchs and Prophets, p. 177.

යාකොබ්ට, ඔහුගේ සහෝදරයාට වෙනස් වූ ආකාරයෙන් වැදගත් වන්නේ අනාගත ආත්මික ආශිර්වාදයේ වැදගත්කමය. ඒ එසේ වුවද පසුව මවගේ උසිගැන්වීම යටතේ (උත්පත්ති 27 බලන්න). යාකොබ් විවෘතවම සහ කැමැත්තෙන්ම ඔහුගේ පියාව රවටයි. එසේ කරන්නේ, “ඔබගේ ස්වාමී වූ දෙවියන්වහන්සේ,” යන නාමය පවා භාවිතා කරමිනි. ඔහු දැන සිටියාවූ යහපත් දෙයක් උදෙසා වුවද, මෙම භයානක රැවටීම කරයි.

ප්‍රතිඵල ඛේදජනක විය. එනම් අක්‍රීයව පැවති පවුලක් වඩාත් අක්‍රිය කරමිනි. 

`යාකොබ්ට අවශ්‍ය වූයේ යහපත් දෙයකි. එමෙන්ම වටිනා දෙයකි. එමෙන්ම එය අගය කළ යුතුය. (විශේෂයෙන් ඔහුගේ සහෝදරයාගේ ආකල්පය සමග සංසන්දනය කරන විටදී) එසේ වුවද, ඔහු එය ලබාගැනීම සඳහා රැවටීම සහ බොරුව භාවිතා කළේය. අපි මේ ආකාරයේ උගුලකට හසුවීමෙන් වැළකී සිටින්නේ කෙසේද? එමෙන්ම “යහපත” සිදුවන ආකාරයේ නරක දෙයක් කරන්නේ කෙසේද?`