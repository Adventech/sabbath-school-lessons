---
title:  යාකොබ් පිටත් වෙයි
date:   26/05/2022
---

මෙම කථාන්තරයේ යාකොබ්, එනම් ඔහුගේ පියාව සහ සහෝදරයාව රැවටූ සහ පවුලේ කුළුඳුල්කම සොරාගත්තාවූද, ඊසාක් ඔහුගේ වැඩිමහල් පුතාට දීමට බලාපොරොත්තුවූ ආශිර්වාදය සොරාගත්තාවූද, එසේ වුවත් ඔහු ලාබන්ට විශ්වාසවන්තව සිට ඔහුට අවංක සේවය කළාවූද අයෙකි. තම මාමා විසින් තමාව රවටනු ලැබූ බව යාකොබ් හොඳින් දනියි. එසේ වුවද ඔහු එය අමතක කර දමයි. ඔහුගේ ස්වභාවය සලකා බලනවිට යාකොබ්ගේ උදාසීනත්වය අවබෝධ කරගැනීමට අපහසුය. යාකොබ්ට සටන් කරන්නට හෝ අඩු තරමින් ලාබන්ට විරුද්ධ වීමට හෝ කන්නලව් කිරීමට ඉඩ තිබුණි. එහෙත් ඔහු එසේ නොකළේය. කොතරම් අසාධාරණ වුවද, ඔහු ලාබන් කී දෙය කළේය.

එසේ වුවත් රාකෙල්ගේ පළමු පුත්‍රයා, යෝසෙප් බිහිවූ විටදී, යාකොබ් ඔහු ලාබන්ට කළ “සේවයේ” 14 වැනි අවුරුද්ද සම්පූර්ණ කළේය. (උත්පත්ති 30:26). එමෙන්ම දැන් ඔහු පොරොන්දු දේශයට යාම සඳහා ලාබන් අතහැර දමා යාමට සිතුවේය. එහෙත්, යාකොබ් “ඔහුගේම නිවසේ” අවශ්‍යතා සම්පූර්ණ කිරීම ගැන සැලකිලිමත් විය. (උත්පත්ති 30:30).

`උත්පත්ති 30:25-32 පාඨ කියවන්න.  මෙහිදී සිදුවන්නේ කුමක්ද? යාකොබ් කුමන ආකාරයේ හේතු සාධක භාවිතා කරන්නේද? ලාබන්ගේ ප්‍රතිචාරය කුමක්ද?`

එය යාකොබ්ට දීර්ඝ ගමනක් විය. මන්ද ඔහු නිවස අතහැර ගොස් දීර්ඝ කාලයක් ගතවී තිබූ බැවිනි. ඔහුගේ රටින් ඈත්වී සිටීම ඔහුගේ මුල් සැලැස්මේ බලාපොරොත්තුව නොවූවා විය හැකිය. එහෙත් යම් යම් සිදුවීම් ඔහුට වසර ගණනාවක් නිවසෙන් ඈත්කර තැබීය. දැන් ඔහු ආපසු නිවසට යා යුතු කාලයයි. එමෙන්ම ඔහු කුමන පවුලක් සමග ආපසු යන්නේද! 

ඒ අතරතුරේදී, අස්වාභාවික සිදුවීම් තුළින් යාකොබ් සමහරවිට වෙනස්වී ඇතැයි යෝජනා කෙරේ. ඔහු ඇදහිල්ලේ පාඩම ඉගෙන ගෙන ඇත. එනම් යාකොබ් යාමට පෙර දෙවියන්වහන්සේගේ සංඥාව ලැබෙන තුරු බලා සිටීමයි. යාකොබ් ඉන් පිටවී යාමට තීරණය කරන්නේ දෙවියන්වහන්සේ ඔහුට කථා කරන විටදීය.

දෙවියන්වහන්සේ යාකොබ්ට එළිදරව් වන්නේ, “බෙතෙල්හි දෙවියන් වහන්සේ” ලෙසය. එමෙන්ම යාකොබ්ට ලාබන්ගේ නිවස අතහැර “ඔබගේ පවුල” වෙතට ආපසු යන ලෙස අණ කරන සේක. (උත්පත්ති 13:13). දෙවියන් වහන්සේ ආබ්‍රම්ට “නුඹගේ නිවසින්” පිටවී යන ලෙසට දෙවියන්වහන්සේ භාවිතා කළාවූ එම වචනම උන්වහන්සේ භාවිතා කළසේක. (උත්පත්ති 12:1).

ඔහුට යාමට වේලාව පැමිණ ඇති බව දැකීමට කුමක් උපකාරී වුණිද යන්න ලැබෙන්නේ සහ ලාබන්ගේ පුතුන්ගේ ආකල්පය විය. (උත්පත්ති 31:1, 2 බලන්න). “යාකොබ් ඔහුගේ කපටි වර්ගයා බොහෝ කලකට පෙරදී යන්නට ඉඩ තිබුණි. එහෙත් ඒසව් මුණ ගැසෙයි යන බිය නිසා එසේ නොකළේය. දැන් ඔහුට හැඟෙන්නේ ඔහුට ලාබන්ගේ පුතුන්ගෙන් අනතුරක් විය හැකි බවය. එනම් ඔහුගේ වස්තුව ඔවුන්ගේ වස්තුව ලෙස බලා සිටින ඔවුහු හිංසාවෙන් එය ලබා ගැනීමට උනන්දු වේ යයි සිතමිනි.”

එබැවින් ඔහු ඔහුගේ පවුල සහ ඔහු සතු වස්තුවද රැගෙන පිටවී ගියේය. මේ ආකාරයෙන් දෙවියන්වහන්සේගේ ගිවිසුමේ මිනිසුන්ගේ ශ්‍රේෂ්ඨ වෘත්තාන්තයේ තවත් පිටුවක් ආරම්භ වෙයි.