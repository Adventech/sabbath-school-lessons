---
title:  රවටන්නා රැවටුවේය.
date:   24/05/2022
---

`උත්පත්ති 29:1-20 පාඨ කියවන්න. ලාබන්ගේ රැවටීමට දෙවියන්වහන්සේ කෙසේ ඉඩ හරින්නේද? ඒ ඇයි? යාකොබ් කුමන පාඩමක් ඉගෙන ගන්නේද?`

යාකොබ් ගමනාන්තයේදී ඒ ස්ථානයට පැමිණි විටදී, පළමුකොටම ඔහු දකින්නේ ගලකි. සමහරවිට බෙතෙල්හි ගල ගැන සඳහන් කිරීමක් විය හැකිය. එනම් එමගින් දෙවියන්වහන්සේගේ වැඩ සිටීම හැඟවූවා විය හැකිය. (උත්පත්ති 28:18,19). එපමණක් නොව, යාකොබ්ට රාකෙල් සමග සම්බන්ධතා පැවැත්වීමට අවස්ථාව ලබා දෙන්නේ මෙම ගලයි. රාකෙල් ඇගේ බැටළු රැළට බොන්ට වතුර දීම සඳහා පැමිණෙන බව එඬේරුන්ගෙන් අසා දැනගත්විටදී, ඔහු එඬේරුන්ට ගල තල්ලු කර දමන ලෙස දිරි ගන්වයි. ඔවුහු එය ප්‍රතික්ෂේප කිරීම නිසා යාකොබ්ට එය තනිවම කිරීමට අවස්ථාව උදා විය. එමෙන්ම රාකෙල්ට තමාව හඳුන්වා දීමටද අවස්ථාව උදාවිය. (උත්පත්ති 29:11).

රාකෙල් ප්‍රතිචාර දැක්වීම සඳහා ඇගේ පවුල වෙත දිව යයි. මෙම යාකොබ්ගේ සහ රාකෙල්ගේ පළමු හමුවීම සඵලවත් විය. “යාකොබ් රාකෙල්ට ආදරේ වූයේය.” (උත්පත්ති 29:18). එය කොතරම් මහත් ප්‍රේමයක්ද යත්, රාකෙල්ව ලබා ගැනීම සඳහා ලාබන්ට සේවය කිරීම ඔහුට දැනුණේ “ස්වල්ප දවසක්” මෙනි. (උත්පත්ති 29:20).

කෙසේවෙතත්, මෙම අවුරුදු සතට පසු යාකොබ්ව රවටනු ලැබේ. මගුල් දිනයේ රාත්‍රියේදී ඔහුට දකින්නට ලැබෙන්නේ යහන උඩ නිදා සිටින්නේ රාකෙල් වෙනුවට ලෙයා එනම් ඇගේ වැඩිමහල් සහෝදරිය බවයි. සරණ මංගල්‍යයේ පැවති කලබලකාරී තත්වය සහ යකොබ්ගේ කලබලකාරී හැඟීම් සහ අවදානම මැද එය ප්‍රයෝජනයට ගත් ලාබන් ඔහුගේ උපාය ක්‍රියාත්මක කළේය. මෙහි වැදගත්කම වන්නේ යාකොබ්ද “රවටනවා” යන මුල් වචනය භාවිතා කිරීමයි. (උත්පත්ති 29:25). ඊසාක්, ඔහුගේ පියාට සහ සහෝදරයාට යාකොබ්ගේ හැසිරීමම නිරූපණය කරයි. (උත්පත්ති 27:35).

මෙම සිතන ක්‍රමයම පළිගැනීමේදී භාවිතා කරන අයුරු බලන්න. “ඇසට ඇසත්, දතට දතත්,” (නික්මයාම 21:24 පාඨය උත්පත්ති 9:6 පාඨය සමග සංසන්දනය කරන්න). වැරදිකරුවා කළාවූ වැරැද්දට ඔහුටම මුහුණ දීමට සිදුවුවහොත් කුමක් වේද යන්න හඳුනාගැනීමට වැරදිකරුවාට එමගින් අවස්ථාව ලබාදේ. ඒ හා සමාන ආකාරයෙන් දැන් යාකොබ් වෙනත් අයෙකුට කළ දෙය වෙන අයෙක් විසින් ඔහුටද කර ඇත.

රැවටිල්ලට ගොදුරුවීම යනු කුමක්ද යන්න දැන් යාකොබ්ට අවබෝධ වෙයි. උපහාසාත්මක ලෙස දෙවියන්වහන්සේ ලාබෙන්ගේ රැවටිල්ල තුළින් යාකොබ්ට ඔහුගේම රැවටිල්ල පිළිබඳ උගන්වන සේක. “රවටන්නා” හැටියට යාකොබ් (උත්පත්ති 27:12). රැවටීම යනු කුමක්ද යන්න හොඳින් දන්නා වුවද, ඔහුම ගොදුරට ලක්වූ විට ඔහු පුදුමයට පත්වෙයි. ඒ ආකාරයෙන් ඔහු මෙසේ අසයි. “.... කුමක් හෙයින් නුඹ මට වංචා කළෙහිද?” (උත්පත්ති 29:25). ඉන් පෙන්නුම් කරන්නේ, ඔහු රැවටීම යනු කුමක්ද යන්න දන්නා බවයි.

`යාකොබ් රවටන්නා වුවද, ඔහුව රවටනු ලැබූ තැනැත්තා විය. “සාධාරණය” ඉටු නොකරන බව දකින විටදී දෙවියන්වහන්සේව විශ්වාස කිරීමට අපට කෙසේ ඉගෙන ගත හැකිද? එනම් කෲර දේවල් කරන අය නිදහසේ හැසිරෙන විට හෝ අහිංසක සෙනඟ දුක් විඳින විටදී දෙවියන් වහන්සේව විශ්වාස කිරීමට අපි කෙසේ උගනිමුද?`