---
title:  වැඩිදුර අධ්‍යයනය සඳහා
date:   27/05/2022
---

දෙවියන්වහන්සේ යෝසෙප්ව තෝරාගත්තේ ඔහු සුදුස්සෙකුවූ නිසා නොවේ. එහෙත් උන්වහන්සේගේ කරුණාව නිසාය. එසේ වුවද යාකොබ් කරුණාව ලැබීමට සුදුස්සෙක් වීම සඳහා වෙහෙසවී වැඩ කළේය. එයම ප්‍රතිවිරුද්ධතාවයකි. ඔහු එය ලැබීමට සුදුස්සෙකු වූයේ නම් එය කරුණාව නොවන්නේය. එය ක්‍රියාකාරකමක් වෙයි. (රෝම 4:1-5 බලන්න). එනම් එය ශුභාරංචියට විරුද්ධ දෙයකි. යාකොබ් දෙවියන්වහන්සේගේ කරුණාව අවබෝධ කරගැනීමට පටන් ගත්තේ පසු කාලයකදීය. එමෙන්ම දෙවියන්වහන්සේ විශ්වාස කිරීම ඇදහිල්ලෙන් ජීවත් වීම සහ සම්පූර්ණයෙන්ම ස්වාමීන්වහන්සේ මත රඳා සිටීම යන්නෙන් කුමක් අදහස් වන්නේද යන්න අවබෝධ කරගත්තේ පසුවය. යාකොබ්ගේ අත්දැකීම තුළ අභිලාෂකාමී පුද්ගලයාට ගත හැකි වැදගත් පාඩමක් අඩංගුවේ. එනම් අන් අයගේ වියදමින් ඔබ උසස් වීමට උත්සාහ නොදරන්න.

“යාකොබ් රැවටිල්ල තුළින් කුළුඳුල්කමේ අයිතිය ලබා ගැනීමට සිතුවේය. එහෙත් ඔහුගේ බලාපොරොත්තුව සුන්වනු ඔහු දිටීය. ඔහුට සියල්ල නැති වුණි යයි ඔහු සිතුවේය. එනම් දෙවියන්වහන්සේ සමග ඔහුගේ සම්බන්ධතාවය, ඔහුගේ නිවස සහ සියළුම දේවල්ය. එමෙන්ම ඔහු පලා ගියාවූ බලාපොරොත්තු සුන්වූ පුද්ගලයෙක් විය. එහෙත් දෙවියන්වහන්සේ කළේ කුමක්ද? උන්වහන්සේ ඔහුගේ අසරණ තත්වය දෙස බැලූවිට ඔහුගේ බලාපොරොත්තු සුන්වීම දුටුසේක.  එහෙත් දෙවියන්වහන්සේගේ මහිමය අත්කර දිය හැකි දෙයක් ඇති බව දුටු සේක. උන්වහන්සේ එම තත්වය දුටු පමණින්ම අද්භූත ඉනිමගක් සැපයූ සේක. එමගින් නියෝජනය කරන්නේ යේසුස් ක්‍රිස්තුස්වහන්සේය. දෙවියන්වහන්සේ සමග තිබූ සෑම සම්බන්ධතාවයක්ම අහිමි වූ පුද්ගලයෙක් මෙහි සිටියි. එමෙන්ම ස්වර්ගීය දෙවියන්වහන්සේ ඔහුට අනුකම්පා කොට ක්‍රිස්තුස්වහන්සේ පාපය විසින් ඇති කරන ලද කුහරය පාලමක් ගොඩ නගා සකස් කර දෙන බවට කැමැත්ත පල කළසේක. අපි ඒ දෙස බලා, “මම ස්වර්ගයට යාමට ආශාවෙන් සිටිමි. එහෙත් මට එහි ළඟා විය හැක්කේ කෙස්ද,” යනුවෙන් කියනු ඇත. “මම කිසි මාර්ගයක් නොදකිමි” යාකොබ් දුටුවේ එයයි. එබැවින් දෙවියන්වහන්සේ ඔහුට ඉනිමග දර්ශනයෙන් පෙන්වන සේක. එමෙන්ම එම ඉනිමග යේසුස්වහන්සේ සමග පොළොව ස්වර්ගය සමග එක් කරයි. මිනිසෙකුට එහි නැගිය හැකිය. මක්නිසාද පතුල පොළොව මත රැඳී තිබෙන බැවිනි. එමෙන්ම ඉහලම ඉනි පෙත්ත ස්වර්ගය කරා ළඟාවෙයි.

**සාකච්ඡා සඳහා ප්‍රශ්න**

`1. මෙම මිනිසුන්ගේ චරිත දෙස බලන්න. (ඊසාක්, රෙබෙකා, යාකොබ්, ඒසව්, ලාබන්, රාකෙල්, ලෙයා. ඔවුහු මෙම පූජනීය ඉතිහාසයේ සමහර වාර්තා වල අඩංගු වේ. සියළු බොරු සහ රැවටිලි මේ අය හා සම්බන්ධවී ඇති සැටි බලන්න. මින් මනුෂ්‍යයාගේ සාමාන්‍ය ස්වභාවය සහ දෙවියන්වහන්සේගේ කරුණාව පිළිබඳ අපට කුමක් උගන්වයිද?`

`2. ඔබ යාකොබ්ගේ කථාන්තරය කියවන විටදී, කාලයත් සමග ඔහුගේ චරිතය මුහුකුරා යන බවට සහ වර්ධනය වන බවට කුමන සාක්ෂි ඔබට සොයාගැනීමට හැකිවේද?`