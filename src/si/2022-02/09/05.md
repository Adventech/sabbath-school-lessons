---
title:  පවුලේ ආශිර්වාදය
date:   25/05/2022
---

යාකොබ්ට පිටමංවී සිටි අවසාන අවුරුදු හත කරදරයක් විය. එසේ වුවත් මෙම අවුරුදු බොහෝ සෙයින් ඵලදායී වූ කාලයක් විය. ඒ කාලය තුළදී යාකොබ් ඔහුගේ දරුවන් 12 දෙනාගෙන් 11 දෙනෙකුගේ පිතෘත්වය දරන අතර ඔවුහු දෙවියන්වහන්සේගේ දරුවන්ගේ මුතුන් මිත්තෝ වන්නාහ.

මෙම කොටස යාකොබ්ගේ කථාවේ මධ්‍යස්ථානය ගොඩනගයි. (උත්පත්ති 25:19; උත්පත්ති 35:26 දක්වා පාඨ). එමෙන්ම එය ආරම්භ වන්නේත්, අවසන් වන්නේත්, ප්‍රධාන වාක්‍යාංශය වන, “.... ගර්භණී වන්ට සැලැස්වූ සේක.” පාඨයෙන්ය. ඉන් ලෙයා වෙත යොමු වෙයි. (උත්පත්ති 29:31). එමෙන්ම රාකෙල්ටද එසේම භාවිතා කෙරේ. (උත්පත්ති 30:22). සෑම වාරයකම මෙම වාක්‍යය සඳහන් කරනු ලබන්නේ උපත් පිළිබඳවය. එයින් සාක්ෂි දරන්නේ මෙම උපතේ දෙවියන්වහන්සේගේ හාස්කමේ ක්‍රියාවල ප්‍රතිඵල බවය.

`උත්පත්ති 29:31-30:22 පාඨ කියවන්න. මෙහිදී සිදුවන දේහි අර්ථය අපි අද කෙසේ අවබෝධ කරගත යුතු වෙමුද?`

දෙවියන්වහන්සේ ලෙයාගේ ගර්භාෂය විවෘත කළ අතර ඇය පුතෙකු බිහි කළාය. රූබන් නමින් හැඳින්වෙන ඔහුගේ නාමයේ අර්ථය වන්නේ “දැකීම” යන්නයි. මක්නිසාද යාකොබ් ඇයට ප්‍රේමකරනු නොලැබූ බව දෙවියන්වහන්සේ “දුටු” සේක. (උත්පත්ති 29:31). මේ දරුවා ඇගේ වේදනාවේ සහ දුක් විඳීමේ වන්දි ගෙවීමක් විය.

ඊට අමතරව, ඇය සිමියොන් යන නාමයද දෙයි. එහි අර්ථය වන්නේ “ඇසුණා” යන්නයි. එනම් ඇයගේ දෙවැනි පුතාටය. මක්නිසාද දෙවියන් වහන්සේට “ඇසුණු” නිසාය. එනම් ඇයගේ වේදනාවේ ගැඹුර සහ වේදනාව ඇසුණු බැවින් හාගර්ගේ වේදනාව ගැන ඇසුණු විටදී මෙන් උන්වහන්සේ තුළ අනුකම්පාව ඇති විය. (උත්පත්ති 29:33).

ලෙයාගේ පුත්‍රයා වන “සිමියොන්” හාගර්ගේ පුතාගේ නම වන “ඉශ්මායෙල්” අනුනාද කරන අතර, එහි අදහස වන්නේ, “දෙවියන්වහන්සේට ඇසේ යන්නයි. (උත්පත්ති 16:11). ලෙයා ඇගේ පුත්‍රයා බිහි කළවිටදී, ඇය ඔහුට නම තබන්නේ යුදා කියාය. ඉන් අදහස් වන්නේ “ප්‍රශංසාව” යන්නයි. ලෙයා ඇගේ වේදනාව හෝ ඇගේ ආශිර්වාද ගැන තවදුරටත් සඳහන් නොකරයි. ඇය දෙවියන්වහන්සේ වෙත අවධානය යොමු කරමින් උන්වහන්සේගේ අනුග්‍රහය උදෙසා ප්‍රශංසා කරයි.

පුදුමයට මෙන්, ලෙයාට නැවත දරුවන් බිහි කිරීමට නොහැකි විටදී දෙවියන්වහන්සේට රාකෙල් “මතක්වී,” රාකෙල්ව ගර්භණී කරවන සේක. (උත්පත්ති 30:22). ප්‍රේමවන්ත භාර්යාව වූ රාකෙල් විවාහයෙන් පසු අවුරුදු 7ක් බලා සිටියාය. එනම් යාකොබ් සමග විවාහයෙන් අවුරුදු 14කට පසුව ඇගේ පළමු පුතා බිහිවෙයි. (උත්පත්ති 29:18, 27 පාඨ; උත්පත්ති 30:25 පාඨය සමග සංසන්දනය කරන්න. ඇය “යෝසෙප්” යන නාමය තැබූ අතර, ඉන් අදහස් වන්නේ, “දෙවියන්වහන්සේ මාගේ නින්දාව පහ කළේය.” සහ මට තවත් පුත්‍රයෙක් ලබා දෙන්නේය” යන්නයි. (උත්පත්ති 30:23, 24). මෙම අවස්ථා කොතරම් වැරදි වුවද දෙවියන්වහන්සේ ඔවුන්ට තවමත් සමාව නොදුන්නත් උන්වහන්සේට ඒවා තවමත් භාවිතා කරන්නට හැකිවිය. එනම් ආබ්‍රහම්ගේ වංශයෙන් ජාතියක් බිහි කිරීම සඳහාය.

`මනුෂ්‍යයින්ගේ වැරදි නොතකා දෙවියන්වහන්සේගේ පරමාර්ථ පොළොවේත්, ස්වර්ගයේත් ඉෂ්ට වන බව මෙම කථාන්තරය තුළින් කුමන ක්‍රම වලින් එළිදරව් වේද?`