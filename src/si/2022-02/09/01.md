---
title:  යාකොබ්, පත් කරනු ලැබූ තැනැත්තා - මැයි
date:   21/05/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 25:21-34, උත්පත්ති 28:10-22, උත්පත්ති 11:1-9, උත්පත්ති 29:1-30, උත්පත්ති 30:25-32.

> <p>කටපාඩම් පදය</p>
> “එවිට ඒසව්, යාකොබ් යන නාමය ඔහුට තබා තිබෙනවා සුදුසු නොවේද? මක්නිසාද ඔහු මේ දෙවතාවක්ම මට ලැබෙන්ට තිබුණු දේ පැහැර ගත්තේය. ඔහු මාගේ කුළුඳුල්කම ගත්තේය. මෙන්න, දැන් මගේ ආශිර්වාදයත් ගත්තේයයි කීවේය. ඔබ මටත් ආශිර්වාදයක් ඉතුරු නොකළෙහිදැයි කීවේය.” (උත්පත්ති 27:36).

දැන් අපි හාස්කමේ දරුවා සහ පොරොන්දුවූ වංශයේ මුල් කාලීන මුතුන් මිත්තන්ගෙන් එක් අයෙක් වනඊසාක්ගේ පවුලේ ඉතිහාසය සොයා බලමු.  කෙසේ වෙතත්, කථාන්තරය, හොඳින් ආරම්භ නොකරයි. ඔහුගේ පුත්‍රයා වන යකොබ්ගේ උපන් උරුමය සම්බන්ධ සටන (උත්පත්ති 25:27-34) දිගටම පැවති අතර, අවසානයේදී ඊසාක්ගේ ආශිර්වාදය ලබා ගැනීමට තැත් කරයි. (උත්පත්ති 27).

යාකොබ් ඔහුගේ පියාව රවටා ඔහුගේ වැඩිමහල් සොහොයුරාගේ ආශිර්වාදය සොරාගත් නිසා, ඔහුට ඔහුගේ ජීවිතය බේරාගැනීම සඳහා පලා යාමට සිදුවන්නේය. පිටමං කරනු ලැබූ ඔහුට බෙතෙල්හිදී දෙවියන්වහන්සේ මුණ ගැසෙයි. (උත්පත්ති 28:10-22). එම අවස්ථාවේ සිට රැවටිලිකාරයාවූ යාකොබ් තමාටම රැවටීම අත්දැකීමට සිදුවේ. යාකොබ් ප්‍රේම කළාවූ රාකෙල් වෙනුවට (උත්පත්ති 29) වැඩිමහල් දියණිය වන ලෙයාව යාකොබ්ට විවාහ කර දෙයි. එමෙන්ම ඔහුගේ භාර්යාවන් ලබාගැනීම සඳහා අවුරුදු 14ක් වැඩ කිරීමට සිදුවේ.

එසේ වුවද යාකොබ් දෙවියන්වහන්සේගේ ආශිර්වාදද අත් දකින්නේය. මක්නිසාද පිටමං කරන ලදුව ඔහුට පුතුන් 12 දෙනෙක් ලැබෙන්නේය. එමෙන්ම දෙවියන්වහන්සේ ඔහුගේ වස්තුව වර්ධනය කරන සේක. 

මේ ආකාරයෙන්, මේ කථාන්තරයේ දකින කුමන දේ හෝ වේවා, දෙවියන් වහන්සේ උන්වහන්සේගේ ගිවිසුම් පොරොන්දු ඉටු කරන අයුරු අපි දකිමු. උන්වහන්සේගේ දරුවන් පරාජය වුවද කුමන අයුරකින් හෝ ඒවා ඉටු කරන සේක.

_මැයි 28 සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._