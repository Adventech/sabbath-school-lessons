---
title:  “මම නුඹලාගේ සහෝදරයා වන යෝසෙප් වෙමි”
date:   16/06/2022
---

`උත්පත්ති 45 කියවන්න. මෙම කථාන්තරය තුළ ප්‍රේමය, ඇදහිල්ල සහ බලාපොරොත්තුව පිළිබඳ කුමන පාඩම් සොයාගත හැකිද?`

යුදා “මගේ පියාට” පැමිණිය හැකි “කෲරත්වය” ගැන කථා කළ ඒ මොහොතේදී (උත්පත්ති 44:34). යෝසෙප් හඬ නගා මෙසේ පැවසීය. එවිට “ඔහු සහෝදරයින් තමා කවුද යන්න හඳුන්වා දුන්නේය. මෙම ප්‍රකාශය බොහෝ විට දෙවියන්වහන්සේගේ ආත්ම එළිදරව් කිරීමේදී භාවිතා කෙරේ. (නික්මයාම 6:3 එසකියෙල් 20:9) මින් යෝජනා කරන්නේ මෙහිදීද, එළිදරව් කරන ලද්දේ දෙවියන්වහන්සේම බවයි. එනම් ස්වාමීන්වහන්සේ තමන්වහන්සේගේ පූර්වාරක්ෂාව, මිනිසුන්ගේ දුර්වලකම් පවා නොතකා ක්‍රියාත්මක වන බවයි.

යෝසෙප්ගේ සහෝදරයින්ට ඇසෙන දේ හෝ දකින දේ විශ්වාස කළ නොහැකිය. මේ ආකාරයෙන් යෝසෙප් නැවත එය ප්‍රකාශ කිරීමට බැඳී සිටී. “මම නුඹලාගේ සහෝදරයා වන යෝසෙප් වෙමි.” (උත්පත්ති 45:4). එමෙන්ම ඔවුන්ට මෙම නිශ්චිත වචන ඇසෙන්නේ දෙවෙනි වර යෝසෙප්ගේ ප්‍රකාශයේදීය. “මම නුඹලා මිසරයට වික්කාවූ නුඹලාගේ සහෝදරවූ යෝසෙප්ය.” (උත්පත්ති 45:4). ඔවුහු එය විශ්වාස කළහ.

ඉන්පසු යෝසෙප් මෙසේ ප්‍රකාශ කරයි: “දෙවියන්වහන්සේ මා එවූ සේක.” (උත්පත්ති 45:5). මෙම දෙවියන්වහන්සේ පිළිබඳ කරන සඳහන් කිරීමට අර්ථ දෙකක් ඇත. ඉන් අදහස් කරන්නේ යෝසෙප් තුළ ඔවුන් පිළිබඳ කිසිම අමනාපයක් නැති බවට තහවුරු කිරීමත්, ඇදහිල්ලේ ගැඹුරු පශ්චත්තාපයක් ප්‍රකාශ කිරීමත්ය. එමෙන්ම එය බලාපොරොත්තුවේ ප්‍රකාශයක්ය. මක්නිසාද, ඔවුන් කළ දේවල් “ශ්‍රේෂ්ඨ ගැළවීම,” සඳහාත් සහ “වංශය” ආරක්ෂා කිරීම සඳහාත් අත්‍යවශ්‍ය නිසාය. (උත්පත්ති 45:7).

ඉන්පසු යෝසෙප් ඔහුගේ සහෝදරයින්ට පියා වෙතට ගොස් ඔහුට මිසර දේශයට පැමිණීමට සූදානම් කරන ලෙස පවසයි. ඔහු මෙම කැඳවීම විශේෂිත වචන මගින් ඔවුන් “පදිංචි”වන්නාවූ ස්ථානය පැහැදිලි කර දෙයි. එනම් සාරවත් තෘණ භූමි වලින් පිරි ස්ථානයක් බවට එය ප්‍රසිද්ධය. “දේශයේ ඉතාම හොඳ භූමියයි.” (උත්පත්ති 45:10, 18). ඔහු ඔවුන්ගේ ප්‍රවාහනය ගැනද වගකීම භාර ගනියි. ඔවුන්ට ගැල්ද සපයා දෙනු ලැබේ. ඉන් යෝසෙප් බලාපොරොත්තු වන්නේ, සහෝදරයින්ට අත්දැකීමට ලැබුණු මෙම අවස්ථාව පිළිබඳ ඔවුන් ප්‍රකාශ කරන්නේ බොරුවක් නොවන බවට පියාට අවසානයේදී හැඟීමක් ඇති කිරීමටය. (උත්පත්ති 45:27). මෙම දෘශ්‍යමාන සාධකය දුටු යාකොබ්, යෝසෙප් ජීවත්ව සිටින බවට සාක්ෂියක් ලෙස පිළිගනියි. ඔහුට නැවතත් ජීවමාන වීමට මෙම සාධකය සෑහේ. (උත්පත්ති 37:35; උත්පත්ති 44:29 පාඨ සමග සංසන්දනය කරන්න).

සියළුදේම දැන් යහපත්ය. යාකොබ්ගේ පුතුන් 12 දෙනාම ජිවත්ව සිටිති. යාකොබ්ට දැන් “ඉශ්‍රායල්” යන නම යෙදේ. (උත්පත්ති 45:28). එමෙන්ම දෙවියන් වහන්සේගේ පූර්වාරක්ෂාව ඉතා බලසම්පන්න ලෙස තහවුරු කරන ලදී.

`ඔව්, යෝසෙප් ඔහුගේ සහෝදරයින්ට කරුණාවන්ත විය. ඔහුට එසේ කළ හැකි විය. එහෙත් අපට අන් අය විසින් කරන ලද කෲර ක්‍රියාවන් යෝසෙප්ට කළාවූ ක්‍රියා මෙන් යහපතක් සිදුනොවන්නේ නම්, අපට කෲරකම් කලාවූ අයට කරුණාවන්ත වීමට අපි කෙසේ ඉගෙන ගනිමුද?`