---
title:  යෝසෙප් බලයට පත්වීම
date:   12/06/2022
---

යෝසෙප්ට ඵාරාවෝගේ සිහින තුළින් එළිදරව් වූයේ දේශය තුළ දෙවියන් වහන්සේ “කරන්නට සූදානම්ව සිටින” දේවල්ය. (උත්පත්ති 41:28) කෙසේ වෙතත් යෝසෙප් ඵාරාවෝට ඔහුගේ දෙවියන්වහන්සේව විශ්වාස කරන ලෙස නොඉල්ලයි. ඒ වෙනුවට යෝසෙප්ගේ ක්ෂණික ප්‍රතිචාරය වූයේ ක්‍රියාත්මක වීමයි. යෝසෙප් ආර්ථික වර්ධනය සඳහා වැඩසටහනක් යෝජනා කරයි. වැදගත් කාරණය වන්නේ යෝසෙප්ගේ ආර්ථික විද්‍යා පාඩම පමණක් ඵාරාවෝ රඳවා තබා ගැනීමයි. පෙනෙන ආකාරයට ඵාරාවෝගේ අවධානය දෙවියන් වහන්සේ විසින් ඉදිරිපත් කරන ලද ආත්මික පාඩමට වඩා ආර්ථික පාඩම වෙතය.

`උත්පත්ති 41:37-57 පාඨ කියවන්න. යෝසෙප්ගේ සාර්ථකත්වයේ දෙවියන් වහන්සේගේ ස්ථානය කුමක්ද?`

ඵාරාවෝ යෝසෙප්ව වගකීම භාරදීම සඳහා තෝරාගත්තේ බොහෝ සෙයින් ඔහු සිහින නිවැරදිව තේරුම් කර දුන්නාටවත් සහ දේශයට සිදුවන්ට යන දෙය එළිදරව් කිරීම නිසාත් නොවේ. එහෙත්, ඔහු ළඟ ගැටළුවට විසඳුමක් ඇති නිසාත්, ඔහුගේ “අවවාදය හොඳ” නිසාත්ය. (උත්පත්ති 41:37) එය ඵාරාවෝගේ සේවකයින් විසින් ප්‍රකාශ කරනු ලැබූ අදහසකි. ඵාරාවෝගේ තෝරාගැනීම ආගමික ස්වරූපයකට වඩා ප්‍රායෝගික ස්වරූපයක් දරයි. එසේ වුවද යෝසෙප් තුළ, “දෙවියන්වහන්සේගේ ආත්මය ඇත්තාවූ” (උත්පත්ති 41:25) පවතින බව ඵාරාවෝ හඳුනා ගනියි. ඔහු “.... දැනුම් තේරුම් ඇති ප්‍රඥාවන්ත කෙනෙක්....” (උත්පත්ති 41:39) මෙන් සුදුසුකම් ලද්දෙක් බව හඳුනා ගනියි. මෙය දෙවියන්වහන්සේ දෙන්නාවූ ප්‍රඥාව නිරූපණය කරන්නාවූ ප්‍රකාශයකි. (උත්පත්ති 41:33 බලන්න. එම පාඨය 1 රාජාවලිය 3:12 සමග සංසන්දනය කරන්න.)

බයිබලයේ වාර්තා කර ඇති සියළුම කරුණු ඒ කාලයේ මිසරයේ ඓතිහාසික තත්වය හා හොඳින් ගැලපේ. දේශපාලනික වශයෙන්, යෝසෙප්ව අමාත්‍යවරයෙක් ලෙස පත් කිරීම (එකල) පැරණි මිසරයේ අසාමාන්‍ය ක්‍රියාවක් නොවේ. එහි විදේශ අමාත්‍යවරු පත් කිරීම සාමාන්‍ය දෙයකි. 

ඊළඟ වසර සත සැලකිය යුතු අන්දමින් සඵලත්වයේ කාලයක් වූ අතර ධාන්‍ය නිෂ්පාදනය “අප්‍රමාණ” විය. එනම් “මැනිය නොහැකි තරම්” විය. (උත්පත්ති 41:49). එය ආශ්චර්යවත් සැපයුමක් විය. “මුහුදේ වැලි මෙන්” යන උපමා රූපකය (උත්පත්ති 41:49) මගින් එළිදරව් වන්නේ මෙය දෙවියන් වහන්සේගේ ආශිර්වාදයක් බවය. (උත්පත්ති 22:17). යෝසෙප් පුද්ගලිකව ඔහුගේ සඵලත්වය පිළිබඳ විස්තර කරයි. එනම් අහම්බෙන් සිදුවන දෙයක් මගින් මෙම සංසිද්ධි දෙකම පිටුපස දෙවියන්වහන්සේගේ පැවැත්ම පවතියි. යෝසෙප්ට පුතුන් දෙදෙනෙක් සිටිති. ඔවුන්ගේ නම් මගින් පෙන්වන්නේ දෙවියන්වහන්සේගේ පූර්වාරක්ෂාව ගැන යෝසෙප්ගේ අත්දැකීම්ය. එනම් එමගින් වේදනාවේ මතකය ප්‍රීතියක් බවට පත් කළ බවයි. (මනස්සේ) සහ සඵලත්වයට එළඹීමට පෙර ගැටළු සහ කරදරය. (ඒප්‍රායිම්) දෙවියන්වහන්සේ අයහපත් දෙයක්, යහපත් දෙයක් බවට පරිවර්තනය කිරීමේ කුමන නිදසුනක්ද!

`අන් අයට අපි ජිවිතය ගෙවන ආකාරය තුළින්, දෙවියන්වහන්සේගේ යථාර්ථය දැක ගත හැකි ක්‍රම මොනවාද?`