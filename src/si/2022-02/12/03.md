---
title:  යෝසෙප් ඔහුගේ සහෝදරයින් හමුවේ
date:   13/06/2022
---

`උත්පත්ති 42 කියවන්න. මෙහිදී කුමක් සිදුවීද? මනුෂ්‍ය කෲරත්වය සහ අක්‍රමිකතා නොතකා දෙවියන්වහන්සේගේ පුර්වාරක්ෂාව ඉන් කෙසේ එළිදරව් වේද?`

සාගතය හේතුකොට ගෙන යාකොබ්ට ඔහුගේ පුතුන් මිසරයට ගොස් ධාන්‍ය මිලදී ගැනීම සඳහා යැවීමට සිදුවේ. උපහාසාත්මක ලෙස එම ව්‍යාපෘතියේ මූලිකත්වය දරන්නේ යාකොබ්ය. (උත්පත්ති 42:1) අවාසනාවන්ත මහළු මිනිසා, එනම් ඔහුට පාලනය කළ නොහැකි අවස්ථාවන්ට මුහුණ දෙමින්, නොදැනුවත්වම පුදුමාකාර සිද්ධීන් මාලාවක් ක්‍රියාත්මක කරයි. එම ක්‍රියාදාමය මගින් ඔහු බොහෝ කාලයක් තිස්සේ දුක්වෙමින් සිටි එම පුද්ගලයා නැවත එක්වීමට අවස්ථාව එළඹෙයි.

මෙම හමුවීමේ දූරදර්ශී ස්වභාවය ප්‍රධාන චරිත දෙකක් තුළින් ඔප්නංවා පෙන්වයි. පළමුවෙන්ම එය යෝසෙප්ගේ සිහින ඉෂ්ට වීම මෙන් පෙනේ. යෝසෙප්ගේ අනාවැකි සම්බන්ධ සිහින ගැන පෙර නිමිති කීවාවූ සිද්ධිය. “බලව නුඹලාගේ ගොයම් මිටි වටකොට ඇවිත් මාගේ ගොයම් මිටියට වැන්දෝය.” (උත්පත්ති 37:7). මෙම සිද්ධිය දැන් සිදුවෙමින් පවතී. යෝසෙප්ව, “දේශයේ ආණ්ඩුකාරයා” හැටියට හඳුන්වාදී ඇත. (උත්පත්ති 42:6). එමෙන්ම, “දේශයේ ස්වාමියා ලෙස,” (උත්පත්ති 42:30, 33). යෝසෙප්ගේ බලසම්පන්න තනතුර ඔහුගේ අවශ්‍යතා වලින් පිරි සහෝදරයින්ට වඩා වෙනස්ය. ඔවුහු “මුහුණින් බිමට නැමී ඔහුට වැන්දෝය.” (උත්පත්ති 42:6). යෝසෙප්ට උසුළු විසුළු කළාවූ එම සහෝදරයින්ම, එනම් යෝසෙප්ගේ සිහින ගැන සැක පහළ කළාවූද අයය. (උත්පත්ති 37:8).

දෙවනුව මෙම දූරදර්ශී රැස්වීම ප්‍රතිචාරයක් ලෙස විස්තර කර ඇත. මෙම සිද්ධීන් දෙක අතර භාෂා විලාශය සහ තේමාව රැව් පිළිරැව් දෙන්නේ සාධාරණ පළිගැනීමකි. “ඔවුහු තම තමන් අතරේ කථා කොට, (උත්පත්ති 42:21). යෝසෙප්ට විරුද්ධව කුමන්ත්‍රණය කරන විටදීද එයම භාවිතා කළෝය. (උත්පත්ති 37:19). සිරගෙදර සහෝදරයින් ගතකළ කාලය, (උත්පත්ති 42:17) මගින් යෝසෙප් සිරගෙයි ගත කළ කාලය රැව් පිළිරැව් දෙයි. (උත්පත්ති 40:3,4). එපමණක් නොව යෝසෙප්ගේ සහෝදරයින් ඔවුන්ට දැන් සිදුවන දෙය විස්තර කරන්නේ, වසර 20කට ඉහතදී ඔවුන්ගේ සහෝදරයාට ඔවුන් කළ දෙය සිහි කිරීමකි. “ඔවුහු තම තමන් අතරේ කථා කොට, අපේ සහෝදරයා අපට කන්නලව් කරද්දී, ඔහුගේ හෘදය වේදනාව දැකලාත් අපි ඔහුට කන් නුදුන් හෙයින් සැබවින් අපි ඔහු ගැන වැරදි කාරයෝය. එබැවින් මේ විපත්තිය අපට පැමිණ තිබේ යයි කීවෝය.” (උත්පත්ති 42:21). 

රූබන්ගේ වචන, “.... ඔහුගේ ලේ ගැන පළිගනු ලැබේ.’‘ (උත්පත්ති 42:22). එනම් ඔහුගේ අතීත අනතුරු ඇඟවීම ප්‍රතිරාවය වේ. එනම් “ළමයාට විරුද්ධව පව් නොකරල්ලා.” (ලේ නොහෙලන්න), (උත්පත්ති 37:22) ඔවුන් දැන් මුහුණ දෙමින් සිටින තත්වය සහ ඔවුන් කළදේ අතර සම්බන්ධය ශක්තිමත් කෙරේ.

`බොහෝ දෙනෙක් කනගාටුවට පත්වන දේවල් අප කර ඇත. අප කළ ඒ දේවල් පිළිබඳ කුමන ආකාරයකින් හෝ යමක් කිරීමට අපට හැකිවේද? එපමණක් නොව, කමාව දීම ගැන දෙවියන්වහන්සේගේ පොරොන්දු ක්‍රිස්තුස්වහන්සේ තුළින් පිළිගැනීම එතරම් වැදගත් වන්නේ ඇයි? (රෝම 5:7-11).`