---
title:  යොසෙප් සහ බෙන්යමින්
date:   14/06/2022
---

යාකොබ්ට, රාකෙල් සමග සිටි එකම පුතා වන, ඔහු සමග නැවතී සිටි බෙන්යමින්ට පහසුවෙන් යන්නට ඉඩ දිය නොහැකි විය. ඔහුට යෝසෙප් අහිමි වූ ආකාරයට බෙන්යමින්ද අහිමි වේ යයි යන බිය ඔහු තුළ තිබුණි. (උත්පත්ති 43:6-8). තවදුරටත් ආහාර නැතිවූ විට සහ බෙන්යමින් ආපසු ගෙන එන බවට යුදාගේ පොරාන්දුව නිසා, (උත්පත්ති 43:9) යාකොබ් අවසානයේදී, මිසරයට යන දෙවෙනි ගමනේදී සහෝදරයින් සමග බෙන්යමින්ට යාමට අවසර දුන්නේය.

`උත්පත්ති 43 කියවන්න. මෙම සිද්ධීන් මාලාවේදී බෙන්යමින්ගේ පෙනී සිටීම බලපෑවේ කෙසේද?`

බෙන්යමින්ගේ පැමිණීම මෙම සිද්ධියේ ආධිපත්‍යය දැරීය. සියළුම සහෝදරයින් යෝසෙප් ඉදිරියේ සිටගත් විට යෝසෙප් දකින (උත්පත්ති 43:16) “සහෝදරයා” නමින් හැඳින්විය හැකි එකම පුද්ගලයා වන්නේ බෙන්යමින්ය. (උත්පත්ති 43:29). බෙන්යමින්ව නමින් කැඳවන අතර, අන් සියළු සහෝදරයින් හඳුන්වන්නේ නැත. ඔවුන්ව හඳුන්වනු ලැබුවේ “මිනිසුන්” ලෙසිනි. (උත්පත්ති 43:16). 

යෝසෙප් බෙන්යමින් කැඳවන්නේ, “මාගේ පුත්‍රය,” කියාය. එනම් විශේෂ ආදරයක් දක්වන බවට තහවුරු කිරීමකි. (උත්පත්ති 43:29 පාඨය; උත්පත්ති 22:8 පාඨය සමග සංසන්දනය කරන්න). යෝසෙප්ගේ ආශිර්වාද, “කරුණාද්‍ව’ නමින් හැඳින්වේ. (උත්පත්ති 43:29). යෝසෙප් බෙන්යමින්ට දැක්වූ කරුණාව ඔහුට ඔහුගේ සහෝදරයින්ගෙන් ලැබුණේ නැත.

යෝසෙප්ගේ සහෝදරයෝ, ඔවුන් ආපසු දුන්නාවූ මුදල් නිසා සිරගෙට යවයි යන බියෙන් සිටි අතරතුරේදී, බෙන්යමින්ගේ පැමිණීම නිසා යෝසෙප් භෝජන සංග්‍රහයක් සැලසුම් කරයි. එය මුළු තත්වයටම ගැළවීම ලැබෙන ආකාරයේ බලපෑමක් බෙන්යමින් සතුව ඇතිවා හා සමානය. රාජ්‍ය ගෞරවය දැක්වීම සඳහා සහෝදරයින් වයසට අනුකූලව සිටගෙන සිටි අතර, අන් සියළුම සහෝදරයින්ට වඩා පස් ගුණයක් ආහාර බෙදන්නේ බාලම සහෝදරයා වන බෙන්යමින්ටය. (උත්පත්ති 43:33, 34). එසේ වුවද, මේ විශේෂ ආදරය ගැන ඔවුන් එතරම් සැලකිල්ලක් නොදක්වයි. එහෙත් වසර ගණනාවකට පෙර යෝසෙප් පියාගේ ප්‍රියතම දරුවා වූ විටදී දැක්වූ සැලකිල්ල මෙන් මෙවර ඔවුන්ට හැඟෙන්නේ නැත. එම භයානක ක්‍රියාව ඔවුන්ගේ සහෝදරයාට සහ පියාටද බලපෑවේය. (උත්පත්ති 37:3,4).

“මෙවැනි විශේෂත්වයක් බෙන්යමින්ට දැක්වීමෙන්, ඔහු බාලපොරොත්තු වූයේ, ඔවුන් ඔහු දැක්වූ ආකල්පයම බෙන්යමින්ට දක්වාවිද යන්න තහවුරු කර ගැනීමටය. තවමත් යෝසෙප්ට ඔවුන්ගේ භාෂාව අවබෝධ කරගත නොහැකි බව සිතූ සහෝදරයෝ එකිනෙකා සමග නිදහසේ සාකච්ඡා කළෝය. ඒ ආකාරයෙන් ඔහුට ඔවුන්ගේ සත්‍ය හැඟීම් අවබෝධ කරගත හැකිවිය. තවමත් ඔහුට ඔවුන්ව තවදුරටත් පරීක්ෂා කිරීමේ ආශාවක් ඇති විය. එමෙන්ම ඔවුන් වෙන්ව යාමට පෙර, ඔහුගේ රීදී කුසලානය බාලම සහෝදරයාගේ මල්ලේ සඟවන ලෙස අණ කළේය. —Ellen G. White, Patriarchs and Prophets, pp. 228, 229.