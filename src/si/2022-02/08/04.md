---
title:  සාරාගේ මරණය
date:   17/05/2022
---

උත්පත්ති 22:23 පාඨයේ රෙබෙකාගේ උපත පිළිබඳ වාර්තාව අපි දකිමු. එමගින් බලාපොරොත්තු වන්නේ ඊසාක් සහ රෙබෙකාගේ අනාගත විවාහයයි. (උත්පත්ති 24). ඒ ආකාරයෙන් ආබ්‍රහම්ගේ භාර්යාවගේ එනම් සාරාගේ මරණය සහ භූමදානය (උත්පත්ති 23) මගින් බලාපොරොත්තු වන්නේ කෙතුරා සමග ඔහුගේ විවාහයයි. (උත්පත්ති 25:1-4).

`උත්පත්ති 23 පරිච්ඡේදය කියවන්න. සාරාගේ මරණය සහ භූමදානය පිළිබඳ කථාන්තරය මගින් දෙවියන්වහන්සේ ආබ්‍රම්ට දුන්නාවූ පොරොන්දුව තුළ කුමන කාර්යයක් ඉටුවේද?`

ඊසාක් පූජා කිරීමේ කථාන්තරයට පසුව සාරාගේ මරණය සඳහන් කිරීම මගින් යෝජනා කරන්නේ, ඇයගේ පුත්‍රයාගේ ජීවිතය අවසන් වීමට ඉඩ තිබුණාවූ සිද්ධිය ඇයට බලපාන්නට ඇත යන්නයි. යම් ආකාරයකින් සාරාද ඇගේ ස්වාමි පුරුෂයා සමග “පරීක්ෂණයට” සම්බන්ධ වූවාය. ඇය ඔහුගේ ගමනට සහ ඔහුගේ ඇදහිල්ල අඩුවීමේදීද එක්වූ බැවිනි. (උත්පත්ති 12:11-13). 

මෙම සිද්ධිය අවසන්වූ පසු එය පිළිබඳ සාරා කොපමණ දුරට දැන සිටියාද. අපි නොදන්නවා වුවද, ඇය දැනගන්නට ඇතැයි අපට අනුමාන කළ හැකිය. සාරා වැදගත් කාරණාවලදී හෝ ඇයගේ සිතට වද දෙන කාරණා වලදී නිශ්ශබ්දව සිටින ස්ත්‍රියක් නොවූවාය. (උත්පත්ති 16:3-5; උත්පත්ති 18:15; උත්පත්ති 21:9, 10 පාඨ සමග සංසන්දනය කරන්න). ඇයගේ නොපැමිණීම සහ නිශ්ශබ්දතාවය, භයානක සිද්ධියට පසුව සිදුවූ ඇගේ මරණය පිළිබඳ කාලය මගින් ඇය ශාරීරිකව එහි පෙනී නොසිටියද, මේ සිද්ධියට ඇගේ අදාළවීම වැඩි යමක් පවසයි. සාරාගේ මහළු වයස ගැන සඳහන් කිරීම (උත්පත්ති 23:1) ආබ්‍රහම්ගේ වයසට ප්‍රතිරාවයක් ලෙස (උත්පත්ති 24:1), ඉදිරිපත් කිරීම මගින් මෙම කථාන්තරයට ඇගේ වැදගත්කම පෙන්වයි.

එපමණක් නොව පැරණි ගිවිසුමේදී වයස අවුරුදු ගණන සඳහන් කරනු ලැබූ එකම කාන්තාව සාරාය. ඉන් පෙන්නුම් කරන්නේ මෙම කාරණාවට පසුවද ඇය කථාන්තරය සමග ඇති සම්බන්ධතාවයයි. සාරා භූමදානය කළාවූ භූමිය මිලදී ගැනීම වෙත අවධානය යොමු කරන්න. (එය එම පරිච්ඡේදයේ බොහෝ කොටසක් ආවරණය කරයි). එනම් ඇගේ මරණය ගැන අවධානය යොමු කරනවාට වඩා ඒ සිද්ධිය පිළිබඳ අවධානය යොමු කිරීම මගින් පොරොන්දු දේශය සමග ඇති සම්බන්ධතාවය අවධාරණය කරයි.

දැනටමත් සාරා “කානාන් දේශයේදී”  මිය ගිය බවට කරන ලද සම්පූර්ණ විස්තර විභාගය (උත්පත්ති 23:2) මගින් සාරාගේ මරණය දෙවියන්වහන්සේගේ පොරොන්දු දේශයේදී සිදුවූ බව පෙන්වා දෙයි. ආබ්‍රහම්ගේ වංශයේ පළමුවෙන් මියගියාවූද, පොරොන්දු දේශයේ භූමදානය කළාවූද පුද්ගලයා වන්නේ සාරාය. ආබ්‍රහම් පිළිබඳ ඔහු තුළ පැවති සැලකිල්ල, “විදේශිකයෙක් සහ අමුත්තෙක්” (උත්පත්ති 23:4) සහ සෙත්ගේ පුත්‍රයින් සමග ඇති කරගත් තර්ක වලට අනුව පෙනී යන්නේ, ආබ්‍රහම්ගේ ආශාව භූමදානය සඳහා ස්ථානයක් ලබාගැනීම පමණක්ම නොව, ඔහු මූලික වශයෙන් සැලකිලිමත් වන්නේ සදහටම එම දේශයේ පදිංචි වීමය. 

`උත්පත්ති 23:6 පාඨය කියවන්න. මෙමගින් ආබ්‍රහම්ට තිබූ කීර්තිය පිළිබඳ කුමක් පවසනු ලබයිද? ස්වාමීන්වහන්සේ ඔහුව කුමක් කිරීම සඳහා භාවිතා කළේද යන්න පිළිබඳ අවබෝධ කරගැනීම සඳහා මෙය වැදගත් වන්නේ ඇයි?`