---
title:  ආබ්‍රහම්ට භාර්යාවක්
date:   19/05/2022
---

`උත්පත්ති 24:67-25:8 පාඨ කියවන්න. ආබ්‍රහම්ගේ ජීවිතයේ මෙම අවසාන සිදුවීම් වල අර්ථය කුමක්ද?`
සාරා මියගිය පසු නැවත විවාහයක් කරගත්තේය. ඊසාක් මෙන්ම සාරාගේ මරණින් පසු ඔහුවද සනසනු ලැබුණි. (උත්පත්ති 24:67). සාරා පිළිබඳ මතක සටහන් තවමත් ඊසාක්ගේ සහ ආබ්‍රහම්ගේ මනසෙහි සජීවීව තිබෙන්නට ඇති. එසේ වුවද, නව භාර්යාවගේ අනන්‍යතාවය අපැහැදිලිය. වංශකථාකරුවා කෙතුරාගේ පුත්‍රයින් සහ හාගර්ගේ පුත්‍රයින් සමග ආශ්‍රය කළද එහි කෙතුරා යන නම සඳහන් කර නැත. ඉන් අදහස් වන්නේ (සමහරු අදහස් කරන අන්දමට) කෙතුරා යනු හාගර් විය හැකිය. අපි කිසිදෙයක් නොදනිමු. තවත් වැදගත් කරුණක් වන්නේ ආබ්‍රහම් කෙතුරාගේ පුත්‍රයින් සමග හැසිරෙන ආකාරයටම හාගර්ගේ පුතා සමගද හැසිරීමයි. ඔහු ඔවුන් ඈතට යවන්නේ යම් ආත්මික බලපෑමකින් තොරව සිටීමට වන අතර, ඔහුට දාව සාරාගෙන් උපන් සාරාගේ පුතා සහ අන් අයගේ පුතුන් අතර පැහැදිලි ලෙස විශේෂත්වයක් ඇති කරයි. 
ඔහු, “තමා සන්තක සියල්ල ඊසාක්ට දෙයි.” (උත්පත්ති 25:5” උප භාර්යාවන්ගේ දරුවන්ට ඔහු තෑගි දෙයි.” (උත්පත්ති 25:6). මෙම වර්ගීකරණය මගින්, එනම් “උප භාර්යාවන්” මගින් හඳුන්වන්නේ ‘කෙතුරා’ මෙන්ම ‘හාගර්’ද උපභාර්යාවක් බවය. කෙතුරා, හාගර් මෙන් හැඳින්වීමේ සියුම් ව්‍යංගාර්ථය තුළින් සාරා පිළිබඳ මතකය ඔහු කෙතුරා - හාගර් සමග විවාහවීමේ පූර්විකාවක් වෙයි.
වැදගත් කාරණය වන්නේ උත්පත්ති 25:1-4, 12-18 පාඨවල ආබ්‍රහම්ට දාව කෙතුරාගෙන් උපන් දරුවන් සහ ඉෂ්මායෙල්ගේ දරුවන්ගේද ලැයිස්තුවක්ද ඉදිරිපත් කිරීමය. ආබ්‍රහම් කෙතුරා මග වූ විවාහයේ එනම් ඇයගේ දරුවන් හය දෙනා පිළිබඳ මහත් විස්තරය මෙන්ම ඊසාක් සහ ඉෂ්මායල් යන අනෙක් පුතුන් දෙදෙනා පිළිබඳ මෙම පරම්පරාව වන්නේ සමහර විට, ආබ්‍රහම් බොහෝ ජාතීන්ගේ පියා වන බවට දෙවියන්වහන්සේගේ පොරොන්දුවේ සාක්ෂියක් විය හැකිය.
දෙවැනි පරම්පරාව වන්නේ ඉෂ්මායල්ගෙන් පැවත එන්නන් පිළිබඳව වන අතර, ඔහුගේ ගෝත්‍ර 12ක් ආරම්භ වන්නේය. (උත්පත්ති 17:20). එනම් යාකොබ්ගේ පරම්පරාවද වන්නේය. (උත්පත්ති 35:22-26). ඇත්ත වශයෙන්ම දෙවියන්වහන්සේගේ ගිවිසුම ආරක්ෂා කරනු ලබන්නේ ඊසාක්ගේ වංශය සඳහාය. එහෙත් ඉෂ්මායල්ගේ වංශය වෙනුවෙන් නොවේ. (උත්පත්ති 17:21). ශුද්ධ ලියවිල්ල ඉතාමත් පැහැදිලිව ඉදිරිපත් කරන කරුණකි.
ආබ්‍රහම්ගේ මරණය මෙම පෙළපත් දෙක අතර සිර වෙයි. (උත්පත්ති 25:7-11). එමෙන්ම දෙවියන්වහන්සේගේ ආශිර්වාද ගැන සාක්ෂි දරයි. එමගින් බොහෝ අවුරුදු ගණනකට පෙරදී උන්වහන්සේ ආබ්‍රහම්ට දුන්නාවූ පොරොන්දුව ඉටුවීමද එළිදරව් කරයි. එනම් ඔහු, “හොඳ මහළු වයසේදී,” මියයයි. (උත්පත්ති 15:15). ඔහු “අවුරුදු වැඩි ගණනක්” ජීවත් වෙයි. (දේශනාකාරයා 6:3).
අවසානයේදී උන්වහන්සේගේ විශ්වාසවන්ත සේවකයාට කරුණාවේ පොරොන්දු වලට සත්‍යවාදීව සිටිසේක. ඔහුගේ ඇදහිල්ල ශුද්ධ ලියවිල්ල තුළ ශ්‍රේෂ්ඨ උදාහරණයක් ලෙසත්, පැරණි ගිවිසුමේ ඇදහිල්ලෙන් ගැළවීම ලැබීමේ උදාහරණයක් ලෙසත් නිරූපණය කරනු ලැබීය. (රෝම 4:1-12 බලන්න).