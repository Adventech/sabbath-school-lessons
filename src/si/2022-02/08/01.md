---
title:  පොරොන්දුව
date:   14/05/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 22; හෙබ්‍රෙව් 11:17; ලෙවී කථාව 18:21; යොහන් 1:1-3; රෝම 5:6-8; උත්පත්ති 23-25; රෝම 4:1:12

> <p>කටපාඩම් පදය</p>
> “ආබ්‍රහම් මහළුව වයෝවෘද්ධව සිටියේය. ස්වාමීන්වහන්සේ සියල්ලෙහි ආබ්‍රහම්ට ආශිර්වාද කර තිබුණේය.” (උත්පත්ති 24:1).

අවසානයේදී, දෙවියන්වහන්සේ පොරොන්දු වූ ආකාරයට සාරා ආබ්‍රහම්ට දාව පුතෙකු බිහි කළාය. “ඔහුගේ මහළු වයසෙහි.....” (උත්පත්ති 21:2). එමෙන්ම ඔහු දරුවාට ඊසාක් යන නාමය තැබීය. (උත්පත්ති 21:1-5 බලන්න). එහෙත් ආබ්‍රහම් පිළිබඳ කථාන්තරය අවසන් වීමට ඉතා ආසන්න විය. එහි උච්ඡතම අවස්ථාවේදී ඔහුගේ පුතාව පූජාවක් ලෙස ඔප්පු කිරීම සඳහා මොරියා කන්ද වෙත ගියේය. කෙසේවෙතත්, ඊසාක් වෙනුවට බැටළුවෙකු යොදාගනු ලැබීය. (උත්පත්ති 22:13). ඉන් සලකුණු කරනු ලැබුවේ ඔහුගේ “වංශය” තුළින් ජාතීන්ට ආශිර්වාද කිරීම වෙනුවෙන් කරන කැප කිරීමයි. (උත්පත්ති 22:17, 18). එම “වංශය,” ඇත්ත වශයෙන්ම යේසුස්වහන්සේ විය. (ක්‍රියා 13:23). එබැවින් මෙම පුදුමාකාර (සමහර අවස්ථාවල ගැටළු උපදවන) කථාන්තරය, ගැළවීමේ සැලැස්මේ කථාන්තරය විය.

මෙහි කුමන ගැඹුරු ආත්මික පාඩමක් තිබුණද, කෙසේ වෙතත්, ආබ්‍රහම්ගේ පවුල සැලෙන්නට ඇති. එමෙන්ම ආබ්‍රහම්ගේ අනාගතය පැහැදිලි නැත. සාරා මොරියා කන්දේදී කළ පූජාවෙන් පසු මිය ගියාය. (උත්පත්ති 23). ඊසාක් තනිවම ජීවිතය ගත කළේය. 

ඉන්පසු ආබ්‍රහම් ඔහුට ‘යහපත්’ අනාගතයක් ලබාදීම සඳහා මූලිකත්වය ගෙන කටයුතු කළේය. ඔහු ඔහුගේ පුතාගේ විවාහය, එනම් රෙබෙකා සමග පිළියෙල කරයි. (උත්පත්ති 24) ඇය දරුවන් දෙදෙනෙකු බිහි කළාය. (උත්පත්ති 25:21-23). එමෙන්ම ආබ්‍රහම්ද කෙතුරා විවාහ කර ගනියි. ඔහුට ඇයගෙන් බොහෝ දරුවන් ලැබෙයි. (උත්පත්ති 25:1-6) මේ සතියේ ආබ්‍රහම්ගේ ජීවිතයේ අවසානය දක්වා කථාන්තරය ඉගෙන ගනිමු. (උත්පත්ති 25:7-11).

_මැයි 21 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._