---
title:  ඊසාක්ට භාර්යාවක්
date:   18/05/2022
---

උත්පත්ති 24 වැනි පරිච්ඡේදයෙන් සාරාගේ මරණින් පසු ඊසාක්ගේ විවාහය ගැන අපට පවසයි. කථාන්තර දෙක එකට සම්බන්ධය.

`උත්පත්ති 24 වැනි පරිච්ඡේදය කියවන්න. ආබ්‍රහම්ගේ පුත්‍රයා කානානි ස්ත්‍රියක් විවාහ කර නොගැනීම ගැන එතරම් කරදර වූයේ මන්ද?`

ආබ්‍රහම්ට ඔහුගේ භාර්යාවගේ මළ සිරුර භූමදාන කිරීම සඳහා දේශය ලබා ගැනීමට අවශ්‍ය වූවා මෙන්ම, එනම් ඔහුගෙන් පැවත එන්නන්ට මෙම දේශය ලැබෙන බවට දෙවියන්වහන්සේගේ පොරොන්දුව නිසා, දැන් ඊසාක් පොරොන්දු දේශයෙන් පිටත පදිංචි නොවන ලෙස බල කරයි. (උත්පත්ති 24:7). එමෙන්ම ඊසාක් ඔහුගේ භාර්යාව සාරාගේ කූඩාරමට ගෙන ඒමට සැලසුම් කිරීම සහ රෙබෙකාව සැනසූ ලිපිය, “.... තමාගේ මවුගේ මරණින් පසු,” යන්නෙන් සාරාගේ මරණය වෙත නැවත යොමු වෙයි. එහිදී ඊසාක්ගේ මවගේ ඇවෑමෙන් ඔහුගේ වේදනාව ප්‍රකාශ කෙරේ.

මෙම කථාන්තරය යාච්ඤා සහ යාච්ඤා වලට ලැබුණු පිළිතුරු වලින් පිරුණාවූද, දෙවියන්වහන්සේගේ සැපයීම් සහ මනුෂ්‍යයින්ගේ නිදහස පිළිබඳ කථාවලින් පූර්ණවූ එකකි. එය ආරම්භ වන්නේ ආබ්‍රහම්ගේ වචන මගිනි. ඔහු දිවුරන්නේ, “.... ස්වර්ගයේ දෙවියන්වහන්සේද, පොළොවේ දෙවියන්වහන්සේද වූ ස්වාමීන්වහන්සේ ගැන .......”ය. (උත්පත්ති 24:3). ආබ්‍රහම් පළමුකොටම දෙවියන්වහන්සේ මැවුම්කාරයාණන් බව පිළිගනියි. (උත්පත්ති 1:1 උත්පත්ති 14:19). එනම් ආබ්‍රහම්ගෙන් පැවත එන්නන් කෙලින්ම සම්බන්ධ කරමින්, මෙසියස්වහන්සේව ඇතුළත් කරමිනි.

“තමන්වහන්සේගේ දූතයා.....” සහ “... ස්වර්ගයේ දෙවිවූ ස්වාමීන් වහන්සේම ....” ලෙස සඳහන් කිරීමෙන් ස්වාමීන්වහන්සේගේ දේව දූතයා වෙත යොමු කරයි. එමෙන්ම  මරා දැමීමට ලක්වී සිටි ඊසාක්ව, ගළවා ගැනීම සඳහා පැමිණි බවයි. (උත්පත්ති 22:11). විශ්වය පාලනය කරන දෙවියන්වහන්සේ, ඊසාක්ව මුදා ගැනීම සඳහා මැදිහත්වූ ස්වාමීන්වහන්සේගේ දේව දූතයා මෙම විවාහයේ ගැටළුවේදී මග පෙන්වනු ඇත.

කෙසේවෙතත්, එම කාන්තාව ස්වාමීන්වහන්සේගේ කැඳවීමට ප්‍රතිචාර නොදක්වන්නේය යන හැකියාවට ආබ්‍රහම් අවස්ථාව විවීතව තබන්නේය. බොහෝ සෙයින් බලවත්වූ දෙවියන්වහන්සේ, උන්වහන්සේට කීකරුවන ලෙසට දෙවියන්වහන්සේ බල නොකරන සේක. රෙබෙකා වෙනුවෙන් දෙවියන්වහන්සේගේ සැලැස්ම වූයේ එලියේසර් අනුගමනය කිරීම වුවද, ඇය තෝරා ගැනීමේ නිදහස තෝරා ගනියි. එනම්, මෙම කාන්තාවට පැමිණීමට අනවශ්‍ය බව විය හැකිවන අතර, ඇයට බාධා කරනු නොලබන්නේය.

එබැවින්, මෙහිදී අපි තවත් නිදසුනක් දකිමු. එනම්, දෙවියන්වහන්සේ මනුෂ්‍යයින් වන අපට නිදහස් කැමැත්ත, නිදහස් තෝරාගැනීම සහ නිදහසක් ලබාදී, උන්වහන්සේ එය පාගා නොදමන බවය. (උන්වහන්සේ එය පාගා දැමුවහොත් එය නිදහස් කැමැත්ත නොවන්නේය). එසේ වුවද, කෙසේ හෝ මනුෂ්‍ය නිදහස් කැමැත්ත නොතකා, එම නිදහස් කැමැත්ත සමග මනුෂ්‍යයින් කරන භයානක තෝරාගැනීම්වලදී, අවසානයේදී දෙවියන්වහන්සේගේ ප්‍රේමය සහ යහපත්කම පවතින බව අපට විශ්වාස කළ හැකිය.

`සියළුදේම දෙවියන්වහන්සේගේ කැමැත්ත නොවන අතර, උන්වහන්සේ තවමත් වගකීම භාරගන්නා බව දැනගැනීම අපට සැනසිලිදායක කරුණක් වන්නේ මක්නිසාද? උදාහරණයක් ලෙස දානියෙල් 2 වැනි පරිච්ඡේදයේ අනාවැකි මෙම කරුණ අපට තහවුරු කරන්නේ කෙසේද?`