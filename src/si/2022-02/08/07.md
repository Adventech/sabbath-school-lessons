---
title:  වැඩිදුර අධ්‍යයනය සඳහා
date:   20/05/2022
---

ආබ්‍රහම්, දෙවියන්වහන්සේගේ සැලසුම් බෙදා ගන්නාවූ අසාමාන්‍ය ප්‍රොපේතවරයෙකු වූ බැවින්, (උත්පත්ති 18:17). උන් වහන්සේ ආබ්‍රහම්ගේ ලෝකයට ඇතුල්වී යම් තරමක්, උන්වහන්සේගේ පුත්‍රයාණන්ගේ පූජාව තුළින් සැලසුම් කර ඇති ගැළවීමේ සැලැස්ම බෙදාගත් සේක. 

“ඊසාක් ලෝකයේ පාපය වෙනුවෙන් පූජාවක් ඉෂ්ට කළාවූ දෙවියන් වහන්සේගේ පුත්‍රයාණන්ගේ රූපයක් වූයේය. දෙවියන්වහන්සේ ආබ්‍රහම් තුළ මිනිසා වෙනුවෙන් ගැළවීමේ සැලැස්ම ගැන පැහැදීමක් ඇති කරදෙන සේක. මෙය කිරීම සඳහාත් සත්‍යය ඔහුට යථාර්ථයක් කිරීම සඳහාත්, ඔහුගේ ඇදහිල්ල පරීක්ෂා කිරීම සඳහාත්, ඔහුගේ ප්‍රේමවන්ත පුත්‍රයාවූ ඊසාක්ව මරා දැමීම ආබ්‍රහම්ගෙන් බලාපොරොත්තු වූසේක. අන්ධකාරවූද, බියජනක වූද, සියළු පීඩා තුළින් ආබ්‍රහම්ට දැරීමට සිදුවූ දුක සහ ශෝකයේ පරමාර්ථය වූයේ, වැටුණාවූ මිනිසා වෙනුවෙන් ගැළවීමේ සැලැස්ම ඔහුගේ අවබෝධයට ග්‍රහණය කර දීමයි. ඔහුගේ අත්දැකීම තුළින්, අනන්තවූ දෙවියන්වහන්සේගේ පුත්‍රයාණන් මිනිසා අන්තවූ විනාශයෙන් බේරාගැනීම සඳහා මරණයට පාත්‍රවීමට දීම ප්‍රකාශ කළ නොහැකි ආත්ම ප්‍රතික්ෂේප කිරීමක් විය. ආබ්‍රහම්ට ඔහුගේ පුත්‍රයා පූජා කිරීමට දුන් දිව්‍ය ආඥාවට කීකරුවීම නිසා ඇතිවූ මානසික පීඩාවට වෙන කිසි පීඩාවක් සමාන කළ නොහැකිය. —Ellen G. White, Testimonies for the Church, vol. 3, p. 369.

“ආබ්‍රහම් මහළු මිනිසෙක් වූයේය. ඔහු ඉක්මණින් මරණය බලාපොරොත්තුව සිටියේය. එසේ වුවද, ඔහුගේ පරම්පරාව වෙනුවෙන් පොරොන්දුව ඉටු කිරීම ආරක්ෂා කිරීම සඳහා එක ක්‍රියාවක් ඉතිරි විය. දෙවියන්වහන්සේගේ ව්‍යවස්ථාව ආරක්ෂා කරන්නා සහ තෝරාගත් සෙනඟගේ පියාද මෙන් දිව්‍ය පත් කිරීමට අනුව ඔහුගෙන් පසු පත්වෙන්නා වූයේ ඊසාක්ය. එහෙත් ඔහු තවමත් අවිවාහකව සිටියේය. කානාන් දේශයේ වැසියෝ පිළිම වන්දනාවට ඇබ්බැහි වූහ. එමෙන්ම දෙවියන්වහන්සේ උන්වහන්සේගේ සෙනඟ සහ ඔවුන් අතර විවාහය තහනම් කර තිබුණි. මන්ද, එබඳු විවාහ ඇදහිලි විරෝධීතාවය කරා මගපෙන්වන බැවිනි. කුලදෙටුවා ඔහුගේ පුත්‍රයා වටා ඇති දූෂිත බලපෑම් ගැන බිය විය. ආබ්‍රහම්ගේ මනසේ, ඔහුගේ පුත්‍රයාට භාර්යාවක් තෝරාගැනීම අතිශයින් වැදගත් විය. ඔහුගේ ආශාව වූයේ ඊසාක් දෙවියන්වහන්සේගෙන් ඔහුව ඉවතට ඇද නොගන්නාවූ කාන්තාවක් විවාහ කර දීමටය... ඊසාක් ඔහුගේ පියාගේ ඥානය සහ ආදරය විශ්වාස කරමින් එම වගකීම පියාට භාරදීමට කැමති වෙයි. එමෙන්ම ඔහුගේ තෝරා ගැනීමේදී දෙවියන් වහන්සේ  මග පෙන්වන බවද විශ්වාස කරයි.” —Ellen G. White, Patriarchs and Prophets, p. 171.

**සාකච්ඡා සඳහා ප්‍රශ්න**

`1. පංතියේදී, ඊසාක්ව පූජා කිරීමට ආබ්‍රහම්ගේ කැමැත්ත ගැන සාකච්ඡා කරන්න. මෙම වාර්තාවට අනුව පැවති ඇදහිල්ල කුමන අන්දමේ දැයි සිතා ගැනීමට උත්සාහ දරන්න. මෙම කථාන්තරය පිළිබඳ පුදුමාකාර දෙය කුමක්ද? ඒ අතරම මෙම කථාන්තරය පිළිබඳ ගැටළු ඇති කරන්නේ මන්ද?`

`2. නිදහස් කැමැත්ත ගැන කුමන අදහසක් ඇද්ද? අපගේ ඇදහිල්ල යථාර්ථයක් වීමෙන් තොරව අර්ථවත් නොවන්නේ මන්ද? නිදහස් කැමැත්ත සහ මිනිසුන් කරන්නාවූ වැරදි තෝරා ගැනීම් නොතකා, දෙවියන්වහන්සේගේ කැමැත්ත අවසානයේදී ඉෂ්ට වීම පිළිබඳ බයිබලයේ කුමන නිදසුන් ඇත්ද?`