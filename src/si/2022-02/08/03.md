---
title:  දෙවියන්වහන්සේ සපයන සේක
date:   16/05/2022
---

`උත්පත්ති 22:8, 14, 18 පාඨ කියවන්න. දෙවියන්වහන්සේ සපයන බවට පොරොන්දුව ඉටු කළේ කෙසේද? සපයනු ලැබුවේ මොනවාද?`

ඊසාක් පූජාව සඳහා සිවුපාවෙකු ඉල්ලූ විට ආබ්‍රහම් කුතුහලය උපදවන පිළිතුරක් ලබා දුන්නේය. “...... දෙවියන්වහන්සේම දවන පූජාවක් සඳහා බැටළු පැටවා සපයා ගන්නවා ඇත.” (උත්පත්ති 22:8). එසේ වුවද හෙබ්‍රෙව් බසින් ඇත්තවශයෙන්ම අදහස් වන්නේ,  “..... දෙවියන්වහන්සේ, උන්වහන්සේම බැටළු පැටවා ලෙස සපයන සේක.”

මෙහිදී අපට පෙන්වා දෙනු ලබන්නේ, ගැළවීමේ සැලැස්මේ සාරයයි. එනම් අපගේ පාප වෙනුවෙන් දුක් විඳි ස්වාමීන්වහන්සේම විපාකය වෙනුවෙන් එහි මිල ගෙවන බවයි!

`යොහන් 1:1-3 සහ රෝම 5:6-8 පාඨ කියවන්න. මෙම පාඨ මගින් කුරුසිය මත සිදුවූ දෙය අවබෝධ කරගැනීමට අපට කෙසේ උපකාර කරයිද? එනම් මෙහිදී මොරියා කන්ද උඩදී පූර්ව නිරූපණයක් කළාවූ පූජාව තුළින්ය.`

එහිදී, මොරියා කන්දේදී කුරුසියට බොහෝ කාලයකට පෙර පූජාව සඳහා භාවිතා කළාවූ බැටළු පැටවා, “... උගේ අං වලින් අකුලේ පටලැවී....” (උත්පත්ති 22:13) කෙලින්ම යේසුස්වහන්සේ වෙතට යොමු විය. ඔහු මෙහිදී “දකින” ලද ආකාරයට, ආබ්‍රහම්ගේ විස්තරයට අනුව, “මෙසේ ස්වාමීන්වහන්සේ කන්දේදී දුටු,” (උත්පත්ති 22:14). මෙහිදී යේසුස්වහන්සේම ආබ්‍රහම්ගේ “අනාගත වාක්‍ය කියමන,” පෙන්වා දුන්සේක. එනම් ආබ්‍රහම්ගේ ප්‍රකාශය ප්‍රතිරාවය වන ආකාරයට, “නුඹලාගේ පියවූ ආබ්‍රහම් මාගේ දවස් දකින්ට ප්‍රීතියෙන් සිටියේය. ඔහු එය දැක සන්තෝෂවී යයි කීසේක.” (යොහන් 8:56).

දෙවියන්වහන්සේ ඔහුගේ පුතාව මරණ ලෙසට අණ කළේ, ශුභාරංචිය පිළිබඳ යථාර්ථය සමග ආබ්‍රහම්ගේ සිත පැහැදීමට සහ ඔහුගේ ඇදහිල්ල පරීක්ෂා කිරීම සඳහාත්ය. එම බියජනක පරීක්ෂාව කාලයේදී එනම් අඳුරු දිනවලදී ඔහු දරාගෙන සිටි වේදනාව තුළින්, මිනිසාගේ ගැළවීම උදෙසා අනන්තවූ දෙවියන්වහන්සේ කළාවූ පූජාවේ ශ්‍රේෂ්ඨත්වය ඔහුට අවබෝධ කරගැනීමට උපකාරී වීමය.” 

`මෙහිදී සිදුවූ දෙය තුළින්, කුරුසිය මත සිදුවූ දෙය සහ අප වෙනුවෙන් දෙවියන් වහන්සේ වින්දාවූ දුක අවබෝධ කරගැනීමට අපට කෙසේ උපකාර කරයිද? අප වෙනුවෙන් කරන ලද දෙයට අපගේ ප්‍රතිචාරය කුමක් විය යුතුද?`