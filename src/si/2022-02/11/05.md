---
title:  යෝසෙප් - මිසර දේශයේ වහලෙක්
date:   08/06/2022
---

අපි දැන් යෝසෙප්ගේ කථාන්තරවල ගලායාම නැවත ආරම්භ කරමු. එනම් එයට “බාධා පැමිණියේ” තාමාර් පිළිබඳ සිද්ධියෙනි. දැන් යෝසෙප් “රැකවලුන්ගේ නායකයාගේ” වහලෙක් ලෙස සේවය කරයි. මෙම නායකයා, රාජකීය නිලධාරීන්ගේ සිරගෙය බලාගන්නා නායකයාය. (උත්පත්ති 40:3,4; උත්පත්ති 41:10-12).

`උත්පත්ති 39 කියවන්න. පොතිඵර් යටතේ කලමනාකරුවෙකු ලෙස සේවය කරන යෝසෙප්ගේ ආදර්ශයේ ආලෝකය තුළ, එබඳු සාර්ථකත්වයකට මග පෑදූ කරුණු මොනවාද?`

ඉතා ක්ෂණිකව, යෝසෙප්ව නිරූපණය කරනු ලැබුවේ ජයග්‍රහණයේ මිනිසෙකු ලෙසය. (උත්පත්ති 39:2, 3). ඔහු ඉතාම යහපත් වූ අතර ඔහුගේ ස්වාමියා ඔහුව කොතරම් විශ්වාස කළේද යත්, “තමා සන්තක සියල්ල ඔහු අතට දුන්නේය.” එමෙන්ම පොතිඵර් ඔහුව, “තමාගේ ගෙට ප්‍රධානියා”  බවට පත් කළේය. (උත්පත්ති 39:4). 

කෙසේ වෙතත්, යෝසෙප්ගේ සාර්ථකත්වය ඔහුව දූෂිත බවට පත් නොකළේය. පොතිඵර්ගේ භාර්යාව ඔහු දැක එහු සමග නිදාගැනීමට කැමති වූ විට, යෝසෙප් නිශ්චිත වශයෙන්ම ප්‍රතික්ෂේප කළා පමණක් නොව, “මේ මහත් දුෂ්ටකම කර දෙවියන්වහන්සේට විරුද්ධව කෙසේ පව් කරන්නෙම්ද....” එසේ කරනවාට වඩා ඔහුගේ රැකියාව සහ ආරක්ෂාව නැති කරනවාට කැමති බව පැවසීය. (උත්පත්ති 39:9). යෝසෙප්ගේ ප්‍රතික්ෂේප කිරීම නිසා ලජ්ජාවට පත් ස්ත්‍රිය, ඇයගේ සේවකයින්ට සහ ස්වාමි පුරුෂයාට, වැරදි වාර්තාවක් ඉදිරිපත් කරයි. එනම් ඇයව දූෂණය කිරීමට යෝසෙප් උත්සාහ ගත් බවටය. එහි ප්‍රතිඵලයක් ලෙස යෝසෙප්ව සිර ගෙට දමනු ලැබීය.

යෝසෙප් මෙහිදී අපි සියළුදෙනාම අත් දුටු දෙයක් අත් දකින්නේය. දෙවියන්වහන්සේ ඔහුව අතහැර දැමූ බවය. එසේ වුවද, මෙම දුෂ්කර කාලයේදී, “ස්වාමීන්වහන්සේ යෝසෙප් සමග සිට ඔහුට දයාව පෙන්වා.....” (උත්පත්ති 39:21). 

අවසානයේදී ස්වාමීන්වහන්සේ ක්‍රියාත්මක වන සේක. එය තුළින් සිරගෙයි නායකයා සමග යෝසෙප්ගේ සම්බන්ධතාවයට බලපායි. මෙහිදීද ඔහුගේ ස්වාමියාගේ ගෘහයේදී ස්වාමීන්වහන්සේ යෝසෙප්ට ආශිර්වාද කරන සේක. ඔහු පැහැදිලිවම ආශිර්වාද ලත් මිනිසෙකි. එමෙන්ම, දැන් දරුණු තත්වයක් යටතේදී පවා (එපමණක් නොව පෙර ඔහු වහලෙක්ව සිටියේය), ඔහු ඉතාම හොඳ දෙය කිරීමට මාර්ග සොයයි. ඔහු සතු දීමනා කුමක් වුවද, කෙසේවෙතත්, පාඨයෙන් පැහැදිලි කර දෙන්නේ, අවසානයේදී ඔහුට සාර්ථකත්වය අත් කර දුන්නේ දෙවියන්වහන්සේ බවයි. “හිරගෙයි නායකයා ඔහු අත යටතේ තිබුණු කිසිම දෙයක් බැලුවේ නැත. මක්නිසාද, ස්වාමීන්වහන්සේ ඔහු සමග සිටි සේක. ඔහු කළ දේවල්ද ස්වාමීන්වහන්සේ සඵල කළ සේක.” (උත්පත්ති 39:23). දීමනා සහිත වූ අයද, “සඵල වූ” සියළුදෙනාම ඒවා පැමිණෙන්නේ කොහෙන්ද මතක තබා ගැනීම කොතරම් නම් වැදගත්ද?

`උත්පත්ති 39:7-12 පාඨ කියවන්න. යෝසෙප් පොතිඵර්ගේ භාර්යාව ප්‍රතික්ෂේප කළේ කෙසේද? ඇය ඉල්ලූ ප්‍රකාරයට කිරීම දෙවියන්වහන්සේට විරුද්ධව කරන පාපයක් වන බව යෝසෙප් විශේෂයෙන් කීවේ ඇයි? පාපයේ ස්වභාවය සහ පාපය යනු කුමක්ද යන්න පිළිබඳ කුමන ආකාරයේ අවබෝධයක් ඔහු පෙන්වා දෙන්නේද?`