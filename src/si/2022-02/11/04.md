---
title:  යුදා සහ තාමාර්
date:   07/06/2022
---

තාමාර් පිළිබඳ කථාන්තර මෙතැනට නොගැලපෙන දෙයක් නොවේ. මෙම සිද්ධිය කාලානුක්‍රමිකව මිසරයේදී යෝසෙප්ව විකිණීමට පසුව සිදුවේ. (උත්පත්ති 38:1). එමෙන්ම යුදා ඔහුගේ සහෝදරයින් අතහැර යාම සමග ස්ථාවරය. එමගින් පෙන්වන්නේ ඔහු ඔවුන් සමග එකඟ නොවූ බවය. ඊට අමතරව පෙරාතුව පරිච්ඡේදයේ සඳහන් වචන සහ ක්‍රමද භාවිතා කර ඇත. එමෙන්ම එය එකම දේව ධර්ම පාඩම සඳහන් කරයි: එනම් කෲර ක්‍රියාවක් ගැළවීමට සම්බන්ධ වන ධනාත්මක සිද්ධියක් බවට පත්වේ.

`උත්පත්ති 38 කියවන්න. යුදාගේ හැසිරීම, කානානි ස්ත්‍රියක් වන තාමාර්ගේ හැසිරීම සමග සංසන්දනය කරන්න. එම දෙදෙනාගෙන් වඩා ධර්මිෂ්ඨ වන්නේ කවුද? ඒ ඇයි?`

යුදා කානානි භාර්යාවක් සොයා ගනියි. (උත්පත්ති 38:2). ඔහුට දාව ඇයට පුතුන් තුන් දෙනෙක් ලැබෙයි. ඔවුහු ඒර්, ඕනාන් සහ ෂේලාය. යුදා ඔහුග් පුත්‍ර ඒර්ට කානානි ස්ත්‍රිය තාමාර් භාර්යාව කොට දෙයි. ඔහුගේ කුළුඳුල් පුත්‍රයා වන ඒර් තුළින් පරම්පරාව ස්ථිර කරගැනීම සඳහාය. ඒර් සහ ඕනාන්ගේ කෲරත්වය නිසා දෙවියන්වහන්සේ ඔවුන් මරා දැමූ විට, යුදා ඔහුගේ අන්තිම පුත්‍රයා වන ෂේලාව තාමාර්ට පොරොන්දු වෙයි.

ස්වල්ප කාලයකට පසු යුදාට ඔහුගේ පොරොන්දුව අමතක වූ විට ඔහුගේ භාර්යාවගේ මරණින් පසු සැනසීමක් ලැබීම සඳහා ඔහු ගිය විටදී, ඔහුගේ පොරොන්දුව ඉෂ්ට කිරීම සඳහා තාමාර් වේශ්‍යාවක් ලෙස රඟපායි. යුදාට ඇයව හඳුනා ගැනීමට අපහසු වූ බැවින් සහ ඇයට ගෙවීමට මුදල් ඔහු සතුව නොතිබූ බැවින්, ඔහු පසුව ඔහුගේ රැළෙන් ඇයට එළුවෙක් එවන බවට පොරොන්දු වෙයි.

තාමාර් එයට එකඟ වූවාය. ඔහු ඇයට මුදල් ගෙවන බවට උකසක් හැටියට ඔහුගේ මුද්‍රාවත්, මාලයත්, සැරයටියත් දුන්නේය. මෙම විශේෂ හමුවීමෙන් තාමාර් ගැබ්ගනු ලබන්නීය. වේශ්‍යාවක් ලෙස රඟපෑම ගැන පසුව ඇයට වරද පැටවූ විට, වරද පටවන්නාට, එනම් යුදාට ඔහුගේ මුද්‍රාව, මාලය සහ සැරයටිය පෙන්වන්නීය. යුදා එය අවබෝධ කරගෙන කමාව ඉල්ලා සිටියි.

මෙම නරක කථාන්තරයේ අවසානය වන්නේ “පෙරෙශ්”ගේ උත්පත්තියයි. එහි අර්ථය “බිඳුමක් ඇති කරගත්තේය” යන්නයි. යාකොබ් මෙන් දෙවනුව උපත ලබා පළමු තැනැත්තා වීමයි. ඔහුට ගැළවීමේ කථාන්තරයේ නම් කර ඇත්තේ දාවිත්ගේ පරම්පරාවේ මුතුන් මිත්තෙකු ලෙසය. (රූත් 4:18-22) සහ අවසානයේදී යේසුස් ක්‍රිස්තුස්වහන්සේගේද (මතෙව් 1:3) තාමාර් ගැන සඳහන් කරන විට ඇය කාන්තාවන් සතර දෙනාගෙන් පළමු වැන්නාය. පසුව රාහබ් (මතෙව් 1:5)  රූත් (මතෙව් 1:5,6) සහ උරියාගේ භාර්යාව (මතෙව් 1:6) පරම්පරාවෙන් පැමිණි ආකාරය මරියා පූර්වගාමියා වූවාය. මරියා, යේසුවහන්සේගේ මවය. (මතෙව් 1:16).

මෙම කථාන්තරයෙන් අපට ගත හැකි පාඩම: දෙවියන්වහන්සේ උන් වහන්සේගේ කරුණාව තුළින් තාමාර්ව මුදාගත් ආකාරයට, එනම් කෲරත්වය යහපතට පරිවර්තනය කොට, ඒ ආකාරයෙන් උන්වහන්සේ යේසුස්වහන්සේගේ කුරුසිය තුළින් උන්වහන්සේගේ මිනිසුන් මුදා ගන්නා සේක. එමෙන්ම යෝසෙප් පිළිබඳ සිද්ධියේදී උන්වහන්සේ ඔහුගේ ගැටළු යාකොබ්ගේ සහ ඔහුගේ පුතුන්ගේ ගැළවීම බවට හරවන සේක.