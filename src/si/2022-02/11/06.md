---
title:  ඵාරාවෝගේ සිහින
date:   09/06/2022
---

`උත්පත්ති 40:1-41:36 පාඨ කියවන්න. ඵාරාවෝගේ සිහින, නිලධාරීන්ගේ සිහින සමග සම්බන්ධ වන්නේ කෙසේද? මෙම සමාන්තරයේ ඇති විශේෂත්වය කුමක්ද?`

සිද්ධීන් තුළ අනාගත චරිත දිගටම පවතී. වැඩිකල් නොගොස්ම යෝසෙප්ට සිරකරුවන් භාරව කටයුතු කිරීමට අවස්ථාව සැලසේ. එහි සිටි දෙදෙනෙක් ඵාරාවෝගේ හිටපු නිලධාරීන් දෙදෙනෙකි. එනම් මිදියුෂ දරන්නා සහ පූප සාදන්නාය. (උත්පත්ති 41:9-11). ඔවුන් දෙදෙනාම සිහින දෙකක් දැකීමෙන් කරදරයට පත්වූහ. එයට හේතු වූයේ ඔවුන්ට ඒවා අවබෝධ කරගත නොහැකි නිසාත්, “සිහින තේරීමට කිසිවෙක් නොසිටි” නිසාත්ය. (උත්පත්ති 40:8). යෝසෙප් එවිට ඔවුන් එකිනෙකාගේ සිහින තෝරා දෙයි.

නිලධාරීන් දෙදෙනාගේ සිහින වලට සමාන්තර ලෙස, ඵාරාවෝද සිහින දෙකක් දකියි. ඒවා කිසිවෙකුට අර්ථකථනය කළ නොහැකිය. (උත්පත්ති 41:1-8). මේ අවස්ථාවේදී මිදි යුෂ දරන්නාට යෝසෙප් සිහිවූ බැවින් ඔහුව ඵාරාවෝට හඳුන්වා දෙයි. (උත්පත්ති 41:9-13). 

අනෙක් සිහින වලට සමාන්තරව, ඵාරාවෝද අන් නිලධාරීන් මෙන්ම කරදරයට පත්ව ඒවායෙහි අර්ථය දැන ගැනීමට කැමතිව සිටියි. (උත්පත්ති 41:14-24). යෝසෙප් ඒවායෙහි අර්ථය තේරුම් කරදෙයි. නිලධාරීන්ගේ සිහින මෙන්ම, ඵාරාවෝගේ සිහිනද සමාන්තර සංකේත ඉදිරිපත් කරයි. දෙවර්ගයක එළදෙනුන් සත්දෙනා (තර, සහ කෙට්ටු) ධාන්‍ය කරල් දෙවර්ගයක් (මහත්වූද, කෙට්ටු වූද) මගින් නියෝජනය කරන්නේ දෙආකාර අවුරුදු වන අතර ඒවා යහපත් සහ අයහපත් අවුරුදු වන්නේය. එළදෙනුන් සත්දෙනා සමාන්තරව ධාන්‍ය කරල් සත එම පණිවිඩයම නැවත හෙළි කර දෙයි. එනම් යෝසෙප්ගේ සිහින මෙන්ම ඒවායෙහි දිව්‍ය මූලය පිළිබඳ සාක්ෂියකි,  (උත්පත්ති 41:32 පාඨය; උත්පත්ති 37:9 පාඨය සමග සංසන්දනය කරන්න).

ඵාරාවෝගේ සිහින තෝරා දුන්නේ යෝසෙප් වුවද, එසේ කළේ දෙවියන්වහන්සේ බව ඵාරාවෝ දැන ගැනීමටත්, එමෙන්ම උන්වහන්සේ කරන්ට යනදේ පෙන්නුම් කරදීම සඳහාත් බව රජ දැනගත යුතුය. (උත්පත්ති 41:25, 28). ඉන් පෙනී ගියේ ඵාරාවෝ පණිවිඩය අවබෝධ කරගත් බවය. මක්නිසාද ඔහු දේශයට අධිපති කෙනෙක් පත් කිරීමට තීරණය කළ විටදී, ඔහුගේ තර්කය මේ ආකාරයෙන් වූ බැවිනි.

“...... දෙවියන්වහන්සේ මේ සියල්ල නුඹට දැක්වූ නිසා නුඹ පමණ දැනුම් තේරුම් ඇති ඥානවන්ත කෙනේක නැත. නුඹ මාගේ ගෘහයට ප්‍රධානියා විය යුතුය. මාගේ මුළු සෙනඟ නුඹේ වචනයට යටත් වන්නේය. සිංහාසනයෙහිදී පමණක් මම නුඹට වඩා උසස් වෙමි.” (උත්පත්ති 41:39, 40).

කොතරම් ආකර්ශනීයද!: දෙවියන්වහන්සේට ස්තූති වේවා. යෝසෙප් පොතිඵර්ගේ නිවසේ පාලකයාගේ තනතුරෙන්, සිරගෙදර පාලකයා ලෙසද, මුළු මිසර දේශයේ පාලකයාගේ තනතුර දක්වා යයි. භයානක තත්වයක් ලෙස පෙනෙන අවස්ථා මැදදී පවා දෙවියන්වහන්සේ ආරක්ෂාව එළිදරව් වූ අයුරු දක්වන කුමන ආකාරයේ බලවත් කථාන්තරයක්ද.

`සිදුවන සිද්ධීන් කිසිසේත්ම සතුටුදායක නොවන බව පෙනෙන විටදී සහ ඇත්තෙන්ම දෙවියන්වහන්සේ නිශ්ශබ්ද බව පෙනෙන විටදී, දෙවියන්වහන්සේව විශ්වාස කොට උන්වහන්සේගේ පොරොන්දු වල එල්ලී සිටීමට අපි කෙසේ ඉගෙන ගනිමුද?`