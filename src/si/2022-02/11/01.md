---
title:  යෝසෙප් - සිහින ප්‍රගුණ කළ තැනැත්තා
date:   04/06/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 37; මතෙව් 20:26, 27; ක්‍රියා 7:9; උත්පත්ති 38; උත්පත්ති 39; උත්පත්ති 40:1-41:36.

> <p>කටපාඩම් පදය</p>
> “ඔවුහු ඔවුනොවුන්ට කථා කොට, අන්න, ස්වප්නකාරයා එන්නේය,යි කීහ.” (උත්පත්ති 37:19).

යෝසෙප්ගේ කථාන්තරය (උත්පත්ති 37-50) උත්පත්ති පොතේ අවසාන කොටස සම්පූර්ණ කරයි. එනම් කානාන් දේශයේදී ඔහුගේ පළමු සිහිනයේ සිට (උත්පත්ති 37:1-11) මිසරයේදී මරණය දක්වාය. (උත්පත්ති 50:26) එපමණක් නොව උත්පත්ති පොතේ විශාල කොටසක් අනෙක් කුල දෙටුවන්ට වඩා යෝසෙප් අයිති කර ගනියි. යෝසෙප් යාකොබ්ගේ එක පුත්‍රයෙකු වුවද, උත්පත්ති පොතේ ඔහුව ඉදිරිපත් කරන්නේ, ආබ්‍රහම්, ඊසාක් සහ යාකොබ් මෙන් ශ්‍රේෂ්ඨ කුලදෙටුවකු ලෙසටය. 

අපට පෙනෙන අන්දමට යෝසෙප්ගේ ජීවිතය මගින් දේව ධර්මයේ වැදගත් සත්‍ය දෙකක් ඔප් නංවා පෙන්වයි. පළමුවැන්න, දෙවියන්වහන්සේ උන්වහන්සේගේ පොරොන්දු ඉෂ්ට කරන සේක. දෙවැන්න වන්නේ දෙවියන් වහන්සේට දුෂ්ටකම යහපතට පරිවර්තනය කළ හැකිය යන්නයි.

මෙම අධ්‍යයනයේදී අපි යෝසෙප්ගේ ජීවිතයේ මුල් අවධිය පිළිබඳ අවධාරණය කරමු. ඔහු යාකොබ්ගේ ප්‍රියතම පුත්‍රයාය. උපහාසාත්මක ලෙස ඔහුව නම් කරනු ලබන්නේ “ස්වප්න දකින්නා” ලෙසය. (උත්පත්ති 37:19). ඉන් අදහස් ව්නේ “සිහින ප්‍රගුණ කළ තැනැත්තා” යන්නයි. ඉන් අදහස් කරන්නේ ඔහු සිහින ගැන විශේෂඥ දැනුමක් ඇති අයෙක් යන්නයි. මෙම තනතුර ඔහුට ඉතා හොඳින් ගැලපේ. මක්නිසාද ඔහුට දැනුම ලැබෙනවා පමණක් නොව, අවබෝධ කරගෙන, අනාගත වාක්‍ය සිහින තේරුම් කර දිය හැකි බැවිනි. එහෙත් ඔහු ඒවා ඔහුගේ ජීවිතයේද ඉෂ්ට කරන්නේය.

මෙම පරිච්ඡේදවලින් අපි නැවතත් දකින්නේ, දෙවියන්වහන්සේගේ ආරක්ෂාව, මිනිසුන්ගේ හදවත් තුළ ඇති දුෂ්ටකම සහ කෲරත්වය පවා නොතකා, ස්ථිරවම ලැබෙන බවය.

_ජුනි 11 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._