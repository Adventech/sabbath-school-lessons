### ආරම්භයේ පුස්තකය

උත්පත්ති පොත යේසුස්වහන්සේ පිළිබඳ පොතයි: අපගේ මැවුම් කාරයාණන් වන යේසුස් වහන්සේ, අපව පෝෂණය කරන්නා වන යේසුස් වහන්සේ, අපගේ ගැළවුම්-කාරයාණන් වන යේසුස් වහන්සේය. උත්පත්ති පාඨය ලිවීමෙන් සහස්‍රයකට පසුව මෝසෙස් විසින් ලියනු ලැබූ, එම යුගයන් හරහා පසුකර ගොස් කුලදෙටුවාගේ එම වචනම, යොහන් අපොස්තුළුතුමා මැවීමේ වාර්තාවේදී යේසුස්වහන්සේ ගැන එළිදරව් කරයි. “පටන් ගැන්මේදී වාක්‍යාණෝ සිටිසේක. වාක්‍යාණෝ දෙවියන්වහන්සේ හා සමග සිටිසේක. උන්වහන්සේ කරණකොටගෙන සියල්ල සාදන ලද්දේය. උන්වහන්සේ තුළ ජීවනය තිබුණේය. ඒ ජීවනය මනුෂ්‍යයන්ගේ ආලෝකය වූයේය.” (යොහන් 1:1-4).

යොහන් මෙහිදී ලීවේ කුමක්ද? “පටන් ගැන්මේදීත මවන ලද සියළුම දේවල්, වරෙක නොතිබූ සියළුම දේවල්, යේසුස්වහන්සේ විසින් මවන ලද්දේය. සියළු මැවිල්ල - මන්දාකිණියේ සිට, විශ්වය හරහා දඟලමින් ගින්දර සහ ආලෝකයෙන් නිමවූ රෝදයක් මෙන්, සෑහෙන ප්‍රමාණයට එක් කරමින් සූක්ෂම DNA සහිත හාස්කම් සහිත සෛල, මේ සියල්ල යේසුස්වහන්සේ මවා පෝෂණය කළසේක. එමෙන්ම මෙම මැවිල්ල සහ මෙම ගැළවීම පිළිබඳ කථාන්තරය වන්නේ ශුද්ධ ලියවිල්ලේ උත්පත්ති පොතයි. අපගේ ආරම්භය ගැන ලෝකයේ නීතිගත වාර්තාව ඇතුළත් වන්නේ මේ පොතෙහි පමණි.

උත්පත්ති, ඉංග්‍රීසි භාෂාවෙන් 'Genesis' යන නාමය හෙබ්‍රෙව් සහ ග්‍රීක භාෂා දෙකෙන්ම අදහස් වන්නේ 'beginning' යන වචනයයි. එනම් ආරම්භයයි. එමෙන්ම මෙම පොතේ පළමු වචනය, එපමණක් නොව මුළු බයිබලයේම පළමුවන වචනය වන්නේ, ‘පටන් ගැන්මේදී’ යන්නයි. එම නිසා උත්පත්ති පොත අපට පහත සඳහන් වන ශුද්ධ ලියවිලි රඳා සිටින අත්තිවාරම නොහොත් පදනම, ඉදිරිපත් කරයි! එය මුලින්ම සඳහන් වන නිසාත්, එය ඉන්පසු පැමිණෙන සියල්ලටම අත්තිවාරම වන නිසාත්, උත්පත්ති පොත අන් ශුද්ධ ලියවිලි පාඨ වලදී වැඩි වශයෙන් උපුටා ගනු ලබන පොත වෙයි.

උත්පත්ති පොත වැදගත් වන්නේ, අපි මනුෂ්‍යයින් ලෙස කවුරුන්ද යන්න අපට අවබෝධ කරගැනීමට උපකාරී වන, කුමන ස්ථානයකින් වුවද හමු නොවන, වෙන කිසිවකටත් වඩා වැදගත් පොතක් වන බැවිනි. එනම් විශේෂයෙන් දැන් වැදගත් වන්නේ, අපි අහම්බෙන් ඇතිවූ, භෞතිකවාදී විශ්වයේ අහම්බෙන් ඇතිවූ සත්වයින් ලෙස සලකන බැවිනි. නැතහොත්, වෙනත් භෞතික විද්‍යාඥයෙක් විස්තර කරන අන්දමට, මනුෂ්‍යයින් වන අපි “සංවිධානය කරන ලද මඩ”ය. (එය යම් ආකාරයකට සත්‍ය වුවද ඔහුව සංවිධානය කරනු ලැබුවේ ස්වභාව ධර්මයේ නීති ප්‍රකාරවය!) කෙසේවෙතත් උත්පත්ති, අපගේ මුල් ස්වභාවය හෙළිදරව් කරයි. එනම්, අපි දෙවියන්වහන්සේගේ ස්වරූපයෙන් පරමාර්ථයක් සහිතව අංග සම්පූර්ණ ලෙස, අංග සම්පූර්ණ ලෝකයක සාදනු ලැබූ සත්වයින් බවයි. උත්පත්ති පොත වැටීමද විස්තර කරයි. එනම්, අපගේ ලෝකය තවදුරටත් අංග සම්පූර්ණ නොවන්නේ මන්ද, සහ මිනිසුන් හැටියට අපි තවදුරටත් අංග සම්පූර්ණ නොවන්නේ මන්ද යන්න ගැනය. අපට දුක සහ මරණය මිස වෙන කිසිවක් පුද නොකරන ලෝකයක උත්පත්ති පොත දෙවියන්වහන්සේගේ ගැළවීම පිළිබඳ දෙවියන් වහන්සේගේ පොරොන්දුව සමග අපව සනසයි. 

එහි සඳහන් නාට්‍යානුසාර හාස්කම් පිළිබඳ කථාන්තර (මැවීම, උපත සහ දේදුන්න) සහ විනිශ්චය (ජල ගැල්ම, සොදොම සහ ගොමෝරාව) දෙවියන් වහන්සේගේ ශුද්ධවූ පැවැත්ම සමග උත්පත්ති කථාව විශ්මයජනකය. එහෙත් උත්පත්ති, මනුෂ්‍යයින්ගේ ප්‍රේමවන්ත කථාන්තර (යාකොබ් සහ රාකෙල්), වෛරය (යාකොබ් සහ ඒසවු), උපත් (ඊසාක්, යාකොබ්, යාකොබ්ගේ පුතුන්), මරණ, (සාරා, රාකෙල්, යාකොබ්, යෝසෙප්), මිනීමැරුම් (කායින්, සිමියොන් සහ ලෙවී), කමාව, (ඒසව් සහ යාකොබ්, යෝසෙප් සහ ඔහුගේ සොහොයුරන්), එය ආචාර ධර්ම පිළිබඳ පාඩම් අඩංගු උපදෙස් පොතක්, (කායින්, ආබෙල්), ඇදහිල්ල පිළිබඳ (ආබ්‍රහම්, යාකොබ්) පොරොන්දුව සහ ගැළවීම පිළිබඳ බලාපොරොත්තුව, (සර්පයා පොඩිකර දැමීම, පොරොන්දු දේශය) අඩංගු වේ.

මෙම කාර්තුවේදී අපි උත්පත්ති පොත කියවීම සහ ඉගෙනීම පමණක් නොව - ලස්සන කථාන්තර සතුටින් භුක්ති විඳීම සහ මැවීමේ ස්වාමීන්වහන්සේ ආබ්‍රහම්ගේ, ඊසාක්ගේ සහ යාකොබ්ගේ දෙවියන්වහන්සේ සමග වඩා හොඳින් ගමන් කිරීමටද ඉගෙන ගනිමු.

ඒ අතරතුරේදී මෙම පොතේ භූගෝලීය වෙනස්වීම් - ඒදන් සිට බාබෙල් දක්වා, පොරොන්දු දේශයට, මිසරයට, පොරොන්දු දේශයේ බලාපොරොත්තු යන කරුණු මගින් අපට අපගේ සංචාරක ගමන් සහ සත්‍ය පොරොන්දු දේශය පිළිබඳ අපගේ බලාපොරොත්තු, නව ස්වර්ගය සහ නව පොළොව පිළිබඳ අපට මතක් කර දෙයි. උත්පත්ති පොතේ පිටු හරහා විවිධ චරිත හරහා යන අතරේදී, අපට සොයා ගන්නට ලැබෙන්නේ - කාලය, ස්ථානය, සංස්කෘතිය සහ අවස්ථාවන් කොතරම් වෙනස් වුවද, ඔවුන්ගේ කථාන්තර බොහෝ විට, බොහෝ ආකාරයෙන් අපගේද කථාන්තර මෙන් වන බවයි.