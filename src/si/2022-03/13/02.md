---
title:  මුල් කාලීන දින
date:  18/09/2022
---

යේසුස්වහන්සේගේ මුල් කාලයේ අවුරුදු පිළිබඳ ශුද්ධ ලියවිල්ල සුළු විස්තර ඉදිරිපත් කරයි. කෙසේ වෙතත්, පාඨ කිහිපයක් මගින්, උන්වහන්සේ ජීවත් වූ තත්වය ගැන සහ ගැළවුම්කාරයාණන්වහන්සේ ජීවත්වූ ලෝකය පිළිබඳ යම් දෙයක් පවසයි.

`ලූක් 2:7; 22-24, ලෙවී කථාව 12:6-8 ද බලන්න සහ මතෙව් 2:1-18 පාඨ කියවන්න. යේසුස්වහන්සේ ආරම්භයේ සිටම මුහුණ දුන්නේ කුමන ආකාරයේ ජීවිතයකටද යන්න පිළිබඳ ඇඟවීමක් ලබා දෙන මෙම පාඨවලින් අපට කුමන තොරතුරක් ඉදිරිපත් කරන්නේද?`

ඇත්තවශයෙන්ම, දිළිඳු කමින් ජීවත් වෙමින්, මුල් කාලයේදී සිටම, උන්වහන්සේව මරන්නට සූදානම්ව සිටින අයට මුහුණ දුන් එකම පුද්ගලයා යේසුස්වහන්සේ නොවේ. කෙසේ වෙතත්, ක්‍රිස්තුස්වහන්සේ මුල් කාලයේ සිටම වින්දාවූ දුක්වල විශේෂත්වය අවබෝධ කරගැනීමට තවත් මූලාශ්‍රයක් ඇත.

`යොහන් 1:46 පාඨය කියවන්න. තරුණ යේසුස්වහන්සේ වින්දාවූ දුක් අපට අවබෝධ කරගැනීමට මෙමගින් කුමන මූලාශ්‍රයක් එක් කරයිද?`

ආදම් සහ ඒව වැටීමට පෙරදී හැර, මෙලොව ජීවත්වූ පාපයෙන් තොර එකම මනුෂ්‍යයා වූයේ යේසුස්වහන්සේය. උන්වහන්සේගේ පවිත්‍රතාවය තුළ, සහ උන්වහන්සේගේ පාප රහිත බව තුළින්, උන්වහන්සේව පාපකාරී ලෝකයේ ගිල්වනු ලැබූ සේක. එම පීඩාව කුමන ආකාරයේ වීද? එනම් කුඩා දරුවෙකු ලෙස පවා නිරන්තරයෙන් පාපයේ ගැලී සිටීමට සිදුවීමය. පාපය නිසා අපගේ පැවති දුෂ්කරතාවය හේතුකොටගෙන, අප පිළිකුල් කරන්නාවූ පාප සහ දුෂ්ට භාවයෙන් බොහෝ විට මිරිකී යමු.  ආත්මය පවිත්‍ර වූද, පාපයෙන් කිසිම බලපෑමක් නොවූද, ක්‍රිස්තුස්වහන්සේ වැනි අයෙකුට කෙසේ වීද? උන්වහන්සේ සහ එම සිද්ධිය සම්බන්ධ උන්වහන්සේ වටා සිටි අය ගැන ඇති තියුණු වෙනස පිළිබඳ සිතා බලන්න. එය උන්වහන්සේට දැඩි වේදනාවක් ඇති කරන්නට ඇති.

`ඔබගෙන් මෙසේ අසන්න: “අප වටා ඇති පාපයට මම කෙසේ සංවේදනීය වෙම්ද? ඒවා මට කරදර කරයිද? නැතහොත්, මම ඒවාට දැඩි වන්නෙම්ද? ඔබ ඒවාට දැඩිව සිටින්නේ නම්, එයට හේතුව වන්නේ, ඔබ කියවන දේ, නරඹන දේ හෝ කරන්නාවූ දේවල් නිසාද? ඒ ගැන සිතන්න.`