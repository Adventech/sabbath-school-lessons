---
title:  වැඩිදුර අධ්‍යයනය සඳහා
date:  23/09/2022
---

කියවන්න. Ellen G. White, "Gethsemane," pp. 685–697, and "Calvary," pp. 741–757, in The Desire of Ages.

“උන්වහන්සේ තුන්වරක් එම යාච්ඤාව මැතිරූ සේක. තුන්වරක්ම මනුෂ්‍යත්වය අවසාන ඔටුණු පළන්දන්නාවූ පූජාව යටපත් විය. එහෙත් දැන් මනුෂ්‍ය ජාතියේ ඉතිහාසය ලෝකයේ ගැළවුම්කාරයාණන් ඉදිරියට පැමිණෙයි. පනත් කඩ කරන්නන් අතහැර දමනු ලැබූ අතර, ඔවුන් විනාශ විය යුතු බව උන්වහන්සේ දකින සේක. උන්වහන්සේ මිනිසාගේ අසරණ බව දකින සේක. උන්වහන්සේ පාපයේ බලය දකින සේක. අන්ධකාර ලෝකයේ දුක් සහ විලාප උන්වහන්සේ ඉදිරියේ පැන නගියි. උන්වහන්සේට පැමිණෙන්නට ඇති ඉරණම ගැන සිතා තීරණය කරන සේක. උන්වහන්සේට මුහුණ දෙන්නට සිදුවන්නේ කුමකට වුවත්, මිනිසා ගළවාගන්නා සේක. උන්වහන්සේගේ රුධිරයෙන් බෞතීස්මය පිළිගනිමින්, ඒ අනුව විනාශ වන්නාවූ මිලියන ගණන් සෙනඟට සදාකාල ජිවනය ලැබෙන්නේය. උන්වහන්සේගේ පවිත්‍රතාවය, ප්‍රීතිය සහ මහිමය පැවති ස්වර්ග රාජ්‍යය අතහැර, එක් නැතිවූ බැටළුවෙකු මුදා ගැනීම සඳහා කැපවන සේක. එනම් පාපය නිසා වැටුණාවූ එක ලෝකයකි. එමෙන්ම උන්වහන්සේගේ එම මෙහෙයෙන් ආපසු හැරෙන්නේ නැත. උන්වහන්සේ පාපයේ ගැලී සිටීමට කැමතිවූ ජාතියක අනුග්‍රහය වන සේක. උන්වහන්සේගේ යාච්ඤාව යටත් වීම සඳහා පමණි. “අහෝ මාගේ පියාණෙනි, මේක මා විසින් නොබී පහවෙන්ට බැරි නම්, ඔබගේ කැමැත්ත වේවා.” —Ellen G. White, The Desire of Ages, pp. 690, 693.

**සාකච්ඡාව සඳහා ප්‍රශ්න**

`මේ ලෝකයේ අප කිසිවෙකුට දරාගත නොහැකි අන්දමට, දෙවියන්වහන්සේම, ක්‍රිස්තුස්වහන්සේ නමැති පුද්ගලයා තුළින් වින්දාවූ දුක පිළිබඳ දැනුම අපගේ දුක් වේදනාවලදී අපට කෙසේ උපකාරී වේද? අප වෙනුවෙන් ක්‍රිස්තුස්වහන්සේගේ දුක් විඳීම් අපට කුමන අර්ථයක් ලබා දිය යුතුද? මෙම පුදුමාකාර සත්‍යයෙන් අපට ලබාගත හැකි සැනසීම කුමක්ද? ඔබේ පිළිතුර ගැන ඔබ සිතන විට, එලන් වයිට්ගේ පහත ප්‍රකාශය මතක තබා ගන්න: “පාපයේ ප්‍රතිඵලයක් වූ  දුක් විඳීම් සියල්ලම පව් රහිත දෙවියන්වහන්සේගේ පුත්‍රයාණන්ගේ ළය තුළට වත් කරනු ලැබීය.” —Selected Messages, book 3, p. 129.`

`පංතියක් ලෙස මේ සතිය පුරා පරීක්ෂා කළාවූ ක්‍රිස්තුස්වහන්සේගේ දුක් විඳීම් පරීක්ෂා කර බලන්න. ක්‍රිස්තුස්වහන්සේ මුහුණ දුන්නාවූ සියුම් පරීක්ෂණ මොනවාද? ඒවා අපගේ පරීක්ෂණ සමඟ කුමන ආකාරයෙන් සමාන වේද? ඒවා අපගේ ඒවායින් වෙනස් වන්නේ කුමන ආකාරයෙන්ද? උන්වහන්සේ මෙවැනි අභියෝග වලට මුහුණ දුන් ආකාරය තුළින් අපගේ පරීක්ෂාවන්ට මුහුණ දීමට උපකාරී වන කුමන ක්‍රම අපට ඉගෙන ගත හැකිද?`

`ඔබගේ ප්‍රියතම බයිබලයේ පොරොන්දු මොනවාද? එනම් ශෝකයේදී සහ වේදනාවේදී ඔබට උපකාරී විය හැකි පොරොන්දුය. ඒවා ලියන්න. ඔබ වෙනුවෙන් ඒවා ප්‍රකාශ කරන්න. එමෙන්ම පංතියේදී සාකච්ඡා කරන්න.`

`මෙම කාර්තුවේ පාඩම් තුළින් ඔබ අවබෝධ කරගත් ප්‍රධාන කරුණු අඩංගු කර සාරාංශයක් ලියන්න. කුමන ප්‍රශ්න ඔබට විසඳී ඇත්ද? පිළිතුරු නොලැබූ කුමන ගැටළු තවත් ඉතිරිව ඇත්ද? අපට තවමත් මහත් සේ සංකීර්ණ වූද ඒවා පිළිබඳ කටයුතු කිරීමට අප එකිනෙකාට උපකාර කළ හැක්කේ කෙසේද?`