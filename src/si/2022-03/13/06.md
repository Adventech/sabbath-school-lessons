---
title:  දුක් විඳින්නාවූ දෙවියන්වහන්සේ
date:  22/09/2022
---

මේ ලෝකය තුළ ජීවත්වන තාක් කල් අපට දුක් විඳින්නට සිදුවෙන බව අපි සිතාගත යුතු වෙමු. වැටුණාවූ සත්වයින් ලෙස එය අපගේ ඉරණම වේ. ඊට වෙනස් ආකාරයෙන්, බයිබලයේ කිසිතැනක ඊට වඩා වෙනස් දෙයක් පොරොන්දු නොවේ.

`පහත සඳහන් පාඨ වලින් එම මාතෘකාව පිළිබඳ කුමක් පවසයිද? (ක්‍රියා 14:22; පිලිප්පි 1:29; 2 තිමොති 3:12).`

ඔව්, අපගේ දුක් විඳීම් මධ්‍යයේ කරුණු දෙකක් අප සිතේ තබාගත යුතුය.

පළමුව, අපගේ ස්වාමිවූ ක්‍රිස්තුස්වහන්සේ අප කිසිවෙකුට විඳීමට සිදු නොවූ ආකාරයේ දුකක් වින්ද සේක. කුරුසිය මතදී උන්වහන්සේ “උසුලන්නේ අපේ දුක්ය. දරන්නේ අපේ ශෝකයය.” (යෙසායා 53:4). අප පුද්ගලයින් ලෙස දන්නා දේවල් උන්වහන්සේ අප වෙනුවෙන් දුක් වින්ද සේක. පාපයෙන් තොර උන්වහන්සේ “අප වෙනුවට පාපය” වූ සේක. (2 කොරින්ති 5:21). එනම්, අප පාපකාරී සත්වයින් ලෙස අපට අවබෝධ කර නොගත හැකි ආකාරයේ දුකක් වින්ද සේක.

එහෙත්, දෙවනුව අප දුක් විඳින විටදී, ක්‍රිස්තුස්වහන්සේගේ දුක් විඳීමේ ප්‍රතිඵලයක් ලෙස, අපට පොරොන්දු වූ දෙය ක්‍රිස්තුස්වහන්සේ අප වෙනුවෙන් කළ බව මතක තබාගත යුතු වෙමු.

`යොහන් 10:28; රෝම 6:23; තීතස් 1:2; සහ 1 යොහන් 2:25 පාඨ කියවන්න. අපට කුමන දේවල් පොරොන්දු වීද?`

අප මෙහිදී කුමන ආකාරයේ දුක් වින්දත්, යේසුස්වහන්සේට ස්තූතිවන්ත වේවා, අපගේ පාප වෙනුවෙන් දඬුවම දරා සිටි බැවින් උන්වහන්සේට ස්තූති වේවා, ශුභාරංචිය ලබාදීම ගැන ස්තූති වේවා“අපට දැන් යේසුස්වහන්සේ තුළ අංග සම්පූර්ණ මිනිසුන් ලෙස සිටගත හැකිය. අපට සදාකාල ජීවනයේ පොරොන්දුව ඇත. ක්‍රිස්තුස්වහන්සේ කළ දෙය නිසාත්, උන්වහන්සේගේ අංග සම්පූර්ණ ජිවිතයේ සහ අංග සම්පූර්ණ පූජාවේ සම්පූර්ණත්වය නිසාත්, වේදනාවෙන්, බලාපොරොත්තු සුන්වීමේ සහ අහිමි වීම් වලින් යුක්තවූ මෙහි අපගේ ජීවිතය, ඇතිවී, නැතිවී ගියාවූ ගිනි දැල්ලක් මෙන් නැතිවී ගියේය. එයට වෙනස් ආකාරයෙන් අප වෙනුවෙන් බලා සිටින සදාකාලයට, එනම් නව ස්වර්ගයක සහ පොළොවක සදාකාලය වන, පාපයෙන් දුක් විඳීමෙන් සහ මරණින් තොර ජීවිතයකි. එමෙන්ම මේ සියල්ල අපට පොරොන්දු වී ඇත්තේ සහ නිශ්චිත කර ඇත්තේ, ක්‍රිස්තුස්වහන්සේ සහ සියුම් පරීක්ෂණය නිසා පමණි. උන්වහන්සේ එයට මුහුණ දුන්නේ, යම් දිනක ඉක්මණින් පැමිණෙන උන්වහන්සේ, “තමන් ආත්ම වේදනාවේ ඵල දැක තෘප්තියට පැමිණෙන....” නිසාය. (යෙසායා 53:11).