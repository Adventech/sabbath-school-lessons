---
title:  යේසුස්වහන්සේ ගෙත්සෙමනේදී
date:  20/09/2022
---

> <p></p>
> “උන්වහන්සේ ඔවුන්ට කථාකොට: මැරෙන තරම් මාගේ සිත ඉතා ශෝකවෙයි. නුඹලා මෙහි නැවතී අවදිව සිටපල්ලාය කියා, (මාර්ක් 14:34)

යේසුස්වහන්සේ මෙලොව අවුරුදු 33ක් පුරාවට මොනතරම් දුක් වින්දා වුවද, ඒ කිසිවක් කුරුසියට පෙර අවසන් පැය කිහිපය තුළ උන්වහන්සේ මුහුණ දීමේදී සිදුවූ දුක හා සමාන කළ නොහැකිය.  සදාකාල යුගයන්හි සිට ලෝකයේ පාපයට කරන්නාවූ යේසුස්වහන්සේගේ ජීවිත පුජාව සැලසුම් කරනු ලැබීය.  (එපීස 1:1-4; 2 තිමෝති 1:8, 9; තීතස් 1:1, 2). දැන් ඒ සියල්ල සිදුවෙමින් පවතී.

`ගෙත්සෙමනියේදී ක්‍රිස්තුස්වහන්සේගේ දුක් විඳීම ගැන පහත සඳහන් පාඨ අපට පවසන්නේ කුමක්ද? (මතෙව් 26:39; මාර්ක් 14:33-36; ලූක් 22:41-44).`

“උන්වහන්සේ මඳක් ඉස්සරහට ගොස්—එතරම් දුර නොව, ඔවුන්ට පෙනෙන ඇසෙන දුරකට ගොස්—මුහුණින් බිමට වැටුණු සේක. උන්වහන්සේට හැඟුණේ පාපය හේතුකොට ගෙන උන්වහන්සේ පියාණන්වහන්සේගෙන් වෙන් කර ඇති බවයි. ආගාධය ඉතා කළු සහ ඉතා ගැඹුරු වූ අතර, එය ඉදිරියේදී උන්වහන්සේගේ ආත්මය සැලෙන්නට විය. උන්වහන්සේගේ දිව්‍ය බලය ඉවත් කරන තරමට උන්වහන්සේගේ වේදනාව දැඩි විය යුතු නැත. මනුෂ්‍යයෙකු ලෙස උන්වහන්සේ මිනිසාගේ පාපයේ දුක වින්ද යුතුය. මිනිසා මෙන්, පාපයට විරුද්ධව දෙවියන්වහන්සේගේ ක්‍රෝධය අත් වින්ද යුතුය.

“ක්‍රිස්තුස්වහන්සේ මීට පෙර කිසිදිනක නොවූ ආකාරයෙන් වෙනස් ආකල්පයක සිටින සේක. උන්වහන්සේගේ දුක් විඳීම ප්‍රොපේතවරයාගේ වචන වලින් ඉතාමත්ම හොඳින් විස්තර කළ හැකිය. “එම්බා කඩුව, මාගේ එඬේරාටත්, මාගේ සහායකාරවූ මනුෂ්‍යයාට විරුද්ධව පිබිදී යන්නැයි සේනාවල ස්වාමීන්වහන්සේ කියන සේක.” (සෙකරියා 13:7). පාපකාරී මිනිසාගේ සහතිකය සඳහා ක්‍රිස්තුස්වහන්සේ දිව්‍ය සාධාරණය යටතේ දුක් විඳිමින් සිටි සේක. සාධාරණය ඉෂ්ට කිරීමට උන්වහන්සේ වග බලාගත් සේක. එතැන් පටන් උන්වහන්සේ අන් අයට මැදිහත්කාරයෙක් වූ සේක. දැන් උන්වහන්සේ තමන් වෙනුවෙන් මැදිහත්කාරයාණන් කෙනෙක් සිටිනු දැකීමට ආශාවෙන් සිටි සේක.” —Ellen G. White, The Desire of Ages, p. 686.

`ගෙත්සමනියේදී යේසුස්වහන්සේට කුමක් සිදුවන්නේදැයි මෙනෙහි කරන්න. දැනටමත්, ලෝකයේ පාපය උන්වහන්සේ මතට පතිත වීමට සූදානම්ව ඇත. එය කුමන ආකාරයේ දෙයක් වී දැයි සිතා බලන්න. එවැනි දෙයකට මුහුණ දීමට කිසිම මනුෂ්‍යයෙකුට මීට පෙර හෝ මින් පසුද සිදුවී නැත. දෙවියන්වහන්සේ තුළ අප වෙනුවෙන් ඇති ප්‍රේමය කුමක් පවසයිද? මින් ඔබට කුමන බලාපොරොත්තුවක් අත් කරගත හැකිද?`