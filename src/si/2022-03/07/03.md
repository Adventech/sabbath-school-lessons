---
title:  අපගේ පියාණන්වහන්සේ කවුද?
date:  08/08/2022
---

ඔස්වල්ඩ් චැම්බර්ස් නැමැත්තා මෙසේ ලියයි: “දෙවියන්වහන්සේ කරන්නට යන්නේ කුමක් දැයි ඔබ අසමින් සිටියේද?  උන්වහන්සේ ඔබට කිසිදිනක නොකියන සේක. දෙවියන්වහන්සේ කරන්නට යන දේ ඔබට නොපවසන සේක; උන්වහන්සේ කවුද යන්න ඔබට එළිදරව් කරන සේක.” —My Utmost for His Highest (Uhrichsville, OH: Barbour & Company, Inc., 1963), January 2.

`ඔබ සිතන්නේ චැම්බර්ස් මෙම අදහසෙන් කුමක් අදහස් කරන්නේ ද?`

අප දන්නා පරිදි, යෝබ්ගේ පොත ආරම්භ වන්නේ යෝබ්ට බලපෑ මහා ඛේදජනක සිද්ධියක් සමගිනි. ඔහුගේ ජීවිතය සහ ඔහුගේ බිරිඳ හැර ඔහුට සියල්ල අහිමි වන අතර, ඇය ඔහුට යෝජනා කරන්නේ “දෙවියන්වහන්සේට ශාප කොට මැරියන්න!” ‍(යෝබ් 2:9). පහත දැක්වෙන්නේ ඔහුගේ මිතුරන් එය සිදු වූයේ මන්දැයි සොයා බැලීමට උත්සාහ කරන සාකච්ඡාවකි. මේ සියලු‍ සාකච්ඡා මධ්‍යයේ දෙවියන්වහන්සේ නිශ්ශබ්දව සිටින සේක.

ඉන්පසු හදිසියෙන්ම යෝබ් 38 පරිච්ඡේදයේදී, දෙවියන්වහන්සේ පෙනී සිට මෙසේ විමසන සේක.” “අනුවණ වචන වලින් මන්ත්‍රණය අඳුරු කරන මොහු කවුද?” (යෝබ් 38: 2). උන්වහන්සේ මොහොතක් නොනැවතී පුදුම කරවන සුළු ප්‍රශ්න 60ක් ඔහුගෙන් අසන සේක. ඔබගේ බයිබලය දිග හැර මේවා යෝබ් 38 සහ 39 පරිච්ඡේද වලින් සොයා බලන්න.

අවසාන ප්‍රශ්නයට පසුව, යෝබ් මෙසේ පිළිතුරු දෙයි, “මම නීචයෙක්මි. මම ඔබට පිළිතුරු දෙන්නේ කෙසේද? මම අතින් කට වසා ගතිමි. මම වරක් කතා කළෙමි, එහෙත් උත්තර නොදෙන්නෙමි. එසේය,  දෙවරක් කථා කළෙමි.”‍ නුමුත් තවත් එසේ කථා නොකරන්නෙමි.” (යෝබ් 40:4, 5,). එහෙත් දෙවියන්වහන්සේ අවසන් නොකළ සේක. ඉන්පසු උන්වහන්සේ නැවතත් පටන් ගෙන වෙනත් “විශාල”‍ ප්‍රශ්න මාලාවක් අනුපිළිවෙලින් ඇසූ සේක.

`යෝබ් 42:1-6 පාඨවලින් යෝබ්ගේ අවසාන ප්‍රතිචාරය කියවන්න. දෙවියන්වහන්සේ යෝබ්ට පැවසීමට උත්සාහ කළේ කුමක්ද? එමෙන්ම ඉන් ඔහුට කුමන බලපෑමක් ඇතිවේද?`

යෝබ්ගේ මිතුරන්ගේ “ඇයි” යන ප්‍රශ්නවලට දෙවියන්වහන්සේ කිසිවිටෙක පිළිතුරු සපයන්නේ නැත. නමුත් දෙවියන්වහන්සේගේ මැවීමේ විශ්මයජනක ක්‍රියා තුළින් උන්වහන්සේගේ අසමසම ශ්‍රේෂ්ඨත්වය එළිදරව් කෙරේ. මෙයින් පසු, යෝබ්ට නිසැකවම කිසිම පිළිතුරක් අවශ්‍ය නොවේ. විස්තර කරදීමේ අවශ්‍යතාවය දෙවියන්වහන්සේගේ විශිෂ්ටත්වය දක්වන චිත්‍රයක් මගින් යටපත් කරනු ලැබීය.

මෙම කථාන්තරය අවබෝධ කරගැනීමට අපහසු දෙයක් ඉදිරිපත් කරයි. බලාපොරොත්තුව සහ දිරිගැන්වීම් අප දන්නේ ඉතා ස්වල්පයක් බව අවබෝධ කර ගැනීම තුළින් ඇති වෙයි. සහජයෙන්ම, අපි සියල්ල දැනගැනීම තුළින්  සැනසුම සොයා ගැනීමට උත්සාහ කරමු. එම නිසා අපට එම දැනුම නැතිවිට  අපි අධෛර්යයට පත් වෙමු. සමහර අවස්ථාවලදී දෙවියන්වහන්සේ අපගේ නොදැනුවත්කම ඉස්මතු කර පෙන්වන සේක. ඒ අනුව අපට වැටහෙන්නේ මනුෂ්‍ය බලාපොරොත්තු වලට ආරක්ෂාව සොයාගත හැක්කේ අපට වඩා බොහෝ සෙයින් ශ්‍රේෂ්ඨ තැනැන්වහන්සේ තුළින් බවය.

`ඔබට අවබෝධ කරගත නොහැකි දේවල් දැන් සිදුවෙමින් පවතින්නේද? එය එසේ නම්, දෙවියන්වහන්සේගේ චරිතය වෙත අවධානය යොමු කරන්න. එසේ කිරීම මගින් ඔබට දැනට අවබෝධ කරගත නොහැකි දේවල් තුළින් නොපසුබට විය යුතු බවට අවශ්‍ය බලාපොරොත්තුව ලබා දිය හැක්කේ කෙසේද?`