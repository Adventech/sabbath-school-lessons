---
title:  අපගේ පියාණන්වහන්සේගේ විනය හැසිරවීම
date:  11/08/2022
---

`හෙබ්‍රෙව් 12:5-13 පාඨ කියවන්න. මෙහි අපට ඇති පණිවිඩය කුමක්ද? එමෙන්ම එය මේ කාර්තුවේ අප ඉගෙන ගනිමින් සිටි දෙය සමග ගැලපෙන්නේ කෙසේද?`

හෙබ්‍රෙව් 12:5-13 පාඨ වලින්, පාවුල් විනය සම්බන්ධයෙන් ඇති වන පීඩා විස්තර කරයි. නොයෙක් බයිබල් පරිවර්තනවල මෙම ඡේදය පරිවර්තනය කිරීමේදී “විනය” යන්නට විවිධාකාරයේ වචන භාවිතා කර ඇත. ග්‍රීක ලෝකයේ, මෙම වචනයේ අර්ථය වන්නේ ‍“අධ්‍යාපනය”‍ යන්නයි. එබැවින් “විනය” යන්නෙහි අර්ථය වන්නේ, පාවුල් පවසන අන්දමට, එනම් හෙබ්‍රෙව් 11 වැනි පරිච්ඡේදයේ සඳහන් කර ඇති අන්දමට, දෙවියන්වහන්සේ අපව ඇදහිල්ලේ පාසැල තුළ උගන්වන ආකාරයයි.

හෙබ්‍රෙව් 11 වැනි පරිච්ඡේදය පුරාම, ඇදහිල්ලේ ස්ත්‍රී පුරුෂයින්ව චිත්‍රයට නගයි. ඔවුන්ට විවිධ වර්ගයේ ගැටළු පැමිණි විටදී ඉදිරියට යාමට උපකාර වූයේ, ඔවුන්ගේ ඇදහිල්ලයි. අපි 12 වන පරිච්ඡේදය වෙතට පිවිසෙන විටම, පාවුල් පාඨකයන් වන අප වෙත හැරෙයි. අපට පෙර බොහෝ මිනිසුන් ඇදහිය නොහැකි දුෂ්කරතාවලට එරෙහිව නොසැලී සිටි බැවින්, අපටත් ඇදහිල්ලේ ජීවිතය දිව ගොස් අවසන් කළ හැකි බව ඔහු පවසයි. වැදගත් දෙය වන්නේ අපගේ දෑස් යේසුස්වහන්සේ වෙත යොමු කිරීමයි (හෙබ්‍රෙව් 12:2). ඒ ආකාරයෙන් කරදර සහිත කාලවලදී උන්වහන්සේ ආදර්ශයක් වනු ඇත. (හෙබ්‍රෙ. 12:3). 12 වන පරිච්ඡේදය කියවීම ඇස් කණ්නාඩි කුට්ටමක් ලැබුණා හා සමානය. මෙම කණ්නාඩි නොමැතිව අපගේ දෘෂ්ටිය නිතරම බොඳ වන්නේය. මෙම කණ්ණාඩි නැතිව අපගේ දැක්ම හෝ දුෂ්කරතා පිළිබඳ අවබෝධය සැමවිටම නොපැහැදිලි වනු ඇත. නමුත් මෙම කණ්නාඩි දෙස බැලීමෙන් අපගේ සංස්කෘතිය අප මත පීඩනය කරන දුක් වේදනා පිළිබඳ බොඳ වූ පැහැදිලි කිරීම නිවැරදි කරනු ඇත. එවිට අපට පැහැදිලිව අවබෝධයක් ලැබෙන අතර,  පීඩාවලට බුද්ධිමත්ව ප්‍රතිචාර දැක්විය හැකිය.

**හෙබ්‍රෙව් 12:1-13 පාඨ ඇස් “කණ්ණාඩි” තුළින් කියවන්න. දැන් 5-13 දක්වා පාඨ ගැන මෙනෙහි කරමින් මෙම ප්‍රශ්නවලට පිළිතුරු සපයන්න:**

`විනය පිළිබඳ මූලාශ්‍රය කුමක්ද?`

`විනය කෙරෙහි අපි දක්වන ප්‍රතිචාරය කුමක්ද?`

`විනයේ අරමුණ කුමක්ද?`

`හෙබ්‍රෙව් 12:1-13 දක්වා පාඨ නැවත කියවන්න. බලාපොරොත්තුව ඇති කරගැනීමට ඔබට හඳුනාගත හැකි සියලු‍ හේතු ලැයිස්තුවක් සාදන්න. ඔබගේ ආත්මික “අධ්‍යාපනයේදී”  මෙම බලාපොරොත්තුව ඔබ කෙසේ අත් දුටුවේද?`