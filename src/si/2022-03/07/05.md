---
title:  අප වෙනුවෙන් අපගේ පියාණන්වහන්සේගේ සැලැස්ම
date:  10/08/2022
---

`සෑමකෙනෙක්ම බලාපොරොත්තුව සොයමින් සිටිති. එහෙත් එය සොයාගත හැක්කේ කොහෙන්ද? සමහර අයට බලාපොරොත්තුව හමුවන්නේ මිතුරෙකුගේ සිනහව තුළින්ය. තවත් සමහරුන්ට බලාපොරොත්තුව වර්ධනය වන්නේ මූල්‍ය සුරක්ෂිතභාවයෙන් හෝ ස්ථාවර විවාහයක් තුළය. ඔබ සාමාන්‍යයෙන් බලාපොරොත්තුව සහ ධෛර්යය සොයාගන්නේ කොහෙන්ද?`

යෙරෙමියා පොතේ, ප්‍රොපේතවරයා ලියන්නේ තම ජීවිතවල  බලාපොරොත්තු සුන්වූ මිනිසුන්ටය. මක්නිසාද ඔවුන් පිටමං කරනු ලැබීම නිසාය. “‍බබිලෝනියේ ගංගා ළඟ ඉඳගනිමුව. එසේය, එහිදී සියොන් සිහිවූ කල ඇඬීමුව.”‍ (ගීතාවලිය 137:1). එහෙත් ඔවුන්ගේ සිත් තැවුලට පත් වුවද, ඔවුන් බලාපොරොත්තු අත් නොහැරිය යුතු හේතු යෙරෙමියා ඉදිරිපත් කරයි.

`යෙරෙමියා 29:1-10 පාඨවල බලාපොරොත්තු තබා ගැනීමට කුමන හේතු ඉදිරිපත් කරයිද?`

මෙම ඡේදයේ, ඉස්මතු කර දැක්වීමට සුදුසු වැදගත් වන මූලධර්ම තුනක් අඩංගු වේ.

පළමුව, දෙවියන්වහන්සේ උන්වහන්සේගේ සෙනඟට පවසන්නේ ඔවුන් බලාපොරොත්තු අත් නොහැරිය යුතු බවයි, මක්නිසාද ඔවුන් එම තත්වයට පත්වී ඇත්තේ අහම්බෙන් හෝ අනපේක්ෂිත දුෂ්ට කමක් නිසාවත් නොවන බැවිනි. මක්නිසාද දෙවියන්වහන්සේ මෙසේ පවසන සේක:  “අල්ලා ගන්නා ලදුව යෙරුසලමෙන් බබිලෝනියට මා විසින් ගෙන ගියාවූ ......”‍ (යෙරෙමියා 29:4). ඔවුන් දුෂ්ටකම මගින් වට කර ගත්තද, යූදය කිසි විටෙක දෙවියන් වහන්සේගේ දෑත් අත නොහැරියේය.

දෙවනුව, ඔවුන් බලාපොරොත්තු අත් නොහැරිය යුතු බව දෙවියන්වහන්සේ සෙනඟට පවසන්නේ, පවතින දුෂ්කරතා තුළ පවා උන්වහන්සේට තම කාර්යය කළ හැකි බැවිනි. “මා විසින් නුඹලා දාසකමට ගෙනගියාවූ නුවරේ සමාදානය සොයා එය උදෙසා ස්වාමීන්වහන්සේට යාච්ඤාකරපල්ලා. මක්නිසාද එහි සමාදානයෙන් නුඹලාට සමාදානය ලැබෙයි.” (යෙරෙමියා 29:7).

තෙවනුව, දෙවියන්වහන්සේ උන්වහන්සේගේ දරුවන්ට බලාපොරොත්තු අත් නොහැරිය යුතු බව පවසන සේක. මක්නිසාද උන්වහන්සේ විශේෂිත අවස්ථාවකදී දුෂ්ටකම් අවසන් කරන බැවිනි: “මක්නිසාද ස්වාමීන්වහන්සේ මෙසේ කියනසේක: බබිලෝනියේ අවුරුදු සැත්තෑවක් සම්පූර්ණවූ කල්හි මම නුඹලා දෙස බලා නැවත මේ ස්ථානයට නුඹලා පැමිණවීමෙන් නුඹලා ගැන මාගේ යහපත් වචනය ඉෂ්ටකරන්නෙමි.” (යෙරමියා 29:11-14).

දෙවියන්වහන්සේ ඔවුන්ගේ අතීතය ගැන වග බලාගන්නා ආකාරය, ඔවුන්ගේ වර්තමානය වග බලාගන්නා ආකාරය සහ ඔවුන්ගේ අනාගතය වගබලාගන්නා ආකාරය පැහැදිලි කිරීමෙන් පසුව, උන්වහන්සේ තම සෙනඟ කෙරෙහි උන්වහන්සේගේ මුදු මොළොක් සැලකිල්ල ඉතා අලංකාර ලෙස පවසන සේක.  (යෙරෙමියා 29:11-14 බලන්න).

`යෙරෙමියා 29:11-14 පාඨ කියවන්න, “ඔබ” යන වචනයට පසුව “ඔබ” ඔබගේ නම පවසන්න. එනම් දෙවියන්වහන්සේ පුද්ගලිකව ඔබට එය පොරොන්දු වන ආකාරයටය. ඔබගේ වර්තමාන අරගලය කුමක් වුවද, මෙම පොරොන්දු ඔබට අදාළ කරගන්න.`