---
title:  අපගේ පියාණන්වහන්සේගේ පැවතීම
date:  09/08/2022
---

> <p></p>
> “මක්නිසාද නුඹේ දෙවිවූ ස්වාමීන්වහන්සේ වන මම; භය නොවන්න. මම නුඹට පිහිට වන්නෙමියි කියමින් නුඹේ දකුණ’ත අල්ලන්නෙමි.” (යෙසායා 41:13).

යම් පුද්ගලයෙක් වරක් මෙසේ පැවසීය: “දෙවියන්වහන්සේ දුරස්ථව සිටින බව පෙනෙන විට, ඈතට ගොස් ඇත්තේ කවුද? අපට ගැටළු ඇති වන විටදී දෙවියන්වහන්සේ අපව අතහැර ගොස් ඇති බවට අපි නිගමනය කරමු. සත්‍යය වන්නේ උන්වහන්සේ කොහේවත් ගොස් නැති බවයි.

පිටමං කරනු ලැබූ යුදෙව්වන්ට දෙවියන්වහන්සේ බොහෝ ඈත්ව සිටින බව හැඟුණි. එහෙත්, යෙසායා තුළින් දෙවියන්වහන්සේ ඔවුන්ගේ අනාගත මිදීම ගැන තහවුරු කළසේක. කෙසේවෙතත්, යෙරුසලමට ආපසු යාම අනාගත මිදීම ගැන තහවුරු කළසේක. කෙසේවෙතත් යෙරුසලමට ආපසු යාම තවමත් අනාගතයේ බොහෝ වසර ගණනාවකට පසුව සිදුවන බැවින් දෙවියන් වහන්සේ ඔවුන්ගෙන් ඈත් වී නැති බව මිනිසුන්ට දැන ගැනීමට සහ බලාපොරොත්තුව ඇති කරගැනීමට සෑම හේතුවක්ම ඇති බවත් දැන ගැනීම උන්වහන්සේගේ අභිලාෂය විය.

`යෙසායා 41:8-14 පාඨ කියවන්න. අනාගතයේදී ගැළවීම බලාපොරොත්තුවෙන් සිටින මිනිසුන්ට එම බලාපොරොත්තුවට කුමන හේතු හඳුනාගත හැකිද? මෙම පොරොන්දුව අපගේ මෙලොවට පිටමං කරනු ලැබූ අවසන් වන තුරු බලා සිටින අපට මෙම පොරොන්දුව උපකාරවත් වන්නේ කෙසේද?`

මෙම පාඨවල සඳහන් ඉතාම බලවත් චිත්ත රූපය 13 පාඨයේ දක්නට ලැබේ. විශ්වයේ සර්වබලධාරී දෙවියන්වහන්සේ උන්වහන්සේගේ මිනිසුන් බිය විය යුතු නැති බව පවසන සේක. මක්නිසාද, “ඔබගේ දකුණු අත අල්ලන්නේ,” උන්වහන්සේ බැවිනි. අපගේ පොළොවේ සිට ආලෝක වර්ෂ ගණනාවකට දුරින් පිහිටි විශාල සිංහාසනයක් මත අසුන් ගෙන මෙලොව සිදුවන දේවල් පාලනය කිරීම එක් දෙයකි. එහෙත් උන්වහන්සේ උන්වහන්සේගේ ප්‍රේමවන්ත පුද්ගලයින්ගේ දෑත් අල්ලා ගැනීමට තරම් සමීප බව වටහා ගැනීම සම්පූර්ණයෙන්ම වෙනස් පින්තූරයකි.

අප කාර්යබහුලවූ විටදී, දෙවියන්වහන්සේ අපට බොහෝ සමීප බව මතක තබා ගැනීම අපහසු විය හැකිය. එහෙත් උන්වහන්සේ ‘එම්මානුවෙල්’, බව “දෙවියන්වහන්සේ අප සමඟය,” බව අප මතක තබා ගන්නා විට ඉන් විශාල වෙනසක් ඇති කරයි. දෙවියන්වහන්සේ අප සමඟ සිටින විට, උන්වහන්සේගේ අරමුණු, උන්වහන්සේගේ පොරොන්දු සහ උන්වහන්සේගේ වෙනස් කිරීමේ බලයද අප සමග පවතී.

`ඉදිරි දින කිහිපය තුළ, අත්හදා බැලීමක් කිරීමට උත්සාහ කරන්න. හැකි සෑම මොහොතකදීම, විශ්වයේ දෙවියන්වහන්සේ ඔබගේ දෑත් අල්ලා ගැනීමට තරම් ඔබට සමීපව සිටින බවත් ඔබට උදව් කරන බවට පුද්ගලිකව පොරොන්දු වන බවත් ඔබට මතක් කර දීමට උත්සාහ කරන්න. ඔබ ජීවත් වන ආකාරයට මෙය වෙනස් වන්නේ කෙසේදැයි වාර්තාවක් තබා ගන්න. සබත් දවසේ පංතියේදී ඔබගේ අත්දැකීම සාකච්ඡා කිරීමට සූදානම් වන්න.`