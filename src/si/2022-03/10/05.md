---
title:  වසා තිබූ මුඛය
date:  31/08/2022
---

සියුම් පරීක්ෂණ වලදී නිහතමානීකමේ ඉතාමත්ම බලසම්පන්න උදාහරණය පැමිණෙන්නේ යේසුස්වහන්සේගෙනි. යේසුස්වහන්සේ මෙසේ කී සේක: “මම සිතින් මෘදුව යටත්ව සිටින බැවින් ..... (පැමිණ) මාගෙන් ඉගෙන ගනිල්ලා.” (මතෙව් 11:29). උන්වහන්සේ එය ප්‍රකාශ කළේ අපට සිතා ගැනීමටවත් නොහැකි අන්දමටය.

`1 පේත්‍රැස් 2:18-28 පාඨ කියවන්න. පේත්‍රැස් වහලුන්ට පුදුමාකාර අවවාදයක් දෙයි. ඔහු යේසුස්වහන්සේ අසාධාරණ සහ වේදනාකාරී සැලකිලි වලට ප්‍රතිචාර දැක්වූ ආකාරය විස්තර කරමින්, උන්වහන්සේ ඔවුන්ට, “නුඹලා උන්වහන්සේ අඩි පාරේ යන පිණිස නුඹලාට ආදර්ශයක් දී ගිය සේක” යන අවවාදය ඉතිරි කළසේක. (1 පේත්‍රැස් 2:21). යේසුස්වහන්සේගේ ආදර්ශයෙන් අපට සියුම් පරීක්ෂණ වලදී නිහතමානීකම පිළිබඳ කුමන ප්‍රතිපත්ති ලබාගත හැකිද? එනම් මෙහිදී පේත්‍රැස්ගේ ප්‍රකාශයට අනුවය.`

යම් පුද්ගලයෙක් වෙනත් අයෙකුට අසාධාරණ ලෙස සලකනු දැකීමට සිදුවීම භයානක දෙයකි. එමෙන්ම එය බොහෝ වේදනාකාරී වන්නේ එම සැලකිලි අපට ලැබෙන විටදීය. මක්නිසාද අපට සාමාන්‍යයෙන් සාධාරණත්වය පිළිබඳ දැඩි හැඟීමක් ඇති අතර, අසාධාරණය සිදුවන විටදී අපගේ සහජ හැඟීම වන්නේ “සියල්ල නිවැරදි කරගැනීමය.” ඒ අතරතුරේදී අපි ධර්මිෂ්ඨ යයි සහ සාධාරණ කෝපය යන හැඟීම් වල එල්ලී සිටිමු.

නිහතමානීව ජීවත්වීම පහසු කාර්යයක් නොවේ. එය සමහර විට කළ නොහැකි දෙයකි. අප එක වැදගත් සත්‍යයක් වැළඳගෙන සිටි විටය. එනම් සියළුම අසාධාරණ ක්‍රියා පාලනය කිරීම අපගේ ස්වර්ගීය පියාණන්වහන්සේ සතු කාර්යයක් බව විශ්වාස කළ යුතු වෙමු. එමෙන්ම උන්වහන්සේ අප වෙනුවෙන් උන්වහන්සේගේ කැමැත්ත ලෙස සාදන සේක. එයින් අදහස් කරන්නේ අපද, අපව අසාධාරණයෙන් සැමවිටම බේරා නොගන්නා බව, යේසුස්වහන්සේ මෙන්, විවෘතවී සිටිය යුතුය යන්නයි. එහෙත් අපගේ ස්වර්ගීය පියාණන්වහන්සේ තවමත් අප සමග සිටින බවත් වග කියන බවත් අපි මතක තබාගත යුතු වෙමු.

පේත්‍රැස්ගේ අවවාදය යේසුස්වහන්සේගේ ජීවිතයෙන් ගත් ආදර්ශයකි. අසාධාරණ සැලකිලි ඉදිරියේ නිශ්ශබ්ද වීම දෙවියන්වහන්සේගේ මහිමයට දක්වන ශ්‍රේෂ්ඨ සාක්ෂියකි. එනම් එය “මිනිසුන් නිවැරදි කිරීමට,” වඩා ශ්‍රේෂ්ඨය. කායාඵස් සහ පිලාත් ප්‍රශ්න කළවිටදී එම තත්වය වෙනස් කිරීමට බොහෝ දේවල් කියා උන්වහන්සේගේ සාධාරණත්වය පෙන්වීමට යේසුස්වහන්සේට අවස්ථාව තිබුණි. එහෙත් උන්වහන්සේ එසේ නොකළ සේක. උන්වහන්සේගේ නිශ්ශබ්දතාවය උන්වහන්සේගේ නිහතමානීකමට සාක්ෂියක් විය.

`ඔබට අසාධාරණ ලෙස සැලකූ විටදී ඔබ එම තත්වය ගැන කෙසේ ක්‍රියා කරන්නේද? අද මෙහිදී ඔබ දුටුවාවූ ප්‍රතිපත්ති කිහිපයක් ඔබගේ ජීවිතයට අදාළ කරගන්නේ කෙසේද?`