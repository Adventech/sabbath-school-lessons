---
title:  අපට රිදවන අයට ප්‍රේම කිරීම
date:  30/08/2022
---

වරක් යම් පුද්ගලයෙක් මෙසේ කීවේය: “සතුරන්ට ප්‍රේම කිරීම යනුවෙන් අදහස් වන්නේ, මුතු වැළලුණාවූ කුණු වලට යාච්ඤා කිරීම නොවේ. ඒ වෙනුවට ඉන් අදහස් කරන්නේ අපි දූවිලි මත තිබෙන මුතු ඇටයට ප්‍රේම කිරීමය... දෙවියන්වහන්සේ අපට ප්‍රේම කරන්නේ අපි ස්වභාවයෙන්ම ප්‍රේමය ලැබීමට සුදුසු නිසා නොවේ. එහෙත් උන්වහන්සේ අපට ප්‍රේම කරන බැවින් අපි ප්‍රේමය ලැබීමට සුදුස්සන් වෙමු.”

`ඔබගේ සතුරන් දෙස බලන විට ඔබ කුමක් දකින්නේද? මුතු ඇටයද, එය වටා ඇති කුණුද?`

`මතෙව් 5:43-48 දක්වා කියවන්න. යේසුස්වහන්සේ අපගෙන් ඉල්ලන්නේ අපගේ සතුරන්ට ප්‍රේම කරමින් ඔවුන් වෙනුවෙන් යාච්ඤා කරන ලෙසය. අප අපගේ සතුරන්ට ප්‍රේම කළ යුතුය යන්න පැහැදිලි කිරීමට උන්වහන්සේ ස්වභාව ධර්මයෙන් කුමන උදාහරණ ඉදිරිපත් කරන සේක්ද? උන්වහන්සේ අපට උගන්වන කරුණ කුමක්ද?`

මතෙව් 5:45 පාඨයෙන් යේසුස්වහන්සේ උන්වහන්සේගේ පියාණන් වහන්සේ ඉදිරිපත් කරමින් අපට රිදවන අයට අපි කෙසේ සැලකිය යුතුද යන්න පැහැදිලි කරන සේක. ඔවුන් සමහරවිට අපව ඉතාම දරුණු සියුම් පරීක්ෂණ වලට යොමුකරනු ඇත. පියාණන්වහන්සේ ධර්මිෂ්ඨ අධර්මිෂ්ඨ අය යන සියළු දෙනාටම වැසි වස්සන බව යේසුස්වහන්සේ පවසන සේක. දෙවියන්වහන්සේ අධර්මිෂ්ඨයින්ට වැසි වස්සන්නේ නම්, අපි ඔවුන්ට කෙසේ සැලකිය යුතුද?

අපි නිතරම කරදර ඇති කරන සියළු දෙනාම කෙරෙහි උණුසුම්, නොපැහැදිලි හැඟීම් ඇති කර ගත යුතු බව යේසුස්වහන්සේ අපට කීමට උත්සාහ දරන්නේ නැත. එසේ වුවත්, එසේ කිරීමටද හැකිය. මූලික වශයෙන්, සතුරන්ට ප්‍රේම කිරීම යනු විශේෂයෙන් ඔවුන් කෙරෙහි අප තුළ ඇති හැඟීම නොවේ. එහෙත් සැලකිල්ල සහ ප්‍රේම කරන බව ප්‍රකාශ කරන්නාවූ විශේෂිත ක්‍රියාය.

මෙම ඡේදය යේසුස්වහන්සේ අවසන් කරන්නේ, සැමවිටම ගැටළු ඇති කරන පාඨයකිනි. “එබැවින්, නුඹලාගේ ස්වර්ගීය පියාණන්වහන්සේ සම්පූර්ණව සිටින්නාක් මෙන් නුඹලාත් සම්පූර්ණව සිටපල්ලා.” (මතෙව් 5:48). එහෙත් එහි අර්ථය ඉතා පැහැදිලිය. දෙවියන්වහන්සේ අංග සම්පූර්ණ වනවා මෙන් අංග සම්පූර්ණ වීමට කැමති අය, දෙවියන්වහන්සේ සතුරන්ට ප්‍රේම කළ ආකාරයෙන් අපිද ප්‍රේම කළ යුතුය යන්නයි. දෙවියන්වහන්සේගේ දර්ශනය තුළ අංග සම්පූර්ණ වීම යනු විරුද්ධ අයට ප්‍රේම කිරීමය. එමෙන්ම එසේ කිරීමට දෙවියන් වහන්සේට පමණක් දිය හැකි හදවත තුළ යටහත් පහත් භාවය අවශ්‍ය වේ.

‘නිහතමානීකම’ යන්නෙහි අර්ථය සිතෙහි තබාගෙන, (තුවාල ලැබීම ඉවසීමෙන් සහ කෝපයෙන් තොරව දරා සිටීම) ස්වාමීන්වහන්සේට ඔබට නිහතමානී හදවතක් දීමට අවශ්‍ය වන ලෙස ඔබ කළ යුතු වෙනස්කම් ලැයිස්තුවක් සාදන්න. එමගින් සතුරන් කෙරෙහි නිවැරදි ආකල්පයක් ඔබට ඇතිකරගත හැකිය.