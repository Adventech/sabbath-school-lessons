---
title:  “කඩන ලද රොටි සහ වත්කරන ලද මිදි යුෂ
date:  28/08/2022
---

`සලකා බලන්න: ඔස්වල්ඩ් චේම්බර්ස් පවසා ඇත්තේ අප අන් අයට “කැඩුණු රොටි සහ වත් කළ මිදි යුෂ” විය යුතු බවයි.  ඔහු මෙයින් කුමක් අදහස් කරන්නට ඇත්ද?`

බයිබලය පුරාම අන් අයට සේවය කිරීමට යොමුවූ “බිඳුණා” වූ මිනිස්සු සිටිති. මිනිසුන්ව පොරොන්දු දේශයට ගෙන යද්දී නිමක් නැති ඕපාදූප සහ විවේචන විඳදරාගැනීමට මෝසෙස්ට සිදුවිය. යෝසෙප්ව ගමනකට කැඳවනු ලැබූ අතර, එහිදී ඔහුව පාවා දුන් අතර සිරගත කරනු ලැබීය. එහෙත් ඔහුව මිසරයේ සේවය කිරීම සඳහා යොදවනු ලැබීය. මෙම සිද්ධීන් වලදී මෙවැනි  අවස්ථා දෙවියන්වහන්සේ සිදුවීමට ඉඩ හැරියේ උන්වහන්සේගේ මහිමය සහ සැලකිල්ල ඔවුන්ගේ ජීවිත තුළින් හෙළි දැක්වීම සඳහාය. එනම් ඔවුන්ට පමණක් නොව එහෙත් අන් අයගේ යහපත සඳහාය. දෙවියන්වහන්සේ අපවද ඒ ආකාරයෙන්ම භාවිතා කරනු ඇති. එවැනි අවස්ථාවලදී කෝපවීම සහ රිදවීම් වලට යටත්වීම පහසුය. එහෙත් අපි ඊයේ දුටු ආකාරයට යටහත් පහත් භාවය යනු එවැනි දේවල් දරා සිටීම සඳහා දෙවියන්වහන්සේ අපට දෙන ලද හැකියාවන්ය. එනම් “ඉවසීමෙන් සහ අමනාපයකින් තොරව”ය.

`එසකියෙල් 24:15-27 පාඨ කියවන්න. මෙහි සිදුවන්නේ කුමක්ද? එසකියෙල්ට මෙම සියුම් පරීක්ෂණය තුළින් යාමට සිදුකරන්නේ මන්ද?`

එසකියෙල් 24:24 හි දෙවියන්වහන්සේ මෙසේ පවසන සේක. “‍මෙසේ එසකියෙල් නුඹලාට සලකුණක් වන්නේය. සියල්ල ඔහු කළ ලෙසම ඔබත් කරනවා ඇත. මෙය පැමිණි කල, මා දෙවි වූ ස්වාමීන්වහන්සේ බව නුඹලා දැන ගන්නවා ඇත.” එසකියෙල්ගේ ආදර්ශය තුළින්, ඊශ්‍රායෙල් මිනිසුන් සත්‍යය වන  දෙවියන්වහන්සේ කවුද යන්නත් සර්ව බලධාරී දෙවියන්වහන්සේ බවත් අවබෝධ කරගනිති. ඔවුන් මෙම සත්‍යය අවබෝධ කරගන්නේ, එසකියෙල්ගේ ජීවිතය සංකේතවත් කළ අනාවැකි ඉටුවීම තුළින් සහ ඔහු මුහුණ දුන් දුක් වේදනා තුළින්ය. කොපමණ මිනිසුන් සංඛ්‍යාවක් අපගේම කැඩී බිඳී ගියාවූ ස්ථාන තුළින් “සර්වබලධාරී ස්වාමීන්වහන්සේව” හඳුනාගනීදැයි දන්නේ කවුද?

`ඉක්මණින් හෝ පසුව ජීවිතයම අප සියල්ලන්ම බිඳ දමයි. බිඳී යාම පිළිබඳ ඔබේ අත්දැකීම කුමක්ද? ඔබ ඉගෙන ගත් පාඩම් මොනවාද? ඔබේම බිඳුණු ආත්මය වෙනත් මිනිසුන්ට උපකාර කිරීම සඳහා ස්වාමීන්වහන්සේ කෙසේ භාවිතා කරන සේක්ද?`