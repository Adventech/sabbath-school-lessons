---
title:  යටහත් පහත් බව සියුම් පරීක්ෂණය තුළ
date:  27/08/2022
---

### මේ සතියේ පාඩමේ අධ්‍යයනය සඳහා කියවන්න
එසකියෙල්. 24:15-27; නික්මයාම 32:1-14; මතෙව් 5:43-48; 1 පේතෘස් 2:18-25; ගීතාවලිය 62:1-8.

> <p>කටපාඩම් පදය</p>
> “මොළොක් ගුණ ඇත්තෝ ආශීර්වාද ලද්දෝය; මක්නිසාද ඔවුහු පොළොව උරුමකරගන්නෝය.” (මතෙව් 5:5)

‘යටහත්පහත්කම’ යන වචනය අපට බොහෝ විට ඇසෙන්නේ නැත. මෝසෙස් ගැන හෝ ආශිර්වාද වාක්‍ය ඉගෙනීමේදී පමණක් එය අසන්නට ලැබේ. එයට හේතුව කුමක්දැයි අවබෝධ කරගැනීමටද අපහසු නොවේ. එය අර්ථකථනය කර ඇත්තේ, “ඉවසීමෙන් යුක්තව සහ කෝපයෙන් තොරව තුවාලවීම (සිත්තැවුල්) භාරගැනීම” යනුවෙනි. අපට ඒ ගැන අසන්නට නොලැබීම පුදුමයක් නොවේ. එය අද සංස්කෘතිය තුළ ගරු කරන්නාවූ ගුණ ධර්මයක් නොවන තරම්ය. සමහරවිට මෙය “නිහතමානී’‘කම ලෙස බයිබලය හඳුන්වයි. නැවතත් යටහත් පහත්බව බොහෝ සංස්කෘති තුළ යහපත් ගුණ ධර්මයක් නොවේ.

එහෙත් මෙම යටහත් භාවය, එනම් වේදනා ඉවසා දරාගැනීම, යේසුස්වහන්සේ සහ ඔහුගේ අනුගාමිකයන් තුළ පැවති ඉතා බලවත් චරිත ලක්ෂණයකි. එහෙත්, එය ඉන් අවසන් නොවේ. යටහත් පහත් ආත්මය  වේදනාවෙන් සහ දුක් විඳීම් මධ්‍යයේ සිටින අයගේ දෑත් වලට බලසම්පන්න ආයුධයකි. ඇත්ත වශයෙන්ම, හදවතේ යටහත් පහත් බව පිළිබඳ ඉගෙන ගැනීමට සියුම් පරීක්ෂණ ශ්‍රේෂ්ඨ අවස්ථාවක් වෙයි. මක්නිසාද යත්, අපගේ යටහත්පහත් භාවය සහ කැඩුණාවූ ස්ථාන තුළින් අපට දෙවියන්වහන්සේගේ බලවත් සාක්ෂි විය හැකි බැවිනි.

**සතියේ සාරාංශය**: දුක් විඳීම සහ යටහත් පහත් භාවය අතර ඇති සම්බන්ධතාවය කුමක්ද? අපගේම යටහත් පහත් කමින් සහ බිඳුණාවූ තැන් තුළින් අන් අයට සාක්ෂියක් වන්නේ කෙසේද? යටහත් පහත් භාවය කිතුනුවන්ට දුර්වලතාවයක් නොව ශක්තියක් වන්නේ කෙසේද?

_සැප්තැම්බර් 03 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._