---
title:  'දාවිත්: බලා සිටීම - උපමා සහිත පාඩමක්'
date:  06/09/2022
---

1 සාමුවෙල් 16:1-13 පාඨ වලින් දාවිත් සාමුවෙල් විසින් රජකමට ආලේප කිරීම අපි දකිමු. කෙසේවෙතත්, එය ඔහුගේ පියාගේ එනම් යෙස්සේගේ වගා බිම්වල සිට යෙරුසලමේ සිංහාසනය වෙත පැමිණි දිග ගමනක් විය. සමහර අවස්ථාවලදී ඔහු සියුම් පරීක්ෂණ වලට මුහුණ දෙමින් සිටින බවට හැඟීම සැකයක් නොවේ.

පළමුවෙන්ම, මෙම පිරිමි දරුවාට සිත්තැවුල් වූ සාවුල්ගේ මනසට සැනසීමක් ලබා දීමට සංගීතය වාදනය කිරීම සඳහා කැඳවනු ලැබීය. (1 සාමුවෙල් 16). දෙවනුව, ගොලියත් මරා දැමීම නිසා ඔහු ඉශ්‍රායලයේ වීරයෙක් වෙයි. (1 සාමුවෙල් 17). ඉන්පසු බොහෝ අවුරුදු ගණනාවක් ගතවූ අතර, ඔහු ජීවිතය බේරා ගැනීම සඳහා පලා යමින් සිටියේය. දාවිත් ඊළඟට රජකමට පත්වන බව සාවුල් සහ ඔහුගේ පුතා ජොනතන් දැන සිටියහ. (1 සාමුවෙල් 23:17-24:25). එහෙත් දාවිත් ඔහුට දෙවියන්වහන්සේ අත්කර දුන් නවාතැන ඉදිරියට ගෙන යාමට කිසිවක් නොකරයි. එපමණක් නොව, ඔහු ඊට විරුද්ධ ලෙස ක්‍රියා කරයි. සාවුල් ඔහුව මැරීමට තැත් කළ විට දාවිත් සාවුල්ගේ සළුවේ කොණක් කපාගෙන, පසුව ඔහු එසේ කිසිවිටක නොකළා නම් හොඳ යයි සිතුවේය. (1 සාමුවෙල් 24:57). නැවතත් සාවුල් දාවිත් මැරීමට උත්සාහ කළ විටදී, අවස්ථාව එළඹි විට දාවිත් රජතුමාව මැරීමට ප්‍රතික්ෂේප කළේය. (1 සාමුවෙල් 26:7-11).

`1 සාමුවෙල් 26:1-11 පාඨ කියවන්න. දාවිත් සාවුල්ව මැරීම ප්‍රතික්ෂේප කළේ ඇයි? දෙවියන්වහන්සේ අපගේ ජීවිතයට සැලසුම් ගෙන ඒම පිළිබඳ මින් අපට කුමන ප්‍රතිපත්ති උගන්වයිද?`

`දැන් 1 සාමුවෙල් 26:12-25 පාඨ කියවන්න. දාවිත් සාවුල්ව මැරීමට ප්‍රතික්ෂේප කිරීම සාවුල්ට කෙසේ බලපායිද? දෙවියන්වහන්සේ වෙනුවෙන් බලා සිටීමේ වාසි පිළිබඳ මින් අපට කුමක් උගන්වන්නේද?`

සිංහාසනය වෙතට දාවිත්ගේ මුළු ගමන දෙස බලද්දී, අපට එය සමහරවිට එක කෙටි වාක්‍යයකට සාරාංශ ගත කළ හැකිය. දෙවියන්වහන්සේ තවමත් නුදුන් දෙයක් උදුරා නොගන්න. දෙවියන්වහන්සේගේ තෑගි උන්වහන්සේගේ දෑතින් උන්වහන්සේගේ වෙලාවට පිළිගැනීම ඉතාම හොඳය. මේ සඳහා බොහෝ කාලයක් බලා සිටීමට සිදුවනු ඇත. බෝංචි අංකුර පැය ගණනාවකින් වැඩෙයි. ඒ අතර ඕක් ගස බොහෝ කල් ගන්නේය. එහෙත් එවිට දැඩි සුළං හැමූ විට ගස ගැළවී නොයයි.

`දාවිත්ට සාවුල් මැරීම කොතරම් පහසුවෙන් සාධාරණීයකරණය කළ හැකිව තිබුණේ දැයි සිතන්න. (එපමණක් නොව, දාවිත්ට සිංහාසනය අත්වන බව පවසා තිබූ අතර සාවුල් කෲර පුද්ගලයෙක් විය.) එසේ වුවද, මෙම ක්‍රියාව මගින් ප්‍රකාශ වන්නේ දෙවියන්වහන්සේ තුළ සත්‍ය ඇදහිල්ලයි. ඔබ කුමක් වෙනුවෙන් බලා සිටියත්, ඒ පිළිබඳ ඔබට මින් කුමන ආදර්ශයක් ලබා ගත හැකිද?`