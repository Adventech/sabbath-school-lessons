---
title:  දෙවියන්වහන්සේගේ කාලය තුළ
date:  05/09/2022
---

`රෝම 5:6 සහ ගලාති 4:4 පාඨ කියවන්න. මේ පාඨ අපට දෙවියන්වහන්සේගේ වේලාව ගැන කුමක් පවසන්නේද?`

මෙම පාඨ වලින් පාවුල් අපට පවසන්නේ අප වෙනුවෙන් මිය යාමට යේසුස්වහන්සේ නියම කාලයේදී පැමිණි බවයි. එහෙත් එය නියම කාලය වන්නේ මක්නිසාද යන්න පවසන්නේ නැත. මෙම පාඨ කියවා කල්පනා කිරීම ඉතා පහසුය. “යේසුස්වහන්සේ පාපය ගැන කටයුතු කිරීමට මෙලොවට පැමිණීමට අවුරුදු දහස් ගණන් බලා සිටියේ ඇයි? මීට බොහෝ කාලයකට පෙරදී පාපය යනු ඉතාම නරක දෙයක් බව විශ්වය අවබෝධ කර ගත්තේ  නැතිද? යේසුස්වහන්සේ දෙවෙනි වරටත් පැමිණීමට බලා සිටින්නේ ඇයිද යන්න අපට ඇසිය හැකිය. අපට මෙසේද ඇසිය හැකිය. ස්වාමීන්වහන්සේ මගේ යාච්ඤාවට පිළිතුරු දීමට බොහෝ කල් ගෙවන්නේ මන්ද?

`නිදසුනක් වශයෙන්, දානියෙල් 9:24-27හි සඳහන් වන සති 70ක අනාවැකිය ගැන සිතන්න, එනම් යේසුස්වහන්සේ මෙසියස් ලෙස පෙන්වා දෙන අනාවැකියයි. (ඔබට අවශ්‍ය නම් එය සමාලෝචනය කරන්න). මෙම කාල සීමාව කොතරම් දිගද? එය අපට බොහෝ දුර කාලයක් ලෙස පෙනුනද, දෙවියන්වහන්සේගේ කාලයේදී දේවල් බලාපොරොත්තුවෙන් සිටීම ගැන මෙය ඔබට කුමක් පවසයිද?`

අපට බලා සිටීමේ කාලය අත්විඳීමට බොහෝ වැදගත් අධ්‍යාත්මික හේතු තිබේ. පළමුවැන්න, බලා සිටීමෙන් අපගේ අවධානය ලෞකික “දේවලින්” ඉවත් කොට නැවත දෙවියන්වහන්සේ වෙතට යොමු කළ හැකිය. දෙවනුව, බලා සිටීම අපගේ පරමාර්ථ සහ ආශාවන් පිළිබඳ වඩා පැහැදිලි පින්තූරයක් වර්ධනය කිරීමට අපට ඉඩ සලසයි. තෙවනුව, බලා සිටීමෙන් නොපසුබට උත්සාහය, එනම් අධ්‍යාත්මික ශක්තිය ගොඩනඟයි. හතරවනුව, බලා සිටීම ඇදහිල්ල සහ විශ්වාසය වැනි බොහෝ අධ්‍යාත්මික ශක්තීන් වර්ධනය කිරීමට දොර විවර කරයි. පස්වනුව, බලා සිටීම දෙවියන්වහන්සේට විශාල පින්තූරයේ ප්‍රහේලිකාව තුළ වෙනත් කොටස් සවි කිරීමට ඉඩ සලසයි. හයවනුව, අපට බලා සිටීමට සිදු වන හේතු අපි කිසිවිටක නොදන්නෙමු; එබැවින් අපි ඇදහිල්ලෙන් ජීවත් වීමට ඉගෙන ගනිමු. බලා සිටීමට වෙනත් හේතු ඔබට සිතිය හැකිද?

`දෙවියන්වහන්සේගේ කාලය තුළදී දේවල් කරන ආකාරය ගැන ඔබට බයිබලයෙන් සොයාගත හැකි උදාහරණ මොනවාද? උන්වහන්සේ ඔබ වෙනුවෙන් යහපත් දේ උන්වහන්සේගේ නියමිත කාලයට කරන බවට විශ්වාස කිරීමට ඔබට ඉගෙන ගත හැකිය. (නිදසුනක් වශයෙන්, ආබ්‍රහම් සහ සාරා සහ පුතෙකු පිළිබඳ පොරොන්දුව ගැන සිතන්න.) ඒ සමඟම, “බොහෝ කලකට පෙර පිළිතුරු දිය හැකිව තිබූ යාච්ඤාවකට පිළිතුර ප්‍රමාද කිරීමට හේතුවන කුමන දෙයක් මම කරන්නෙම්ද?” කියා ඔබෙන්ම අසන්න.`