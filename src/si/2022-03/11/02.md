---
title:  ඉවසීමේ දෙවියන්වහන්සේ
date:  04/09/2022
---

`රෝම 15:4,5 පාඨ කියවන්න. මේ පාඨවල අප වෙනුවෙන් කුමක් සොයාගත හැකිද?`

අපට අවශ්‍ය දේවල් දෙන බවට පොරොන්දුවී එහෙත් තවමත් ලැබෙන්නේ නැතිවිට අපි සාමාන්‍යයෙන් නොඉවසිලිවන්ත වෙමු. ආශාකරන දේවල් අපට ලැබුණු විට අපි බොහෝ විට සෑහීමට පත්වෙමු. අපට යමක් අවශ්‍ය විට අපට ඒවා කලාතුරකින් ලැබෙන බැවින් ඉන් අදහස් වන්නේ බොහෝ විට සිත් රිදවීම් වලින් අඳුරුවී නොඉවසිලිවන්ත වෙමු. එමෙන්ම අපි මේ තත්වයේ සිටින විටදී දෙවියන්වහන්සේ තුළ සාමය සහ විශ්වාසය පවත්වාගෙන යාම අපහසු වන තරම්ය.

නැවතී බලා සිටීම අර්ථකථනය වන්නේ වේදනාකාරී ලෙසය. හෙබ්‍රෙව් පොතෙහි “ඉවසිල්ලෙන් බලා සිටි” (ගීතාවලිය 37:7) බව ප්‍රකාශ කරන වචනය පැමිණෙන්නේ හෙබ්‍රෙව් භාෂාවෙනි. එහි අර්ථය වන්නේ “වේදනා විඳීම,” “වෙව්ලීමට,” හෝ “තුවාල ලැබීමට,” “දුකට පත්වීම” යන අදහස්ය. ඉවසීමට ඉගෙනීම පහසු නොවේ. සමහර අවස්ථාවලදී එය සියුම් පරීක්ෂණය තුළ සිටීම යන්නෙහි සාරයද වන්නේය.

`ගීතාවලිය 27:14, ගීතාවලිය 37:7 සහ රෝම 5:3-5 පාඨ කියවන්න. මෙම පාඨ අපට පවසන්නේ කුමක්ද? ඉවසීම මඟපෙන්වන්නේ කුමක් කරාද?`

අප නැවතී සිටින අතර තුර අපට දේවල් දෙකකින් එකක් ගැන මෙනෙහි කළ හැකිය. අප බලාපොරොත්තුවෙන් සිටින දේවල් වෙත අවධානය යොමු කිරීම හෝ එම දේවල් තම දෑතින් දරා සිටින උන්වහන්සේ වෙත අවධානය යොමු කළ හැකිය. අප යම් දෙයක් බලාපොරොත්තුවෙන් සිටීම මගින් මහත් වෙනසක් ඇති වන්නේ, අප කොතරම් කාලයක් බලා සිටිය යුතුද යන්න නොව, එහෙත් එසේ බලා සිටින විටදී අපගේ ආකල්ප ගැනය. අපි ස්වාමීන්වහන්සේව විශ්වාස කරමු නම්, අප අපගේ ජීවිත උන්වහන්සේගේ දෑත් මත තැබුවේ නම්, අපගේ කැමැත්ත උන්වහන්සේට යටත් කළෙමු නම්, එවිට උන්වහන්සේ අපට හොඳම දෙය හොඳම අවස්ථාවේදී කරන බව විශ්වාස කළයුතු වෙමු. එය සමහරවිට විශ්වාස කිරීමට ඉතා අපහසු වුවත් කම් නැත.

`ඔබ බොහෝ ආශාවෙන් බලා සිටින්නේ කුමන දේවල්ද? සියළුම දේවල් දෙවියන් වහන්සේට යටත් කිරීමට සහ උන්වහන්සේගේ කාලයට ඉඩ හැරීමට ඔබට ඉගෙන ගත හැක්කේ කෙසේද? ඔබගේ මාර්ගය ස්වාමීන්වහන්සේට සම්පූර්ණ යටත් වීමෙන් සහ ඉදිරිපත් කිරීම සඳහා යාච්ඤා කරන්න.`