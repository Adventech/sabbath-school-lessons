---
title:  ස්වාමීන්වහන්සේ තුළ ප්‍රීතිවීමට ඉගෙනීම
date:  08/09/2022
---

> <p></p>
> “ස්වාමීන් කෙරෙහි ප්‍රීතිමත්වෙව; උන්වහන්සේද තාගේ සිතෙහි ආශාවන් ඉෂ්ටකරනසේක.” (ගීතාවලිය 37:4).

ගීතාවලිය 37:4 පුදුමාකාර පොරොන්දුවකි. ඔබට අවශ්‍ය දේවල් සැමවිටම ලැබීම ගැන සිතන්න. එහෙත් අපගේ සිතෙහි ආශාවන් ලැබීම සඳහා “ස්වාමීන් වහන්සේ කෙරෙහි ප්‍රීතිවන” අය විය යුතුය.

ගීතාවලිය 37:1-11 පාඨ කියවන්න. ගීතාවලිය 37:4 පාඨය හා සම්බන්ධ සිද්ධිය සමහරවිට පුදුමාකාරය. දාවිත් ලියන්නේ, දෙවියන්වහන්සේට සහ ඔහුට විරුද්ධව ක්‍රියාකරන මිනිසුන් විසින් වටකරගැනීම ගැනය. අපට විරුද්ධව සෙනඟ වැඩ කරනවිටදී, ස්වභාවික ප්‍රතිචාරය වන්නේ, කෝපවීම හෝ අපව සාධාරණීයකරණය කිරීමට සූදානම් වීමය. එහෙත් දාවිත් අවවාද කරන්නේ ඊට වඩා වෙනස් ආකාරයකටය.

**පහත සඳහන් පාඨ වල මෙවැනි අවස්ථාවකදී දෙවියන්වහන්සේගේ සෙනඟට දාවිත් දෙන අනුශාසනාව කුමක්ද?**

`ගීතාවලිය 37:1`

`ගීතාවලිය 37:3`

`ගීතාවලිය 37:7`

`ගීතාවලිය 37:8`

`ගීතාවලිය 37:4 පාඨය නැවතත් කියවන්න. ඔබ දැන් ඔබගේ අදහස් ප්‍රකාශ කළාවූ පාඨවල, “ස්වාමීන් කෙරෙහි ප්‍රීතිමත් වෙව.” යන්නෙන් කුමක් අදහස් කෙරේද?`

දාවිත්, “දෙවියන්වහන්සේ විශ්වාස කරන්න;” යන්න නැවත නැවතත් පවසන්නේය. ක්‍රියාකාරී වීම සඳහා විශ්වාස කරන්න. ඔබ කරදර නොවන්න. මක්නිසාද, දෙවියන්වහන්සේ ඔබගේ දෙවියන්වහන්සේ නිසාත්, උන්වහන්සේ මේ දැන් පවා ඔබ වෙනුවෙන් කටයුතු කරන නිසාත්ය.  ඔබ කලබල වීමෙන් ඔබ විසින්ම දේවල් තෝරා බේරා ගැනීමට අවශ්‍ය නැත. ස්වර්ගීය පියාණන්වහන්සේ ඒ පිළිබඳ වග බලාගන්නා සේක. උන්වහන්සේව විශ්වාස කරන්න. උන්වහන්සේව සම්පූර්ණයෙන්ම විශ්වාස කරන්න.

දාවිත් ස්වාමීන්වහන්සේ කෙරෙහි ප්‍රීති වව යනුවෙන් පවසන්නේ මේ සම්බන්ධයෙනි. දෙවියන්වහන්සේ කෙරෙහි ප්‍රීතිවීම යනු අප අංග සම්පූර්ණ විශ්වාසයකින් යුක්තව ජීවත් වීමයි. කිසිවකට අපගේ සාමය අවුල් කළ නොහැකිය. මක්නිසාද මෙහිදී අප සමග සිට ක්‍රියා කරන බැවිනි. අපට උන්වහන්සේට ප්‍රශංසා කළ හැකිය. අපට සිනාසීමට පවා හැකිය. මක්නිසාද කිසිවෙකුට අභිබවා යා නොහැකි නිසාය! මෙසේ කිරීමට අපට හැකිවන විට, අපගේ හදවතේ අභිලාෂයන් අපට ලබාගත හැකි වන්නේය. මක්නිසාද, අපට ඉතාම සුදුසු වූත් ප්‍රයෝජනවත් වන සහ උන්වහන්සේගේ රාජ්‍යයට අවශ්‍ය වන විටදී අපගේ ස්වර්ගීය පියාණන්වහන්සේ අපට ලබා දීමට බලාපොරොත්තු වන දේවල් දෙන සේක.

`ඔබ, “දෙවියන්වහන්සේ කෙරෙහි ප්‍රීතිවීමට,” ඉගෙන ගන්නේ කෙසේද? යාච්ඤාව සඳහා ස්වල්ප වෙලාවක් ගත කරමින්, මෙය ඔබගේ ජීවිතයේ යථාර්ථයක් වන්නේ කෙසේද යන්න පිළිබඳ දෙවියන්වහන්සේගේ මගපෙන්වීම සොයමිනි.`