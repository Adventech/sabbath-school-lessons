---
title:  නමස්කාරය තුළින් ආරක්ෂාවී සිටීම
date:  26/07/2022
---

`යෝබ් 1:6-2:10 දක්වා කියවන්න. යෝබ්ගේ දුක් විඳීමට හේතු වූයේ කුමක්ද?`

මෙහි පුදුමයට පත්කරන යමක් ඇත. දේවදූතයන් දෙවියන්වහන්සේ හමුවීමට පැමිණෙන අතර සාතන් ඔවුන් සමඟ පැමිණෙයි. දෙවියන්වහන්සේ සාතන්ගෙන් ඔහු සිටියේ කොහේදැයි අසන අතර, සාතන් පිළිතුරු දෙන්නේ ඔහු “....... පොළොවෙහි ගමන් කොට ඔබ මොබ ඇවිද ආවෙමි....”‍ (යෝබ් 1:7). ඉන්පසු දෙවියන්වහන්සේ ඔහුට මෙම ප්‍රශ්නය ඉදිරිපත් කරනසේක: “නුඹ මාගේ මෙහෙකරුවූ යෝබ් ගැන කල්පනා කළෙහිද?” (යෝබ් 1:8). එම ප්‍රශ්නයම කැපී පෙනෙන සුළු නොවේ; කැපී පෙනෙන දෙය නම් එය අසන්නේ කවුද යන්නයි. යෝබ් පරීක්ෂාවට ලක් කළ යුතු මාතෘකාව ලෙස යොමු කළේ සාතන් නොවීමයි. ඒ දෙවියන්වහන්සේ ය. ඊළඟට සිදුවීමට යන්නේ කුමක්ද යන්න  නියම වශයෙන් දැනගත් දෙවියන්වහන්සේ සාතන්ගේ අවධානයට යෝබ්ව යොමු කරනසේක. පහතින් පොළොවෙහි සිටින යෝබ්ට පැමිණෙන්නට යන ඔහුගේ පරීක්ෂණය කොතරම් දැඩිද යන්න ගැන යෝබ් කිසිසේත්ම නොදනී. යෝබ්ගේ දුක් වේදනා ඇති කරන්නේ දෙවියන්වහන්සේ නොව සාතන් බව ඉතා පැහැදිලි වුවද, යෝබ්ගේ දේපළ, දරුවන් සහ ඔහුගේම ශාරීරික සෞඛ්‍යය විනාශ කිරීමට සාතන්ට පැහැදිලි අවසරය ලබා දෙන්නේ දෙවියන්වහන්සේ බව සක්සුදක් සේ පැහැදිලිය. යෝබ්ට දුක් විඳීමට දෙවියන්වහන්සේ අවසර  ලබා දෙන්නේ දෙවියන්වහන්සේ නම්, එම දුක් විඳීම ඇති කරන්නේ සාතන් හෝ දෙවියන්වහන්සේ නම් එහි ඇති වෙනස කුමක්ද? යෝබ්ට එවැනි වේදනාවක් ඇති කිරීමට සාතන්ට ක්‍රියාශීලීව ඉඩ දෙන විට දෙවියන්වහන්සේ ධර්මිෂ්ඨ හා ශුද්ධ විය හැක්කේ කෙසේද? මෙම තත්වය විශේෂ අවස්ථාවක්ද, නැතහොත් එය අදටත් දෙවියන්වහන්සේ මිනිසුන් සමඟ කටයුතු කරන ආකාරයේ අංග ලක්ෂණයක්ද?

`යෝබ් 1:20, 21 පාඨ වලින්  පීඩාවලට ප්‍රතිචාර දක්වන්නේ කෙසේද?`

එවැනි දුක් වේදනාවලට ආකාර දෙකකින් ප්‍රතිචාර දැක්විය හැකිය. අපට කටුක සහ කෝපයට පත් විය හැකිය, එනම් කෲර එමෙන්ම නොපවතින්නාවූ  දෙවි කෙනෙකුට පිටුපෑමය. නැතහොත් අපට වඩාත් තදින් දෙවියන්වහන්සේ අල්ලාගෙන සිටිය හැකිය. යෝබ් ඔහුගේ ව්‍යසනයේදී කටයුතු කරන්නේ දෙවියන්වහන්සේ සමඟ සිටිමින් උන්වහන්සේට නමස්කාර කරමිනි.

යෝබ් 1:20, 21 පාඨවල, වේදනාවකදී හෝ කණගාටුවකදී් උපකාර විය හැකි නමස්කාරයේ පැති තුනක් අපි දකිමු. පළමුව, යෝබ් ඔහුගේ අසරණ භාවය පිළිගන්නා අතර ඔහුට කිසිම දෙයකට හිමිකම් නොමැති බව හඳුනා ගනී: “.....නග්නව මාගේ මවු කුසින් ආවෙමි. එසේම නග්නව හැරී යන්නෙමි.” (යෝබ් 1:21,). දෙවනුව, දෙවියන්වහන්සේ තවමත් සම්පූර්ණ පාලනය කරන බව යෝබ් පිළිගනියි: “...... ස්වාමින්වහන්සේ දුන් සේක. ස්වාමීන්වහන්සේ ගත් සේක.” (යෝබ් 1:21). තුන්වෙනුව, යෝබ් අවසන් කරන්නේ දෙවියන්වහන්සේගේ ධර්මිෂ්ඨකම ගැන ඔහුගේ විශ්වාසය නැවත තහවුරු කරමිනි. “ස්වාමින් වහන්සේගේ නාමයට ප්‍රශංසා වේවා!” (යෝබ් 1:21).