---
title:  අධික උෂ්ණත්වය
date:  23/07/2022
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 22; හොෂෙයා 2:1-12; යෝබ් 1:6; 2:10; 2 කොරින්ති 11:23-29; යෙසායා 43:1-7.

> <p>කටපාඩම් පදය</p>
> “එහෙත් උන්වහන්සේ පොඩිකරන්ට ස්වාමීන්වහන්සේ කැමතිව දුකට පත්කළසේක. ඔබ උන්වහන්සේගේ ප්‍රාණය පාපපූජාවක් කරන විට උන්වහන්සේ තමන්ගේ වංශය දැක තමන් දවස් වැඩිකරනසේක, ස්වාමීන්වහන්සේගේ කැමැත්තද උන්වහන්සේගේ අතෙහි සඵලවන්නේය. ” (යෙසායා 53:10)

සුප්‍රසිද්ධ ක්‍රිස්තියානි ලේඛකයෙකු වන සී.එස්. ලු‍විස්ගේ බිරිඳ මිය යන විටදී, ලු‍විස් මෙසේ ලිවීය, “මම දෙවියන්වහන්සේව විශ්වාස කිරීම හීනවීමේ විශාල අනතුරකට ලක්වීම නිසා මම මෙසේ සිටිනවා නොවෙයි. සැබෑ අනතුර වන්නේ උන්වහන්සේ පිළිබඳ එවැනි භයානක දේවල් විශ්වාස කිරීමයි. එබැවින් මා බිය වන අවසාන තීරණය වන්නේ “කෙසේ වෙතත් දෙවි කෙනෙක් නැත” යන්න නොව, “එසේ නම් සත්‍ය වශයෙන්ම දෙවියන්වහන්සේ මෙවැනි අයෙකි,” Grief Observed (New York: HarperCollins Publishers, Inc., 1961), pp. 6, 7.

යම් යම් දේවල් ඇත්තෙන්ම වේදනාකාරී වන විට, අපගෙන් සමහරෙක් දෙවියන්වහන්සේව සම්පූර්ණයෙන්ම ප්‍රතික්ෂේප කරති. ලු‍විස් වැනි අන් අයගේ සැලැස්ම වන්නේ, දෙවියන්වහන්සේ පිළිබඳ අපගේ දෘෂ්ටිය වෙනස් කිරීමට සහ උන්වහන්සේ පිළිබඳ සියලු‍ ආකාරයේ නරක දේවල් සිතීමට පෙළඹවීමයි. ප්‍රශ්නය වන්නේ, ‘එය කෙතරම් උණුසුම් වේද?’ යන්නයි. දෙවියන්වහන්සේ උන්වහන්සේගේ මිනිසුන්ව “උන්වහන්සේගේ පුත්‍රයාණන්ගේ ස්වරූපයට”‍  ගෙන ඒමේ අවසාන පරමාර්ථය ඉෂ්ට කරගැනීම සඳහා කොපමණ උණුසුමක් විඳීමට කැමති වන සේක්ද? (රෝම 8:29)

**සතියේ සාරාංශය**: දෙවියන්වහන්සේව හඳුනාගෙන උන්වහන්සේට ප්‍රේම කිරීමට කැමති අය විසින් උන්වහන්සේව වරදවා වටහාගැනීමට ලක්වීමට දෙවියන්වහන්සේ කැමති වන්නේ ඇයිදැයි ඔබ සිතන්නේද? “උන්වහන්සේගේ පුත්‍රයාගේ ස්වරූපයට” ඔබව සකස් කිරීම සඳහා දෙවියන්වහන්සේ වරදවා වටහා ගැනීමට කොතරම් කැමැත්තෙන් සිටිනවාදැයි ඔබ සිතනවාද?

_ජූලි 30 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._