---
title:  සියුම් පරීක්ෂණය තුළ ආබ්‍රහම්
date:  24/07/2022
---

උත්පත්ති 22 වෙනි පරිච්ඡේදය කියවන්න. කිසිම තැනක නැති, පැහැදිලි කිරීමකින් තොරව, දෙවියන්වහන්සේ හදිසියේම ආබ්‍රහම්ව කැඳවන්නේ ඔහුගේම දරුවා දවන පූජාවක් ලෙස ඔප්පු කිරීමටය. ආබ්‍රහම්ට කුමන හැඟීමක් ඇතිවන්නට ඇත්දැයි ඔබට සිතාගත හැකිද? ශුද්ධ වූ දෙවි කෙනෙක් තම පුත්‍රයා පූජා කරන ලෙස ඉල්ලීම පිළිකුල් සහගත දෙයකි. මෙය පිළිගත හැකි දෙයක් ලෙස ආබ්‍රහම් සිතුවද, උරුමය පිළිබඳ දෙවියන්වහන්සේගේ පොරොන්දු වලට කුමක්වේද? ඔහුගේ පුතා නොමැතිව, පොරොන්දුවක් නැත.

`මෙම පූජාව කරන ලෙස දෙවියන්වහන්සේ ආබ්‍රහම්ගෙන් ඉල්ලුවේ මන්ද? දෙවියන් වහන්සේ සියළු කාරණා දන්නේ නම් එහි අර්ථය කුමක්ද?`

දෙවියන්වහන්සේගේ ඉල්ලීම සහ එහි සිදුවූ අවස්ථාව අහඹු සිද්ධීන් නොවීය. ඇත්ත වශයෙන්ම, එය බොහෝ දුරට ගැඹුරු වේදනාවක් ඇති කිරීමේ අවස්ථාවක් විය. මන්ද “දෙවියන්වහන්සේ ආබ්‍රහම්ට වසර ගණනක බර ඔහුට දැඩි බරක් වන තුරුත්, ඔහු විවේකය සඳහා ආශා කරන තුරුත් ඔහුගේ අවසාන, වඩාත්ම දුෂ්කර පරීක්ෂණය ඔහු වෙනුවෙන් වෙන් කර තිබුණි.” —Ellen G. White, Patriarchs and Prophets, p. 147. මෙය උමතු දෙවි කෙනෙකුගේ පරීක්ෂණයක්ද? කිසිසේත්ම නැත. මක්නිසාද යත්, “එම බියජනක පීඩාවෙන් පිරි අන්ධකාර දිනවලදී ඔහු විඳදරා සිටි වේදනාව, හේතුකොටගෙන යම් අත්දැකීමක් ලැබේවියි යන අදහසිනි. එනම් අපරිමිත දෙවියන්වහන්සේ මිනිසාගේ ගැළවීම උදෙසා කළාවූ පූජාවේ ශ්‍රේෂ්ඨත්වය පිළිබඳ අවබෝධයයි”‍ —Patriarchs and Prophets, p. 154.

මෙය පරීක්ෂණයක් පමණක් විය. ආබ්‍රහම් ඔහුගේ පුතාව මරා දැමීම දෙවියන්වහන්සේ කිසිවිටක බලාපොරොත්තු නොවූ සේක. දෙවියන්වහන්සේ සමහර අවස්ථාවලදී ක්‍රියා කරන ආකාරය පිළිබඳ ඉතා වැදගත් දෙයක් ඉස්මතු කරයි. කිසිදා සම්පූර්ණ කිරීමට අදහස් නොකරන දෙයක් කිරීමට දෙවියන්වහන්සේ අපෙන් ඉල්ලා සිටිය හැක. උන්වහන්සේ අපගෙන් යම් ස්ථානයකට යන ලෙස ඉල්ලා සිටියද, අප එහි ළඟා වනු දැකීමට උන්වහන්සේ කැමති නොවන සේක.  දෙවියන්වහන්සේට වැදගත් වන්නේ අවසානය නොව, එහි එම ක්‍රියාවලිය තුළින් අප ඉගෙන ගන්නා දෙයයි.

යේසුස්වහන්සේ මෙසේ යුදෙව්වන්ට පැවසූ විටදී, උන්වහන්සේ ආබ්‍රහම්ගේ අත්දැකීම ගැන සිතන්නට ඇත. “නුඹලාගේ පියවූ ආබ්‍රහම් මගේ දවස දකින්නට ප්‍රීතියෙන් සිටියේය. ඔහු ඒ දැක සන්තෝෂ වීයයි කීසේක.” (යොහන් 8:56). ආබ්‍රහම්ට මෙම දැක්ම අහිමි වීමට ඉඩ තිබිණි. එනම් මෙම උපදෙස් සාතන්ගෙන් ලැබුණු උපදෙස් ලෙස ඉවත දැමුවේ නම්ය.  ආබ්‍රහම්ගේ දිවි ගළවා ගැනීමට සහ මුළු ක්‍රියාවලිය තුළින් ඉගෙන ගනිමින් බේරී සිටීමට ප්‍රධාන හේතුව වූයේ දෙවියන්වහන්සේගේ කටහඬ අඳුනා ගැනීමයි.

`ඔබ දෙවියන්වහන්සේගේ කටහඬ දැනගන්නේ කෙසේද? දෙවියන්වහන්සේ ඔබට කතා කරන විට ඔබ එය දන්නේ කෙසේද? උන්වහන්සේගේ තම කැමැත්ත ඔබට සන්නිවේදනය කරන මාර්ග මොනවාද?`