---
title:  වැඩිදුර අධ්‍යයනය සඳහා Read Ellen G. White, "The Test of Faith," pp. 145–155, in Patriarchs and Prophets; "Praise Ye the Lord," pp. 315–319, in Testimonies for the Church, vol. 5.
date:  29/07/2022
---

“දෙවියන්වහන්සේ සෑමවිටම උන්වහන්සේගේ දරුවන්ව පීඩා නමැති ගිනි උදුනෙහි පරීක්ෂා කර ඇත. කිතුනු චරිතයේ අපවිත්‍ර දේවල් ඉවත් කර සැබෑ රත්රන් වෙන් කරනු ලබන්නේ උදුනේ ඇති තාපය තුළින්ය. යේසුස්වහන්සේ පරීක්ෂණය පරීක්ෂා කරනසේක; උන්වහන්සේගේගේ ආදරයේ දීප්තිය පිළිබිඹු වන පරිදි වටිනා ලෝහය පිරිසිදු කිරීමට අවශ්‍ය දේ උන්වහන්සේ දන්නාසේක. දෙවියන්වහන්සේ තම සේවකයන්ව හික්මවන්නේ සමීප, පරීක්‍ෂා කිරීමේ පීඩා තුළිනි. උන්වහන්සේගේ මෙහෙය වර්ධනය කිරීමට අවශ්‍ය බලය සමහරුන්ට ඇති බව උන්වහන්සේ දකින අතර, ඔවුන්ව පීඩා තුළින්, ඔවුන්ගේ චරිතය පරීක්ෂාවට ලක් කළ හැකි තත්වයට ගෙන එන සේක. . . . උන්වහන්සේ ඔවුන්ගේ දුර්වලකම් පෙන්වා දෙන අතර, උන්වහන්සේ මත රඳා සිටීමට ඔවුන්ට උගන්වන සේක. . . . මෙසේ උන්වහන්සේගේ පරමාර්ථය ඉෂ්ට කරගනු ලැබේ. ඔවුන්ට දෙන ලද බලය තුළින් විශිෂ්ට පරමාර්ථය සම්පූර්ණ කිරීම සඳහා ඔවුන්ව උගතුන් කර, පුහුණු කර සහ විනයානුකූල කර සූදානම් කරනු ලැබෙති.” —Ellen G. White, Patriarchs and Prophets, pp. 129, 130.

“දෙවියන්වහන්සේගේ රැකවරණය යටතේ අපව පීඩා විඳදරාගැනීමට කැඳවනු ලැබුවේ නම්, අපි කුරුසිය පිළිගෙන තික්ත පානය බොමු; එය අපගේ තොල් මත තබා ඇත්තේ පියාණන්ගේ දෑත් යයි සිතමිනි. අන්ධකාරයේදී මෙන්ම දිවා කාලයේදීද උන්වහන්සේව අපි විශ්වාස කරමු. අපගේ යහපත සඳහා වන සෑම දෙයක්ම උන්වහන්සේ අපට ලබා දෙන බව අපට විශ්වාස කළ නොහැකිද? . . . පීඩා සහිත රාත්‍රියේදී පවා, කල්වාරි කුරුසියෙන් අපට ප්‍රකාශ කළ ප්‍රේමය සිහිපත් කරන විට, කෘතඥපූර්වකව ප්‍රශංසාවෙන් හදවත සහ කටහඬ එසවීම ප්‍රතික්ෂේප කරන්නේ කෙසේද?” —Ellen G. White, Testimonies for the Church, vol. 5, p. 316.

**සාකච්ජා සඳහා ප්‍රශ්න**

`පන්තියේදී, ආබ්‍රහම්ගේ පරීක්ෂණය තරම් දැඩි නොවූවද, එහෙත් සෑහෙන පමණ දැඩිවූ, යම් අයෙකුට මුහුණ දීමට සිදුවූ ඇදහිල්ලේ පරීක්ෂණයක් මතක් කරදීමට අවස්ථාව ලබාදෙන්න. එම පුද්ගලයාගේ අත්දැකීමෙන් ඔබට කුමක් ඉගෙනගත හැකිද?  එනම් ඔහුගේ හෝ ඇයගේ ජයග්‍රහණය හෝ පරාජය තුළිනි.`

`ක්‍රිස්තුස්වහන්සේගේ කුරුසිපත් කිරීමේ අවස්ථාව පැය 24කට කලින් උන් වහන්සේගේ ජීවිතය සමාලෝචනය කරන්න. උන්වහන්සේ කුමන උච්ඡතම අවස්ථාවලට මුහුණ දුන් සේක්ද? උන්වහන්සේගේ ආදර්ශයෙන් අපට කුමන ප්‍රතිපත්ති ලබාගත හැකිද? එමෙන්ම ඒවා අපි සියුම් පරීක්ෂණවලට මුහුණ දෙන විටදී අපට ඒවා අදාල කරගත හැක්කේ කෙසේද?`

`අපගේම දුක් විඳීම් තුළින්,  දුක් විඳින අන් අයට අපට උපකාර කළ හැකිය යන මේ සතියේ මාතෘකාව පිළිබඳ අදහස් සාකච්ඡා කරන්න. එය කෙතරම් සත්‍යයද යන්න ගැන කම් නැත. හැකි වුවද, අපට මුහුණ දීමට සිදුවන ගැටළු සමහරක් මොනවාද?`

`එලන් ජී. වයිට් මහත්මිය මෙසේ ලිව්වාය: “අපි උන්වහන්සේව අන්ධකාරයේදී මෙන්ම දවාලේ විශ්වාස කරමු.”‍ එය පැවසීමට වඩා පහසු ය. අපට කිරීමට හැකි වන ආකාරයේ ඇදහිල්ලක් වර්ධනය කර ගැනීමට අප එකිනෙකාට උපකාර කළ හැක්කේ කෙසේද? අයහපත් කාලය තුළදී දෙවියන්වහන්සේව විශ්වාස කිරීම වැදගත් වන්නේ මන්ද?`