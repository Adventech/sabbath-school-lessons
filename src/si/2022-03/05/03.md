---
title:  නොමග ගියාවූ ඉශ්‍රායල්වරු
date:  25/07/2022
---

හොෂෙයාගේ කථාන්තරයේ අපට ඉගැන්වීමට ප්‍රබල පාඩම් කිහිපයක් අඩංගු වේ. හොෂෙයාගේ තත්වය කැපී පෙනෙයි. ඔහුගේ බිරිඳ ගෝමර් පලා ගොස් වෙනත් මිනිසුන්ට දාව දරුවන් බිහි කරයි. ඇය ලිංගික වශයෙන් අවිශ්වාසවන්ත වුවද, දෙවියන්වහන්සේ හොෂෙයාට කථා කොට ආපසු භාරගෙන නැවත ඇයට ඔහුගේ ආදරය සම්පූර්ණයෙන්ම ලබා දෙන මෙන් ඉල්ලන සේක. මෙම කථාන්තරය දෙවියන්වහන්සේ සහ ඊශ්‍රායෙල්වරුන් පිළිබඳ උපමා කථාවක් ලෙස ඉදිරිපත් කළසේක. ඊශ්‍රායල්වරු දෙවියන් වහන්සේව අත හැර ගොස් වෙනත් දෙවිවරුන් සමග වේශ්‍යාකම් කරමින් සිටියහ. එහෙත් දෙවියන්වහන්සේට ඔවුන්ව තවමත් අවශ්‍යවූ අතර ඔවුන්ට උන්වහන්සේගේ ප්‍රේමය පෙන්වීමට අවශ්‍ය විය. නමුත් දෙවියන්වහන්සේගේ ක්‍රමය දෙස බලන්න!

**හොෂෙයා 2:1-12 පාඨ කියවන්න. ඊශ්‍රායලය නැවත තමන් වෙතට ඇද ගැනීමට දෙවියන්වහන්සේ භාවිතා කරන ක්‍රම මොනවාද? මේ අත්දැකීම් කුමන ආකාරයෙන් දැනෙන්නට ඇත්ද?**

`හොෂෙයා 2:2, 3`

`හොෂෙයා 2:5-7`

`හොෂෙයා 2:8, 9`

`හොෂෙයා 2:10`

දෙවියන්වහන්සේ අපව පශ්චත්තාපය වෙත යොමු කරන විටදී, අප උන්වහන්සේව අත්දකින ක්‍රම පිළිබඳ වැදගත් කරුණු දෙකක් මෙම කථාන්තරයෙන් පෙන්වා දෙයි.

පළමුවැන්න, අප දෙවියන්වහන්සේ ක්‍රියා කරන බව හඳුනා නොගැනීමේ අවදානමක් ඇත. ඊශ්‍රායෙල්වරුන් එබඳු දැඩි, වේදනාකාරී අත්දැකීම්වලට මුහුණ දුන් විට, ඔවුන්ගේ දෙවියන්වහන්සේ ඔවුන්ගේ මිදීම වෙනුවෙන් ක්‍රියා කරන බව හඳුනා ගැනීමට ඔවුන්ට අපහසු වන්නට ඇත. අපගේ මාවත තියුණු කටුවලින් වසා තිබූ විට හෝ අප ගමන් කරන්නේ කොහිද යන්න හඳුනා ගැනීමට බැරි තරම් අප වට කර සිටී නම් (හොෂෙයා 2:6) - මේ දෙවියන්වහන්සේද? අපගේ මූලික අවශ්‍යතා අහිමි වූ විට හෝ අප ලැජ්ජාවට පත් වූ විටදී, (හොෂෙයා 2:9, 10)-  මේ සියල්ල මැද අපගේ පියාණන්වහන්සේ සිටිය හැකිද? සත්‍යය වන්නේ අපට කුමන ආකාරයෙන් හැඟුනද, දෙවියන්වහන්සේ අපව පසුතැවිල්ලට ගෙන ඒම සඳහා සැමවිටම ක්‍රියා කරන බවයි, මන්ද උන්වහන්සේ අපට බොහෝ සෙයින් ප්‍රේම කරන නිසාය.

දෙවනුව, දෙවියන්වහන්සේ කාර්යශීලීව සිටින විටදී අප උන්වහන්සේව වරදවා වටහාගැනීමේ අවදානමක් ඇත. දෙවියන්වහන්සේ අප උදෙසා ක්‍රියා කරමින් සිටින බව අපට හඳුනාගත හැකි නමුත්, උන්වහන්සේ කරන දෙයට අපි කැමති නොවෙමු. අපගේ සිත් රිදී, ලැජ්ජාවට පත්වූ විටදී දෙවියන්වහන්සේව වරදට පත් කිරීම පහසුය. එනම් දෙවියන්වහන්සේ දුෂ්ට බවත්, අපගේ ගැටළු වලට මැදිහත් නොවන බවත් හෝ අප ගැන නොසලකා සිටින බවත් ගැන සිතා වැරදි පැටවීමෙනි. එහෙත් දෙවියන්වහන්සේ සැමවිටම උන්වහන්සේගේ ප්‍රේමය තුළින් අප අළුත් කිරීම සඳහා ක්‍රියා කරන සේක.

`හොෂෙයා 2:14-23 පාඨ කියවන්න. මෙම ඡේදය දෙවියන්වහන්සේ ගැන කුමක් එළිදරව් කරන්නේද? ඔබ ඔබගේ ජීවිතයේ ඕනෑම ක්ෂේත්‍රයක දෙවියන්වහන්සේ වෙතින් ඈතට යමින් සිටින්නේද ඔබට පෙන්වන මෙන් ශුද්ධාත්මයාණන්වහන්සේගෙන් ඉල්ලා සිටින්න. ඔබ එසේ කරන බව ඔබට වැටහුනේ නම් සියුම් පරීක්ෂණයට මුහුණ දීමට බලා සිටින්නේ මන්ද? සියල්ල ස්වාමින්වහන්සේට දැන් යටත් කිරීමෙන් ඔබව වළක්වන්නේ කුමක්ද?`