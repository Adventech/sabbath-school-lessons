---
title:  බලාපොරොත්තුව තුළින් ආරක්ෂා වීම
date:  27/07/2022
---

> <p></p>
> “එබැවින්, සහෝදරයෙනි, ආසියාවේදී අපට පැමිණි පීඩාව ගැන නුඹලා නොදැන සිටිනවාට නොකැමැත්තෙමුව. එනම් ජීවිතය ගැන පවා අපට බලාපොරොත්තුවක් නැති තරමට, උසුලන්ට බැරි පමණ, අප පිටට බර පැමුණුණ බවය. එසේය, මළවුන් නැගුටුවන්නාවූ දෙවියන්වහන්සේ කෙරෙහි මිස අප කෙරෙහිම විශ්වාස නොකරන පිණිස මරණ-මුගිංචිය අප තුළේම තිබුණේය.” (2 කොරින්ති 1:8, 9).

දෙවියන්වහන්සේගේ අපෝස්තුළුවරයෙක් ලෙස පාවුල් අන් අයට වඩා ඉවසීමෙන් විඳදරාගත්තේය. එහෙත්, පාවුල් තැළුණේ නැත. ඒ වෙනුවට ඔහු දෙවියන්වහන්සේට ප්‍රශංසාව තුළින් වර්ධනය විය. 2 කොරින්ති 11:23-29 පාඨවල ඔහුගේ දුක් කරදර ලැයිස්තුව කියවන්න. දැන් 2 කොරින්ති 1:3-11 පාඨ කියවන්න.

`2 කොරින්ති 1:4 පාඨයෙන් පාවුල් පවසන්නේ දෙවියන්වහන්සේගේ අනුකම්පාව සහ සැනසීම ලැබීමෙන් “..... කොයි පීඩාවක් නුමුත් විඳින්නන් සනසන්ට අපට පුළුවන් වන පිණිස ..... උන්වහන්සේ අපේ සියළු පීඩාවලදී අප සනසන සේක.”  කොතරම් දුරට දුක් වේදනා දේව මෙහෙය සඳහා කරන කැඳවීමක් බවට පත්වන්නේ කෙසේද? මෙම හැකියාව ගැන වැඩි සූදානමකින් සිටිය හැක්කේ කෙසේද?`

සිත් තැවුලෙන් සිටින මිනිසුන්ට අප තුළින් සේවයක් ලබා දීමට දෙවියන්වහන්සේ බලාපොරොත්තු වන සේක. මෙයින් අදහස් කරන්නේ එවැනිම සිත් තැවුල් අත්විඳීමට උන්වහන්සේ මුලින්ම අපට ඉඩ හරින බවයි. එවිට අපි අන් අයව ධෛර්යමත් කරන්නේ න්‍යාය තුළින් නොව දෙවියන් වහන්සේගේ අනුකම්පාව සහ සැනසීම පිළිබඳ අපගේම අත්දැකීම තුළින් දිරිගැන්වීමක් ලබා දෙන්නෙමු. මෙය යේසුස්වහන්සේගේ ජීවිතයේ ප්‍රතිපත්තියකි. (හෙබ්‍රෙව් 4:15 බලන්න).

පාවුල්ගේ දුෂ්කරතා පිළිබඳ විචිත්‍රවත් විස්තරය අප ඔහු ගැන කණගාටුවීම සඳහා දුන්නක් නොවේ. ඒවා අපට දී ඇත්තේ අප පතුලටම කිඳා බැස සිටියද,  අපට අනුකම්පාව සහ සැනසීම ලබා දීම සඳහා දෙවියන්වහන්සේට තවමත් අප වෙනුවෙන්  මැදිහත් විය හැකි බව පෙන්වා දීමටය. අපි අපේම ජීවිතය ගැන කලකිරීමට පත්වනු ඇත. අපව මරණයට පවා පත් කළ හැකිය. නමුත් බිය නොවන්න, දෙවියන්වහන්සේ මත රඳා සිටීමට උන්වහන්සේ අපට උගන්වනසේක. අපගේ දෙවියන්වහන්සේ අපට විශ්වාස කළ හැකිය. මක්නිසාද අපගේ දෙවියන්වහන්සේ “මළවුන් නැගිටවූ” සේක. (2 කොරින්ති 1:9).

ශුභාරංචිය ප්‍රකාශ කිරීම කෙරෙහි පාවුල් දිගටම ඔහුගේ දෙනෙත් යොමු කරන විට, දෙවියන්වහන්සේ අනාගතයේදී ඔහුව මුදා ගන්නා බව ඔහු හොඳින් දනී. ස්ථිරව සිටීමට පාවුල්ට කරුණු තුනක් උපකාරී විය. මෙම කරුණු තුන 2 කොරින්ති 1:10, 11 පාඨවල සඳහන් කරයි. පළමුව, දෙවියන්වහන්සේගේ ක්‍රියා පිළිබඳ ඔප්පු කළ වාර්තාවය. “උන්වහන්සේ මෙබඳු මහත් මරණයකින් අපව ගැළවූ සේක.” (2 කොරින්ති 1:10). දෙවනුව, දෙවියන්වහන්සේ කෙරෙහිම ඔහුගේ අවධානය යොමු කිරීම පාවුල්ගේ අධිෂ්ඨානයයි. “උන්වහන්සේ තවදුරටත් අපව ගළවන සේකැයි යන බලාපොරොත්තුව අප විසින් උන්වහන්සේ කෙරෙහි තබා තිබේ.”‍ (2 කොරින්ති 1:10,). තෙවනුව, ශුද්ධවන්තයන්ගේ අඛණ්ඩ මැදිහත්වීමයි. “නුඹලාත් එක්ව නුඹලාගේ කන්නලව් කරණකොටගෙන අප වෙනුවට උපකාර කරන්නහුය.” (2 කොරින්ති 1:11).

`ඔබේම පොර බැදීම මධ්‍යයේ ඔබ තමා ගැන අනුකම්පා සහගත නොවී සිටීම සඳහා ඔබට උපකාරී වන කුමක් පාවුල්ගෙන් ඉගෙනගත හැකිද?`