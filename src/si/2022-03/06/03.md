---
title:  දිව්‍ය - මනුෂ්‍ය සම්බන්ධතාවය
date:  01/08/2022
---

ඔබ මෙතෙක් කල් ලබා ඇති විශිෂ්ටතම ජයග්‍රහණය කුමක්ද? බොහෝ විට, ඔබ අත්කරගත් ඕනෑම ජයග්‍රහණයක්, ඔබ උදෑසන යහනින් බැස්ස විටදී සිදුවූ ඒවා නොවේ. මේ ජීවිතයේ යම්කිසි අර්ථවත් දෙයක් ලබා ගැනීමට අවශ්‍ය නම්, ඒ සඳහා කාලය හා උත්සාහය අවශ්‍ය වේ. ක්‍රිස්තුස්වහන්සේට අපගේ ගෝලකම ඊට වෙනස් නොවේ.

`කොලොස්සි 1:28, 29 කියවන්න. දෙවියන්වහන්සේ ඔහු තුළ ක්‍රියා කරන බව පාවුල් කතා කළත්, ඊට සම්බන්ධ මනුෂ්‍ය උත්සාහය එයට සම්බන්ධ වූ බව ඔහු පෙන්වන්නේ කුමන ආකාරවලින්ද (ද්විතීය කථාව 4:4; ලූක් 13:24; 1 කොරින්ති 9:25; සහ හෙබ්‍රෙව් 12:4 පාඨද බලන්න.)`

කොලොස්සි 1:29 පාඨයේ, පාවුල් මෙම කාර්යයේදී, දෙවියන්වහන්සේ සමඟ ඇති ඔහුගේ සම්බන්ධතාවය දකින ආකාරය පිළිබඳ ඉතා වැදගත් අවබෝධයක් ඇත. ඔහු පවසන්නේ ඔහු පොරබදින්නේ දෙවියන්වහන්සේගේ බලය සමඟ බවයි.

"labor" ලෙස පරිවර්තනය කර ඇති ග්‍රීක් වචනයේ තේරුම “වෙහෙසට පත්වීම,” එනම් “ගැළවීම දක්වා වැඩ කිරීම” යන්නයි. මෙම වචනය විශේෂයෙන්  ක්‍රීඩකයින් පුහුණු කිරීමේදී භාවිතා කරන ලදී. මීළඟට එන “පොර බැදීම” යන වචනයට සමහර භාෂාවලින් “වද දීම” යන්න අදහස් කළ හැක. එබැවින්, අප සතු සියළු දේවල් සමග ජයග්‍රහණය සඳහා පුහුණුවීම යන වචනාර්ථය ඇත. නමුත් පසුව පාවුල් මෙම අදහසට යමක් එක් කරයි, මක්නිසාද පාවුල් වෙහෙසෙන්නේ තමා සතු සියල්ල සමඟ නොව, එහෙත් දෙවියන්වහන්සේ ඔහුට දෙන සියළුදේ සමගය. එබැවින්, පාවුල්ගේ මෙහෙය පිළිබඳ සරල නිගමනයක් අපට ඉතිරි වේ. එය ඉතා පුද්ගලික වෑයමකින් හා හික්මීමකින් කරන ලද නමුත් දෙවියන්වහන්සේගේ බලය තුළින් කරන මෙහෙයකි. මෙම සම්බන්ධතාවය නියම වශයෙන් ක්‍රියාත්මක වන්නේ අප තුළ ක්‍රිස්තුස් වහන්සේගේ චරිතය වර්ධනය කිරීම සඳහා අප අනුගමනය කරන ආකාරයටමය.

මෙය මතක තබා ගැනීම වැදගත්ය, මන්ද අප ජීවත් වන්නේ අඩු  උත්සාහයකින් වැඩි වැඩියෙන් ලබා ගැනීමට තැත් කරන ලෝකයක බැවිනි. මෙම අදහස කිතුනු දහමට ද රිංගා ඇත. සමහර කිතුනු එවැන්ජලිස්තවරු පොරොන්දු වන්නේ ඔබ විශ්වාස කරන්නේ නම්, ශුද්ධාත්මයාණන් පුදුමාකාර  බලයකින් ඔබ මත පතිත වී මහත් හාස්කම් සිදු කරන බවයි. නමුත් මෙය භයානක අර්ධ සත්‍යයක් විය හැකිය, මක්නිසාද දෙවියන්වහන්සේගේ බලය පැමිණෙන තෙක් අපගේ ආසනවල සුවපහසු ලෙස හිඳගෙන සිටීම පමණක්  අවශ්‍ය බව මිනිසුන්ට නිගමනය කළ හැකි බැවිනි!

`පාවුල් කතා කළ ආකාරයේ උත්සාහයක් ගැන ඔබගේම අත්දැකීම කුමක්ද? ඔබ පොරබදමින් සිටින දෙවියන්වහන්සේ ඔබේ හදවත මත තබා ඇති දේවල් මොනවාද? දෙවියන්වහන්සේගේ කැමැත්තට ඔබට යටත්විය හැක්කේ කෙසේද?`