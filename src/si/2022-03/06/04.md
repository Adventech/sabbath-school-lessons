---
title:  විනයානුකූල වූ කැමැත්ත
date:  02/08/2022
---

අපගේ කැමැත්තෙහි විශාලතම සතුරන්ගෙන් එකක් වන්නේ අපගේම හැඟීම් ය. අපි ජීවත් වන්නේ අපගේ හැඟීම්වලට කෙලින්ම බලපාන, අපගේ හැඟීම් කෝපය, බිය හෝ රාගය අවුලු‍වාලීමට හැකි පින්තූර සහ සංගීතයෙන් යටපත් කළාවූ සංස්කෘතියක් තුළය. මෙවැනි හැඟීම් කුමන වාර ගණනාවක් ඇති වන්නේද? “අද රාත්‍රී ආහාරය සඳහා මට කුමක් අනුභව කිරීමට සිතෙයිද” “අද මම කුමක් කරම්ද?” “මෙය මිලදී ගැනීමෙන් මට යහපත් හැඟීමක් ඇතිවේද?” මේ අනුව අපගේ තීරණ ගැනීමේදී හැඟීම් සමීපව සම්බන්ධ වී ඇත. හැඟීම් අයහපත් නොවේ, එහෙත්, යම් දෙයක් පිළිබඳ මට ඇතිවන හැඟීම තුළ කුමක් යහපත්ද, ඉතාම හොඳද යන්න සමග සම්බන්ධයක් නොතිබිය හැකිය. ඇත්ත වශයෙන්ම, අපට බොරු ප්‍රකාශ කළ හැකිය (“සියල්ලට වඩා හදවත රැවටිලිකාර ය” යෙරෙමියා 17:9) සහ යථාර්ථය පිළිබඳ වැරදි චිත්‍රයක් නිර්මාණය කළ හැකි අතර, වැරදි තෝරාගැනීම් කිරීමට අපව පොළඹවමින් අපම නිර්මාණය කරන සියුම් පරීක්ෂණයකට අපව යොමු කරවයි.

`මිනිසුන් දේව වචනය මත රඳා නොසිට, තමාගේ හැඟීම් මත තෝරාගැනීම් කළාවූ අවස්ථා පිළිබඳ බයිබලයෙන් සොයාගත හැකි උදාහරණ මොනවාද? එහි විපාක මොනවාද?  (උත්පත්ති 3:6; 2; සාමුවෙල් 11:2-4; සහ ගලාති 2:11, 12 පාඨ වලින් උදාහරණ සොයාගන්න.)`

`1 පේත්‍රැස් 1:13 පාඨය කියවන්න. පේත්‍රැස් සැලකිලිමත් වන්නේ කුමක් ගැනද?  ඔහුගේ පාඨකයින් ඇත්තටම කුමක් කරනු දැකීමට ඔහුට අවශ්‍යද?`

අප පාලනය කරන ශරීරය සඳහා මනස සුක්කානම බව පේත්‍රැස් අවබෝධ කරගත්තේය. අප මනසේ පාලනය ඉවත් කළ විටදී අපව පාලනය කරනු ලබන්නේ අප දෙසට එන ඕනෑම හැඟීමක් මගිනි.

පටු මාවතක් දිගේ එඬේරාගේ නිවස කරා යමින් සිටිනු සිතින් මවාගන්න. මග දිගට, විවිධ දෙසට ගමන් කළ හැකි පටු මාර්ග බොහොමයක් ඇත. මෙම මාර්ගවලින් සමහරක් අප යන්නට අකමැති ස්ථාන කරාද මග පෙන්වයි. අනෙක් මාර්ග අපව පරීක්ෂාවට ලක් කරන සුළු වන අතර ඒවා අපගේ හැඟීම් වලට, අපගේ චිත්ත වේගයට, අපගේ ආශාවන්ට ආයාචනා කරයි. කෙසේ වෙතත්, අපි ඒවායින් එක මාර්ගයක ගියහොත්, අපි නිවැරදි මාර්ගයෙන් පිටතට පනිමු.  එමෙන්ම එවිට අපි හැරී යාමට අතිශයින් දුෂ්කර මාර්ගයකට ගමන් කරමු.

`ඔබ කුමන ආකාරයේ වැදගත් ප්‍රශ්න වලට මුහුණ දෙමින් සිටින්නේද? අවංකව ඔබෙන්ම මෙසේ අසන්න. දෙවියන්වහන්සේගේ වචනයට පටහැනිව, මම මගේ තේරීම් හැඟීම්, චිත්තවේග හෝ ආශාව මත පදනම් වනවාදැයි දැන ගත්තේ කෙසේද?`