---
title:  සත්‍යයේ ආත්මයාණන්වහන්සේ
date:  31/07/2022
---

ඔබ කවදා හෝ “දෙවියන්වහන්ස, කරුණාකර මාව යහපත් මිනිසෙක් කරනු මැනව!” කියා යාච්ඤා කර තිබේද? එහෙත් කිසිම වෙනසක් නොවීය. දෙවියන්වහන්සේගේ වෙනස් කරන්නාවූ මහත් බලය අප තුළ ක්‍රියා කිරීම උදෙසා අප යාච්ඤා කළද, අපගේ ජීවිත ඒ ආකාරයෙන්ම පැවතීම සිදුවිය හැක්කේ කෙසේද? දෙවියන්වහන්සේට අසීමිත ලෝකෝත්තර සම්පත් තිබෙන බව අපි දනිමු. උන්වහන්සේ ඒවා බොහෝ ආශාවෙන් සහ නොමිලේ අපට පුදකරන සේක. අපට ඇත්තවශයෙන්ම ඒවා සියල්ලෙන්ම ප්‍රයෝජන ගැනීමට අවශ්‍යවේ. එසේ වුවද දෙවියන්වහන්සේ අපට පිළිගන්වන දේවල් වලට ගැලපෙන අයුරින් අපගේ ජීවිත වෙනස් වන බවක් නොපෙනේ.

මන්ද? එක් හේතුවක් සිත් සසල කරවන සුළු සරල එකකි: ආත්මයාණන් වහන්සේට අපව පරිවර්තනය කිරීමට අසීමිත බලයක් තිබෙන අතර, දෙවියන් වහන්සේට කළ හැකි දේට බාධා කිරීමට අපගේම තේරීම් මගින් කළ හැකිවේ.

`යොහන් 16:5-15 පාඨ කියවන්න. මෙම ඡේදයේදී යේසුස්වහන්සේ ශුද්ධාත්මයාණන් වහන්සේව, “සත්‍යයේ ආත්මයාණන්”‍ (යොහන් 16:13). මින් ශුද්ධාත්මයාණන්වහන්සේ අප වෙනුවෙන් කුමක් කරන බව මෙයින් අඟවයිද?`

ශුද්ධාත්මයාණන්වහන්සේට අපගේ පාපකාරී ස්වභාවය පිළිබඳ සත්‍යය ගෙන ආ හැකි අතර, අපට පසුතැවිලි වීමට සැලැස්විය නොහැක. දෙවියන් වහන්සේ පිළිබඳ අති ශ්‍රේෂ්ඨතම සත්‍යය අපට පෙන්විය හැකි අතර, එහෙත් උන්වහන්සේට එය විශ්වාස කිරීමට හෝ කීකරු වීමට අපට බල කිරීමට  නොහැකිය. දෙවියන්වහන්සේ අපට සුළු ක්‍රමයකින් පවා එසේ කිරීමට බල කළේ නම්, අපට අපගේ නිදහස් කැමැත්ත අහිමි වනු ඇති අතර, සාතන් දෙවියන්වහන්සේට අපගේ සිත් සහ හදවත් හසුරුවන බවට චෝදනා කරනු ඇති අතර එමඟින් මහා අරගලයේ දී දෙවියන්වහන්සේ වංචා කළ බවට චෝදනා කිරීමට හැකි වනු ඇත. ස්වර්ගයේ මහා අරගලය ආරම්භ වූ විටදී, අපගේ පියාණන්වහන්සේ සාතන්ට හෝ කිසිම දේවදූතයෙකුට උන්වහන්සේ යහපත් හා සාධාරණ බව විශ්වාස කිරීමට හෝ පසුතැවිලි වීමට බල කළේ නැත. එමෙන්ම ඒදන් උයනේදී, බොහෝ දේ නැවත අවදානමට ලක් වූ විට, දෙවියන් වහන්සේ උයනේ මැද ඇති ගස පිළිබඳ සත්‍යය ඉතා පැහැදිලිව ප්‍රකාශ කළ නමුත් ආදම් සහ ඒව ඔවුන්ගේ නිදහස් කැමැත්ත භාවිතා කරමින් අකීකරු වීමේදී එසේ නොකරන ලෙස බලනොකළ සේක.  දෙවියන්වහන්සේ අද අප සමඟ කිසිම වෙනස් ආකාරයකට ක්‍රියා නොකරන සේක. එබැවින්, ආත්මයාණන්වහන්සේ දෙවියන් වහන්සේ සහ පාපය පිළිබඳ සත්‍යය ඉදිරිපත් කොට, “මම පෙන්නූ දේ ගැන සලකා බලා, නුඹ දැන් කුමක් කරන්නේද?”

අප සියුම් පරීක්ෂණ වලට මුහුණ දෙන අවස්ථාවයි. සමහර විට එම සියුම් පරීක්ෂණ පැමිණෙන්නේ, අප කීකරු නොවූ නිසාත්, අපගේ පව් ගැන පසුතැවිලි නොවූ නිසාත්ය. අපගේ පියාණන්වහන්සේට එවැනි අවස්ථාවන්හිදී ක්‍රියා කිරීමට අප මුළු හදවතින්ම පසුතැවිල්ලේ සහ කීකරුකමේ දොරටු විවෘත කළ යුතුය. එනම් දෙවියන්වහන්සේගේ බලය අප තුළට ඇතුළු වී අපව වෙනස්  කිරීම සඳහාය.

`මෑතකදී “සත්‍යයේ ආත්මයාණන්” ඔබ තුළ කුමන අවබෝධයක් ඇති කළේද? ඔබ උන්වහන්සේගේ හඬට කොතරම් හොඳින් සවන් දෙන්නේද? එමෙන්ම ඔබගේ නිදහස් කැමැත්තෙන් ඔබ කුමන තෝරා ගැනීම් කරන්නේද යන්න බොහෝ සෙයින් වැදගත් වෙයි.`