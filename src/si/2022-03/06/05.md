---
title:  සම්පූර්ණ කැපකිරීම
date:  03/08/2022
---

> <p></p>
> “නුඹේ දකුණු ඇස නුඹට බාධාකෙරේ නම්, ඒක උගුළා අහකට දමාපන්න. මක්නිසාද නුඹේ මුළු ශරීරය නිරයෙහි හෙළනු ලැබීමට වඩා, නුඹේ අවයවවලින් එකක් නැතිවීම නුඹට යහපත.”  (මතෙව් 5:29).

`ඉහත සඳහන් පාඨයේ යේසුස්වහන්සේගේ වදන් කෙරෙහි අවධානය යොමු කරන්න. ඔබ ඒවා අන්තගාමී යයි සිතන්නේද? එසේ නම්, ඒ ඇයි?`

අන්තවාදී ක්‍රියාමාර්ග අවශ්‍ය වන්නේ දෙවියන්වහන්සේ කිතුනු ජීවිතය දුෂ්කර කර ඇති නිසා නොව, අප සහ අපගේ සංස්කෘතිය අප සඳහා දෙවියන් වහන්සේගේ සැලසුම් වලින් බොහෝ දුරස් වී ඇති බැවිනි. මිනිස්සු බොහෝ විට අවදි වී තමන් ගැනම කල්පනා කරති. “මම දෙවියන්වහන්සේගෙන් මෙතරම් දුරස් වූයේ කෙසේද?” පිළිතුර සැමවිටම එක හා සමානයි. එනම් වරකට එක් පියවරක් බැගින්ය.

මතෙව් 5:29, 30 පාඨ කියවන්න. යේසුස්වහන්සේ කතා කරන්නේ ලිංගික පාප ගැනය. කෙසේ වෙතත්, එහි අඩංගු වී ඇති මූලධර්ම වෙනත් පාප ගැනද අදාළ වේ. ඇත්ත වශයෙන්ම, පොදුවේ ක්‍රිස්තුස්වහන්සේ තුළ අපගේ වර්ධනයට මෙම ප්‍රතිපත්ති අදාළ කරගත හැකිය.

`මෙම වචන තුළින් යේසුස්වහන්සේ කුමන තීරණාත්මක කරුණක් ප්‍රකාශ කරන සේක්ද? අපට ආබාධිත තත්වයට පත්වන ලෙස කැඳවන්නේද?`

යේසුස්වහන්සේ අපගේ ශරීර වලට ශාරීරික වශයෙන් අනතුරක් ඇති කරන ලෙස නොඉල්ලන සේක..... කිසිසේත්ම නැත! අපගේ ශරීරය සහ මනස, කුමන වෙහෙසක් දරන්නට සිදු වුවද, පාලනය කරන ලෙසට උන්වහන්සේ ඉල්ලන සේක. අප යාච්ඤා කළ යුතු බවත් දෙවියන්වහන්සේ අපගේ ජීවිතවලින් පාපකාරී ආශාවන් ක්ෂණිකව ඉවත් කරන බවත් පාඨයේ සඳහන් නොවන බව සලකන්න. සමහර අවස්ථාවලදී දෙවියන්වහන්සේ බොහෝ අනුකම්පා සහගතව අප වෙනුවෙන් එසේ කරනවා විය හැකිය. එහෙත්, බොහෝ විට යමක් අතහැර දැමීම සඳහා සම්පූර්ණ කැපවීමක් එසේත් නැතිනම් අප කිරීමට කිසිසේත්ම අකැමති යමක් ආරම්භ කරන ලෙස උන්වහන්සේ අපව කැඳවන සේක. අපි නිවැරදි තේරීම් කරන තරමට, අප ශක්තිමත් වනු ඇත.  අපගේ ජීවිත වලට පරීක්ෂාවේ බලයද වඩ වඩා දුර්වල වන්නේය.

අප වටා බොහෝ කලබලකාරී නොමග යැවීම් ඇති විටකදී, දෙවියන්වහන්සේ සමහර අවස්ථා වලදී අපගේ අවධානය ආකර්ෂණය කර ගැනීමට සියුම් පරීක්ෂණ  භාවිතා කරන සේක. අපි දෙවියන්වහන්සේගෙන් කොයිතරම් දුරට දුරස්ථ වී සිටීදැයි අපට අවබෝධ වන්නේ සියුම් පරීක්ෂණය තුළදීය. සියුම් පරීක්ෂණය වන්නේ, දෙවියන්වහන්සේ අප වෙනුවෙන් කරන ලද සැලැස්මට ආපසු යොමුවීමට සම්පූර්ණ තීරණයකට එළඹීමට අපට උපකාර කිරීම සඳහාය.