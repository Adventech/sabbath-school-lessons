---
title:  නොපසුබට උත්සාහයෙන් ඉදිරියට යාමේ අවශ්‍යතාවය
date:  04/08/2022
---

`යාකොබ් දෙවියන්වහන්සේ සමඟ පොරබැදීම පිළිබඳ කථාන්තරය කියවන්න. (උත්පත්ති 32). මහත්සේ අධෛර්යයට පත්වූ විටදී පවා නොපසුබට උත්සාහය පිළිබඳ මේ කථාන්තරය අපට පවසන්නේ කුමක්ද? (ඔබ පිළිතුරු දීමට පෙර යාකොබ්ගේ සම්බන්ධතාවය පිළිබඳ මතකයේ තබා ගන්න.)`

අපට යහපත කුමක්දැයි හඳුනා ගත හැකි අතර, යහපත් දේ කිරීමට අපි අපගේ කැමැත්ත ක්‍රියාත්මක කළ යුතු වෙමු. නමුත් අපි පීඩනයට ලක්ව සිටින විට, දෙවියන්වහන්සේව සහ උන්වහන්සේගේ පොරොන්දු අල්ලාගෙන සිටීම බොහෝ අපහසු කාර්යයක් වන්නේය. එසේ වන්නේ අප දුර්වල මෙන්ම බියසුළු වන බැවිනි. එබැවින් ක්‍රිස්තියානි පුද්ගලයෙකුගේ වැදගත් ශක්තීන්ගෙන් එකක් වන්නේ නොපසුබට උත්සාහයයි. එනම් බලාපොරොත්තු අත්හැරීමට අවශ්‍ය වුවද ඉදිරියට යාමට ඇති හැකියාවයි.

නොපසුබට උත්සාහයේ හොඳම උදාහරණය බයිබලයේ සඳහන් වන යාකොබ්ය. වසර ගණනාවකට පෙර, යාකොබ් තම සහෝදරයා වන ඒසව් සහ ඔහුගේ පියා රවටා ඔහුගේ සොහොයුරා වූ ඒසව්ගේ කුළුඳුල්කම ඔහුට ලබා ගත්තේය. (උත්පත්ති 27), එතැන් සිට ඒසව් ඔහු මරා දැමීමට තැත් කරමින් සිටි බැවින් ඔහුගෙන් පලා යමින් සිටියේය. ස්වර්ගය දක්වාම යන ඉණිමඟ පිළිබඳ සිහිනයේදී, දෙවියන්වහන්සේගේ මඟ පෙන්වීම සහ පුදුමාකාර ආශීර්වාදය ගැන සිහිනයක් ඔහුට දර්ශනය කළද, (උත්පත්ති 28) ඔහු තවමත් බියෙන් සිටියේය.  යාකොබ් දෙවියන්වහන්සේගේ තහවුරු කිරීම, එනම් ඔහුව පිළිගනු ලැබූ බවත් වසර ගණනාවකට පෙරදී ඔහුට දුන් පොරොන්දුව තවමත් සත්‍යයක් බවද දැන ගැනීමට දැඩි ආශාවකින් පෙළිණි. ඔහු යමෙක් සමග එනම් යේසුස්වහන්සේ සමග සටන් කළවිටදී, යාකොබ්ගේ කලවා සන්ධිය විසන්ධි විය. එතැන්  පටන් සටන් කිරීමට අපහසු වන්නට ඇති. මක්නිසාද වේදනාව බොහෝ සෙයින් අධික වන්නට ඇති. සටන් කිරීමේ සිට රැඳී සිටීම සියුම් මාරුවීමක් වූවා විය හැකිය. යාකොබ් යේසුස්වහන්සේගේ ආශීර්වාදය ගැන සහතිකයක් ලැබෙන තුරු දරාගත නොහැකි වේදනාවකින් උන්වහන්සේ මත එල්ලී බලා සිටියේය. එම නිසා යේසුස්වහන්සේ මෙසේ පවසන සේක: “පහන් වන බැවින් මා යන්ට හැරපන්න.”‍ (උත්පත්ති 32:26).

යාකොබ්ට එම ආශීර්වාදය ලැබුණේ ඔහු වේදනාව තුළින් අල්ලාගෙන සිටි නිසාය. අප සමගද එය එසේමය. දෙවියන්වහන්සේ අපගේද “කළවා” සන්ධිය විසන්ධි කොට අපගේ වේදනාව තුළින් උන්වහන්සේ වෙත එල්ලී සිටින ලෙස අපට ආරාධනා කරනසේක. ඇත්ත වශයෙන්ම, වේදනාකාරී කැළැල් දිගටම පැවතීමට දෙවියන්වහන්සේ ඉඩ හැරිසේක. - යාකොබ්ට තම සහෝදරයා මුණගැසෙන විටත් ඔහු තවමත් කොර ගසමින් සිටියේය. පිටතින් පෙනෙන හැටියට එය දුර්වලකමක් වූ නමුත් යාකොබ්ට එය ඔහුගේ ශක්තියේ පෙන්නුම් කරන දෙයකි.

`අධෛර්යමත් වීම සහ පරීක්ෂාවන් මධ්‍යයේ ස්වාමින්වහන්සේ සමඟ නොපසුබටව ඉදරියට යාමට කුමන ආකාරයේ ප්‍රායෝගික තෝරාගැනීම් ඔබට කළ හැකිද? (ඇසුර, ජීවන රටාව, කියවීමට පොත්පත්, සෞඛ්‍ය පුරුදු, අධ්‍යාත්මික ජීවිතය).`