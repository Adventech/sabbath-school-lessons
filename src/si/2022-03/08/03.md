---
title:  යේසුස්වහන්සේගේ නාමයෙන්
date:  15/08/2022
---

> <p></p>
> “නුඹලා විසින් මාගේ නාමයෙන් කොයි දෙයක් ඉල්ලු‍වත්, මම ඒක ඉෂ්ටකරන්නෙමි.” (යොහන් 14:14).

යේසුස්වහන්සේ උන්වහන්සේගේ ගෝලයන් සමග වැඩි කාලයක් නොසිටින සේක. ඔවුන්ගේ උපකාරය සහ ධෛර්යය වූ පුද්ගලයා ස්වර්ගයට යාමට නියමිතව ඇත. එමෙන්ම ගෝලයන්ට ව්‍යාකූලත්වයට හා බල රහිත බවක් දැනෙන්නට පටන් ගත්තේය. නමුත් ගෝලයන්ට තවදුරටත් උන්වහන්සේව ශාරීරිකව දැකීමට නොහැකි වුවද, යේසුස්වහන්සේ ඔවුන්ට පුදුමාකාර පොරොන්දුවක් දුන්සේක.

යොහන් 14:1-14 පාඨ කියවන්න. 13 සහ 14 වැනි පාඨ වලින් උන්වහන්සේගේ නාමයෙන් අප ඉල්ලන ඕනෑම දෙයක් අප වෙනුවෙන් කිරීමට යේසුස්වහන්සේ පොරොන්දු වූ සේක. මේ නිසා, අපි සෑම විටම පාහේ අපගේ යාච්ඤාවේ අවසානයට, “යේසුස්වහන්සේගේ නාමයෙන්, ආමෙන්”‍ යනුවෙන් පවසමු.

`අපි මෙසේ කියන විටදී ඉන් කුමක් අදහස් වන්නේද යන්න අපි සිතමුද? මේ ආකාරයෙන් යාච්ඤා කරන ලෙස යේසුස්වහන්සේ අපව දිරිමත් කරන විට උන්වහන්සේ කුමක් අදහස් කරන සේක්ද?  උන්වහන්සේ ඉදිරිපත් කරන කාරණය තේරුම් ගැනීමට අපට උපකාර වන මෙම පදවල ඇති ඉඟි මොනවාද?`

අපගේ ඉල්ලීම “යේසුස්වහන්සේගේ නාමයෙන්” ඉදිරිපත් කළ විටදී, ස්වර්ගයේ සම්පූර්ණ ක්‍රියාකාරිත්වය අප වෙනුවෙන් ක්‍රියාත්මක වන බව අපට සහතික විය හැකිය. දේවදූතයන් අප වටා ක්‍රියා කරන ආකාරය අප නොදකිනවා විය හැකිය. නමුත් ඔවුන්ව එවනු ලබන්නේ ස්වර්ගයේ සිංහාසනයේ සිට යේසුස්වහන්සේගේ නාමයෙන් අපගේ ඉල්ලීම් ඉටු කිරීම සඳහාය.

සමහර විට අපි යේසුස්වහන්සේගේ නාමයෙන් යාච්ඤා කරන විට, අපි අපගේ දෑස් විවර කර අප අවට ඇති සියල්ල වෙනස් වනු ඇතැයි අපේක්ෂා කරමු“එහෙත් සියළු දේම ඒ ආකාරයෙන්ම පවතී. කෙසේ වෙතත්, දෙවියන් වහන්සේගේ බලය චමත්කාරජනක ප්‍රතිඵල සමග පැමිණෙන අතර, යේසුස්වහන්සේ කුණාටුව නිශ්චල කළ ආකාරයට එය නිශ්ශබ්දව, නොපෙනෙන අන්දමට, යේසුස්වහන්සේව ගෙත්සෙමනියේදී දෙවියන් වහන්සේගේ බලය මගින් ආරක්ෂා කළ අන්දමට පැමිණෙනු ඇත. යම් කිසි චමත්කාර දෙයක් හදිසියේ සිදු නොවිය හැක. එහෙත්  දෙවියන්වහන්සේ අප වෙනුවෙන් ක්‍රියා නොකරන බව එයින් අදහස් නොවේ.

`යොහන් 14:1-14 පාඨ නැවත කියවන්න. ඔබ කියවන විටදී, යේසුස්වහන්සේ කෙළින්ම ඔබට මුහුණට මුහුණ ලා කථා කරන බව සිතන්න. මෙම පොරොන්දුවලින් ඔබට ලබාගත හැකි බලාපොරොත්තුව සහ දිරිගැන්වීම කුමක්ද? ඒ අතරම, ඔබෙන් මෙසේ අසන්න:“මේ පොරොන්දු මා වෙනුවෙන් ඉටු කිරීමට බාධාවක් විය හැක්කේ මගේ ජීවිතයේ කුමන දේවල්ද? මගේ හදවතේ ඇති කර ගැනීමට මා අරමුණු කළ යුතු වෙනස්කම් මොනවාද?`