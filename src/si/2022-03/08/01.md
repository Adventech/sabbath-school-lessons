---
title:  අදෘශ්‍යමාන දේවල් දැකීම
date:  13/08/2022
---

### මේ සතියේ පාඩමේ අධ්‍යයනය සඳහා කියවන්න
රෝම 8:28-39; යොහන් 14:1-14; එපීස 1:18-23; යෙසායා 40:27-31.

> <p>කටපාඩම් පදය</p>
> “ඇදහිල්ලෙන්, ඔහු රජුගේ උදහසට භය නොවී, මිසරය අත්හැර ගියේය. මක්නිසාද අදෘශ්‍යමාන තැනැන්වහන්සේ දකින්නාක්මෙන් ඔහු ස්ථිරව සිටියේය.” (හෙබ්‍රෙව් 11:27).

හෙබ්‍රෙව් පොතෙහි සඳහන් කර ඇති ඇදහිල්ල යන වචනයට දී ඇති අර්ථකථනය සැමවිටම අභියෝගාත්මක ය. “ඇදහිල්ල යනු බලාපොරොත්තු වන දේවල් ගැන සහතිකයය. නොදන්නා දේවල් ගැන ඔප්පුවය.”‍ (හෙබ්‍රෙව් 11:1). අපට නොපෙනෙන දේ ගැන අපට සහතික විය හැක්කේ කෙසේද? එහෙත්, අපගේ කටපාඩම් පදයේ මෝසෙස් පැහැදිලි කර දෙන්නේ මෙයයි:“මක්නිසාද, අදෘශ්‍යමාන තැනැන්වහන්සේ දකින්නාක් මෙන් ඔහු ස්ථිරව සිටියේය.”‍ (හෙබ්‍රෙව් 11:27).

එය වඩාත් අභියෝගාත්මක වන්නේ, “අදෘශ්‍යමාන තැනැන්වහන්සේ” දැකීම සඳහා අපව කැඳවන බැවිනි. ඒ සියළුම දේ හොඳින් සිදුවන කාලයේදී නොව, එහෙත් සෑම දෙයක්ම වැරදි ආකාරයට සිදුවන විටදීය. මේ සඳහා අපට ඇදහිල්ල අවශ්‍ය වේ. එනම් දෙවියන්වහන්සේ පිළිබඳ සහ උන්වහන්සේගේ රාජ්‍යය පිළිබඳ සත්‍යය මගින් හැඩගස්වනු ලැබූ ක්‍රිස්තුස්වහන්සේගේ මෙන්  ඇදහිල්ලකි. අපි සියුම් පරීක්ෂණ වලට ගොදුරුවී සිටින විටදී සහ සියළුම දෙයින් පරීක්ෂාවට පත්වී සිටිනවිටදී අපට අත්‍යවශ්‍ය සත්‍යය වන්නේ, අපගේ පියාණන්වහන්සේගේ යහපත්කම පිළිබඳ සත්‍යය, යේසුස්වහන්සේගේ යහපත්කම පිළිබඳ සත්‍යය, යේසුස්වහන්සේගේ නාමයේ බලය, උත්ථාන වීමේ බලය සහ දෙවියන්වහන්සේගේ අනුකම්පාවය.

**සතියේ සාරාංශය**: අති දරුණු තත්වයකදී පවා අපව ආරක්ෂා කළ හැක්කේ දෙවියන්වහන්සේ පිළිබඳ කුමන සත්‍යයක් තුළින්ද?

`අගෝස්තු 20 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.`