---
title:  වැඩිදුර අධ්‍යයනය සඳහා
date:  19/08/2022
---

Read Ellen G. White, "In the Days of Queen Esther," pp. 598–606, in Prophets and Kings.

“දෙවියන්වහන්සේගෙන් ශුද්ධාත්මයාණන්වහන්සේව ඉල්ලන අයට ශුද්ධාත්මයාණන්වහන්සේ දෙන බව උන්වහන්සේ නොපැවසූ සේක්ද?  ආත්මයාණන්වහන්සේ සත්‍ය මගපෙන්වන්නෙක් නොවේද? සමහර මිනිස්සු දෙවියන්වහන්සේගේ වචනය තුළින් උන්වහන්සේව පිළිගැනීමට අකමැති වන අතර එය ඔවුන්ගේ උපකල්පනයක් විය හැකි යයි සිතති. ඔවුහු ස්වාමීන් වහන්සේට අපට උගන්වන ලෙස යාච්ඤා කරති. එසේ වුවද දෙවියන් වහන්සේගේ පොරොන්දු උසස් ලෙස සැලකීමට අකමැති වන්නේ, අපට උන් වහන්සේ ගැන උගන්වන්නට ඇතැයි විශ්වාස කරමිනි. අප යම්දෙයක් ඉගෙන ගැනීමට ආශාවෙන් සහ උගන්වනු ඇතැයි බලාපොරොත්තුවෙන් සහ ඉගෙන ගැනීමට බොහෝ ආශාවෙන් අපගේ ස්වර්ගීය පියාණන්වහන්සේ වෙත පැමිණෙන තාක් කල්, දෙවියන්වහන්සේගේම පොරොන්දුව ඉටු කිරීම ගැන  සැක කළ යුත්තේ මන්ද? ඔබ මොහොතකටවත් උන්වහන්සේව සැක නොකළ යුතු අතර එමගින් උන්වහන්සේට අගෞරව නොකළ යුතුය. ඔබ උන් වහන්සේගේ කැමැත්ත දැන ගැනීමට උත්සාහ කළ විට, ඔබගේ කාර්යය වී ඇත්තේ, දෙවියන්වහන්සේගේ කැමැත්ත කිරීමය උන්වහන්සේ ඔබට මඟ පෙන්වන බවත්, ආශීර්වාද කරන බවත් විශ්වාස කිරීමයි. අපි උන්වහන්සේගේ ඉගැන්වීම් වැරදි ලෙස අවබෝධ කරගත් විට අපි අපවම අවිශ්වාස කරමු. එහෙත් උන්වහන්සේව අතිශයින්ම විශ්වාස කරමු. ඒ අනුව උන්වහන්සේගේ සැලසුම් සහ නිවැරදි ලෙස පරිවර්තනය කරගැනීමටත්, උන්වහන්සේගේ පූර්වාරක්ෂාව අවබෝධ කරගැනීමටත් ශුද්ධාත්මයාණන්වහන්සේ මගපෙන්වන බවත් විශ්වාස කරනු ඇත. —Ellen G. White, Manuscript Releases, vol. 6, p. 225.

“සැකය සමග ගැටෙන විට සහ විරුද්ධවාදී බලපෑම් වලට මුහුණ දෙන විට ඇදහිල්ල ශක්තිමත් වේ. මේ ආකාරයෙන් ලබන්නාවූ අත්දැකීම්, වටිනා මැණික් වලට වඩා වටිනේය.” —Ellen G. White, Testimonies for the Church, vol. 3, p. 555

**සාකච්ඡාව සඳහා ප්‍රශ්න**

`අපට නොපෙනෙන දේවල්, සත්‍ය බවට අප දන්නා දේවල්, අපගේ දර්ශනයට හසු නොවන දේවල් ගැන අප විශ්වාස කිරීම ගැන පංතියේදී සාකච්ඡා කරන්න. “අදෘශ්‍යමාන උන්වහන්සේ”ව දැකීම යන්නෙන් අදහස් කරන්නේ කුමක්ද යන්න තේරුම් ගැනීමට මෙය අපට උපකාර කරන්නේ කෙසේද?`

`බදාදා පාඩමේ අවසානයේදී අසා ඇති ප්‍රශ්නය ගැන සාකච්ඡා කරන්න. අපි එවැනි අවස්ථාවලට කොපමණ වාරයක් මුහුණ දෙමුද? අපට අවශ්‍ය දේ නොවුණත්, ස්වාමින්වහන්සේගේ මාර්ගය ඉතාම හොඳ මාර්ගය බවට විශ්වාස කිරීමට අප  කුමක් කළ යුතුද?`

`“සැකයට සහ විරුද්ධවාදී බලපෑම් සමඟ ගැටීමෙන් ඇදහිල්ල ශක්තිමත්” වන්නේ නම් සහ මෙය අතිශයින් වටිනා “වඩාත් මිල අධික ආභරණවලට වඩා වටිනා” දෙයකට මඟ පෙන්වයි නම්, එවැනි ගැටුම් දෙස බලන ආකාරය කෙසේ හැඩගස්වන්නේද?`

`අවම වශයෙන් අපගේ දෘෂ්ටිකෝණයෙන් බලන කල, ප්‍රතිඵලය භයානක වූ තත්වයන් තුළ සිටින මිනිසුන්, කිතුනුවන් පවා අපගෙන් බොහෝ දෙනෙක් දැක ඇත. යාච්ඤා සහ උපරිම උත්සාහයන් නොතකා අප සිතා සිටියාවූ අති දරුණුම  දෙය සිදු විය. අප ඉගෙන ගනිමින් සිටි පාඩම් තුළින් මෙය අපට කෙසේ තේරුම් ගත හැකිද?`