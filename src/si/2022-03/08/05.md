---
title:  අපගේ කරදර සියල්ල ඔසවාගෙන යාමට
date:  17/08/2022
---

සමහර අයගේ නිවෙස්වල  “ඔබට කරදර විය හැකි විට යාච්ඤා කරන්නේ මක්නිසාද?” යනුවෙන් සඳහන් සමරු ඵලක තිබේ. ඉන් අප තුළ සිනහවක් ඇති කරයි. මක්නිසාද අපි දෙවියන්වහන්සේ වෙත පැමිණ අපගේ දුක් ගැනවිලි උන්වහන්සේ සමග බෙදා නොගෙන, කොපමණ වාරයක් කනස්සල්ලට පත්වනවාද යන්න අප දන්නා නිසාය.

අපේ ජීවිතයේ සියළුම දේ ගැටගැසී තිබූ විට අපි එය දෙවියන්වහන්සේට භාර දීමෙන් උන්වහන්සේට එම ගැට ලිහා දමන්නට අපි ඉඩ හරිමු. දෙවියන් වහන්සේ අප වෙනුවෙන් එසේ කිරීමට කොතරම් ආශාවෙන් සිටින සේක්ද? එසේ වුවද, පුදුමාකාර ලෙස අපි අපගේ ගැටළු වල අප කඩා වැටෙන තුරු එල්ලී සිටිමු. අපි ස්වාමීන්වහන්සේ වෙත යාමට පෙර අප බලාපොරොත්තු සුන් වන තෙක් බලා සිටින්නේ මන්ද?

`1 පේතෘස් 5:7 පාඨය කියවන්න. පේත්‍රැස් ගීතාවලිය 55:22 වෙනි පාඨයෙන් උපුටා ගනියි. මෙහි  අප වෙනුවෙන් ඇති මූලික පණිවිඩය කුමක්ද? (මතෙව් 6:25-33 පාඨ බලන්න.)`

එය ඉතා සරල පාඨයකි. එහි සැඟවුණු රහසක් නොමැති අතර, එයින් පවසන දේ අර්ථවත්ය. එනම් ඉවත දැමීම, විසිකර දැමීම යනුයි. ඒ අනුව ඉන් ඇති කරන වේදනාව, සැලකිල්ල ඔබට තවදුරටත් බල නොපායි. එහෙත් ඇත්තෙන්ම අපගේ බර විසි කර දමන්නේ නැත. අපගේ කරදර හිස්තැනකට නොපෙනී යන්නේද නැත. එය ස්වර්ගයේ සිටින අපගේ පියාණන්වහන්සේට දෙනු ලැබේ.   උන්වහන්සේ එය තෝරා බේරා දීමට අපට පොරොන්දු වන සේක. යේසුස් වහන්සේ මතෙව් පොතෙහි පාඨ වලින් අපට පවසන්නේ එයයි. මෙය සිදු කිරීමෙන් අදහස් වන්නේ එය දුෂ්කර බව නොවේ; එය ඉතා පහසු සහ ඉතා හොඳ බව පෙනී යයි.

අවුල් සහගත බව විවිධ ක්‍රම වලින් ඇතිවේ. එය කාර්යාලයේදී දැඩි පීඩනය නිසා, අනපේක්ෂිත විවේචන, අපව අනවශ්‍ය බව හෝ සම්බන්ධ කරගැනීමට අකමැති බවක් හැඟීම, සෞඛ්‍ය හෝ මූල්‍ය කරදර, අප දෙවියන්වහන්සේට සුදුසු නොවන බව හැඟීම හෝ අපට කමාව නොලැබේ යැයි විශ්වාස කිරීම වැනි හේතූන් නිසා සිදු විය හැකිය.

හේතුව කුමක් වුවත්, අපි අපගේ ගැටළු වල එල්ලී සිටීමට එක් හේතුවක් නම්, අන් අයට වඩා හොඳින් ඒවා විසඳා ගත හැකි යැයි අප සිතීමයි. නමුත් පේතෘස් අපෙන් ඉල්ලා සිටින්නේ එවැනි අදහසක් නැවත සලකා බලන ලෙසයි. අප කලබල විය යුතු නැති හේතුව වන්නේ දෙවියන්වහන්සේ රැකබලා ගන්නා බැවිනි. එහෙත් දික්කසාද වීමට ආසන්න වන විට හෝ අප සම්පූර්ණයෙන්ම නිෂ්ඵල යැයි හැඟෙන විට මැදිහත් වීමට තරම් දෙවියන්වහන්සේ තවමත් සැලකිලිමත්ද? ඕනෑම තත්වයක් වෙනස් කිරීමට හැකි වන තරම් උන්වහන්සේ අපව රැක බලාගන්නා බව බයිබලය පවසයි.

`දැන් ඔබට ගැටළු ඇති කරන කරුණු මොනවාද? ඒවා කොතරම් නීත්‍යානුකූල වුවත්, ඒවා කොතරම් කරදරකාරී වුවත්, ස්වාමින්වහන්සේට කළ නොහැකි දෙයක් තිබේද? සමහර විට අපේ ලොකුම ප්‍රශ්නය නම් දෙවියන්වහන්සේ ඒ ගැන දන්නා බවත් එය විසඳිය හැකි බවත් අප විශ්වාස කළත්, අපට උවමනා ආකාරයට එය උන්වහන්සේ විසඳනු ඇතැයි අප විශ්වාස නොකිරීමයි. එම අවසාන කරුණ ගැන මෙනෙහි කර එය ඔබගේ ජීවිතය තුළ කෙතරම් සත්‍ය දැයි ඔබගෙන්ම විමසන්න.`