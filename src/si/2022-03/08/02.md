---
title:  අපගේ පියාණන්වහන්සේගේ ප්‍රමාණය ඉක්මවා යාම
date:  14/08/2022
---

“දෙවියන්වහන්සේ මට ඇත්තටම ප්‍රේම කළේ නම්, මා වෙනුවෙන් උන්වහන්සේ ________________ කරනවා ඇත!”‍ එම සිතුවිල්ල අපගේ මනසේ කොපමණ වාර ගණනාවක් රැව් පිළිරැව් දෙන්නට ඇත්දැයි මම සිතමි. අපි අපේ තත්වයන් දෙස බලමින්, දෙවියන්වහන්සේ ඇත්තටම අපට ප්‍රේම කරන්නේ දැයි කල්පනා කිරීමට පටන් ගනිමු, මන්ද උන්වහන්සේ ඇත්තටම එසේ කළා නම්, මේ දේවල් වෙනස් වනු ඇත.

බොහෝ විට දෙවියන්වහන්සේගේ යහපත්කම ගැන සැක කිරීමට අපව යොමු කරන තර්ක දෙකක් තිබේ. පළමුව, අප යහපත් යැයි විශ්වාස කරන දෙයක් සඳහා අපගේ හදවත් සහ මනසෙහි දැවෙන ආශාවක් ඇති විට, දෙවියන් වහන්සේ අප වෙනුවෙන් වෙනස් දෙයක් බලාපොරොත්තු විය හැකිය යන අදහස විහිළුවක් ලෙස පෙනෙන්නට පුළුවන. දෙවනුව, අපගේ අත්දැකීම් අප විශ්වාස කරන දේ සමඟ ගැටෙන නිසා දෙවියන්වහන්සේගේ යහපත්කම ගැන අපට සැක කළ හැකිය. යම්දෙයක් හොඳ බව පෙනෙයි නම් හෝ යහපත් යැයි හැඟෙන්නේ නම්, ඒ ගැන සතුටක් දැනේ නම් හෝ හොඳ රසයක් තිබේ නම්, එය යහපත් දෙයක් විය හැකිය. ඒ නිසා අපට එය ලබා ගත නොහැකි වූ විට අපි දෙවියන්වහන්සේ සමඟ කෝප වෙමු.

ඇදහිල්ල ක්‍රියාත්මක වන්නේ මේ අවස්ථාවේදීය. ඇදහිල්ල හරියටම ක්‍රියාත්මක වන්නේ එම අවස්ථාවලදීය. එනම් අපි දෙවියන්වහන්සේව සැක කරමින් උන්වහන්සේගේ යහපත්කම ගැන සැක කරන විටදීය.

`රෝම 8:28-39 දෙවියන්වහන්සේ අප කෙරෙහි දක්වන යහපත්කම විස්තර කරන ප්‍රබල ඡේදයකි. දෙවියන්වහන්සේගේ යහපත්කම ගැන සැක කිරීමෙන් අපගේ මනස ආරක්ෂා කර ගත හැකි කුමන හේතු මෙම පාඨය තුළින් ඔබට සොයාගත හැකිද?`

රෝම 8:32 පාඨයේ, වැදගත් තර්කයක් ඉදිරිපත් කර ඇත. එය අපගේ අවස්ථාවන් මගින් යටපත් වීමෙන් අපව වළකා ගැනීම සඳහා අතිශයින්ම උපකාරී වෙයි. “දෙවියන්වහන්සේ අප වෙනුවෙන් සියළුදේ පිළිවෙලට තැබීමට පසුබට නොවන්නේ නම්, අපගේ තත්වය වැළඳගෙන, උන්වහන්සේගේ පුත්‍රයාණන්ව එවීමෙන් දරුණුම දෙය කළේ නම්, උන්වහන්සේ අප වෙනුවෙන් සතුටින් හා නිදහසේ නොකරන වෙනත් යමක් තිබේද?” (පණිවිඩය). දෙවියන්වහන්සේ උන්වහන්සේගේ පුත්‍රයාණන් අප වෙනුවෙන් ජීවිතය කැප කිරීමට යැව්වේ නම්, ඉන්පසු උන්වහන්සේ දරුණු, ලෝභ අයෙක් යයි සිතිය හැක්කේ කෙසේද?

මින් අදහස් වන්නේ, ක්‍රිස්තුස්වහන්සේගේ මරණයේදී අපට පෙනෙන දෙවියන්වහන්සේගේ ත්‍යාගශීලීත්වයේ සත්‍යය.  එයින් අපගේ චින්තනයට වඩාත් ශක්තිමත් බලපෑමක් ඇති විය යුතු අතර, එය අප තුළ හටගන්නා සැකය හා සියුම් පරීක්ෂණ වලින් ඇති කරන සැකයට වඩා ශක්තිමත් විය යුතුය.

`ඔබේ සැකයට වඩා සත්‍යයක් (දෙවියන්වහන්සේගේ යහපත්කම) ඔබ කෙරෙහි බලවත් බලපෑමක් ඇති කළ හැක්කේ කෙසේද? අප වෙනුවෙන් මිය යාමට දෙවියන්වහන්සේ තමන් පුත්‍රයාණන් දුන් බවට එම සත්‍යය තුළ මෙනෙහි කරන්න.  එමෙන්ම මෙම ඇදහිය නොහැකි ත්‍යාගශීලිත්වය අද දින ඔබ වෙනුවෙන් විවිධ ක්‍රම දහසක් තුළින් ක්‍රියා කරයි. මෙය ඔබගේ ඇදහිල්ලට කුමක් කරන්නේද?`