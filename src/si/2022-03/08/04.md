---
title:  උත්ථාන වීමේ බලය
date:  16/08/2022
---

උත්ථාන වීම මනුෂ්‍යයන්ගේ දුර්වලකමට පිළිතුරු සපයයි. යේසුස් වහන්සේගේ ජීවිතය, මරණය සහ උත්ථාන වීම පිළිබඳ අප සිතන විට, අපි බොහෝ විට සිතන්නේ යේසුස්වහන්සේගේ මරණය පිළිබඳ සිද්ධිය මගින් දෙවියන්වහන්සේ සමඟ නීත්‍යානුකූලව අයිතිය ලබන්නේ කෙසේද යන්නයි. එය  ඇත්ත වශයෙන්ම සත්‍යයක් වන්නේය.

කෙසේවෙතත්, උත්ථාන වීම මගින් ගැළවීම සඳහා විශේෂිත වැදගත්කමක් එක් කෙරේ. යේසුස්වහන්සේගේ උත්ථාන වීම අර්ථවත් වන්නේ,  යම් දිනක අප නැවත නැඟිටුවනු ලබන බව අපට පෙන්වන නිසා පමණක් නොවේ. උත්ථානය මගින් යේසුස්වහන්සේව පියාණන්වහන්සේගේ දකුණු පසින් පිහිටුවනවා පමණක් නොව, උන්වහන්සේව බලයේ සහ අයිතියෙන් යුක්ත තනතුරකට පත් කරනු ලැබේ. මෙම උත්ථාන වීමේ බලයම දෙවියන්වහන්සේ අද අපට ලැබීමට සලස්වන සේක.

`එපීස 1:18-23 පාඨවල පාවුල් දෙවියන්වහන්සේගේ බලය ගැන කථා කරයි. මෙම පාඨය උත්ථාන වීමේ බලය ගැන අපට උගන්වන්නේ කුමක්ද? මෙම පාඨවල ඔබ වෙනුවෙන් කුමන බලාපොරොත්තු සහ පොරොන්දු සොයාගත හැකිද?`

පාවුල් යාච්ඤා කරන්නේ දිව්‍ය බලය සමග පමණක් නියමාකාරයෙන් අවබෝධ කරගත හැකි කරුණු කිහිපයක් එපීසවරුන්ට අවබෝධ කර දෙන ලෙසයි: (1) යේසුස්වහන්සේ අපව කැඳවා ඇත්තේ වෙනස්වීමේ බලාපොරොත්තුවක් සහ සදාකාලික අනාගතයක් උදෙසා බවත් (2) අප වෙනුවෙන් ප්‍රකාශ කරන ලද බලය අපි අවබෝධ කරගත යුතු බවත්ය.

මෙම බලය කෙතරම් විශ්මයජනකද යන්න විස්තර කිරීමට පාවුල් පසුව උත්සාහ කරයි. අද අපට ලබා ගත හැකි එම බලය වන්නේ යේසුස්වහන්සේව නැවත නැගුටුවාවූ බලයද වන අතර, එම උත්ථාන භූමියෙන් පිටතට ගැනීම පමණක් නොව නැවත ජීවනයද ලබාදීමද විය. එමෙන්ම පියාණන්වහන්සේගේ දකුණු පැත්තේ ඇති බලය වන්නේය.

එහෙත් පාවුල් ඉන් නොනවතියි. උත්ථානය යේසුස්වහන්සේට ලබා දුන්නේ ඕනෑම වර්ගයක බලයක් නොවේ. එය උන්වහන්සේට ලබා දුන්නේ සදාකාලය පුරාවටම පියාණන්වහන්සේගේ දරුවන් පාලනය කිරීමටත්, ඔවුන්ට අවශ්‍ය සියළුම දේවල් සැපයීම සඳහාත්ය!

`උත්ථානවූ යේසුස්වහන්සේගේ බලය ඔබට අවශ්‍ය වන ක්ෂේත්‍ර ලැයිස්තුවක් සාදන්න. ඔබ ලැයිස්තුව සාදා අවසානයේදී, මෙම බලය අවශ්‍යතා ඇති සියලු‍ම ක්ෂේත්‍ර වලට අදාළ කරන ලෙස ඉල්ලා යාච්ඤා කරන්න. ඒ සමගම, ඔබට වඩා හොඳින් කළ හැක්කේ කුමක්ද? මෙම බලය වඩා නිදහසේ ක්‍රියාත්මක කිරීම සඳහා ඉඩ ලබාදෙන කුමන තේරීම් ඔබට සකස් කරගත හැකිද?`