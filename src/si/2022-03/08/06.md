---
title:  දෙවියන්වහන්සේව නොපෙනෙන විටදීද තවමත් විශ්වාසවන්ත වීම
date:  18/08/2022
---

අපට සිදුවන දේවල් ගැන කිසිවෙකු කරදර නොවන බව සිතීම ඉතා අප්‍රසන්නය. එහෙත් දෙවියන්වහන්සේ අපව නොදන්නා බවත් හෝ අප ගැන සොයා නොබලන බවත් සිතීම වඩාත් කළකිරෙන සුළුය.

යුදා ජාතීන් පිටමං කළ විටදී (බබිලෝනිය) ඔවුන්ගේ තත්වය ගැන සොයා බැලීමට දෙවියන්වහන්සේ එතරම් සැලකිල්ලක් දක්වන බවක් නොපනිණි. ඔවුන් තවමත් පිටුවහල්ව සිටි අතර, ඔවුන්ගේ පාප නිසා තවමත් දෙවියන් වහන්සේ විසින් ඔවුන්ව අත්හැර දමා ඇති බවක් ඔවුන්ට හැඟෙයි. එහෙත් යෙසායා ඔවුන්ට සැනසිලිදායක බස් පවසයි. යෙසායා 40 ඉතා අලංකාර ඡේදයකි. යෙසායා ඔවුන්ගේ දෙවියන්වහන්සේ ගැන මිනිසුන්ට ඉතා මුදු මොළොක් ලෙස කතා කරයි:“එඬේරෙකු මෙන් උන්වහන්සේ තමන්ගේ රැළ පෝෂ්‍යකරනසේක, බැටළුපැටවුන්ද තමන්ගේ හස්තයෙන් රැගෙන, තමන්ගේ ළයේ දරමින්, කිරිදෙන බැටළුදෙනුන් හෙමින් ගෙනයනසේක.” (යෙසායා 40:11). එහෙත් බොහෝ කාලයකට පසුව පිටුවහල් කළ අය මෙසේ සිතමින් සිටියහ:“අහෝ ස්වාමීන්වහන්ස, ඔබ කොහිද?”  “ඔබවහන්සේ තවමත් සිටින බවටවත්, අපව රැකබලා ගන්නා ලෙසටත් කිසිදු සාක්ෂියක් නැත!

`යෙසායා 40:27-31 පාඨ කියවන්න. යෙසායා දෙවියන්වහන්සේව විස්තර කරන්නේ කුමන ආකාරයටද? දෙවියන්වහන්සේ පිළිබඳ මෙම විස්තරය ඔවුන්ගේ විශ්වාසය වන මෙවැනි පිළිතුරක් ප්‍රකාශ කරයි:“මාගේ මාර්ගය ස්වාමීන්වහන්සේගෙන් සැඟවී තිබේය කියාත්, මාගේ විනිශ්චය මාගේ දෙවියන්වහන්සේ වෙතින් පහවේය......” (යෙසා. 40:27).`

තමන් දෙවියන්වහන්සේගෙන් සැඟවී ඇතැයි සිතිය හැකි තවත් පිරිසක් එස්තර් පොතේ සඳහන්වේ. මෙම පොතෙහි දෙවියන්වහන්සේ ගැන එක් වරක්වත් සඳහන් කර නොමැත. කෙසේ වෙතත්, මෙම මුළු කථාවම  දෙවියන්වහන්සේගේ මිනිසුන්ව විනාශ කර දැමීම සඳහා ආපසු හැරවිය නොහැකි නීතියකින් ඔවුන්ව මුදා ගැනීම සඳහා දෙවියන්වහන්සේගේ මැදිහත්කාරකම විස්තර කරන නාට්‍යයකි. මෙම කථාන්තරය අතීතයේ සිදුවීම් විස්තර කරනවා පමණක් නොව, එය මගින් සංකේතවත් කරන්නේ, අනාගතයේ දී දෙවියන්වහන්සේගේ සෙනඟ නැවත වරක් පීඩාවට ලක් කරන කාලයක් සහ විනාශ කිරීම සඳහා නැවත වරක් පනතක් හඳුන්වා දෙනු ලබන කාලයකි. (එළදරව් 13:15). එවැනි භයානක තත්වයක් උද්ගත වුවහොත්, දෙවියන්වහන්සේ නිසැකවම උන්වහන්සේගේ මිනිසුන්ව අත්හැරිය යුතු බව නිගමනය කිරීම කොතරම් පහසුදැයි ඔබට සිතාගත හැකිද? නමුත් අපි බිය විය යුතු නොවේ. එස්තර්ගේ කථාන්තරයේ උන්වහන්සේගේ තෝරාගත් සෙනඟ මුදාගත් එම දෙවියන්වහන්සේම අවසාන පීඩාවේදී ඔවුන්ව නැවත මුදවා ගන්නා සේක.

`පිටමං කරනු ලැබූ අයට යෙසායා දෙවියන්වහන්සේව හඳුන්වා දුන් ආකාරය අපි කියවා ඇත්තෙමු. දෙවියන්වහන්සේ අතුරුදහන් වී ඔවුන්ව අත්හැර දැමූ බව හැඟෙන මිනිසුන්ට ඔබ දෙවියන්වහන්සේව විස්තර කරන්නේ කෙසේද? ඔවුන්ට ඇදහිල්ලේ දෑස් වලින් දැකීමටත් සහ මිනිස් ඇස් වලින් ඔවුන් වටා දකින්නාවූ දේවල් මත රඳා නොසිටින ලෙස උගන්වන්නේ මන්ද?`