---
title:  අවසානය හරහා පොරොන්දු දේශයට
date:   10/07/2022
---

> <p></p>
> “ඵාරාවෝ ළංවූ කල්හි ඉශ්‍රායෙල් පුත්‍රයෝ තමන්ගේ ඇස් ඔසවා මිසරවරුන් තමන් පස්සේ එනවා දැක අතිශයින් භයවූවෝය. එබැවින් ඉශ්‍රායෙල් පුත්‍රයෝ ස්වාමීන් වහන්සේට මොරගැසුවෝය.  (නික්මයාම 14:10).

ඔබව යම් දිනක සැලසුම් කර උගුලකට හෝ මාරාන්තික අවසානයකට මගපෙන්වනු ලැබ තිබේද? සමහර විට එය ප්‍රීතිමත් අවස්ථාවක් විය හැකිය. එනම් අනපේක්ෂිත ලෙස ඔබ කාමරයකට ඇතුළු වන විට එහි ඔබගේ පැමිණීම බලා සිටින මිතුරෝ “පුදුමයක්! සුබ උපන් දිනයක් වේවා!”යි හඬ නගා කියති. තවත් විටක එය ඉතා කම්පනයක් විය හැක. එය ඉතා අප්‍රසන්න අත්දැකීමක් පවා විය හැකිය. තවත් විටක ඔබ පාසැලේ හෝ වැඩකරන ස්ථානයේ හිරිහැර කරන්නන් විසින් අනපේක්ෂිත ලෙස ඔබ නරක ලෙස පෙන්වීමට උත්සාහ  කරනවා විය හැකිය. 

ඊශ්‍රායෙල්වරුන් මිසරයෙන් පිටත්ව ගිය දින සිට ඔවුන් පොරොන්දු දේශයට ළඟාවූ අවස්ථාව දක්වා, “තවද ඔවුන් දවාලෙත්, රාත්‍රියෙත් ගමන් කරන පිණිස ස්වාමීන්වහන්සේ ඔවුන්ට මග පෙන්වීමට, දාවල් වලා ටැඹකින්ද, රාත්‍රියේ ඔවුන්ට එලිය දීමට ගිනි ටැඹකින්ද ඔවුන්ට පෙරටුව ගිය සේක.” (නික්මයාම 13:21,). ඔවුන්ගේ ගමනේ සෑම කොටසකටම දෙවියන්වහන්සේ විසින්ම මග පෙන්වන ලදී. එහෙත් උන්වහන්සේ ඔවුන්ව මුලින්ම ගෙන ගියේ කොතැනටදැයි බලන්න. එනම් ඔවුන් ඉදිරියේ මුහුද තිබූ ස්ථානයකටය. දෙපස කඳු තිබූ අතර, ඵාරාවෝගේ හමුදාව ඇසට පෙනෙන මානයේ ඔවුන් පිටුපසින් සිටියේය! 

`නික්මයාම 14 වැනි පරිච්ඡේදය කියවන්න. ඉශ්‍රායල්වරුන් බියට පත් වේවියි දැන සිටි ස්ථානයකට දෙවියන්වහන්සේ ඔවුන්ව ගෙන ගියේ මන්ද?`

“ටැඹ” අනුගමනය කිරීමෙන් අපට නිරන්තර සතුටක් ලැබේවියි තහවුරු නොවේ. එය ද දුෂ්කර අත්දැකීමක් විය හැකිය. මන්ද යත් ධර්මිෂ්ඨකම පිළිබඳ පුහුණුව අපගේ හදවත් පරීක්ෂා කරන ස්ථානයක් කරා අපව ගෙන යන බැවිනි, එය ඉතා ස්වභාවිකව රැවටිලිකාර වේ. (යෙරෙමියා 17:9). මෙවැනි දුෂ්කර කාලයේදී, අප සැබවින්ම දෙවියන්වහන්සේව අනුගමනය කරන්නේද යන්න දැන ගැනීම පීඩා සහ වේදනාවලින් තොරවීම නොවේ. එහෙත් දෙවියන් වහන්සේගේ උපදෙස් වලට විවෘතවීම සහ අපගේ මනස සහ හදවත් උන්වහන්සේගේ අඛණ්ඩ මගපෙන්වීමට යටත්වීමය.

`මෙම අත්දැකීම තුළින් ඉශ්‍රායල්වරුන් කුමන පාඩමක් ඉගෙන ගත්තේද? (නික්මයාම 14:31).`

`දෙවියන්වහන්සේ අප වෙනුවෙන් දී ඇති පුදුමාකාර පොරොන්දු බොහොමයක් අප දැන සිටියත්, සමහර අවස්ථාවලදී දෙවියන්වහන්සේ කෙරෙහි විශ්වාසය තැබීම එතරම් දුෂ්කර වන්නේ මන්ද?  දෙවියන්වහන්සේව “විශ්වාස කිරීමට” සහ උන්වහන්සේට “බිය වීමට” ඉගැන්වීම සඳහා උන්වහන්සේ ඔබව ගෙන ගිය බව ඔබ විශ්වාස කරන දුෂ්කර අවස්ථාවක් මතක්  කරගන්න.`