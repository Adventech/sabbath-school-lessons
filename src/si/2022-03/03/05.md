---
title:  උරුමය දරා සිටීම
date:   13/07/2022
---

`1 පේත්‍රැස් 1:6, 7 කියවන්න. පේත්‍රැස් කුමක් පවසන්නේද?`

පේත්‍රැස් මෙය ලියන්නේ දුෂ්කරතා මධ්‍යයේ පොරබදමින් සිටින සහ බොහෝ විට තනිකමක් දැනෙන මිනිසුන්ට ය. “යේසුස් ක්‍රිස්තුස්වහන්සේගේ ප්‍රේරිතයෙක්වූ, පේත්‍රැස් විසින් “පොන්තස්හිද, ගලාතියෙහිද, කප්පදෝනියෙහිද, ආසියාවෙහිද, බිතිනියෙහිද විසිරීගොස් සිටින්නාවූ....” (1 පේත්‍රැස් 1:1). බටහිර තුර්කිය ලෙසින් අප අද හඳුන්වන ප්‍රදේශය මෙයයි. පාඨ කිහිපයකට පසුව, පේතෘස් පවසන්නේ ඔවුන් අත් දකින්නාවූ දේවල් මොනවාද යන්න ඔහු දන්නා බවයි. “අනේකාකාර පරීක්ෂා වලින් ශෝකයට පත්වන .....” (1 පේතෘස් 1:6).

ඔවුන් “පිටමං කරන ලද අය,” සහ “විසිරී ගිය” අය යයි පැවසීමෙන් පේතෘස් අදහස් කරන්නේ කුමක්ද? එය ඔවුන්ගේ පරීක්ෂාවන්ට එකතු විය හැක්කේ කෙසේද? 

එවැනි කාලයක කිතුනුවකු වීම අලුත් දෙයක් විය; ඇදහිලිවන්තයන් සංඛ්‍යාවෙන් සුළු කොටසක් විය. විවිධ ස්ථානවල ඔවුන් සුළු ජාතිය ලෙස සලකනු ලැබූ අතර, ඔවුන් බොහෝ විට වරදවා වටහාගෙන ඉතාම දරුණු  හිංසාවට ලක් විය. කෙසේ වෙතත්, මෙම පීඩා කලාතුරකින් සිදුවන ඒවාවත්, අවුල් සහගත ඒවාවත් නොවේ. (1 පේත්‍රැස් 1:6, 7). සත්‍ය ඇදහිල්ල යනු “සියළු ආකාරයේ පීඩා” විඳදරාගන්නා අයගේ ඉලක්කයයි. 

`1 පේත්‍රැස් 1:6-9 කියවන්න. පේත්‍රැස් මෙම මිනිසුන්ට ඔවුන්ගේ පීඩාවන් මධ්‍යයේ ලබා දීමට උත්සාහ කරන්නේ කුමන අවසාන තහවුරු කිරීමද? මෙම බලාපොරොත්තුව අපට කුමන අදහසක් දෙයිද?`

ඔවුන්ගේ පීඩා කුමක් වුවත්, ඔවුන් කුමන දුකක් වින්දත්, එය ක්‍රිස්තුස් වහන්සේ නැවත පැමිණෙන විට ඔවුන් බලා සිටින සදාකාලිකත්වය සමඟ සැසඳිය හැක්කේ කෙසේද?  අප කුමන දෙයකට මුහුණ දුන්නද, ඔවුන්ට පේත්‍රැස්ගේ වචන අපට දෙවියන්වහන්සේගේ වචන වේ. අපගේ පීඩා කොතරම් දුෂ්කර හෝ වේදනාකාරී වුවත්, අප කිසිවිටක අපගේ අවසානය පිළිබඳ දර්ශනය අහිමි කර නොගත යුතුය. එනම් නව පොළොවක සහ නව ස්වර්ගයක සදාකාල ජීවනයයි. වේදනාවෙන්, දුක් විඳීමෙන් හෝ මරණයෙන් තොර සදාකාල ජීවනයයි. එවන් පොරොන්දුවක් අප ඉදිරියේ තිබියදී, යේසුස්වහන්සේගේ මරණය තුළින් අපට සහතික කළ පොරොන්දුවක් තිබියදී, අප අපගේ ඇදහිල්ල අහිමි කර නොගැනීම කොතරම් වැදගත්ද! ඒ වෙනුවට, අපගේ පීඩා මධ්‍යයේ, අපගේ ඇදහිල්ලට බාධා කරන සියළු දේ සහ සෑම දේම ඉවත් කරන ලෙස ස්වාමින්වහන්සේගෙන් ඉල්ලා සිටින්න.