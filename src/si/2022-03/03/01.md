---
title:  කුරුළු කූඩුව
date:   09/07/2022
---

### මේ සතියේ පාඩමේ අධ්‍යයනය සඳහා කියවන්න
නික්මයාම 14; නික්මයාම 15:22-27; නික්මයාම 17:1-7; ලූක් 4:1-13; 1 පේතෘස් 1:6-9; හිතෝපදේශ 3. 

> <p>කටපාඩම් පදය</p>
> “ඕනෑව තිබෙන විට නුඹලා දැන් ස්වල්ප කලක් අනේකාකාර පරීක්ෂාවලින් ශෝකයට පත්වන නුමුත්, ඒ ගැළවීම ගැන නුඹලා ඉතා ප්‍රීතිවන්නහුය.” (1 පේත්‍රැස් 1:6)

ආලෝකයෙන් පිරී තිබූ දිනයක අනෙක් අයගේ කටහඬවල්වල මිහිරි ස්වරය ඇසෙන විට, කූඩුවේ දමා සිටින කුරුල්ලා තම ස්වාමියා ඉගැන්වීමට උත්සාහ කරන ගීතය ගායනා නොකරයි. ඌ නොයෙකුත් තනු තැනින් තැන අහුලා ගන්නා අතර, සම්පූර්ණ තාලය ගායනා නොකරයි. එහෙත් ස්වාමියා කූඩුව වසා, කුරුල්ලා ගායනා කළයුතු ගීතය පමණක් ඇසෙන ස්ථානයක තබයි. අඳුරේ සිටින ඌ එම ගීතය ගායනා කිරීමට නැවත නැවත උත්සාහ දරයි. ඉන්පසු කුරුල්ලා පිටතට ගෙන එයි. ඉන්පසු සෑමවිටම ඌට එම ගීතය ආලෝකය ඇති විටදී ගායනා කළ හැකි විය. දෙවියන්වහන්සේ උන් වහන්සේගේ දරුවන් සමඟ කටයුතු කරන්නේද එසේය. අපට ඉගැන්වීමට ගීතයක් උන්වහන්සේ සතුය.  දුක්ඛිත සෙවණැලි මැද එය ඉගෙන ගත් විට ඉන්පසු අපට එය සදහටම ගායනා කළ හැකිය. —Ellen G. White, The Ministry of Healing, p. 472.

කුරුල්ලා අන්ධකාරයට ගෙන යන්නේද ස්වාමියා බව මතක තබාගන්න.

සාතන් වේදනාව ඇති කරන බව තේරුම් ගැනීම පහසු ය, එහෙත් දෙවියන්වහන්සේම අපව ගැටළුවලට සහ රිදවන සුළු සියුම් පරීක්ෂණ වලට මුහුණ දෙන ආකාරයට ක්‍රියාශීලීව මග පෙන්වන සේක්ද? 

**සතියේ සාරාංශය**: දෙවියන්වහන්සේ දුක් විඳීම ඇතුළත් වන බව දැන දැනම යම් අත්දැකීම්වලට මිනිසුන්ට මග පෙන්වීම ඇතුළත් බයිබලයෙන් ඔබට සොයාගත හැකි උදාහරණ මොනවාද? උන්වහන්සේ බලාපොරොත්තු වන ඔවුන් ගායනා කිරීමට අවශ්‍ය වූ නව ගීත මොනවාද?

_ජූලි 16 වන සබත් දිනට සුදානම් වන පිණිස මෙම සතියේ පාඩම  අධ්‍යනය කරන්න._