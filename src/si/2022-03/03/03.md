---
title:  තිත්ත ජලය
date:   11/07/2022
---

> <p></p>
> “ඉශ්‍රායෙල් පුත්‍රයන්ගේ මුළු සභාව ස්වාමීන්වහන්සේගේ ආඥාව ලෙස සීන් වනාන්තරයේ සිට ක්‍රමයෙන් ගමන්කොට රෙපිඩිම්හි කඳවුරු බැඳගත්තාය. එහි සෙනඟට බොන්ට වතුර නොතිබුණේය. (නික්මයාම 17:1). 

සමහර විට අපට අවශ්‍ය සියල්ල දෙවියන්වහන්සේගෙන් නොලැබෙනු ඇත, නමුත් අපට අවශ්‍ය සියල්ල ලබා ගැනීමට අපට බලාපොරොත්තු විය නොහැකිද? අපට අවශ්‍ය යැයි සිතන දේ නොව අපට සැබවින්ම අවශ්‍ය දේවල් නොලැබේද?

ඉශ්‍රායෙල්වරුන්ට අනිවාර්යයෙන්ම අවශ්‍ය වූ දෙයක් තිබුණි. එනම් ජලයයි. දෙවියන්වහන්සේ ඉශ්‍රායෙල්වරුන්ව රතු මුහුද හරහා වලාකුළක් තුළින් ගෙන ගිය පසු, ඔවුහු දින තුනක් දැඩි උණුසුම් වූ, ජලය රහිත කාන්තාරය හරහා උන්වහන්සේ පසුපස ගියහ. විශේෂයෙන්ම කාන්තාරයේ, ජලය සොයා ගැනීම අතිශයින් දරුණු වූ අතර, ඔවුන්ගේ කලකිරීම අවබෝධ කරගත හැකිය. ඔවුන්ට අවශ්‍ය ජලය ලැබෙන්නේ කවදාද? 

එම නිසා දෙවියන්වහන්සේ ඔවුන්ව ගෙන යන්නේ කොතැනටද? වලා ටැඹ ‘මාරා’ දේශයට යයි, එහිදී ඔවුන්ට ජලය ලැබේ. ඔවුන් මහත් සේ ප්‍රීතියට පත්වන්නට ඇති. එහෙත් ඔවුහු එම ජලයේ රස බැලූ විට අධික ලෙස තික්තව තිබූ බැවින් වහාම එම ජලය මුවින් එළියට දැමූහ. “සෙනඟ අපි කුමක් බොමුදැයි කියා මෝසෙස්ට විරුද්ධව කොඳුළෝය.”  (නික්මයාම 15:24). 

ඉන් දින කිහිපයකට පසුව දෙවියන්වහන්සේ එයම කරන සේක. කෙසේ වෙතත්, මෙවර, ටැඹ සැබවින්ම නතර වන්නේ ජලය නොමැති ස්ථානයකය. (නික්මයාම 17:1). 

`නික්මයාම 15:22-27 සහ නික්මයාම 17:1-7 පාඨ කියවන්න. දෙවියන්වහන්සේ ‘මාරා’හිදී සහ ‘රෙෆිඩිම්’හිදී, උන්වහන්සේ පිළිබඳ එළිදරව් කළේ කුමක්ද? ඔවුන් කුමන පාඩම් ඉගෙන ගත යුතුව තිබුණිද?`

`රෙපිඩිම්හිදී ඊශ්‍රායෙල් දරුවෝ කුමන ප්‍රශ්න ඇසුවෝද? නික්මයාම 17:7. ඔබ කවදා හෝ එම ප්‍රශ්නය අසා තිබේද? එසේ නම්, ඒ මන්ද? ඔබ එයට පිළිතුරු දුන් පසු ඔබට කුමන හැඟීමක් ඇති වූයේද? එමෙන්ම ඔබ ඉගෙන ගත් පාඩම් මොනවාද? අපි එය සම්පූර්ණයෙන් ඇසීම නතර කිරීමට පෙර කී වතාවක් පිළිතුරු ලබා ගත යුතුද?`