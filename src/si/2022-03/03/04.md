---
title:  කාන්තාරයේදී මහා අරගලය
date:   12/07/2022
---

> <p></p>
> “යේසුස්වහන්සේ ශුද්ධාත්මයාණන්ගෙන් පූර්ණව, යොර්දානෙන් හැරී ඇවිත්, යක්ෂයා විසින් පරීක්ෂා කරනු ලබමින්, ආත්මයාණන්වහන්සේ කරණකොටගෙන සතළිස් දවසක් වනයෙහි ගෙනයනු ලැබූසේක. ඒ දවස්වලදී උන්වහන්සේ කිසිවක් නොකා සිටිසේක. ඒ දවස් නිමවූ පසු උන්වහන්සේට බඩගිනිවිය.” (ලූක් 4:1, 2).

`ලූක් 4:1-13 පාඨ කියවන්න. පරීක්ෂාව ජයගෙන පාපයට නොසැලී සිටින්නේ කෙසේද යන්න පිළිබඳව මෙම වාර්තාවට අනුව අපට ඉගෙනගත හැකි පාඩම් මොනවාද?` 	

පරීක්ෂාවන් එතරම් අපහසු විය හැක්කේ ඒවා අදාළ වන්නේ අප සැබවින්ම ආශා කරන දේවල් සමග වන අතර, ඒවා සැමවිටම අපගේ දුර්වලම අවස්ථාවන්හිදී පැමිණෙන බව පෙනේ. 

ලූක් 4 වැනි පරිච්ඡේදය සාතන් විසින් යේසුස්වහන්සේව පරීක්ෂාවට පත් කරන්නාවූ කථාන්තරයේ ආරම්භය වන අතර, එය අපගේ අවධානයට අපහසු ගැටළු කිහිපයක් ගෙන එයි. පළමු බැල්මෙන් පෙනෙන්නේ ශුද්ධාත්මයාණන් වහන්සේ යේසුස්වහන්සේව පරීක්ෂාවට යොමු කරන බවයි. කෙසේ වෙතත්, දෙවියන්වහන්සේ කිසි විටෙකත් අපව පරීක්ෂාවට පත් නොකරන සේක. (යාකොබ් 1:13). ඒ වෙනුවට, අප දැක ඇති පරිදි, දෙවියන්වහන්සේ අපව සියුම් පරීක්ෂණ වලට යොමු කරන සේක. ලූක් 4 වැනි පරිච්ඡේදයේ දැඩි අවධානයක් යොමු විය යුතු දෙය නම් ශුද්ධාත්මයාණන්වහන්සේට අපව සාතන්ගේ බියකරු පරීක්ෂාවට පත්කිරීමට මග පෙන්විය හැකි බවය. එවැනි අවස්ථාවලදී, මෙම පරීක්ෂාවන් අපට දැඩි ලෙස දැනෙන විට, අප  දෙවියන්වහන්සේව නිවැරදිව අනුගමනය නොකර ඇති බවක් අපට හැඟේ. එහෙත් මෙය සත්‍ය නොවේ. “බොහෝ විට අප පරීක්ෂාවන්ට මුහුණ දෙන විටදී, ශුද්ධාත්මයාණන්වහන්සේ  අපට මග පෙන්වන්නේදැයි සැකයක් ඇතිවේ. එහෙත් සාතන්ගේ පරීක්ෂාවන්ට ලංවීමට යේසුස්වහන්සේව වනාන්තරයට ගෙන ගියේ ශුද්ධාත්මයාණන් විසිනි. දෙවියන්වහන්සේ අපට පීඩා ගෙන එන විටදී, අපගේ යහපත සඳහා යම් පරමාර්ථයක් ඉටු කිරීමට උන්වහන්සේට අවශ්‍ය වේ. යේසුස්වහන්සේ දෙවියන්වහන්සේගේ පොරොන්දු අමතක කර දමා පරීක්ෂාවන්ට මුහුණ දුන්නේවත්, පරීක්ෂාවට පත්වූ විටදී බලාපොරොත්තු සුන්කර ගත්තේත් නැත. අපද එසේ නොකළ යුතුයි.” —Ellen G. White, The Desire of Ages, pp. 126, 129.

සමහර අවස්ථාවලදී, සියුම් පරීක්ෂාවන් පැමිණි විටදී, අපි පිරිපහදුවනවාට වඩා පිළිස්සෙමු. අප පරීක්ෂාවෙන් පීඩනයට පත්වූ විටදී, අපට නැවත බලාපොරොත්තු ඇති කරගත හැකිවීම ඉතා සැනසිලිදායකය. මක් නිසාද යේසුස්වහන්සේ ස්ථිරව සිටගත් නිසාය. ශුභාරංචිය වන්නේ යේසුස්වහන්සේ අපගේ පාප බර දරන්නා නිසාත්, එම පරීක්ෂාව විඳදරාගැනීම සඳහා අප වෙනුවෙන් උන්වහන්සේ අපගේ ණය ගෙවූ නිසාත්ය. (එය කුමක් වුවද), උන්වහන්සේ අපට කිසි දිනක දරාගත නොහැකි වූ වඩාත් දරුණු පරීක්ෂණයකට මුහුණ දුන් බැවින් අපව ඉවත දමා හෝ දෙවියන්වහන්සේ  විසින් අපිව අත් නොහරින ලද්දෙමු. පව්කාරයන්ගේ “ප්‍රධානියා” සඳහා පවා බලාපොරොත්තුවක් ඇත (1 තිමොති 1:15).

`දැන් ඔබ කුමන පරීක්ෂාවන්ට මුහුණ දෙමින් සිටින්නේද? යේසුස්වහන්සේගේ ආදර්ශය තළින් ලැබෙන පාඩම් ඔබගේ ජීවිතයට අදාළ කරගන්නා ආකාරය ඔබට උගන්වන ලෙස ස්වාමින්වහන්සේගෙන් ඉල්ලමින් යාච්ඤාවෙන් ස්වල්ප කාලයක් ගත කරන්න. ඔබ කිසිදිනක පරීක්ෂාවන්ට යටත් විය යුතු නැති බව මතක තබා ගන්න. ඔබ එයට යටත් වුවහොත් ගැළවුම්කාරයාණන් කෙනෙක් සිටින බවද මතක තබා ගන්න.`