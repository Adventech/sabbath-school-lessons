---
title:  ගිනි මගින් පීඩා
date:   14/07/2022
---

එක් තරුණයෙක් සිටියේය. අපි ඔහුව ඇලෙක්ස් යන නමින් හඳුන්වමු. ඔහු බොහෝ දුෂ්කරතා මධ්‍යයේ තරුණයෙක් ලෙස වැඩුණි. මත්ද්‍රව්‍ය, ප්‍රචණ්ඩත්වය, සමහර අවස්ථාවලදී සිරගෙයි පවා ගත කිරීමට සිදු විය. නමුත් පසුව, ප්‍රදේශයේ සභා සාමාජිකයෙකු තුළින් (ඇලෙක්ස් ඔහුගෙන් යම් දෙයක් සොරකම් කළේය.) ඇලෙක්ස් දෙවියන්වහන්සේ ගැන ඉගෙන ගෙන ඔහුගේ හදවත යේසුස් වහන්සේට භාර දුන්නේය. ඔහුට තවමත් ඔහුගේ ගැටලු සහ පොරබැදීම් තිබුණද, ඔහුගේ අතීතය පිළිබඳ මතකය තවදුරටත් පැවතියද, ඇලෙක්ස් යේසුස් වහන්සේ තුළ නව පුද්ගලයෙක් විය. ඔහු දෙවියන්වහන්සේට ප්‍රේම කළ අතර උන්වහන්සේගේ පනත්වලට කීකරු වීමෙන් එම ප්‍රේමය ප්‍රකාශ කිරීමට උත්සාහ කළේය (1 යොහන් 5:1, 2). එක අවස්ථාවකදී දේවගැතිවරයෙකු වීමට ඇලෙක්ස්ට ආශාවක් ඇති විය. සියළුදේම ඒ වෙත යොමු විය.  ඔහු දෙවියන් වහන්සේගේ කැඳවීමට පිළිතුරු දෙමින් සිටි බවට කිසිම සැකයක් නැත.

විද්‍යාලයේ කටයුතු මුලදී හොඳින් සිදු විය. ඉන්පසු එකින් එක අවුල් වීමට පටන් ගත්තේය. ඔහුගේ මුදල්ද වියදම් විය. ඔහුගේ සමීපතම මිතුරෙකු ඔහුට විරුද්ධව ඔහු ගැන බොරු චෝදනා කරමින්,  ඔහුගේ කීර්ති නාමයට හානි පැමිණ විය. ඊළඟට, ඔහු වරින් වර රෝගී තත්ත්වයට පත් විය. එය කුමක්දැයි කිසිවෙකු දැන සිටියේ නැත, නමුත් එය ඔහුගේ අධ්‍යාපනයට බලපෑම නිසා ඔහුට පාසලෙන් සම්පූර්ණයෙන්ම ඉවත් වීමට සිදුවනු ඇතැයි ඔහු බියට පත් විය. ඒ සියල්ලටම වඩා, ඔහු එම සමාජය තුළ පහසුවෙන් ලබා ගත හැකි ඉතා බියකරු පරීක්ෂාවක් වන මත්කුඩු සමඟ සටන් කරමින් සිටියේය. එක් අවස්ථාවක ඔහු එයට ඇබ්බැහි වෙමින් සිටියේය. සියල්ල මේ අයුරින් සිදුවන්නේ මන්දැයි ඇලෙක්ස්ට නොවැටහුණි. මක්නිසාද ස්වාමීන්වහන්සේ තමාව මෙම පාසලට යැවූ බව ඔහු ස්ථිරවම දැන සිටි නිසාය. ඇලෙක්ස්ට ඒක වැරදුනාද? එසේ නොවේ නම්, දෙවියන්වහන්සේ සමඟ ඔහුගේ මුළු අත්දැකීමම විශාල වැරැද්දක් වීද? ඔහුගේ ඇදහිල්ලේ මූලාශ්‍ර පවා සැකයට ලක්වෙමින් තිබුණි.

`මෙවැනි දුෂ්කරතා මධ්‍යයේ ඇලෙක්ස් ඔබ වෙත පැමිණ ඔබගේ අවවාදය බලාපොරොත්තු වෙයි. ඔබ කුමක් පවසන්නේද? ඔහු වැනි වෙනත් අයෙකුට උපකාර කිරීම සඳහා කුමන අන්දමේ අත්දැකීම් ඔබට තිබුණිද? ඔබ භාවිතා කරන බයිබල් පාඨ මොනවාද? එවැනි අවස්ථාවක පහත සඳහන් බයිබල් පාඨ කොතරම් උපකාරී විය හැකිද? හිතෝපදේශ 3; යෙරෙමියා 29:13; රෝම 8:28; 2 කොරින්ති 12:9; හෙබ්‍රෙව් 13:5.` 

`ස්වාමින්වහන්සේ අනුගමනය කරන සියල්ලන්ම පාහේ අර්බුදවලට මුහුණ දී ඇති අතර, ඔවුහු ස්වාමීන්වහන්සේගේ මඟ පෙන්වීම පිළිබඳ සැක පහල කළහ. එවැනි අවස්ථාවන්හිදී වැදගත්ම දෙය නම් පොරොන්දුවලට ඇලී ගැලී සිටීමයි. අතීතයේදී දෙවියන්වහන්සේගේ මග පෙන්වීම මතක් කරගන්න. එමෙන්ම ඇදහිල්ල සහ දරාසිටීම වෙනුවෙන් යාච්ඤා කරන්න. ස්වාමීන්වහන්සේ කිසි විටෙක අපව අත්නාරින සේක. අපට ඇති ප්‍රශ්නය වන්නේ උන්වහන්සේව අත්හැර දැමීමට අපි කෙසේ පරීක්ෂාවට යටත් නොවී සිටිමුද?`