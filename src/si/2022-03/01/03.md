---
title:  ගමන් කරන ස්ථාන
date:   27/06/2022
---

> <p></p>
> “ස්වකීය නාමය නිසා ධර්මිෂ්ඨකමේ මාවත්වල ගෙනයන සේක.” (ගීතාවලිය 23:3).

“ධර්මිෂ්ඨකමේ මාවත්” (ගීතාවලිය 23:3) ඔබ ඉදිරියෙහි දිග හැර තිබෙනු සිතෙන් මවාගන්න. ඒවා බොහෝ දුරකට දිග හැරේ. ඔබට අවසානය දැකිය නොහැක, නමුත් ගමන අවසානයේ නිවස, දෙවියන්වහන්සේගේ නිවස බව ඔබ දනී. ඔබ තව ටිකක් කිට්ටු වූ විටදී, මාවත කුමන ස්ථානය වෙත යන්නේදැයි ඔබට පෙනෙනවාද? ඔබට සමහර ස්ථාන පැහැදිලිව දැකගත හැක, නමුත් අනෙකුත් කොටස් විශාල හෝ අනතුරුදායක බාධක වලින් සම්පූර්ණයෙන්ම අවහිර කර ඇත. සමහර අවස්ථාවලදී මාර්ගය කඳු වැටියකදී නොපෙනී යයි. මෙම මාවතේ සමහර කොටස්වල පහසුවෙන් දිගටම ඇවිදගෙන යා හැකිය; අනෙක් මාවත් දුෂ්කරය. එය ඊශ්‍රායෙල්වරු මිසරයේ සිට පොරොන්දු දේශය දක්වා ගමන් කළාවූ ගමන හා සමානය.  එමෙන්ම එයම එලෙසම මෙම ගීතිකාවේ විස්තර කරයි.

`බැටළුවන් ස්වාමින්වහන්සේගේ ගෘහය කරා යන විටදී ධර්මිෂ්ඨකමේ මාවත්වල ගමන් කරන විට, පසුකරගෙන යන දාවිත් දකින්නාවූ ස්ථාන ගීතාවලිය 23 වන පරිච්ඡේදයෙන් හඳුනා ගන්න.` 

එහෙත් මෙම මාවත් “ධර්මිෂ්ඨකමේ මාවත්” නැත්නම් “නිවැරදි මාවත්” ලෙස හඳුන්වන්නේ ඇයි? මෙන්න වැදගත් කරුණු හතරක්. පළමුව, ඒවා නිවැරදි ගමනාන්තයට එනම් එඬේරාගේ නිවස වෙත යන නිසා ඒවා නිවැරදි මාවත් වේ. දෙවනුව, ඒවා නිවැරදි මාවත් වන්නේ අපව නිවැරදි පුද්ගලයා සමඟ-එඬේරා සමඟ සමගි කරන බැවිනි. තෙවනුව, ඒවා නිවැරදි මාවත් වන්නේ එඬේරා වැනි නිවැරදි මිනිසුන් වීමට අපව පුහුණු කරන බැවිනි. සිව්වනුව, ඒවා නිවැරදි මාවත් වන්නේ ඒවා අපට නිවැරදි සාක්ෂිය ලබා දෙන බැවිනි - අපි යහපත් මිනිසුන් බවට පත් වන විට, අපි ස්වාමින්වහන්සේට මහිමය අත්කර දෙන බැවිනි. ගමන පහසු හෝ දුෂ්කර වුවත් ඒවා “නිවැරදි” නැතහොත් “ධර්මිෂ්ඨ” මාර්ග වේ.

දෙවියන්වහන්සේ අපට මගපෙන්වන විටදී, එය පාර්සලය අයිති කෙනාට නිකම්ම ලබා දීම වැනි ප්‍රශ්නයක් නොවන බව වටහා ගැනීම වැදගත්ය. එය මඟ පෙන්වීමට සහ ආරක්ෂාවට වඩා බොහෝ සෙයින් වැඩි ය. දෙවියන්වහන්සේ තම සෙනඟට මඟ පෙන්වන බයිබලයේ ඇති බොහෝ උදාහරණ දැකිය හැකිය.  (එය ආබ්‍රහම්ව උන්වහන්සේගේ පොරොන්දු මගින් මෙහෙයවීම හෝ ඊශ්‍රායෙල්වරුන්ට ගිනි කුළුණක් හා වලාකුළ මගින් මඟපෙන්වීම), දෙවියන් වහන්සේ මඟ පෙන්වන විට, එය සැමවිටම උන්වහන්සේගේ සෙනඟව ධර්මිෂ්ඨකම තුළ පුහුණු කිරීම වන්නේය.

`ඔබේ ජීවිතය සඳහා එඬේරාගේ ප්‍රමුඛතාවය වන්නේ ධර්මිෂ්ඨකම ඔබ තුළ ඇති කිරීම බව පිළිබඳ ඔබ කෙතරම් දැනුවත්ද? ක්‍රිස්තුස්වහන්සේගේ චරිතය වඩාත් හොඳින් පිළිබිඹු වන පරිදි  ඔබගේ ජීවිතය පීඩා මගින් වෙනස් කළ හැක්කේ කෙසේද?`