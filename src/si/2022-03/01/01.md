---
title:  එඬේරාගේ සියුම් පරීක්ෂණය
date:   25/06/2022
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 23; රෝම  12:18-21.
 
> <p>කටපාඩම් පදය</p>
> “උන්වහන්සේ මාගේ ආත්මය ප්‍රාණවත් කරන සේක; ස්වකීය නාමය නිසා ධර්මිෂ්ඨකමේ මාවත්වල මා ගෙන යන සේක.” (ගීතාවලිය 23:3)

සොෆී ඇගේ නිදන කාමරයේ දොරට හේත්තු වී බිම ලිස්සා ගියාය. කඳුළු වේගයෙන් ගලා ආවේය. ඇය හඬා වැළපෙන්නට තවත් මොහොතක් තිබුණි.  “ඔහු එසේ කළේ ඇයි? ඔහු එසේ කළේ ඇයි?” සොෆීට ඇගේ හදවත කම්පා කරවන ආරංචියක් දැන් ලැබී තිබුණි. ඇය මිතුරෙකු යැයි සිතූ, ඇය ගරු කරන සහ විශ්වාස කළ අයෙක් ඇගේ කීර්ති නාමය හා ඇය කරමින් සිටි සේවයට බාධා වන ආකාරයේ භයානක නරක ඕපාදූප පතුරුවා හරිමින් සිටියේය. ඇගේ යහනෙහි තිබූ බයිබලය හදිසියේ රැගෙන,  ඇයට ඉතා හුරුපුරුදු වචන වෙත ඇගේ දෑස් යොමු කළාය. “උන්වහන්සේ මාගේ ආත්මය ප්‍රාණවත් කරන සේක. ස්වකීය නාමය නිසා ධර්මිෂ්ඨකමේ මාවත්වල, මා ගෙනයන සේක. එසේය, මරණ සෙවණේ මිටියාවත මැදින් යන්නෙම් නුමුත් කිසි උපද්‍රවයකට භය නොවන්නෙමි. මක්නිසාද ඔබ මා සමගය. ඔබගේ දණ්ඩෙන් හා සැරයටියෙන්, මට සැනසිල්ල ලැබේ.” (ගීතාවලිය 23:3, 4).

“ඇත්තෙන්ම මෙය සිදුවිය නොහැකියි!” ඇය තමන්ටම කියා ගත්තාය. නමුත් තර්කය මග හැරිය නොහැකි බවක් පෙනෙන්නට තිබුණි. ගීතාවලියේ සඳහන් එඬේරා තම බැටළු රැළ ධර්මිෂ්ඨකමේ මාවතේ ගෙන යමින් සිටියේය. මෙම මාවත්ම මරණ මිටියාවත් කරා ගමන් කරන බවක් පෙනෙන්නට තිබුණි. මිතුරෙකු විසින් කරන ලද මෙම වේදනාකාරී පාවාදීම පවා, ඇයව ධර්මිෂ්ඨකමින් පුහුණු කරවීමට දෙවියන්වහන්සේට මෙම අඳුරු මිටියාවත,  භාවිතා කළ හැකිද? 

**සතියේ සාරාංශය**: ඔබ වඩාත් ආත්මිකව වර්ධනය වූයේ කුමන මොහොතේදීද -  පහසු කාලවලදී ද? දුෂ්කර කාලවලදී ද? 

_ජූලි 02 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._