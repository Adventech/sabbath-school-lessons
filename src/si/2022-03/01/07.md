---
title:  වැඩිදුර අධ්‍යයනය සඳහා
date:   01/07/2022
---

Ellen G. White, "Missionaries in the Home," p. 143, in Testimonies for the Church, vol. 4; "The Divine Shepherd," pp. 476–484, in The Desire of Ages.

“අවසානයේ ජයග්‍රහණය ලබන අයට ඔවුන්ගේ ආගමික ජීවිතයේ, භයානක සංකීර්ණත්වයක් සහ පීඩා සහිත කාලයක් උදාවන්නේය. එහෙත් ඔවුන් තම විශ්වාසය ඉවත නොදැමිය යුතුය, මක්නිසාද මෙය ක්‍රිස්තුස්වහන්සේගේ පාසැලේ ඔවුන්ගේ විනයෙහි කොටසක් වන අතර අනවශ්‍ය දේ සියල්ලම ඉවත් කර දැමීම සඳහා එය අත්‍යවශ්‍ය වේ. දෙවියන්වහන්සේගේ සේවකයා සතුරාගේ ප්‍රහාර සහ දරුණු උපහාසයන් ධෛර්ය සම්පන්නව විඳදරාගත යුතු අතර සාතන් ඔහුගේ මාර්ගයට තබන්නාවූ බාධක ජය ගත යුතුය. . . . 

“නමුත් ඔබ ඔබේ දුෂ්කරතා දෙස නොබලා ස්වර්ගය දෙස බැලුවහොත්, ඔබ අතරමගදී සිහිසන් නොවනු ඇත, ඔබට උපකාර කිරීමට යේසුස් වහන්සේගේ අත දිගු කරන ආකාරය ඔබට ඉක්මනින් පෙනෙනු ඇත, ඔබ කළ යුත්තේ සරල විශ්වාසයෙන් යුතුව ඔබගේ අත දීමය. ඔබට මග පෙන්වීමට උන්වහන්සේට ඉඩ හරින්න. ඔබ විශ්වාසවන්ත වන විට, ඔබ බලාපොරොත්තු සහගත වනු ඇත. . . . 

“ශක්තිමත්, සමමිතික, අලංකාර චරිතයක් ගොඩනගා ගැනීමට ක්‍රිස්තුස් වහන්සේ තුළින් ඔබට උපකාර ලැබෙන්නේය. එබඳු චරිතයකින් බැබළෙන ආලෝකයට කිසිදු බලපෑමක් ඇති කිරීමට සාතන්ට නොහැකිය. . . . දෙවියන් වහන්සේ උන්වහන්සේගේ හොඳම ත්‍යාගය අපට දී ඇත, උන්වහන්සේගේ ඒකජාතක පුත්‍රයාණන් පවා, අපට දී, අපව ඔසවා, උතුම් තත්වයට පමුණුවා, උන්වහන්සේගේ රාජ්‍යයේ නිවසකට සුදුසු වන පරිදි, උන්වහන්සේගේම පරිපූර්ණ චරිතය අපට පළඳවනු සඳහා දුන්සේක.” —Ellen G. White, Messages to Young People, pp. 63, 64

**සාකච්ඡාව සඳහා ප්‍රශ්න**

`ඔබේ ජීවිතයට පැමිණෙන “බිහිසුණු ව්‍යාකූලත්වය සහ පරීක්ෂාව” සත්‍ය වශයෙන්ම “ක්‍රිස්තුස්වහන්සේගේ පාසැලේ විනයේ” කොටසක් විය හැකි බව ඔබ කොතරම් දුරට දැන සිටියාද?`

`මිටියාවතේ සිටින අයට අපගේ උපකාරය, සැනසීම සහ දිරිගැන්වීම ඔවුන්ව දුෂ්කරතා තුළින් ගෙන යන්නාවූ එඬේරාගේ කාර්යයෙහි කොටසක් විය හැක්කේ කෙසේද? අසරණව සිටින අයට උපකාර කිරීම සඳහා ස්වාමින්වහන්සේ විසින් වඩා හොඳින් භාවිතා කිරීමට සභාවක් වශයෙන් ඔබට කළ හැකි දේවල් මොනවාද?`

`ඔබගේ පන්තිය වටා යමින්, යහපත්කම සහ අනුකම්පාව මගින් එකිනෙකාව දිරිගැන්වූ ආකාරය ගැන ඔවුන් සමග කතා කරන්න. එකිනෙකාගේ අත්දැකීම් තුළින් ඔබට ඉගෙනගත හැක්කේ කුමක්ද?`

`ක්‍රිස්තුස්වහන්සේ උන්වහන්සේගේ සියුම් පරීක්ෂණයට මුහුණ දෙන්නට සිටි විටදී ජීවිතයේ අවසාන පැය කිහිපය ගැන සිතන්න, ඔබට බයිබලයෙන් හෝ එලන් වයිට් මහත්මියගේ යුගයන්ගේ ආශාව පොතෙන්, යේසුස්වහන්සේට උන්වහන්සේගේ මනුෂ්‍යත්වය තුළ විඳදරාගැනීමට හැකි වූයේ කෙසේදැයි පවසන්න. අපට මුහුණ දීමට සිදුවන කුමන ආකාරයේ සියුම් පරීක්ෂණ වලදී පවා උන්වහන්සේගේ ආදර්ශයෙන් ගත හැකි පාඩම කුමක්ද?`