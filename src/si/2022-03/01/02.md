---
title:  'ගමනේදී මග පෙන්වන්නෙක් : එඬේරා'
date:   26/06/2022
---

> <p></p>
> “ස්වාමීන්වහන්සේ මාගේ එඬේරාය; මට හිඟයක් නොවන්නේය.” (ගීතාවලිය 23:1)

දරුවන් කණ්ඩායමකගෙන් දෙවියන්වහන්සේගේ චිත්‍රයක් අඳින ලෙස ඉල්ලා සිටියේය. සියළුදෙනාම දෙවියන්වහන්සේව චිත්‍රයට නැඟූ අතර සෑමකෙනෙක්ම එම චිත්‍රයේ යම් ස්ථානයක හදවතක් ඇන්දාහ. ඇයි දැයි විමසූ විට, “දෙවියන්වහන්සේ ප්‍රේමය බව” ඔවුහු ඒකමතිකව ප්‍රකාශ කළහ. එය ඒ තරමටම සරල දෙයක් විය. 

සියල්ල යහපත් ආකාරයෙන් සිදුවන විටදී, දෙවියන්වහන්සේ ගැන සහ උන්වහන්සේගේ පරමාර්ථ පිළිබඳව යහපත් අදහසක් ඇති කර ගැනීම ඉතාමත්ම පහසුය. නමුත් අප වයසින් වැඩෙත්ම සහ ජීවිතය වඩාත් දුෂ්කර හා සංකීර්ණ වන විට, දෙවියන්වහන්සේ පිළිබඳ අපගේ දර්ශනය බොහෝ විට වෙනස් වේ. ඇත්තවශයෙන්ම දෙවියන්වහන්සේ වෙනස් නොවන සේක. (හෙබ්‍රෙව් 13:8; යාකොබ් 1:17), එහෙත් අපි වෙනස් වෙමු.

පැරණි ගිවිසුම කාලයේදී දේවගැතිවරුන්ගේ ක්‍රියාකලාපය අනුව, දෙවියන් වහන්සේ අපව රැකබලා ගන්නා ආකාරය විස්තර කිරීම සඳහා එඬේරෙකුගේ චිත්ත රූපය භාවිතා කර ඇත. පැරණි ගිවිසුමේ සහ නව ගිවිසුමේ යන දෙකෙහිම එඬේරෙකුගේ සංකේතය දෙවියන්වහන්සේ සඳහා භාවිතා කෙරේ. එය අපූරු පින්තූරයක් වන අතර කිසිදාක වෙනස් නොවන එකක් ද වේ. අපි ගීතාවලිය  23 වැනි පරිච්ඡේදය දෙස බැලීමට පෙර, බයිබල් ලේඛකයන් මුළු බයිබලය පුරාම එඬේරෙකුගේ කාර්යය සහ චරිතය පිළිබඳ කෙසේ අවබෝධ කරගත්තේද යන්න ගැන සොයා බලමු.  

**එකිනෙක බයිබල් පාඨයෙන් ඔබ එඬේරා ගැන ඉගෙන ගත්තේ කුමක්ද?**

`යෙසායා 40:11`

`යෙරෙමියා 23:3, 4`

`එසකියෙල් 34:12`

`යොහන් 10:14-16`

`1 පේත්‍රැස් 2:25`

**දැන් ගීතාවලිය 23 වැනි පරිච්ඡේදයට පෙරළන්න. එඬේරා ඔහුගේ බැටළුවන් රැක බලා ගැනීමට කුමක් කරයිද?**

`ගීතාවලිය 23:2`

`ගීතාවලිය 23:3`

`ගීතාවලිය 23:4`

`ගීතාවලිය 23:5`

`ගීතාවලිය 23:6`

`ඔබව රැක බලා ගැනීම සඳහා “මෙවැනි කෙනෙක්” ඔබට සිටින බව දැනගත් විට කුමන හැඟීමක් ඇතිවේද? දෙවියන්වහන්සේ පිළිබඳ පිංතූරය ඔහුගේ හෝ ඇයගේ පොරබැදීම් කුමක් වුවද ඒවා හේතුකොට ගෙන අපැහැදිලි කරගත් අයෙකුව දිරිගැන්වීම සඳහා මෙම පිංතූරය භාවිතා කළ හැක්කේ කෙසේද?`