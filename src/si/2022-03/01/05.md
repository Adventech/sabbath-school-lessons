---
title:  'බලාපොරොත්තු නොවූ අන් අතකට යොමු කළ ගමන 2 : වටකරගත් මේසය'
date:   29/06/2022
---

> <p></p>
> “මාගේ සතුරන් ඉදිරියෙහි ඔබ මට කෑම මේසයක් පිළියෙල කරන සේක. මාගේ හිස තෙලින් ආලේප කළසේක. මාගේ කුසලානය උතුරා යයි.” (ගීතාවලිය 23:5).

අපගේ ජීවිත කාලය පුරාම, නොවැලැක්විය හැකි හේතූන් කරණ කොටගෙන අපි අනිවාර්යයෙන්ම සමහර සතුරන් සමඟ ගැටෙමු. ඔබ ඒවා පාලනය කරන්නේ කෙසේද? ඔබ කවදා හෝ රාත්‍රියේ අවදිව, පෙරළෙමින්, ඔබට රිදවීමට හෝ ඔබේ කාර්යය විනාශ කිරීමට උත්සාහ කරන අයගෙන් පළිගැනීමට සිහින දකිමින් සිටිනවාද? සතුරන් සමඟ කටයුතු කරන්නේ කෙසේදැයි දැන ගැනීම කිතුනුවන්ට දුෂ්කර විය හැකිය.  

`ඔබේ ජීවිතයේ කුමන වර්ගයේ සතුරෝ සිටියෝද?  ඔබට රිදවීමට උත්සාහ කළ අයට හෝ ඔබ රැකබලා ගන්නා අයට ඔබ ප්‍රතිචාර දක්වා ඇත්තේ කෙසේද? මතෙව් 5:44 හි සඳහන් ක්‍රිස්තුස්වහන්සේගේ වචන හෝ රෝම 12:18-21 සඳහන් පාවුල්ගේ වචන ඔබ කෙතරම් හොඳින් අනුගමනය කළේද?` 

ගීතාවලිය 23:5 පාඨයේ,  සතුරන් සමඟ කටයුතු කළයුතු ඉතාම වැදගත් ආකාරයක් දාවිත් අපට පෙන්වා දෙයි. ඒවායෙහි බලපෑම අඳුර කර දැමීමට, ඒ වෙනුවට දෙවියන්වහන්සේ ඔහු වෙනුවෙන් කරන දේ දෙස බලන ලෙස ඔහු ඉල්ලා සිටියි. එමෙන්ම දෙවියන්වහන්සේ ඔහු වෙනුවෙන් සාදයක් පිළියෙල කරමින් සිටිනසේක. 

දාවිත්ගේ සංස්කෘතියට අනුව, ගෞරවණීය අමුත්තෙක් උත්සවයකට පැමිණි විටදී, අමුත්තා උත්සව ශාලාවට ඇතුළු වීමට සූදානම් වන විට, පිළිගන්නාවූ පුද්ගලයා ඔහුගේ හිස තෙල්වලින් ආලේප කරයි. එය තෙල්, ඔලීව තෙල් සහ සුවඳ විලවුන්ගේ මිශ්‍රණයකි. එවිට අමුත්තා කිසිවිටක අනුභව කොට නිමා කළ නොහැකි ආහාර ප්‍රමාණයක් ඉදිරියේ අසුන් ගනු ඇත්තේය.

`ගීතාවලිය 23:5 වැනි පාඨයේ සඳහන් (මේසය, තෙල්, කුසලානය)  වැනි දේවල් මගින් අප මිටියාවතේ සිටියදී පවා දෙවියන්වහන්සේ සපයන බව මතක් කරදෙන්නේ කෙසේද?`

පාවුල් අපට මතක් කර දෙන පරිදි, “මක්නිසාද අපේ පොරබැදීම වනාහි මාංසයට සහ රුධිරයට විරුද්ධව නොව, අධිපතිකම්වලටත් පරාක්‍රමධාරීන්ටත් මේ අන්ධකාරයේ ලෝක මුලාදෑනීන්ටත් ස්වර්ගීය ස්ථානවල සිටින දුෂ්ටකමේ ආත්ම සේනාවන්ටත් විරුද්ධවය.” (එපීසී. 6 :12). අපගේ සතුරන් අතරට අපට පෙනෙන අය සහ අපට නොපෙනෙන අය ඇතුළත් වේ. අපි කැමති වුණත් නැතත් අපිව වටකරගෙන ඇත.. එසේ වුවද, අප එඬේරා සමඟ සිටින විටදී, පෙනෙන හෝ නොපෙනෙන එක සතුරෙකුටවත් උන්වහන්සේ අපට සපයා ඇති දේවල් සොරකම් කළ නොහැක.

`ඔබව සතුරන් විසින් වටකරගෙන සිටි විටදී එඬේරා ඔබට සැලකූ ආකාරය ගැන මෙනෙහි කරන්න. මේ කාලයේ මෙවැනි දුෂ්කරතා මධ්‍යයේදී අපට ස්තුති කිරීමට හැකියාව ලබා දීම ගැන ඔබට දැකිය හැක්කේ කුමක්ද?`