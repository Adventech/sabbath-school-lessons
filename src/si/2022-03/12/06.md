---
title:  ආදේශිත
date:  15/09/2022
---

ඊයේ අප දුටු අන්දමට අපගේම ශක්තිය මත රඳා සිටින විටදී දෙවියන් වහන්සේගේ කැමැත්ත යටපත් කරනු ලැබේ. දෙවියන්වහන්සේ සඳහා වෙනත් ආදේශක මත රඳා සිටීමටද හැකිය. සමහර අය මානසික පීඩාවට පත්වූ විට, ඔවුහු ප්‍රීති වීම සඳහා සාප්පු යති. සමහරුන්ට සුදුසු මදි බව හැඟුණු විට ඔවුහු ප්‍රසිද්ධිය පසුපස හඹා යති. තවත් අය තම සහකරු හෝ සහකාරිය සමඟ දුෂ්කරතා ඇති වූ විට, ඔවුන්ට ආදරය සහ විනෝදය ලබා දෙන වෙන අයෙක්  සොයා යති.

අප භාවිතා කරන බොහෝ දේවල් අපව පීඩනයෙන් නිදහස් කරයි. එහෙත් ඒවා මගින් ගැටළු විසඳීමවත්, ඊළඟ අවස්ථාවේදී එම තත්වය වඩා යහපත් අන්දමට කටයුතු කිරීමටවත්, උගන්වන්නේවත් නැත. එය කළ හැක්කේ දෙවියන්වහන්සේගේ ලෝකෝත්තර බලය මගින් පමණි. ගැටළුව වන්නේ අප බොහෝ අවස්ථාවලදී දෙවියන්වහන්සේ මත නොව ආදේශිත මත රඳා සිටීමයි.

අප දෙවියන්වහන්සේ වෙනුවට භාවිතා කරන ආදේශිත තුනක් මෙන්න:

1. අපි මනුෂ්‍ය තර්කනය හෝ අතීත අත්දැකීම්, අපට නැවුම් දිව්‍ය එළිදරව්ව අවශ්‍යවූ විටදී භාවිතා කරමු.

2. අපට දිව්‍යමය විසඳුම් අවශ්‍ය වූ විටදී අපි අපගේ සිත්වලින් ගැටළු අවහිර කරමු.

3. අපට දිව්‍ය බලය අවශ්‍යවූ විට අපි යථාර්ථයෙන් මිදී දෙවියන්වහන්සේව අතහැර දමමු.

අපට ආදේශිත භාවිතා කිරීමට සිදුවූ විටදී, සත්‍යයෙන්ම වැදගත් වන්නේ කුමක්ද යන්න වෙත අවධානය යොමු කිරීමට සෙකරියා උපකාර කරයි. බොහෝ වසර ගණනාවක් දුරස්ථව සිට පිටමං කරනු ලැබූ අය අවසානයේදී බබිලෝනියෙන් ආපසු පැමිණියහ. එමෙන්ම ඔවුහු දේව මාළිගාව නැවත ගොඩ නැගීම ඉක්මණින් ආරම්භ කළහ. එහෙත් මෙම කාර්යයට විරුද්ධකම් අසීමිතව පැවතිණි. (එස්රා 4-6 පරිච්ඡේද වලින් යම් පසුබිමක් සොයා ගත හැකිය.) එම නිසා සෙකරියා මෙම දිරිගන්වන පණිවිඩය සමග සෙරුබාබල් වෙත පැමිණියේය. ඔහු එම රාජකාරියේ මූලිකත්වය දරමින් සිටියේය.

`සෙකරියා 4 වැනි පරිච්ඡේදයේ සඳහන් මෙම පණිවිඩය කියවන්න. සෙකරියා 4:6 පාඨයෙන් දෙවියන්වහන්සේ කුමක් අදහස් කරන සේක්ද? ගොඩනැගිලි ව්‍යාපෘතියකට ශුද්ධාත්මයාණන්වහන්සේගේ බලපෑම කෙසේ ඇති වේද? මින් ශුද්ධාත්මයාණන් වහන්සේ සහ අපි කරන දේවල් අතර ඇති සම්බන්ධතාවය මෙය අපට කෙසේ උගන්වයිද?`

දෙවියන්වහන්සේ දේවමාළිගාවට ඇති විරෝධතා වැළැක්වූයේ හෝ එය සමඟ කටයුතු කිරීමේ ආතතියෙන් සෙරුබාබෙල්ව වළකා දැමුවේද නැත. එමෙන්ම දෙවියන්වහන්සේ අපව නිතරම විරෝධතාවන්ගෙන් ආරක්ෂා කරන්නේ නැත. නමුත් විරෝධතා පැමිණි විට, දෙවියන්වහන්සේ එය සියුම් පරීක්ෂණයක් ලෙස භාවිතා කරනු ඇත. එනම් උන් වහන්සේ මත රඳා සිටීමට  අපට උගන්වන සේක.

`ඔබට පීඩා පැමිණී විටදී ඔබගේ පළමු ප්‍රතික්‍රියාව කුමක්ද? ආහාර? රූපවාහිනිය? යාච්ඤාව? දෙවියන්වහන්සේට යටත්වීම? ඔබගේ පිළිතුරු ඔබ ගැන කුමක් පවසයිද? එමෙන්ම ඔබ ඉගෙන ගත යුතු දේවල් සහ වෙනස් කළ යුතු දේවල් ගැන කුමක් පවසයිද?`