---
title:  ස්වයං විශ්වාසය
date:  14/09/2022
---

ඒව ඒදන් උයනේදී පව් කළ විට, එය හුදෙක් ඇය දෙවියන්වහන්සේගේ වචනය සැක කළ නිසා නොවේ. මෙම ගැටළුවේ ප්‍රධාන ස්ථානය වූයේ, කුමක් යහපත්ද සහ නිවැරදිද කියා තෝරා බේරා ගැනීමට ඇය තුළ සෑහෙන පමණ ඥානය තිබෙන බව ඇගේ විශ්වාසයයි. ඇය තමාගේම විනිශ්චය විශ්වාස කළාය. දෙවියන්වහන්සේගේ වචනය විශ්වාස කිරීමට විරුද්ධව අපි අපගේම විනිශ්චය මත රඳා සිටින විටදී අපි විවිධ ගැටළු වලට අපව විවෘත කරමු.

සාවුල්ගේ කථාන්තරය මගින් ස්වයං විශ්වාසයට පියවර ගත් ආකාරය පෙන්වා දෙන අතර, ඉන්පසු ඉක්මණින්ම ඊළඟට අත්වූ ඛේදවාචකය විස්තර කරයි. සාමුවෙල් දෙවියන්වහන්සේගේ රජතුමා හැටියට සාවුල්ව ආලේප කළේය. (1 සාමුවෙල් 10:1). උන්වහන්සේ ඉන්පසු ඔහුට විශේෂිත උපදෙස් ලබා දුන්සේක. (1 සාමුවෙල් 10:8). එහෙත් සාවුල් අකීකරු විය.

`කථාන්තරයේ ඊළඟ කොටස 1 සාමුවෙල් 13:1-14 පාඨවල සඳහන් වේ. සාවුල්ගේ වැටීමට හේතුවූ කුමක් සාවුල් කළේද?`

රජු බවට පත් වූ වහාම සාවුල්ව ස්වයං විශ්වාසය කරා ගෙන ගිය පියවර තුනක් තිබේ. ගැටළුව වන්නේ එම කිසිම පියවරක් නරක ඒවා නොවන බැවිනි.  එසේවුවද ඒවා සියල්ලම දෙවියන්වහන්සේගෙන් නිදහසේ ලබාගත් දේවල් බැවින් ඒවා තුළ ඛේදවාචකයේ බීජ අඩංගුව තිබුණි. සාවුල්ගේ වැටීම සිදු වූ ආකාරය අනුපිළිවෙලට බලන්න.

1. සාවුල් “මම දුටුවෙමි”‍ කීවේය.” හමුදාව විසුරුවා හැරීම සහ සාමුවෙල්ගේ නොපැමිණීම (1 සාමුවෙල් 13:11). සාවුල් පීඩාවට පත්ව සිටි අතර, ඔහු සිදුවෙමින් පවතින දේ ඔහුගේම දෑසින් ඇගයීමට ලක් කළේය.

2. සාවුල් “මම දුටිමි”‍ සිට “මම කීවෙමි”‍ යන්න වෙත මාරු විය. “ එනම් පිලිස්තිවරුන් ඔවුන්ව පරාජය කරන බවය. (1 සාමුවෙල් 13:12). ඔහුගේම දෑසින් දුටු දෙයින් තත්වය පිළිබඳ ඔහු පැවසූ හෝ අනුමාන කළ දෙය හා ගැලපුණි.

3. සාවුල් “මම කීවෙමි”‍ සිට “මට හැඟුණි‍” යන්න වෙත මාරු විය “  පූජාවක් කිරීමට බල කළේය. (1 සාමුවෙල් 13:12). සාවුල් සිතූ දෙය මගින් ඔහුගේ හැඟීම් හැඩගැස්විණි.

අප සියල්ලන්ම මෙසේ කර ඇත. අපි අපගේම මිනිස් ඇස් ගැන විශ්වාසය තබමින්, මිනිස් සිතුවිලි මත රඳා සිටිමු. එය අපගේම මානව චින්තනය මත රඳා සිටීමට අපව යොමු කරයි, එමගින් මිනිස් හැඟීම් මත රඳා සිටීමට අපව යොමු කරයි. එවිට අපි මෙම හැඟීම් මත ක්‍රියා කරමු.

`දෙවියන්වහන්සේගේ පැහැදිලි උපදෙස් ඔහුගේ කන්වල තවමත් නාද වෙමින් තිබියදීත්, සාවුල්ට ඔහුගේම විනිශ්චය අනුගමනය කිරීම එතරම් පහසු යැයි ඔබ සිතන්නේ ඇයි? අප බොහෝ සෙයින් බිfඳනසුලු‍ බවත් අපගේ දැනුම එතරම් අංග සම්පූර්ණ නොවන බව දැනගෙනත් අප තුළම විශ්වාසය තැබීමට උත්සාහ දරන්නේ ඇයි? අප තුළ විශ්වාස නොකොට, ස්වාමින්වහන්සේගේ අණ කෙරෙහි විශ්වාසය තැබීමට අපි කුමක් කළ යුතු වෙමුද?`