---
title:  බීජයක් මෙන් මිය යාම
date:  10/09/2022
---

### මේ සතියේ පාඩමේ අධ්‍යයනය සඳහා කියවන්න
පිලිප්පි 2:5-9; රෝම 12:1, 2; 1 සාමුවෙල් 2:12-3:18; 1 සාමුවෙල් 13:1-14; සෙකරියා 4:1-14.

> <p>කටපාඩම් පදය</p>
> “සැබවක් සැබවක් නුඹලාට කියමි-ගෝධුම බීජය පොළොවෙහි වැටී නොමළොත් තනිව තිබෙයි; නුමුත් මළොත් බොහෝ ඵල දරයි.”  (යොහන් 12:24).

යේසුස්වහන්සේගේ උපමාවේ ඉදිරිපත් කළාවූ තිරිඟු‍ ඇටයක් මිය යන ආකාරය, දෙවියන්වහන්සේගේ කැමැත්තට අප යටත් වීම පිළිබඳ ඉදිරිපත් කරන හොඳ උපමාවකි. පළමුව, වැටීම සිදුවෙයි. තිරිඟු‍ කරලෙන් වැටෙන තිරිඟු ඇටයට එය බිම වැටෙන්නේ කොතැනද කෙසේද යන්න පිළිබඳව පාලනයක් නැත. එය වටා ඇති බිම පාලනය කිරීමට නොහැකි අතර පසුව එය තුළට කිඳා බසියි.

දෙවනුව, බලා සිටීමට සිදුවේ. එය පොළොව මත වැටී සිටින අතර අනාගතය කුමක් වේ දැයි එය නොදනී. එය තිරිඟු‍ ඇටයක් පමණක් වන නිසා අනාගතයේ ජීවිතය කෙබඳු වේදැයි එයට “සිතාගත නොහැක”.

තෙවනුව, මරණය සිදුවේ. එම බීජයට තිරිඟු අංකුරයට එහි ජීවිතය අහිමි කර නොගතහොත් (එනම් ආරක්ෂා සහිත සුවපහසු ස්වභාවය අත නොහැරියොත්) එයට තිරිඟු කරලක් විය නොහැකිය. එය “මිය”‍ යා යුතුය; එනම්, එය මීට පෙර එය තිබූ ආකාරය අත හැර දැමිය යුතුය. ඒ අනුව එය බීජයක සිට ඵල දරණ පැළයක් විය යුතුය.

**සතියේ සාරාංශය**: දෙවියන්වහන්සේගේ කැමැත්ත අපට ඉතාම හොඳ බව අපි දන්නෙමු නම්, එය භාර ගැනීම අපට එතරම් දුෂ්කර වන්නේ ඇයි? යටත්වීම ගැන කුමන උදාහරණ ක්‍රිස්තුස්වහන්සේ අප වෙනුවෙන් ඉතුරු කර ඇත්ද? ඔබගේ ජීවිතයට තිරිඟු ඇටය පිළිබඳ උපමාව කැමති ආකාරයෙන් අදාළ වන්නේද?

_සැප්තැම්බර් 17 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._