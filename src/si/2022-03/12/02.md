---
title:  සේවය සඳහා යටත්වීම
date:  11/09/2022
---

`පිලිප්පි 2:5-9 කියවන්න. මෙම පාඨවල අපට අදාළ කරගත හැකි වැදගත් පණිවිඩය කුමක්ද?`

සමකාලීන සංස්කෘතිය මගින් අප සැමගෙන් ඉල්ලා සිටින්නේ අපගේ අයිතීන් ඉල්ලා සිටීමට සහ තහවුරු කිරීමටයි. මේ සියල්ල යහපත් වන අතර බොහෝ විට ඒවා එසේ වියයුතු වේ. එහෙත් යේසුස්වහන්සේ සමඟ, දෙවියන්වහන්සේගේ කැමැත්ත දෙවියන්වහන්සේගේ රාජ්‍යයට සදාකාලික බලපෑමක් ඇතිකරන ආකාරයෙන් පියාණන්වහන්සේට සේවය කිරීම සඳහා නිදහසේ අපගේ අයිතීන් අත්හැරීම විය හැක. ඒවා අත්හැරීමේ මෙම ක්‍රියාවලිය  දුෂ්කර හා අපහසු විය හැකි අතර, එය සියුම් පරීක්ෂණයක් ඇති කරන සුළුය.

යේසුස්වහන්සේ මෙය කළ ආකාරය දෙස බලන්න (පිලිප්පි 2:5-8). පියාණන්වහන්සේගේ කැමැත්තට යටත් වීමට යේසුස්වහන්සේ ගත් පියවර තුනක් මෙම පාඨ මගින් විස්තර කරයි. ආරම්භයේදීම, පාවුල් භයානක ලෙස අපට මතක් කර දෙයි: “ක්‍රිස්තුස්වහන්සේ තුළ තිබුණු සිතම නුඹලා තුළත් තිබේවා!”‍ (පිලිප්පි 2:5).

අපව මුදා ගැනීමට සුදුසු තත්වයක සිටීම සඳහා යේසුස්වහන්සේ පියාණන් වහන්සේගේ සමානත්වය අත්හැර දමා, මනුෂ්‍යයෙකුගේ තත්වයෙන්, සීමාසහිත ස්වභාවයෙන් මෙලොවට වැඩි සේක. (පිලිප්පි 2: 6, 7).

යේසුස්වහන්සේ ශ්‍රේෂ්ඨ, මහිමවත් මනුෂ්‍යයෙකු ලෙස පැමිණියේ නැත.  එහෙත් අනෙක් මනුෂ්‍යයින්ගේ සේවකයෙක් ලෙස පැමිණිසේක. (පිලිප්පි 2:7,).

මනුෂ්‍ය සේවකයෙකු ලෙස යේසුස්වහන්සේ සාමකාමී, දීර්ඝ කාලයක් ජීවත් වූයේ නැත. එහෙත් උන්වහන්සේ, “මරණය දක්වා කීකරු වූ සේක. කුරුසියක් මත මරණයකට පවා!” (පිලිප්පි 2:8).

`යේසුස්වහන්සේගේ මෙම ආදර්ශය අපට ආදර්ශයක් වන්නේ ජීවිතයේ කුමන පැතිවලින්ද? අයිතිවාසිකම් සහ සමානාත්මතාවය යහපත් නම් සහ එය ආරක්ෂා කළ යුතු නම්, සමහර විට එය අත්හැරීමට අවශ්‍ය වීමේ තර්කය ඔබ පැහැදිලි කරන්නේ කෙසේද? දැන් පිලිප්පි 2:9 පාඨය කියවන්න. පියාණන්වහන්සේගේ කැමැත්තට යටත් වීම පිළිබඳ තර්කය අවබෝධ කර ගැනීමට මෙම පාඨය අපට උපකාර කරන්නේ කෙසේද?`

`ශුද්ධාත්මයාණන්වහන්සේගෙන් ප්‍රඥාව ඉල්ලා මෙසේ  යාච්ඤා කරන්න, “මගේ පවුලට, මගේ සභාවට සහ මා අවට සිටින අයට සේවය කිරීමේදී යේසුස්වහන්සේගේ කැමැත්තට යටත් වීමට ඇත්තටම බාධාවක් විය හැකි මම දැනට තබාගෙන සිටින අයිතිවාසිකම් මොනවාද? අන් අයට වඩා ඵලදායී ලෙස සේවය කිරීම සඳහා අපහසුතාවයන් විඳදරා ගැනීමට මම කොතරම් දුරට කැමති වෙම්ද?`