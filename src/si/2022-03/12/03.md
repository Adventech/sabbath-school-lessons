---
title:  දෙවියන්වහන්සේගේ කැමැත්ත හඳුනා ගැනීමට පෙර මරණය පැමිණෙයි
date:  12/09/2022
---

බොහෝ කිතුනුවෝ ඔවුන්ගේ ජීවිත සඳහා දෙවියන්වහන්සේගේ කැමැත්ත දැන ගැනීමට අවංකවම කැමති වෙති. “මගේ ජීවිතය සඳහා දෙවියන් වහන්සේගේ කැමැත්ත මට දැනගත හැකි නම්, මම උන්වහන්සේ වෙනුවෙන් මා සතු සියළු දේ සියල්ල පූජා කරමි.”‍ එහෙත් දෙවියන්වහන්සේට මෙසේ පොරොන්දු වීමෙන් පසුවද, අපි දෙවියන්වහන්සේගේ කැමැත්ත කුමක්දැයි නොදැන ව්‍යාකූල වෙමු. මෙම ව්‍යාකූලත්වයට හේතුව රෝම 12:1, 2 පාඨ වල  අපට සොයාගත හැක. අපට දෙවියන්වහන්සේගේ කැමැත්ත අපට දැනගත හැකි ආකාරය පාවුල් විස්තර කරන අතර, ඔහු වැදගත් කරුණක් ඉදිරිපත් කරයි: ඔබට දෙවියන්වහන්සේගේ කැමැත්ත කුමක්දැයි දැනගැනීමට අවශ්‍ය නම්, පළමුවෙන්ම ඔබට පූජා කිරීමට සිදුවේ

රෝම 12:1, 2 පාඨ කියවන්න. පහත සඳහන් දේවල් සිදු වන විටදී “.... දෙවියන්වහන්සේගේ කැමැත්ත, එනම් යහපත්වූ, පිළිගත යුතුවූ සම්පූර්ණ දෙය දැනගන්නා පිණිස....” අපට හැකි වනු ඇතැයි පාවුල් ලියා ඇත.

1. අපට “‍දෙවියන් වහන්සේගේ අනුකම්පාව”‍ පිළිබඳ සැබෑ අවබෝධයක් ඇත (රෝම 12:1).

2. අපි දෙවියන්වහන්සේට අපගේ ජීවිත ජීවමාන පූජා ලෙස පුදන්නෙමු (රෝම 12:1).

3. අපගේ සිත් අලු‍ත් කරගනු ලැබේ (රෝම 12:2).

දෙවියන්වහන්සේගේ කැමැත්ත සත්‍ය ලෙසම අවබෝධ කරගත හැක්කේ, අලු‍ත් වූ මනසට පමණි. එහෙත් සිත අළුත් කිරීමට අපගේ මමත්වය මිය යා යුතුය. ක්‍රිස්තුස්වහන්සේ අප වෙනුවෙන් දුක් විඳීම පමණක් ප්‍රමාණවත් නොවීය” උන්වහන්සේට මිය යාමට සිදු විය !

`ඔබගේ ජීවිතයේ සම්පූර්ණයෙන්ම “‍මිය නොගියාවූ”‍ ක්ෂේත්‍ර පෙන්වා දෙන මෙන් ශුද්ධාත්මයාණන්වහන්සේගෙන් ඉල්ලා සිටින්න. ඔබට දෙවියන්වහන්සේ උදෙසා “ජීවමාන පූජාවක්”‍ බවට පත්වීම සඳහා ඔබ කුමන දේවල් අත්හැර දමන ලෙස ශුද්ධාත්මයාණන්වහන්සේ බලාපොරොත්තු වන සේක්ද?`

අපගේ ජීවිතයේ යම් යම් ක්ෂේත්‍ර මමත්වයට මිය නොගියොත්, ඒවා අපගේ අවධානය හසුවන සියුම් පරීක්ෂණ වලට දෙවියන්වහන්සේ අවසරය ලබා දෙන සේක. කෙසේ වෙතත්, අපගේ දුක් විඳීම අපගේ පාපය සමඟ සටන් වැදීමට අපට උපකාර කරනවා පමණක් නොව, එහෙත් යේසුස්වහන්සේ අප වෙනුවෙන් තමාම අත්හැර දැමීම පිළිබඳ අවබෝධයක් ද ලබා දෙයි. එලිසබෙත් එලියට් මෙසේ ලියයි, “අපගේ හදවතේ ගැඹුරුම ආශාවට අත්හැර දැමීම සමහර විට කුරුසිය පිළිබඳ අවබෝධය මගින් අපට වඩ වඩා ළඟා වෙයි.. . . . කුරුසිපත් කිරීම පිළිබඳ අපගේම වැටහීම, අපගේ ගැළවුම්කාරයාණන්ගේ අවබෝධයට අනුව, ප්‍රමාණවත් කළ නොහැකි තරම් අඩු බැවින්, එසේ වුවද අපට උන්වහන්සේගේ දුක්විඳීම සහභාගි වීමෙන් උන් වහන්සේව අවබෝධ කරගැනීමට ආරම්භ කරනු ඇත. අපගේ සෑම දුක් විඳීමකදීම, අපව උන්වහන්සේගේ සහභාගිත්වය සඳහා කැඳවන සේක.  —Quest for Love (Grand Rapids, MI: Fleming H. Revell, 1996), p. 182.

`රෝම 12:1, 2 පාඨ ඒ  පිළිබඳ කියවා යාච්ඤා කරන්න. පූජාවක් වීම සඳහා ඔබ අත්හැරිය යුතු දේවල් මොනවාදැයි සිතන්න. යේසුස්වහන්සේ ඔබ වෙනුවෙන් කුරුසිය මත මුහුණ දුන් දුක් වේදනා තේරුම් ගැනීමට මෙය ඔබට උපකාර කරන්නේ කෙසේද? මෙම අවබෝධය තුළින් ඔබට යේසුස්වහන්සේ සමඟ සහයෝගිත්වයට සහ  උන්වහන්සේගේ දුක්විඳීමට ඇතුල් විය හැක්කේ කෙසේද?`