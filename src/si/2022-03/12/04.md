---
title:  සවන් දීමට ඇති කැමැත්ත
date:  13/09/2022
---

> <p></p>
> “ස්වාමීන්වහන්සේ ඇවිත් සිට වෙන වතාවලදී මෙන්: සාමුවෙල්, සාමුවෙල් කියා හඬගැසූසේක. එවිට සාමුවෙල්: කථාකළ මැනව; ඔබවහන්සේගේ මෙහෙකරුවා අසාගන ඉන්නවා” (1 සාමුවෙල් 3:10).

ඔබට යම් දිනක ශුද්ධාත්මයාණන්වහන්සේගේ නිශ්ශබ්ද කුඩා කටහඬ ඇසී, එය නොසලකා හැරියේද? එහි ප්‍රතිඵලයක් ලෙස සියල්ල වැරදී ගිය අතර, එමෙන්ම පසුව ඔබට මෙසේ සිතුණි. “අහෝ!, මම එයට සවන් නොදුන්නේ ඇයි?”

පළමුව සාමුවෙල් විස්තර කරන්නේ ස්වාමින්වහන්සේට ඇහුම්කන් නොදුන් මහළු‍ මිනිසෙක් සහ ඔහුගේ දුෂ්ට පුතුන් දෙදෙනා සහ කුඩා පිරිමි දරුවෙකුගේ කථාන්තරයකි. දෙවියන්වහන්සේගෙන් දැඩි අනතුරු ඇඟවීම් තිබුණද, තම ක්‍රියා කලාපය වෙනස් කරගැනීමට අවශ්‍යව තිබූ අය එසේ  නොකළහ.

`1 සාමුවෙල් 2:12-3:18 හි ඔවුන්ගේ කථාන්තරය කියවන්න. දෙවියන්වහන්සේට සවන් දුන් අය සහ නොදුන් අය අතර මෙය කෙසේ පැහැදිලි කර ඇත්ද?`

ඒලිගේ පුතුන්ගේ මනසේ තිබුණේ දෙවියන්වහන්සේගේ දේවල්වලට වඩා වෙනත් දේවල්ය. දෙවියන්වහන්සේගේ අවශ්‍යතාවය දැනගත් පසු වුවද, ඒලි තම පුතුන්ට කතා කළත්, ඔහු වෙන කිසිවක් නොකළ බවක් පෙනිණි. ඔහුගේ පුතුන් පැහැදිලිවම ඔවුන්ගේ ජීවිත පිළිබඳ තොරතුරු දෙවියන්වහන්සේගේ කැමැත්තට යටත් කිරීමට සූදානම් නොවූහ. තරුණ සාමුවෙල්ට වඩා කුමන වෙනසක්ද!

චාල්ස් ස්ටැන්ලි දේවගැතිතුමා විස්තර කරන්නේ “මධ්‍යස්ථභාවයට මාරුවීම” ලෙස ඔහු හඳුන්වන දෙයෙහි දෙවියන්වහන්සේගේ හඬට විවෘත භාවය වර්ධනය කිරීම කොතරම් අත්‍යවශ්‍යද යන්නයි. ඔහු පවසන්නේ “ශුද්ධාත්මයාණන්වහන්සේ යම් තොරතුරක් ලබා දීම සඳහා පමණක් කතා නොකරන සේක. උන්වහන්සේ කථා කරන්නේ ප්‍රතිචාරයක් ලබා ගැනීම සඳහාය. තවද අපගේ න්‍යාය පත්‍රයට අපගේ අවධානය සඳහා විශාල කොටසක් ඇති බැවින්, එයට විරුද්ධව යමක් යෝජනා කිරීම කාලය අපතේ යැවීමක් බව උන්වහන්සේ දන්නාසේක. එවැනි අවස්ථාවලදී උන්වහන්සේ බොහෝ විට නිශ්ශබ්ද වන සේක. උන්වහන්සේට අවශ්‍ය වන්නේ, උන්වහන්සේට සවන් දීමට සහ අවසානයේදී කීකරු වීම සඳහා “මධ්‍යස්ථව සිටීමයි.” —The Wonderful Spirit-Filled Life (Nashville, TN: Thomas Nelson Publishers, 1992), pp. 179, 180.

`ස්ටැන්ලි “‍මධ්‍යස්ථව සිටිය”‍ යුතුය යන්නෙන් අදහස් කළේ කුමක්ද? දෙවියන් වහන්සේට ඔබගේ විවෘතභාවය ගැන සිතන විට, ඔබව “සවන් දීමට සහ කීකරු වීමට සූදානම්”‍ වීමෙන් වළක්වාලන්නේ කුමක් මගින්ද? දෙවියන්වහන්සේගේ හඬට විවෘතවීම සහ උන්වහන්සේගේ මඟ පෙන්වීමට කීකරු වීම සඳහා තීරණාත්මක බව වර්ධනය කර ගැනීමට ඔබේ ජීවිතය තුළ ඔබ කළ යුත්තේ කුමක්ද?`