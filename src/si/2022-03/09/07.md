---
title:  වැඩිදුර අධ්‍යයනය සඳහා
date:  26/08/2022
---

Read Ellen G. White, "Jehoshaphat," pp. 190–203, in Prophets and Kings; "The Fall of Jericho," pp. 487–498, in Patriarchs and Prophets.

“එසේ නම්, දෙවියන්වහන්සේට උන්වහන්සේගේ අසමසම ප්‍රේමයට ප්‍රශංසා කිරීමට අපගේ හදවත් සහ තොල් දැනුවත් කරමු. අපි අපගේ ආත්මයන් වලට බලාපොරොත්තු ඇති කරගෙන, කල්වරි කුරුසියෙන් බැබළෙන ආලෝකය සමග ජීවත්වීමට උගන්වමු. අප ස්වර්ගීය රාජෝත්තමයාණන්ගේ දරුවන් බව කිසිවිටක අමතක නොකරමු. එමෙන්ම හමුදාවල නායකයාණන් වන ස්වාමීන්වහන්සේගේ දූ පුතුන් බවද අමතක නොකරමු. අපගේ අයිතිවාසිකම වන්නේ දෙවියන්වහන්සේ තුළ නිශ්ශබ්ද ප්‍රතිචාරයක් දැක්වීමය.” —Ellen G. White, The Ministry of Healing, p. 253.

“එමෙන්ම මම උන්වහන්සේට ප්‍රේම කරමින් උන්වහන්සේව විශාලනය කර දක්වන විටදී, ඔබද මා සමග එක්වන්න. ඔබ අන්ධකාරයට වැටුණත්  ස්වාමීන්වහන්සේට ප්‍රශංසා කරන්න. පරීක්ෂාවේදී පවා උන්වහන්සේට ප්‍රශංසා කරන්න. “ස්වාමීන්වහන්සේ තුළ ප්‍රීතිවෙයල්ලා. ප්‍රීතිවෙයල්ලා යයි නැවතත් කියමි.” අපොස්තුළු පාවුල් මෙසේ පවසයි. එය ඔබගේ පවුල්වලට අන්ධකාරය ගෙන එන්නේද? නැත. ඇත්තෙන්ම එය ගෙන එන්නේ හිරු එළියයි. ඒ අනුව  මහිමයේ සිංහාසනයෙන් ගලා එන සදාකාලික ආලෝකයේ කිරණ එක්රැස් කර ඔබ අවට සෑමතැනම ඒවා විසුරුවා හරිනු ඇත. මෙම කාර්යයේ යෙදෙන මෙන් මම ඔබට අවවාද කරමි. ඔබ වටා ඇති ජීවනය සහ ආලෝකය ඔබගේ  මාර්ගයේ පමණක් නොව, ඔබ ඇසුරු කරන අයගේ මාර්ගවලද විසුරුවා හරින්න. එය ඔබ අවට සිටින අය වඩා යහපත් කිරීමට, ඔසවා තැබීමට, ස්වර්ගය සහ මහිමය වෙතට යොමු කිරීම ඔබගේ පරමාර්ථය වේවා. එමෙන්ම ඔවුන් මෙලොව දේවල් වලට වඩා ඉහළින් සදාකාලික දේවල් සහ අමරණීය උරුමය, නොනැසී පවතින සම්පත් සෙවීමට මගපෙන්වන්න.” —Ellen G. White, Testimonies for the Church, vol. 2, pp. 593, 594.

**සාකච්ඡාව සඳහා ප්‍රශ්න**

`සමාජයේ ප්‍රශංසාවට කිතුනුවකුගේ ජීවිතයේ ඇති කාර්යභාරය කුමක්ද? ඔබගේ සබත් මෙහෙයේදී ප්‍රශංසාව ඔබ විස්තර කරන්නේ කෙසේද? එය උසස් කර තබන්නේද? පීඩා සහ දුක් කරදර කාලයේදී සාමාජිකයින්ට ඔවුන්ගේ විශ්වාසවන්තකම පවත්වාගෙන යාමට දිරිගන්වන්නේද? එසේ නොවේ නම්, කුමක් කළ හැකිද?`

`“ඔබ අන්ධකාරයට වැටුණු විටදී පවා ප්‍රශංසා කරන්න”‍ හෝ පරීක්‍ෂාවට පැමිණි විටදී ප්‍රශංසා කරන්න”‍ යනුවෙන් අදහස් කරන්නේ කුමක්ද? මෙවැනි අවස්ථාවලදී ප්‍රශංසාව මගින් උපකාර කළ හැක්කේ කෙසේද?`

`ප්‍රශංසාව සාමාජිකයන්ගේ ජීවිතයට බලපා ඇති ආකාරය පිළිබඳව සාක්ෂි දීමට ඔවුන්ට ඉඩ දෙන්න. එකිනෙකාගේ අත්දැකීම්වලින් ඔබට ඉගෙනගත හැක්කේ කුමක්ද?`

`පන්තියක් ලෙස, ප්‍රශංසා ගීතිකාවක් තෝරාගෙන එය කියවමින් කාලය ගත කරන්න. ප්‍රශංසාව ගැන එමගින් ඔබට උගන්වන්නේ කුමක්ද? ප්‍රශංසාව හේතුකොටගෙන ඔබේ ඇදහිල්ලට කෙසේ යහපතක් සිදුවීද?`