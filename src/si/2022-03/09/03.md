---
title:  යාච්ඤාව මගින් බිත්ති බිම හෙළීම
date:  22/08/2022
---

ඉංග්‍රීසි භාෂාවේ "to be painted into a corner." යනුවෙන් කියමනක් ඇත. කාමරයක බිම තීන්ත ගල්වමින් ඔබ අවසානයේදී එක් කොනකට පැමිණ ඇති අතර ඉන් පිටතට ඒමට ක්‍රමයක් නැතිවීම ගැන සිතන්න, ඔබට පිටතට පැමිණිය හැක්කේ එම තීන්ත ගල්වන ලද බිම පාගමිනි.  එය වියළෙන තුරු ඔබට එහි සිටීමට සිදුවනු ඇත!

සමහර අවස්ථාවලදී අපගේ ඇදහිල්ලද එසේම වන්නේය. එනම් “කොණක් දක්වා තීන්ත ගැල්වීමය.”  අපි යම් ස්ථානයක් කරා ළඟා වන අතර තෙත තීන්ත මෙන්, අපගේ ඇදහිල්ල අපව ”‍උගුලට”‍ අසුකර ගනියි. අපි අප සිටින ස්ථානය දෙස බලමු. අපට සිදුවන්නේ අප විශ්වාස කළාවූ දෙවියන්වහන්සේ, ඇදහිල්ල සහ සියළුම දේවල් ප්‍රතික්ෂේප කිරීම හෝ නැතිනම් කළ නොහැකියි පෙනෙන්නාවූ විශ්වාස කිරීමට ඇදහිල්ල අපට බල කිරීමයි.

දෙවියන්වහන්සේ ඊශ්‍රායෙල්වරුන්ව කොණකට ගෙන ආ සේක. ඔවුන් වසර 40ක් තිස්සේ වනාන්තරයේ ඇවිදීමෙන් පසු දෙවියන්වහන්සේ උන්වහන්සේගේ මිනිසුන්ට හිස්, සාමකාමී තෘණබිම්වලට මග පෙන්නුවේ නැත. දෙවියන්වහන්සේ ඔවුන්ව එම මුළු දේශයේම තිබූ දැඩිසේ ආරක්ෂා සහිත නගරයකට ගෙන ගිය සේක. ඉන්පසු ඔවුන්ට දින හයක් නිශ්ශබ්දව යෙරිකෝව වටා ගමන් කිරීමට සිදු විය. සත්වෙනි දවසේදී, දෙවියන්වහන්සේ ඔවුන්ගෙන් කෑගසන ලෙස ඉල්ලා සිටිසේක. -එමෙන්ම එම කෑගැසීම, හොරණෑ නාදයත් සමඟ ඔවුන්ට ජයග්‍රහණය අත්කර දෙන්නේය.

`යෝෂුවා 5:13-6:20 පාඨ කියවන්න. දෙවියන්වහන්සේ ඊශ්‍රායල්වරුන්ට උගන්වන්නට උත්සාහ ගන්නේ කුමක්ද?`

මහ හඬින් කෑ ගැසීමෙන් බිත්ති කඩා වැටීමට තරම් කම්පනයක් ඇති නොකරන්නේය. දෙවියන්වහන්සේ ඉශ්‍රායෙල්වරුන්ව “කෑගසන්න”‍ කැඳවූ විට, එය ගීතාවලිය 66 පරිච්ඡේදයෙහි දාවිත් ලියන්නේද එකම ආකාරයේ කෑගැසීමය: “‍පොළොවෙහි, සියල්ලෙනි, දෙවියන්වහන්සේට ප්‍රීති නාද පවත්වව්. උන්වහන්සේගේ නාමයේ මහිමය ගැන ගී කියව්; උන්වහන්සේගේ මහිමය ගැන ගී කියව්. උන්වහන්සේගේ ප්‍රශංසාව කීර්තිමත් කරව්.” (ගීතාවලිය 66:1, 2). මෙම කෑගැසීම ප්‍රශංසාවක් විය! දින හයක් දැවැන්ත බිත්ති දෙස බැලීමෙන් පසු, ඔවුන්ට එම බිත්ති ඔවුන් විසින්ම බිඳ දැමීමේ අවස්ථාවක් නැති බව නිගමනයකට එළඹෙන්නට ඇති.

`හෙබ්‍රෙව් 11:30 වැනි පාඨයේ අදහස අවබෝධ කරගැනීමට මෙම අදහස අපට උපකාර කරන්නේ කෙසේද?`

`දෙවියන්වහන්සේ අපගේ ජීවිතයේ යම් අලු‍ත් දෙයක් කිරීමට සූදානමින් සිටින විටදී, උන්වහන්සේ අපව යෙරිකෝවකට ගෙන එන සේක. මක්නිසාද අපට යමක් උගන්වන්නට යන බැවිනි. එය නම් ජයග්‍රහණය අත් කරගැනීමේ බලය අපගේම ශක්තියෙන් හෝ උපාය මාර්ගවලින් ලබාගත නොහැකි බවයි. අපට අවශ්‍ය සෑම දෙයක්ම පැමිණෙන්නේ අපට පිටතින්ය. එබැවින්, අප ඉදිරියේ ඇති දේ කුමක් වුවත්, එය ජයගැනීමට කොතරම් අපහසු බව පෙනුනත්, අපගේ කාර්යභාරය වන්නේ දෙවියන්වහන්සේට ප්‍රශංසා කිරීමයි. එනම් අපට අවශ්‍ය සියළු දේවල මූලාශ්‍රයයි. මෙය ඇදහිල්ල ක්‍රියාවෙන් පෙන්වීම වේ.`