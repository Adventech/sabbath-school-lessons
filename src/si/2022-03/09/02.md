---
title:  ප්‍රශංසාව සඳහා ඇති සැලකිල්ල
date:  21/08/2022
---

ෆියඩෝර් බොස්ටොට්ස්කි නමැති ශ්‍රේෂ්ඨ රුසියානු ලේඛකයාට මරණ දඬුවම තීන්දු කරනු ලැබීය. එහෙත් අවසාන මොහොතේදී එය ලිහිල් කරනු ලැබීය. ඒ වෙනුවට ඔහු වසර ගණනාවක් සිරගතව සිටියේය. බන්ධනාගාරයේ සිටියදී ඔහුගේ අත්දැකීම ගැන කතා කරමින් ඔහු මෙසේ පවසයි: “මිනිසුන් සියළු දෙනාම නොමඟ ගියත්, ඔබ පමණක් ඉතිරි වුවහොත්, ඔබගේ සම්මාදම ගෙනැවිත් ඉන්පසු ඔබගේ තනිකම තුළින් ස්වාමීන්වහන්සේට ප්‍රශංසා කරන්න.”

මෙම පාඩම්වලින්, පාවුල් ඇදහිය නොහැකි විරෝධතාවයක් සහ පීඩා විඳදරා සිටි බව අපි දැනටමත් දැක ඇත්තෙමු. නමුත් දැන් ඔහු රෝමානු සිරගෙයක වාඩි වී සිටී. එසේ වුවද ඔහු කළකිරීමට පත්වී නැත. ඒ වෙනුවට, ඔහු පිලිප්පියේ සිටින ඇදහිලිවන්තයන් දිරිගැන්වීම සඳහා ආශාවෙන් ලියමින් සිටියි.

`පිලිප්පි 4:4-7 දක්වා පාඨ කියවන්න. පාවුල් බන්ධනාගාරයේ වාඩි වී සිටියදී මෙබඳු ලියවිල්ලක් කෙසේ ලියන්නට ඇත්දැයි ඔබ සිතන්නේද? මෙම ඡේදයේ, “දෙවියන් වහන්සේගේ සාමය”‍ ලබා ගැනීමේ ක්‍රම මොනවාද?`

සියල්ල හොඳින් සිදුවන විට සතුටු වීම එක් දෙයකි. නමුත් පාවුල් අපට උපදෙස් දෙන්නේ සැමවිටම ප්‍රීති වන ලෙසයි. එය පුදුමාකාර දෙයක් ලෙස හැඟෙනු ඇත. පාවුල් ලියවිල්ල වචනාර්ථයෙන් ගත්විට, අපට විවේචනාත්මක ඇඟවුම් දෙකක් තිබේ.

පළමුව, අප සැම විටම ප්‍රීති වීමට නම්, එයින් අදහස් විය යුත්තේ ප්‍රීති වීමට හේතු සාධක නොපෙන්වන පසුබිමකදී පවා අප ප්‍රීති විය යුතු බවයි. දෙවනුව, අපට සැමවිටම ප්‍රීති වීමට නම්, එයින් අදහස් කරන්නේ අප ප්‍රීතිවීමට අකමැති අවස්ථාවකදී පවා ප්‍රීති විය යුතුය යන්නයි.

පාවුල් අපට කතා කරන්නේ අස්වාභාවික ලෙස පෙනෙන අවස්ථා වලදී පවා කොපමණ වාරයක් වුවද දෙවියන්වහන්සේට ප්‍රශංසා කරන ලෙසයි. එය ආසාධාරණ බවක්ද හැඟෙනු ඇත. එහෙත් අපට පෙනෙන අන්දමට අපට අසාධාරණ යයි හැඟෙන අවස්ථාවකදී නිශ්චිත වශයෙන්ම අපි ප්‍රීති විය යුතුය. වෙනත් වචන වලින් කිවහොත්, ප්‍රශංසාව යනු ඇදහිල්ලේ ක්‍රියාවකි. ඇදහිල්ල පදනම් වී ඇත්තේ අපගේ තත්වයන් මත නොව දෙවියන්වහන්සේ පිළිබඳ සත්‍යය මතය. එම නිසා ප්‍රශංසා කිරීම අප කරන දෙයක් වන්නේ අපට හොඳක් දැනෙන නිසා නොව නමුත් දෙවියන්වහන්සේ කවුද සහ උන්වහන්සේ අපට පොරොන්දු වී ඇති දේ පිළිබඳ සත්‍යය නිසාය. පුදුම සහගත කරුණක් නම්, අපගේ සිතුවිලි, හැඟීම් සහ අපට මුහුණ දීමට සිදුවන සිද්ධීන් හැඩගස්වන්නේ එම ඇදහිල්ල මගිනි.

`අද දී ඇති පරිච්ඡේදයේදී පාවුල් හඳුන්වන දෙවියන්වහන්සේ පිළිබඳ සත්‍යය කුමක්ද?“ එනම් බන්ධනාගාරයේදී පවා ඔහුට ප්‍රීති වීමට උපකාර කරන සත්‍යයද? දෙවියන් වහන්සේ පිළිබඳ සත්‍යය ලෙස ඔබ හඳුනන කරුණු කෙටි ලැයිස්තුවක් ලියන්න. එම ලැයිස්තුව කියවා ඒ එකිනෙක ගැන දෙවියන් වහන්සේට ප්‍රශංසා කරන්න. මේ ලැයිස්තුව මගින් ඔබගේ හැඟීම් සහ එම සිද්ධීන් දකින ආකාරය වෙනස් වන්නේ කෙසේද?`