---
title:  වරදකරුවෙකු කරන සාක්ෂියක්
date:  24/08/2022
---

ක්‍රියා පොතෙහි, ප්‍රශංසාවට සවන් දුන් අයට පුදුමාකාර ප්‍රතිඵල අත් විය. ක්‍රියා 16:16-34 පාඨ කියවන්න. පාවුල් සහ සීලස්ව තලා පෙළා සහ දැඩි ලෙස පහර දීමෙන් පසු සිරගෙට දමනු ලැබූහ. දරුණු ලෙස කැපී තුවාල වී තිබූ  පිටට තෙල් ගල්වා ගැනීමට කිසිවකු සිටියේ නැත. දැඩි ශාරීරික වේදනාවකින් යුක්තව ඔවුන්ගේ පාද දඬු ගසා ඔවුන්ව සිරමැදිරියක අඳුරේ තබන ලදී. එහෙත් අනෙක් සිරකරුවන් සවන් දෙමින් සිටියදී, පාවුල් සහ සීලස් යාච්ඤා කරමින් ගායනා කිරීමට පටන් ගත්හ.

භූමිකම්පාවට පසු, පාවුල්, සීලස් හෝ වෙනත් සිරකරුවන් කිසිවෙක් පැන නොගිය බව දැනගත් පසු, සිරගෙයි මුලාදෑනියා “පාවුල් සහ සීලස් ඉදිරියෙහි භයින් වෙව්ලමින් දණින් වැටුණේය. ඉන්පසු ඔහු ඔවුන්ව පිටතට ගෙනැවිත්, මෙසේ ඇසීය. “ස්වාමිවරුනි, ගැළවෙන පිණිස මා විසින් කුමක් කටයුතුද?” (ක්‍රියා 16:29, 30).

`මෙම සිදුවීම මගින් සිරගෙයි මුලාදෑනියාගේ ගැළවීමේ අවශ්‍යතාවය කෙරෙහි ඔහුගේ අවධානය යොමු වූයේ ඇයි? සිරකරුවන් පලා නොයෑමේ දී සහ මෙම මුලාදෑනියා සහ ඔහුගේ මුළු පවුලේම හැරීමට පාවුල් සහ සීලස්ගේ යාච්ඤාවන් සහ ගීතිකා මගින්  ඉටු කළ කාර්යභාරය කුමක්දැයි ඔබ සිතනවාද?`

අපගේ ප්‍රශංසා මගින් අප අවට සිටින අයගේ සදාකාලික අවසානය වෙනස් කිරීමට බලපාන බව සිතීම පුදුම සහගතය. පාවුල් සහ සීලස් අඳුරේ ඉඳගෙන සිරකරුවන් නිතර කරන ආකාරයට මැසිවිලි නඟමින්, චෝදනා කරමින් සිටියා නම්, එදින රාත්‍රියේ කිසිවකු ගැළවීම ලබනු ඇතැයි ඔබ සිතනවාද?

පසුව එම මුලාදෑනියාට සහ ඔහුගේ පවුලේ අයට සිදු වූයේ කුමක්දැයි අපි නොදනිමු, එහෙත් පසුව පාවුල් රෝමයේ වෙනත් සිරගෙයක සිට ලියූ වචන ඔවුන් කියවන ආකාරය ඔබට සිතාගත හැකිද: “මක්නිසාද ක්‍රිස්තුස්වහන්සේ කෙරෙහි අදහන්ට පමණක් නොව, උන්වහන්සේ උදෙසා නුඹලාට වරප්‍රසාදය දෙන ලද්දේය. මා කෙරෙහි තිබෙන බව නුඹලා දුටුවාවූ දැන් මට ඇතැයි නුඹලා අසන්නාවූ එම සටනම නුඹලාට ඇත්තේය.”‍ (පිලිප්පි. 1:29, 30). ඔවුන් මෙය කියවා, පාවුල්ගේ දුක් වේදනා මගින් ඔවුන්ට අත්කර දුන් ප්‍රීතිය පිළිබිඹු කළහොත්, එය නිසැකවම ඔවුන්ගේ හදවත්වලට ගීතයක් ගෙන ඒම සහ කුමකට මුහුණ දීමට සිදුවුවත්, විශ්වාසවන්තව සිටීමට නැවුම් අභියෝගයක්ද ඔවුන් ගෙන දෙනු ඇත.

`ඔබගේ හදවතින් පැන නගින ප්‍රශංසා ගීතයක් මගින්, දෙවියන්වහන්සේ වෙනුවෙන් බලපෑම් කළ හැක්කේ කාටදැයි ඔබ සිතනවාද? අන් අය අවට ඔබ දෙවියන්වහන්සේට කරන ප්‍රශංසාව ගලා යන ආකාරයේ එකක් කිරීම වඩාත් විවෘත සාමූහික උත්සාහයක් ගන්න. එමගින් ඇති විය හැකි ධනාත්මක බලපෑම ඔබ නොදනී.`