---
title:  ප්‍රශංසාවේ ජීවිතය
date:  23/08/2022
---

යහපත් අවස්ථාවලදී පවා, ස්වාමින්වහන්සේට ප්‍රශංසා කිරීම අපට ස්වභාවික දෙයක් නොවිය හැක. ඒ ආකාරයෙන් අයහපත් අවස්ථාවකදී එසේ කිරීම කොපමණ වඩා දුෂ්කර ද? එසේ වුවද, එය අපව කැඳවා ඇත්තේ එය කිරීමටයි. ප්‍රශංසා කිරීම යනු යම්කිසි කාලයක සිදු කරන ක්‍රියාකාරකමක සිට අප ජීවත් වන පරිසරයට ගැලපෙන අයුරින් අප පුරුදු කළ යුතු දෙයකි. ප්‍රශංසාව එතරම් විශේෂිත ක්‍රියාවක් විය යුතු නොවේ. නමුත් නිශ්චිත ජීවන මාර්ගයක් විය යුතුය.

`ගීතාවලිය 145 කියවන්න. දෙවියන්වහන්සේට ප්‍රශංසා කිරීමට දාවිත් දක්වන හේතු මොනවාද? මෙම ගීතිකාවේ වචන ඔබේම විය යුත්තේ කුමන ආකාරවලින්ද?`

ශ්‍රේෂ්ඨ බ්‍රිතාන්‍ය දේශක චාල්ස් හැඩ්න් ස්පර්ජන් "The Practice of Praise" නමින් පොතක් ලිවීය. එය අද දින ගීතිකාවේ 7 වන පාඨය මත පදනම් වේ. මෙම කෙටි ගීතිකාව තුළ, ස්පර්ජන් අපගේ ජීවිතයේ ප්‍රශංසාව වර්ධනය කිරීමට උපකාරී වන වැදගත් කරුණු තුනක් වෙත අපගේ අවධානය යොමු කරයි.

1.  අප අවට බලන විට ප්‍රශංසාව ප්‍රායෝගික දෙයකි. දෙවියන්වහන්සේගේ ශ්‍රේෂ්ඨත්වය දැකීමට අප අවට නොබැලු‍වොත්, උන්වහන්සේට ප්‍රශංසා කිරීමට අපට කිසිම හේතුවක් නැත. මවන ලද ලෝකය තුළ ප්‍රශංසාව ලැබීමට වටිනාකමකින් යුක්ත කුමක් ඔබ දකීද? ආත්මික ලෝකය තුළ ප්‍රශංසාව ලැබිය යුතු කුමක් ඔබ දකීද? එනම් තරුණ කිතුනුවෙකු තුළ වර්ධනය වෙමින් පවතින ඇදහිල්ල වැනි දෙයකි.

2.  අප දුටු දේ මතක තබා ගන්නා විට ප්‍රශංසා කිරීම පුරුදු වේ. අපට ප්‍රශංසනීය වාතාවරණයක් තුළ ජීවත් වීමට අවශ්‍ය නම්, එයට හේතුව සිහිපත් කිරීමට අපට හැකි විය යුතුය. දෙවියන්වහන්සේගේ යහපත්කම සහ උන් වහන්සේ පිළිබඳ සත්‍යය අපගේ මනසින් ගිලිහී නොයන ලෙස අපට දෙවියන්වහන්සේ පිළිබඳ ශ්‍රේෂ්ඨ දේවල් (උන්වහන්සේගේ යහපත්කම සිහිපත් කරන නව චාරිත්‍ර හෝ සංකේත භාවිතා කිරීම මගින්) මතක තබා ගත හැක්කේ කුමන ආකාරවලින්ද?

3.  අපි ඒ ගැන කතා කරන විට ප්‍රශංසාව පුරුදු වේ. ප්‍රශංසාව යනු අපි අපගේ හිස තුළ කරන්නාවූ දෙයක් නොවේ. එය අපගේ මුවින් පිටවිය යුතුය. එනම් අප වටා සිටින අයට ඇසෙන ලෙසය. දෙවියන්වහන්සේට වචනයෙන් ප්‍රශංසා කිරීමට ඔබට සිතාගත හැකි හේතු මොනවාද? එබඳු යාච්ඤාවල ප්‍රතිඵලය කුමක් වන්නේද? කාහටද?

`පෑනක් සහ කඩදාසි කිහිපයක් ගෙන මෙම කරුණු තුන තුළ ක්‍රියා කරමින් ස්වල්ප වේලාවක් ගත කරන්න. ඔබගේ ජීවිතයේ ප්‍රශංසාවේ පුරුදු වර්ධනය කර ගැනීමට ඔබට කළ හැකි දේවල් මොනවාද?`