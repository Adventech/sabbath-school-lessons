---
title:  ජය ගන්නාවූ ආයුධයක්
date:  25/08/2022
---

2 ලේකම් 20:1-30 පාඨ කියවන්න. යෙහෝෂපාට් සොයාගත් පරිදි, ප්‍රශංසාව බලවත් ආයුධයකි. ඔහුට විරුද්ධව “විශාල හමුදාවක්”‍ පැමිණෙන බවට දැනගත් විටදී, යෙහෝෂාපට් ක්ෂණයකින් හමුදා ක්‍රියාමාර්ගයකට නොපැමිණි, නමුත් “ස්වාමින්වහන්සේට සිත් යොමු කර....”‍ (2 ලේකම් 20: 3). යූදයේ මිනිස්සු උපවාසයක් සඳහා යෙරුසලමට පැමිණි විටදී, යෙහෝෂාපාට් තත්වයේ යථාර්ථය පිළිගත්තේය. ඔහු මෙසේ පවසමින්, “...... මක්නිසාද අපට විරුද්ධව එන මේ මහත් සමූහයා ඉදිරියෙහි සිටින්ට අපට ශක්තියක් නැත. අපි මක්කරමුද කියාත් නොදනිමුව. නුමුත් අපේ දෑස් නුඹ දෙසම යොමුකර තිබේ යයි කීවේය.” (2 ලේකම් 20:12).

`“විශාල හමුදාවක්” ඔබ වෙත ළඟා වන විට, ඔබගේ සහජයෙන්ම සිදුවන ක්‍රියාව කුමක්ද? 2 ලේකම් 20:3-12 පාඨ මගින් අතිමහත් විරුද්ධත්වයකදී ක්‍රියාකරන ආකාරය ගැන ඔබට ඉගෙනගත හැක්කේ මොනවාද?`

ස්වාමීන්වහන්සේගේ ආත්මයාණන්වහන්සේ යහසීයෙල් මතට පැමිණි විටදී, ඔහු නිර්භීතව මෙසේ ප්‍රකාශ කළේය: “මේ යුද්ධයේදී නුඹලා සටන් කරන්ට ඕනෑ නැත. සැරසී නිශ්චලව සිට ස්වාමීන්වහන්සේ නුඹලාට දෙන ගැළවීම බලා සිටපල්ලා. ස්වාමීන්වහන්සේ නුඹලා සමග සිටින නිසා භය නොවී, නොකැළඹී හෙට ඔවුන් වෙතට පිටත්ව පලයල්ලා.” (2 ලේකම් 20:17). ඉන්පසු ඔවුහු දෙවියන්වහන්සේට නමස්කාර කොට “මහ හඬින්”‍ උන්වහන්සේට ප්‍රශංසා ගී ගැයූහ. (2 ලේකම් 20:19) දෙවියන්වහන්සේ ඔවුන් වෙනුවෙන් සටන් කිරීමට සැලසුම් කළද, ඔවුන් සතුරා හමුවීමට පිටතට යා යුතුය.

නමුත් මෙය සාමාන්‍ය යුද්ධයක් සඳහා යන ගමනක් නොවේ. ඔවුන් පිටත්ව යන විටදී ප්‍රශංසා ගීත ගායනා කිරීම සඳහා ගායක කණ්ඩායමක් පත් කළේය. “ඔවුහු ප්‍රීති ඝෝෂාවද, ප්‍රශංසාවද පටන් ගත් වේලාවේදී යුදාට විරුද්ධව ඇවිත් සිටි අම්මොන් සහ මෝවබ් පුත්‍රයන්ටද, සේයිර් කඳුකරයේ වැසියන්ටද විරුද්ධව ස්වාමීන්වහන්සේ රැක සිටින සේනාවක් සිටෙවූ සේක. ඔවුහු පැරදුණෝය.” (2 ලේකම් 20:22). කතුවරයා පවසන අන්දමට, ඔවුන් උන්වහන්සේගේ පොරොන්දු තුළින් ඔවුන්ගේ ඇදහිල්ල ක්‍රියාවේ යෙදවූ මොහොතේදී, යාච්ඤා කිරීමට ආරම්භ කළ විට, “...... ශුද්ධකමේ අලංකාරයෙන් යුක්තව ප්‍රශංසා කරමින්....” සිටි (2 ලේකම් 20:21) විටදී දෙවියන්වහන්සේ මැදිහත් වූ සේක.

`අද පාඨය නැවතත් කියවන්න. අපගේ දෙවියන්වහන්සේ සමග ඇවිදීමට අදාළ කරගත හැකි කුමන ප්‍රතිපත්ති ඉන් අපට සොයාගත හැකිද? විශේෂයෙන් පීඩා සහ පීඩිත කාලයේදීය.`