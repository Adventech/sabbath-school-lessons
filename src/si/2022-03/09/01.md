---
title:  ප්‍රශංසාවේ ජීවිතය
date:  20/08/2022
---

### මේ සතියේ පාඩමේ අධ්‍යයනය සඳහා කියවන්න
පිලිප්පි 4:4-7; යෝෂුවා 5:13-6:20; ගීතාවලිය 145; ක්‍රියා 16:16-34; 2 ලේකම් 20:1-30.

> <p>කටපාඩම් පදය</p>
> “ස්වාමීන්වහන්සේ තුළ නිතරම ප්‍රීතිවෙයල්ලා. ප්‍රීති වෙයල්ලායයි නැවතත් කියමි.” (පිලිප්පි 4:4).

අපට ප්‍රීතිය දැනෙන විට ස්වාමීන්වහන්සේට ප්‍රීති ඝෝෂා කිරීම සැමවිටම පහසුය. කෙසේ වෙතත්, නරක දේවල් සිදුවන විට, අපට සිතාගත හැකි ඉතාම දරුණු තත්වයකට අප වැටුණු විට සහ සියුම් පරීක්ෂණ වලින් දැවෙන විටදී එය කිරීම එතරම් පහසු නොවේ. එසේ වුවද, නිශ්චිත වශයෙන්ම වෙන කිසි දිනකට වඩා අපි දෙවියන්වහන්සේට ප්‍රශංසා කිරීමට අවශ්‍යවේ. මක්නිසාද අපට ඇදහිල්ල ආරක්ෂා කරගැනීමට ප්‍රශංසාව අවශ්‍ය වන බැවිනි.

ඇත්ත වශයෙන්ම, ප්‍රශංසාවට අපගේ අඳුරු තත්වයන් පවා වෙනස් කළ හැකිය. සමහර විට අප අවට ඇති කරුණු වෙනස් කිරීමේ අර්ථයෙන් නොව, එය අපව සහ අප අවට සිටින අය අභියෝගවලට මුහුණ දීමට උපකාරී වන ආකාරයෙන් වෙනස් කළ හැකිය යන අර්ථයෙනි.

ප්‍රශංසාව යනු ක්‍රියාවෙන් ඇදහිල්ල වේ. එය සැමවිටම අපට ස්වභාවික දෙයක් නොවිය හැක. එබැවින් අප ප්‍රශංසාව පුහුණු වන විටදී, එය අපගේ ජීවිතයේ ස්වාභාවික අංගයක් බවට පත්වනු ඇත.  හැරවීමට සහ යටත් කර ගැනීමට එයට බලය ඇත.

**සතියේ සාරාංශය**: ප්‍රශංසාව යනු කුමක්ද? දුෂ්කර කාලයේදී එබඳු බලසම්පන්න ආයුධයක් විය හැක්කේ කෙසේද? ප්‍රශංසාවට අපව සහ අප අවට තත්වය වෙනස් කළ හැක්කේ කෙසේද?

_අගෝස්තු 27 වැනි සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._