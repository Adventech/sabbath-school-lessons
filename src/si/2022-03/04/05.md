---
title:  ඥානවන්ත අය
date:   20/07/2022
---

දෙවැනි පැමිණීම තෙක් බලා සිටින අයගේ චරිතයේ වැදගත්කම ගැන අපි ඊයේ දුටුවෙමු. යේසුස්වහන්සේගේ දෙවන පැමිණීමේදී ජීවත්ව සිටින අයගේ චරිතයේ වැදගත්කම ගැන අපි අද වඩාත් නිශ්චිතව බලමු. 

`දානියෙල් 12:1-10 පාඨ කියවන්න. එහි සම්බන්ධතාවය කුමක්ද? මෙලොව ඉතිහාසයේ සඳහන් වන්නේ කුමන කාලයද? වැදගත්ම දෙය නම්, මෙම කාලවලදී දෙවියන් වහන්සේගේ දරුවන්ගේ චරිතය පිළිබඳ මෙම පාඨවලින් අපට කිව හැක්කේ කුමක්ද? දුෂ්ටයන්ගේ චරිත වලට වෙනස් ආකාරයේ කුමන ගුණාංග ඔවුන්ට දී තිබේද? (එළිදරව් 22:11 පාඨය බලන්න.)` 

යේසුස්වහන්සේ පැමිණීමට පෙර, ඉතිහාසයේ වෙනත් කිසිම අවස්ථාවකට වඩා, ඒවා හා සමාන කළ නොහැකි තරමේ කම්කටොළු ඇති වන බව දානියෙල්ට පවසා තිබුණි. දානියෙල් 12:3, 10 පාඨවල, මේ කාලයේදී ජීවත් වන අයගේ එනම් ධර්මිෂ්ඨ සහ දුෂ්ට අය පිළිබඳ නිරූපණයක් ලබා දී ඇත. ධර්මිෂ්ඨයන්ට වෙනස් ආකාරයෙන්, දුෂ්ටයෝ “දුෂ්ටකම් කරන්නෝය‍;” (දානියෙල් 12:10) එනම් 3 පාඨයේ සඳහන් දීප්තියෙන් බැබළෙන්නෝය. මක්නිසාද ඔවුහු, “තමුන්ම පවිත්‍ර කරගෙන පිරිසිදු වන්නෝය.” (දානියෙල් 12:10). මේ කාලයේදී, “... ඒ වනාහි මනුෂ්‍ය ජාතියක් පැවති තැන් සිට ඒ කාලය දක්වා නොවූ ආකාර විපත්ති කාලයක් වන්නේය.” (දානියෙල් 12:1). එයට වෙනස්, ආකාරයෙන් දුෂ්ටයෝ තේරුම් නොගනිති, එහෙත් ධර්මිෂ්ඨයෝ “ඥානවන්ත” බැවින් ඔවුහු අවබෝධ කරගනිති.

අවබෝධ කරගන්නේ කුමක්ද? ගණිතය, විද්‍යාව, වඩා උසස් විවේචනද? හිතෝපදේශය මෙසේ පවසයි: “ස්වාමීන්වහන්සේ කෙරෙහි භයවීම දැනගැන්මේ පටන් ගැන්මය.”‍ (හිතෝපදේශ 1:7). සමහර විට, මෙම පාඨයේ සඳහන් “‍ඥානවන්තයින්”‍ නුවණැත්තන් වන්නේ, ඔවුන් තුළ අවසාන කාලයේ සිදුවීම්, ගැන අවබෝධයක් තිබීම, එවිට පැමිණෙන පීඩා සහිත කාලය පිළිබඳ අවබෝධයක් ඇති බැවින් විය හැකිය. ඔවුන් ඒවා ගැන පුදුම වන්නේ නැත. ඔවුන්ගේ දේව වචනය අධ්‍යයනය කිරීමෙන්, ඒවා පැමිණෙන බව ඔවුහු දනිති. වැදගත් දෙය නම්, මෙම පීඩා සහිත කාලයට ඔවුන්ව පවිත්‍ර කොට පිරිපහදු කිරීමට ඉඩ දීමට තරම් ඔවුහු දනිති; අනික් අතින් බලනවිට දුෂ්ටයන් වඩ වඩා මුරණ්ඩු වී ඔවුන්ගේ කැරලි ගැසීම් වල නියුතු වෙමින් ඔවුහු ඔවුන්ගේ දුෂ්ටකම දිගටම පවත්වන්නෝය.

වැදගත්ම කරුණ වන්නේ, මෙහිදී අපට පිරිපහදු කිරීමේ සහ පිරිසිදු වීම තුළින් අත්දැකීම් ලැබුවාවූ මිනිසුන් නිරූපණය කරනු ලැබීමයි. 

`අප මෙම පාඨ දෙස අවසාන දින හා සම්බන්ධ කරමින් බැලු‍වද, අදට පවා, පවිත්‍ර කිරීම සහ පිරිපහදු කිරීමේ ක්‍රියාවලිය කුමක්ද යන්න වඩා හොඳින් අවබෝධ කර ගැනීමට මෙහිදී අපට දැකිය හැකි ප්‍රතිපත්ති මොනවාද?`