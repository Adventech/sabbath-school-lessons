---
title:  රන්කරුගේ මුහුණ දැකීම
date:   16/07/2022
---

### මේ සතියේ පාඩමේ අධ්‍යයනය සඳහා කියවන්න
මතෙව් 5:16; 1 කොරින්ති 4:9; එපීස  3:10, යෝබ් 23:1-10; මතෙව් 25:1-12; දානියෙල් 12:1-10; එපීස 4:11-16. 

> <p>කටපාඩම් පදය</p>
> “අපි සියල්ලෝද මුහුණ වැස්මක් නැතුව, ස්වාමීන්වහන්සේගේ තේජස කැඩපතකින් මෙන් දක්වමින්, ආත්මයාණන්වහන්සේ වන ස්වාමීන්වහන්සේ කෙරෙන් තේජසින් තේජසට එම ස්වරූපයට වෙනස්කරනු ලබමුව. ” (2 කොරින්ති 3:18).

ඒමි කාමිකල් ඉන්දියාවේ සම්ප්‍රදායික රන්කරුවෙක් වෙත ළමුන් පිරිසක් රැගෙන ගියාය. ගිනි අඟු‍රු මැද වක්‍රාකාර වහලයකට දමන උළු කැටයක් විය. උළු කැටය මත ලු‍ණු, සියඹලා සහ ගඩොල් කුඩු මිශ්‍රණයක් විය. මෙම මිශ්‍රණය මතු පිට රත්රන් තිබුණි. ගින්දර එම මිශ්‍රණය පුළුස්සා දමද්දී රත්රන් වඩ වඩා පවිත්‍ර විය. රන්කරුවා රත්තරන් අඬුවකින් පිටතට රැගෙන, එය පවිත්‍ර වී මදි නම්, ඔහු නව මිශ්‍රණයක් යොදා එය නැවතත් එහි තැබීය. එහෙත් රත්රන් නැවත තැබූ විට තාපය වැඩි විය. “රත්රන් පවිත්‍ර වී ඇත්දැයි ඔබ දන්නේ කෙසේද?”යි කණ්ඩායම ප්‍රශ්නයක් ඇසීය. ඔහු මෙසේ පිළිතුරු දුන්නේය, “එය තුළින් මට  මගේ මුහුණ දැකිය හැකිවූ විටදීය.”‍ —Amy Carmichael, Learning of God (Fort Washington, PA: Christian Literature Crusade, 1989), p. 50.

දෙවියන්වහන්සේ අපව පවිත්‍ර කිරීමට මාර්ග සොයන සේක. එනම් අපව රත්රන් මෙන් පිරිපහදු කිරීම සඳහාය. එනම් අපව උන්වහන්සේගේ ස්වරූපයට පරිවර්තනය කිරීමට ය. එය පුදුමාකාර අරමුණකි. එමෙන්ම එය වඩාත් පුදුම කරවන සුළු වන්නේ, අප තුළ කිතුනු චරිතය වර්ධනය වන්නේ අප ජීවිතයේ සියුම් පරීක්ෂණ පසුකර යාමේදීය.

**සතියේ සාරාංශය**: පිරිපහදු කිරීමේ ක්‍රියාවලියේදී දුක් වේදනාවලට ඇති කාර්යය කුමක්ද? මහා අරගලය සම්බන්ධව අපි කෙසේ අවබෝධ කරගනිමුද? 

_ජූලි 23 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._