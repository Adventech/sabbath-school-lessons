---
title:  යේසුස්වහන්සේගේ අවසාන වචන
date:   19/07/2022
---

යේසුස්වහන්සේ යෙරුසලමෙහි, මිය යාමට ආසන්නව සිටිසේක. මතෙව්ගේ ශුභාරංචියට අනුව, පාස්කු මංගල්‍යයට පෙර යේසුස්වහන්සේගේ අවසාන ඉගැන්වීමේ පැය ගත වන්නේ කන්‍යාවන් දසදෙනා උපමා කථාව සහ බැටළුවන් සහ එළුවන් පිළිබඳ උපමා කථාව ද ඇතුළුව උන්වහන්සේගේ ගෝලයන්ට උපමා කථා ඉගැන්වීමටය. මෙම කථාන්තර සම්බන්ධ වන්නේ යේසුස්වහන්සේගේ පැමිණීම බලාපොරොත්තුවෙන් සිටින විටදී අප ජීවත් විය යුතු ආකාරය හා සම්බන්ධවය. ඒ ආකාරයෙන්, ඒවා අද දවසට මනා සේ ගැලපේ. එනම් යේසුස්වහන්සේගේ ආපසු පැමිණීමේ ලකුණු අප වටා තිබීම නිසා එය මීට පෙර අන් කිසිදිනකට වඩා අපට වැදගත් වේ.

කන්‍යාවන් දස දෙනාගේ උපමා කථාවේ සඳහන් තෙල් ශුද්ධාත්මයාණන් වහන්සේගේ සංකේතයක් බව බොහෝ විචාරකයෝ පවසති. (මතෙව් 25:1-12),   එලන් වයිට් මහත්මිය එයට එකඟ වන අතර, මෙම තෙල් චරිතය සඳහා සංකේතයක් බවත් එය කිසිවෙකුට අප වෙනුවෙන් ලබා ගත නොහැකි දෙයක් බවත් ඇය පවසයි. 

**උපමා කථාව කියවන්න. ඔබ තෙල් ශුද්ධාත්මයාණන්ගේ සංකේතයක් ලෙස දකින්නේද? නැතහොත් චරිතය අත්කර ගැනීම ලෙස දකින්නේද යන කරුණු මත, කථාන්තරයේ අර්ථය වෙනස් වන්නේ කුමන ආකාරවලින්ද? තෙල් මගින් ශුද්ධාත්මයාණන්වහන්සේව නියෝජනය කරන්නේ නම් හෝ ක්‍රිස්තුස්වහන්සේගේ වැනි චරිතයක් නියෝජනය කරන්නේ නම් මෙම කතාව ඔබට කුමන ආකාරයෙන් අදාළ වන්නේද?**

`ශුද්ධාත්මයාණන්වහන්සේ`

`චරිතය`

`මතෙව් 25:31-46 පාඨ වල සඳහන් බැටළුවන් සහ එළුවන් පිළිබඳ උපමා කථාව කියවන්න. බැටළුවන් සහ එළුවන් වෙන් කිරීමේදී භාවිතා කරන නිර්ණායක මොනවාද?`

රජතුමා බැටළුවන් සහ එළුවන් වෙන් කරන්නේ ඔවුන්ගේ කාර්යය සහ, ඔවුන්ගේ චරිතය අනුව බව සලකන්න. යේසුස්වහන්සේ මෙහි ක්‍රියාවලින් ගැළවීම උගන්වන්නේ නැතත්, ගැළවීමේ සැලැස්ම තුළ චරිත වර්ධනය කෙතරම් වැදගත් ද යන්න අපි දකිමු. එමෙන්ම ක්‍රිස්තුස්වහන්සේ විසින් සැබවින්ම ගළවනු ලැබූ අය එම ගැළවීම ඔවුන්ගේ ජීවිත සහ චරිත තුළින් පිළිබිඹු කරන්නෝය. 

`මෙවැනි කියමනක් ඇත. “චරිතය යනු  අන්ධකාරයේ සිටින පුද්ගලයෙකු මෙන්ය.” වෙන කිසිවෙක් ඔබව නොදකින විටදී ඔබ කුමන අන්දමේ පුද්ගලයෙක්ද? එම පිළිතුර මගින් ඔබ කළ යුතු වෙනස්කම් ගැන කුමක් කියන්නේද?`