---
title:  පිරිපහදු කරන්නාවූ ගිනි
date:   18/07/2022
---

සටනක යෙදී සිටීම එක දෙයකි; සටනට සහභාගි වන හමුදා නොදැක සිටීම තවත් දෙයකි. අපි කිතුනුවන් හැටියට ක්‍රියා කරන්නේ ඒ ආකාරයෙනි. හමුදා යම් ස්ථානයක සටන් කරන බව අපි දනිමු, අපගේ ජීවිතයට ඔවුන් පිළිබඳ හැඟීමක් ඇතිවේ. එසේ වුවද ඇදහිල්ලෙන් යුක්තව අප ඉදිරියට යා යුතුය. එනම් “අදෘශ්‍යමාන තැනැන්වහන්සේ”‍ තුළ විශ්වාසයෙනි. (හෙබ්‍රෙව් 11:27).

`යෝබ් 23:1-10 පාඨ කියවන්න. යෝබ්ගේ පොර බැදීමේ සාරය කුමක්ද? ඔහු නොදැක්කේ  කුමක්ද? ඒ සමගම, ඔහුගේ සියළුම පීඩා නොතකා, ඔහු ඇදහිල්ලෙන් පිළි ගන්නේ කුමක්ද?` 

භයානක පීඩා මැද පවා යෝබ් ස්වාමින්වහන්සේ කෙරෙහි විශ්වාසය තැබුවේ ය. සියළු දේම නොතැකූ යෝබ් විඳදරාගැනීමට අධිෂ්ඨාන කරගත්තේය. ඔහුට නොපසුබටව ඉදිරියට යාමට උපකාර වූ එක්  දෙයක් වූයේ රත්රන්ය. රන් පදක්කමක් නොවේ; ඒ වෙනුවට, ඔහු අනාගතය දෙස බලමින් සිටි අතර, තමා දෙවියන්වහන්සේව අල්ලාගෙන සිටියහොත්, ඔහු වඩා යහපත් තත්වයට පත්වෙන බවත්, රත්රන් මෙන් පිරිපහදු වෙන බවත් සිතුවේය. ඉන් පිටුපස කුමක් සිදුවන්නේ දැයි යෝබ් දැනසිටි බවක් අපට කියා නැත. ඔහුගෙන් සැඟවී තිබූ දේවල් කොපමණ වුවද, ඔහු පිරිපහදු කරන ගින්න දරාගෙන සිටියේය. 

ඔබ ගින්දරට බයද? ඉන් ඇතිවන තාපය ගැන ඔබ කරදර වන්නේද? සමහරවිට, යෝබ්ට මෙන්, දෙවියන් වහන්සේගේ උණුසුම විස්තර  කළ නොහැකි බව පෙනෙනු ඇත. එය නව රැකියාවකට හෝ නව නිවසකට හැඩගැසීම අපහසු කාර්යයක් විය හැකිය. එය රැකියාවේදී ලැබෙන අඩු සැලකිලි හෝ ඔබේම පවුලේ අයගෙන් ලැබෙන වෙනස්කම් මෙන් විය හැකිය. එය යම් රෝගයක් හෝ මූල්‍ය අලාභයක් විය හැකිය. එය එතරම් අවබෝධ කරගත නොහැකි දුෂ්කර කාර්යයක් විය හැකිය. දෙවියන්වහන්සේට මෙම පීඩා භාවිතා කළ හැක්කේ ඔබව පවිත්‍ර කිරීමට සහ ඔබේ චරිතය තුළට උන්වහන්සේගේ ප්‍රතිරූපය ගෙන ඒමටය.

මෙහිදී රන් බවට පත්වීම යෝබ්ට දිරිගැන්වීමක් වෙයි. එනම් එය ඔහුගේ දෑස් යොමු කිරීමට යම් දෙයක් වන බැවින් ඔහුට දුෂ්කර කාලය තුළින් යාමට උපකාරී වෙයි. එය ඔහුගේ චරිතයට ප්‍රබල සාක්ෂියකි. දැනටමත් සියළුම වේදනා සහ දුක් වේදනා මධ්‍යයේ, පවිත්‍ර කිරීමේ ක්‍රියාවලියේ යථාර්ථය ඔහුට දැනගත හැකි විය. එපමණක් නොව, ඔහුට අවබෝධ කරගැනීමට කොතරම් අපහසු වුවද, එම පීඩා තුළින් ඔහුව පවිත්‍ර කරන බව ඔහු දැන සිටියේය. 

`ඔබේම අත්දැකීම අනුව, පීඩා මගින් පිරිපහදු කර පවිත්‍ර කරන්නේ කෙසේද? දුක් විඳීම තුළින් හැර ඔබට පිරිපහදු විය  හැකි වෙනත් ක්‍රම මොනවාද?`