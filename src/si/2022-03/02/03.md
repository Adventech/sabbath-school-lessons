---
title:  සාතන්ගේ සියුම් පරීක්ෂණ
date:   04/07/2022
---

“සිහි ඇතිව, අවදිව ඉඳිල්ලා. නුඹලාගේ විරුද්ධකාරයාවූ යක්ෂයා ගොරවන සිංහයෙකු මෙන් කවරෙකු ගිලිම්දෝහෝයි සොයමින් ඔබ මොබ ඇවිදින්නෝය.” (1 පේත්‍රැස් 5:8). 

`ඉහත පාඨය කියවන්න. අපට එහි ඇති පණිවිඩය කුමක්ද? ඔබෙන්ම මෙසේ අසන්න: “මෙම වචන කෙතරම් බැරෑරුම් ලෙස මම පිළිගනිම්ද?” ඒවා බැරෑරුම් ලෙස සලකනවාද යන්න පෙන්වන ඔබේ ජීවිතයේ ඔබ කරන දේවල් මොනවාද?` 

ඔබ යම්දිනක කුසගින්නෙන් පෙළෙන සිංහයෙකු දැක තිබේද? එය පුදුමාකාර දර්ශනයකි. මක්නිසාද සිංහයාට අවශ්‍ය ඕනෑම දෙයක් අල්ලා ආහාරයට ගැනිමට ඌට හැකි බැවිනි. පේත්‍රැස් පවසන්නේ සාතන් ඒ ආකාරයෙන්ම ගොරවමින් වටේට යන බවයි. වටපිට බැලූ විට අපට පෙනෙන්නේ ඔහුගේ මරා දැමීමට ඇති ආශාවේ ප්‍රතිවිපාක ය. මරණය, දුක් විඳීම සහ සදාචාරය සහ සාරධර්ම විකෘති කිරීම සෑම තැනකම පවතී. සාතන්ගේ ක්‍රියා දැකීමෙන් අපට ගැළවී සිටීමට නොහැකිය. 

`1 පේත්‍රැස් 5:8-11 පාඨ කියවන්න. සාතන්ගේ ගෙරවීම්වලට කිතුනුවන්ට කෙසේ ප්‍රතිචාර දැක්විය හැකිද?`

`දුක් විඳින්නාවූ අයට කුමක් කරන බවට දෙවියන්වහන්සේ පොරොන්දු වන සේක්ද? (1 පේත්‍රැස් 5:10).`

කිතුනු ඇදහිල්ලට සාතන්ගේ පහරදීම්වලට ප්‍රතිචාර දැක්වීම පිළිබඳ පේත්‍රැස් මෙසේ ලියයි. එහෙත් අප සඳහන් කළ පරිදි සාතන් විවිධ ආකාරවලින් ක්‍රියා කරයි. එමෙන්ම අපගේ සතුරා පිළිබඳ යථාර්ථය සහ බලය පිළිබඳව අප දැන සිටිය යුතු වුවද, අප කිසිවිටෙක අධෛර්යට පත් නොවිය යුතුය, මන්ද යේසුස්වහන්සේ සාතන්ව පරාජය කළ බවත්, සාතන් පරාජය වූ සතුරෙකු බවත් අප සැමවිටම මතක තබා ගත යුතුය.  අප යේසුස්වහන්සේ සමඟ සම්බන්ධ වී සිටින තාක් කල්, සහ උන්වහන්සේට අපි ඇදහිල්ලෙන් සම්බන්ධව සිටින තාක් කල්, අපව කිසිදිනක පරාජය කළ නොහැකිය. කුරුසිය නිසා ක්‍රිස්තුස් වහන්සේගේ ජයග්‍රහණය අපගේ ජයග්‍රහණය වන්නේය.

`සාතන් වේදනාව ඇති කරන වෙනත් ක්‍රම ගැන සිතන්න. 1 පේත්‍රැස් 5:8-11 පාඨය කියවීම මගින් සාතන් ඇති කරන්නාවූ විනාශකාරී පාපයෙන් පිරුණාවූ ලෝකයක ජීවත්වීමේ ඉරණම හේතුකොටගෙන අප අත් විඳින වේදනාව සමග ගැටීමට කෙසේ උපකාර කරන්නේද?`