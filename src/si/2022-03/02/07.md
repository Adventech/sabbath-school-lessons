---
title:  වැඩිදුර අධ්‍යයනය සඳහා
date:   08/07/2022
---

Ellen G. White, "Effectual Prayer," in Signs of the Times, November 18, 1903; Ellen G. White Comments, p. 1182, in The SDA Bible Commentary, vol. 4; "God Permits Trial and Affliction to Purify Me," p. 92, in My Life Today ග්‍රන්ථයේ එම කොටස් කියවන්න.

“මිනිසුන්ගේ හදවත් කියවන උන්වහන්සේ ඔවුන්ගේ චරිතය ගැන ඔවුන් දන්නා දේට වඩා හොඳින් දන්නාසේක. සමහරු තුළ බලය සහ සංවේදීතාවය ඇති අතර ඒවාට නියම මගපෙන්වීම ලබා දුනහොත්, උන්වහන්සේගේ සේවය වර්ධනය කිරීම සඳහා භාවිතා කළ හැකිය. උන්වහන්සේගේ උපකාරය තුළින්  උන්වහන්සේ ඔවුන්ව විවිධ තනතුරුවලට පත් කරන අතර, විවිධ අවස්ථාවන්ට යොමු කිරීමෙන් එම පුද්ගලයින් ඔවුන්ගේ චරිතයේ වැරදි සොයාගෙන ඒවා ඔවුන්ගේ දැනුමෙන් වසන් කර තිබූ දුර්වලතාවයන් බව ඔවුහු හඳුනා ගනිති.  මෙම දුර්වලතාවයන් නිවැරදි කර ගැනීමටත්, උන්වහන්සේගේ සේවය සඳහා සුදුස්සන් වීමටත් උන්වහන්සේ අවස්ථාව ලබා දෙනසේක. බොහෝ විට උන්වහන්සේ පීඩාවේ ගිනි මගින් ඒවා දවා ඔවුන්ව පවිත්‍ර කරන සේක.” —Ellen G. White, The Ministry of Healing, p. 471.  

**සාකච්ඡාව සඳහා ප්‍රශ්න**

`1.	අපගේ පාපයේ ප්‍රතිවිපාක අප නෙළා ගන්නා අතරතුර එය ඇත්තෙන්ම දුෂ්කර විය හැකිය. “මට නැවත යම් දිනක දෙවියන්වහන්සේ සමඟ නිවැරදි වීමට හැකි වේවිද?” අපි අසමු. මෙබඳු කාලවලදී නොපසුබස්නා උත්සාහයෙන් සිටීමට සහ අත් නොහැරීමට අපව දිරිමත් කළ හැකි දෙවියන්වහන්සේ දෙන පොරොන්දු මොනවාද? (රෝම 5:1-11 පාඨ වල පාවුල් පසුව ලියන දේ සොයා බලන්න.) මෙම ප්‍රශ්නයම ඔබෙන් විමසන කෙනෙකුට ඔබට කුමක් කිව හැකිද?`

`2.	එලන් ජී වයිට් “උන්වහන්සේගේ ආරක්ෂාව” යන්නෙන් අදහස් කරන්නේ කුමක්ද? මෙය ක්‍රියාත්මක වන්නේ කෙසේද? දෙවියන්වහන්සේගේ රැකවරණයෙන් යමක් සිදු වූ විට ඔබ දන්නේ කෙසේද? ඔබගේ ජීවිතයේ පීඩාවන්ට මුහුණ දීමට දෙවියන්වහන්සේගේ “අනුග්‍රහයේ” කුමන ක්‍රියාවක්  හේතු වුණිද? පන්තියක් ලෙස, ඔබ මෙම අවස්ථාවේදී ඉගෙන ගත් දේ සාකච්ඡා කරන්න. සමහර සිද්ධීන් ඇත්ත වශයෙන්ම දෙවියන්වහන්සේගේ අනුග්‍රහය තුළින් සිදුවූයේදැයි කල්පනා කරමින් සිටින අයෙකුට ඔබට උපකාර කළ හැක්කේ කෙසේද?`

`3.	මේ මොහොතේ පුද්ගලයෙකු සියුම් පරීක්ෂණයකට මුහුණ දෙමින් සිටින බව ඔබ දැනගත් විට එය ඇතිවූයේ කෙසේද යන්න වැදගත්ද? එසේ වීම සුදුසුද? එය සිදුවූයේ කුමක් හේතු කොටගෙනද? ඔහුගේ හෝ ඇයගේ දුක්විඳීම, ගැන උපකාර කිරීමේදී එය ඇතිවීමට හේතු සොයනවාට වඩා උපකාර කිරීම වැදගත්ය.`

`4.	දකුණු ඇමරිකාවේ ජීවත් වන ක්‍රිස්තියානි තරුණයෙක් දැඩි පීඩාවකට මුහුණ දුන්නේය. එය අවසන් වූ පසු, ඔහු යුරෝපයට ගොස් පසුව යමෙකුට මෙසේ කීය. “මම මගේ මළ සිරුර දකුණු ඇමරිකාවේ අතහැර දමා පැමිණියෙමි.” මින් අදහස් කරන්නේ කුමක්ද? අප සියල්ලන්ම, අපගේ මෘත දේහය යම් තැනක අතහැර දැමිය යුත්තේ ඇයි? එම ක්‍රියාවලිය තුළ පීඩාවන්ගේ ක්‍රියාකාරිත්වය කුමක්ද?`

`5.	පන්තියක් ලෙස, ආරෝග්‍ය ශාලාවකට ගොස්, එහිදී කුමන හේතුවක් නිසා හෝ කරදර වලට මැදිවී සිටින අයට උපකාර කිරීම, සැනසීම සහ ඔවුන්ව ප්‍රීතිමත් කිරීම සඳහා කටයුතු කරන්න.`