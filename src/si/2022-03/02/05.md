---
title:  පවිත්‍ර කිරීමේ සියුම් පරීක්ෂණ
date:   06/07/2022
---

“එබැවින් සේනාවල ස්වාමීන්වහන්සේ මෙසේ කියනසේක; මම ඔවුන් (ලෝහ මෙන්) උණුකර විමසන්නෙමි; මක්නිසාද මාගේ දියණිය වන සෙනඟ ගැන වෙන කුමක් කරම්ද?” (යෙරෙමියා 9:7)

“දෙවියන්වහන්සේගේ ආත්මයාණන්වහන්සේ ඔබට රිදවන්නාවූ ස්වාමින් වහන්සේගේ වචනයක් ඔබේ සිතට ගෙන එන්නේ නම්, උන්වහන්සේට මරණය දක්වාම රිදවීමට අවශ්‍ය යමක් ඔබ තුළ ඇති බව ඔබට සහතික විය හැක.” —Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

`ඉහත උපුටා ගැනීම සහ බයිබල් පාඨය ඔබට කෙසේ අවබෝධ වේද? පවිත්‍ර කිරීමේ ක්‍රියාවලියට සම්බන්ධ වේදනාවන් පිළිබඳ ඔබ සතු අත්දැකීම් මොනවාද?`

යෙරෙමියා 9:7-16 කියවන්න. දෙවියන්වහන්සේ උන්වහන්සේ “උණුකර විමසන්නෙමි,”යි පවසන සේක. නැතිනම් “දියකර” යුදය සහ යෙරුසලම (යෙරෙමියා. 9: 7). දෙවියන්වහන්සේ මේ සඳහා දෙන හේතු දෙක කුමක්ද? (යෙරෙමියා 9:13, 14). පිරිපහදු කිරීම සිදුවන්නේ කෙසේද? (යෙරෙමියා 9:15, 16).

දෙවියන්වහන්සේගේ පිරිපහදු කිරීම සහ පරීක්ෂා කිරීමේදී දැඩි ක්‍රියාමාර්ගයක් ඇතුළත් විය. පිරිපහදු කිරීම සහ පරීක්ෂණ පැවැත්වීම සමහර විට සියුම් පරීක්ෂණයක් ලෙස හැඟෙන්නට හේතු තුනක් තිබේ. පළමුවැන්න, අපගේ පාප අපගේ අවධානයට යොමු කිරීම සඳහා දෙවියන්වහන්සේ අවස්ථාවන්ට ඉඩ හරින බැවින්, අපට වේදනාව අත්දැකීමට සිදුවේ. ස්වල්ප වේලාවකට පෙර, යෙරෙමියා මෙසේ ලියයි, “මයිනහම සැරෙන් පිඹිනු ලැබේ; ඊයම්ද ගින්නෙන් දා ගියේය. ඔවුන්ගේ උණුකිරීම නිෂ්ඵලය; මක්නිසාද දුෂ්ටයෝ වෙන්කරනු නොලද්දෝය.” (යෙරෙමියා 6:29). මේ අනුව, අපගේ අවධානය ලබා ගැනීම සඳහා සමහර විට දැඩි ක්‍රියාමාර්ග අවශ්‍ය වේ. දෙවනුව, අපි දැන් පැහැදිලිව දකින පාපය ගැන ශෝක වන විට එම වේදනාව අපි අත්විඳිමු. තෙවනුව, අපි වෙනස් ආකාරයකට ජීවත් වීමට උත්සාහ දැරීමේදී කලකිරීමට පත් වෙමු. අපගේ ජීවිතයේ කොටසක් වී පැවති දේවල් අත්හැරීමට තෝරා ගැනීමේදී අපට බොහෝ සෙයින් අපහසුතාවයක් සහ දුෂ්කරතාවයක් ඇති විය හැකිය.

`ඔබ පොර බදිමින් සිටින්නාවූ පාප ගැන සිතන්න. දෙවියන්වහන්සේ අද ඔබව පිරිසිදු කොට පරීක්ෂා කරන්නේ නම්, උන්වහන්සේ එය කරන්නේ කෙසේද? දෙවියන්වහන්සේ ඊශ්‍රායෙල්වරුන් සමඟ කළ ආකාරයෙන් දැඩි පියවරක් ගැනීමට පෙර මේ පිළිබඳ කටයුතු කිරීමට ඔබට ගත හැකි ක්‍රියාමාර්ගය කුමක්ද?`