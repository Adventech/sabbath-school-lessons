---
title:  පාපයේ සියුම් පරීක්ෂණ
date:   05/07/2022
---

> <p></p>
> “මක්නිසාද, සත්‍යය අධර්මිෂ්ඨකමින් වළක්වන්නාවූ මනුෂ්‍යයන්ගේ සියළු අභක්තියටද, අධර්මිෂ්ඨකමටද විරුද්ධව දෙවියන්වහන්සේගේ උදහස ස්වර්ගයෙන් එළිදරව්වී තිබේ.” (රෝම 1:18).

අප කරන සියළුදේටම විපාකයක් ලැබේ. ඔබ අයිස්ක්‍රීම් සමඟ දැඩි සූර්ය රශ්මිය තුළ සිටගෙන සිටියහොත් එය නිසැකවම දිය වනු ඇත. හේතුව සහ ඵලය සෑමවිටම එකට ගමන් කරයි. ඒ වගේම දේවල් වෙනස් වෙනවාට අපි කෙතරම් ආශාවෙන් බලා සිටියද, පාපය සමග එය එසේම පවතී. එය නිතරම නෙලාගන්නේ එහි විපාකයයි. දෙවියන්වහන්සේ පව් කරන මිනිසුන්ට කළ හැකි භයානක දේ ගැන කල්පනා කරමින් ස්වර්ගයේ වාඩි වී සිටින බව නොවේ. නැත, පාපය එහිම ගොඩනඟන ලද ප්‍රතිවිපාක සමඟ පැමිණේ. 

ගැටළුව වන්නේ දෙවියන්වහන්සේව රවටා ප්‍රතිවිපාක අත්විඳීමෙන් තොරව පව් කළ හැකි යැයි අප බොහෝ විට සිතීමයි. එය කිසිසේත් සිදු නොවේ. පාවුල් ඉතා පැහැදිලිව පවසන්නේ පාපයට විපාක ලැබෙන බවයි. එනම් සදාකාලයට පමණක් නොව වර්තමානයේ වේදනාකාරී හා දුක්ඛිත පීඩාකාරී විපාක ඇති බවයි.

`රෝම 1:21-32 හි, පාවුල් මිනිසුන් පාපයට වැටෙන ක්‍රියාවලිය සහ එම පාපවල විපාක ගැන විස්තර කරයි. මෙම පාඨ යාච්ඤාවෙන් යුක්තව සහ ප්‍රවේශමෙන් කියවා පාවුල් පවසන දෙයෙහි සාරය සාරාංශගත කරන්න, පාපයේ අවධීන් සහ එහි ප්‍රතිවිපාක පිළිබඳව විශේෂයෙන් අවධානය යොමු කරන්න. `

පාඨ කිහිපයකට පෙරදී පාවුල්තුමා මෙම විපාක “දෙවියන්වහන්සේගේ උදහස” ලෙස විස්තර කරයි. (රෝම 1:18). මෙම ඡේදයේ දෙවියන්වහන්සේගේ උදහස මනුෂ්‍යයන් වපුරන දේ නෙළා ගන්නා ලෙස උන්වහන්සේ කරන  කැඳවීමක් පමණි. අපගේම ක්‍රියාවන් නිසා ඇතිවන වේදනාව ඉවත් කිරීමට කිතුනුවන් සඳහා වුවද දෙවියන්වහන්සේ සෑම විටම ක්ෂණිකව මැදිහත් නොවන සේක. අපගේ පාපය කෙතරම් ගැඹුරට හානිදායක සහ අප්‍රසන්නද යන්න තේරුම් ගැනීම සඳහා අපගේ ක්‍රියාවන්ගේ ප්‍රතිවිපාක අත්විඳීමට  බොහෝ අවස්ථාවලදී උන්වහන්සේ අපට ඉඩ සලසයි. 

අපි දෙවියන්වහන්සේගේ සදාචාර ධර්මය කඩ කිරීමේ විපාක ගැන  සැලකිල්ලෙන් අධ්‍යයනය කරමින් සිටියෙමු. එහෙත් දෙවියන්වහන්සේගේ සෞඛ්‍ය නීති කඩ කිරීම කෙසේ වන්නේද? අපගේ ශරීරය දෙවියන්වහන්සේගේ නිවසයි. සෞඛ්‍ය සම්පන්නව ආහාර ගැනීමට හෝ ව්‍යායාම කිරීමට අපොහොසත් වීමෙන් අපගේ ශරීරය අපයෝජනය කරන්නේ නම්, හෝ අප නිතිපතා වැඩිපුර වැඩ කරන්නේ නම්, එය ද දෙවියන්වහන්සේට විරුද්ධව කරන පාපයකි. තවද මෙය සියුම් පරීක්ෂණයක කොන්දේසි නිර්මාණය කරන විපාක ඇත.

`ඔබගේ ජීවිතයේ දී, ඔබගේම පාපවල ක්ෂණික විපාක ඔබ නෙළා ගත්තේ කෙසේද? ඔබ ඉගෙන ගත් පාඩම් මොනවාද? එවැනි දෙයක් නැවත සිදු නොවීමට ඔබ කළ යුතු වෙනස්කම් මොනවාද?`