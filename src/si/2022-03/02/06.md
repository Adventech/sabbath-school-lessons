---
title:  මුහුකුරායාමේ සියුම් පරීක්ෂණ
date:   07/07/2022
---

“තවද ඒ එළිදරව් කිරීම්වල අතිශය උතුම්කම කරණකොටගෙන පමණට වඩා උසස් නොවන පිණිස මට පහරදීමට සාතන්ගේ දූතයෙකු වැනිවූ උලක් මාගේ මාංසයෙහි මට දෙනලද්දේය, ඒ පමණට වඩා මා උසස් නොවන පිණිසය.” (2 කොරින්ති 12:7). 

කපා දැමීම සහ කප්පාදු කිරීම අතර විශාල වෙනසක් ඇත. තවදුරටත් අවශ්‍ය නොවන ශාක කපා; වැඩි ඵලදායිතාවයකට වර්ධනය කිරීමට අවශ්‍ය ශාක අපි කප්පාදු කරමු. කෙසේ වෙතත්, ක්‍රියාවලීන් දෙකේදීම තියුණු පිහියක් සම්බන්ධ වේ. ඇත්ත වශයෙන්ම, කප්පාදු කිරීමේදී පැළයෙන් කොටස් කපා ඉවත් කිරීමට සිදුවේ. එම කාර්යය නවක ගෙවතු වගා කරන්නෙකුට විනාශ කිරීමක් ලෙස පෙනේ. අධ්‍යාත්මික සම්බන්ධතාවය පිළිබඳ බෲස් විල්කින්සන් මෙසේ ලියයි, “ඔබ අති බහුල ආශිර්වාද ලැබීම සඳහා දෙවියන්වහන්සේගෙන් ඉල්ලමින්, උන්වහන්සේ ඔබව උන්වහන්සේගේ පුත්‍රයාණන් මෙන් කරන ලෙස ආයාචනා කරන්නේද?  

“ඔබගේ පිළිතුර, ඔව් නම් ඔබ ඉල්ලන්නේ ඔබව කපා දමන ලෙසයි.” —Secrets of the Vine (Sisters, OR: Multnomah Publishers, Inc., 2001), p. 60.	

පාවුල් “... මගේ මාංසයෙහි උලක් ......” යනුවෙන් කුමක් අදහස් කළේද යන්න පිළිබඳ මිනිස්සු කල්පනා කරති. (2 කොරි. 12:7,) එම අදහස තුළ පාවුල්ට නිතරම මුහුණ දීමට සිදුවූ සතුරන්ගේ නිරන්තර ප්‍රහාරවල සිට කථාකිරීමේ අපහසුතා දක්වා යොමුවේ. මෙය සැබවින්ම ඔහුගේ ඇස් පෙනීමේ ගැටලුවක් බව පෙනේ (එලන් ජී. වයිට් මෙසේ අදහස් ප්‍රකාශ කරයි The SDA Bible Commentary, vol. 6, p. 1107). පුදුමයට කරුණක් නම්, පාවුල් විශ්වාස කළේ ඔහුගේ “උල” “ඔහුට ලබා දී ඇති” බවයි. 

`“මට දී තිබුණි” යන්නෙන් පාවුල් අදහස් කළේ කුමක්ද? එය ඔහුට දුන්නේ කවුද? පාවුල්ගේ යහපත සඳහා එය භාවිතා කිරීමට දෙවියන්වහන්සේට හැකි වූයේ කෙසේද?` 

පාවුල්ගේ “උල”ට නිශ්චිත අරමුණක් තිබුණු බව සලකන්න: “...... පමණට වඩා උසස් නොවන පිණිස ....” (2 කොරි. 12: 7). එය එසේ වූයේ ඔහු කළ විශේෂ පවක් නිසා නොව අනාගතයේදී ඔහු පව් කිරීමෙන් වැළක්වීමටය. පාවුල් තුළ ස්වභාවයෙන්ම තමා තුළ පව් කිරීමට පොළඹවන දුර්වලකමක් තිබෙන බව හඳුනා ගත්තේය. එම “උල” ඔහුව ඉන් ආරක්ෂා කරනු ඇත.

`2 කොරින්ති 12:7-10 පාඨ කියවන්න. මෙම “උල” පිළිබඳ පාවුල් කටයුතු කරන්නේ කෙසේද? පාවුල්ගේ මෙම දුර්වලතාවය හේතුකොටගෙන ඔහුට වෙනත් යහපතක්  තිබුණ බව ඔබ සිතන්නේද? පාවුල් ප්‍රතිචාර දක්වන ක්‍රමය මගින් ඔබට ඇති විය හැකි මෙවැනි “උල්” සමග කටයුතු කිරීමට කෙසේ උපකාරී වේද?`

`ඔබගේ අධ්‍යාත්මික දියුණුව සඳහා දෙවියන්වහන්සේගේ අදහස් ඔබගේ අදහස්වලට වඩා බෙහෙවින් වෙනස් විය හැක්කේ කුමන ආකාරවලින්ද? ඔබේ ජීවිතයේ ඔබ ධර්මිෂ්ඨකමෙන් වඩාත් ඵලදායී වීමට අවශ්‍ය ක්ෂේත්‍ර ගැන සිතන්න. දෙවියන් වහන්සේගේ “කප්පාදු” කිරීම තුළින් ඔබ තුළ වර්ධනය වන ලෙස දෙවියන්වහන්සේගෙන් ඉල්ලා සිටීමට ඔබ කැමති කුමන අධ්‍යාත්මික ගුණාංගද?`