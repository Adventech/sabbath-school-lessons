---
title:  ප්‍රමාද වූ දේවදූතයෙක්
date:   02/03/2025
---

අප ජාතීන්ගේ “බොරු දෙවිවරුන්” දුටු අතර, ඔවුන් වෙස් වලාගත් යක්ෂයින් බව දුටුවෙමු. වෙනත් ස්ථානවල අප විසින් දකිනු ලබන දෙයක් වන්නේ අහසේ සිටින ඇතැම් සාතනික පාලකයෝ ඇතැම් අවස්ථාවේදී මේ ලෝකයේ පාලකයන් පිටුපසද සිටින බවය. දෙවියන්වහන්සේ විසින් එවනු ලබන දේවදූතයන්ට පවා නපුරාගේ බලවේග තුළින් විරෝධතාවයන් පැමිණවීමට හැකිවේ.

`දානියෙල් 10:1-14 කියවන්න. එය කියවන අතරතුර 12 සහ 13 යන පද කෙරෙහි විශේෂ අවධානයක් යොමු කරන්න. විශ්වීය අර්බුදයට අදාළ කිනම් දෙයක් මෙම පාඨ වලින් උගන්වනු ලබයිද? දෙවියන්වහන්සේ විසින් එවනු ලැබූ දූතයාව 21 දවසක්  “විරුද්ධව සිටියේය” යනුවෙන් ඔබට අදහස් වන්නේ කුමක්ද?`

දෙවියන්වහන්සේ විසින් එවනු ලැබූ දේවදූතයෙකු සති තුනක්  “රඳවාගෙන සිටීමට” හැකිවන්නේ කෙසේද? සියළු බල සහිත දෙවියන්-වහන්සේට උන්වහන්සේ තෝරාගත් දානියෙල් හට ක්ෂණිකවම ප්‍රතිචාර දැක්වීමට හැකි විය. එනමුත්, දෙවියන්වහන්සේ විසින් එවනු ලැබූ දූතයාව සති තුනක් මුළුල්ලේ “විරුද්ධව සිටීමට” පර්සියානු රාජධානියේ කුමරුන් හට හැකි විය. මෙහි සිදුවන්නේ කුමක්ද?

සති තුනක් මුළුල්ලේ ගාබි%යෙල් දූතයා අඳුරේ බලවේග සමග පොරබදමින් කෝරෙෂ්ගේ මනස හසුරුවනු ලැබුවාවූ බලවේගයට එරෙහිව ක්‍රියා කළේය... දෙවියන්වහන්සේගේ සෙනඟ වෙනුවෙන් ස්වර්ගය විසින් කිරීමට හැකිවූ සියල්ල ඔවුන් උදෙසා කරනු ලැබුණි. අවසානයේදී ජයග්‍රහණය ලැබුණි; කෝරෙෂ්ගේ පාලන කාලය මුළුල්ලේ මෙන්ම ඔහුගේ පුත්‍රයාගේ පාලන කාලය තුළද, සියළු සතුරු බලවේග මර්දනය කර තබනු ලැබුණි. —Ellen G. White, Prophets and Kings, p. 572.

මෙවැනි අර්බුදයක් හටගෙන ඇත්තේ දෙවියන්වහන්සේ, උන්-වහන්සේගේ බලය පාවිච්චි නොකිරීමෙන් වන්නට ඇත. සතුරාට සැබෑවූ නිදහස මෙන්ම, අත්තනෝමතික ලෙස ඉවත් කරනු නොලබන බලයද දිය යුතු නමුත්, එය දෙපාර්ශවය විසින්ම දන්නාවූ යම් යම් පරාමිතීන්ට යටත්ව සිදුවිය යුත්තේය (මෙහි සවිස්තරාත්මක කරුණු අපට එළිදරව් කර නැත). විශ්වීය අර්බුදය තුළ, දෙවියන්වහන්සේගේ දූතයන් ක්‍රියා කළ යුතු අන්දම පිළිබඳව පරාමිතීන් තිබිය යුතුයයි පෙනීයන අතර, ඒ පිළිබඳව ඉදිරියට එන පාඩම් වලදී, “ගිවිසුමේ නියමයන්” යනුවෙන් එම පරාමිතීන් හඳුන්වනු ලබනවා ඇත. (පරාමිතීන් යනු කාලය මැනිය හැකි ලක්ෂණයක් හෝ අංගයකි).

එක්තරා අන්දමකට අප දැනටමත් සාකච්ඡා කොට ඇති පරිදි, මෙම සීමාවන් හොඳින් අවබෝධ කරගනිමින්, දෙවියන්වහන්සේගේ රාජ්‍යයේ සහ උන්වහන්සේගේ පාලන තන්ත්‍රයේ පදනම වන්නේ සම්පූර්ණ ප්‍රේමය බවත්, එම ප්‍රේමය කිසිවිටෙක බලහත්කාරකම් නොකරන බවත් අවබෝධ කරගත යුත්තෙමු. දෙවියන්වහන්සේ කටයුතු කරන්නේ ප්‍රේමය තුළින් නික්මෙන ප්‍රතිපත්ති මත බව අවබෝධ කරගත්විට, මහා අරගලය වඩා හොඳින් අවබෝධ කරගැනීම පිණිස අතිශයින් උපකාර වනවා ඇත.

`බලහත්කාරකමෙන් තොරව ප්‍රේමයේ ප්‍රතිපත්ති රාමුව තුළ පමණක් කටයුතු කිරීමේදී ඇති වන සීමාවන් ඔබ අත්විඳ තිබේද? බලයේ සීමාවන් පිළිබඳව ඔබ උගත් පාඩම් මොනවාද?`