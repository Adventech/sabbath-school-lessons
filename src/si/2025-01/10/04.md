---
title:  යෝබ්ගේ නඩුව
date:   04/03/2025
---

මහා අරගලයේ යථාර්ථය පිළිබඳව සිත්කාවදින දැක්මක් යෝබ්ගේ පොතෙන් අපට ලබාදී ඇත.

`යෝබ් 1:1-12 සහ යෝබ් 2:1-7 කියවන්න.  මෙහිදී අප හට විවෘත කර ඇත්තේ මහත් අරගලයේ කුමන ප්‍රතිපත්තිද?`

මෙම පාඨ තුළින් වැදගත්වන බොහෝ කරුණු දකින්නට හැක. පළමුව, පෙනෙන්නට ඇත්තේ යම්කිසි ආකාරයක ස්වර්ගීය රැස්වීමක දර්ශනයකි, එය දෙවියන්වහන්සේ සහ සාතන් අතරවූ දෙබසකට පමණක් සීමා වූවක් නොවේ; වෙනත් ස්වර්ගීය ජීවීන්ද ඊට අදාළ වේ.

දෙවනුව, කිසියම් මත භේදයක් පැවති අතර, එය එළිදැක්වෙන්නේ සාතන් විසින් යෝබ් පිළිබඳව කල්පනා කළේදැයි දෙවියන්වහන්සේ විසින් අසනු ලැබූ ප්‍රශ්නය හේතුවෙනි. යෝබ් පිළිබඳව කල්පනා කරනු ලබන්නේ කුමකටද? මෙම ප්‍රශ්නය මගින් අවබෝධ විය යුත්තේ මහා පරිමාණයෙන් කිසියම් ආරවුලක් පවතින බවය.

තෙවනුව, යෝබ් වනාහි නිර්දෝෂ වූ, අවංක වූ, දෙවියන්වහන්සේ කෙරෙහි භය ඇත්තාවූ කෙනෙකු බව දෙවියන්වහන්සේ ප්‍රකාශ කර සිටි අතර, සාතන් පවසා සිටියේ යෝබ්, දෙවියන්වහන්සේ කෙරෙහි භය ඇතුව සිටින්නේ, දෙවියන්වහන්සේ නිතරම ඔහුව ආරක්ෂා කරන බැවින් යනුවෙනි. මෙවැනි වදන් යෝබ්ගේ චරිතයට එරෙහිව මෙන්ම දෙවියන්වහන්සේගේ චරිතයට එරෙහිව කළ අපවාදාත්මක ප්‍රකාශයක් බවය (එළිදරව් 12:10; සෙකරියා 3 සමග සංසන්දනය කරන්න).

හතරවනුව, සාතන් දෙවියන්වහන්සේ විසින් යෝබ්ට දෙනු ලබන ආරක්ෂාව අසාධාරණ බවත්, ඒ හේතුවෙන් සාතන් විසින් යෝබ්ට එරෙහිව නගා ඇති චෝදනාව ඔප්පු කිරීම කිසිසේත් කළ නොහැකි දෙයක් වන බවත්ය. සාතන් හට කිසියම් සීමාවන් පනවා තිබූ බව (ගිවිසුමේ නියමයන්) මින් අදහස් වන්නාසේම සාතන් විසින් යෝබ්ට හිංසා කිරීමට උත්සාහ ගෙන ඇති බව පෙනී යයි.

දෙවියන්වහන්සේ සාතන්ගේ චෝදනාවට ස්වර්ගයෙහි ඇති අනුශාසක මණ්ඩලය ඉදිරියේ ප්‍රතිචාර දක්වමින්, සීමාවන් තුළ සාතන්ගේ න්‍යායන් පරීක්ෂාවට යෙදීමට අවසර දුන්සේක. දෙවියන්වහන්සේ සාතන්ට කථා කොට,

“ඔහුට ඇති සියල්ල” පිළිබඳව සාතන්ගේ පරීක්ෂාවන් යෙදවීමට අවසර දුන් නමුත්, යෝබ් හට පුද්ගලිකව අත තැබීම තහනම් කළසේක (යෝබ් 1:12). යෝබ් හට තැකීමක් ඇත්තේ, ඔහු කෙරෙහිම පමණක් බවට සාතන් චෝදනාවක් නැගූ විට, යෝබ් හට පුද්ගලික පීඩාවන් ගෙන ඒමටද දෙවියන්වහන්සේ සාතන්ට ඉඩහළසේක; එනමුත් යෝබ්ගේ ජීවිතයට අත තැබීමේ අයිතිය සාතන් හට අහිමි කළසේක” (යෝබ් 2:3-6).

සාතන් නා නා ප්‍රකාර විපත්ති යෝබ්ගේ නිවැසියන් වෙත ගෙන ආ නමුත්, එම සෑම අවස්ථාවකම යෝබ් දෙවියන්හන්සේගේ නාමයට ආශිර්වාද කළේය (යෝබ් 1:20-22; යෝබ් 2:9, 10). මේ හේතුවෙන් සාතන්ගේ චෝදනා බොරු බවට පත්විය.

මෙහිදී අපට ඉගෙනීමට බොහෝ දේ ඇති අතර, විශ්වීය අර්බුදවලදී පවා අනුගමනය කළ යුතු, “ගිවිසුමේ නියමයන්” එක් උදාහරණයකි. දෙවියන්-වහන්සේට එරෙහිව නගනු ලබන චෝදනා නිරාකරණය කරනු පිණිස ස්වර්ගීය විනිශ්චය ශාලාව තුළ පරාමිතයන් ඇත, එසේ කිරීමේදී අති ශුද්ධවූ ප්‍රේමයේ ප්‍රතිපත්ති කැඩීමක් දෙවියන්වහන්සේ විසින් සිදුකරනු ලබන්නේ නැත, එය දෙවියන්වහන්සේගේ රාජ්‍යයේ අඩිතාලම මෙන්ම, උන්වහන්සේ විශ්වයද, ඒ තුළ වසන්නාවූ සියළු බුද්ධිමත් ජීවීන්වද පාලනය කරනු ලබන අන්දම වන ප්‍රේමයේ අඩිතාලම අදාල වේ.

යෝබ් පොතේ දැක්වෙන මෙම ස්වර්ගීය දර්ශන තුළින්, අපට මහා අරගලයේ යථාර්ථය පිළිබඳව මෙන්ම එය මේ ලෝකයේ ක්‍රියාත්මක වූ ආකාරය පිළිබඳව චමත්කාරජනක සූක්ෂම දෘෂ්ටියක් ලැබෙනවා ඇත.