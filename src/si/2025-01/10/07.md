---
title:  වැඩිදුර අධ්‍යයනය සඳහා
date:   07/03/2025
---

කියවන්න Ellen G. White, "The Power of Satan," pp. 341–347, in Testimonies for the Church, vol. 1.

“වැටුණාවූ මනුෂ්‍යයා සාතන්ගේ නිත්‍යනුකූල වහලෙකි. ක්‍රිස්තුස්-වහන්සේගේ මෙහෙවර වූයේ, එම මිනිසාව ඔහුගේ විශාලතම සතුරාගෙන් බේරා ගැනීමයි. මිනිසා ස්වභාවයෙන්ම සාතන්ගේ යෝජනාවලට නැඹුරුවක් ඇති අතර, බලවත් ජයග්‍රාහකයා වන ක්‍රිස්තුස්වහන්සේ ඔහු තුළ වසමින්, ඔහුගේ ආශාවන් වලට මග පෙන්වමින්, ශක්තිය ලබා දුන්නොත් මිස, එම බියකරු සතුරාගෙන් ජය ගැනීම ඔහුගේම උත්සාහයෙන් කළ නොහැකි දෙයකි. සාතන්ගේ බලය සීමා කළ හැක්කේ දෙවියන්වහන්සේට පමණකි. ඔහු පොළොවේ ඔබ මොබ යමින්, ඉහළට සහ පහළට ගමනේ යෙදෙමින් සිටියි. යම් කිසි ආත්මයක් විනාශ කිරීමට ඇති අවස්ථාවක් ගිලිහී යයි දෝයි ඇතිවන බිය හේතුවෙන්, අවධානයෙන් නොසිටින එකදු මොහොතක් හෝ නැත. දෙවියන්වහන්සේගේ ජනතාව මෙම කරුණ දැන සිටීම අතිශයින් වැදගත් වන්නේ, ඔවුන් ඔහුගේ උගුල්වලින් බේරෙනු පිණිසය. සාතන් යුහුසුළුව ඔහුගේ රැවටිලි සූදානම් කරන්නේ, ඔහු විසින් දේව ජනතාවට එරෙහිව ගෙනෙනු ලබන අවසාන ප්‍රහාරයේදී, මේවා සිදුකරනු ලබන්නේ ඔහුද කියා ජනතාව නොදන්නා පිණිසය. මේ සම්බන්ධයෙන් 2 කොරින්ති 11:14හි සඳහන් වන්නේ, “ඒක පුදුමයක් නොවේ; මක්නිසාද සාතන් පවා ආලෝකයේ දූතයෙකුගේ වෙස්ගනියි” යනුවෙනි. රැවටිල්ලට ලක්වූ ඇතැම් අය එවැනි කෙනෙක් (සාතන්)) නැතැයි පවසන අතර, ඔහු ඔවුන්ව ඔහුගේ වහලුන් බවට පත්කරගනිමින්, ඔවුන් තුළින් විශාල වැඩ කොටසක් ඉටුකරගනු ලබයි. දෙවියන්වහන්සේගේ ජනතාව, ක්‍රිස්තුස්වහන්සේ තුළ ඔවුන්ගේ ශක්තිය තබා ඇති විට, ඔවුන් සතුවන බලය පිළිබඳව, ඔවුන්ට වඩා මහත් අවබෝධයක් සාතන්ට ඇත. ඔවුන් නිහතමානීව බැගෑපත්ව, බලවත් ජයග්‍රාහකයාගෙන් උපකාර ඉල්ලා සිටින විට, අතිශයින් දුර්වල ඇදහිලිවන්තයා වුවත්, ක්‍රිස්තුස්වහන්සේ කෙරෙහි විශ්වාසය තබා ඇත්නම්, සාතන්ව සහ ඔහුගේ මුලු සේනාවම පරාජය කිරීමට හැකිවේ. ඔහු ඔහුගේ පරීක්ෂා සමග විවෘතව සහ ශාරීරිකව නොපැමිණෙන්නේ ඔහුගේ කපටි ස්වභාවය හේතුවෙනි. එසේ කළහොත් නිදා සිටින කිතුනුවාගේ ශක්තිය කැළඹී විත්, ඔහු අතිශයින් ශක්තිමත් වූද, බලසම්පන්න වූද මුදාගන්නා කෙරෙහි තම සම්පූර්ණ විශ්වාසය තබනු ඇත. එනමුත්, ඔහු කිසිවෙකුට සිතාගත නොහැකි පරිද්දෙන් පැමිණ වෙස් මාරුකරගෙන අකීකරුකමේ දරුවන් සමග ක්‍රියාකරනු ලබන අතර, එම දරුවන් දේවත්වය පිළිබඳව ඉච්ඡා බස් දොඩවන්නන් වන්නාහ. —Ellen G. White, Testimonies for the Church, vol. 1, p. 341.

**සාකච්ඡා සඳහා ප්‍රශ්න**:

`“සාතන්ගේ නිත්‍යනුකූල වහලා” යනුවෙන් අර්ථගැන්වෙන්නේ කුමක්ද? යක්ෂයාට තමන් කැමති ඕනෑම දෙයක් මිනිසුන් හට කිරීමට හැකි බව ඉන් අදහස් කෙරේද? එය එසේ නොවේ නම්, එසේ නොවන්නේ ඇයි? අප විසින් හඳුන්වනු ලබන විශ්වීය අරගලය තුළ ඇති, “ගිවිසුමේ නියමයන්” කෙරෙහි මෙය සම්බන්ධ වන්නේ කුමන ආකාරයකටද?`

`තාවකාලික පදනමක් මත වුවද, විශ්වීය අර්බුදය තුළ දෙවියන්වහන්සේ සාතන්ට පාලන අධිකාරියකට ඉඩදී ඇත්තේ ඇයි? දෙවියන්වහන්සේ සාතන්ගේ චෝදනාවලට පිළිතුරු දෙන ආකාරය පිළිබඳව මින් පැවසෙන්නේ කුමක්ද?`

`සාතන් සැබෑවූ පුද්ගලිකත්වයක් ඇති කෙනෙකු නොවේයයි අදහස් දක්වන්නවුන් අතර, ඇතැම් කිතුනුවන්ද සිටින අතර, ඔබ ඔවුන්ට ප්‍රතිචාර දක්වන්නේ කුමන ආකාරයකටද? සාතන්ගේ පැවැත්ම අපට ඔප්පු කර පෙන්වීමට නොහැකි වුවත්, සම්පූර්ණයෙන්ම මෙම රැවටිල්ලට හසුවී සිටින්නෙකු හට ඔබට ඉදිරිපත් කොට පෙන්විය හැකි කරුණු මොනවාද?`