---
title:  සීමාවන් සහ නීති
date:   06/03/2025
---

විශ්වීය අර්බුදය යනු, මූලිකව සැලකීමේදී දෙවියන්වහන්සේගේ චරිත ස්වභාවය පිළිබඳව ද්වේෂ සහගත චෝදනා නගමින්, දෙවියන්වහන්සේගේ යහපත්කම, සාධාරණත්වය සහ පාලන ක්‍රමයට එරෙහිව යක්ෂයා විසින් ඇතිකරනු ලැබූ ආරවුලකි. එය එක්තරා ආකාරයක විශ්වීය ගිවිසුම්ගත නඩුවකි.

මෙවැනි අර්බුදයක් දැඩි ලෙස බලය යෙදීමෙන් සමනය කළ නොහැකි වන අතර, ඒ වෙනුවට අවශ්‍ය වන්නේ ක්‍රියාවෙන් පෙන්වීමයි.

බලයේ සිටින පුද්ගලයෙකුට එරෙහිව බැරෑරුම් ලෙස චෝදනා ගෙන එනු ලබන්නේ නම්, එම චෝදනා පරාජයය කිරීමට ඇති හොඳම මාර්ගය වන්නේ, (ඇතැම් විට මෙය එකම මාර්ගය විය හැක), නිදහස්, සාධාරණ, පරීක්ෂණයකට ඉඩ සැලසීමයි. එම චෝදනා සම්පූර්ණ රාජ්‍යය කෙරෙහි තර්ජනයක් වන්නේ නම් (ප්‍රේමයේ රාජ්‍යය) එම චෝදනා යටගැසීම කළ නොහැක්කකි.

විශ්වීය අර්බුදය සහ නපුර කෙරෙහි එහි ඇති අදාළත්වය පිළිබඳව මේ සියල්ලෙන් අර්ථ ගැන්වෙන්නේ කුමක්ද? දෙවියන්වහන්සේ පොරොන්දුවක් වූයේ නම්, කිසිම අවස්ථාවක උන්වහන්සේ එය කඩකරයිද? සැබවින්ම නැත. දෙවියන්වහන්සේ, “ගිවිසුමේ නියමයන්” වලට එකඟතාවයක් දක්වා ඇති තෙක්, උන්වහන්සේගේ අනාගත ක්‍රියාකාරකම් (සදාචාරාත්මකව) සීමා බන්ධන වලට යටත්වනු ඇත. ඒ අයුරින් නපුර අයත්වන්නේ අන්ධකාරයේ රාජ්‍යය තුළ තාවකාලික වසමටය.

`මාර්ක් 6:5 සහ මාර්ක් 9:29 කියවන්න. දේව ක්‍රියාවන් පවා සම්පූර්ණ වශයෙන් ඇදහිල්ල සහ යාච්ඤාව වැනි කරුණු සම්බන්ධ වන බව මෙම පාඨ වලින් පෙන්නුම් කරනු ලබන කරුණු මොනවාද?`

මෙ වෘත්තාන්ත දෙකෙහිම “ගිවිසුමේ නියමයන්”  නිසි පරිදි ස්ථානගත කර ඇති බව පෙනෙන්නට ඇති අතර, එය ක්‍රියාශීලී ලෙස ඇදහිල්ලට සහ යාච්ඤාවට සම්බන්ධව ඇත. වෙනත් ස්ථාවල අපට බහුල ලෙස දකින්නට ලැබෙන්නේ, යාච්ඤාව ප්‍රබල ආකාරයේ මේ ලෝකයේ දේවල වෙනසක් ඇති කරනු ලබන බවත්, එසේ නොවූවා නම් (සදාචාරාත්මකව) ඒවා අපට අහිමි වන්නට පුළුවන. ඇදහිල්ල සහ යාච්ඤාව, අදාළවන්නාවූ එකම කරුණ ලෙස සිතීමේ වරද අප විසින් සිදු නොකළ යුතුය. එමෙන්ම, අප නොදන්නාවූ, අදාළ විය හැකි, තවත් බොහෝ කරුණු තිබෙන්නට පුළුවන.

අප මීට ඉහත දුටුවාවූ, “ගිවිසුමේ නියමයන්”  සමග මෙය හොඳින් ගැලපේ. අප වවසා ඇති පරිදි, මහා අරගලය තුළ ඇති සමහර ‘“ගිවිසුමේ නියමයන්”  හේතුවෙන්, අවම වශයෙන් තාවකාලිකව හෝ සදාචාරාත්මකව දෙවියන්-වහන්සේට සීමාවල් ගෙනෙනු ලබයි.

`රෝම 8:18 සහ එළිදරව් 21:3,4 කියවන්න.  අප නොදන්නා බොහෝ කරුණු තිබෙන නුමුත්, දෙවියන්වහන්සේ අපට යහපත් දේ කුමක්දැයි දන්නා බවත්, අපේ යහපත අපේක්ෂා කරන බවත්, නපුරට අවසානයක් ගෙන එමින්, අපට සදාකල් සතුටින් සිටීමට අවස්ථාව උදාකර දෙන බවටත්, මෙම පාඨ තුළින් අප තුළ විශ්වාසයක් ගොඩනගන්නේ කුමන ආකාරයකටද?`