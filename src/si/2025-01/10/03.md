---
title:  එළිදරව්හි දැක්වෙන මහා සර්පයා
date:   03/03/2025
---

විශ්වීය අර්බුදය තුළ, ස්වර්ගීය පාලකයන්ගේ පුළුල්වූ ඉදිරි දැක්ම එළිදරව් පොත තුළින් සංක්ෂිප්ත කොට ඉදිරිපත් කර ඇති අතර යක්ෂාව, “මහා සර්පයා” ලෙසද ඔහු දෙවියන්වහන්සේට විරුද්ධව සිටමින් “මුළු ලෝකයම රවටන්නා” ලෙසද පෙන්නුම් කර ඇත (එළිදරව් 12:9).

`එළිදරව් 13:1-8 කියවන්න. මහා සර්පයාගේ පාලන බල තන්ත්‍රයේ බල ප්‍රදේශයේ ප්‍රමාණය පිළිබඳව මෙයින් පෙන්නුම් කරන්නේ කුමක්ද?`

මහා සර්පයා (සාතන්) දෙවියන්වහන්සේට හා උන්වහන්සේගේ මෙහෙකරුවන්ට එරෙහිව සටන් කරනවා පමණක් නොව (එළිදරව් 12:7-9), (එළිදරව් 12:1-6), ඔහු ලෞකික රාජ්‍යයන් පිටුපස සිටිමින් දෙවියන්වහන්සේගේ ජනතාවට පීඩාකරන බවද නිරූපණය කර ඇත.

මහා සර්පයා “තමාගේ පරාක්‍රමයත්, තමාගේ සිංහාසනයත් මහත් බලයත් ඌට දුන්නේය” (එළිදරව් 13:2; එළිදරව් 13:5 සහ එළිදරව් 17:13, 14 සමග සංසන්දනය කරන්න). මුහුදෙන් මතුවුන මේ මෘගයා හට, “අහංකාර දේවල්ද, දේව අපහාසද, කථා කරන මුඛයක් ඌට දෙන ලද්දේය. මාස සතළිස් දෙකක් පවතින්ට ඌට බලය දෙන ලද්දේය” (එළිදරව් 13:5).

මෙලෙස සාතන් (මහා සර්පයා) ඔහුගේ බලය සහ පාලන අධිකාරිය මෘගයා වෙත පැවරුවේය (මෙය භෞමික ආගමික සහ දේශපාලනික බලවේගයකි). මෙම බලය ක්‍රියාත්මක වනුයේ, දෙවියන්වහන්සේට හිමි නමස්කාරය ඩැහැගනු පිණිසය. මෙම මෘගයා දෙවියන්වහන්සේගේ නාමයට එරෙහිව නින්දා සහගත වචන පවසයි; එමෙන්ම ඔහු දෙවියන්වහන්සේගේ ශුද්ධවන්තයින්ට එරෙහිව යුද්ධ කොට, අවම වශයෙන් තාවකාලිකව හෝ ජයග්‍රහණය ලබයි. ඔහුට මෙලෙස ලෝක ව්‍යාප්ත බල අධිකාරිය සහ පාලන බල ප්‍රදේශය පවරනු ලැබුවේ මහා සර්පයා වන්නාවූද, මේ ලෝකය බලහත්කාරයෙන් ඩැහැගෙන පාලනය කරන්නාවූද මෙම බලවේගය තුළිනි.

එනමුත්, සාතන්ට සහ ඔහුගේ නියෝජිතයන්ට, තාවකාලික සීමාවන් ඇතුළුව, පැහැදිලි ලෙස සීමාවන් පනවා ඇත. “එබැවින් ස්වර්ගයෙනි, එහි වසන්නෙනි, ප්‍රීතිවෙන්න. ගොඩටත් මුහුදටත් දුක්වේ! මක්නිසාද යක්ෂයා තමාට ඇත්තේ ස්වල්ප කාලයක් බව දන්න බැවින්, මහත් උදහසින් යුක්තව නුඹලා වෙතට බැස ගියේය” (එළිදරව් 12:12).

“තමන්ට ඇත්තේ කෙටි කාලයක්” බව සාතන් දනී (එළිදරව් 12:12), එළිදරව් පොතේ වන සිද්ධීන්, අනාවැකි කාල සීමාවන් මග ඉදිරිපත් කර ඇත (එළිදරව් 12:14; එළිදරව් 1395) එහි මෙම නපුරු බලවේග වල පාලනය සීමා වන බවද පෙන්වා දී ඇත.

ඇත්තවශයෙන්ම, දෙවියන්වහන්සේ අවසානයේදී ජයග්‍රහණය කරන සේක. “උන්වහන්සේ ඔවුන්ගේ ඇස්වලින් සියලු කඳුළු පිසදමන සේක; මරණය තවත් නොවන්නේය; මක්නිසාද පළමු දේවල් පහව ගියේය” (එළිදරව් 21:4).

`අපට එය දැන් දකින්නට කෙතරම් අපහසු වුවත්, අවසානයේදී යහපත, අයහපත අභිබවා ජයගනු ඇත. අප කිසිවිටෙක මෙම වැදගත්වූ පොරොන්දුව අමතක නොකිරීම අතිශයින් වැදගත් වන්නේ ඇයි?`