---
title:  මේ ලෝකයේ (තාවකාලික) පාලකයා
date:   05/03/2025
---

මෙම විශ්වීය අර්බුදය තුළ සාතන්ට සහ ඔහුගේ සහචරයන්ට මෙලොව පාලන තන්ත්‍රය පිළිබඳව ගිවිසුමේ නියමයන්ට යටත්ව, සීමාසහිත බලයක් දී ඇති බව මීට ඉහත අධ්‍යයනය කළ පාඩම් වලින් දුටුවෙමු.

මෙම ‘ගිවිසුමේ නීති’ අදාළ වන්නේ යක්ෂයා සහ ඔහුගේ සහචරයන් විසින් කරනු ලබන කටයුතු සීමා කිරීමට පමණක් නොව, එමෙන්ම, තාවකාලික වශයෙන් සතුරා හට ඇති පාලන තන්ත්‍රය අහෝසි කිරීමට හෝ එහි බල හීන කිරීමට දෙවියන්වහන්සේට නුපූළුන. එසේ වන්නේ ස්වාමීන්වහන්සේ කිසිදිනක උන්වහන්සේගේ පොරොන්දු කඩකිරීම් නොකරන අතර, ඒවා උන්වහන්සේ කලින් එකඟවී ඇති ‘ගිවිසුමේ නියමයන්’ වලට අදාළව සිදුවන හෙයින්, පාලන තන්ත්‍රයෙහි කිසියම් බලයක් යක්ෂයාට හිමිවන බැවින්, දෙවියන්වහන්සේ උන්වහන්සේගේ අනාගත ක්‍රියාවල ගලායාම, සදාචාරාත්මකව සීමා බන්ධන-වලට පත්කොට ඇත. (එසේ කිරීමේදී උන්වහන්සේගේ ඉමහත් බලය සීමා නොවේ).

`යොහන් 12:31; යොහන් 14:30; යොහන් 16:11; 2 කොරින්ති 4:4, සහ ලූක් 4:6 කියවන්න. සතුරාගේ මෙලොව පාලන අධිකාරිය පිළිබඳව මෙම පාඨ තුළ සඳහන්වන්නේ කුමක්ද?`

නව ගිවිසුමේ රාජධානි අතර ගැටුමක් පෙන්නුම් කරනු ලබයි. එය ආලෝකයේ සහ අන්ධකාරයේ රාජ්‍යයන් අතර ගැටුමක් වන අතර, අන්ධකාරය පැමිණෙන්නේ, සාතන් සහ ඔහුගේ කැරලි ගැසීමෙනි. ක්‍රිස්තුස්වහන්සේගේ මෙහෙවරේ එක් අංගයක් වූයේ සාතන්ගේ රාජ්‍යය පරාජය කිරීමයි. දෙවියන් වහන්සේගේ පුත්‍රයාණන් ප්‍රකාශ කරනු ලැබුවේ මේ පිණිසය; එනම් යක්ෂයාගේ ක්‍රියා විනාශ කරන පිණිසය (1 යොහන් 3:8).

දෙවියන්වහන්සේට උන්වහන්සේගේ ප්‍රතිපත්තිවලට විශ්වාසවන්තව සිටිය යුතු බැවින්, දෙවියන්වහන්සේට කළ හැකි දේවල් සීමා කරන නීති සමුදායක් ඇත. මෙම සීමාවන්ට අවම වශයෙන් අදාළ වන්නේ, 1. මවනු ලැබූ පුද්ගලයන් හට නිදහස් කැමැත්තට ඉඩහැරීම  2. අවම වශයෙන් දැනට නිරත විය යුතු අප එහි පංගුකරුවන් නොවන ගිවිසුම්ගත නීති මාලාවකි. දේව ක්‍රියාකාරිත්වය පිළිබඳව එවැනි අවහිරතා සහ සීමා මායිම් තිබෙන හෙයින් ඒවා මගින් මෙලොව නපුර අඩු කිරීමට හෝ එය ක්ෂණිකව පහකර දැමීම පිණිස වන දෙවියන්වහන්සේගේ සදාචාරාත්මක හැකියාව පිළිබඳව සැලකිය යුතු බලපෑමක් ඇති කෙරේ. එබැවින්, අප විසින් මේ ලෝකයේ නිත්‍යව පවතින නපුර සහ දුක් වේදනා දකින අතර, බොහෝ මිනිසුන්ට, දෙවි කෙනෙක් සිටිනවාද හෝ උන් වහන්සේ යහපත්ද යන ප්‍රශ්න පැන නැගීමට හේතුවක් වී ඇත. කෙසේ වුවද, මහා අරගලයේ පසුබිම හරිහැටි අවබෝධ කරගත් විට සහ නපුර සමග ක්‍රියාකිරීමේ පිළිවෙල සම්බන්ධයෙන් දෙවියන්වහන්සේව සහ උන්වහන්සේ මත තබා ඇති සීමාවන්ද වටහාගත්විට මෙහි සිද්ධ වන්නාවූ යම් යම් කරුණු ඒ ආකාරයෙන් සිදුවන්නේ මන්දැයි කිසියම් මට්ටමකට අපට අවබෝධ කරගැනීමට හැකිවනු ඇත. මෙවැනි දේ මේ ආකාරයෙන්ම සිදුවන්නේ අවසානයේදී දෙවියන්වහන්සේ විසින් නපුර ජයගන්නා තුරුය.

`යේසුස්වහන්සේ විසින්ම සාතන්ව මේ ලෝකයේ “පාලකයා” වශයෙන් ආමන්ත්‍රණය කිරීම, යම්කිසි ප්‍රමාණයකට හෝ මේ ලෝකයේ නපුරේ පැවතීම පිළිබඳව අපට උපකාර වන්නේ කෙසේද? එම පාලනය නියත වශයෙන්ම තාවකාලික දෙයක් බව වටහාගැනීම කෙතරම් සහනදායික සිතුවිල්ලක්ද!`