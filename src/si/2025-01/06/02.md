---
title:  ප්‍රේමය සහ සාධාරණත්වය
date:   02/02/2025
---

ශුද්ධ ලියවිල්ල මුළුල්ලෙහි ප්‍රේමය සහ සාධාරණත්වය තදින් එකට බැඳී පවතී. සැබෑ ප්‍රේමයට සාධාරණත්වය අත්‍යවශ්‍ය අංගයන් වන අතර, සැබෑ සාධාරණත්වය හෙවත් යුක්තිය පසිඳලිය හැක්කේ ප්‍රේමය තුළින් පමණි. මෙම සංකල්ප දෙක එකට බැඳී ඇති බව පිළිගැනීම අපට නුහුරු දෙයක් වන්නේ, මනුෂ්‍යයා විසින් ප්‍රේමය සහ සාධාරණත්වය යන දෙකම අතිශයින් දූෂිත තත්ත්වයකට පත්කර ඇති බැවිනි.

`ගීතාවලිය 33:5; යෙසායා 61:8; යෙරමියා 9:24; ගීතාවලිය 85:10 සහ ගීතාවලිය 89:14. යුක්තිය උදෙසා වන දෙවියන්වහන්සේගේ සැලකිල්ල පිළිබඳව මෙම පාඨ තුළින් දක්වන අදහස් මොනවාද?`

දෙවියන්වහන්සේ යුක්තියට ප්‍රේම කරන බව විශේෂයෙන්ම මෙම පාඨ වලින් ප්‍රකාශ කෙරේ (ගීතාවලිය 33:5, යෙසායා 61:8). ශුද්ධ ලියවිල්ල තුළ ප්‍රේමය සහ යුක්තිය යන සංකල්ප වෙන් කළ නොහැකි පරිද්දෙන් එකට සම්බන්ධවී ඇත. දෙවියන්වහන්සේගේ ධර්මිෂ්ඨකම සහ සාධාරණත්වය මෙම ලෝකය තුළ ඉටුවිය යුතු බවට දෙවියන්වහන්සේ අතිශයින් වැදගත් කොට සලකන සේක.

යහපත් හේතුවක් උදෙසා අනාගතවක්තෘවරුන්, සියලු ආකාරයේ අසාධාරණකම්, අසාධාරණ නීතිද ඇතුළුව, හොර තරාදි, දුප්පතුන්, වැන්දඹුවන් සහ සමාජයේ සිටින දුර්වලයින්ට එරෙහිව වන සියලු ආකාරයේ අකටයුතුකම් පිළිබඳව ඒවා හෙලා දකිමින් කථා කළහ. “මනුෂ්‍යයන් විසින් නොයෙක් ආකාරයේ නපුරු සහ අසාධාරණවූ ක්‍රියා කළත්, පොළොවෙහි කරුණාවත් විනිශ්චයත් ධර්මිෂ්ඨකමත් පවත්වන ස්වාමීන්වහන්සේ මමය”යි උන්වහන්සේ පවසන සේක (යෙරමියා 9:24). දෙවියන්වහන්සේට සමීපව සිටින්නාවූ අය දිව්‍ය විනිශ්චය කෙරෙහි මහත් බලාපොරොත්තුවකින් මෙන්ම, එය නපුර කරන්නන්ට එරෙහිව දඬුවම ගෙනෙන බැවින්ද, තවද අනුන්ව පීඩාවට පත්කරන්නන් හටද දඬුවම් පමුණුවන අතර, අසාධාරණයට සහ දැඩිසේ පීඩා කරනු ලැබූවන්ට යුක්තිය ඉටුවී ඔවුන්ව ගළවාගනු ලබන හෙයින් දිව්‍ය විනිශ්චය ඉතා යහපත් දෙයක් බව ශුද්ධ ලියවිල්ල මුළුල්ලේම සඳහන්වේ.

ඇත්තවශයෙන්ම ධර්මිෂ්ඨකම සහ යුක්තිය දෙවියන්වහන්සේගේ පාලනයේ අත්තිවාරම වේ. දෙවියන්වහන්සේගේ සුචරිතවත් පාලන තන්ත්‍රය ප්‍රේමය, යුක්තිසහගත වූ සහ ධර්මිෂ්ඨ වූ එකක් වන අතර, තම වාසිය පමණක් තකන්නාවූ, අසාධාරණයෙන් පිරි, බල තණ්හාව ඇති ලෝකයේ දූෂිත ආණ්ඩුවලට වඩා බෙහෙවින්ම වෙනස්ය. “කරුණාවත් සැබෑකමත් සම්මුඛවූය; ධර්මිෂ්ඨකමත් සමාදානයත් ඔවුනොවුන් සිපගත්තුය (ගීතාවලිය 85:10).

දෙවියන්වහන්සේ අපෙන් අපේක්ෂා කරන කරුණු පිළිබඳ පැහැදිලිව පවසා ඇත. “එම්බා මනුෂ්‍යය, යහපත මොකද කියා උන්වහන්සේ නුඹට පෙන්වා තිබේ. ධර්මිෂ්ඨකම් කිරීමත්, කරුණාවට ප්‍රේමවීමත් නුඹේ දෙවියන්වහන්සේ වෙත යටහත් ලෙස හැසිරීමත් මිස ස්වාමීන්වහන්සේ නුඹෙන් ඉල්ලන්නේ වෙන කුමක්ද?” (මීකා 6:8). අප විසින් චරිත ගුණාංගවලින් යමක් පිළිබිඹු කළ යුතු නම් ඒ ප්‍රේමය වන අතර සාධාරණත්වය සහ දයාව ප්‍රේමය කරණකොට හටගන්නා අතිශයින් වැදගත් වන කරුණුය.

`වර්තමානයේදී පවා පවතින්නාවූ දූෂිත වූ මානව සාධාරණත්වයේ උදාහරණ මොනවාද? එසේ නම් දෙවියන්වහන්සේගේ සම්පූර්ණ සාධාරණත්වය ඉල්ලා අපට හඬ නොනගා සිටීමට හැකිද?`