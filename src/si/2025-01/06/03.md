---
title:  දෙවියන්වහන්සේ සම්පූර්ණයෙන්ම යහපත්ය, ධර්මිෂ්ඨය
date:   03/02/2025
---

දෙවියන්වහන්සේ පහසුවෙන්ම යුක්තියට ප්‍රේම කරන බව පවසමින්, මිනිසුන් කැඳවා යුක්තියට ප්‍රේම කරන්නැයි ඉල්ලා සිටින්නේ නැත. නමුත් දෙවියන්වහන්සේ සම්පූර්ණ ලෙස, කිසිසේත් නොසැලී මෙම ගුණාංග උසස් කොට දක්වා සිටින සේක. ශුද්ධ ලියවිල්ලෙහි උගන්වනු ලබන්නේ දෙවියන් වහන්සේ සම්පූර්ණයෙන්ම ශුද්ධ බවත්, විශ්වාසවන්ත බවත්, ධර්මිෂ්ඨ සහ ප්‍රේමණීය බවත්ය. ප්‍රේමණීය වූද, ධර්මිෂ්ඨවූද සහ සාධාරණවූද දේ සැමවිටම කරනු ලබන්නේ දෙවියන්වහන්සේ පමණක්ය. උන්වහන්සේ කිසිවිටක කිසි වරදක් කරන්නේ නැත.

`ද්විතීය කථාව 32:4 සහ ගීතාවලිය 92:15. මෙම ඡේද තුළින් දෙවියන්වහන්සේගේ විශ්වාසවන්තකම සහ ධර්මිෂ්ඨකම පිළිබඳව උගන්වන්නේ කුමක්ද?`

මෙම සහ වෙනත් බොහෝ පාඨවල සඳහන්ව ඇත්තේ දෙවියන්වහන්සේ සාධාරණ බවත් ප්‍රේමණීය බවත්ය. “උන්වහන්සේ තුළ කිසි අධර්මිෂ්ඨකමක් නැත” (ගීතාවලිය 92:15; ගීතාවලිය 25:8; ගීතාවලිය 129:4 සමග සංසන්දනය කරන්න).  දෙවියන්වහන්සේ “කිසි අධර්මිෂ්ඨ කමක් නොකරන සේක. නොවරදවා උදයක් පාසා උන්වහන්සේ තමන්ගේ විනිශ්චය එළියට ගෙනෙන සේක; නුමුත් අධර්මිෂ්ඨයාට ලජ්ජාව නොදැනෙයි. දෙවියන්වහන්සේගේ චරිත ස්වභාවයේත්, අසාධාරණයට ප්‍රියකරන අයගේ ස්වභාවයේත් ඇති සෘජු වෙනස දෙස අවධානය යොමු කරන්න

සියළුදෙනාට යහපත් දෙය කුමක්දැයි දෙවියන්වහන්සේට මනා අවබෝධයක් තිබෙන අතර, සියළුදෙනා උදෙසා යහපත අපේක්ෂා කරනසේක. අදාළ සියල්ලන් හට විශිෂ්ට ප්‍රතිඵල අත්කර දීම පිණිස උන්වහන්සේ නිතර ක්‍රියා කරන සේක.

`ගීතාවලිය 9:7, 8 සහ ගීතාවලිය 145:9-17 කියවන්න. මෙම පාඨ තුළින් දෙවියන් වහන්සේ පිළිබඳව උගන්වනු ලබන්නේ කුමක්ද?`

බයිබලයෙහි සඳහන් වන දෙවියන්වහන්සේ, “ධර්මිෂ්ඨ විනිශ්චය-කාරයෙකි” (ගීතාවලිය 7:11), නපුර උන්වහන්සේ වෙත නොරඳන්නේය (ගීතාවලිය 5:4). 1 යොහන් 1:5 උගන්වන ආකාරයට, “දෙවියන්වහන්සේ ආලෝකය බවත්, උන්වහන්සේ තුළ කිසිම අන්ධකාරයක් නැති බවත්ය.” දෙවියන්වහන්සේ සම්පූර්ණයෙන්ම යහපත් වනවා පමණක් නොව, යාකොබ් 1:13ට අනුව, “දෙවියන්වහන්සේ නපුරෙන් පරීක්ෂා කරනු ලබන්ට නුපුළුවන” (හබක්කුක් 1:13 සමග සංසන්දනය කරන්න).

මේ සියල්ලේදී, දෙවියන්වහන්සේගේ යහපත්කම සහ උන්වහන්සේගේ තේජස බෙදා වෙන්කළ නොහැකි පරිදදෙන් එකට බැඳී පවතී. බොහෝ අය බලයට තදින් ඇලුම් කරන නමුත්, දෙවියන්වහන්සේ සියළු බලයෙන් පූර්ණ වුවද, උන්වහන්සේ උන්වහන්සේගේ බලය ක්‍රියාත්මක කරන්නේ සාධාරණවූද, ප්‍රේමණීය වූද ආකාරයටය. මෝසෙස්, “ඔබවහන්සේගේ තේජස මට පෙන්වුව මැනව”යි කීවිට උන්වහන්සේද, “මම  මාගේ සියලු ගුණවත්කම් නුඹ ඉදිරිපිටින් යන්ට සලස්වමි”යි දෙවියන්වහන්සේ පැවසීම කිසිසේත් අහඹු සිදුවීමක් නොවේ (නික්මයාම 33:18, 19).

`මෙතරම් යහපත්වූ දෙවි කෙනෙකු, මේ තරම් නපුරක් මෙලොව පවතින්නට ඉඩ හැරියේ මන්ද? පංතියේදී ඔබේ පිළිතුර සාකච්ඡා කරන්න.`