---
title:  පසුතැවිලිවන්නාවූ දෙවියන්වහන්සේ?
date:   05/02/2025
---

දෙවියන්වහන්සේට “පසුතැවිලිවීමට” හැකිද? එය එසේ නම්, ඉන් අර්ථගැන්වෙන්නේ කුමක්ද? අප දැක ඇති පරිදි දෙවියන්වහන්සේගේ චරිත ගුණාංග කිසිවිටෙක වෙනස් වන්නේ නැත. එනමුත් දෙවියන්වහන්සේ “පසුතැවිලි වන බවත්, “අනුකම්පාව” දක්වන බවත් ඇතැම් බයිබල් පාඨවල සඳහන්වේ. අවම වශයෙන්, මනුෂ්‍යයන් අතරේ තිබෙන අවබෝධය අනුව, පසුතැවිලි වීමට නම්, වරදක් කොට තිබිය යුතුය. එය එසේ නම්, දෙවියන් වහන්සේ “පසුතැවිලිවනවා” යනුවෙන් ඇතැම් බයිබල් පාඨ සඳහන් කිරීමේ පදනම කුමක්ද?

`නික්මයාම 32:14 කියවන්න. එය යෙරමියා 18:4-10 සමග සංසන්දනය කරන්න. දෙවියන්වහන්සේගේ “පසුතැවිලි වීම” පිළිබඳව සඳහන්ව ඇති මෙම පාඨ තුළින් ඔබට ඇතිවන අවබෝධය කුමක්ද?`

බයිබලයෙහි නොයෙක් ස්ථානවල දෙවියන්වහන්සේ අනුකම්පාව දක්වා, මනුෂ්‍යයන් පසුතැවිලිවීමෙන් හෝ මිනිසුන් විසින් කරනු ලැබූ මැදිහත්වීම කරණකොටගෙන උන්වහන්සේගේ තීරණය වෙනස් කරගත් බව සඳහන්වේ. ජනතාව ඔවුන්ගේ නපුරු මාර්ගවලින් ඉවත්වී සිටින්නේ නම්, උන්වහන්සේ ඔවුන්ට සැලසුම් කළ විනිශ්චයට භාජනය නොකරන බවට දෙවියන්වහන්සේ පොරොන්දුවී ඇත. මනුෂ්‍යයන් පසුතැවිලිවීම හේතුවෙන්, දෙවියන්වහන්සේ විසින් විනිශ්චය පැමිණවීම වෙනස් කිරීමේ තේමාව ලියවිල්ල පුරාවටම ඇති පොදු තේමාවකි.

`ගණන් කථාව 23:19 සහ 1 සාමුවෙල් 15:29 කියවන්න. දෙවියන්වහන්සේගේ “පසුතැවිලි වීම” හෝ “අනුකම්පාව දැක්වීම” පිළිබඳව මෙම පාඨ තුළින් උගන්වනු ලබන්නේ කුමක්ද?`

පහත සඳහන් බයිබල් පාඨ පැහැදිලිව පවසන්නේ, දෙවියන්වහන්සේ “තැවෙන්නට මනුෂ්‍යයෙකු නොවන බවත් (1 සාමුවෙල් 15:29) සහ “බොරු කියන්ට දෙවියන්වහන්සේ මනුෂ්‍යයෙක්වත් තැවෙන මනුෂ්‍ය පුත්‍රයෙක්වත් නොවන සේක. උන්වහන්සේ කී දේ නොකරන සේක්ද? උන්වහන්සේ කථා කළදේ ඉෂ්ට නොකරන සේක්ද? (ගණන් කථාව 23:19). මෙම පාඨ බයිබලයේ වෙනත් ස්ථානවල ඇති පාඨ සමග සංසන්දනය කරමින් කියවන විට අවබෝධ වන්නේ, දෙවියන්වහන්සේ කිසිසේත් “තැවෙන්නේ” නැති බව නොව, එනමුත් මනුෂ්‍යයන් සිදුකරන ආකාරයට උන්වහන්සේ “තැවෙන්නවත්” “අනුකම්පාව” දක්වන්නේවත් නැති බවය. එනමුත්, දෙවියන්වහන්සේ සෑමවිටම උන්වහන්සේගේ පොරොන්දු ඉටුකරන සේක, මනුෂ්‍යයා පසුතැවිල්ලට පත්වූ විට උන්වහන්සේ ඊට උචිත පරිදදෙන් යම් යම් වෙනස්කම් ඇතිකරන සේක. සැමවිටම උන්වහන්සේ එසේ කරනුයේ, උන්වහන්සේගේ යහපත්කම සහ උන්වහන්සේගේ වචනයට අනුකූලවය. දෙවියන්වහන්සේ උන්වහන්සේගේ විනිශ්චයේදී අනුකම්පාව දක්වන්නේ, උන්වහන්සේගේ චරිත ගුණාංග, යහපත්වූද, ධර්මිෂ්ඨවූද, ප්‍රේමණීය වූද සහ කරුණාවන්ත වූද ඒවා වන බැවිනි.

`දේව “අනුකම්පාව” (තැවෙනවා) පිළිබඳව බයිබලයෙහි පෙන්වා දී අති වැදගත්කම කුමක්ද? දෙවියන්වහන්සේ අව්‍යාජ අන්තර් සබඳතා ඇති කරගැනීමේදී අfන්‍යාන්‍ය වශයෙන් එකඟතාවයන්ට පැමිණිය යුතු වන හෙයින්, දෙවියන්වහන්සේගේ චරිත ස්වභාවයේ නිත්‍ය භාවය පිළිබඳව මින් ගම්‍ය වන්නේ කුමක්ද?`