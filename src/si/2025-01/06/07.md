---
title:  වැඩිදුර අධ්‍යයනය සඳහා
date:   07/02/2025
---

කියවන්න, Ellen G. White, "God's Love for Man," pp. 9–15, in Steps to Christ.

දේව වචනය උන්හන්සේගේ චරිතය විදහා පායි. තමන්වහන්සේගේ අනන්ත ප්‍රේමය හා දයාව ගැන උන්වහන්සේ ප්‍රකාශ කළසේක. “ඔබගේ තේජස මට පෙන්වුව මැනවයි මෝසෙස් යාච්ඤා කළ විට, මම මාගේ සියලු ගුණවත්කම නුඹ ඉදිරිපිටින් යන්ට” සලස්වන්නෙමියි ස්වාමීන්වහන්සේ පිළිතුරු දුන්සේක. නික්මයාම 33:18, 19. උන්වහන්සේගේ තේජස මෙසේ විය. “ස්වාමීන්වහන්සේ ඔහු ඉදිරිපිටින් වඩිමින්: ස්වාමීන්වහන්සේය, ස්වාමීන්වහන්සේය, උන්වහන්සේ අනුකම්පාවෙන් පූර්ණවූ දයාවන්තවූ උදහස්වීමට ප්‍රමාද වන්නාවූ අධිකතර කරුණාව සහ සැබෑකමද ඇත්තාවූ දෙවිකෙනෙක්ය. උන්වහන්සේ දහස් ගණනකට කරුණාව පෙන්වන සේක; අයුතුකමත්, අපරාධයත්, පාපයත් ක්ෂමා කරනසේක” (නික්මයාම 34:6, 7). උන්වහන්සේ “ඉවසිලිවන්තවූ” “කරුණාවට ප්‍රියවන” තැනැන්වහන්සේය. යෝනා 4:2; මීකා 7:18.

දෙවියන්වහන්සේ අපගේ සිත් තමන්වහන්සේ තුළට සම්බන්ධ කරවාගෙන ඇත්තේ ස්වර්ගයේද, පොළොවේද ප්‍රකාශ වන ගණන් කළ නොහැකි තරම් විශාල ආශිර්වාද සමූහයකිනි. සොබාදහමේ අලංකාරය මගින්ද, මිනිස් සිතට කැපී පෙනෙන ගැඹුරුවූ මෘදුවූ ලෞකික බන්ධනය කරණකොටගෙනද අපට ප්‍රකාශ වීම උන්වහන්සේගේ ආශාවය. එහෙත් මේවා උන්වහන්සේගේ ප්‍රේමය නියෝජනය කරන්නේ අසම්පූර්ණ ලෙසිනි. මෙපමණ මහත් සාක්ෂීන් රාශියකින් වටකරනු ලැබ සිටියද, යහපත්කමේ සතුරා මිනිස් සිත කොපමණ අන්ධ බවට පත්කර ඇත්තේදයත්, ඔවුනට දෙවියන්වහන්සේ දැක්වෙන්නේ රෞද්‍ර වූ කමා නොකරන්නාවූ කෙනෙකු හැටියටය. අචල යුක්තිය උන්වහන්සේගේ ප්‍රධාන ගුණාංගය හැටියට පිළිගැනීමටද උන්වහන්සේ තද පරුෂ විනිශ්චයකාරයෙකු හා කර්කෂ ණය හිමියෙකු හැටියට ඒත්තු ගැනීමටද සාතන් මිනිස් ජාතියට මගපෙන්වා ඇත. මිනිසාගේ වරද සොයමින් ඔවුනට දැඩි දඬුවම් පැමිණවීමට ආශාවෙන් ඔවුන් දෙස බලා සිටින කෙනෙකු හැටියට මැවුම්කාරයාණන් මිනිසාට නිරූපණය කර දැක්වීම ඔහුගේ අදහසයි. දෙවියන්වහන්සේගේ අසීමිත ප්‍රේමය ලෝකයාට විදහාපාමින්, උන්වහන්සේ ගැන ඔවුන් තුළ පැවති ඒ අඳුරු ඡායාවන්, මිනිස් චිත්තයෙන් මකා දමනු පිණිස යේසුස් ක්‍රිස්තුස්වහන්සේ මෙලොවට පැමිණ මනුෂ්‍යයන් අතර වාසය කළසේක. —Ellen G. White, Steps to Christ, pp. 10, 11.

**සාකච්ඡා කිරීම සඳහා ප්‍රශ්න**:

`දෙවියන්වහන්සේගේ මහිමය, උන්වහන්සේගේ යහපත්කම සමග එකට බැඳී ඇති බව අවබෝධ කරගැනීමට ඉතා වැදගත්වන්නේ ඇයි? ප්‍රේමය සහ දෙවියන් වහන්සේගේ චරිත ස්වභාවයන්ගෙන් තොරවූ, බලය පමණක් වැදගත්සේ හුවා දක්වන, තේජස පිළිබඳ දේව ධර්මය ඉගැන්වීමක් නිවැරදි කරන්නේ කෙසේද?`

`දෙවියන්වහන්සේගේ යහපත්කම පිළිබඳව ඔබ කවදා හෝ ප්‍රශ්න කර තිබෙනවාද? දෙවියන්වහන්සේව අනුගමනය කරනවා යයි පවසන ඇතැම් අය ක්‍රියාකරන අන්දම හේතුවෙන් හෝ ලෝකයේ ඇති සියළු නපුර හේතුවෙන්, දෙවියන්වහන්සේගේ යහපත් බව ප්‍රශ්න කළාවූ කිසිවෙකු පිළිබඳව ඔබ දන්නවාද? එම ප්‍රශ්නය ඔබටම පැන නැගුණ විට ඔබ විසඳුමක් කරා එළඹෙන්නේ කෙසේද, එමෙන්ම, දෙවියන්-වහන්සේගේ යහපත්කම පිළිබඳව කැළඹීමට පත්ව සිටින කෙනෙකු හට ඔබ පිහිටවන්නේ කුමන අයුරින්ද? ලබන සතියේ පාඩම දෙස බලන්න.`

`සඳුදාට යෙදී තිබූ පාඩමේ ප්‍රශ්නයට තව වැඩි විස්තර එකතු කරන්න. දැනට පවතින නපුර පිළිබඳව, මහත් අරගලය නමැති යථාර්ථය තුළින් අපට අවබෝධ කරගත හැක්කේ කෙසේද?`