---
title:  දෙවියන්වහන්සේගේ නොවෙනස්වන චරිත ස්වභාවය
date:   04/02/2025
---

`මලාකි 3:6 සහ යාකොබ් 1:17 කියවන්න. දෙවියන්වහන්සේගේ චරිත ස්වභාවය පිළිබඳව මෙම පාඨ තුළින් දක්වන්නේ කුමක්ද?`

මලාකි 3:6හි දෙවියන්වහන්සේ ප්‍රකාශ කර සිටින්නේ, “ස්වාමීන්වහන්සේ වන මම වෙනස් නොවෙමි.” මෙම පාඨය කියවන්නාවූ ඇතැමෙක් නිගමනයකට පැමිණෙන්නේ දෙවියන්වහන්සේ කිසිම හේතුවකට, කිසිම අන්දමකට වෙනස් නොවන බව වන නමුත්, මෙම පදයෙහි ඉතිරි කොටස් කියවීමේදී වැටහෙනුයේ, දෙවියන්වහන්සේගේ නොවෙනස්වන ස්වභාවය අදාළ වන්නේ උන්වහන්සේගේ චරිත ස්වභාවයට වන බවය. එම පාඨය අවසානය තෙක් කියවීමේදී අවබෝධ වන්නේ, සම්බන්ධතාවයන් ගොඩනගා ගැනීමේදී දෙවියන්වහන්සේට වෙනස් විය හැකි බව වන අතර, ඒ පිළිබඳව දෙවියන්වහන්සේ පවසා ඇත්තේ, “එබැවින් යාකොබ්ගේ පුත්‍රයෝ වූ නුඹලා විනාශ නොවී සිටින්නහුය” ඊළඟ පාඨයේ, දෙවියන්වහන්සේ, උන්වහන්සේගේ ජනතාවට ප්‍රකාශකර සිටින්නේ, ‘මා වෙතට හැරී එන්න, මමත් නුඹලා වෙතට හැරී එන්නෙමි” (මලාකි 3:7) යනුවෙනි.

එබැවින්, දෙවියන්වහන්සේ, උන්වහන්සේගේ මැවිල්ල සමග අfන්‍යාන්‍ය සබඳතාවයක් කරා පැමිණෙන අතර, එම අfන්‍යාන්‍ය සබඳතා සහ වෙනත් සියළුම කරුණු කාරණා වලදී, දෙවියන්වහන්සේගේ චරිත ගුණාංග ස්ථාවරව පවතී. යාකොබ් පොතේ (1:17) මෙය මෙසේ සනාථ කොට ඇත, “සෑම යහපත් දීමද, සෑම සම්පූර්ණ දීමනාවද, කිසි වෙනස්වීමක්වත්, හැරීමේ ඡායාවක්වත් නැත්තාවූ ආලෝකවල පියාණන්වහන්සේ කෙරෙන් ඉහළින් බැස එන්නේය” දෙවියන්වහන්සේ නපුරේ මූලාශ්‍රයද නොවේ.

මෙම ස්ථානයේ මෙන්ම ශුද්ධ ලියවිල්ලේ වෙනත් ස්ථානවලද නැවත, නැවත උගන්වා ඇත්තේ, දෙවියන්වහන්සේගේ චරිත ස්වභාවය වෙනස් නොවන බවය. එනමුත්, දෙවියන්වහන්සේට උන්වහන්සේගේ මැවිල්ල සමග සම්බන්ධතාවයන් ගොඩ නගා ගැනීමට හැකියාව ඇතිසේම, උන්වහන්සේ ඔවුන් සමග සබඳතා ගොඩ නගා ගන්නාසේක. මැවිල්ල සමග දෙවියන්වහන්සේ ප්‍රතිචාර දක්වන්නේ සෑමවිටම ප්‍රේමයෙන් සහ සාධාරණකමින් යුක්තවය.

`2 තිමෝති 2:13; තීතස් 1:2 සහ හෙබ්‍රෙව් 6:17, 18. දෙවියන්වහන්සේ පිළිබඳව මෙම පාඨ තුළින් උගන්වනු ලබන්නේ කුමක්ද?`

දෙවියන්වහන්සේ උන්වහන්සේ කළ කී දේ ප්‍රතික්ෂේප කරන්නේ නැත; දෙවියන්වහන්සේ කිසිවිටෙක බොරු කියන්නේ නැත; දෙවියන්වහන්සේගේ පොරොන්දු කඩා බිඳ දැමිය නොහැක. බයිබලයෙහි සඳහන් දෙවියන්වහන්සේ (ක්‍රිස්තුස්වහන්සේ තුළ) කුරුසිය මත ස්වකැමැත්තෙන්ම පූජාවූ දෙවියන් වහන්සේ වන බැවින් අපට විශ්වාසයෙන් යුතුව සිටීමට පුළුවන. උන්වහන්සේ කෙරෙහි පැකිලීමකින් තොරව විශ්වාසයක් තැබිය හැකි වන අතර, අපට අනාගතය කෙරෙහි බලාපොරොත්තු සහිතව විශ්වාසයෙන් යුතුව සිටිය හැකි වන්නේ, හෙබ්‍රෙව් 13:8හි සඳහන්වන පරිදි, “යේසුස් ක්‍රිස්තුස්වහන්සේ ඊයෙත් අදත් සදාකාලයටත් එකාකාරවය” යනුවෙන් ලියවිල්ලේ අන්තර්ගත වන බැවිනි.

`ඔබේ ජීවිතයේ බොහෝ දේවල් නරක අතට හැරුනත්, දෙවියන්වහන්සේගේ යහපත්කම පිළිබඳව විශ්වාසය තබන්නට ඔබ ඉගෙන ගන්නේ කෙසේද? දෙවියන්වහන්සේ කෙරෙහි විශ්වාසය තබනු පිණිස සහ උන්වහන්සේගේ යහපත්කම කෙරෙහි දැඩි භක්තියකින් සිටීම පිණිස, කුරුසිය මත සිටිනා දෙවියන්වහන්සේගේ රූපකය ඔබට පිහිට වන්නේ කුමන ආකාරයකින්ද?`