---
title:  “අප නොදන්නා බොහෝ දේවල් ඇත”
date:   10/02/2025
---

ප්‍රේමය මගින් නපුර ජයගැනීමෙන් ඉතිහාසයෙහි අවසානය පැමිණෙනු ඇත. එතෙක් සිතට වද දෙන ප්‍රශ්න බොහොමයක් තිබෙනු ඇත. යමෙකුට උපකාරයක් වන ආකාරයෙන් නපුරේ ගැටළුව පිළිබඳව සිතා බලා ඒ සම්බන්ධයෙන් අපට කථා කළ හැක්කේ කෙසේද?

`යෝබ් 38:1-12 කියවන්න. නපුර පිළිබඳව වන ගැටළුව සම්බන්ධයෙන්, දෙවියන් වහන්සේ යෝබ්ට දුන් පිළිතුර තුළින්, අපට ලද හැකි සත්‍යය කුමක්ද? තිරය පිටුපස වන සිද්ධීන් පිළිබඳව අප දන්නාවූ හෝ නොදන්නාවූ මට්ටම කුමක්ද?`

මෙම ජවනිකාවේදී, යෝබ් අතිශයින් දුක් විඳ ඇති බැවින්, ඔහු ඔහුගෙන්ම ප්‍රශ්න කරනු ලබන්නේ, මෙතරම් නපුරක් සහ මෙතරම් පීඩාවක් ඔහුටම පැමිණියේ මන්ද කියාය. ස්වර්ගයේ විනිශ්චය ශාලා තුළ පසුබිමේ වූ ක්‍රියාකාරකම් හරි හැටි නොදැන, ඔහුගේ ප්‍රශ්න පිළිබඳව විචාරනු පිණිස දෙවියන් වහන්සේ සමග හමුවක් ඔහු ඉල්ලා සිටියේය (යෝබ් 1, 2 බලන්න).

යෝබ් උදෙසා දෙවියන්වහන්සේගේ ප්‍රතිචාරය සිත් ඇදගන්නා සුළුය. “එවිට ස්වාමීන්වහන්සේ කුණාටුවේ සිට යෝබ්ට උත්තර දෙමින් මෙසේ කීසේක: අනුවණ වචන වලින් මන්ත්‍රණය අඳුරු කරන මොහු කවුද? (යෝබ් 38:1, 2). එක් පරිවර්තනයක මේ ආකාරයෙන් සඳහන් කර ඇත. “ඔබේ දැනුම ඉතා අල්පව පවතිද්දී, ඔබ ඔය තරම් කථා කරන්නේ ඇයි?” (යෝබ් 38:2). තවද, දෙවියන්වහන්සේ තවත් වචන එකතු කරමින්, “මා පොළොව පිහිටෙවූ කළ නුඹ කොතැන සිටියෙහිද? නුඹ දන්නෙහි නම් කියන්න” යනුවෙන් පැවසූ සේක (යෝබ් 38:4).

`යෝබ් 42:3 කියවන්න. අප සිටින තත්ත්වය පිළිබඳව මනා අවබෝධයකින් සිටිය යුතු බට, යෝබ්ගේ ප්‍රතිචාරය තුළින් අප ලැබිය යුතු ආලෝකය කුමක්ද?`

යෝබ් සඳහා වූ දෙවියන්වහන්සේගේ ප්‍රතිචාරය තුළින්, උන්වහන්සේ යෝබ්ට පැහැදිලි කළේ යෝබ් නොදන්නාවූද, ඔහුට අවබෝධ කරගත නොහැකි වූද, බොහෝ දේවල් ඇති බවය. යෝබ් මෙන්ම අපද නිහතමානීව අවබෝධ කරගත යුත්තේ, මේ ලෝකයේ බොහෝ දේවල් සිදුවෙමින් පවතින බවත්, තවත් බොහෝ දේවල් තිරය පිටුපස සිදුවන බවත්, ඉන් බොහෝ දේ අප නොදන්නා බවත්ය. අපගේ ප්‍රශ්න වලට පිළිතුර අප නොදැන සිටීමෙන්, එම ප්‍රශ්න වලට නිසි පිළිතුරක් නැත යන්න අදහස් නොවන අතර, යම්කිසි දිනක ගැටළු නිරාකරණය නොවේ කියාවත් අදහස් නොකෙරේ. එතෙක් අප විසින් දෙවියන්වහන්සේගේ යහපත්කම කෙරෙහි විශ්වාසය තබමින් සිටිය යුතු අතර නොයෙක් ආකාරයෙන් උන්වහන්සේගේ යහපත් බව අපට එළිදරව් කොට ඇත.

ඕනෑම දෙයක් පිළිබඳව අප දන්නේ කොපමණ සුළු ප්‍රමාණයක් නොවේදැයි සිතා බලන්න. එසේ නම්, අප විසින් අතිශයින් දුෂ්කර වූ නපුර සහ දුක්විඳීම වැනි විෂය පථයන් තුළ පවතින්නාවූ පිළිතුරු සපයා නොමැති ප්‍රශ්න සමග ජීවත්වීමට හුරු විය යුත්තේ ඇයි?