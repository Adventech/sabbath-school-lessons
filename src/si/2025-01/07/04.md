---
title:  සංශයවාදී දේවවාදියා (සැකසහිත දේවවාදියා)
date:   11/02/2025
---

යෙසායා 58:8, 9හි දෙවියන්වහන්සේ ප්‍රකාශ කරන්නේ, “මක්නිසාද, මාගේ යෝජනා නුඹලාගේ යෝජනා නොවේය. නුඹලාගේ මාර්ගද මාගේ මාර්ග නොවේය... අහස පොළොවට වඩා උස්ව තිබෙන්නාක් මෙන්, මාගේ මාර්ගය නුඹලාගේ මාර්ගවලටත්, මාගේ යෝජනා නුඹලාගේ යෝජනා වලටත් වඩා උසස්ව තිබේ.”

දෙවියන්වහන්සේගේ යෝජනා අපේ ඒවාට වඩා අතිශයින් උසස්ය. ඉතිහාසය උදෙසා වන දෙවියන්වහන්සේගේ සැලසුම් වල සංකීර්ණ භාවය පිළිබඳව අපට සිතා ගන්නටවත් නොහැක. කරුණු මෙසේ වන බැවින්, යම්කිසි දෙයක් දෙවියන්වහන්සේ විසින් කිරීමට හෝ නොකර සිටීමට තීරණයක් ගත් විට, ඒ සඳහා වන හේතු අප විසින් දැනගත යුතුයයි ස්ථාවරයක් අපට ගත හැක්කේ කෙසේද?

අප දන්නේ කොතරම් සුළු ප්‍රමාණයක්ද යන අදහසින් යුක්තව නපුර පිළිබඳව වන ගැටළුවට ප්‍රවේශවීම “සැකසහිත දේව වාදය” (සංශයවාදී දේවවාදියා) වශයෙන් හැඳින්වේ. සංශයවාදී දේවවාදයට අනුව, දෙවියන් වහන්සේ යම්කිසි දෙයක් කරන්නේ නම්, ඒ සඳහා උන්වහන්සේට හොඳ හේතු තිබෙන බවත්, අපගේ බුද්ධියේ හීන මට්ටම හේතුවෙන්, උන්වහන්සේ කරන කටයුතුවලට හේතු දැක්වීම අප විසින් අපේක්ෂා නොකළ යුතු බවත්ය. සංශයවාදී දේවවාදියා සැක මතු කරන්නේ, මේ ලෝකයේ පවතින නපුර සම්බන්ධයෙන් දෙවියන්වහන්සේ ක්‍රියාකරන හේතු සහ අන්දම පිළිබඳව සම්පූර්ණ අවබෝධයෙන් ක්‍රියාකිරීමට සීමිතවූ මනුෂ්‍ය බුද්ධියට ඇති හැකියාව පිළිබඳවය. උදාහරණයක් ලෙස ගත් කළ, අප අවට ඇති වාතයේ විෂබීජ පාවෙනවා අපගේ දෑසට දැකිය නොහැකි වන බැවින්, වාතයේ විෂබීජ පාවෙන්නේ නැත යන නිගමනයට පැමිණීමට අපට නුපුළුවන. එමෙන්ම, යම්දෙයක් සඳහා දෙවියන්වහන්සේගේ හේතු කාරණා යමෙක් නොදන්නා බැවින්, දෙවියන් වහන්සේට යහපත් හේතු කාරණා නැතැයි යන නිගමනයට පැමිණීමට සුදුසු නොවේ.

`ගීතාවලිය 73 කියවන්න. ගීතිකාකරු ඔහු වටා තිබූ නපුර සහ අසාධාරණය පිළිබඳව ප්‍රවේශයක් ගත්තේ කෙසේද? ඔහුගේ වටහාගැනීම වෙනත් දර්ශන පථයකට ගෙන යනු පිණිස ඔහු දකින්නේ කුමක්ද?`

ලෝකයේ ඇති නපුර කෙරෙහි ගීතිකාකරු දැඩිසේ කැළඹිල්ලකට පත්ව සිටියේය. ඔහු, අවට බැලූ විට දුටුවේ දුෂ්ටයින් සඵල වන අන්දමය. සියළු දේ අයුක්තිසහගත සහ අසාධාරණ බව දුටුවේය. ඒවාට සුදුසු පිළිතුරක් ඔහුට නොතිබුණි. දෙවි කෙනෙක් පිළිබඳව විශ්වාස කිරීම හෝ දෙවි කෙනෙකුට සේවය කිරීම පලක් ඇති දෙයක්දැයි ඔහු කල්පනා කළේය. එනම්, එතෙක් ඔහු දේව මණ්ඩපය දෙස බැලුවේය.

නපුර පිළිබඳව වන ගැටළුවට පිළිතුරු සෙවීමේදී විසඳුමේ කොටසක් දේව මණ්ඩපය තුළින් හමුවිය “ එනම් ධර්මිෂ්ඨ වූ විනිශ්චයකරුවකු සිටින බවද, එතුමාට සුදුසු යයි හැඟෙන කාල වකවානුවකදී යුක්තිය සහ විනිශ්චය ගෙනෙනු ලබන බවත්ය.

`ඇඩ්වෙන්ටිස්ට්වරුන් විශ්වාස කරන අන්දමට විනිශ්චය සහ මණ්ඩපය පිළිබඳ වන ඉගැන්වීම් තුළින්, නපුර පිළිබඳව වන ගැටළුව කෙරෙහි කිසියම් ආලෝක කිරණක් යොමු කරන්නේ කෙසේද? වර්තමානයේදී අපට බොහෝ ප්‍රශ්න ඇති නමුත්, ඉතිහාසයේ පූර්ණ විස්තර සහ අවසානයේදී දෙවියන්වහන්සේගේ සාධාරණ විනිශ්චය සිදුකරන බව දැන සිටීම ඔබට ප්‍රයෝජනවත් වේද?`