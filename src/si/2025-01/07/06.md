---
title:  ප්‍රේමය සහ නපුර?
date:   13/02/2025
---

දෙවියන්වහන්සේ උන්වහන්සේගේ මැවිල්ලට නිදහස් කැමැත්ත දී ඇත්තේ එය ප්‍රේමයට අතිශයින් අවශ්‍ය වන බැවිනි. මෙම නිදහස් කැමැත්ත වැරදි ලෙස භාවිතා කිරීම නපුරේ හේතුවයි. තවද, පිළිතුරු සැපයිය යුතු ප්‍රශ්න බොහොමයක් ඇත. දෙවියන්වහන්සේ ප්‍රබල ලෙස නපුරට ද්වේෂ කළත්, උන්වහන්සේ කලකට නපුරට පැවතීමට ඉඩ හරින්නේ, එය එකවරම ඉවත් කළහොත් ප්‍රේමයද ඒ නිසා ඉවත් විය හැකි අතර, නියමිත කාලයට පෙර එය ඉවත් කිරීමෙන් ප්‍රේමය සඳහා අවශ්‍යවන විශ්වාසයද පළුදු විය හැක.

“දෙවියන්වහන්සේව වරදවා තේරුම් ගැනීමෙන් පොළොව අන්ධකාර විය. අන්ධකාරය ආලෝකමත් කරනු ලබන පිණිසද, ලෝකය නැවත දෙවියන් වහන්සේ වෙතට ගෙන එන පිණිසද සාතන්ගේ රැවටිලිකාර බලය බිඳ දමනු ලැබිය යුතුය. මෙය බලහත්කාරයෙන් කළ නොහැක. බලහත්කාරය දෙවියන් වහන්සේගේ රාජ්‍යයේ ප්‍රතිපත්ති වලට විරුද්ධය; උන්වහන්සේ ආශාවන්නේ ප්‍රේමයේ සේවයට පමණය; ප්‍රේමයට අණදීමට බැරිය; බලහත්කාරයෙන් එය දිනාගැනීමට නුපළුවන. ප්‍රේමය පුබුදුවනු ලබන්නේ ප්‍රේමයෙන් පමණක්මය. දෙවියන්වහන්සේ දැනගැනීම නම් උන්වහන්සේට ප්‍රේම කිරීමය; උන් වහන්සේගේ චරිතය සාතන්ගේ චරිතයට පටහැනිව ප්‍රකාශ විය යුතුය. —Ellen G. White, The Desire of Ages, p. 22.

නිදහස් කැමැත්තකින් තොරව ප්‍රේමය පැවතිය නොහැක; දෙවියන් වහන්සේ ප්‍රේමය නම්, දෙවියන්වහන්සේට ප්‍රේමය හෝ ප්‍රේමය සඳහා වන නිදහස අහෝසි කර දැමීමට කිසිසේත්ම නුපුළුවන. යමෙක් මෙසේ උපකල්පනය කළහොත්, එනම් අපට දෙවියන්වහන්සේට මෙන් අග සිට මුල දක්වා දැනගැනීමට හැකි නම්, උන්වහන්සේ අපේ නිදහස ඉවත් කරනවාට අප අකමැති වන්නෙමු. අවසාන වශයෙන් ගත් කළ, ප්‍රේමයක් නැති විශ්වයක් තුළ ජීවත්වන්නට උවමනා වන්නේ කාටද?

`රෝම 8:18 සහ එළිදරව් 21:3, 4 කියවන්න. අපේ ලෝකයේ මෙතරම් නපුරක් තිබෙන නමුත්, මෙම පාඨ තුළින් දෙවියන්වහන්සේගේ යහපත්කම් කෙරෙහි අපට ඇති විශ්වාසය ඇති කරගන්නේ කෙසේද?`

අපට අන්ධකාරය හේතුවෙන් විනිවිදව දැකිය නොහැකි වුවත්, දෙවියන්වහන්සේට අන්තිමයේ සිට මුල දක්වා හැක. යේසුස්වහන්සේ කෙරෙහි විශ්වාසය තැබූ සියල්ලන් හට ලැබෙන්නාවූ සදාකාලික ප්‍රීතිය පිළිබඳවද උන්වහන්සේට දැකිය හැක. රෝම 8:18ට අනුව, “මක්නිසාද මේ වර්තමාන කාලයේ දුක් වනාහි අප කෙරෙහි එළිදරව් කරනු ලබන්නාවූ මහිමයට සමාන කරනු ලබන්නට නොවටී” මෙම පුදුමාකාර පොරොන්දුව කෙරෙහි විශ්වාස කරනු පිණිස අවශ්‍යවන ඇදහිල්ල අපට තිබේද?

එමෙන්ම අතිශයින් පාරිශුද්ධ වූද, අතිශයින් ප්‍රතිෂ්ඨාපනය වූද, ප්‍රේමය සහ ප්‍රේමයට ආවේණික වූ නිදහස, අපට අහිමි නොකොට සිටීමෙන් යේසුස් වහන්සේ කුරුසිය මත අතිශයින් දුක් විඳීමට භාජනය වන බව දැන සිටියත් ප්‍රේමය හේතුවෙන් උන්වහන්සේ එය තෝරාගත් සේක. එනමුත් උන්වහන්සේ උන්වහන්සේට ගෙවන්නට සිදුවන මිල පිළිබඳව මනා අවබෝධයකින් යුතුව, අපට මෙම නිදහස දුන් සේක. මෙය අප ඉදිරියේ නිතර තබාගත යුතු වැදගත් සිතුවිල්ලක් වන්නේ ඇයි?

`දෙවියන්වහන්සේ විසින් අපට නිදහස් කැමැත්ත සපයා ඇති බැවින්, සිදුවන්නාවූ සියළු දේ වන්නේ දේව කැමැත්ත අනුව යන සංකල්පයෙන් අප ඉවත් වන්නේ කෙසේද?`