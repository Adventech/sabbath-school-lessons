---
title:  නිදහස් කැමැත්තේ ආරක්ෂාව
date:   12/02/2025
---

දෙවියන්වහන්සේගේ ක්‍රියා මාර්ග සහ සිතුවිලි අපට නිසි ලෙස අවබෝධ නොවන නමුත්, නපුර නම් ගැටළුව ආමන්ත්‍රණය කිරීමට පහසුවන පරිදි ශුද්ධ ලියවිල්ල මගින් යම් යම් කරුණු හෙළිදරව් කොට ඇත. නපුර නමැති තර්කානුකූල ගැටළු පිළිබඳව ක්‍රියාකිරීමේ එක් ප්‍රවේශයක්, ‘නිදහස් කැමැත්තේ ආරක්ෂාව’ වශයෙන් හැඳින්වේ.

නිදහස් කැමැත්තේ ආරක්ෂාව නමැති මතය මගින් පෙන්නුම් කරන්නේ, මවනු ලැබූ ජීවීන්, ඔවුන්ට තිබූ නිදහස් කැමැත්ත අනිසි ලෙස භාවිතා කිරීමෙන් නපුර එහි ප්‍රතිඵලයක් වූ බවය. එබැවින්, නපුර ඇතිවීම සම්බන්ධයෙන් දෙවියන් වහන්සේ මත වරද පැටවීම නුසුදුසු වන අතර, නපුර ඇතිවී ඇත්තේ, යහපත් හේතුවක් උදෙසා දෙවියන්වහන්සේ අපට දුන් නිදහස් කැමැත්ත අප විසින් වැරදි ලෙස භාවිතා කිරීමෙන් වන බවය. එසේ නම්, දෙවියන්වහන්සේ අපට එවැනි නිදහස් කැමැත්තක් දී ඇත්තේ ඇයි? මේ කරුණ සම්බන්ධයෙන් Cගීග ලුවිස් නමැත්තා වරක් මෙසේ ලියා ඇත්තේ, “නිදහස් කැමැත්ත” හේතුවෙන් නපුර කිරීමට හැකිවන නමුත්, ප්‍රේමය හෝ යහපත්කම, ප්‍රීතිය වැනි ගුණාංග තිබීම වටිනා දෙයක් බවට පත්කරන්නාවූ එකම දෙය බවට පත්වන්නේද එයමය කියාය. යන්ත්‍ර මෙන් ස්වයංව ක්‍රියාකරන ලෙස මේ ලෝකයේ ජීවීන්ව මවන ලද්දේ නම්, එවැනි ලොවක් මැවීමේ ඇති වැදගත්කම කුමක්දැයි හැඟී යනු ඇත. දෙවියන්වහන්සේගේ මැවිල්ලේ ඉතා උතුම් මැවිල්ල සඳහා ඔවුන් ප්‍රීතියෙන් සිටිනු දැකීම අපේක්ෂා කළ අතර, එවැනි ප්‍රීතියක් ඇතිවිය හැක්කේ එම මැවිල්ල නිදහස්ව, තම කැමැත්තෙන්ම උන්වහන්සේ සමග මෙන්ම එකිනෙකා සමග එක්සත්ව සිටියහොත් පමණි... තවද ඒ සඳහා ඔවුන් නිදහස්ව සිටිය යුත්තාහ.” —Mere Christianity (NewYork: MacMillan, 1960), p. 52.

`උත්පත්ති 2:16-17 කියවන්න. ආදම්ට සහ ඒවට දෙනු ලැබූ සදාචාරාත්මක නිදහස මෙම පාඨ තුළින් පෙන්නුම් කරන්නේ කුමන ආකාරයකින්ද?`

ආරම්භයේ සිට ඔවුන්ට නිදහස් කැමැත්ත තිබුණොත් මිස, ඔවුන්ට විධානය කිරීමෙන් පලක් තිබේද? ආදම් සහ ඒව තහනම් කළ පලතුර කෑ දවසේ පටන් අපේ ග්‍රහලෝකය නපුරෙන් පිරී පවතී. මනුෂ්‍යයාගේ වැටීමේ භූමිකාවට පසුව ඇති උත්පත්ති 4 වන පරිච්ඡේදය මගින් පෙන්නුම් කරන්නේ පාපයේ භයානක ප්‍රතිවිපාකයක් ලෙස වූ මිනී මැරීමක් හා තම සහෝදරයා විසින් ආබෙල්ව ඝාතනය කරනු ලැබීමයි. ආදම් සහ ඒව විසින්, ඔවුන් සතුව තිබූ නිදහස් කැමැත්ත වැරදි ආකාරයෙන් භාවිතා කිරීමේ හේතුවෙන් අප වසනා ග්‍රහලෝකයේ ඉතිහාසය කරා පාපය සහ නපුර ගෙන ආ අන්දම වැටීම පිළිබඳව වන වෘත්තාන්තය මගින් පැහැදිලිව විස්තර කරනු ලබයි.

නිදහස් කැමැත්ත තුළ ඇති සුචරිතවත් කැමැත්ත පිළිබඳව ශුද්ධ ලියවිල්ල පුරාවටම අපි දකින්නෙමු (ද්විතීය කථාව 7:12, 13; ජෝෂුවා 24:14, 15; ගීතාවලිය 81:11-14; සහ යෙසායා 66:4). දෛනිකව අප විසින් අපේ මැවුම්කරුවාණන් විසින් අපට දී ඇති නිදහස් කැමැත්ත, එක් එක් ප්‍රමාණයට ක්‍රියාවට නගන්නෙමු. නිදහස් කැමැත්ත නොමැති නම්, අපව මනුෂ්‍යයන් ලෙස හැඳින්විය නොහැක. අප බොහෝ විට යන්ත්‍රයක් මෙන් හෝ මනසක් නැති රොබෝවරයෙකුට සමාන වනු ඇත.

`සෝනි සමාගම විසින්, අයිබෝ යන නම ඇති බල්ලෙක් වැනි රොබෝ යන්ත්‍රයක් නිර්මාණය කර ඇත. එම බල්ලා ලෙඩවන්නේ නැත. මැක්කන් ඇතිවන්නේ නැත, සපාකන්නේද නැත, ඌට එන්නත් අවශ්‍ය වන්නේ නැත. තවද ලොම් හැලෙන්නේද නැත. ඔබට අයිති ඇට, ලේ, මස් ඇති ඔබේ බල්ලාව, අයිබෝ වෙනුවෙන් හුවමාරු කරගැනීමට ඔබ කැමතිද? ඔබ එසේ කිරීමට අකමැති නම් ඔබේ එම තීරණය කොපමණ මට්ටමකට අවදානම් සහිත වුවත්, දෙවියන්වහන්සේ අප සිටින ආකාරයෙන් නිදහස් කැමැත්ත ඇතුව අපව මැවීමට තීරණය කිරීම ඔබට වඩා හොඳින් අවබෝධ කරගැනීමට හැකිවන්නේ කෙසේද?`