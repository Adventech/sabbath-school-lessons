---
title:  වැඩිදුර අධ්‍යයනය සඳහා
date:   14/02/2025
---

කියවන්න, Ellen G. White, "Why Was Sin Permitted?" pp. 33–43, in Patriarchs and Prophets.

“ඔහුව ස්වර්ගයෙන් නෙරපනු ලැබුවත්, අනන්ත ප්‍රඥාව ඇති තැනැන් වහන්සේ සාතන්ව විනාශ කළේ නැත. ප්‍රේමයේ සේවය පමණක් දෙවියන් වහන්සේට පිළිගත හැකි බැවින්, උන්වහන්සේගේ මැවිල්ලේ හිතෛෂී බව තිබිය යුත්තේ උන්වහන්සේගේ සාධාරණත්වය සහ කරුණාව ඒත්තුගැනීමෙනි. ස්වර්ගයෙහි සහ වෙනත් ලෝකවාසීන් හට පාපයේ ස්වභාවය හෝ එහි ප්‍රතිඵල පිළිබඳව කිසිදු පෙර අවබෝධයක් නොතිබුණ බැවින්, එකවිටම සාතන්ව විනාශ කර දැමුවේ නම්, දෙවියන්වහන්සේගේ සාධාරණත්වය පිළිබඳව ඔවුන්ට අවබෝධ කරගැනීමට අවස්ථාවක් නොලැබෙන්නට ඇත. ඔහුව නිමේෂයකින් දර්ශන පථයෙන් පහකරනු ලැබුවේ නම්, ඇතැමෙක් දෙවියන්වහන්සේට සේවය කරනු ඇත්තේ බියෙන් මිස ප්‍රේමයෙන් නොවනු ඇත. එමෙන්ම රැවටිලිකරුගේ බලපෑම සම්පූර්ණයෙන් විනාශ නොවන්නට ඇතුවාසේම, මුරණ්ඩු වී කැරලිs ගැසීමේ ස්වභාවයද සම්පූර්ණයෙන් ඉවත් නොවන්නට ඇත. නිමක් නැති කාලාන්තරයක් මුළුල්ලේ මුළු විශ්වයේම යහපත උදෙසා, ඔහු තම ප්‍රතිපත්ති වඩාත් සම්පූර්ණයෙන් දියුණු කළ යුතු අතර, මවන ලද්දාවූ සියල්ලන්, ඔහු විසින් දේව රාජ්‍යයට එරෙහිව ගෙනෙනු ලබන චෝදනාවල සත්‍ය ස්වභාවය දැකිය හැකිවන පරිදි, දෙවියන්වහන්සේගේ යුක්තියේද, දයාවේද සහ උන්වහන්සේගේ නීතියේ සදහටම කිසි ප්‍රශ්නයක් පැන නොනගින ආකාරයෙන් තිබිය යුතුය.

සාතන්ගේ කැරලි ගැසීම ඉදිරියට ඇත්තාවූ සෑම යුගයක් පාසා මුළු විශ්වයටම පාඩමක් විය යුතු විය“පාපයේ ස්වභාවය සහ එහි ප්‍රතිඵලය පිළිබඳව එය නිරන්තර පාඩමක් විය. සාතන්ගේ නීති ක්‍රියාවට නැංවීම හේතුවෙන් මිනිසුන්ට මෙන්ම දේවදූතයන්ද කෙරෙහි වූ එහි බලපෑම් කරණකොටගෙන දෙවියන්වහන්සේගේ අධිකාරිත්වය ඉවත ලෑමෙන් නෙලාගන්නේ කුමන ආකාරයේ ඵලදැයි පෙන්නුම් කරනු ලබයි. දෙවියන්වහන්සේගේ පාලන තන්ත්‍රය පැවතියහොත් උන්වහන්සේ මැවූ සියළු ජීවීන්ගේ යහපැවැත්ම බැඳ දමනු ලබන බවට එමගින් පවසා සිටිනු ඇත. මේ අනුව මෙම බිහිසුණු කැරලිගැසීමේ ඉතිහාසයේ අත්හදා බැලීම් වලින් සියලු ශුද්ධවන්තයින් නිත්‍ය ලෙස ආරක්ෂා කිරීමද, නීති කැඩීමේ ස්වභාවය වන රැවටීමට බඳුන්වීමෙන්, පව්කිරීමෙන් සහ එහි දඬුවම වන දුක් විඳීමෙන් ගළවාගත යුතු වන්නේය.” —Ellen G. White, Patriarchs and Prophets, pp. 42, 43.

**සාකච්ඡා කිරීම සඳහා ප්‍රශ්න**:

`නපුර ඉදිරියේ දෙවියන්වහන්සේව සාධාරණීයකරණය කිරීම “දේව යුක්ති වාදය” “Theodicy”  වශයෙන් හැඳින්වේ. නුමුත් එය නපුර සාධාරණය කිරීමක් නොවේ. යමෙක් මේ ආකාරයෙන් ස්වර්ගයේදී පවසනවා උපකල්පනය කරන්න. එනම්, “ඔව්, යේසුස්වහන්ස, දැනුයි මට අවබෝධ වන්නේ, මගේ ඇස් ඉදිරිපිට මගේ පවුලේ අයට වධදී මරා දැමුවේ ඇයිද කියා. ඔව් එහි අර්ථවත් බව මට දැන් හොඳින් අවබෝධ වෙනවා. බොහොම ස්තූතියි යේසුස්වහන්ස!” එය අමන කියමනකි. අවසානයේදී මහත් අරගලය තුළින් නිදොස් බව ඔප්පු කරනු ලබන්නේ දෙවියන්වහන්සේව මිස, නපුර නොවන බව අප අවබෝධ කරගන්නේ කෙසේද? (9 වන පාඩම බලන්න).`

`කිසියම් අවස්ථාවක යෝබ්ගේ තත්ත්වයට ඔබ පත්ව ඇත්තාක් සේ ඔබට දැනී තිබෙනවාද? ඔබත්, ඔබේ ආදරණීය අයත් විඳsන්නාවූ දුක පැහැදිලි කිරීම පිණිස කිසිම යහපත් මාවතක් නැතැයි සිතීමේ පරීක්ෂාව ඔබට ඇතිවී තිබෙනවාද? යෝබ් හට අවසානයේ අවබෝධ වූයේ, ඔහු මෙතෙක් දෙඩූ සියල්ල පවසා ඇත්තේ, අනවබෝධයෙන් වන බැවින්, අප විසින් අපේ ප්‍රශ්න වලට අදාලව ක්‍රියා කිරීමේදී යෝබ්ගේ අත්දැකීමෙන්, අපට ආලෝකය ලද හැක්කේ කෙසේද?`