---
title:  නපුරේ ගැටළුව
date:   08/02/2025
---

### මේ සතියේ පාඩමේ අධ්‍යයනය සඳහා කියවන්න

යෝබ් 30:26; මතෙව් 27:46; යෝබ් 38:1-12; ගීතාවලිය 73; උත්පත්ති 2:16, 17; එළිදරව් 21:3, 4.

> <p>කටපාඩම් පදය</p>
> “උන්වහන්සේ ඔවුන්ගේ ඇස්වලින් සියලු‍ කඳුළු පිසදමන සේක; මරණය තවත් නොවන්නේය; වැලපීමත් හැඬීමත් වේදනාවත් තවත් නොවන්නේය. මක්නිසාද පළමු දේවල් පහව ගියේය” (එළිදරව් 21:4).

ඇතැම්විට, කිතුනු දහම මුහුණ පාන විශාලතම ගැටළුව වන්නේ නපුර පිළිබඳව වන ගැටළුවයි.“දෙවියන්වහන්සේ අතිශයින් යහපත්වූද, ප්‍රේමණීය වූද දෙවිකෙනෙකි යන අදහස මෙලොව පවතින පාපය පිළිබඳව වන යථාර්ථය සමග ගලපා ගැනීම මෙම ගැටළුවයි. ඒ බව කෙටියෙන් පවසතහොත්, දෙවියන් වහන්සේ සම්පූර්ණයෙන්ම යහපත් නම්, එමෙන්ම එතරම් බලවත් නම්, මෙලොව මෙතරම් විශාල සහ ප්‍රබල ලෙස නපුර පවතින්නේ ඇයි?

මෙය උගතුන්ට පමණක් සීමාවූ ගැටළුවක් නොව, මෙම ගැටළුව තදින්ම මුල් බැස ඇති හෙයින්, දෙවියන්වහන්සේ වෙතට පැමිණීමට සහ උන්වහන්සේව දැන හැඳින ගැනීමට සහ උන්වහන්සේට ප්‍රේම කිරීමට පවා ඉන් බාධා ඇති කෙරේ’

පාපයේ ආරම්භය සහ එහි පැවැත්මට වන හේතු බොහෝ දෙනෙකුගේ මනස කැළඹීමකට පත් කරන්නාවූ හේතුවක් බවට පත්වී ඇත. දුක සහ වියෝගය නැමති නපුරේ ක්‍රියාකාරකම් ඔවුන් දකින විට, අසීමිත ලෙස ප්‍රඥාවන්තවූ, එසේම බලයක් සහ ප්‍රේමයක් හිමි කෙනෙකු යටතේ මෙවැනි නපුරක් පැවතිය හැක්කේ කෙසේදැයි ඔවුහු ප්‍රශ්න කරති. මෙය ඔවුන්ට පැහැදිලි කිරීමක් කළ නොහැකි අභිරහසකි. —Ellen G. White, The Great Controversy, p. 492.

බොහෝ අදේව දෘෂ්ටිකයන් අදේවවාදීන් වීමට හේතුව නපුරේ ගැටළුව ලෙස හඳුනාගනී. එනමුත්, අප විසින් මෙම සතිය තුළ සහ ඊට පසුව එන සති කිහිපය තුළ දකින්නේ, බයිබලයේ සඳහන් දෙවියන්වහන්සේ අතිශයින් යහපත් බවත්, මේ ලෝකයේ නපුර ඈත්වීමෙන් මුළු ලොවම රෝගීව තිබුණත් අපට උන්වහන්සේ කෙරෙහි විශ්වාසය තැබිය හැකි බවය.

පෙබරවාරි 15 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.