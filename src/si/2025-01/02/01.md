---
title:  ගිවිසුම්ගත ප්‍රේමය
date:   04/01/2025
---

### මේ සතියේ පාඩමේ අධ්‍යයනය සඳහා කියවන්න

2 පේත්‍රැස් 3:9, ද්විතීය කථාව 7:6-9, රෝම. 11:22, 1 යොහන් 4:7-20, යොහන් 15:12, 1 යොහන් 3:16.

> <p>කටපාඩම් පදය</p>
> “යේසුස්වහන්සේ ඔහුට උත්තරදෙමින්: යමෙක් මට ප්‍රේමකරන්නේ නම්, ඔහු මාගේ වචනය රක්ෂාකරන්නේය. මාගේ පියාණන්-වහන්සේද ඔහුට ප්‍රේමකරනසේක, අපි ඔහු ළඟට ඇවිත් ඔහු සමග වාසය කරමුව.” (යොහන් 14:23).

බොහෝ අයට උගන්වා ඇති පරිදි ග්‍රීක වචනයක් වන agape (අගාපේ) යන වචනය යොදාගැනෙන්නේ දෙවියන්වහන්සේට පමණක් වන ප්‍රේමය ප්‍රකාශ කිරීමට වන අතර, වෙනත් ආකාර ප්‍රේම සබඳතා විස්තර කිරීම පිණිස phileo යන ග්‍රීක වචනය යොදාගන්නා බවත්, එම වචනයෙන් දෙනු ලබන අර්ථය agape (අගාපේ) තරම් උසස් ස්ථානයක් ගන්නේ නැත. ඇතැමුන් ප්‍රකාශ කරන පරිදි, agape (අගාපේ) වලින් පෙන්නුම් කරන ප්‍රේමය ඒක පාක්ෂික ප්‍රේමයක් වන බැවින්, එම ප්‍රේමය පරිත්‍යාගශීලී වනු මිස කිසිවිටෙක යමක් ආපසු අපේක්ෂා කරන ප්‍රේමයක් නොවන බැවින්ද, එම ප්‍රේමය සම්පූර්ණයෙන්ම මානව ප්‍රතිචාරවලින් වෙන්වූද ප්‍රේමයකි.

කෙසේවුවද, ශුද්ධ ලියවිල්ලෙහි සඳහන් දේව ප්‍රේමය පිළිබඳව ප්‍රවේසමෙන් අධ්‍යයනය කිරීමේදී පෙනී යනුයේ, ඉහත දැක්වූ අදහස් සාමාන්‍යයෙන් බොහෝ දෙනෙකු දරන නමුත්, ඒවා වැරදි අවබෝධ තුළ ඇති ප්‍රකාශ බවය. පළමුවෙන්ම, agape (අගාපේ) යන වචනය යෙදාගෙන ඇත්තේ දෙවියන්වහන්සේගේ ප්‍රේමය පෙන්නුම් කිරීමට පමණක් නොව, මනුෂ්‍යයන් අතර වන ප්‍රේමය පෙන්වීමට එය යොදාගෙන ඇතුවාසේම ඇතැම්විට වැරදි මාවත් තෝරාගත් මනුෂ්‍යයන්ගේ ප්‍රේමය පෙන්නුම් කිරීමටද මෙම වචනය භාවිතා කොට ඇත (2 තිමෝති 4:10). දෙවන කරුණ වන්නේ, දෙවියන්-වහන්සේගේ ප්‍රේමය පෙන්නුම් කරනු පිණිසය agape (අගාපේ) හැර වෙනත් වචන යොදාගනිමින් දෙවියන්වහන්සේගේ ප්‍රේමය පෙන්නුම් කර ඇත. උදාහරණයක් වශයෙන් යේසුස්වහන්සේ ඉගැන්වීමක් දෙස බැලූවිට “මක්නිසාද නුඹලා මට ප්‍රේමවූ Phileo (ෆිලෙඕ) බැවින්ද, ... පියාණන්වහන්සේම නුඹලාට ප්‍රේමවන Phileo (ෆිලෙඕ) සේක (යොහන් 16:27). මෙහිදී Phileo (ෆිලෙඕ) යන ග්‍රීක වචනය යොදාගෙන ඇත්තේ මනුෂ්‍යයන් අතර ඇති ප්‍රේමය පෙන්වීමට පමණක් නොව, දෙවියන්වහන්සේගේ ප්‍රේමයද එතුලින් පෙන්නුම් කර ඇත. එබැවින් Phileo (ෆිලෙඕ) යන වචනය අඩු මට්ටමක ඇති ප්‍රේමය පෙන්නුම් කරන වචනයක් නොව, මෙය දෙවියන්වහන්සේගේ ප්‍රේමය පෙන්නුම් කිරීමට තරම් සුදුසු වචනයකි.

එමෙන්ම, ශුද්ධ ලියවිල්ලෙන් උගන්වනු ලබන තවත් කරුණක් වන්නේ දෙවියන්වහන්සේගේ ප්‍රේමය ඒක පාක්ෂික වූ දෙයක් නොව, ගැඹුරු අfන්‍යාන්‍ය සබඳතාවයක් අපේක්ෂා කරන්නක් වන හෙයින්, මනුෂ්‍යයා දෙවියන් වහන්සේගේ ප්‍රේමයට සහ එකිනෙකාට දක්වන ප්‍රතිචාර දෙවියන්වහන්සේ අතිශයින් වැදගත්සේ සලකනු ලබයි.

ජනවාරි 11 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න.