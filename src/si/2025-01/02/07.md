---
title:  වැඩිදුර අධ්‍යයනය සඳහා
date:   10/01/2025
---

කියවන්න Ellen G. White, "The Privilege of Prayer," pp. 93–104, in Steps to Christ.

“ඔබේ ඕනෑකම්, ඔබේ ප්‍රීතිය, ඔබේ දුක, ඔබේ කරදර, ඔබේ බය යනාදී සියල්ල දෙවියන්වහන්සේ ඉදිරියෙහි තබන්න. උන්වහන්සේට ඒවා බරක් හෝ වෙහෙසක් ගෙන දෙන්නේ නැත. ඔබගේ හිසෙහි ඇත්තාවූ කෙස්වල ගණන දන්නාවූ උන්වහන්සේ තම දරුවන්ගේ උවමනාවන් ගැන නොසැලකිලිමත් නොවන සේක. “ස්වාමීන්වහන්සේ බොහෝ අනුකම්පාව ඇත්තාවූ දයාවන්ත වූ කෙනෙක්ය” යාකොබ් 5:11. අපගේ දුක්ද, ඒවා ගැන අප කරන යැදුමෙන්ද, උන් වහන්සේගේ ප්‍රේමයේ හදවත උණුවී යයි. ඔබේ සිත වියවුල් කරන සියල්ල උන්වහන්සේ වෙත ගෙන යන්න. ලෝකයක් දරා සිටිමින් විශ්වයේ සියලු කටයුතු පාලනය කරන, උන්වහන්සේට දරන්නට නුපුළුවන් වන කිසිවක් නොමැත. අපගේ සමාදානයට සම්බන්ධවන කිසිවක් උන්වහන්සේගේ සැලකිල්ලට භාජනය විය නොහැකි තරම් සුළුදෙයක් වන්නේ නැත. අපගේ අත්දැකීමේ කිසි පරිච්ඡේදයක් උන්වහන්සේට කියවීමට බැරි තරම් අඳුරු වන්නේ නැත. උන්වහන්සේට විසඳsය නොහැකි කිසි වියවුලක් නොමැත. අපගේ ස්වර්ගීය පියාණන්වහන්සේ උන්වහන්සේගේ ඉතාම කුඩා දරුවකුගේ වුවද කිසි කරදරයකදී, කිසි පීඩාවකදී, දුකේදී ඔවුන්ගේ යාච්ඤාවට සවන් නොදී උදාසීනව නොසිටින සේක. “උන්වහන්සේ බිඳුණු සිත් ඇත්තන් සුවකරන සේක. ඔවුන්ගේ තුවාල බඳින සේක” (ගීතාවලිය 147:3). එක එක පුද්ගලයා හා දෙවියන් වහන්සේ අතර ඇති සබඳතාවය කොපමණ සම්පූර්ණ වන්නේද යත්, උන්වහන්සේ ඔවුන් ගැන සලකන්නේ තමාගේ ප්‍රේමණීය පුත්‍රයාණන් පූජා කිරීමටද උන්වහන්සේගේ රැකවරණය ලැබීමටද පොළොව මත අන් කිසි පුද්ගලයෙක් නොසිටියා හා සමානවය. —Ellen G. White, Steps to Christ, p. 100.

**සාකච්ඡාව සඳහා ප්‍රශ්න**:

`ඉහත සඳහන් වාක්‍ය දෙස නැවත බලන්න. “එක එක පුද්ගලයා සහ දෙවියන් වහන්සේ අතර ඇති සබඳතාවය කොපමණ සම්පූර්ණ වන්නේද යත්, උන් වහන්සේ ඔවුන් ගැන සලකන්නේ තමාගේ ප්‍රේමණීය පුත්‍රයානන් පූජා කිරීමටද උන්වහන්සේගේ රැකවරණය ලැබීමටද පොළොව මත අන් කිසි පුද්ගලයෙක් නොසිටියා හා සමානවය” දෙවියන්වහන්සේගේ සමීප භාවය සහ උන්වහන්සේ ඔබ පිළිබඳව සැලකිලිමත්වීම පිළිබඳව දැන සිටීමෙන් ඔබ හට ලැබෙන සැනසීම මෙන්ම ඔබ ජීවත් විය යුතු ආකාරය කුමක්ද? එම යහපත් පොරොන්දුවේ යථාර්ථය සමග ජීවත්වනු පිණිස ඔබට ඉගෙන ගත හැක්කේ කෙසේද? දිනපතා ඔබට එය සත්‍යවශයෙන්ම විශ්වාස කළ හැකි බව මෙනෙහි කරන්න.`

`මෙම සතියේ පාඩම අනුසාරයෙන්, ගීතාවලිය 103:17, 18 ඔබ අවබෝධ කරගන්නේ කෙසේද? දෙවියන්වහන්සේගේ ප්‍රේමයේ ස්වභාවය සදාකාලික වන නමුත්, දෙවියන්වහන්සේ සමග ඇති කරගත් සබඳතාවයන්ගේ ප්‍රතිලාභ රඳා පවතින්නේ අප උන්වහන්සේගේ ප්‍රේමය පිළිගන්නා අන්දමට බව එමගින් කුමක් පෙන්නුම් කරනු ලබයිද?`

`මෙය දැන සිටීමෙන් දෙවියන්වහන්සේ සමග ඇති සබඳතාවයේ වෙනසක් වන්නේ කුමන විධි වලින්ද? ඔබ අනෙක් අයගේ දුක පිළිබඳව සිතීමේදී එය බලපාන්නේ කුමන ආකාරයටද?`