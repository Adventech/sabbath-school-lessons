---
title:  ගිවිසුම්ගත ප්‍රේමය
date:   06/01/2025
---

දෙවියන්වහන්සේ විශේෂ වූ ප්‍රේම සම්බන්ධතාවය පෙන්නුම් කරනු පිණිස පවුල සහ ඥාති සබඳතාවය පෙන්නුම් කරමින් පවුල සහ ඥාති සබඳතාවයන් ඇතුලත් රූපකයන් භාවිතා කරන අතර, විශේෂයෙන්ම ස්වාමි පුරුෂයෙකු සහ භාර්යාවක අතර ඇති ආදර සම්බන්ධතාවයන් මෙන්ම යහපත් මවක් තම දරුවා සමග ඇති ආදරණීය සම්බන්ධතාවයන් උපයෝග කරගෙන ඇත. මෙම රූපකයන් විශේෂයෙන්ම යොදාගෙන ඇත්තේ දෙවියන්වහන්සේ උන්-වහන්සේගේ ගිවිසුම තුළට අදාළ කරගත් ජනතාව අතර ඇති විශේෂ සබඳතාවය පෙන්නුම් කරනු පිණිසය. මෙම ගිවිසුම්ගත ප්‍රේමයට අනුව, අදාළ වන්නේ, දෙවියන්වහන්සේ උන්වහන්සේගේ සෙනඟට ප්‍රේම කිරීම පමණක් නොව, ජනතාවද උන්වහන්සේගේ ප්‍රේමය පිළිගෙන, උන්වහන්සේට ප්‍රේම කිරීමයි. මෙය එකිනෙකා කෙරෙහි දක්වන සබඳතාවයකි.

`ද්විතීය කථාව 7:6-9 කියවන්න. දෙවියන්වහන්සේ විසින් නිර්මාණය කරනු ලබන ගිවිසුම් සහ දෙවියන්වහන්සේගේ ප්‍රේමණීය කරුණාව පිළිබඳව මෙම පාඨ වලින් කුමන පාඩමක් උගන්වනු ලබයිද?`

ද්විතීය කථාව 7:9හි පැහැදිලි කර ඇත්තේ දෙවියන්වහන්සේ උන් වහන්සේගේ ගිවිසුම්ගත ජනතාව සමග පවත්වාගෙන යනු ලබන අති විශේෂ ආකාරයේ ප්‍රේම සම්බන්ධතාවයක් පිළිබඳව වන අතර, එම සම්බන්ධතාවය පවතින්නේ ගිවිසුමේ අනෙක් කොටස්කරුවන් ඊට විශ්වාසවන්තව සිටින තුරුය. දෙවියන්වහන්සේගේ ප්‍රේමයට කොන්දේසි දමා නොමැති නමුත්, උන්වහන්සේගේ ජනතාව සමග ඇති ගිවිසුමේ කොන්දේසි සහිතය.

ද්විතීය කථාව පොතේ 7:9හි “ප්‍රේමණීය කරුණාවන්ත බව” හෝ “කරුණාව” යන වචන පරිවර්තනය කර ඇත්තේ ḥesed (හෙසෙඩ්) නමැති මුල් භාෂාවේ වචන වලින් වන අතර, එම වචනයෙන් දෙවියන්වහන්සේගේ ප්‍රේමයේ ඇති ගිවිසුම්ගත ස්වභාවය මෙන්ම, තවත් බොහෝ කරුණු අන්තර්ගතව ඇත. හෙසෙඩ් ḥesed. යන වචනය බොහෝ විට භාවිතා කොට ඇත්තේ දෙවියන් වහන්සේගේ දයාවේ, යහපත් බවේ සහ ප්‍රේමයේ උතුම් බව පෙන්නුම් කිරීම පිණිසය. ඊට අමතරව මෙම ḥesed (හෙසෙඩ්) යන වචනය ප්‍රේමණීය කරුණාව, ස්ථිර ප්‍රේමය, අfන්‍යාන්‍ය සබඳතාවයක් ඇති ගිවිසගත් සබඳතාවයක් පෙන්නුම් කිරීම සඳහා යොදාගෙන ඇත. එමෙන්ම තවදුරටත් එමගින් ඉදිරිපත් කරනු ලබන තවත් කරුණක් වන්නේ, එක් පාර්ශවයක් විසින් ප්‍රේමවන්ත කරුණාවක් ඉදිරිපත් කරන විට, අනෙක් පාර්ශවයද ඒ හා සමාන අනුකූලත්වයක් දැක්විය යුතුය.

දෙවියන්වහන්සේ උන්වහන්සේගේ ප්‍රේමණීය කරුණාවන්තකම පිළිබඳව විශ්වාසය තැබිය හැකි බවත්, ස්ථිර බවත්, බොහෝ කල් පවතින බවත් ḥesed (හෙසෙඩ්) නම් වචනයෙන් දක්වන තවත් අදහසකි. එමෙන්ම දෙවියන් වහන්සේගෙන් මෙය ලබන්නාවූ අය කොන්දේසි සහිතව විය යුතු බැවින්, මෙම තත්ත්වය ඉදිරියට ගෙන යා හැක්කේ, ඒ සඳහා වන උන්වහන්සේගේ ජනතාවගේ කැමැත්ත මතය (2 සාමුවෙල් 22:26, 1 රාජාවලිය 8:23, ගීතාවලිය 25:10, ගීතාවලිය 32:10, 2 ලේකම් 6:14).

දෙවියන්වහන්සේගේ ස්ථිර ප්‍රේමය සියළු ප්‍රේම සම්බන්ධතාවයන්වල පදනම වන අතර, අපට කිසිවිටෙක එම ප්‍රේමයට සමාන විය නොහැක. දෙවියන්වහන්සේ ස්ව කැමැත්තෙන් අපේ ජීවිතය අපට දෙනවා පමණක් නොව, ක්‍රිස්තුස්වහන්සේ උන්වහන්සේගේ ජීවිතයද අප උදෙසා ස්වේච්ඡාවෙන් දුන්සේක. “යමෙක් තමාගේ මිත්‍රයන් උදෙසා තමාගේ ජීවිතය දීමට වඩා මහත් ප්‍රේමයක් කිසිවෙකුට නැත” (යොහන් 15:13). කිසිම ප්‍රශ්නයක් නැත, දෙවියන් වහන්සේගේ අති උතුම් ප්‍රේමය පිළිබිඹු වූයේ, “ස්වාමීන්වහන්සේ කුරුසියේ මරණය දක්වා කීකරු වීමෙහි” (පිලිප්පි 2:8).

`දෙවියන්වහන්සේගේ ප්‍රේමය නිතර ඔබේ සිත තුළ තබාගත හැකි මාර්ග මොනවාද? එසේ කිරීම වැදගත්වන්නේ ඇයි?`