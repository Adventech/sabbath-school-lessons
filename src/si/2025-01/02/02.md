---
title:  දෙවියන්වහන්සේගේ සදාකාලික ප්‍රේමය
date:   05/01/2025
---

ශුද්ධ ලියවිල්ල ඉතා පැහැදිලිව ඉදිරිපත් කර ඇත. දෙවියන්වහන්සේ සියල්ලන්ට ප්‍රේමකරන සේක. ශුද්ධ ලියවිල්ලෙහි අතිශයින්ම ප්‍රසිද්ධ පාඨය වන යොහන් 3:16 මෙම සත්‍යය ප්‍රකාශ කරනු ලබයි: “මක්නිසාද දෙවියන්වහන්සේ ස්වකීය ඒකජාතක පුත්‍රයාණන් දෙන තරම් ලෝකයට ප්‍රේමකළසේක. එසේ කළේ උන්වහන්සේ කෙරෙහි අදහාගන්න සෑමදෙනම විනාශ නොවී, සදාකාල ජීවනය ලබන පිණිසය.”

`ගීතාවලිය 33:5 සහ ගීතාවලිය 145:9 කියවන්න. දෙවියන්වහන්සේගේ ප්‍රේමණීය කරුණාව, අනුකම්පාව සහ අනුග්‍රහය කොතෙක් දුරට විහිදී ඇත්දැයි මෙම පාඨවලින් පවසා සිටින්නේද?`

තමන් ප්‍රේමයට බඳුන් විය නොහැකි පුද්ගලයන් ලෙස හෝ දෙවියන් වහන්සේ අන් සියලු දෙනාට ප්‍රේම කළත්, තමන්ට ප්‍රේම නොකරන බවත් යමෙකුට හැඟෙන්නට පුළුවන. නමුත් බයිබලයෙහි නිත්‍ය ලෙස පවසා ඇත්තේ සෑම පුද්ගලයෙකුටම දෙවියන්වහන්සේ ප්‍රේමකරන බවය. උන්වහන්සේ ප්‍රේම නොකරන කිසිදු පුද්ගලයෙකු නොමැත.

තවද, දෙවියන්වහන්සේ සියල්ලන්ට ප්‍රේම කරන බැවින්, සියළුදෙනා ගළවනු ලැබීම උන්වහන්සේගේ උවමනාවයි.

`2 පේත්‍රැස් 3:9, 1 තිමෝති 2:4 සහ එසකියෙල් 33:11. මෙම පාඨ තුළින් සියළුදෙනා ගළවාගැනීම පිණිස වන දෙවියන්වහන්සේගේ බලවත් ආශාව පිළිබඳව කුමක් පවසයිද?`

යොහන් 3:16ට පසුව ඇති පාඨයෙහි ඊට යමක් එකතු කරමින්: “මක්නිසාද දෙවියන්වහන්සේ පුත්‍රයාණන් ලෝකයට එවුවේ ලෝකයා විනිශ්චය කරන පිණිස නොව, ලෝකයා උන්වහන්සේ කරණකොටගෙන ගළවනු ලබන පිණිසය” (යොහන් 3:17). මෙහි තීරණය දෙවියන්වහන්සේ අත පමණක් තිබුණේ නම්, සියළුම මනුෂ්‍යයන් ගැළවීම ලබන පිණිස උන්වහන්සේ තීරණය කරන්නට ඇත. එනමුත් ස්වාමීන්වහන්සේ උන්වහන්සේගේ ප්‍රේමය කිසිවෙකු මත බලහත්කාරයෙන් පටවන්නේ නැත. එය පිළිගැනීමට හෝ ප්‍රතික්ෂේප කිරීමට මනුෂ්‍යයන්ට නිදහස ඇත.

ඇතැමෙක් එය ප්‍රතික්ෂේප කරන නමුත්, දෙවියන්වහන්සේ ඔවුන්ට ප්‍රේම කිරීම අත්හැර දමන්නේ නැත. යෙරමියා 31:3හි උන්වහන්සේ උන්වහන්සේගේ ජනතාවට ප්‍රකාශ කර සිටින්නේ: “එසේය, සදාකාල ප්‍රේමයකින් නුඹට ප්‍රේම කළෙමි. එබැවින් දයාබර කමින් නුඹ ඇදගත්තෙමි” තවත් ස්ථානවල බයිබලයෙහි නැවත නැවතත් උගන්වනු ලබන්නේ, දෙවියන්වහන්සේගේ ප්‍රේමය සදාකාලයට පවතින බවත්, (උදාහරණයක් ලෙස ගීතාවලිය 136 බලන්න). දෙවියන්වහන්සේගේ ප්‍රේමය කිසිදා නිමවන්නේ නැත. එය සදාකාලිකය. මෙය අපට අවබෝධ කරගැනීමට දුෂ්කර වන්නේ, අනෙක් අයට ප්‍රේම නොකර සිටීම අපට ඉතා පහසු දෙයක් වන බැවිනි. එසේ නොවේ යයි අපට පැවසිය හැකිද?

කෙසේ හෝ අප පුද්ගලයන් ලෙස එම ප්‍රේමයේ යථාර්ථය අත්දකින්නෙමු නම්“එනම්, දෙවියන්වහන්සේගේ ප්‍රේමය අප විසින්ම දැන සිටින්නේ නම්,“ අප මීට වඩා කෙතරම් වෙනස් ආකාරයකට ජීවත්වෙමින් අන්‍යයන්ට සලකනවා ඇත්ද?

`දෙවියන්වහන්සේ සියළුදෙනාට ප්‍රේම කරන්නේ නම්, උන්වහන්සේට අතැම් අධම පුද්ගලයන්ටද ප්‍රේම කරන්නට සිදුවෙනවා ඇත. (ඇත්තවශයෙන්ම එවැනි අධම පුද්ගලයන් සමාජයේ බහුලව සිටිති). දෙවියන්වහන්සේ මේ අයට දක්වන ප්‍රේමය තුළින්, අප එවැනි තැනැත්තන් සමග කටයුතු කළ යුතු ආකාරය පිළිබඳව කුමක් උගන්වනු ලබයිද?`