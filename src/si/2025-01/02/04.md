---
title:  කොන්දේසි සහිත සබඳතාවය
date:   07/01/2025
---

දෙවියන්වහන්සේ සමග ඉතා සමීප ප්‍රේමණීය සබඳතාවයක් පවත්වාගෙන යනු පිණිස උන්වහන්සේ සෑම පුද්ගලයෙකුවම කැඳවන සේක (මතෙව් 22:1-14 බලන්න). මෙම කැඳවීමට නිසි පරිදි ප්‍රතිචාර දක්වන්නේ නම්, දෙවියන්-වහන්සේගේ ආඥාවලට කීකරුවී උන්වහන්සේට ප්‍රේමකිරීම සහ අන්‍යයන්ට ප්‍රේම කිරීම අදාළ වේ (මතෙව් 22:37-39 බලන්න). මෙම සබඳතාවයේ ප්‍රතිඵල භුක්ති විඳිනවාද, නැද්ද යන්න තීරණය කරනු ලබන්නේ, යමෙක් උන් වහන්සේගේ ප්‍රේමය ස්ව කැමැත්තෙන් පිළිගන්නවාද එසේත් නොමැති නම් එය ප්‍රතික්ෂේප කරනවාද යන තීරණය මතය.

`හොෂෙයා 9:15, යෙරමියා 16:5, රෝම 11:22 සහ යූද් 21. දෙවියන්වහන්සේගේ ප්‍රේමයේ ප්‍රතිලාභ ප්‍රතික්ෂේප කරනවාද. එසේත් නොමැතිනම් අහිමි වීමට ඉඩහරිනවාද යන කරුණු පිළිබඳව මෙම බයිබල් පාඨ තුළින් කරනු ලබන ඉගැන්වීම කුමක්ද?`

මෙම පාඨ වලින් මෙන්ම වෙනත් බොහෝ පාඨවලින්ද පවසන්නේ, දෙවියන්වහන්සේගේ ප්‍රේමයේ ප්‍රතිඵල අත්විඳිය හැක්කේ, උන්වහන්සේගේ ප්‍රේමයට මනුෂ්‍යයා දක්වන ප්‍රතිචාරය වන කොන්දේසිය මත බවය. එනමුත් දෙවියන්වහන්සේ කිසිවෙකුට හෝ ප්‍රේමකිරීම නවත්වා දමනවා යයි වැරදි අවබෝධයක් අප තුළ කිසිවිටක ඇති කරගැනීම වරදකි. අප දැක ඇති පරිදි දෙවියන්වහන්සේගේ ප්‍රේමය සදාකාලික හොෂෙයා 9:15හි උන්වහන්සේගේ සෙනඟ පිළිබඳව, “ඔවුන්ට තවත් ප්‍රේම නොකරමි,” යනුවෙන් පැවසුවද, එම පොතේම දෙවියන්වහන්සේ උන්වහන්සේගේ ජනතාව පිළිබඳව පවසා ඇති දෙය සිහිතබාගැනීම අතිශයින් වැදගත්ය. එනම්, “සිය කැමැත්තෙන්ම ඔවුන්ට ආදරේ වන්නෙමි” (හොෂෙයා 14:4) යනුවෙන්ය. හොෂෙයා 9:15හි දෙවියන් වහන්සේ සම්පූර්ණයෙන්ම උන්වහන්සේගේ ජනතාවට ප්‍රේම කිරීම නවතා දමනවා යන්න අදහස් විය නොහැක. ඒ වෙනුවට එය දෙවියන්වහන්සේ සමග පවත්නාවූ ප්‍රේමණීය සම්බන්ධතාවයේ යම්කිසි කොන්දේසි සහගත අංගයක් පෙන්නුම් කරනු ලබනවා ඇත. අප මෙම ප්‍රේමයට ප්‍රතිචාර දක්වන අන්දම, මෙම සබඳතාවයේ පැවැත්මට අතිශයින් වැදගත්වේ.

“යමෙක් මාගේ ආඥා පිළිගෙන රක්ෂා කෙරේද, මට ප්‍රේම කරන්නේ ඔහුය. මට ප්‍රේම කරන්නා මාගේ පියාණන්වහන්සේ විසින් ප්‍රේම කරනු ලබන්නේය. මමද ඔහුට ප්‍රේමකොට ඔහුට ප්‍රකාශ වන්නෙමි (යොහන් 14:21). ඒ ආකාරයෙන්ම, යේසුස්වහන්සේ උන්වහන්සේගේ ගෝලයන්ට ප්‍රකාශකළේ, “මක්නිසාද නුඹලා මට ප්‍රේමවූ බැවින්ද මා දෙවියන්වහන්සේ වෙතින් ආ බව විශ්වාසකළ බැවින්ද පියාණන්වහන්සේම නුඹලාට ප්‍රේමවනසේක” (යොහන් 16:27).

මෙම පාඨ මෙන්ම වෙනත් බොහෝ බයිබල් පාඨවලින් උගන්වනු ලබන්නේ, ගැළවීමේ සබඳතාවයක ප්‍රතිලාභ පවත්වාගෙන යා හැක්කේ අප විසින් දෙවියන්වහන්සේගේ ප්‍රේමය පිළිගන්නවාද යන තීරණය මතය (එසේ කරන්නේනම්, අප එම ප්‍රේමය ප්‍රචලිත කිරීම සඳහාද දායක විය යුත්තෙමු). තවද, කිසිවිටෙක දෙවියන්වහන්සේගේ ප්‍රේමය නවතා දමන බවක් මින් අර්ථවත් වන්නේ නැත. හිරුගේ දීප්තිමත් බැබලීම අපට නවතා දැමිය නොහැකි වුවත්, අපට හිරු කිරණ වලින් ඉවත්ව සිටීමට හැකියාව ඇතිවාසේම, දෙවියන් වහන්සේගේ සදාකාලික ප්‍රේමය නවතා දැමීම පිණිස අපට කිසිවක් කළ නොහැකි වන නමුත්, දෙවියන්වහන්සේ සමග ඇති සබඳතාවය ප්‍රතික්ෂේප කොට, විශේෂයෙන්ම උන්වහන්සේ පිළිගන්වා ඇති සදාකාල ජීවනයේ පොරොන්දුව සහ ඒ තුළ ඇති පොරොන්දු වලින්ද ඉවත්ව සිටීමේ හැකියාව අපට ඇත.

`මිනිසුන් විසින් ප්‍රතිචාර දැක්වුවත්, නොදැක්වුවත් ජනයා හට දෙවියන්වහන්සේගේ ප්‍රේමය දකිමින්, අත්දැකිය හැක්කේ කුමන ආකාරයෙන්ද? උදාහරණයක් ලෙස ගතහොත්, පාපයෙන් පසුව වුවද ස්වභාවික ලෝකය උන්වහන්සේගේ ප්‍රේමය පෙන්නුම් කරන්නේ කුමන ආකාරයෙන්ද?`