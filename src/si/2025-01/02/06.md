---
title:  නුඹලා නොමිලයේ ලැබුවහුය; නොමිලයේ දෙන්න
date:   09/01/2025
---

එම සේවකයාට කිසිදා ඔහුගේ ණය තම ස්වාමියාට ගෙවීමට නුපුළුවන් වූවාසේම, අපටද කිසිදා අපේ ණය දෙවියන්වහන්සේට ගෙවීමට නුපුළුවන. අපට දෙවියන්වහන්සේගේ ප්‍රේමය උපයා ගැනීමට හෝ ලැබීමට සුදුසුකමක් නැත. දෙවියන්වහන්සේ අප කෙරෙහි ඇති තමන්වහන්සේගේම ප්‍රේමය පෙන්වන්නේ අප පව්කාරයන්ව සිටියදීම අප වෙනුවට ක්‍රිස්තුස්වහන්සේගේ මරණය විඳීමෙන්ය” (රෝම 5:8). කෙතරම් චමත්කාරජනක ප්‍රේමයක්ද! 1 යොහන් 3:1හි සඳහන්ව ඇති අන්දමට, “අපි දෙවියන්වහන්සේගේ දරුවෝ යයි කියනු ලබන ලෙස පියාණන්වහන්සේ කෙබඳු ප්‍රේමයක් අපට දී වදාළ සේක්ද”

කෙසේවුවද, අපට කළ හැකි වූද අප විසින් කළ යුතු වූද, කරුණ වන්නේ අපට හැකි උපරිමයෙන් අන්‍යයන් උදෙසා දෙවියන්වහන්සේගේ ප්‍රේමය පරාවර්තනය කිරීමයි. අපට මෙතරම් අතිමහත් ලෙස කරුණාව සහ සමාව ලැබී ඇත්නම්, තවත් කෙතරම් විශාල ලෙස අපේ කරුණාවත්, සමාවත් අන් අයට ලැබෙන්න සැලසිය යුතු නොවන්නේද? එම සේවකයා තම සහෝදර සේවකයෙකු හට කරුණාව සහ සමාව දීමට අපොහොසත් වූ බැවින්, ස්වාමියාගේ කරුණාව සහ සමාව අහිමිකරගත් අන්දම සිහිගන්වන්න. අප සැබවින්ම දෙවියන්වහන්සේට ප්‍රේමකරමු නම්, අන්‍යයන් උදෙසා උන් වහන්සේගේ ප්‍රේමය පරාවර්තනය කිරීම පිණිස අපි අපොහොසත් වෙමු.

`යොහන් 15:12, 1 යොහන් 3:16, 1 යොහන් 4:7-12 කියවන්න. මෙම පාඨ තුළින්, දෙවියන්වහන්සේගේ ප්‍රේමය දෙවියන්වහන්සේ කෙරෙහි අපේ ප්‍රේමය සහ අන්‍යයන් උදෙසා වන ප්‍රේමය යන කරුණු අතර ඇති සබඳතාවයන් පිළිබඳව අපට උගන්වනු ලබන්නේ කුමක්ද?`

යොහන් 15:12හි සඳහන් කරුණට පසුව, යේසුස්වහන්සේ උන් වහන්සේගේ ගෝලයන්ට පැවසුවේ, “මා නුඹලාට ආඥාකරන දේ නුඹලා කරනවා නම්, නුඹලා මාගේ මිත්‍රයෝය” (යොහන් 15:14). තවද, යේසුස්වහන්සේ ඔවුන්ට ආඥා කළේ කුමක්ද? වෙනත් බොහෝ දේවල් අතර, යේසුස්වහන්සේ ඔවුන්ට මෙන්ම අපටද ආඥා කළේ උන්වහන්සේ ප්‍රේම කළ ආකාරයට අපටද අන්‍යයන්ට ප්‍රේමකරන ලෙසය. මෙම ස්ථානයේදී මෙන්ම වෙනත් ස්ථානවලද ස්වාමීන්වහන්සේ අපට අණ කරනු ලබන්නේ, දෙවියන්වහන්සේට ප්‍රේමකරන ලෙස සහ අන්‍යයන්ට ප්‍රේමකරන ලෙසටය.

කෙටියෙන් පවසතහොත්, අප විසින් වටහාගත යුතු කරුණක් වන්නේ, අපට කිසිදා ගෙවා නිම කළ නොහැකි විශාල ණයක් කමා කොට, කුරුසිය මතදී පමණක් ගෙවා දැමිය හැකි එම ණය අප උදෙසා ගෙවා දමා ඇති බවය. එබැවින් අප විසින් දෙවියන්වහන්සේට ප්‍රේමකරමින් උන්වහන්සේට ප්‍රශංසා කළ යුතු වන අතර, අන්‍යයන් උදෙසා ප්‍රේමයෙන් සහ කරුණාවෙන් යුතුව ජිවත්විය යුත්තෙමු. ලූක් තුමා 7:47හි පෙන්වා දෙන පරිදි බොහෝ සෙයින් ප්‍රේමකරන බවද එනමුත්, යමෙකුට ස්වල්පයක් කමාකරන ලද්දේද, ඔහු ස්වල්ප කොට ප්‍රේම කෙරේ” යයි සඳහන්ව ඇත. අප අතරින්, ඔහුට හෝ ඇයට කොතෙක් දුරට කමාව දී තිබේදැයි නොදන්නා කෙනෙක් සිටිනවාද?

දෙවියන්වහන්සේට ප්‍රේම කරන්නේ නම්, අප අනුන්ට ප්‍රේම කළ යුතු බැවින්, අප වචනයෙන් මෙන්ම ක්‍රියාවෙන්ද, බලවත් ඕනෑකමින් දෙවියන් වහන්සේගේ ප්‍රේමයේ පණිවුඩය අන්‍යයන් සමග බෙදාගත යුත්තෙමු. අප විසින් මෙම අවස්ථාවේ අප සිටින ස්ථානයේ සිට මිනිසුන්ට උපකාර කළ යුත්තෙමු. එමෙන්ම අප විසින් දේව ප්‍රේමයේ දිය ධාරාවක් මෙන්වී, අලුත් අහසක් සහ අලුත් පොළොවක් තුළ සදාකාල ජීවනය පොරොන්දුවී ඇති තැනැන්වහන්සේ වෙත මිනිසුන් යොමුකළ යුත්තෙමු. පාපය සහ මරණය හේතුවෙන් අවලක්ෂණය වී ඇති දේව ප්‍රේමය ප්‍රතික්ෂේප කිරීමෙන් අත්වන දු#ඛිත විපාක නෙලා ඇති මෙලොවට වඩා එය සම්පූර්ණයෙන් අලුත් මැවිල්ලක් වනු ඇත.

`අන්‍යයන්ට ප්‍රේම කිරීමෙන්, දෙවියන්වහන්සේට ප්‍රේම කරනු පිණිස ඔබට ගතහැකි පියවර මොනවාද? දෙවියන්වහන්සේගේ ප්‍රේමය පෙන්නුම් කර, සදාකාලික ජීවනය භුක්ති විඳීම පිණිස මිනිසුන්ට අවබෝධයක් ලබාදී ඒ සඳහා ඔවුන්ව කැඳවනු පිණිස අද දවසේ ඔබට කළ හැක්කේ කුමක්ද?`