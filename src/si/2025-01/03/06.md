---
title:  වටිනා ඉලක්කයක්
date:   16/01/2025
---

දෙවියන්වහන්සේගේ දයාවේ සහ මැදිහත්වීමේ සෙවන තුළ, උන් වහන්සේගේ ප්‍රේමය කෙරෙහි දක්වන ඉතා කුඩාම ධනාත්මක ප්‍රතිචාරයක් පිළිබඳව වුවද, දෙවියන්වහන්සේ ප්‍රමෝදයට පත්වන සේක. ප්‍රේමය ලබන්නට සුදුසු එකම තැනැන්වහන්සේ වන උන්වහන්සේ පමණක් සම්පූර්ණයෙන් ධර්මිෂ්ඨ වන අතර, අප සෑම කෙනෙකුටම ධර්මිෂ්ඨ කොට සහ දෙවියන් වහන්සේගේ ආදරවන්තයින් සමග ගණන් ගනු ලැබ, සම්පූර්ණ ප්‍රේමයෙන් යුක්තව, උන්වහන්සේ සමග සදාකාලයට ජීවත්වනු ඇත. ස්වර්ග රාජ්‍යයෙහි, ක්‍රිස්තුස්වහන්සේගේ මෙහෙවරට අදාළව ඇති ගැළවීමේ විශාල බලාපොරොත්-තුව මෙයයි.

එනමුත් මෙයට මාවත් අදාළ කරගත හැකිවේදැයි ඔබ කල්පනා කරන්නට පුළුවන. මම එතරම් සුදුසු නැත්නම් කුමක්වේද? ඇතිතරම් ඇදහිල්ලක් මා හට නැතැයි යන බියක් හටගතහොත් කුමක් කරම්ද?

`මාර්ක් 9:17-29 කියවන්න. මෙම කථාවෙහි සඳහන් මිනිසාට දෙවියන්වහන්සේ ප්‍රතිචාර දක්වන්නේ කුමන ආකාරයටද? සෑහෙන තරමට ඇති ඇදහිල්ල කොතරම් ප්‍රමාණයක විශ්වාසයක්ද?`

යක්ෂයාව පලවා හැරීමට ගෝලයන්ට නුපුළුවන් විය. සියලු බලා-පොරොත්තු සුන්වී ගියාසේ පෙනුණි. එනමුත්, යේසුස්වහන්සේ පැමිණ පියාට පැවසුවේ, “ඔබට පුළුවන් නම්, විශ්වාස කරන්නාට සියල්ල පුළුවන” (මාර්ක් 9:23). එවිට දරුවාගේ පියා කඳුලු පිරි දෙනෙතින් යුතුව, “මම විශ්වාස කරමි, “මාගේ විශ්වාසය මදිකමට පිහිටවුව මැනව”යි මොරගසා කීවේය (මාර්ක් 9:24).

මෙම සිද්ධිය නිරීක්ෂණය කිරීමේදී, “ඔබට තව ටිකක් වැඩිපුර විශ්වාසය තිබෙන විට ආපසු එන්න” යනුවෙන් යේසුස්වහන්සේ එම මිනිසාට පැවසුවේ නැත. ඒ වෙනුවට ඔහු හඬ නගා කියූ, “මාගේ විශ්වාසය මදිකමට පිහිට වුව මැනව”යි කියූ වදන් ප්‍රමාණවත් විය.

නුමුත් ඇදහිල්ල නැතුව, උන්වහන්සේව ප්‍රසන්න කරන්ට නුපුළුවන (හෙබ්‍රෙව් 11:6) සහ ඉතා සුළු ඇදහිල්ල පවා යේසුස්වහන්සේ පිළිගන්නා සේක. ඇදහිල්ල තුළින් (ක්‍රිස්තුස්වහන්සේගේ මැදහත්වීම තුළින්), උන්වහන්සේ කෙරෙහි ප්‍රසන්න වන්නට අපට පුළුවන. ඇදහිල්ල කරණකොටගෙන සහ අප උදෙසාවූ ක්‍රිස්තුස්වහන්සේගේ මෙහෙවර හේතුකොටගෙන, මනුෂ්‍ය දරුවකු තම පියාට ත්‍යාගයක් ගෙනවිත් දෙන විට, එම ත්‍යාගය එතරම් නොවටිනා එකක් වුවත්, මනුෂ්‍ය පියා සන්තෝෂයට පත්වන්නාසේ, දෙවියන්වහන්සේ ප්‍රසන්න වන ආකාරයට ප්‍රතිචාර දැක්වීමට අපට පුළුවන.

එමෙන්ම, පාවුල්තුමා විසින් දී ඇති ඔවදන් පරිදි, “උන්වහන්සේට ප්‍රසන්න වූ තැනැත්තන් වීම අපේ අභිප්‍රාය කරගනිමු” (2 කොරින්ති 5:9, 10) සංසන්දනය කරන්න කොලොස්සි 1:10, 1 තෙසලෝනික 4:1, හෙබ්‍රෙව් 11:5). තවද අප විසින් දෙවියන්වහන්සේගෙන් ඉල්ලා සිටිය යුත්තේ, අපේ අපේක්ෂාවන් අප ප්‍රේමකරන්නාවූ අයගේ වැඩි යහපත සඳහා වෙනස්කරන ලෙස සහ අපගේ ප්‍රේමය අන්‍යයන් කරා යන පිණිස එය පුළුල් කරන ලෙසත්ය. සහෝදර ප්‍රේමයෙන් එකිනෙකාට ස්නේහවන්න; ගෞරවයෙන් තම තමාට වඩා අනික් අය උතුම් කොට සලකන්න; උත්සාහවන්තකමේදී මැලි නොවන්න; ආත්මයෙන් ජ්වලිතවෙන්න; ස්වාමීන්වහන්සේට සේවය කරන්න; බලාපොරොත්තුවෙහි ප්‍රීතිවෙන්න; දුකේදී ඉවසිලිවන්තව සිටින්න; යාච්ඤාවෙහි නොකඩවා පැවතෙන්න; ශුද්ධවන්තයන්ගේ ඕනෑකම්වලදී උපකාර කරන්න; ආගන්තුක සත්කාරයට ලැදිව සිටින්න (රෝම 12:10-13).

`දෙවියන්වහන්සේ අපට ක්‍රිස්තුස්වහන්සේ තුළින් ප්‍රේමකරන්නේ නම්, තවත් කොපමණ වැඩියෙන් අප විසින් අනුන්ව පිළිගත යුත්තෙමුද? තට මෙන් තාගේ අසල්වැසියාට ප්‍රේමකරව (ලෙවී කථාව 19:18, මතෙව් 22:39) සහ නුඹට මෙන් නුඹේ අසල්වැසියාට ප්‍රේමකරව යනුවෙන් දුන් රන් අණ සහ ආඥාව තුළින් දෙන්නාවූ ආලෝකය කුමක්ද?`