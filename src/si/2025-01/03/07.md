---
title:  වැඩිදුර අධ්‍යයනය සඳහා
date:   17/01/2025
---

කියවන්න; Ellen G. White, " 'Let Not Your Heart Be Troubled,' " pp. 662–680, in The Desire of Ages.

“උන්වහන්සේගේ දරුවෝ තමන් කෙරෙහි අඩු තක්සේරුවක් තබාගන්නා විට ස්වාමීන්වහන්සේ බලාපොරොත්තු කඩවීමට පත්වන සේක. උන්-වහන්සේගේ තෝරාගත් පරම්පරාව උන්වහන්සේ ඔවුන් මත තැබූ වටිනාකම අනුව තමාම මැනගැනීම උන්වහන්සේගේ ආශාවය. දෙවියන්වහන්සේට ඔවුන් උවමනා විය. එසේ නොවී නම් උන්වහන්සේ ඔවුන් මුදාලන පිණිස එපමණ මිල අධික ගමනක් සඳහා තම පුත්‍රයාණන්වහන්සේ පිටත් නොකරන සේක. උන්වහන්සේට ඔවුන්ගෙන් ප්‍රයෝජනයක් තිබේ; ඔව්හු උන්වහන්සේගේ නාමය මහිමයට පමුණුවනු පිණිස උන්වහන්සේගෙන් ඉතාම ලොකු ඉල්ලීම් කරන අතර, උන්වහන්සේ බොහෝසේ සන්තෝෂ වන සේක. ඔවුන්ට උන්වහන්සේගේ පොරොන්දු කෙරේ ඇදහීම ඇත්නම් ඔවුහු මහත් දේවල් බලාපොරොත්තු වන්නෝය.

නමුත් ක්‍රිස්තුස්වහන්සේගේ නාමයෙන් යාච්ඤා කිරීම යන්නට බොහොමයක් ඇතුලත්ය. එයින් අදහස්වන්නේ අප උන්වහන්සේගේ චරිතය පිළිගෙන, උන්වහන්සේගේ සිත විදහාපාමින්, උන්වහන්සේගේ ක්‍රියාවන් කරන බවය. ගැළවුම්කාරයාණන්වහන්සේගේ පොරොන්දුව දී ඇත්තේ මෙම කොන්දේසි පිටය. “නුඹලා මට ප්‍රේම කරන්නාහු නම්, මාගේ ආඥා රක්ෂා කරන්නහුය”යි උන්වහන්සේ කීසේක. උන්වහන්සේ මනුෂ්‍යයන් ගළවන්නේ පාපය තුළ නොව පාපයෙන්ය. උන්වහන්සේට ප්‍රේම කරන්නෝ කීකරුකමින් තම ප්‍රේමය දක්වති.

සියළුම සැබෑ කීකරුකම පැමිණෙන්නේ හෘදයෙන්ය. එය ක්‍රිස්තුස් වහන්සේ හා සමග හෘදයේ ක්‍රියාවකි. අප එකඟ වුවහොත් උන්වහන්සේ අපගේ සිතුවිලි හා එල්ලයන් මග කොපමණ දුරට සම්බන්ධ වන්නේද යත්, අපගේ හෘදයන් හා ආශාවන් උන්වහන්සේගේ කැමැත්තට කොපමණ එකඟ කරන සේක්දයත් උන්වහන්සේට කීකරු වන අතර අපි අපේම ආශාවන් සිදුකරන්නෝ වන්නෙමු. පවිත්‍ර කර ශුද්ධ කරනු ලැබූ කැමැත්ත උන්වහන්සේගේ කැමැත්ත කිරීමෙන් ඉතාම මහත් ප්‍රීතියක් ලබයි. දෙවියන්වහන්සේ දැනගැනීමට අපට ඇත්තාවූ ප්‍රස්ථාව අනුව අපි උන්වහන්සේ දැනගත් විට අපගේ ජීවිතය නිරන්ත කීකරුකමේ ජීවිතයක් වන්නේය. ක්‍රිස්තුස්වහන්ස්ගේ චරිතය ගැන කෘතඥ වීමෙන් දෙවියන්වහන්සේ හා සමග සබඳතාවය පැවැත්වීමෙන් පාපය අපට පිළිකුල්වූ දෙයක් වෙනවා ඇත” —Ellen G. White, The Desire of Ages, p. 668. (සිංහල පරිවර්තනය පිටු 275, 276).

**සාකච්ඡාව සඳහා ප්‍රශ්න**:

`පරාර්ථකාමීව ලැබෙනවා යන්නෙහි අදහස කුමක්ද? දීම සහ ලැබීම පිළිබඳව කුමන සබඳතාවයක් ස්වර්ගයේ මෙන්ම අලුත් පොළොවෙහිද පවතිනු ඇත්ද?`

`ජේම්ස් වෙබ් අභ්‍යවකාශ දුරේක්ෂයට වඩා බොහෝ දුරින් විශ්වයේ ඈත ප්‍රදේශයක සිට පැමිණ,“දානියෙල් අනාගතවක්තෘට, “ආදරණීය, කැමති, අනර්ඝ ලෙස”යනුවෙන් ආමන්ත්‍රණය කරනු ලැබුණි. ඔවුන් ඒ ආකාරයෙන් තුන් වතාවක් කළහ. දානියෙල් 9:23හි ගාබි%යෙල් දූතයා දානියෙල්ව ඇමතුවේ, “නුඹ බොහෝ ප්‍රේම ලද්දෙක්ය” යනුවෙනි. නැවතත් වරක්, දානියෙල් 10:11හි සඳහන්ව ඇති අන්දමට, ස්වර්ගීය වැසියෙක්, (බොහෝවිට නැවතත් ගාබි%යෙල්ම විය හැක) දානියෙල් අමතා “බොහෝ ප්‍රේමලත් මනුෂ්‍යයා වූ දානියෙල්” පැවසූ අතර එම ආමන්ත්‍රණයට පසුව (දානියෙල් 10:19)හි සඳහන් වේ. දෙවියන්වහන්සේ අපට කෙතරම් සමීපව සිටීද පිළිබඳව සිතා බලන්න. මෙම පුදුමාකාර සත්‍යය තුළින් ඔබට කුමන බලාපොරොත්තුවක් තබාගත හැකිද?`

`හෙබ්‍රෙව් 11හි සඳහන් ඇදහිල්ලේ ශ්‍රේaෂ්ඨයින් පිළිබඳව වන උදාහරණය මෙම සතියට අදාල පාඩමට සම්බන්ධ වන්නේ කෙසේද? විශේෂයෙන්ම, එවැනි උදාහරණ තුළින් යමෙක් ඇදහිල්ල කරණකොටගෙන දෙවියන්වහන්සේට ප්‍රසන්නව සිටින බව පෙන්නුම් කරන්නේ කෙසේද? එවැනි ඇදහිල්ලක් සහ විශ්වාසවන්තකමක් තුළින් ඔබගේ දෛනික ක්‍රියාවට නැගිය හැකි සහ ඔබට ඉගෙනගත හැකි දේවල් මොනවාද?`