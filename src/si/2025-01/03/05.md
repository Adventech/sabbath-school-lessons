---
title:  ජීවමාන ගල්
date:   15/01/2025
---

පාපය හේතුවෙන් වැටුණාවූ පව්කාර ජීවීන් වන අපට, ශුද්ධවූ දෙවි කෙනෙකු හට ප්‍රසන්නව සිටිය හැකිවන්නේ කෙසේද?

`රෝම 8:1 සහ රෝම 5:8 කියවන්න. දෙවියන්වහන්සේ ඉදිරියේදී අපේ තරාතිරම පිළිබඳව මෙම පාඨ වලින් කුමක් පවසයිද?`

මනුෂ්‍යයන්ගෙන් කිසිම ප්‍රතිචාරයක් එන්නට ප්‍රථමයෙන්, දෙවියන් වහන්සේ උන්වහන්සේගේ දයාව මනුෂ්‍යයන් හට පිරිනමන සේක. අප විසින් කිසිදෙයක් පැවසීමට හෝ කිරීමට මත්තෙන්, දෙවියන්වහන්සේ අප වෙත යොමුවී, උන්වහන්සේගේ ප්‍රේමය පිළිගැනීමට හෝ ප්‍රතික්ෂේප කිරීමට අපට අවස්ථාව දෙනසේක. රෝම 5:8හි සඳහන්ව ඇති අන්දමට, “අප පව්කරුවන්ව සිටියදීම, අප වෙනුවට ක්‍රිස්තුස්වහන්සේගේ මරණය විඳීමෙන් දෙවියන් වහන්සේ අප උදෙසා ප්‍රේමය පිළිගැන්වූ අන්දම විස්තර කෙරේ (මෙය යෙරමියා 31:3 සමග සංසන්දනය කරන්න). ඇදහිල්ල කරණකොටගෙන අපගේ ගැළවුම්කරුවාණන්ගේ ක්‍රියාවලින් දෙවියන්වහන්සේ සමග සමගි කරනු ලැබීමට මෙන්ම, උන්වහන්සේ ඉදිරියේ ප්‍රසන්නව සිටීමටද පුළුවන.

`1 පේත්‍රැස් 2:4-6, හෙබ්‍රෙව් 11:6 සමග සංසන්දනය කරන්න. අපට දෙවියන්වහන්සේ ඉදිරියේ ප්‍රසන්නව සිටීමට හැකිවීම පිළිබඳව මෙහි සඳහන්වන්නේ කුමක්ද?`

දෙවියන්වහන්සේගේ මැදිහත්වීමකින් තොරව වැටුණාවූ මනුෂ්‍යයන්ට වටිනාවූ යම්දෙයක් දෙවියන්වහන්සේ ඉදිරියට ගෙන යා නොහැක. එනමුත්, දෙවියන්වහන්සේ උන්වහන්සේගේ දයාවෙන් සහ කරුණාවෙන්, ක්‍රිස්තුස්-වහන්සේගේ මෙහෙවර තුළින් මාර්ගයක් නිම කොට ඇත. විශේෂයෙන්ම “ක්‍රිස්තුස්වහන්සේ කරණකොටගෙන, දෙවියන්වහන්සේට ප්‍රසන්නවූ ආත්මික පූජා ඔප්පුකරනු පිණිසය’‘ (1 පේත්‍රැස් 2:5). “නුමුත්, ඇදහිල්ල නැතුව උන්වහන්සේව ප්‍රසන්න කරන්නට නුපුළුවන” (හෙබ්‍රෙව් 11:6), ක්‍රිස්තුස් වහන්සේගේ මැදහත්කාරකමේ ක්‍රියා තුළින්, නුඹලා උන්වහන්සේගේ කැමැත්ත කරන පිණිස සියලු යහපත් ක්‍රියාවලට නුඹලා සම්පූර්ණ කරන සේක්වා. උන්වහන්සේට සදාකාලයටම ගෞරවය වේවා. ආමෙන්. (හෙබ්‍රෙව් 13:21). ඇදහිල්ල තුළින් දෙවියන්වහන්සේ හට ප්‍රතිචාර දක්වන්නවුන්, ක්‍රිස්තුස් වහන්සේගේ මැදහත්වීම කරණකොටගෙන, ධර්මිෂ්ඨයන් ලෙස ගණන් ගනු ලබති. දෙවියන්වහන්සේගේ ප්‍රේමණීය කැඳවීමට යහපත් ප්‍රතිචාර දක්වන්නවුන්, ක්‍රිස්තුස්වහන්සේගේ මැදිහත්වීම කරණකොටගෙන සුදුස්සන් සේ ගණන් ගනු ලබති (ලූක් 20:35). තවද උන්වහන්සේ ඔවුන්ව උන්වහන්සේගේ ස්වරූපයට වෙනස් කරන සේක (1 කොරින්ති 15:51-57; 1 යොහන් 3:2). දෙවියන් වහන්සේගේ ගැළවීමේ ක්‍රියාදාමය අප උදෙසා පමණක් නොව, එනමුත් එය අප තුළද වේ.

`ක්‍රිස්තුස්වහන්සේ ස්වර්ග රාජ්‍යයේ සිට ඔබ වෙනුවෙන් මැදහත්කාරකම් කරනවා යන අදහස මෙතරම් දිරිගන්වන අදහසක් වන්නේ ඇයි?`