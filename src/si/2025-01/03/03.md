---
title:  සන්තෝෂයෙන් ප්‍රීතිවෙයල්ලා
date:   13/01/2025
---

අපට සිතාගන්නට පවා අපහසු වූවත්, දෙවියන්වහන්සේ අප එකිනෙකා අසීමිත වටිනාකමක් ඇති පුද්ගලයින් සේ සලකනු ලබන බැවින්, එක් පුද්ගලයෙකු වුවද ගැළවීම ලබන්නාවූ විට, උන්වහන්සේගේ ප්‍රීතිවීමට හේතුවක් වේ.

`ශෙපනියා 3:17 කියවන්න. මෙම පාඨය තුලින් අකීකරු පුත්‍රයාගේ කථාව තවදුරටත් ආලෝකමත් කරනු ලබන්නේ කෙසේද?`

ශෙපනියා 3:17හි ප්‍රබල ලෙස පෙන්නුම් කරන්නේ දෙවියන්වහන්සේගේ සෙනඟ ගළවනු ලැබූ විට උන්වහන්සේ ලබන ප්‍රීතිය පිළිබඳවය. හෙබ්‍රෙව් භාෂාවෙන් සතුට, සහ ප්‍රීතිය යන අර්ථ දක්වන වචන වලින් මෙම තනි පාඨය ගැබ්වී ඇත. එයින් පෙන්නුම් කරන්නේ දෙවියන්වහන්සේගේ ගළවාගත් සෙනඟ වෙනුවෙන් වන උන්වහන්සේගේ ඉමහත් ප්‍රේමයයි. එම ගැළවීමේ දවසේදී දෙවියන්වහන්සේගේ ප්‍රේමයේ විශාල පරාසය හුවා දක්වනු පිණිස කිසියම් තනි වචනයකින් හෝ තනි යෙදුමකින් කළ හැකි දෙයක් නොවන බව පෙන්වීමට මෙන් එම පාඨයෙහි විස්තරාත්මක වචන යොදා ඇත.

එමෙන්ම ඔබ විසින් සැලකිය යුතු කරුණක් වන්නේ, මෙම පදයට අනුව දෙවියන්වහන්සේ සිටින්නේ එම ජනතාව අතරය. ප්‍රේමයේ සබඳතාවය මත ගොඩනැගෙන සමගි කිරීම වන්නේද දෙවියන්වහන්සේගේ වැඩසිටීමෙනි. පියා සිය පුත්‍රයා ඈත සිට පැමිණෙනවා දුටු විට, ඔහු පුතු වෙත දුවගියාක් මෙන්, මෙහිදී දෙවියන්වහන්සේ, උන්වහන්සේගේ ජනතාව තුළ සිටිසේක.

යෙසායා 62:4හි එවැනිම චිත්‍රයක් මවා ඇති අතර, මෙහි ගෙන ඇති නිරූපණය වන්නේ විවාහ සබඳතාවයයි. යෙසායා 62:4ට අනුව, දෙවියන් වහන්සේගේ ජනතාව “හඳුන්වනු ලබන්නේ පොප්ශිකා” කියාද, එහි අර්ථය වන්නේ, “ඇය කෙරෙහි මාගේ සන්තෝෂය” යනුවෙන් වන අතර, එම දේශයට “බෙයුලා,” යනුවෙන් හඳුන්වාදී ඇති අතර, එහි අර්ථය වන්නේ, “සරණ පාවා ගනු ලැබූ” යනුවෙන්ය. ඒ මන්ද? මෙම පාඨයෙහි දැක්වෙන ආකාරයට, “ස්වාමීන්වහන්සේ නුඹ කෙරෙහි ප්‍රසන්නය. නුඹේ දේශයද සරණ පාවාගනු ලැබේ. දෙවියන්වහන්සේගේ ප්‍රීති වීමෙහි උච්ඡතම අවස්ථාව නැවත ගොඩනැගීමේ දවස දක්වා වෙන්කොට තබා ඇත. එවිට උන්වහන්සේ උන්වහන්සේගේ ජනතාව පිළිගෙන, එම පියා තම අකීකරු පුත්‍රයා නැවත නිවෙස කරා පැමිණි විට, ප්‍රීති වූවාක් මෙන් සන්තෝෂයට පත්වනු ඇත.

`එපීස 5:25-28 කියවන්න. අප විසින් පෙන්නුම් කළ යුතු ප්‍රේමයේ ස්වභාවය පිළිබඳව මෙහි පවසන්නේ කුමක්ද?`

මෙම ඡේදයෙහි ස්වාමි පුරුෂයන් හට අනුශාසනා කර ඇත්තේ, ක්‍රිස්තුස් වහන්සේ සභාවට ප්‍රේම කොට, ඈ උදෙසා තමන්ම පාවා දුන්නාක් මෙන්ම, පුරුෂයන් විසින්ද තමුන්ගේ භාර්යාවන්ට තමුන්ගේම ශරීරවලට මෙන් ප්‍රේම කළ යුතුය” (එපීස 5:25-28) යනුවෙනි. මෙම කොටසින්, ස්වාමි පුරුෂයන් තමන්ගේ භාර්යාවන් කෙරෙහි පරාර්ථකාමී සහ පූජාවීමේ ප්‍රේමයකින් ක්‍රියා කළ යුතු බව පවසනවා පමණක් නොව, ක්‍රිස්තුස්වහන්සේද, උන්වහන්සේගේ ශරීරයෙහි කොටසක් ලෙස උන්වහන්සේගේ ජනතාවට (සභාවට) ප්‍රේමකරන බවය.