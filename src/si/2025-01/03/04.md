---
title:  දෙවියන්වහන්සේ සතුටු කිරීම
date:   14/01/2025
---

අපරිමිත විශ්වයක් තුළ පිහිටා ඇති කුඩා ග්‍රහ ලෝකයක ඉක්මණින් විනාශයට පත්වන ජීව ද්‍රව්‍යය බඳු වූ හුදු මිනිසුන් ගැන විශ්වයේ දෙවියන්-වහන්සේ සතුටුවන්නේ කෙසේද? සියළු බල ඇති, කිසිම දෙයකින් අඩුපාඩුවක් නැති අති ශ්‍රේෂ්ඨ දෙවියන්වහන්සේ හට මනුෂ්‍යයා වටින්නේ මන්ද? මෙම ප්‍රශ්න අංශ දෙකකට බෙදිය හැක. දෙවියන්වහන්සේ සන්තෝෂයට පත්වන්නේ කෙසේද? දෙවැන්න වනුයේ, අපේ පව්කාර ස්වභාවය පිළිබඳව සිතා බලන කල්හි, උන්වහන්සේට සන්තෝෂය ගෙනෙනු පිණිස මනුෂ්‍යයාට හැකිවන්නේ කෙසේද? මෙම ප්‍රශ්න වලින් පළමුවන අංශය පිළිබඳව අප අද දිනට යෙදී ඇති පාඩම තුළින් හදාරන අතර, දෙවැන්න හෙට දිනයේදී අධ්‍යයනය කරමු.

`යෙසායා 43:4; ගීතාවලිය 149:4 සහ හිතෝපදේශ 15:8, 9 කියවන්න. දෙවියන් වහන්සේ උන්වහන්සේගේ ජනතාව කෙරෙහි ප්‍රසන්න වීම පිළිබඳව මෙම පාඨවල සඳහන්ව ඇත්තේ කුමක්ද?`

අපි ඊයේ පාඩම තුළින් අර්ධ වශයෙන් දුටු පරිදි, දෙවියන්වහන්සේව මිනිසුන්ට ප්‍රසන්නතාවයට පත්කළ හැක. මන්දයත්, දෙවියන්වහන්සේ මිනිසුන්ට ප්‍රේම කරන්නේ අන් අයට ප්‍රේමකරන සහ සැලකිල්ල දක්වන ඕනෑම කෙනෙකු මෙන්, ඔවුන්ගේ යහපත ගැන සැලකිලිමත්වන ආකාරයටය.

අනික් අතට, දෙවියන්වහන්සේගේ ජනතාව නපුර කරණ විට දෙවියන්වහන්සේ ඒ කෙරෙහි අප්‍රසන්න වේ. ඇත්තවශයෙන්ම, හිතෝපදේශ 15:8, 9 මගින් අපට උගන්වනු ලබන්නේ, “දුෂ්ටයන්ගේ පූජාව ස්වාමීන් වහන්සේට පිළිකුලක්ය. එමෙන්ම දුෂ්ටයාගේ “මාර්ගය ස්වාමීන්වහන්සේට පිළිකුලක්ය.” එහෙත් ඇද නැත්තන්ගේ යාච්ඤාවට උන්වහන්සේ ප්‍රසන්නය, සහ ධර්මිෂ්ඨකම අනුව යන්නාට දෙවියන්වහන්සේ ප්‍රේමකරනසේක.” මෙම ඡේදය තුළින් පෙන්වාදී ඇති අන්දමට දෙවියන්වහන්සේ නපුරට අසතුටු වනවා පමණක් නොව යහපතට උන්වහන්සේ අතිශයින් ප්‍රීතියට පත්වන බවත්ය. එමගින් දේව ප්‍රසන්නතාවය සහ ප්‍රේමය අතර සෘජු සබඳතාවයක් ඇති බව පෙන්වා දෙමින්, දෙවියන්වහන්සේගේ ප්‍රේමය සහ උන්වහන්සේගේ ප්‍රීතිය අතර ඇති ගැඹුරු සබඳතාවය ශුද්ධ ලියවිල්ල පුරාවට දැකිය හැක.

ගීතාවලිය 146:8ට අනුව, “ස්වාමීන්වහන්සේ ධර්මිෂ්ඨයන්ට ප්‍රේමකරන සේක.” ඊට තවත් එකතු කරමින්, “සතුටු සිතින් දෙන්නාට දෙවියන්වහන්සේ ප්‍රේම කරනසේක’‘ යනුවෙන් 2 කොරින්ති 9:7හි සඳහන්ව ඇත. මෙම පාඨ වලින් නොපවසන දෙය පිළිබඳව අවධානය යොමුකරන්න. දෙවියන්වහන්සේ ධර්මිෂ්ඨයන්ට පමණක් හෝ සතුටු සිතින් දෙන්නාට පමණක්, ප්‍රේමකරන බව මෙහි සඳහන්ව නැත. දෙවියන්වහන්සේ සියල්ලන්ට ප්‍රේමකරන සේක. එනමුත් එම පාඨ තුළින් යම්කිසි අදහසක් ඉදිරිපත් කරන්නේ නම්, එම අදහස වන්නේ, “ධර්මිෂ්ඨයන්ට සහ සතුටු සිතින් දෙන්නාවූ අයට විශේෂ අන්දමට දෙවියන් වහන්සේ ප්‍රේමකරන බවය. අප හිතෝපදේශ 15:8, 9හි සඳහන් දේ තුළින් විශේෂ ඉඟියක් දකින්නෙමු: එනම්, දෙවියන්වහන්සේ මොවුන්ට සහ අනෙක් අයට ප්‍රේම කරනවා යනුවෙන් අර්ථවත් වන්නේ, ඔවුන් සමග ප්‍රසන්නව සිටින බවය.

විශ්වය මැවූ දෙවියන්වහන්සේ අප සමග හැඟීම්වලින් පවා ඉතා සමීප සබඳතාවයක් ගොඩනගා ගැනීම පිණිස, ස්වර්ගයත් පොළොවත් අතර කෙතරම් සමීප සම්බන්ධතාවයක් තිබේදැයි සිතා බලන්න.