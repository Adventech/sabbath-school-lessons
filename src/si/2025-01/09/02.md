---
title:  සතුරකු විසින් මෙය සිදුකර ඇත
date:   23/02/2025
---

`මතෙව් 13:24-27 කියවන්න. අපේ ලෝකයේ ඇති නපුර පිළිබඳව අවබෝධයක් ලබනු පිණිස මෙම උපමාව අපට උපකාර වන්නේ කෙසේද?`

එක්තරා ඉඩම් හිමියෙක් ඔහුගේ කෙතේ යහපත් බීජ වැපුරූ බව යේසුස් වහන්සේ කථාන්තරයක් තුළින් පවසයි. එනමුත්, තිරිඟු අතර කිරිඳි වර්ධනය විය. මෙය දුටු සේවකයන් ස්වාමියාට කථා කොට, “ස්වාමීනි, ඔබගේ කෙතෙහි හොඳ බීජ වපුලා නොවේද? එසේ වී නම් කිරිඳි කොයින්දැයි” ඔහුට කීවෝය (මතෙව් 13:27). මෙය අද දවසේ නපුරේ ගැටළුව සම්බන්ධයෙන් නිතර අසනු ලබන ප්‍රශ්නයකට බෙහෙවින් සමානය. දෙවියන්වහන්සේ මෙම ලෝකය සම්පූර්ණයෙන්ම යහපත් ලෙස මැවුවේ නම්, එය තුළ මෙතරම් නපුරක් ඇත්තේ ඇයි?

`මතෙව් 13:28-30 කියවන්න. මෙම කොටස කියවන අතර මතෙව් 13:37-40 දක්වා ඇති කොටසේ අදහස් කෙරෙහිද සැලකිලිමත් වන්න. මෙය විශ්වීය අරගලයක ස්වභාවය පිළිබඳව මින් වැඩිදුර උගන්වනු ලබන්නේ කෙසේද?`

සේවකයාගේ ප්‍රශ්නයට ස්වාමියා පිළිතුරු දෙන්නේ, “සතුරෙක් මේක කරලා තිබේ” යනුවෙනි (මතෙව් 13:28). යේසුස්වහන්සේ හොඳ බීජ වපුරන්නාව හඳුන්වන්නේ, “මනුෂ්‍ය පුත්‍රයා” ලෙසය (මතෙව් 13:37), ඊට පසුව පැහැදිලි කරන්නේ, “කෙත නම් ලෝකය” (මතෙව් 13:38) වන බවත්, කිරිඳි වපුළ සතුරා වන්නේ යක්ෂයාය (මතෙව් 13:39), මෙහිදී පැහැදිලි ලෙස ක්‍රිස්තුස්වහන්සේ සහ යක්ෂයා අතර ඇති විශ්වීය අරගලය පෙන්නුම් කරනු ලබයි. මේ ලෝකයේ නපුර ඇත්තේ ඇයි? නපුර නම් ස්වාමියාට එරෙහිව සතුරාගේ (යක්ෂයාගේ) ප්‍රතිඵලයකි. “සතුරෙක් මේක කරලා තිබේ” (මතෙව් 13:28).

මෙම පිළිතුර හේතුවෙන් ඔවුන්ට තවත් ප්‍රශ්නයක් පැන නැංවීමට සිතුනි. “එසේවී නම් අප ගොස් ඒවා උදුරා දමනවා ඔබ කැමතිද?” එය තවත් ආකාරයකින් පවසතහොත් “මෙම නපුර විගස උදුරා නොදමන්නේ ඇයි?” “නැත, යනුවෙන් ස්වාමියා පිළිතුරු දෙයි” නුඹලා කිරිඳි උගුලන කළ තිරිඟුත් ඒ සමගම ඉදිරෙන්ට පුළුවන. කපන කාලය දක්වා දෙවගේම එකට වැඩෙන්ට අරින්න” (මතෙව් 13:29, 30 මාර්ක් 4:29 සමග සංසන්දනය කරන්න). මෙම උපමාවට අනුව, දෙවියන්වහන්සේ අවසානයේදී නපුර නිමාවකට පත්කරනු ලබනවා ඇත. එනමුත් එය නිසි කාලයට පෙර උදුරා දමන්නට ගියහොත් කිසිම අවස්ථාවක යළි නිවැරදි කළ නොහැකි පරිදි අමතර විනාශයක් වීමෙන් යහපත් අයටද එහි අනිසි කරදර ඇතිවන්නට පුළුවන.

`දැන්ම තිරිඟු අතර වැවී ඇති කිරිඳි ගළවා දැමීමට යෑමෙන් අත්විය හැකි භයානක ප්‍රතිඵල මොනවාද? එමෙන්ම මෙසේ වීමට ඉඩහැරීම යනු, අප මුහුණ දෙන්නාවූ නපුර නොසලකා හැරීමක් නොවන්නේ ඇයි?`