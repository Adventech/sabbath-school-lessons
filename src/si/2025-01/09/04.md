---
title:  ස්වර්ගය තුළ අරගලයේ ආරම්භය
date:   25/02/2025
---

ආදම්ගේ සහ ඒවගේ වැටීමට පෙර නපුර පැවතුන බව උත්පත්ති 1-3 දක්වා වන කොටසේ සඳහන්වේ. ඒදන් උයන තුළ නපුර යථාභූත සත්‍යයක්ව නොතිබුණ නමුත්, න්‍යායාත්මක වශයෙන් ‘නපුර’ නියෝජනය කෙරුනේ, “යහපත හා නපුර දැනගැනීමේ ගස” (උත්පත්ති 2:9, 17) වශයෙනි. මෙහිදී දෙවියන්වහන්සේ බොරු කියන බවට සර්පයා චෝදනා නැගුවත්, ඇත්ත වශයෙන්ම බොරු කීවේ සර්පයාය. සාතන්ගේ පැවැත්මත් (එළිදරව් 12:9), ඒ සමගම වූ බොරුවත් තුළින් එහි වූ බොරුවේ යථාර්ථය පෙන්නුම් කරනු ලබයි. ඒ අනුව වැටීමට පෙර, ඒදන්හි නපුරෙහි පැවැත්ම පිළිබිඹු කෙරුනි.

`එසකියෙල් 28:12-19 කියවන්න. මීට නික්මයාම 25:19, 20 අදාල කරගන්න. මෙම ජීවියාගේ වැටීමේ ස්වභාවය කුමක්ද?`

මෙම ඡේදයට අනුව නපුරේ ආරම්භය සහ විශ්වයේ අර්බුදය ආරම්භ වූයේ ස්වර්ගයේදීය.

පසුව සාතන් වශයෙන් හඳුන්වනු ලැබූ ජීවියා ඔහුගේ වැටීමට ප්‍රථමයෙන් සියලුදෙනා අතිශයින් අගය කළාවූ පියකරු දේවදූතයෙකි. ඔහු “කෙරුබ්වරයෙකු ලෙස හඳුන්වනු ලබනවාට අමතරව, ඔහු සම්පූර්ණකම මුද්‍රාකරන්නාව ප්‍රඥාවෙන් පිරී, අලංකාරයෙන් පූර්ණව සිටින්නෙහිය. නුඹ දෙවියන්වහන්සේගේ උයන වන ඒදන්හි සිටියෙහිය” (එසකියෙල් 28: 12, 13). මෙවැනි කිසිම වර්ණනාවක් තීර්හි සිටි මනුෂ්‍ය රජු පිළිබඳව කළ නොහැක (වෙනත් කිසිදු පුද්ගලයෙකු පිළිබඳවද එසේ කිරීමට නොහැක). එබැවින්, අප දන්නේ මෙම විස්තරය තුළින් ලුසිෆර්ගේ වැටීම පිළිබඳව ක්ෂණික දර්ශනයක් අපට ලැබී ඇති බවය.

`යෙසායා 14:12-15 කියවන්න. මහා අරගලයේ ආරම්භය පිළිබඳව, මෙම පාඨ තුළින් දෙනු ලබන අමතර ආලෝකය කුමක්ද?`

යෙසායා 14ට අනුව, ලුසිෆර් තමාව උසස්කොට දක්වමින්, ඔහු දෙවියන් වහන්සේට සමාන බව පෙන්වීමට උත්සාහ කළේය. මෙම පාඨය තුළින්, අප එසකියෙල් 28හි දුටු කරුණු සනාථ කරමින්, “නුඹේ රුව නිසා නුඹේ සිත උඩඟුවී තිබේ, යනුවෙන් සඳහන් කර ඇති අතර (එසකියෙල් 28:17), ඔහුව අලංකාර ලෙස මැවීම හේතුවෙන් ඔහු දෙවියන්වහන්සේට ප්‍රශංසා කළ යුතුව තිබූ නමුත්, ඒ වෙනුවට ඔහුගේ සිත තුළ උඩඟු බව ඇති විය. මෙම උඩඟු බවේ අතිශයින් දුෂ්ට වූ දෙය වූයේ දෙවියන්වහන්සේගේ ස්ථානය ලබාගැනීමට සිතා උන්වහන්සේට අවලාද නැගුවේය. හෙබ්‍රෙව් භාෂාවෙන්, “වෙළඳාම” යන වචනයට (එසකිලේ 28:16) “අවලාද නැගීම” යන අර්ථයද ඇති අතර, සාතන් විසින් දෙවියන්වහන්සේට එරෙහිව මෙන්ම, අප එකිනෙකාටද එරෙහිව අපහාසාත්මක දේවල් කරනු ඇත.

`ලුසිෆර්ව මවනු ලැබූ දවසේ සිට, ඔහු වැටුණාවූ දවස දක්වා සම්පූර්ණ ජීවියෙක්ව සිටි බව අප විසින් අවබෝධ කරගන්නේ කෙසේද? “නුඹ මවනු ලැබූ දා පටන්, නුඹ තුළ අධර්මිෂ්ඨකම සම්බවෙන තුරු” (එසකියෙල් 28:15). සැබෑ ලෙස යහපත සහ අයහපත තෝරාගැනීමේ නිදහස තිබුණහොත් මිස “සම්පූර්ණ” ජීවියෙකු වැටීයන්නේ කෙසේද?`