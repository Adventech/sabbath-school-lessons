---
title:  පොළොව මත අරගලයේ ආරම්භය
date:   24/02/2025
---

කෙත හිමියා රෝපණය කළේ යහපත් බීජ නම්, කෙත තුළ නරක බීජ තිබුණේ මන්ද යනුවෙන් උපමාවේ සඳහන්ව ඇති ප්‍රශ්නයට සමාන්තරව තවත් ප්‍රශ්න ඇත. එනම්, දෙවියන්වහන්සේ සම්පූර්ණයෙන්ම යහපත් ලෝකයක් මැවූයේ නම්, මෙහි මෙතරම් නපුර ඇතිවන්නේ ඇයි?

`උත්පත්ති 1:31 කියවන්න. දෙවියන්වහන්සේ මෙම ලෝකය මවා නිමවූ විට, ලෝකයේ ස්වභාවය පිළිබඳව දේව වචනය තුළින් පෙන්නුම් කරනු ලැබුවේ කුමක්ද? තවද, මෙම පිළිතුර වැදගත් වන්නේ ඇයි?`

උත්පත්ති 1:31ට අනුව දෙවියන්වහන්සේ ලෝකය මැවුවායින් පසුව, “එය ඉතා යහපත්” විය. දෙවියන්වහන්සේ මෙම ග්‍රහලෝකය මැවුවායින් පසුව, එම මැවිල්ල තුළ කිසියම් නපුරක් තිබූ බවට උත්පත්ති 1 වන පරිච්ඡේදය තුළ කිසිම ඉඟියක් හෝ නොමැත. එසේ නම්, මනුෂ්‍ය අත්දැකීම් තුළට නපුර පැමිණියේ කෙසේද?

`උත්පත්ති 3:1-7 කියවන්න. පෘථිවිය කරා නපුර පැමිණි අන්දම පිළිබඳව මෙහි කුමක් සඳහන් වේද? විශ්වීය අර්බුදයේ ස්වභාවය පිළිබඳව මෙමගින් දැක්වෙන ආලෝකය කුමක්ද? (එළිදරව් 12:7-9 තවදුරටත් කියවන්න).`

යක්ෂයා ලෙසින් හඳුනාගනු ලැබූ සර්පයා විසින්, දෙවියන්වහන්සේගේ චරිතය පිළිබඳව බොරුවලින් පිරි චෝදනා මෙම ජවනිකාව තුළින් අපි දකිමු (එළිදරව් 12:7-9හි සඳහන් වන්නේ පුරාණ සර්පයා යනුවෙනි). සර්පයා විසින් පළමුවෙන්ම යොදාගත් ප්‍රශ්නය තුළින් දෙවියන්වහන්සේගේ විධානය පිළිබඳව සැක ඇතිවන පරිද්දෙන්, දෙවියන්වහන්සේ පැවසූ දේ සම්පූර්ණයෙන්ම ආපසු හරවමින් ප්‍රශ්නය නැගුවේය. ඊටපසු දෙවියන්වහන්සේ විසින් ඒවට පැවසූ දෙයට අභියෝග කරමින් ඒවට පවසා සිටියේ, “ඇත්තටම නුඹලා නසින්නේ නැත” (උත්පත්ති 3:4).

සර්පයා හෝ දෙවියන්වහන්සේ යන අයගෙන් කෙනෙක් ඒවට බොරුවක් පවසා ඇති බැවින්, ඒවට දැන් තෝරාගැනීමක් කරන්නට ඇත. එනම්, දෙවියන්වහන්සේ පැවසූ දෙය විශ්වාස කරන්නද, එසේත් නැත්නම් සර්පයා කී දෙය විශ්වාස කරන්නද යනුවෙනි.

ශුද්ධ ලියවිල්ලෙහි මෙම ස්ථානයේ මෙන්ම වෙනත් බොහෝ ස්ථානවලද පෙන්වාදෙන පරිදි මෙම අර්බුද තත්වයෙහි මූලික ස්වභාවය වනුයේ, විශ්වාස කළ යුත්තේ කුමක්ද, කවුරුන්වද යන අතර, එය ප්‍රේමය සමග අඛණ්ඩව සම්බන්ධවී පවතී. එසේ වන්නේ ඔබ යම්කිසි කෙනෙකුව විශ්වාස කරන විට, එම තැනැත්තා හෝ තැනැත්තිය මොන ආකාරයේ පුද්ගලයෙක්ද, ඔහු හෝ ඇය කෙරෙහි විශ්වාසය තැබිය හැකිද යන කරුණු අනුව, ඔබ එම තැනැත්තාට හෝ තැනැත්තියට ප්‍රේම කරනවාද, නැද්ද යන කරුණ කෙරෙහි තදින් බලපානු ලබන අතර, එමෙන්ම මෙම සිද්ධියේදී එම තැනැත්තා පවසන දෙයට සවන් දීමද කළ යුතුවේ.

`උත්පත්ති 3:15 කියවන්න. දෙවියන්වහන්සේ සර්පයාට පැවසූ වචන වන, ස්ත්‍රියගේ වංශය, (මෙසියස්වහන්සේව පෙන්නුම් කරමින්) සර්පයාගේ හිස පොඩිකරනු ලබන බවත්, එය බොහෝ අවස්ථාවල ශුද්ධ ලියවිල්ලෙහි ඇති, පළමු ශුභාරංචිය :චරදඑදැඩaබටැකසමප) වශයෙන් හඳුන්වා ඇත. මෙයින් අර්බුදයේ යථාර්ථය මෙන්ම, ඒ අතරතුර, අප හට බලාපොරොත්තුව යන කරුණු දෙකම නැවත ශක්තිමත් කරනු ලබන්නේ කෙසේද?`