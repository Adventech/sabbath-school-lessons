---
title:  වැඩිදුර අධ්‍යයනය සඳහා
date:   28/02/2025
---

කියවන්න: Ellen G. White, "The Origin of Evil," pp. 492–504, in The Great Controversy.

මේ ලෝකයට පාපය ඇතුලුවීම සම්බන්ධයෙන් දෙවියන්වහන්සේ වගකිව යුතු නොවේ යන ඉගැන්වීමට වඩා වෙනත් පැහැදිලි ඉගැන්වීමක් ශුද්ධ ලියවිල්ල තුළ නැත; දේව අනුග්‍රහය හිතුමතයට ඉවත් කළේ නැත, කැරලි ගැසීමට හේතුවක් විය හැකි කිසිම උණතාවක් දේව රාජ්‍යයේ තිබුණේ නැත. පාපය බලහත්කාරයෙන් ඇතුල්වන්නෙක් වන අතර, එහි පැවතීම උදෙසා කිසිම හේතුවක් දැක්විය නොහැක. එය ගුප්ත සහගත, වගකීමෙන් තොරවන අතර, එය ගණන් නොගෙන සිටීම යනු එය ආරක්ෂා කිරීමකි... සාතන්ව ක්ෂණිකවම විනාශ කර දමනු ලැබුවේ නම්, ස්වර්ගයෙහි සහ වෙනත් ලෝකවල ජීවීන් දෙවියන්වහන්සේ නමස්කාර කරන්නට ඇත්තේ, බියෙන් මිස ප්‍රේමයෙන් නොවනු ඇත. රැවටිලිකරුගේ බලපෑම සම්පූර්ණයෙන් විනාශ නොවන්නට හැකියාව ඉඩ ප්‍රස්ථාව තිබුණාක් මෙන්ම, කැරලිගැසීමේ ස්වභාවයද සම්පූර්ණයෙන් ඉවත් කරලීමට නොහැකි වන්නට ඇත. නපුරට වැඩීම පිණිස ඉඩ හල යුතුය. අසීමිත කාලයක් මුළුල්ලේ සම්පූර්ණ විශ්වයේ යහපත උදෙසා සාතන්ට ඔහුගේ ප්‍රතිපත්ති වර්ධනය කරගැනීම පිණිස ඉඩදිය යුත්තේ, දේව රාජ්‍යයට එරෙහිව ඔහු විසින් ගෙනෙනු ලබන චෝදනා ඒ හැටියෙන්ම දෙවියන්වහන්සේ විසින් මවනු ලැබූ සියල්ලෝ දැක බලාගත යුතු අතර, එසේ වීමෙන්, දෙවියන්වහන්සේගේ සාධාරණත්වය සහ කරුණාව මෙන්ම උන් වහන්සේගේ ව්‍යවස්ථාවෙහි ඇති වෙනස් නොවන ස්වභාවය පිළිබඳව සදාකාලයටම කිසිවෙකුට ප්‍රශ්න කිරීමට නොහැකි වන ආකාරයට පත්වනවා ඇත.” —Ellen G. White, The Great Controversy, pp. 492, 493, 499.

**සාකච්ඡා සඳහා ප්‍රශ්න**:

`ලුසිෆර් වැනි පව් රහිත ජීවියෙක්, තම ජීවිතයේ ප්‍රථම වරට පාපයක් සිදු කළ හැක්කේ කෙසේද යනු, බොහෝ දෙනෙකු හට පැන නගින ප්‍රශ්නයකි. පාපය මෙතරම් ‘ගුප්ත වන්නේද’ ‘වගවීමක් නැත්තේ’ ඇයි? මෙම පළමු වතාවට සිදුකරනු ලැබූ පාපය, නොසලකා හැරීමෙන් හෝ සාධාරණීයකරණය කිරීමෙන් තොරව පැහැදිලි කරන්නේ කෙසේද? තවත් ආකාරයකින් එම ප්‍රශ්නය විචාරන්නේ නම්, එහි ආරම්භය පැහැදිලි කිරීමට යාම, එය සාධාරණීයකරණය කිරීමට සමාන වන්නේ ඇයි?`

`දෙවියන්වහන්සේ, සාතන්ව ක්ෂණිකවම විනාශ කර නොදැමුවේ ඇයි? නපුරට වර්ධනය වීමට ඉඩ හැරිය යුත්තේ ඇයි? මෙය නොනවතින කාලාන්තරයක් මුළුල්ලේ “සමස්ත විශ්වයටම යහපත් දෙයක්” වන්නේ කෙසේද?`

`දෙවියන්වහන්සේ සහ සාතන් අතර ඇති අරගලය හුදෙක් බලය ලබාගන්නා පිණිසම කරනු ලබන්නාවූ දෙයක් නොව, එනමුත් මෙය වෙනස් ආකාරයක අර්බුදයක් බව වටහා ගැනීම වැදගත් වන්නේ ඇයි? බලය හිමිකර ගැනීම පිණිස කරනු ලබන අරගලයට වඩා චරිතය ආරක්ෂා කරගැනීම සඳහා වන අරගලය වඩා බුද්ධිමත් වනුයේ ඇයි? මෙම විශ්වීය අරගලය සමග සංසන්දනය කරන විට, ඔබේ ජීවිතය අංශු මාත්‍රයක් මෙන් විය හැකි අතර, එම අරගලයේ ස්වභාවය නිසි පරිදි අවබෝධ කරගැනීමෙන් සියල්ල එළිදරව් කරගන්නේ කෙසේද? මෙම අරගලයේ යථාර්ථය ඔබ දැන් අත් දකින්නේ කුමන ආකාරයෙන්ද? ඔබ ඇත්තවශයෙන්ම සිටින්නේ කාගේ පැත්තේදැයි පෙන්නුම් කරනු පිණිස ඔබ ප්‍රතිචාර දැක්විය යුත්තේ කෙසේද?`