---
title:  විශ්වීය අර්බුදයේ ස්වභාවය
date:   27/02/2025
---

දෙවියන්වහන්සේ සහ සාතන් අතර මත විශ්වීය අරගලය පිළිබඳව උගන්වනු ලබන ලියවිලිවල කොටස් අප දැක ඇත්තෙමු. එනමුත්, එවැනි අර්බුදයක් ඇතිවිය හැක්කේ කෙසේද? සර්වබලධාරී දෙවිකෙනෙකුට එරෙහිව යමෙකුට නැගී සිටිය හැක්කේ කෙසේද? විශ්වීය අරගලය බලය ලබාගැනීමට පමණක් සීමා වූ එකක් නම්, එය ආරම්භ වීමටත් පෙර එය අවසන් වන්නට ඇත. එය වෙනස් ආකාරයකට අයත් වූ එකක් විය හැක. ශුද්ධ ලියවිල්ල අපට එළිදරව් කරන්නේ, එම අර්බුදයට දෙවියන්වහන්සේගේ චරිත ස්වභාවයට අදාළ වන බවයි“එම අර්බුදයට යක්ෂයා විසින් දෙවියන්වහන්සේට එරෙහිව නගන ලද අවලාද සහිත චෝදනාද අදාළ වන අතර, (වෙනත් දේවල් අතර) උන්වහන්සේ සම්පූර්ණයෙන්ම යහපත් හෝ ප්‍රේමණීය නොවේ යනු තවත් අවලාදයකි. මෙවැනි ප්‍රකාශන බලයෙන් හෝ අසීමිත ලෙස ශරීර ශක්තිය යෙදවීමෙන් පාලනය කළ නොහැකි වන නමුත්, එය කිරීමට හැකි යහපත්ම මාර්ගය වන්නේ එම අරගලයෙහි යෙදී සිටින දෙදෙනාගේ චරිත සංසන්දනය කිරීමෙනි.

පාපය පිළිබඳව කටයුතු කිරීමේදී, දෙවියන්වහන්සේට යොදාගත හැකිවන්නේ ධර්මිෂ්ඨකම සහ සත්‍යය පමණි. දෙවියන්වහන්සේට භාවිතා කළ නොහැකි දේවල් වන ඉච්චා බස් දෙඩීම සහ රැවටිල්ල සාතන්ට පහසු දෙයකි. දේව වචනය වැරදි ලෙස ඉදිරිපත් කිරීම පිණිස ඔහු උපක්‍රම සොයමින් සිටි අතර, දේව දූතයන් ඉදිරියේ, දෙවියන්වහන්සේගේ පාලන ක්‍රමයේ සැලසුම වැරදි ලෙස නියෝජනය කර ඇත්තේ, ස්වර්ගයේ වාසය කරන ජීවීන් හට නීති රීති අසාධාරණ බවත්, තවද උන්වහන්සේගේ මැවිල්ලට අවනතවීම සහ කීකරුවීම නුසුදුසු බවත් ඔහු නැගූ චෝදනා අතර විය. ඔහු සොයමින් සිටියේ තමන්වම උසස් කොට දැක්වීමට මගකි. එබැවින්, ස්වර්ගයේ සියළුම ජීවීන් ඉදිරියේද, එමෙන්ම සියලුම ලෝක ඉදිරියේද දෙවියන්වහන්සේගේ පාලන ක්‍රමය සාධාරණ බවත්, උන්වහන්සේගේ නීති සම්පූර්ණ ඒවා වන බවත් යන කරුණු ඔප්පු කර පෙන්විය යුතුව තිබේ. සාතන් පෙන්වීමට උත්සාහ කළේ ඔහු විශ්වයේ යහපත පිණිස කටයුතු කරන බවය. පැහැර ගන්නාගේ සැබෑ චරිත ස්වභාවය සහ ඔහුගේ පරමාර්ථය කුමක් දැයි සියලුදෙනා වටහාගත යුතුය. ඔහුගේ නපුරු ක්‍රියා තුළින් ඔහු කවුරුන්දැයි හෙළිදරව් වන පිණිස ඔහුට කාලය අවශ්‍ය වනු ඇත. —Ellen G. White, The Great Controversy, p. 498.

`යොහන් 8:44, 45 කියවන්න. මෙයට එළිදරව් 12:7-9 දක්වා වන කොටසද අදාළ කරගන්න. මේ පාඨ තුළින් යක්ෂයාගේ චරිත ස්වභාවය සහ ඔහුගේ උපක්‍රම පිළිබඳව කුමක් පවසයිද?`

ආරම්භයේ සිටම යක්ෂයාගේ සැලසුම වූයේ, දෙවියන්වහන්සේ සාධාරණ සහ ප්‍රේමණීය නොවන බවත්, උන්වහන්සේගේ ව්‍යවස්ථාව දුෂ්ට සහ පීඩාකාරී එකක් බවත්, උන්වහන්සේගේ මැවිල්ලට ඒත්තු ගැන්වීමට ඔහු ප්‍රයත්නයක යෙදීමය. යේසුස්වහන්සේ යක්ෂයා පිළිබඳව පැවසීමේදී ඔහු බොරුකරුවෙකු බවත්, තවද බොරුවේ පියා බවත් (යොහන් 8:44) පැවසීම පුදුමයට කරුණක් නොවේ. ඊට හාත්පසින් වෙනස්වූ යේසුස්වහන්සේ, “සත්‍යයට සාක්ෂියක් දෙන පිණිස” පැමිණි සේක (යොහන් 18:37) තවද උන්වහන්සේ යක්ෂයාගේ බොරු සහ අපහාස වචන පරාජය කොට අවසානයේදී යක්ෂයාවද ඔහුගේ බලයද විනාශකර දමනවා ඇත (1 යොහන් 3:8; හෙබ්‍රෙව් 2:14).

එළිදරව් 12:9, 10 යන පාඨ වලින් යක්ෂයාව මේ ආකාරයෙන් හඳුන්වනු ලබයි. 1. පුරාණ සර්පයා, 2. ස්වර්ගීය මණ්ඩපයේ සිට දේව ජනතාවට චෝදනා නගයි. 3. මුළු ලෝකය රවටන්නාවූ මහා සර්පයාය. ‘යක්ෂයා’ වශයෙන් පරිවර්තනය කර ඇති ග්‍රීක වචනයේ තවත් අර්ථයක් වන්නේ “අපවාද කරන්නා” යනුයි. මෙහිදී නැවත වාරයක් පෙන්නුම් කරනු ලබන්නේ, මෙම අරගලයේ ස්වභාවය වන්නේ විශ්වාසයන්ය, තවද දෙවියන්වහන්සේගේ චරිතය පිළිබඳව වන විශ්වාසයන්ද අදාළවේ.