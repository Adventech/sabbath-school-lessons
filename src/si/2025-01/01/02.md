---
title:  සාධාරණ අපේක්ෂාවන් අභිබවා යන
date:   29/12/2024
---

දෙවියන්වහන්සේ, “නුඹ මට ප්‍රේමකරනවාද?” යන ප්‍රශ්නය අපෙන් අසනවා පමණක් නොව, උන්වහන්සේද සෑම පුද්ගලයෙකුටම තම කැමැත්තෙන් ප්‍රේමකරනසේක. ඇත්තවශයෙන්ම, අප කිසිවෙකුට නොසිතිය හැකි ආකාරයෙන් දෙවියන්වහන්සේ ඔබටත්, මටත් අන් සියල්ලටත් ස්ව කැමැත්තෙන් ප්‍රේමකරන සේක. උන්වහන්සේ අතීතයේදී උන්වහන්සේගේ ජනතාව සමග ක්‍රියා කර ඇති ආකාරය පිළිබඳව බැලූ විට මෙම ප්‍රේමය පිළිබඳව අවබෝධයක් ලබා ගැනීමට අපට පුළුවන.

`නික්මයාම 33:15-22 කියවන්න. මෙම පාඨය කියවීමෙන් පසු, මෙම පාඨ තුළ ඇති සම්බන්ධය සහ කථා වස්තුව තුළ එම පාඨ යෙදෙන අන්දම නිරීක්ෂණය කරන්න. දෙවියන්වහන්සේගේ ප්‍රේමය පිළිබඳව සහ උන්වහන්සේගේ කැමැත්ත පිළිබඳව මෙම ඡේදයෙහි විශේෂයෙන්ම 19 වන පාඨයෙහි කුමක් සඳහන් වේද?`

සියළුදේ අහිමි වූවා සේ පෙනී යයි. දෙවියන්වහන්සේ, ඉශ්‍රායෙල් ජනතාව මිසර දේශයේ වහල්කමින් මුදාගෙන, වැඩිකලක් යාමට මත්තෙන්, ඉශ්‍රායෙල් ජනතාව දෙවියන්වහන්සේට එරෙහිව කැරලි ගසමින්, රණින් තැනූ ගොන් වස්සෙකුගේ පිළිරුවකට නමස්කාර කළහ. මෝසෙස්, කඳුමුදුනේ සිට පහලට පැමිණිවිට, ඔවුන් විසින් කරනු ලැබූ දේවල් ඔහු දැක, දසපනත ලියා තිබූ ගල් පුවරු විසිකළ බැවින්, ඒවා කැබලිවලට කැඩී ගියේය. ගිවිසුමේ අන්තර්ගත වරප්‍රසාදවලට සහ ආශිර්වාදවලට ඔවුන් නුසුදුස්සන් බවට පත්ව සිටියත්, දෙවියන්වහන්සේගේ ගිවිසුම් ප්‍රකාරව ආශිර්වාද ලැබීමට ඔවුන් නුසුදුස්සන්ව සිටියදී පවා උන්වහන්සේ ස්ව කැමැත්තෙන්ම ඔවුන් පිට ආශිර්වාද වැගිරවීමට ඉදිරිපත්වූසේක.

නික්මයාම 33:19හි සඳහන් දෙවියන්වහන්සේ විසින් පවසන ලද, “මම මාගේ සියළු ගුණවත්කම නුඹ ඉදිරිපිටින් යන්ට සලස්වා, ස්වාමීන්වහන්සේගේ නාමය නුඹ ඉදිරිපිට ප්‍රකාශ කරන්නෙමි”යන වදන් බොහෝ දෙනෙකු විසින් වැරදි ලෙස අවබෝධ කරගෙන ඇත. එම වැරදි අවබෝධය වන්නේ, දෙවියන්වහන්සේ විසින් එක් පිරිසක් උන්වහන්සේගේ තනි කැමැත්ත මත තෝරාගෙන ඔවුන් කෙරෙහි කරුණාව සහ දයාව දක්වන අතර, තවත් පිරිසකට එසේ නොකරන බවයි. දෙවියන්වහන්සේ, මේ ආකාරයට ක්‍රියා නොකරන නමුත්, ඇතැම් ජනප්‍රියවූ දේවධර්ම ශාස්ත්‍රය උගන්වන්නන් ප්‍රකාශ කරන වැරදි මතය වන්නේ කවුරුන් විනාශය කරා යොමු කරනවාද, කවුරුන්ව සදාකල් වරදට පත්කරනවාද යන්න දෙවියන්වහන්සේ වේලාසනින්ම තීරණය කොට ඇති බවය.

එසේ නම්, දෙවියන්වහන්සේ මෙහි ප්‍රකාශකර සිටින්නේ කුමක්ද? උන්වහන්සේ පවසන කරුණුවල හරය වන්නේ, ඇතැම් මිනිසුන් උන් වහන්සේගේ දයාව සහ අනුග්‍රහය ලැබීමට නුසුදුස්සන් වුවත්, උන්වහන්සේ සියල්ලේ මැවුම්කරු ලෙස දයාව සහ කරුණාව දෙනු පිණිස උන්වහන්සේට අයිතියක් සහ බලයක් ඇති බවය. රත්රන් වස්සා සාදා කටයුතු කළ මෙම අවස්ථාවේද ඉශ්‍රායෙල් සෙනඟ උන්වහන්සේගේ අනුග්‍රහය ලැබීමට නුසුදුස්සන් වුවත්, උන්වහන්සේ ඉශ්‍රායෙල් සෙනඟ වෙත සිය කරුණාව දැක්වූ සේක.

දෙවියන්වහන්සේ සාමාන්‍යයෙන් සාධාරණ ලෙස කිසිවක් අපේක්ෂා නොකර උන්වහන්සේගේ ප්‍රේමය පිළිබිඹු කළ බොහෝ අවස්ථාවලින් මෙය එකක් පමණි. මෙය අප සියලුදෙනාට ශුභ ආරංචියක් නොවන්නේද?	

`දෙවියන්වහන්සේ ඔබට උන්වහන්සේගේ ප්‍රේමය එළිදරව් කර ප්‍රකාශ කොට ඇත්තේ කුමන ආකාරයෙන්ද? එසේ කිරීමේදී එය සාධාරණ අපේක්ෂාවන් අභිබවා යන එකක් වන්නේද?`