---
title:  දෙවියන්වහන්සේ ස්ව කැමැත්තෙන් ප්‍රේමකරන සේක
date:   28/12/2024
---

### මේ සතියේ පාඩමේ අධ්‍යයනය සඳහා කියවන්න

නික්මයාම. 33:15-22; හොෂෙයා 14:1-4; එළිදරව් 4:11; යොහන් 17:24; මතෙව් 22:1-14; යොහන් 10:17, 18.

> <p>කටපාඩම් පදය</p>
> “මම ඔවුන්ගේ පසුබටවීම සුවකර, සිය කැමැත්තෙන්ම ඔවුන්ට ආදරේවන්නෙමි. මක්නිසාද මාගේ උදහස ඔවුන් කෙරෙන් පහවගියේය.” (හොෂෙයා 14:4).

යේසුස්වහන්සේ අනාගතවාක්‍යයෙන් පවසා තිබූ පරිදි පේත්‍රැස් යේසුස් වහන්සේව නොහඳුනන බව තෙවරක් පවසා තිබූ නමුත් (මතෙව් 26:34), නාඳුනන බව පැවසූ කථාව එතැනින් අවසන් නොවේ. යේසුස්වහන්සේ නැවත නැගිටීමෙන් පසුව පේත්‍රැස්ගෙන් විමසා සිටියේ, “මොවුන්ට වඩා නුඹ මට ප්‍රේම කරනවාද?” යනුවෙනි. එවිට පේත්‍රැස්, “එසේය ස්වාමීනි, මා ඔබට ආදරේ ඇති බව ඔබ දන්නා සේක” ලෙසින් කියා සිටියේය. එවිට යේසුස්වහන්සේ ඔහුට පැවසුවේ, මාගේ බැටළුවන් පෝෂණයද කරන්න” යනුවෙන්ය. නැවතත් යේසුස් වහන්සේ පේත්‍රැස්ගෙන් විමසා සිටියේ, “නුඹ මට ප්‍රේම කරනවාද?” කියාය. එවිට පේත්‍රැස් පිළිතුරු දෙමින්, එසේය ස්වාමීනි, මා ඔබට ආදරේ ඇති බව ඔබ දන්නා සේක”යි උන්වහන්සේට පැවසුවේය. ඉන්පසුව යේසුස්වහන්සේ, “මාගේ බැටළුවන් පාලනය කරන්න”යි ඔහුට කීසේක. ඉන්පසුව තුන්වන වරටත් යේසුස්වහන්සේ පේත්‍රැස්ගෙන් විමසා සිටියේ, “නුඹ මට ආදරේද?” යනුවෙනි. යේසුස්වහන්සේ තුන්වන වරටත් එම ප්‍රශ්නයම අසා සිටි බැවින් පේත්‍රැස් දුකට පත්වී පවසා සිටියේ, ස්වාමීනි, ඔබ සියල්ල දන්නා සේක; මා ඔබට ආදරේ ඇති බව දන්නා සේක” ලෙසටය. එවිට යේසුස්වහන්සේ ඔහුට කථා කොට, මාගේ බැටළුවන් පෝෂණය කරන්න”යි පවසා සිටිසේක (යොහන් 21:15-17). පේත්‍රැස් විසින් යේසුස්වහන්සේව නාඳුනන බව තුන්වරක් පවසා සිටියාසේම, යේසුස් වහන්සේද, එම වැදගත් ප්‍රශ්නය වන “නුඹ මට ප්‍රේම කරනවාද” අසා සිටීමෙන් උන්වහන්සේ පේත්‍රැස්ව තුන්වරක් නගා සිටවූසේක.

පේත්‍රැස් සිටි තත්ත්වයට වඩා අප සිටින තත්ත්වයෙහි වෙනසක් තිබිය හැකි වුවත්, බොහෝ විට ඒ හා අන්තර්ගත ප්‍රතිපත්තිය එක හා සමාන විය හැක. එනම්, යේසුස්වහන්සේ පේත්‍රැස්ගෙන් අසා සිටි ප්‍රශ්නය වන, “නුඹ මට ආදරේද?” යන පැනය අප කුමන කාලයක, කුමන ස්ථානයක සිටියත්, දෙවියන් වහන්සේද අපෙන් අසනු ලබයි.

සියළුදේ රඳා පවතිනුයේ අප එම පැනයට දෙනු ලබන පිළිතුර මතය.

ජනවාරි 04 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.