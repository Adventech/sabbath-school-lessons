---
title:  වැඩිදුර අධ්‍යයනය සඳහා
date:   03/01/2025
---

කියවන්න Ellen G. White, " 'To Meet the Bridegroom,' " pp. 405–421, in Christ's Object Lessons.

“ලෝකය වසාගෙන ඇත්තේ දෙවියන්වහන්සේව වැරදි ලෙස වටහාගත් අන්ධකාරයයි. උන්වහන්සේගේ ගුණාංග පිළිබඳව මනුෂ්‍යයන් තුළ තිබූ දැනුම පහව යයි. එය වරදවා අවබෝධ කරගෙන ඇතුවාසේම වැරදි අර්ථකථනයක්ද දෙනු ලැබ ඇත. මෙම අවස්ථාවේදී දෙවියන්වහන්සේගෙන් පණිවුඩයක් ප්‍රකාශයට පත්කිරීමට නියමිතය. එම පණිවුඩයේ බලපෑමෙන් ආලෝකයත්, එහි බලය කරණකොටගෙන ගැළවීමද ප්‍රකාශිතය. උන්වහන්සේගේ චරිත ස්වභාවය සියල්ලෝ දැනගනු ඇත. මේ ලෝකයේ අන්ධකාරය තුළට, උන්වහන්සේගේ තේජසේ ආලෝකයත්, උන්වහන්සේගේ යහපත් බවේ ආලෝකයත්, දයාව සහ සත්‍යයද වේ.

යෙසායා අනාගතවක්තෘවරයා විසින් සනිටුහන් කොට ඇත්තේ, “සියොනට ශුභ ආරංචි දන්වන්නාවූ නුඹ උස් කන්දට නැගියන්න; යෙරුසලමට ශුභ ආරංචි දන්වන්නාවූ නුඹ හයියෙන් හඬගසාපන්න. භය නැතුව හඬනගා: මෙන්න, නුඹලාගේ දෙවියන්වහන්සේයයි යූදා නුවරවලට කියාපන්න. බලව, ස්වාමිවූ දෙවියන්වහන්සේ බලවන්තයෙකු මෙන් එනසේක, උන්වහන්සේගේ හස්තයද උන්වහන්සේ උදෙසා ආණ්ඩුකරන්නේය. උන්වහන්සේගේ තිළිණය උන්වහන්සේ සමගය; උන්වහන්සේගේ විපාකය උන්වහන්සේ ඉදිරියෙහිය.” යෙසායා 40:9, 10.

මනාලයාගේ පැමිණීම අපේක්ෂාවෙන් සිටින අය, ජනතාවට පැවසිය යුත්තේ, “බලව ඔබේ දෙවියන්වහන්සේ”යනුවෙන්ය. දයාවේ ආලෝකයේ අවසාන කිරණ මෙන්ම ලෝකයට දිය යුතු දයාවේ පණිවුඩය වන්නේ උන්වහන්සේගේ ප්‍රේමණීය චරිත ස්වභාවය හෙළිදරව් කිරීමයි. දේව දරුවන් උන්වහන්සේගේ තේජස පෙන්නුම් කළ යුතුය. ඔවුන්ගේම ජීවිත සහ චරිත තුළින් දෙවියන්වහන්සේගේ දයාව කරණකොටගෙන ඔවුන්ගේ ජීවිත තුළ ඇතිවූ වෙනස්කම් පෙන්නුම් කළ යුත්තාහ.

“ධර්මිෂ්ඨකම නමැති හිරුගේ ආලෝකය යහපත් ක්‍රියා තුළින් බැබලිය යුතු අතර, ඒවා සත්‍යතාවයේ වචනයෙන්ද, ශුද්ධ භාවයේ ක්‍රියාවලින්ද විය යුත්තේය. —Ellen G. White, Christ's Object Lessons, pp. 415, 416

**සාකච්ඡාව සඳහා ප්‍රශ්න**:

`දෙවිකෙනෙක් නැතැයි කියා වන සිතුවිල්ලට වඩා දෙවියන්වහන්සේ අපට ද්වේෂ කරනවා යන සිතුවිල්ල වඩාත් නරකය. එම සිතුවිල්ල සත්‍යයක් වූවා නම්, අප වසන ලෝකය මීට වඩා කෙතරම් වෙනස්වූ එකක් වන්නේද?`

`දෙවියන්වහන්සේගේ චරිත ස්වභාවය පිළිබඳව අද දවසේ මේ තරම් වැරදි අවබෝධ කරගැනීම් ඇත්තේ මන්දැයි ඔබ සිතන්නේද? දෙවියන්වහන්සේගේ චරිත ස්වභාවය සහ ප්‍රේමය මීට වඩා පැහැදිලි ලෙස දැකීමට මිනිසුන්ට උපකාර කළ හැකි ක්‍රම පිළිබඳව කල්පනා කොට සාකච්ඡා කරන්න.`

`දෙවියන්වහන්සේගේ චරිත ස්වභාවය පිළිබඳව වර්තමානයේදී ප්‍රකාශ කළ යුතු පණිවුඩය කුමක්ද? දෙවියන්වහන්සේගේ ප්‍රේමය පිළිබඳව වන යථාර්ථය නොදන්නා කෙනෙකුට ඔබ විසින් මෙම පණිවුඩය පැහැදිලි කරන්නේ කෙසේද? දේව ප්‍රේමය සහ උන්වහන්සේගේ චරිත ගුණාංග පිළිබඳව ඔබට සැපයිය හැකි සාක්ෂි මොනවාද?`

`දෙවියන්වහන්සේගේ ප්‍රේමය පිළිබඳව කථා කිරීම එක්දෙයකි, අපේ ජීවිත තුළින් දේව ප්‍රේමය පෙන්නුම් කිරීම සහ පරාවර්තනය කිරීම තවත් දෙයකි. දෙවියන්වහන්සේගේ ප්‍රේමය අප අවට සිටින්නවුන් සඳහා පෙන්නුම් කළ හැකි “ශුද්ධ භාවයේ ක්‍රියා” මොනවාද?`