---
title:  කරුණාව සහ හැඟීම්බරවීම
date:   23/01/2025
---

බයිබලයෙහි සඳහන් දෙවියන්වහන්සේ කරුණාවන්ත සහ අතිශයින් හැඟුම් බරවූ දෙවිකෙනෙක් වන අතර, මෙම දේව උද්වේගය යේසුස් ක්‍රිස්තුස් වහන්සේ තුළ නිදර්ශනය විය. දෙවියන්වහන්සේ කරුණාව දක්වන්නාවූද (යෙසායා 63:9; හෙබ්‍රෙව් 4:15 සමග සංසන්දනය කරන්න), උන්වහන්සේගේ ජනතාවගේ දුකේදී අතිශයින් සානුකම්පිත වන්නාවූද (විනිශ්චයකාරයා 10:16; ලූක් 19:41), තවද සවන්දී, පිළිතුරු සපයමින් සනසවන සේක (යෙසායා 49:10,15; මතෙව් 9:36; මතෙව් 14:14).

`1 කොරින්ති 13:4-8 කියවන්න. අප විසින් අන්‍යයන් සමග පවත්නා සම්බන්ධතාවලදී, දෙවියන්වහන්සේගේ කරුණාවන්ත සහ පුදුමාකාර ප්‍රේමය පරාවර්තනය කළ යුත්තේ කෙසේදැයි මෙම පාඨ තුළින් කියාසිටීද?`

1 වන කොරින්ති 13:4-8 දක්වා වන කොටසෙහි ප්‍රේමයේ ගුණාංග පිළිබිඹු කරන්නාවූ අය සමග සම්බන්ධතා ගොඩනගා ගැනීම පිණිස අප අතිශයින් කැමති වන්නෙමු. එනමුත්, අප එවැනි පුද්ගලයකු වී, අනුන් කෙරෙහි ආදර්ශමත් පුද්ගලයන් වීමට කොපමණ උත්සාහයක් දරනවාද? අපට අප විසින්ම බොහෝ ඉවසන සහ කරුණාවන්ත පුද්ගලයන් වීමට නුපුළුවන; අනුන් කෙරෙහි ආදර්ශමත් පුද්ගලයන් වීමට කොපමණ උත්සාහයක් දරනවාද? අපට අප විසින්ම බොහෝ ඉවසන සහ කරුණාවන්ත පුද්ගලයන් වීමට නුපූළුවන; අනුන් කෙරෙහි ඊර්ෂ්‍යා නොකරන්නාවූ, අහංකාර නොවන්නාවූ, නොහික්මුණු ගති නැත්තාවූ, ආත්මාර්ථකාමිත්වය දුරු කළාවූ පුද්ගලයන් වීමට අපට අපේම උත්සාහයෙන් කළ නොහැක්කකි. සියල්ල දරාගන්නාවූ, සියල්ලන් විශ්වාස කරන, සියල්ල බලාපොරොත්තු වන සියල්ල ඉවසන ප්‍රේමය කිසිකලෙක පහනොවන ආකාරයේ ප්‍රේමයක් අපේම උත්සාහයෙන් ගොඩනගා ගැනීමට අපට නුපුළුවන (1 කොරින්ති 13:7, 8). අපේ ජීවිත තුළින් එවැනි ප්‍රේමයක් ආදර්ශයක් වශයෙන් පෙන්විය හැක්කේ, ආත්මයාණන්වහන්සේගේ ඵල වලින් පමණි. ඇදහිල්ල කරණකොටගෙන, යේසුස්වහන්සේ තුළ සිටින්නවුන්ගේ සිත් තුළට ශුද්ධාත්මයාණන්වහන්සේ විසින් දෙවියන්වහන්සේගේ ප්‍රේමය වගුරවනු ලබන බැවින්, දෙවියන්වහන්සේට ප්‍රශංසා වේවා (රෝම 5:5).

දෙවියන්වහන්සේගේ අතිශයින් හැඟීම් බරවන නමුත්, සැමවිටම සම්පූර්ණයෙන්ම ධර්මිෂ්ඨ සහ යුක්තිසහගත වන ප්‍රේමය, දෙවියන්වහන්සේගේ කරුණාවෙන් සහ ශුද්ධ ආත්මයාණන්වහන්සේගේ බලයෙන් අපට කුමන ප්‍රායෝගික ආකාරයෙන් ප්‍රතිචාර දක්වමින් පරාවර්තනය කරමුද? පළමුකොටම, සුදුසු එකම ප්‍රතිචාරය වන්නේ, ප්‍රේමය වන දෙවියන්වහන්සේට නමස්කාර කිරීමයි. දෙවනුව අප විසින් දෙවියන්වහන්සේගේ ප්‍රේමයට ප්‍රතිචාර දැක්විය යුත්තේ, අනුන් හට කරුණාව දක්වමින් ත්‍යාගශීලී වෙමිනි. ක්‍රිස්තියානි ඇදහිල්ල තුළ අප සුවපහසුව සිටිනවා පමණක් නොව අන්‍යයන්වද සැනසිලිදායක තත්වයකට පත්කිරීම පිණිස අප තුළ අභිප්‍රායක් තිබිය යුතුය. අවසාන වශයෙන් අප විසින් අවබෝධ කරගත යුත්තේ, අපට ස්ව උත්සාහයෙන් අපේ සිත් වෙනස් කළ නොහැකි බවත්, එසේ කළ හැක්කේ දෙවියන්වහන්සේට පමණක් බවත්ය.

දෙවියන්වහන්සේ උදෙසාත් අන් අය උදෙසාත් අපට අලුත් හදවතක් දෙන ලෙස දෙවියන්වහන්සේගෙන් ඉල්ලා සිටිමු. එම හදවත තුළ පවිත්‍රවූද, යහපත ඔසවා දක්වන්නාවූද, අප තුළ ඇත්තාවූ බොල් හෙවත් හිස් ස්වභාවය ඉවත් කරන්නාවූද ප්‍රේමයක් විය යුතුය.

අපගේ යාච්ඤාවන් මෙසේ වේවා: “අප නුඹලාට ප්‍රේමකරන්නාක්මෙන්ම ස්වාමීන්වහන්සේ නුඹලාගෙන් එකිනෙකා කෙරෙහිත් අනික් සියල්ලන් කෙරෙහිත් නුඹලාගේ ප්‍රේමය වැඩිකර, එයින් නුඹලා පුරවා, මෙසේ අපගේ ස්වාමිවූ යේසුස්වහන්සේ තමන්ගේ සියලු‍ ශුද්ධවන්තයන් සමග එන කල නුඹලාගේ සිත් අපගේ පියවූ දෙවියන්වහන්සේ ඉදිරියෙහි ශුද්ධකමින් නිදොස්ව තිබෙන්ට ස්ථිරකරනසේක්වා” (1 තෙසලෝනික 3:12, 13).

`මමත්වය නැතිකොට, අපේ ස්වභාවික සිත් තුළ ඇති ආත්මාර්ථකාමිත්වය සහ දූෂිත ස්වභාවය පහකරනු ලැබීම, මෙවැනි ආකාරයේ ප්‍රේමයක් පිළිබිඹු කිරීමට ඇති එකම මාර්ගය වන්නේ ඇයි? මමත්වය නැති කරනු පිණිස, අප සතුව ඇති තෝරාගැනීම් මොනවාද?`