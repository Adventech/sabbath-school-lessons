---
title:  වැඩිදුර අධ්‍යයනය සඳහා
date:   24/01/2025
---

කියවන්න Ellen G. White, "The Beatitudes," pp. 6–44, in Thoughts From the Mount of Blessing.

තමාගේ ආත්මික දිළිඳුබව පිළිබඳව හැඟීමකින් සිටින්නාවූ සියලුදෙනා, තමන් තුළ කිසිම යහපතක් නොමැති බව හැඟෙන්නාවූ අයටද ක්‍රිස්තුස්වහන්සේ දෙස නෙත් යොමු කිරීමෙන් ධර්මිෂ්ඨකම සහ ශක්තිය සොයාගත හැක. උන්වහන්සේ පවසන්නේ, “වෙහෙස වෙන්නාවූ බර උසුලන්නාවූ සියල්ලෙනි, මා වෙතට එන්න” (මතෙව් 11:28) යනුවෙනි. ඔබේ දිළිඳු බව උන්වහන්සේගේ කරුණාව නමැති පොහොසත්කම සමග හුවමාරු කරගන්නා ලෙස උන්වහන්සේ ඔබට ආරාධනා කරනසේක. අප, දෙවියන්වහන්සේගේ ප්‍රේමය ලැබීමට සුදුස්සන් නොවූවත්, අපගේ ඇපකරු වන ක්‍රිස්තුස්වහන්සේ අප උදෙසා එසේ කිරීමට නියම සුදුස්සා මෙන්ම හැකියාව ඇති තැනැත්තාද වන බැවින්, උන්වහන්සේ වෙතට පැමිණෙන සියල්ලෝම ගළවාගැනීමට උන්වහන්සේට පුලුවන. ඔබේ අතීත අත්දැකීම් කෙබඳු ඒවා වුවත්, ඔබගේ වර්තමානය බොහෝ දුරට අධෛර්යයට පත්කරන ඒවා වුවත්, ඔබ සිටිනා ආකාරයෙන් එනම් දුර්වලව, කිසිදු හව්හරණක් නොමැතිව, බලාපොරොත්තු සුන්වී සිටියත්, ඔබ යේසුස්වහන්සේ වෙතට පැමිණෙන්නේ නම්, උන්වහන්සේ ඔබව හමුවන පිණිස පෙරමගට පැමිණ, ඔබව දයාවෙන් වැළඳගෙන උන්වහන්සේගේ ධර්මිෂ්ඨකමේ සළුව ඔබට පිරිනමනු ඇත. උන්වහන්සේ අපව, උන්වහන්සේගේ චරිත ස්වභාවය පෙන්නුම් කරන ධර්මිෂ්ඨකමේ සුදු වස්ත්‍රයෙන් සරසා පියාණන්වහන්සේට පිළිගන්වන සේක. උන්වහන්සේ අප වෙනුවෙන් දෙවියන්වහන්සේ ඉදිරියේ ආයාචනා කර සිටින්නේ, “මම පව්කරුවාගේ ස්ථානය ගෙන ඇත” යනුවෙන් පවසමිනි. මෙම අකීකරු දරුවා දෙස නොබලන්න, එනමුත් මා දෙස බලන්න. සාතන් විසින් ශබ්ද නගා අපේ ආත්මවලට එරෙහිව පාපීය චෝදනා ගෙනෙනු ලබන අතර, තවද අප ඔහුට අයත් බව කියා සිටින විටදී, ක්‍රිස්තුස්වහන්සේගේ රුධිරය අතිමහත් බලයකින් යුක්තව අප වෙනුවෙන් ආයාචනා කරනු ඇත.” —Ellen G. White, Thoughts From the Mount of Blessing, pp. 8, 9.

**සාකච්ඡා සඳහා ප්‍රශ්න**:

`යේසුස්වහන්සේට ස්තූතිවන්තවන්නට, අපව පියාණන්වහන්සේ වෙතට ඉදිරිපත් කරන ආකාරය පිළිබඳව දේව ආනුභාවයෙන් පවසා ඇති කරුණු දෙස බලන්න. “උන්වහන්සේ අපව උන්වහන්සේගේ චරිත ස්වභාවය පෙන්නුම් කරන සුදු වස්ත්‍රයෙන් සරසා පියාණන්වහන්සේට පිළිගන්වන සේක.” අපගේ වැරදි සහ අඩුපාඩු හේතුවෙන් අප අධෛර්යයට පත්වුවත්, එසේත් නොමැති නම්, දෙවියන් වහන්සේ අප හට වගුරුවා ඇති ප්‍රේමය අනුන්ට පිළිබිඹු කිරීම නිතර අතපසු කළත්, “යේසුස්වහන්සේ, අපව උන්වහන්සේගේ චරිත ස්වභාවය පෙන්නුම් කරන සුදු වස්ත්‍රයෙන් සරසා, පියාණන්වහන්සේට පිළිගන්වනවා”ය යන අසිරිමත් ප්‍රවෘත්තිය වෙත අප සැමවිටම නැවත පැමිණිය යුත්තේ මන්ද?`

`එකම දරුවා තම දරුවා යයි පවසමින් සලමොන් රජු ඉදිරියට පැමිණි කාන්තාවන් දෙදෙනාගේ සිද්ධිය සම්බන්ධයෙන් සැබෑ මවට කෙසේ හැඟෙන්නට ඇත්ද කියා සිතා බලන්න. හැඟීම් ප්‍රකාශ කිරීම සම්බන්ධයෙන් වන භාෂා යෙදුම් 1 රාජාවලිය 3:26හි විස්තර කර ඇති අන්දම දෙස නැවත බලන්න. මෙය හොෂෙයා 1:8 හි දෙවියන්වහන්සේ විසින් උන්වහන්සේගේ සෙනඟ කෙරෙහි ඇති හැඟීම් විස්තර කිරීමට භාවිතා කරන එකම ආකාරයේ භාෂා ශෛලියක් කෙරෙහි බුද්ධිමත්ව විචාරා බලන්නේ කෙසේද?`

`නොයෙක් අවශ්‍යතා ඇති මිනිසුන් දුටු විට යේසුස්වහන්සේ සංවේදී වූ බව ශුභාරංචි පුරාවටම සඳහන්ව ඇති බව අපි දකින්නෙමු. එවිට යේසුස්වහන්සේ කළේ කුමක්ද? උන්වහන්සේ ගත් ක්‍රියාමාර්ග තුළින් මිනිසුන්ගේ අවශ්‍යතාවයන් ඉටු වුණි. ඔබට පුද්ගලිකව හෝ පංතියක් වශයෙන්, සැනසුම සොයමින් සිටින අය උදෙසා ගත හැකි ප්‍රායෝගික ක්‍රියාමාර්ග මොනවාද?`