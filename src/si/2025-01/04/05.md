---
title:  ඊර්ෂ්‍යාසහගත දෙවිකෙනෙක්? (ස්වකීය ගෞරවය රක්ෂා කරන්නාවූ)
date:   22/01/2025
---

බයිබලයෙහි සඳහන් දෙවියන්වහන්සේ “කරුණාවෙන් පූර්ණවූ දෙවිකෙනෙකි.” හෙබ්‍රෙව් භාෂාවෙන් "el raḥum" එල් රාහුම් වශයෙන් දෙවියන් වහන්සේව හඳුන්වනු ලබයි (ද්විතීය කථාව 4:31). “එල්” යන වචනයෙන් අදහස් වන්නේ “දෙවියන්වහන්සේ” වන අතර, raḥum රාහුම් යන වචනය කරුණාව යන වචනයට තවත් යෙදුමකි. දෙවියන්වහන්සේ කරුණාවේ පූර්ණවූ දෙවිකෙනෙක් පමණක් නොව, ඊර්ෂ්‍යා සහගත (ස්වකීය ගෞරවය රක්ෂා කරන්නාවූ) [el qana'] “එල්ක්වානා” (ද්විතීය කථාව 4:24; ද්විතීය කථාව 6:15; යෝෂුවා 24:19; නාහුම් 1:2).

`“ප්‍රේමය ඊර්ෂ්‍යා වන්නේ නැත” යනුවෙන් 1 කොරින්ති 13:4හි සඳහන්වේ. එසේ නම්, දෙවියන්වහන්සේ ඊර්ෂ්‍යාසහගත දෙවිකෙනෙක් වන්නේ කෙසේද? බයිබලයෙහි වෘත්තාන්තය පුරාවටම දෙවියන්වහන්සේගේ ජනතාව උන්වහන්සේට ද්‍රෝහීව සිටි ආකාරය පිළිබඳව 2 කොරින්ති 11:2 සඳහන්ව ඇති කරුණු පිළිබඳව සිතා බලන්න. (උදාහරණයක් ලෙස ගීතාවලිය 78:58 කියවන්න). “දේව ඊර්ෂ්‍යාව” අවබෝධ කරගනු පිණිස මෙම පාඨ තුළින් ලැබෙන රුකුල කුමක්ද?`

දෙවියන්වහන්සේගේ ඊර්ෂ්‍යාව පිළිබඳව බොහෝ විට වැරදි ලෙස අවබෝධ කරගෙන ඇත. ඔබ යමෙකු පිළිබඳව, ඔහු හෝ ඇය ඊර්ෂ්‍යාකාරී බිරිඳක් හෝ ස්වාමි පුරුෂයෙකු වශයෙන් හඳුන්වනු ලැබුවහොත්, එය එම තැනැත්තා පිළිබඳව අනුපූරකයක් නොවේ. ‘ඊර්ෂ්‍යාව’ යන වචනයට බොහෝ භාෂා තුළ ඇත්තේ සෘණාත්මක ලක්ෂණයන්ය. එනමුත්, බයිබලය තුළ දේව ඊර්ෂ්‍යාව, සෘණාත්මක ලක්ෂණ වලින් හෙබි දෙයක් නොවේ. එය ධර්මිෂ්ඨවූ ආදරණීය සැමියකු තම බිරිඳ කෙරෙහි තමන්ට පමණක් ඇති අයිතිය තහවුරු කරගැනීමක් ලෙස අර්ථ ගැන්විය හැක.

ප්‍රේමයට පටහැනි වන්නාවූ කිසියම් ඊර්ෂ්‍යාවක් (1 කොරින්ති 13:4) ඇති නමුත්, 2 කොරින්ති 11:2 හි පෙන්වා දෙන පරිදි, යහපත්වූද, ධර්මිෂ්ඨවූද “ඊර්ෂ්‍යාවක්” ඇත. පාවුල් තුමන් විසින් එය පෙන්නුම් කරනු ලබන්නේ, “දිව්‍යවූ ජ්වලිතකමක්” (ඊර්ෂ්‍යාවක්) ලෙසිනි (2 කොරින්ති 11:2). දෙවියන්වහන්සේගේ ඊර්ෂ්‍යාව පමණක් පරම වශයෙන් සැමදා ධර්මිෂ්ඨ වන අතර, මෙය පිළිබඳව වඩාත් පැහැදිලි කළ හැක්කේ දෙවියන්වහන්සේගේ ජනතාව උදෙසා වන උන්වහන්සේගේ ජ්වලිතවූ ප්‍රේමය ලෙසටය.

දෙවියන්වහන්සේ උන්වහන්සේගේ ජනතාව උදෙසා මහත්සේ හැඟුම්බර වීම (qana ක්වානා) පැන නගින්නේ උන්වහන්සේගේ සෙනඟ උදෙසා වන ගැඹුරු ප්‍රේමය හේතුවෙනි. දෙවියන්වහන්සේ උන්වහන්සේගේ ජනතාවගෙන් අපේක්ෂා කරන්නේ උන්වහන්සේ සමග පමණක් සම්බන්ධතාවයන් පවත්වාගෙන යන ලෙසට සහ උන්වහන්සේ පමණක් ඔවුන්ගේ දෙවියන් වහන්සේ වන බවටත්ය. එනමුත්, බොහෝවිට දෙවියන්වහන්සේව අවමන් පූර්වක ප්‍රේමවන්තයෙකු ලෙසත් එම ප්‍රේමය නිෂ්ඵල බවත් පෙන්නුම් කොට තිබුණි (හොෂෙයා 1-3; යෙරමියා 2:2; යෙරමියා 3:1-12 බලන්න). එබැවින් දෙවියන් වහන්සේගේ ‘ඊර්ෂ්‍යාව’ හෝ ‘හැඟීම් බරවීම’ යනු කුපිත නොවී සිටීම නොවන නමුත්, නපුරු මිනිසුන්ගේ ද්‍රෝහිකම්වලට සැමවිටම ප්‍රතිචාර දක්වන බවත්ය. දෙවියන්වහන්සේගේ ඊර්ෂ්‍යාව (හෙවත් “හැඟීම් බරව ප්‍රේම කිරීම”) තුළ මනුෂ්‍යයාගේ ඊර්ෂ්‍යා සහගතවීමේදී ඇතිවන්නාවූ සෘණාත්මක ගුණාංග දක්නට නැත. එය කිසිවිටෙකත් ඊර්ෂ්‍යා සහගත නොවන අතර, මනුෂ්‍යයන්ගේ යහපත උදෙසා සහ මනුෂ්‍යයන් සමග උන්වහන්සේට පමණක් සබඳතාවයක් ගොඩනගා ගනු පිණිස වන්නාවූ ධර්මිෂ්ඨවූ හැඟීම් බරවීමකි.

`දෙවියන්වහන්සේ විසින් අප හට පෙන්නුම් කර ඇති එවැනි යහපත්වූද, ගුණාත්මක වූද ඊර්ෂ්‍යාවක් අපට අනුන් වෙත පරාවර්තනය කළ හැක්කේ කෙසේද?`