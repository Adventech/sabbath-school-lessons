---
title:  දෙවියන්වහන්සේ හැඟීම් බර සහ දයාවන්ත වනසේක
date:   18/01/2025
---

### මේ සතියේ පාඩමේ අධ්‍යයනය සඳහා කියවන්න

ගීතාවලිය 103:13, යෙසායා 49:15, හොෂෙයා 11:1-9, මතෙ. 23:37, 2 කොරින්ති 11:2, 1 කොරින්ති 13:4-8.

> <p>කටපාඩම් පදය</p>
> “ස්ත්‍රියෙක් ඇගේම කුසේ පුත්‍රයාට අනුකම්පා නොකරන ලෙස ඇගේ කිරි දරුවා මතකනැතිකරන්ට ඈට පුළුවන්ද? එසේය, මොවුන්ට මතකනැතිවෙන්ට පුළුවන, එහෙත් මම නම් නුඹ මතකනැති නොකරන්නෙමි.” (යෙසායා 49:15).

හැඟීම් එතරම් සුදුසු නොවන එමෙන්ම හැකි පමණ ඉන් දුරස්ථවී සිටිය යුතුයයි මතයක් ඇතැමුන් අතර ඇත. ඇතැමෙකු හැඟීම් බරවීම පිළිබඳව නොරුස්සන සුළු ස්වභාවයක් දක්වන අතර, ඔවුන්ගේ මිණුම් දණ්ඩට අනුව යහපත් පුරුෂයකු හෝ ස්ත්‍රියක “හැඟීම් බරවීම” සුදුසු නොවන බට මතයක් දරති. පුරාණ ග්‍රීක දර්ශනවාදයට අනුව, තර්කාන්විත මනුෂ්‍යයකු බොහෝවිට ඔහුගේ ජීවිතය තුළ හැඟීම් බරවීම සම්පූර්ණයෙන්ප්‍රතික්ෂේප කළාවූ, කිසිවිටෙක හැඟීම්වලට යට නොවී “තර්කාන්විත” තීන්දු තීරණ ගත හැකි පුද්ගලයකු සේ සලකනු ලැබුණි. මෙය පරමාදර්ශී තත්ත්වයක් සේ සලකමින් අගය කරනු ලැබුණි.

හික්මවීමකින් තොරව වන්නාවූ හැඟීම් ගැටළු සහග විය හැක, එය සත්‍යයකි. දෙවියන්වහන්සේ මනුෂ්‍යයාව මැවුවේ, මිනිසාට හැඟීම් බරවීමේ හැකියාව ඇතුවය. තවද, දෙවියන්වහන්සේද බොහෝ අවස්ථාවල හැඟීම් ප්‍රකාශ කළ අන්දම ශුද්ධ ලියවිල්ල පුරාවට සඳහන්වී ඇත. ගැඹුරු හැඟීම් අත්දැකීමට දෙවියන්වහන්සේට හැකිවූ බව බයිබලයේ නිතර සඳහන් කර ඇති බැවින්, හැඟීම් සම්පූර්ණයෙන්ම අයහපත් දෙයක් හෝ බුද්ධි හීන දෙයක් නොවන්නේ බයිබලයෙහි සඳහන් වන දෙවියන්වහන්සේ, සම්පූර්ණයෙන්ම යහපත් වූද, අතිශයින් ප්‍රඥාවන්ත වූද වන බැවිනි.

ඇත්තවශයෙන්ම දෙවියන්වහන්සේගේ ප්‍රේමය ගැඹුරු හැඟුම්බර ප්‍රේමයක් බව, වටහා ගැනීමෙන් උකහාගත යුතු සත්‍යයක් ඇත. නමුත් දෙවියන් වහන්සේගේ ප්‍රේමය (හැඟුම් බරවූ හෝ එසේ නොවූ) සම්පූර්ණයෙන් පරිපූර්ණ වූ එකක් වන බැවින්, එය මිනිසුන් අත්දකින හැඟීම්වලට සමාන යයි නොසිතිය යුතුය.

ජනවාරි 25 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.