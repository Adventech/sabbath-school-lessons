---
title:  මවකගේ ප්‍රේමයට වඩා වැඩි ප්‍රේමයක්
date:   19/01/2025
---

මනුෂ්‍ය අත්දැකීම්වලට අදාළ, අතිශයින්ම උසස් ප්‍රේමයක් වන්නේ දෙමාපියන් විසින් දරුවන් හට කරනු ලබන ආදරය හෝ ප්‍රේමයයි. බයිබලය බොහෝ අවස්ථා වලදී, දෙමාපියන් සහ දරුවන් අතර ඇති සම්බන්ධතාවය උපමාවට ගනිමින්, මානව වර්ගයා කෙරෙහි අතිශයින් පුදුම සහගත දේව කරුණාව පෙන්නුම් කරන නමුත්, මනුෂ්‍යයන් හට පෙන්නුම් කළ හැකි අතිශයින් ගැඹුරුතම ආදර හැඟීම් ප්‍රකාශ කරනවාට වඩා, දෙවියන්වහන්සේගේ කරුණාභරිත හැඟීම් අතිශයින් ප්‍රශස්ත මට්ටමක පවතී.

`ගීතාවලිය 103:13, යෙසායා 49:15 සහ යෙරමියා 31:20 කියවන්න. මෙම පාඨ තුළ දක්වා ඇති කරුණු තුළින්, දෙවියන්වහන්සේගේ කරුණාවේ ගැඹුර පිළිබඳව දක්වන අදහස් මොනවාද?`

මෙම පාඨවලට අනුව දෙවියන්වහන්සේ අපට උන්වහන්සේගේ ප්‍රේමය දරුවන්ට මෙන් සලකනු ලබන අතර, යහපත් මවක හෝ පියෙකු කරන්නාක් මෙන් ප්‍රේම කරනසේක. එනමුත්, යෙසායා 49:15හි පෙන්නුම් කර ඇති පරිදි, මනුෂ්‍ය මවකට, “ඇගේ කිරි දරුවා මතක නැතිකරන්නට” පුළුවන් වන අතර, එමෙන්ම “ඇගේම කුසේ පුත්‍රයාට අනුකම්පා නොකර සිටියත්,” දෙවියන් වහන්සේ උන්වහන්සේගේ දරුවන් කිසිවිටෙක අමතක නොකරන අතර, උන්වහන්සේගේ අනුකම්පාව නොනවතින බව ප්‍රකාශ කර ඇත (විලාප ගී 3:22).

තවත් සැලකිල්ලට යොමුවිය යුතු කරුණක් වන්නේ, දෙවියන්වහන්සේගේ අනුකම්පා සහගත දයාන්විත ප්‍රේමය පිළිබිඹු කරනු පිණිස, මෙම පාඨය තුළ සහ වෙනත් පාඨවල හෙබ්‍රෙව් භාෂාවෙන් (raḥam) රහාම් යනුවෙන් වේ. තවදුරට, “මාගේ හෘදය කම්පාවන්නේය” යන වාක්‍ය ඛණ්ඩය වචනානුසාරයෙන් ගත් විට, එහි සෘජු අර්ථය වනුයේ, “මාගේ ඇතුලාන්තය ගර්ජනය කරනවා” යනුවෙන්ය. මෙම වදන් වලින් දෙවියන්වහන්සේගේ ජනතාව උදෙසා වන උන්වහන්සේගේ ප්‍රේමයේ හැඟීම් බරවීම සහ ගැඹුර පෙන්නුම් කරනු ලබයි. ඔවුන් මිථ්‍යාදෘෂ්ටිකයන් සේ හැසිරී ඇති නමුත්, දෙවියන්වහන්සේ උන්වහන්සේගේ ජනතාව මත උන්වහන්සේගේ දයාන්විත කරුණාව ඔවුන් පිට වගුරවන්නේ සියලු සාධාරණ අපේක්ෂාවන් ඉක්මවා යමිනි.

`අපෙන් ඇතැමෙකුට දෙවියන්වහන්සේගේ කරුණාව ප්‍රේමණීය මවකගේ හෝ පියෙකුගේ සෙනෙහසට සමකිරීම සහනදායී සිතුවිල්ලක් විය හැක. තවත් සමහරෙකුට මෙසේ දෙමාපිය සෙනෙහසට සම කිරීම ගැටළුවක් විය හැක්කේ ඔවුන්ට ආදරණීය දෙමාපියන් නොසිටි බැවින් වියහැක. එවැනි අයට දෙවියන්වහන්සේගේ කරුණාභරිත ප්‍රේමය පෙන්නුම් කළ හැකි වෙනත් මාර්ග මොනවාද?`