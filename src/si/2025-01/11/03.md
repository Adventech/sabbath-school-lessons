---
title:  ධර්මිෂ්ඨකම සහ ධර්මිෂ්ඨකම් කරන්නා
date:   10/03/2025
---

සෑම අවස්ථාවකදීම ක්‍රිස්තුස්වහන්සේගේ මෙහෙවර තුළින් නපුරා කරනු ලබන දේ නිවැරදි කරනු ලබයි. 1 යොහන් 3:8ට අනුව, යේසුස්වහන්සේව; “ප්‍රකාශ කරනු ලැබුවේ මේ පිණිසය, එනම් යක්ෂයාගේ ක්‍රියා විනාශ කරන පිණිසය” (හෙබ්‍රෙව් 2:14). එනමුත් සතුරාගේ සම්පූර්ණ විනාශය අදියර දෙකකින් සිදුවේ. පළමුව, කුරුසිය මතදී ක්‍රිස්තුස්වහන්සේ සාතන්ගේ අපහාස චෝදනාවල වැරදි සහගත බව පෙන්වාදී ක්‍රියාකළසේක. පසු දිනෙක සාතන්ව සහ ඔහුගේ රාජ්‍යය සම්පූර්ණයෙන්ම විනාශ කර දමනවා ඇත.

`රෝම 3:23-26 සහ රෝම 5:8. ක්‍රිස්තුස්වහන්සේ, යක්ෂයාගේ චෝදනා පරාජය කරන අන්දම පිළිබඳව මෙම පාඨවලින් එළිදරව් කරනු ලබන්නේ කුමක්ද?`

අප දුටු පරිදි, දෙවියන්වහන්සේ කියන තරම් ධර්මිෂ්ඨවත්, ප්‍රේමණීයවත් නොවන බව සතුරා විසින් ප්‍රකාශ කර සිටී. කෙසේවුවද, ක්‍රිස්තුස්වහන්සේ කරණකොටගෙන, කුරුසිය තුළින් දෙවියන්වහන්සේ උන්වහන්සේගේ අති උසස් ප්‍රකාශ කරනු ලැබීම කළ අතර, දෙවියන්වහන්සේගේ ධර්මිෂ්ඨකම සහ ප්‍රේමය පිළිබිඹු විය.

යේසුස්වහන්සේගේ මරණින් පසුව, “තම වැස්ම ඉරා දමනු ලැබූ බව සාතන් දුටුවේය. ඔහුගේ රාජ්‍යය නොවැටුණාවූ දූතයන්ද, ස්වර්ගික ලෝකයද ඉදිරිපිට විවෘත කරන ලදී. දෙවියන්වහන්සේගේ පුත්‍රයාණන්වහන්සේගේ රුධිරය වැගිරවීමෙන් ඔහු ස්වර්ගීය අයවලුන්ගේ සානුකම්පාවෙන් තමා උගුලා ඉවත් කරගත්තේය” —Ellen G. White, The Desire of Ages, p. 761.

`එළිදරව් 12:10-12 කියවන්න. මේ සඳහා උත්පත්ති 3:15ද අදාල කරගන්න. කුරුසිය මතදී ක්‍රිස්තුස්වහන්සේ විසින් ලැබූ විශ්වීය ජයග්‍රහණය පිළිබඳව මෙම පාඨ තුළින් ආලෝකය දල්වන්නේ කුමන ආකාරයෙන්ද?`

අවසානයේදී දෙවියන්වහන්සේ සෑම කෙනෙකුගේම යහපත උදෙසා කටයුතු කරන බවට විශ්වාසය තැබිය හැකි සාක්ෂි අනේක ප්‍රමාණයක් ගැළවීමේ ඉතිහාසය තුළින් අපට සපයා ඇත. මහා අරගලය තුළ දෙවියන්වහන්සේට ඇත්තාවූ මාර්ග තුළ ශුද්ධ ලියවිල්ලේ දෙවියන්වහන්සේ නිතරම කරනු ලබන්නේ යහපත් වූද, වඩාත් යෝග්‍යවූද දේවල් පමණක්ය. (ද්විතීය කථාව 32:4, 1 සාමුවෙල් 3:18, ගීතාවලිය 145:17, දානියෙල් 4:37, හබක්කුක් 1:13, එළිදරව් 15:3, උත්පත්ති 18:25).

`විශ්වීය අරගලය තුළ දෙවියන්වහන්සේගේ ධර්මිෂ්ඨකම සහ ප්‍රේමය නිදර්ශනාත්මකව දැක්වීම වැදගත්වන්නේ ඇයි? ඔබ කුරුසිය සහ ගැළවීමේ සැලැස්ම සහ දෙවියන්වහන්සේගේ සියලුම කර්තව්‍යයන් පිළිබඳව මෙනෙහි කරන විට, පරීක්ෂා සහ දුක් විඳීම මධ්‍යයේ පවා දෙවියන්වහන්සේගේ ප්‍රේමය පිළිබඳව ඔබට විශ්වාසයක් ඇතිවන්නේ කෙසේද?`