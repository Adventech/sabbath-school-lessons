---
title:  ක්‍රිස්තුස්වහන්සේගේ මිදිවත්ත පිළිබඳ උපමාව
date:   12/03/2025
---

මතෙව් 21හි සඳහන් මිදිවත්ත අයිතිකරු පිළිබඳව වන උපමාවේදී, යෙසායා 5වන පරිච්ඡේදයේ නැවැත්වූ තැන සිට යේසුස්වහන්සේ, මිදිවත්ත අයිතිකරුගේ, මිදිවත්ත වෙනුවෙන් වූ ඔහුගේ චරිත ස්වභාවය මෙන්ම, මිදිවත්ත හිමිකරුගේ ක්‍රියාකාරිත්වය පිළිබඳවද නව දැක්මක් ලබාදී ඇත.

`මතෙව් 21:33-39 කියවන්න. මෙම කොටස කියවන විට යෙසායා 5:4හි ඇති ප්‍රශ්නයද සිතේ තබාගන්න. උන්වහන්සේ මෙතෙක් කර ඇති දේට වඩා තවත් කුමන දෙයක් උන්වහන්සේට කළ හැකිද?`

ක්‍රිස්තුස්වහන්සේගේ උපමාවේ මුල් කොටස උන්වහන්සේ සෘජුවම යොසායා 5හි සඳහන් මිදිවත්ත සහ එහි අයිතිකාරයා පිළිබඳව උපමාවෙන් උපුටා දක්වා ඇත. ඊට පසුව උන්වහන්සේ යම්කිසි විස්තරයක් ඊට එකතු කරමින්, මෙම මිදිවත්තේ අයිතිකරු “මිදිවත්ත” ගොවීන්ට “බදුදී” වෙන රටකට ගිය බව සඳහන්වේ (මතෙව් 21:33). එනමුත්, මෙම මිදිවත්ත හිමියා ඔහුට අයිති ඵල ලබාගන්නා පිණිස දෙවරක්ම තම සේවකයන් (අනාගතවක්තෘවරුන්) එවූ විට, එම බදු ගොවීන් එම සේවකයන් අල්ලා පහරදී මරා දැමුවෝය (මතෙව් 21:34-36). අවසානයේ එම ස්වාමියා තම පුත්‍රයාව (යේසුස්වහන්සේ) පිටත් කර හැරියේ, “මාගේ පුත්‍රයාට ඔවුන් ගෞරව කරනවා ඇත” කියා සිතාගෙනය (මතෙව් 21:37). එනමුත් ඔවුන් උන්වහන්සේගේ පුත්‍රයාව මරා දැම්මේ, “මොහු උරුමක්කාරයාය; එන්න, මොහු මරා මොහුගේ උරුමය ගනිමු” යනුවෙන් පවසමිනි. එබැවින් ඔවුන් ඔහු අල්ලා මිදිවත්තෙන් පිටතට දමා මැරුවෝය” (මතෙව් 21:38, 39).

ඔහුට කළ හැකිවූ තවත් කිසිදෙයක් තිබුණාද? පියාණන් අපට එතරම් ප්‍රේම කළ බැවින්, උන්වහන්සේගේ ඒකජාතක ප්‍රේමණීය පුත්‍රයා අප උදෙසා දුන් සේක (යොහන් 3:16). විශ්වීය අර්බුදය මෙහි යෝජනා කර ඇති පරිදි වන දෙයක් නම්, එය නියමිත කාලයට පෙර දේව බලය යොදා සමථයකට පත් කළ හැකි දෙයක් නොව, නමුත් පළමු කොට දෙවියන්වහන්සේගේ චරිත ස්වභාවය පිළිබඳව වන ප්‍රසිද්ධ නිරූපණය කිරීමක් විය යුත්තේමය. මෙම නිරූපණය අවසාන වශයෙන් පිළියෙල කර තිබුණේ ක්‍රිස්තුස්වහන්සේ විසින් කරනු ලැබූ ක්‍රියාවන් තුළිනි (රෝම 3:25, 26; රෝම 5:8). දෙවියන්වහන්සේ කිසිදු සම්මුතියකින් තොරව, උන්වහන්සේගේ සාධාරණත්වය සහ සම්පූර්ණ ප්‍රේමයෙන්, අපව ධර්මිෂ්ඨ කරනු පිණිස දෙවියන්වහන්සේ (ක්‍රිස්තුස්වහන්සේ තුළ) උන්වහන්සේගේ ජීවිතය අප උදෙසා දී ඇති බැවින්, ඊට වඩා අපට ඉල්ලා සිටිය හැක්කේ කුමක්ද?

දෙවියන්වහන්සේ නපුර අවම කිරීම පිණිසත්, එමෙන්ම එය සම්පූර්ණයෙන්ම ඉවත්කරලීම පිණිසත්, දෙවියන්වහන්සේට කළ හැකි සියළු දේ කර ඇති බව කුරුසියේ සිද්ධිය තුළින් ඔප්පුකර පෙන්වා ඇති නමුත්, එසේ කිරීමේදී අතිමහත්වූ සැබෑ ප්‍රේමයේ සංදර්භයට කිසිදු හානියක් වූයේ නැත. දෙවියන්වහන්සේට කිසිදු යහපත් මාර්ගයක් තිබුණේ නම්, උන්වහන්සේ එය තෝරා නොගෙන සිටින්නට ඇත්ද? විශ්වීය අර්බුදය තුළ මිනිසුන් විශාල වශයෙන් පිඩාවට පත්වන නමුත්, දෙවියන්වහන්සේ මේ සියළුදෙනාටම වැඩියෙන් පීඩාවට පත්වන සේක. පාපය විසින් කොපමණ දුක් වේදනා දෙවියන් වහන්සේට ගෙනවිත් ඇත්දැයි අප කුරුසිය දෙස බැලීමේදී පෙනී යනු ඇත. ප්‍රේමය තුළ ගැබ්ව ඇති නිදහස තෙරම් උත්තරීතර දෙයක්දැයි පැවසුවහොත්, ක්‍රිස්තුස්වහන්සේ අප උදෙසා සියලු දුක් දැරීමට සූදානම්වූසේක.

`යෙසායා 53:4 කියවන්න. ක්‍රිස්තුස්වහන්සේ කුරුසිය මත දරාගත්තේ කාගේ “දුක” සහ “ශෝකයද?” දෙවියන්වහන්සේ අප උදෙසා කර ඇති සියල්ල පිළිබඳව මෙන්ම අපේ ගැළවීම උදෙසා උන්වහන්සේට දරන්නට වූ වැයබර පිළිබඳව මින් කුමක්  පවසනු ලබයිද?`