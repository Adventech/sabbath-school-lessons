---
title:  මීට වඩා යමක් මට කළ හැකිව තිබුණද?
date:   08/03/2025
---

### මේ සතියේ පාඩමේ අධ්‍යයනය සඳහා කියවන්න

යොහන් 18:37, රෝම 3:23-26, රෝම. 5:8, යෙසායා 5:1-4, මතෙව් 21:33-39, යෙසායා 53:4, රෝම. 3:1-4.

> <p>කටපාඩම් පදය</p>
> “එබැවින් පිලාත්: එසේවී නම්, නුඹ රජෙක්දැයි උන්වහන්සේගෙන් ඇසුවේය. යේසුස්වහන්සේ උත්තරදෙමින්: මම රජෙක්යයි නුඹ කියනවා හරිය. ඒ පිණිස මම ඉපද සිටිමි, මා ලෝකයට ඇවිත් සිටින්නේ සත්‍යයට සාක්ෂිදෙන පිණිසය. සත්‍යයෙන්වූ සියල්ලෝ මාගේ හඬ අසතියි කීසේක..” (යොහන් 18:37).

දැනට වසර ගණනාවකට පෙර, ‘ගයිඩ් සඟරාවෙහි’ සිත්  කාවදින ළමා කථාවක් විය. මේ කථාවේ අන්දමට යුරෝපයේ මධ්‍යතන යුගයේ ජීවත්වූ ඩෙනිස් නම් අනාථ දරුවෙකු විය. මෙම අනාථ දරුවාව එවකට සිටි කිසියම් පවුලක් විසින් යම් කිසි මට්ටමක රැකවරණයක් සලසා දී තිබුණි. ඩෙනිස් එම රටේ රජතුමා හට තදින් වෛර කළේය. ඊට හේතුව වූයේ මොහුගේ දෙමාපියන් බලවත් සේ රෝගාතුර වූ විට රජතුමාගේ හේවායන් පැමිණ ඩෙනිස්ව පැහැර ගෙන ගිය බැවින්, ඔහුට කිසි දවසක නැවත ඔහුගේ දෙමාපියන් දැකීමට අවස්ථාවක් ලැබුණේ නැත. රජතුමා මෙසේ කළේ, එවකට රටවල් පුරා පැතිර ගිය බූබොනික් වසංගතය හේතුවෙන් දෙමාපියන් ලෙඩ වූ බැවින්, එම රෝගයෙන් ඔහුව බේරාගනු පිණිසය. රජතුමා පිළිබඳව නියම ඇත්ත හෙළිවූවායින් පසුව, ඩෙනිස් මෙතෙක් ඔහුගේ ජීවිතයේ ගෙන ගියාවූ රජුට එරෙහි වූ ද්වේෂ සහගත සිතුවිලි අත්හැර දැමුවේය. මෙම රජතුමා සෑමවිටම කටයුතු කළේ තම රටවැසියන් කෙරෙහි ඉමහත් ආදරයකින් යුක්තවය.

අද ලෝකයේ වසන බොහෝ දෙනා දෙවියන්වහන්සේව දකින්නේ, මුලදී ඩෙනිස් තම රජතුමාව දුටු ආකාරයෙනි. ඔවුන් දැක ඇති සහ අත් විඳ ඇති නපුර හේතුවෙන් දෙවියන්වහන්සේට ද්වේෂ කිරීමට හෝ තම ජීවිතයෙන් උන් වහන්සේව ඉවත ලෑමට උත්සාහ කරති. දුක් පීඩා ඇතිවූ විට දෙවියන්වහන්සේ සිටියේ කොහේද? දෙවියන්වහන්සේ යහපත් නම් මෙතරම් නපුරක් පවතින්නේ ඇයි? මෙම වැදගත් සිද්ධාන්තය සම්බන්ධව, විශ්වීය අරගලය තුළින් කිසියම් ආලෝකයක් ලැබෙන නමුත්, නිරාකරණය කරගනු පිණිස ප්‍රශ්න මාලාවක් ඇත. මෙම ප්‍රශ්න වලට පිළිතුරු සැපයීම පිණිස අපේ සියලු ප්‍රයත්න අපොහොසත් වුවත්, දැනට අප ළඟ නිසි පිළිතුරක් නොමැති බොහෝ ප්‍රශ්න තිබෙන නමුත්, කුරුසිය මත සිටින යේසුස්වහන්සේ දෙස බලමින්, දෙවියන්වහන්සේව අපට විශ්වාස කළ හැකි බව උන්වහන්සේ තුළින් දකිමු.

මාර්තු 15 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.