---
title:  වැඩිදුර අධ්‍යයනය සඳහා
date:   14/03/2025
---

කියවන්න Ellen G. White, "The Reward of Earnest Effort," pp. 285–288, in Testimonies for the Church, vol. 9.

දෙවියන්වහන්සේගේ ආරක්ෂාව තුළ අපව මවිතයට පත්කළ සියළුදේ පැමිණෙන්නට ඇත්තාවූ ලෝකය තුළ අතිශයින් සරලවූ කරුණු බවට පත්වනු ඇත. දැනට අවබෝධ කරගැනීමට දුෂ්කරවන කරුණු එවිට පැහැදිලිව දකින්නට හැකිවනු ඇත. අතිශයින් පුදුමාකාර අනුග්‍රහයේ රහස් අප ඉදිරියේ විවෘත වනු ඇත. අපේ සීමිත බුද්ධිය තුළින් අප නිතර වියවුල සහ පොරොන්දු කඩවීම් දැක ඇති නමුත්, ඉතා අලංකාරවූ සමගියක් අපි දකින්නෙමු. අසීමිතවූ ප්‍රේමය තුළින්, අතිශයින් දුෂ්කරවූ අත්දැකීම් සිදුවන්නට අණකළ බව අපි දැනගන්නෙමු. අපේ යහපත පිණිස සියළු දේ කරන්නාවූ තැනැන්වහන්සේ අප වෙනුවෙන් කරන්නාවූ මෘදු වූ සැලකිල්ල අප විසින් අවබෝධ කරගත් පසුව, අප ඉමහත් තේජසකින් පූර්ණව, අතිශයින් ප්‍රීති ප්‍රමෝදයට පත්ව ප්‍රශංසා කරන්නෙමු’‘ —Ellen G. White, Testimonies for the Church, vol. 9, p. 286.

**සාකච්ඡා සඳහා ප්‍රශ්න**:

`දේව ආරක්ෂාව පිළිබඳව අවබෝධ කරගැනීමට යාමේදී ඔබ මවිතයට පත්ව තිබේද? අවසානයේදී ඒ සියළුම දේ ඉතාම සරලව පැහැදිලි වන බව දැනගැනීම සැනසිල්ලට හේතුවක් වන්නේ කෙසේද?`

`යේසුස්වහන්සේට මනුෂ්‍යත්වය ලැබ, මේ ලෝකය උදෙසා ජීවිත පූජා කිරීමට සිදුවීම පිළිබඳව සිතා බලන්න. මෙමගින් දෙවියන්වහන්සේගේ ප්‍රේමය පිළිබඳව කුමක් පවසයිද, දෙවියන්වහන්සේ කෙරෙහි විශ්වාස තැබිය හැකිද යන කරුණු පිළිබඳව ඔබේ අදහස් දක්වන්න. මීට වඩා යමක් උන්වහන්සේට කළ හැකිව තිබේද?`

`දෙවියන්වහන්සේගේ “නාමය” පිළිබඳව මෙතරම් වැදගත් වන්නේ කුමක්ද? කිතුනුවන් යයි හඳුන්වා ගන්නාවූ අපට මෙහි ඇති වැදගත්කම කුමක්ද? ඇතැම්විට කිතුනුවන් ක්‍රිස්තුස්වහන්සේගේ නාමයට අපකීර්තිය ගෙනවිත් ඇත්තේ කුමන ආකාරයටද? ප්‍රායෝගිකව ක්‍රිස්තුස්වහන්සේව අනුගමනය කරන්නේ කෙසේදැයි අප සමාජය තුළ වසන අයට පැහැදිලි කරදීම පිණිස අපට කුමක් කළ හැකිද?`

`අවසානයේදී, නපුර පිළිබඳව වන ගැටළුව උදෙසා අප සතුව දැනට පවතින්නාවූ යහපත්ම පිළිතුරු තාවකාලිකව අසම්පූර්ණවූ ඒවා වන්නට පුළුවන. පීඩා විඳිමින් සිටින අය වෙත ළංවී, ඔවුන්ගේ පීඩාවලින් නිදහස් කිරීමේ මේ ලෝකයේ නියෝජිතයන්වී, අවසාන කාලයේ දෙවියන්වහන්සේ විසින් ගෙනෙනු ලබන නපුරට එරෙහි විසඳුම කෙරෙහි අපට ප්‍රායෝගිකව කළ හැක්කේ කුමක්ද?`

`ක්‍රිස්තුස්වහන්සේ උසුලාගත්තේ අපේ “දුක්” සහ “ශෝකය” වශයෙන් සඳහන් වන යෙසායා 53:4 කොටස පිළිබඳව මෙනෙහි කරන්න. අප හට ගැළවීමේ සැලැස්ම සහ අපව ගළවා ගැනීම පිණිස, දෙවියන්වහන්සේට ගෙවීමට වූ මිල පිළිබඳව අපට අවබෝධ කරගැනීමට කුරුසිය මත ඒකාබද්ධව සිදුවූ දෙය අපට උපකාර වන්නේ කෙසේද?`