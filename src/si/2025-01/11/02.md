---
title:  ජයග්‍රාහක ක්‍රිස්තුස්වහන්සේ
date:   09/03/2025
---

ක්‍රිස්තුස්වහන්සේ විසින් “මේ ලෝකයේ පාලකයා” (බලහත්කාරයෙන් පැහැරගන්නා) ලෙස හඳුන්වනු ලබන සතුරකු බලවත් ලෙස ක්‍රියාකාරීව සිටින නමුත්, විශ්වයේ සැබෑ රජු වන්නේ යේසුස් ක්‍රිස්තුස්වහන්සේය. දුෂ්කරතා සහ පීඩා විඳීම් මධ්‍යයේදී පවා, ක්‍රිස්තුස්වහන්සේ අප උදෙසා ජයග්‍රහණය ලබන අතර, උන්වහන්සේ තුළ අපට ජයග්‍රහණය ලබාගැනීමට පුළුවන. සැබැවින්ම, ක්‍රිස්තුස්වහන්සේගේ ක්‍රියාවන් සෑම අවස්ථාවකදීම සතුරාගේ කටයුතුවලට විරුද්ධව පවතිනු ඇත.

ශුද්ධ ලියවිල්ල යක්ෂයාව මේ ආකාරයෙන් විස්තර කොට ඇත:

1. ආරම්භයේ සිට මුළු ලෝකයා රවටන්නා (එළිදරව් 12:9, මතෙව් 4:3, යොහන් 8:44, 2 කොරින්ති 11:3, 1 යොහන් 3:8).
2. ස්වර්ගයෙහි වසන දේව සෙනඟට එරෙහිව වරද තබන්නාවූද, අපහාස කරන්නාවූද, තැනැත්තා. (එළිදරව් 12:10, එළිදරව් 13:6, යෝබ් 1:2, සෙකරියා 3:1,2, යූද් 9) සහ
3. පැහැර ගන්නාවූද, මේ ලෝකයේ අධිපතියා (යොහන් 12:31, යොහන් 14:30, යොහන් 16:11, ක්‍රියා 26:18, 2 කොරින්ති 4:4, එපීස 2:2, 1 යොහන් 5:19).

`යොහන් 18:37 කියවන්න. සතුරාගේ රැවටිල්ලට එරෙහිව ක්‍රිස්තුස්වහන්සේ විසින් කරනු ලබන කටයුතු පිළිබඳව මෙහි කුමක් සඳහන්වේද? යේසුස්වහන්සේ රජාණෝය යන්නෙන් කුමක් අදහස් වේද?`

සාතන් කපටි බොරුකාරයෙකු බවත්, අපහාස කරන්නෙකු බවත්, අනුන්ට වරද තබන්නෙකු බවත්, මේ ලෝකයේ ඩැහැගන්නාවූ පාලකයෙකු බවත්, ශුද්ධ ලියවිල්ල තුළින් උගන්වනු ලබන නමුත්, යේසුස්වහන්සේ සෑම අන්දමකින්ම සාතන්ට එරෙහිව ජයගන්නා බවද ලියවිල්ලේ සඳහන්ව ඇත.

1. යේසුස්වහන්සේ ලෝකයට පැමිණියේ, “සත්‍යයට සාක්ෂි දෙන පිණිසය” (යොහන් 18:37).
2. යේසුස්වහන්සේ, කුරුසිය තුළින් දෙවියන්වහන්සේගේ උත්තරීතර ප්‍රේමය සහ ධර්මිෂ්ඨකම පෙන්වූ සේක (රෝම 3:25, 26; රෝම 5:8) එසේ කිරීමෙන් යක්ෂයාගේ අපහාසාත්මක චෝදනා වල බොරුව හෙළිකළ සේක (එළිදරව් 12:10, 11) සහ
3. යේසුස්වහන්සේ අවසානයේදී යක්ෂයාගේ රාජධානිය විනාශ කරනු ඇත “ඔහුගේ කාලය කෙටි බව ඔහු දන්නවා” ඇත (එළිදරව් 12:12; රෝම 16:20 සංසන්දනය කරන්න) තවද, ක්‍රිස්තුස්වහන්සේ “සදාකාලයටම රජකම් කරන සේක” (එළිදරව් 11:15).

සාතන් කුමන දෙයක් කළත්, අවසානයේදී ඔහු පරාජයට පත් එදිරිවාදියෙකු වනවා ඇත. අප විසින් කළයුතුව ඇති ප්‍රමුඛ කාර්යය වනුයේ, මොහොතින් මොහොත දෛනිකව ක්‍රිස්තුස්වහන්සේගේ ජයග්‍රහණයට අයිතිවාසිකම් පවසමින්, කුරුසිය මගින් අප හට පිරිනමා ඇති උන්වහන්සේගේ පොරොන්දු ඉල්ලා සිටීමයි.

`මහා අරගලයේදී කුමන පැත්ත ජයග්‍රහණය ලබන්නේදැයි අපි හොඳින් දනිමු. අපේ දෛනික තෝරාගැනීම් තුළින්, අවසානයේ අප සිටින්නේ කුමන පැත්තේදැයි තීරණය කරනු ලබන්නේ කෙසේද? මේ මොහොතේදී පවා අප සිටින්නේ ජයග්‍රහණය ලබන පැත්තේ වන බව අප විසින් සැක හැර දැනගන්නේ කෙසේද?`