---
title:  මාගේ ප්‍රේමවන්තයාගේ ගීතය
date:   11/03/2025
---

අතිශයින් පුදුමාකාර අන්දමට, විශ්වීය අර්බුදය තුළ දෙවියන්වහන්සේ, උන්වහන්සේගේ ප්‍රේමය සහ ධර්මිෂ්ඨකම පෙන්නුම් කළ සේක. නපුර වළක්වා ගැනීමට හෝ එය ඉවත් කරලීමට මීට වඩා යමක් දෙවියන්වහන්සේට කළහැකිව තිබුණාද කියා යමෙක් ප්‍රශ්න නැගිය හැක. දෙවියන්වහන්සේ සහ මනුෂ්‍යයා අතර ඉමහත් ප්‍රේමණීය සබඳතාවයක් වර්ධනය වන පිණිස, දෙවියන්වහන්සේ නිදහස් කැමැත්තට ගරු කරමින් උපරිමයෙන් ක්‍රියාත්මක වී ඇති බව පෙන්නුම් කරන විශ්වීය අර්බුදයෙහි සැලසුමේ සැලකිල්ල අපි දැක ඇත්තෙමු. තවද, උන්වහන්සේ ක්‍රියාත්මක වී ඇත්තේ, සදාචාරාත්මක සීමාවන් හෙවත් “ගිවිසුමේ නියමයන්’ රාමුව තුළ වන අතර, උන්වහන්සේගේ චරිතයට අදාළ විශ්වීය අර්බුද නිරාකරණය කළ හැකි වන්නේ, උන්වහන්සේගේ ප්‍රේමය නිරූපනය කර පෙන්වීමෙන් පමණකි.

`යෙසායා 5:1-4 කියවන්න. මෙම පාඨ තුළින් කථා කරන්නේ කවුද? යෙසායා කථා කරන්නේ කවුරුන් පිළිබඳවද? මිදිවත්ත සහ මිදිවත්තේ අයිතිකරුවන් ලෙස නියෝජනය කරනු ලබන්නේ කවුරුන්වද? මිදිවත්ත අයිතිකරු මිදිවත්ත වෙනුවෙන් ගත් ක්‍රියා මාර්ගයෙහි ඇති වැදග්තකම කුමක්ද? එහි ප්‍රතිඵලය වූයේ කුමක්ද?`

මෙම පාඨ තුළින් යෙසායා මහත් සේ ප්‍රේම කළ ඔහුගේ මිදිවත්ත වෙනුවෙන් ගීතයක් ගායනා කරයි. මිදිවත්තේ අයිතිකරු දෙවියන්වහන්සේය, මිදිවත්තෙන් පෙන්නුම් කෙරුනේ දේව ජනතාවයි (උදාහරණ සඳහා යෙසායා 1:8, යෙරමියා 2:21 කියවන්න). එනමුත් මෙයින් අඟවනු ලබන්නාවූ කරුණු, මේ ලෝකයේ ඉතා පුළුල් පරාසයක වන්නාවූ දෙවියන්වහන්සේගේ ක්‍රියාදාමයන් හටද අදාළ කරගත හැකිවේ. මෙම පාඨ වලට අනුව, මෙම මිදිවත්තේ අයිතිකරු (දෙවියන්වහන්සේ) එම මිදිවත්ත සරුසාර වන පිණිස කළ හැකි සෑම කටයුත්තකම් නිසිලෙස ඉටු කළසේක. මෙම මිදිවත්ත තුළින් ඉතා හොඳ මිදි ඵලදාවක් ලැබිය යුතුව තිබුණ නමුත්, නෙලාගන්ට හැකිවූයේ “වල් මිදි” හෙවත්, තවත් පරිවර්තනයක ඉදිරිපත් කරන ආකාරයට, “කිසිම වටිනාකමක් නොතිබුණ” මිදි ඵලදාවකි. මෙහි හෙබ්‍රෙව් බසින් යොදා ඇති වචනය ගෙනෙන අර්ථය වන්නේ “ගඳගසන ගෙඩි” යනුවෙනි. දෙවියන්වහන්සේගේ මිදිවත්තේ අස්වැන්න වූයේ කුණුවූ මිදි ඵලය.

යෙසායා 5:3හි මෙම ජවනිකාවෙහි වෙනසක් ඇති කරමින්, දෙවියන් වහන්සේට කථා කරමින්, මනුෂ්‍යයන්ට ආරාධනා කළේ, “මා සහ මාගේ මිදිවත්ත අතරේ විනිශ්චය කරන්න” යනුවෙනි. තවද, යෙසායා 5:4 තුළ දෙවියන්වහන්සේ විසින්ම ඉතා වැදගත් ප්‍රශ්නය පැන නංවා ඇත: “මාගේ මිදිවත්ත උදෙසා මා විසින් නොකළාවූ වෙන කුමක් කරන්ට පුළුවන්ව තිබුණේද? එහි හොඳ මුද්‍රික ඵල හටගන්නවා මා බලාසිටි විට, වල් මුද්‍රික ඵල හටගත්තේ මක්නිසාද? උන්වහන්සේට කළ හැකිව තිබුණේ වෙන කුමක්ද? උන්වහන්සේ කළ දේවල් විනිශ්චය කරනු පිණිස අනෙක් අයවද කැඳවීම කොතරම් සිත් කාවදින සුළුද.

`දෙවියන්වහන්සේ, උන්වහන්සේව අපේ පාප උදෙසා පූජා කළ කුරුසිය වෙත නෙත් යොමන විට, උන්වහන්සේගේ වචන වන, “මාගේ මිදිවත්ත උදෙසා මා විසින් නොකළාවූ වෙන කුමක් කරන්ට පුළුවන්ව තිබුණේද?” අතිශයින් විශ්මිත වැදගත්කමක් ගනු ලබන්නේ කෙසේද?`