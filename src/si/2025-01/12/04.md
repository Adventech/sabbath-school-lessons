---
title:  දෙවියන්වහන්සේට යුක්තියට ප්‍රේමකරන සේක
date:   18/03/2025
---

දෙවියන්වහන්සේ යුක්තියට ප්‍රේම කරන බවත් නපුරට ද්වේෂ කරන බවත් ශුද්ධ ලියවිල්ලේ ප්‍රකාශ කර ඇත (උදාහරණයක් ලෙස ගීතාවලිය 33:5 සහ යෙසායා 61:8), එමෙන්ම අසාධාරණය පිළිබඳව උන්වහන්සේ මහත්සේ සංවේගයට පත්ව සිටින බැවින්, අසාධාරණයට ගොදුරවී පීඩා විඳින්නන් උදෙසා උන්වහන්සේගේ ධර්මිෂ්ඨවූ උදහස පහළවේ. පරණ ගිවිසුම මෙන්ම අලුත් ගිවිසුම පුරාවට, දෙවියන්වහන්සේ නිතරම පාගා දමනු ලැබූවන් සහ හිංසා පීඩාවලට ලක්කරනු ලැබූවන් කෙරෙහි සානුකම්පිකව නිතරම ක්‍රියාකරනු ලබන අතර, අනුන් හට පීඩා ඇති කරන්නවුන්ට සහ බලහත්කාරකම් කරන්නවුන්ට එරෙහිව උන්වහන්සේගේ ධර්මිෂ්ඨවූ උදහස ප්‍රකාශ වනු ඇත.

`ගීතාවලිය 82 කියවන්න. මේ ලෝකයේ යුක්තියේ පැවැත්ම උදෙසා වන දෙවියන් වහන්සේගේ බලවත් තැකීම පිළිබඳව මෙම ගීතිකාව තුළින් විස්තර කර ඇත්තේ කෙසේද? වර්තමානයේ සිටින අපට එමගින් එන අවබෝධය කුමක්ද?`

ශුද්ධ ලියවිල්ලේ අටුවාවන් සකස් කරන බොහෝ අය, අවබෝධ කරගන්නා පරිදි, මෙම ඡේදය තුළින්, සමාජයේ අසාධාරණය ඇතිවීමට හේතුවන ලෞකික පාලකයන් වගකිවයුතුවාක් මෙන්ම ඒ හේතුව කරණ-කොටගෙන දෙවියන්වහන්සේගේ විනිශ්චයට භාජනය වන්නේ, නා නා ප්‍රකාර ස්වර්ගීය පාලකයන්ද (නොයෙක් දෙවිවරු) එසේම ලෞකික දූෂිත විනිසුරුවන් සහා පාලකයන්ද (නිසැකවම යක්ෂ බලවේග) වන අතර, පාලකයන්ගෙන් අසනු ලබන්නේ, “නුඹලා කොතෙක් කල් අසාධාරණ ලෙස විනිශ්චය කරමින්, දුෂ්ටයන්ගේ තරාතිරම සලකන්නහුද?” යනුවෙනි (ගීතාවලිය 82:2).

තවද, ඔවුන්ට චෝදනා කරනු ලබන්නේ, “දුප්පතා සහ පියා නැත්තාද විනිශ්චය කරව්. පීඩිතයාටත්, අසරණයාටත් යුක්තිය ඉෂ්ට කරව්. දුප්පතා හා දිළිඳා මුදා හරිව්. දුෂ්ටයාගේ අතින් ඔවුන් නිදහස් කරමි” (ගීතාවලිය 82:3, 4). මෙම ස්ථානයේදී මෙන්ම පරණ ගිවිසුමේ අනාගතවක්තෘවරුන් බොහොමයක් යුක්තිය ඉල්ලා මහත් හඬක් නැගූහ. මෙය ශුද්ධ ලියවිල්ල තුළ සුළුකොට සලකනු ලබන දෙයක් නොවේ; එය පරණ ගිවිසුමේ අනාගතවක්තෘවරුන්ගේ පණිවුඩයට කේන්ද්‍රීයව පැවති අතර, යේසුස්වහන්සේ මෙලොව මාංශවත්වී සිටි අවධියේදී මෙම කරුණ ඉතා වැදගත් කොට සැලකූ සේක.

දෙවියන්වහන්සේට ප්‍රේම කරමින්, උන්වහන්සේට කීකරුව සිටින්නවුන්-ගෙන් දෙවියන්වහන්සේ අපේක්ෂා කරන්නාවූද, ඉල්ලා සිටින්නාවූද දේවල් පිළිබඳව කිසිදු රහසක් නැත. උන්වහන්සේ විශේෂයෙන්ම සහ ඉතා පැහැදිලි ලෙස මීකා 6:8 හි සහ (වෙනත් ස්ථානවල එවැනි ඡේද තුළින්) පවසා ඇත්තේ: “එම්බා මනුෂ්‍ය යහපත මොකද කියා උන්වහන්සේ නුඹට පෙන්වා තිබේ; ධර්මිෂ්ඨකම් කිරීමත්, කරුණාවට ප්‍රේම වීමත් නුඹේ දෙවියන්වහන්සේ වෙත යටහත් ලෙස හැසිරීමක් මිස ස්වාමීන්වහන්සේ නුඹෙන් ඉල්ලන්නේ වෙන කුමක්ද?

මෙම හැඟීම ශුද්ධ ලියවිල්ල පුරාවට දෝංකාරය නගනු ලබයි. උදාහරණයක් ලෙස යේසුස්වහන්සේ පවසා ඇත්තේ, “නුඹලා එකිනෙකාට ප්‍රේම කරනවා නම්, නුඹලා මාගේ ගෝලයෝ බව එයින් සියල්ලන් දැනගන්නවා ඇත” (යොහන් 13:35 1 යොහන් 4:8-16 සමග සංසන්දනය කරන්න)

`අපේ අවධානය මීකා 6:8 වෙත යොමු කළහොත්, සහ එහි සඳහන් කරුණු වචනයෙන් මෙන්ම ක්‍රියාවෙන්ද පෙන්නුම් කළහොත්, අපේ පවුල් සහ අපේ දේවස්ථාන කෙබඳු ආකාරයක තත්ත්වයකට පත්වේවිද? ඔබ කුමන සංදර්භයක් තුළ සිටියත්, මෙහි සඳහන් ප්‍රතිපත්ති වඩාත් යහපත් ලෙස ක්‍රියාවට නගන්නේ කෙසේද?`