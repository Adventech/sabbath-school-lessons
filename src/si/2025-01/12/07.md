---
title:  වැඩිදුර අධ්‍යයනය සඳහා
date:   21/03/2025
---

කියවන්න Ellen G. White, "The Sabbath," pp. 281–289, in The Desire of Ages.

“ඔත්තුකාරයෝ තමාව කරදරයකට මැදිවේ යයි බියෙන් සමූහයා ඉදිරියෙහි ක්‍රිස්තුස්වහන්සේට උත්තර දීමට නිර්භය නුවූහ. උන්වහන්සේ සත්‍යය කථාකළ බව ඔව්හු දැන සිටියෝය. ඔව්හු තම පරම්පරාගත නියෝග කඩ නොකර මනුෂ්‍යයෙකුට පීඩා විඳීමට ඉඩ හැරිය අතර, එය අතපසු කළහොත් අයිතිකරුට වන පාඩුව නිසා මෘගයකු මුදාහැරියෝය. මෙසේ දෙවියන්වහන්සේගේ ස්වරූපයෙන් සාදන ලද මනුෂ්‍යයෙකුට දුන් සැලකිල්ලට වඩා ලොකු සැලකිල්ලක්, ගොළු මෘගයෙකුට දක්වන ලදී. සියළු බොරු ආගම්වල ක්‍රියා පිළිවෙල මෙයින් නිදසුන් වෙයි. ඒවා, තමා දෙවියන්වහන්සේට වඩා උසස් කරගැනීමට මනුෂ්‍යයා තුළ ඇතිවන ආශාව අනුවයි. නමුත් එහි ප්‍රතිඵලය නම් මනුෂ්‍යයා මෘගයාටත් වඩා පහත් කිරීමයි. දෙවියන්වහන්සේගේ උසස් බලයට විරුද්ධව කැරලි ගසන සෑම ආගමක්ම මැවීමේදී මනුෂ්‍යයාට තිබුණාවූද, ක්‍රිස්තුස්වහන්සේ තුළ ඔහුට නැවත දෙනු ලබන්නාවූද මහිමය ඔහුගෙන් සොරා ගනියි. සෑම බොරු ආගමක්ම එහි අනුගාමිකයන්ට උගන්වන්නේ මනුෂ්‍ය උවමනාවන්, පීඩාවන් හා අයිතිවාසිකම් ගැන නොසැලකිලිමත් වීමටයි. ක්‍රිස්තුස් වහන්සේගේ රුධිරයෙන් මිලදී ගත් දෙයක් හැටියට ශුභාරංචිය මනුෂ්‍යයන් බොහෝ කොට අගය කරයි. එය මනුෂ්‍යයන්ගේ උවමනාවන් හා පීඩාවන් ගැන මෘදු සැලකීමක් උගන්වයි. ස්වාමීන්වහන්සේ කියනසේක්: “මම මනුෂ්‍යයෙකු අමිශ්‍රණයට වඩා එනම් ඕපීර්හි පවිත්‍ර කළ රත්රන් වලට වඩා දුර්ලභ වන්නට සලස්වන්නෙමි” යනුයි යෙසායා 13:12.

සබත් දවසේ යහපත කළ යුතුද, නොහොත් නපුර කළ යුතුද, ජීවිතයක් ගැළවිය යුතුද, නොහොත් නැති කළ යුතුද යනුවෙන් යේසුස්වහන්සේ ඵරිසිවරුන්ගෙන් ප්‍රශ්න කළ අතර උන්වහන්සේ ඔවුන්ට ඔවුන්ගේම නපුරු අදහස් වලට මුහුණ දීමට සැලැස්වූ සේක. උන්වහන්සේ ජීවිත ගළවමින්, සමූහයාට ප්‍රීතිය ගෙන දුන් අතර, ඔව්හු ද්වේෂයකින් උන්වහන්සේව මරන්ට සොයමින් සිටියෝය. වඩා හොඳ වන්නේ සබත් දවසේදී උන්වහන්සේ කළාවූ අන්දමට පීඩිත වූවන්ට සුවය ලබාදීමද නොහොත් ඔවුන් කරන්ට අදහස් කළ අන්දමට මරණයට පත් කිරීමද? දෙවියන්වහන්සේගේ ශුද්ධවූ දවසේදී වඩා හොඳ වන්නේ කරුණාවේ ක්‍රියාවලින් ප්‍රකාශ වන්නාවූ සියළු මනුෂ්‍යයන් කෙරෙහි වූ ප්‍රේම ඇතුව සිටීමද, නොහොත් හෘදයෙහි මිනීමැරුම ඇතිව සිටීමද? —Ellen G. White, The Desire of Ages, pp. 286, 287.

**සාකච්ඡා සඳහා ප්‍රශ්න**:

`සෑම බොරු ආගමක්ම එහි අනුගාමිකයන්ට අනුන්ගේ මානව අවශ්‍යතා පිළිබඳව එතරම් සැලකිල්ලක් දක්වන්නට එපා යයි උගන්වන්නේ ඇයි? තවද එය සැබෑවක් වන්නේ කෙසේද? අපේ දේවස්ථානය අයිති සමාජය තුළ සහ ඊට ඔබ්බෙන් මෙවැනි සිතාමතාම හෝ නොසැලකිල්ල නිසා වන වැරදි වලින් වැලකී සිටින්නේ කෙසේද?`

`මාගේ අසල්වාසියා කවුද? ඔබේ අසල්වාසියා කවුද? එදා සමාජය තුළ තිබූ සීමා මායිම් බිඳගෙන ගියාවූ සමාරිතයානු වැසියාමෙන් ක්‍රිස්තුස්වහන්සේගේ අනුගාමිකයන් ලෙස අපට කළ හැකි ප්‍රායෝගිකව ප්‍රේමය ක්‍රියාවෙන් පෙන්නුම් කළහැකි දේවල් මොනවාද?`

`දෙවියන්වහන්සේ යුක්තිය සහ දයාවට ප්‍රේම කරන්නේ නම්, දෙවියන්වහන්සේ අතිශයින් වැදගත් යයි සලකනු ලබන දේවල් සමග අප ක්‍රියාත්මක විය යුත්තේ කෙසේද? යේසුස්වහන්සේ විසින් හඳුන්වා දෙනු ලැබූ, ව්‍යවස්ථාවේ වඩාත් වැදගත් කාරණා” කෙරෙහි අපට අපේ අවධානය වඩාත් හොඳින් යොමු කළ හැක්කේ කෙසේද?`

`අප විනිශ්චය පිළිබඳව කල්පනා කරමින් කථා කරන විට, යේසුස්වහන්සේ විනිශ්චය පිළිබඳව සාකච්ඡා කිරීමේදී, උන්වහන්සේ කටයුතු කළ අන්දමට එනම්, අනුන්ට ක්‍රියාකාරීව ප්‍රේම කිරීම, විශේෂයෙන්ම තාඩන පීඩන සහ යටපත් කරනු ලැබූවන් පිළිබඳව සිතා බැලීම වැනි දේ අප නිතර නතර කිරීමෙහි යෙදෙනවාද? මතෙව් 25:31-46 දක්වා වන කොටස අදාළ කරගනිමින්, මේ පිළිබඳව මෙනෙහි කරන්න.`