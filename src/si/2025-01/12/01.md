---
title:  "ප්‍රේමය සහ යුක්තිය: ඉතා උතුම් ආඥා දෙක"
date:   15/03/2025
---

### මේ සතියේ පාඩමේ අධ්‍යයනය සඳහා කියවන්න

මතෙව් 22:34-40, සෙකරියා 7:9-12, ගීතාවලිය 82, මීකා 6:8, මතෙ. 23:23-30, ලූක් 10:25-37.

> <p>කටපාඩම් පදය</p>
> “යමෙක්: දෙවියන්වහන්සේට ප්‍රේම කරමියි කියා තමාගේ සහෝදරයාට වෛරකෙරේ නම්, ඔහු බොරුකාරයෙක්ය. මක්නිසාද තමා දුටු සහෝදරයාට ප්‍රේම නොකරනවා නම්, තමා නුදුටු දෙවියන්වහන්සේට ප්‍රේමකරන්ට ඔහුට නුපුළුවන.” (1 යොහන් 4:20).

අවසානයේදී, දෙවියන්වහන්සේ විසින් සියළුදේ යථා තත්ත්වයට ගෙනෙනු ලබන බවට විශ්වාසයක් තිබෙන නමුත්, කිතුනුවන් ලෙස අප මේ මිහිපිට වර්තමානයේදී කරනු ලබන දෙය අතිශයින් වැදගත්වනු ඇත. ලෝකයේ විශාල ලෙස අසාධාරණය සහ නපුර පැතිර ගොස් ඇති නමුත්, දෙවියන්-වහන්සේ විසින් වහාම ක්‍රියාත්මක වන පරිදි ඒවා ඉවත් කරන්නේ නැත (එසේ වන්නේ විශ්වීය අර්බුදයේ ඇති පරාමිතයන් හේතුවෙනි), අපට පුළුවන් ආකාරයට, අපට හමුවන දුක සහ නපුර අවම කිරීමට අපට නොහැකිවන බව මින් අදහස් නොකෙරේ. ඇත්ත වශයෙන්ම කිතුනුවන් ලෙස අප විසින් කළ යුත්තේ එම කාර්යයමය.

අප දුටු පරිදි, ප්‍රේමය සහ යුක්තිය බෙදා වෙන්කළ නොහැකි වන පරිද්දෙන්, එකට බැඳී පවතී. දෙවියන්වහන්සේ යුක්තියට ප්‍රේම කරන සේක. ඒ අනුව අප දෙවියන්වහන්සේට ප්‍රේම කරනු ලබන්නෙමු නම් අප යුක්තියට ප්‍රිය වන්නෙමු.

එමෙන්ම, අප දෙවියන්වහන්සේට ප්‍රේම කරන්නෙමු නම්, අපි එකිනෙකාට ප්‍රේම කරන්නෙමු. එකිනෙකාට ප්‍රේම කිරීමෙහි එක් අංගයක් වන්නේ, අප අවට සිටින්නවුන්ගේ යහපැවැත්ම උදෙසා තැකීමකින් යුක්තව කටයුතු කිරීමයි. අනෙක් අය දිළිඳු බවෙන්, පීඩාවට පත් කරනු ලැබීමෙන් හෝ ඕනෑම ආකාරයක අසාධාරණයට පත්වීමෙන් සිටී නම්, ඒ පිළිබඳ අප විසින් මහත් සැලකිල්ලකින් යුතුව කටයුතු කළ යුත්තෙමු. වෙනත් අයව තලා පෙලා දමනු ලබන්නේ නම්, අප එය නොදැක්කාසේ සිටීම නුසුදුස්සකි. මේ බිඳුනාවූ ලෝකය වෙතට දෙවියන් වහන්සේගේ සම්පූර්ණ ධර්මිෂ්ඨකමේ සහ ප්‍රේමයේ චරිත ස්වභාවය පෙන්නුම් කරන පිණිස තනිව මෙන්ම සාමූහිකවද අපට ඒ සඳහා කළ හැක්කේ කුමක්දැයි අපෙන්ම විමසා බැලිය යුත්තෙමු.

මාර්තු 22 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.