---
title:  මාගේ අසල්වැසියා කවුද?
date:   20/03/2025
---

ලූක්ගේ පොතේ සඳහන් වාර්තාවට අනුව, යේසුස්වහන්සේ වඩා උතුම් ආඥා දෙක ලෙස දෙවියන්වහන්සේට ප්‍රේම කිරීම සහ අසල්වැසියාට ප්‍රේම කිරීම වශයෙන් හඳුන්වා දුන්නායින් පසුව එක්තරා තරුණ වයසේ සිටි ව්‍යවස්ථාව උගන්වන්නෙක්, ඔහු නිදොස්වන්නට කැමතිව, “මාගේ අසල්වාසියා කවුද?” (ලූක් 10:29) යි විමසා සිටියේය. ඔහුගේ පැනයට පිළිතුරු වශයෙන්, අද අපට අසා හොඳින් හුරු පුරුදු වුවත්, එදා තිබූ සමාජය තැති ගත්තාවූද උපමා කථාවක් වන යහපත් සමාරියයාගේ උපමාව පැවසූ සේක.

`ලූක් 10:25-37 දක්වා ඇති කොටසෙහි සඳහන් වන යහපත් සමාරියයාගේ උපමා කථාව කියවන්න.  එවකට පැවති සමාජය විසින්, එක සමාජ කණ්ඩායමක් එම සමාජයේම තවත් කොටසකට අයුක්තිය කිරීම මානව ඉතිහාසය පුරාවටම පැවති අතර, එම අයුක්තියට සහ අසාධාරණයට එරෙහිව දයාව සහ කරුණාව ඉල්ලා අනාගතවක්තෘවරුන්ගේ හඬ නැගීම පිළිබඳව මෙම ඡේදයෙහි සඳහන්ව ඇත්තේ කුමක්ද?`

යේසුස්වහන්සේ යුක්තිය පිළිබඳව කථා කළේ නැත; උන්වහන්සේ පැමිණියේ එය ගෙනෙනු පිණිසය. උන්වහන්සේ යුක්තිය උදෙසා කළ අනාගත වක්තෘවරුන්ගේ හඬ නැගීම සම්පූර්ණ කිරීමක් වූවාක් මෙන්ම, වර්තමානයේදී එම ක්‍රියාදාමය වෙමින් පවතී (ලූක් 4:16-21 කියවන්න. තවද එය කියවන අතර යෙසායා 61:1,2හි ඊට ඇති සබඳතාවය කෙරෙහිද අවධානය යොමු කරන්න). උන්වහන්සේ සියලු ජාතීන්ගේ ආශාව වන අතර විශේෂයෙන්ම, ගැළවීම අත්‍යවශ්‍ය යයි අවබෝධ කරගන්නවුන් හට මෙය අදාළවේ.

දෙවියන්වහන්සේගේ සිංහාසනය පැහැරගෙන බලය අල්ලා ගැනීමට උත්සාහයක යෙදුන සතුරා මෙන් නොව, යේසුස්වහන්සේ ඊට හාත්පසින්ම වෙනස්වූ ආකාරයකට උන්වහන්සේගේ තත්ත්වය පහත් කරගනිමින්, පාපයට යටත්වූ අයුක්තියට සහ පීඩාවට පත්කරනු ලැබූවන් සමග තමන්වහන්සේවද හඳුන්වා ගත් නමුත් (කිසිදු පාපයකින් කිළිටි නොවූ), උන්වහන්සේ ප්‍රේමයෙන් යුක්තව තමාවම පූජා කළේ යුක්තිය ඉෂ්ට කිරීමට වන අතර, උන්වහන්සේ ධර්මිෂ්ඨවූ තැනැන්වහන්සේ වශයෙන් උන්වහන්සේ කෙරෙහි විශ්වාස කරන සියළුදෙනා ධර්මිෂ්ඨ කරන පිණිස සතුරාව පරාජයට පත්කළසේක. ක්‍රිස්තුස් වහන්සේ තම ජීවිතය පරිත්‍යාග කළාවූ ව්‍යවස්ථාව රැකීමට අප සැලකිලිමත් වන්නෙමු යයි පවසමින්, ක්‍රිස්තුස්වහන්සේ විසින්, ව්‍යවස්ථාවේ වඩාත් වැදගත් කාරණා”යයි පැවසූ දේ පිළිබඳව නොසැලකිලිමත් වන්නේ කෙසේද?

ගීතාවලිය 9:8, 9හි මෙසේ සඳහන්ව ඇත, “උන්වහන්සේ ධර්මිෂ්ඨකමින් ලෝකයා විනිශ්චය කරන සේක. අවංක කමින් ජනයාට යුක්තිය සලස්වා දෙන සේක. ස්වාමීන්වහන්සේ පීඩා ඇත්තවුන්ට උස් කොටුවක් වන සේක, විපත්ති කාලවලදී උස් කොටුවක් වන සේක. එමෙන්ම, ගීතාවලිය 146:7-9 දක්වා වන කොටසෙහිද අදාළ කොට ඇත්තේ, “උන්වහන්සේ පීඩා විඳින්නන්ට යුක්තිය ඉෂ්ට කරනසේක; උන්වහන්සේ බඩගිනිවුන්ට කෑමදෙන සේක. ස්වාමීන් වහන්සේ හිරකාරයන් මුදන සේක. ස්වාමීන්වහන්සේ අන්ධයන්ගේ ඇස් පහදන සේක; ස්වාමීන්වහන්සේ නැමී ගියවුන් කෙලින් සිටුවන සේක; ස්වාමීන්-වහන්සේ විදේශීන් ආරක්ෂා කරන සේක; පියා නැත්තා හා වැන්දඹුවට උන්වහන්සේ උපකාර කරන සේක; නමුත් දුෂ්ටයන්ගේ මාර්ගය වියවුල් කරන සේක”

අප විසින් අවශ්‍යතාවයන්ගෙන් පෙලෙන සහ වේදනාවට පත්ව සිටින්නාවූ අය වෙත ගොස් ඔවුන්ට පිහිට වීම පිණිස දේව වචනය තවත් කොතෙක් දුරට ඒ පිළිබඳව පැහැදිලිව තිබිය යුතුද?

`අවශ්‍යතාවයන්ගෙන් පෙලෙන අයට යේසුස්වහන්සේ විසින් කරනු ලැබූ මෙහෙවර තුළින් අපට එසේ කිරීම පිණිස ඉගෙනගත හැකි පාඩම කුමක්ද? අපට, උන්වහන්සේට මෙන් ප්‍රාතිහාර්යය කිරීමට නොහැකි වුවත්, වේදනාව විඳින මිනිසුන් හට “ප්‍රාතිහාර්යයක්” සේ දැනෙන පරිදි උපකාර කිරීමට හැකිවන්නේ කෙසේද?`