---
title:  විශාලතම පාප දෙක
date:   17/03/2025
---

යේසුස්වහන්සේ පැවසූ අන්දමට ඉතා උතුම් ආඥාවන් දෙක වන්නේ, දෙවියන්වහන්සේට ප්‍රේම කරව සහ එකිනොකට ප්‍රේම කරව යනුයි. යමෙක් යේසුස්වහන්සේගේ අඩිපාරේ ගමන් කරනවා යනුවෙන් අර්ථ ගැන්වෙන්නේ, මෙම ආඥා රකින විට, අනුන් උදෙසා කැපවීම් කරනවා නම්, අපේ ප්‍රේමය ප්‍රකාශ කරන ආකාරය ස්පර්ශනීය හෙවත් නිශ්චිත ආකාරයේ කැපවීම් අන්තර්ගත විය යුතු බවය.

ඉතා උතුම් ආඥා දෙක දෙවියන්වහන්සේට ප්‍රේම කිරීම හා අන්‍යයන්ට ප්‍රේම කිරීම වන්නේ නම්, විශාලතම පාප දෙක මොනවාද?

`ගීතාවලිය 135:13-19 කියවන්න. ශුද්ධ ලියවිල්ල තුළ අවධාරණය කර ඇති පොදු පාපය කුමක්ද?`

සියළු දෙයට පෙර දෙවියන්වහන්සේට ප්‍රේම කිරීමේ වැදගත්කම පරණ ගිවිසුම මුළුල්ලේ දැකිය හැකි කරුණකි (ද්විතීය කථාව 6:5 බලන්න). මෙය විශාලතම පාපය වන රූප වන්දනාව කෙරෙහි කිට්ටු සබඳතාවයක් පවතින අතර, එය දෙවියන්වහන්සේට ප්‍රේම කරනවා වෙනුවට කරනු ලබන්නාවූ සම්පූර්ණයෙන් වෙනස්වූ ක්‍රියාවකි.

`සෙකරියා 7:9-12 කියවන්න. මෙම ඡේදය තුළ සෙකරියා පවසන අන්දමට දෙවියන් වහන්සේ හෙලා දකින්නේ කුමක්ද? මෙම කරුණ සහ රූප වන්දනාව, ඉතා උතුම් ආඥා දෙකට සම්බන්ධ වන්නේ කුමන ආකාරයෙන්ද?`

දෙවියන්වහන්සේගේ ප්‍රේමණීය උදහස යොමුවන්නේ රූප වන්දනාවට පමණක් නොව, තනිව හෝ සාමූහිකව උන්වහන්සේගේ ජනතාවට හරි හැටි සලකනු ලබන්නේ නැත්නම්, දෙවියන්වහන්සේ ප්‍රේමණීය දෙවි කෙනෙක් වන බැවින්, අසාධාරණයට එරෙහිව උන්වහන්සේ උදහස් වේ.

පරණ ගිවිසුමේ සඳහන් වන පරිදි, විශාලතම ආඥා දෙක පැවැත්වීමට අදාළ වන අසමත් වීමයි: එනම් දෙවියන්වහන්සේට ප්‍රේම කරන්න සහ එකිනෙකාට ප්‍රේම කරන්න යනුවෙනි. විශාලතම පාප දෙක වන්නේ ප්‍රේමයේ අසමත්වීමය. කෙටියෙන් පවසතහොත්, ඔබ දෙවියන්වහන්සේට ප්‍රේම නොකරන්නේ නම්, එමෙන්ම ඔබ අනුන්හට ප්‍රේම නොකරයි නම් ඔබට ආඥා රක්ෂා කළ නොහැකිය.

සැබවින්ම 1 යොහන් 4:20, 21හි පවසා ඇති පරිදි : “යමෙක් දෙවියන් වහන්සේට ප්‍රේම කරමියි කියා, තමාගේ සහෝදරයාට වෛර කෙරේ නම්, ඔහු බොරුකාරයෙක්ය; මක්නිසාද තමා දුටු සහෝදරයාට ප්‍රේම නොකරනවා නම්, තමා නුදුටු දෙවියන්වහන්සේට ප්‍රේම කරන්ට ඔහුට නුපූළුවන්ද? දෙවියන් වහන්සේට ප්‍රේම කරන තැනැත්තේ තමාගේ සහෝදරයාටත් ප්‍රේම කරව යන මේ ආඥාව අපි උන්වහන්සේගෙන් ලැබීමුව.”

`දෙවියන්වහන්සේට ඇති ප්‍රේමය, අන්‍යයන් කෙරෙහි ප්‍රේම කිරීමෙන් අපව වැලැක්විය නොහැක්කේය යන්න පැහැදිලි කරන්න. මෙම නොබිඳිය හැකි සම්බන්ධය ඔබ අවබෝධ කරගන්නේ කෙසේද?`