---
title:  ඉතා උතුම් ආඥා දෙක
date:   16/03/2025
---

දෙවියන්වහන්සේගේ ප්‍රේමය සහ යුක්තිය මේ ලෝකයේ වර්ධනය කරනු පිණිස තනිවම මෙන්ම සාමූහිකවද අපට කළ හැකි දේ පිළිබඳව කල්පනා කිරීමේදී, වඩාත්ම සුදුසු දෙය වන්නේ, මුලින්ම දෙවියන්වහන්සේ අපට අණකොට ඇත්තේ කුමක්දැයි සිතා බැලීමෙනි.

`මතෙව් 22:34-40 කියවන්න. යේසුස්වහන්සේ ව්‍යවස්ථාව උගන්වන්නාගේ ප්‍රශ්නයට පිළිතුරු දුන්නේ කෙසේද?`

යේසුස්වහන්සේ විසින්ම පවසා වදාළ පරිදි, “තාගේ මුළු හෘදයෙන්ද තාගේ මුළු ආත්මයෙන්ද තාගේ මුළු බුද්ධියෙන්ද තාගේ දෙවිවූ ස්වාමීන්වහන්සේට ප්‍රේමකරව. මේක උතුම්වූ පළමුවෙනිවූ ආඥාවය.” තවද, යේසුස්වහන්සේ ඊට තව යමක් එකතු කරමින් “මෙය හා සමාන දෙවෙනි එකක් තිබේ, එනම්, තට මෙන් තාගේ අසල්වාසියාට ප්‍රේමකරව” යනුයි. කෙසේ වුවද, මෙම ආඥා දෙකට පමණක් තනිව සිටීමට නුපුළුවන. එබැවින් යේසුස්වහන්සේ තවදුරටත් පවසා සිටියේ, මේ ආඥා දෙක පිට මුළු ව්‍යවස්ථාවත් අනාගත වාක්‍යයත් පිහිටා තිබේ” (මතෙව් 22:37-40) යනුවෙනි. ඇත්ත වශයෙන්ම මෙම වැකි පරණ ගිවිසුමෙන් උපුටාගෙන තිබෙන ඒවාය.

`මතෙව් 19:16-23 කියවන්න. යේසුස්වහන්සේ පොහොසත් fයෟවනයාට දුන් පිළිතුර, මතෙව් 22හි සඳහන් ව්‍යවස්ථාව උගන්වන්නාගේ ප්‍රහ්න සහ ඊට යේසුස්වහන්සේ දුන් පිළිතුරු කෙරෙහි සම්බන්ධතාවයක් පෙන්නුම් කරන්නේ කෙසේද?`

මෙහි සිදුවෙමින් පැවතියේ කුමක්ද? යේසුස්වහන්සේ මෙම මිනිsසාගේ ප්‍රශ්නයට ඒ ආකාරයෙන් පිළිතුරක් දුන්නේ ඇයි? අප ජීවිතයේ කිනම් අවධියක හෝ තරාතිමක සිටියත්, මෙම හමුවීම් තුළින් අප හට ගෙනෙනු ලබන පාඩම කුමක්ද?

“ක්‍රිස්තුස්වහන්සේ ක්‍රිස්තියානි චරිතයක් සම්පූර්ණ කිරීමට හැකියාව ලබා දෙන්නාවූ එකම තත්වය ආණ්ඩුකාරයාට ඉදිරිපත් කළසේක. උන්වහන්සේගේ වචන තද, අමාරු ඒවා මෙන් දිස්වූ නමුත්, ඒවා ප්‍රඥාවේ වචන විය. ඒවා පිළිගෙන ඒවාට කීකරු වීම, ආණ්ඩුකාරයාට ගැළවීම ගැන වූ එකම බලාපොරොත්තුව විය. ඔහුගේ උසස් කරන ලද තත්ත්වය හා හිමිකම් ඔහුගේ චරිතය මත, නපුරට මගපෙන්වූ ප්‍රයෝගකාර අනුබලයක් දැරීය. ඒවාට ආශා කළහොත් ඒවා ඔහුගේ ප්‍රේමය පිළිබඳව දෙවියන්වහන්සේගේ තැන ගන්නවා ඇත. දෙවියන් වහන්සේගෙන් ස්වල්පයක් හෝ බොහොමයක් බැහැර කරගැනීම නම්, ඔහුගේ චරිතයේ ශක්තිය හා දක්ෂතාවය අඩුකරන්නාවූ දෙය තබාගැනීමය. කුමක්හෙයින්ද ලෝකයේ දේ ඇලුම් කරන ලද්දේ නම්, ඒවා කොපමණ අස්ථිරව, නොවටින සුළුව තිබුණේවී නමුත්, ඒවා සිය සැලකීම උරාගන්නවා ඇත.  —Ellen G. White, The Desire of Ages, p. 520.

`මෙම පොහොසත් තරුණ පාලකයාට මෙන් අප සන්තක දේ විකුණා දමා පැමිණෙන ලෙස කැඳවීමක් නොලැබුණත්, අවසානයේදී ඔබගේ විනාශය ඔබට ළඟාකර දිය හැකි, ඔබ ඒ මත්තෙහි එල්බ සිටීමට කැමති, එමෙන්ම අත්හැරීමට අකමැති කිසියම් දෙයක් ඔබේ ජීවිතයෙහි තිබෙනවාද?`