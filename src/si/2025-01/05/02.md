---
title:  නපුර මගින් දුකට පත්වී
date:   26/01/2025
---

බයිබලයේ සඳහන් දෙවියන්වහන්සේ යුක්තියට ප්‍රිය කරන නපුරට ද්වේෂ කරන දෙවි කෙනෙකි. එබැවින් පාපය සහ නපුර උන්වහන්සේව ආවේගශීලී බවට පත්වන්නට පොළඹවනු ලබන අතර, එය පීඩිතයන් කෙරෙහි සහ අපයෝජනයට ලක්වූවන් කෙරෙහිද, එමෙන්ම, යමෙකුගේ නපුර එම පුද්ගලයාටම එරෙහිව බලපානු ලබන අවස්ථාවලදීද ඔහු වෙනුවෙන් ක්‍රියාත්මක වේ. දෙවියන්වහන්සේ නපුරට ද්වේෂ කරන්නේ නපුර සෑමවිට උන්වහන්සේගේ මැවිල්ල හිංසනයට පත්කරන බැවින් වන හෙයිනි. එම හිංසනය යමෙක්, තමන් විසින් තමාටම ඇති කරගන්නාවූ දෙයක් වුවත් උන්වහන්සේ ඊට අකමැතිය. බයිබලයෙහි සඳහන් නොයෙක් වෘත්තාන්ත තුළ, දෙවියන්වහන්සේව නැවත නැවත උදහසට පත් කිරීම පිළිබඳව නොයෙක් වාර්තා ඇති අතර, ශුද්ධ ලියවිල්ල පිළිබඳව විශාරදයින් එය හඳුන්වන්නේ කැරලිගැසීමේ චක්‍රය ලෙසය. එම චක්‍රය පහත පෙන්වාදී ඇති ආකාරයට සිදුවෙමින් පවතී.

මනුෂ්‍යයන් දෙවියන්වහන්සේට එරෙහිව කැරලි ගසා, නපුර කරමින්, ඇතැම් අවස්ථාවලදී, තම දරුවන් බිලිදීම සහ උන්වහන්සේ ඉදිරියේ පිළිකුල් දේ කිරීම වැනි අති බිහිසුණු අපරාධවල නිරතවූහ.

මනුෂ්‍යන්ගේ තෝරාගැනීම අනුව දෙවියන්වහන්සේ ඔවුන් කෙරෙන් ඉවත්වූ සේක.

ජනතාව විදේශ ජාතීන් යටතේ පීඩාවලට ගොදුරු වූහ.

තමාව මුදාගන්නා ලෙස ජනතාව දෙවියන්වහන්සේට මොර ගැසූහ.

දෙවියන්වහන්සේ කරුණාවෙන් පූර්ණව ජනතාව මුදාගත් සේක.

ජනතාව නැවතත් දෙවියන්වහන්සේට එරෙහිව, පෙරට වඩා බරපතල ලෙස කැරළි ගැසුවෝය.

බරපතල නපුර සහ දෙවියන්වහන්සේට ද්‍රෝහීව ක්‍රියාකරන මෙම චක්‍රය ඉදිරියේදී, කෙසේවුවද, දෙවියන්වහන්සේ නැවත, නැවත ද්‍රෝහීව ක්‍රියාකරන මනුෂ්‍යයන් හමුවී, ඔවුන්ව අවබෝධ කරගනිමින්, විශ්වාසවන්තව බොහෝ කල් ඉවසමින්, පුදුමාකාර දයාවෙන් සහ ගැඹුරු කරුණාවෙන් ක්‍රියාකළසේක.

`ගීතාවලිය 78 කියවන්න. දෙවියන්වහන්සේගේ ජනතාව උන්වහන්සේට එරෙහිව නැවත නැවත කැරලි ගැසූවිටදී, ඔවුන් කෙරෙහිවූ උන්වහන්සේගේ ප්‍රතිචාරය පිළිබඳව මෙම පාඨ වලින් දෙනු ලබන අදහස කුමක්ද?`

බයිබලයට අනුව ප්‍රේමය සහ සාධාරණත්වය එකට බැඳී පවතින්නකි. නපුර විසින් දෙවියන්වහන්සේ ප්‍රේමකරන්නවුන් හට පීඩාව පමුණුවන බැවින්, නපුරට එරෙහිව වන දේව උදහස ඉතා සුදුසු ප්‍රේමයේ ප්‍රතිචාරය වේ. දෙවියන්වහන්සේ හිතුවක්කාර ලෙස හෝ අසාධාරණ ලෙස උදහස්වූ හෝ කෝපවූ අවස්ථාවක් පිළිබඳව ශුද්ධ ලියවිල්ලේ සඳහන්ව නැත.

දේව ජනතාව නැවත, නැවත උන්වහන්සේව ප්‍රතික්ෂේප කොට පාවා දුන් නමුත්, සියවස් ගණනාවක් මුළුල්ලේම කිසිසේත් අපේක්ෂා කළ නොහැකි පරිද්දෙන්, දෙවියන්වහන්සේ ඉවසිලිවන්තව ඔවුන් කෙරෙහි උන්වහන්සේගේ අනුකම්පාව වගුරුවනු ලැබීමෙන් (නෙහෙමියා 9:7-33) ප්‍රායෝගිකව පෙන්නුම් කරනු ලබන්නේ, අදහාගැනීමට අසීරුවන උන්වහන්සේගේ බොහෝකල් ඉවසීමේ ගැඹුරු වූ අනුකම්පාව, දයාව සහ ප්‍රේමයයි. ඇත්තවශයෙන්ම ගීතාවලිය 78:38ට අනුව, “නුමුත් අනුකම්පාවෙන් යුක්තවූ උන්වහන්සේ, ඔවුන්ගේ අයුතුකම් කමාකළසේක. ඔවුන් විනාශ නොකළ සේක. එසේය උන්වහන්සේ නොයෙක් විට තමන්ගේ කෝපය ඉවත හරවා, තමන්ගේ මුළු අදහස ඇවිස්සෙන්ට නුදුන්සේක.”

`ඇත්තවශයෙන්ම, වෙනත් කෙනෙකුට එරෙහිව වන නපුර දැකීමෙන් ඔබ කෝපයට පත්වන්නට ඇත. නපුර කෙරෙහි වන දෙවියන්වහන්සේගේ උදහස පිළිබඳව වඩාත් හොඳින් අවබෝධ කරගැනීම පිණිස ඔබ තුළ හටගත්තාවූ මෙම හැඟීම ඉවහල් වන්නේ කෙසේද?`