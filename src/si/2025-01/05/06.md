---
title:  කරුණාව පෙන්වන්න
date:   30/01/2025
---

දේව උදහස අතිශයින් “භයානක” දෙයක් වුවත්, එය කිසිවිටෙක, “දුශ්චරිතවත්” හෝ ප්‍රේමනීය නොවන්නාවූ දෙයක්වත් නොවේ. ඊට පටහැනිව පරණ ගිවිසුම තුළ මෙන්ම අලුත් ගිවිසුම තුළද, දෙවියන්වහන්සේ නපුරට එරෙහිව උන්වහන්සේගේ උදහස පෙන්නුම් කරන්නේ, උන්වහන්සේ ප්‍රේමණීය වන බැවිනි. දේව උදහස භයානක කරුණක් වන්නේ, පාපයේ ගුප්ත සහ කපටි ස්වභාවය මෙන් නොව, එය අතිශයින් පවිත්‍රවූද, යහපත්වූද ශෝභමාන වූද දෙවියන්වහන්සේගෙන් වන බැවිනි.

මේ හේතුව සම්බන්ධයෙන් ප්‍රේමය දෙවියන්වහන්සේට නැතුවම බැරි දෙයකි; එනමුත් උදහස එසේ නොවේ. නපුර හෝ අසාධාරණය නොමැති තැන දේව උදහසක් නැත. අවසානයේදී, විශ්වයෙන් නපුර සම්පූර්ණයෙන් ඉවත් කිරීමේදී වන දෙවියන්වහන්සේගේ ප්‍රේමණීය ක්‍රියාවෙන් පසුව, ඉතා සාර්ථක ලෙස කෝපය සහ උදහසද ඉවත් කර දමනු ලබනවා ඇත. තවද, එසේ වන්නේ, නැවත කිසිදිනක අසාධාරණය හෝ නපුර ඇති නොවන බැවිනි. තවද, එහි පවතින්නට යනුයේ සදාකාල සතුටින් පිරි, සාධාරණත්වයෙන් පූර්ණවූ ප්‍රේමණීය සබඳතාවයකි. තවදුරටත් කිසිවිටෙක දේව උදහස ඇති නොවන්නේ, තවදුරටත් කිසිදිනෙක එහි අවශ්‍යතාවයක් නොවන බැවිනි. එය කෙතරම් සුන්දර සිතුවිල්ලක්ද! 	

`මනුෂ්‍යයාට, පළිගැනීමට දෙන බලපත්‍රයක්සේ ඇතැමෙක් දේව උදහස නම් සංකල්පය අනපේක්ෂිතව භාවිතා කළ හැකියයි යම් පිරිසක් කනස්සල්ලට පත්වන්නට පුළුවන. ද්විතීය කථාව 32:35; හිතෝපදේශ 20:22; හිතෝපදේශ 24:29; රෝම 12:17-21 සහ හෙබ්‍රෙව් 10:30. මනුෂ්‍ය පළිගැනීමට එරෙහිව මෙම පාඨවල ක්‍රියාකාරිත්වය කෙබඳුද?`

ශුද්ධ ලියවිල්ලට අනුව, විනිශ්චයට පමුණුවනු පිණිස දෙවියන්වහන්සේට අයිතියක් ඇත. උන්වහන්සේ එසේ කරන විට උන්වහන්සේ සැමවිටම සම්පූර්ණ සාධාරණත්වයෙන් එය ඉටුකරන සේක. පරණ සහ අලුත් ගිවිසුම යන දෙකෙහිම පළිගැනීමේ අයිතිය දෙවියන්වහන්සේට පමණක් වෙන්කොට ඇත. පාවුල් තුමා රෝම 12:19හි සඳහන් කර ඇති පරිදි, “ප්‍රේමවන්තයෙනි, පළි නොගෙන උදහසට ඉඩහරින්න. මක්නිසාද පළිගැනීම මාගේය; මම විපාක දෙමියි ස්වාමීන්වහන්සේ කියන සේක (මෙය ද්විතීය කථාව 32:35න් උපුටා දැක්වීමකි).

අවසානයේදී, දෙවියන්වහන්සේ අසාධාරණයට සහ නපුරට එරෙහිව විනිශ්චය ගෙනෙනු ලබන අතර, උන්වහන්සේ කෙරෙහි විශ්වාස කරන්නාවූ සියළු දෙනා උදෙසා ක්‍රිස්තුස්වහන්සේ මාර්ගයක් සකස් කර ඇත. ඇත්තවශයෙන්ම, “පැමිණෙන්නට තිබෙන උදහසින් අපව ගළවාගන්නේ යේසුස්වහන්සේය” (1 තෙසලෝනික 1:10 රෝම 5:8, 9 සමග සංසන්දනය කරන්න). තවද මෙය දෙවියන්වහන්සේගේ සැලැස්මට අනුව: “මක්නිසාද දෙවියන්වහන්සේ උදහසට නොව අපගේ ස්වාමිවූ යේසුස් ක්‍රිස්තුස්වහන්සේ කරණකොටගෙන ගැළවීම ලබාගැනීමට අප නියමකළසේක” (1 තෙසලෝනික 5:9). දේව උදහස අහෝසිකොට නැත, එනමුත් යේසුස්වහන්සේ කෙරෙහි ඇදහිල්ල ඇත්තවුන්, ක්‍රිස්තුස්වහන්සේ කරණකොටගෙන එවැනි උදහසින් ගළවාගනු ලබනවා ඇත.

`අපව උදහසින් මුදවා ගන්නාවූ අතර, ක්‍රිස්තුස්වහන්සේගේ සමගි කරනු ලැබීම යුක්තිය සහ සාධාරණත්වය නගා සිටුවා ඇත්තේ කුමන ආකාරයකින්ද? ඔබේ වැරදි සහ අඩුපාඩු තිබුණත්, ඔබට අවශ්‍ය වන දේව කරුණාව සපයා ඇති බව ඒත්තු ගැනීමෙන්, ඔබ අන්‍යයන් කෙරෙහි මීට වඩා සානුකම්පිත නොවන්නේද?`