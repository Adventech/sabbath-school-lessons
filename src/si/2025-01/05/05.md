---
title:  දෙවියන්වහන්සේ කැමැත්තෙන් පීඩා පමුණුවන්නේ නැත
date:   29/01/2025
---

පීඩාවලට ගොදුරු වන්නාවූද, අයුතු බලපෑම් වලට යටත්වූද අය උදෙසා දෙවියන්වහන්සේගේ බලවත් හැඟීම් ඇවිස්සීමෙන් පීඩා කරන්නවුන්ට සහ අයුතුකම් කරන්නන්ට එරෙහිව දෙවියන්වහන්සේගේ ධර්මිෂ්ඨවූ උදහස ඇවිලෙන බව බයිබලය පුරාවටම සඳහන්වේ. නපුරක් නොතිබුණා නම් දෙවියන්වහන්සේ උදහස් නොවනු ඇත. උන්වහන්සේගේ උදහස සැමවිටම ඇතිවන්නේ උන්වහන්සේගේ මැවිල්ලට එරෙහිව පීඩා සිදු කෙරෙන අවස්ථාවලදී පමණකි.

විලාප ගී 3:32, 33හි සඳහන්ව ඇති අන්දමට, දෙවියන්වහන්සේ කැමැත්තෙන් පීඩා ඇතිකරන්නේ නැත (වචනයේ සැබෑ අර්ථය වනුයේ, දෙවියන්වහන්සේ, “උන්වහන්සේගේ හදවතින් පිඩා නොකරයි). නපුර කරන්නවුන් හට විනිශ්චය පමුණුවන්නට එරෙහිව විනිශ්චයේ කැඳවීමට උන්වහන්සේට අවශ්‍ය නොවන නමුත්, අවසානයේදී ප්‍රේමය විසින් සාධාරණත්වය ඉල්ලා සිටිනු ඇත.

දෙවියන්වහන්සේ උන්වහන්සේගේ ජනතාවට නැවත, නැවත කමාව දී, පසුතැවිලිව, උන්වහන්සේ සමග සමගිවීමට දුන් අවස්ථා පිළිබඳව මෙම සත්‍යය කදිම ආදර්ශයකි. දෙවියන්වහන්සේ, අනාගතවක්තෘවරුන් තුළින් උන් වහන්සේගේ ජනතාවට නැවත නැවත හඬ නගා කථාකළත්, ඊට සවන්දීම ඔවුන් ප්‍රතික්ෂේප කළහ (යෙරමියා 35:14-17; ගීතාවලිය 81:11-14 බලන්න).

`එස්රා 5:12 කියවන්න. පසුව එය යෙරමියා 51:24, 25, 44 සමග සංසන්දනය කරන්න. යෙරුසලම කරා, බබිලෝනිය තුළින් පැමිණි විනිශ්චය පිළිබඳව මෙහි පැහැදිලි වන්නේ කුමක්ද? (2 ලේකම් 36:16 ද කියවන්න).`

එස්රා 5 වන පරිච්ඡේදය තුළින් පෙන්වා දෙන පරිදි, ජනතාව නොනවත්වා සහ පසුතැවිලි නොවෙමින් දෙවියන්වහන්සේව උදහස් කළ බැවින්, “උන්වහන්සේ ... බබිලෝනියේ රජවූ නෙබුකද්නෙශර් අතට ඔවුන් පාවා දුන් සේක” (එස්රා 5:12). එනමුත්, දෙවියන්වහන්සේ එසේ කළේ ඊට වෙනත් කිසිම පිළියමක් නොවූ බැවිනි (2 ලේකම් 36:16) එසේම, බබිලෝනිවරු යුදා සෙනඟ මත ගෙන ආ අධික පීඩා හේතුවෙන් දෙවියන්වහන්සේ පසුව බබිලෝනිවරු මතද විනිශ්චය පැමිණෙවූ සේක. (යෙරමියා 51:24, 25, 44 සෙකරියා 1:15 සමග සංසන්දනය කරන්න).

බයිබලයෙහි වෙනත් බොහෝ ස්ථානවල සඳහන් විනිශ්චයන් පිළිබඳවද, ශුද්ධ ලියවිල්ලෙන් විස්තර කර ඇත්තේ දෙවියන්වහන්සේ ඔවුන්ව සතුරන් අතට “පාවා දුන්” ලෙසටය (විනිශ්චයකාරයා 2:13, 14; ගීතාවලිය 106:41, 42), එසේ වූයේ මනුෂ්‍යයන් විසින් සැබෑවූ දෙවියන්වහන්සේව ප්‍රතික්ෂේප කොට, ඒ රාජ්‍යවල ජනයා නමස්කාර කළ “දෙවිවරුන්” ට නමස්කාර කළ බැවිනි (විනිශ්චයකාරයා 10:6-16; ද්විතීය කථාව 29:24-26). නපුරට එරෙහිව වන දෙවියන්වහන්සේගේ කෝපය, අවසානයේදී උච්ඡ ස්ථානයකට පැමිණෙන්නේ, නැවත හට නොගන්නා පරිදි සියළු නපුර විනාශ කිරීමෙනි. මෙම ක්‍රියාවට මූලික පදාර්ථය වන්නේ සියල්ල කෙරෙහි ඇති උන්වහන්සේගේ ප්‍රේමය මෙන්ම, විශ්වයේ යහපත උදෙසා ඇති උන්වහන්සේගේ ආශාවයි. මෙය ඉටුකරගැනීම සඳහා ඇති අවදානම වන්නේ පාපය, කැරලි ගැසීම සහ නපුරෙහි පැවැත්මයි.

`කිසිවෙකුට එරෙහිව විනිශ්චය ගෙන ඒමට දෙවියන්වහන්සේට උවමනාවක් නැත යන සත්‍යය, දේව උදහස සහ කෝපය පිළිබඳව ඔබට ඇති අවබෝධය කෙරෙහි බලපාන්නේ කෙසේද? දෙවියන්වහන්සේ කෝපවන්නට පමාවන්නේ නම්, අපද අප අවට සිටින අය සමග මීට වඩා ඉවසීමෙන් කටයුතු කිරීම සුදුසු නොවේද? වැරැද්දේ ගොදුරු බවට පත්වූවන් ආරක්ෂා කරගනිමින්, අපට එසේ ඉවසීමෙන් කටයුතු කළ හැක්කේ කෙසේද?`