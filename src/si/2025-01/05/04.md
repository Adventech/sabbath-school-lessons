---
title:  ධර්මිෂ්ඨවූ කෝපය
date:   28/01/2025
---

නොයෙක් නුසුදුසු මාදිළියේ කෝපවීම් ඇති නමුත්, “ධර්මිෂ්ඨවූ කෝපයක්” ඇති බව බයිබලයේ ඉගැන්වීම් තුළ ඇත.

මවක් විසින් ඇගේ තුන් හැවිරිදි දැරිය ක්‍රීඩා පිටියේ ක්‍රීඩා කරමින් සිටිනවා බලා සිටි අතරේ, ක්ෂණිකවම එක් මිනිසෙකු එම දරුවාට පහර දෙන ආකාරය උපකල්පනය කරන්න. ඇය කෝප වීම නුසුදුසුද? සැබවින්ම ඇය එසේ කළ යුතුය. එවැනි වාතාවරණයකදී, කෝපවීම ඉතාමත් නිවැරදි ප්‍රතිචාරයයි. දෙවියන්වහන්සේගේ “ධර්මිෂ්ඨ වූ කෝපය” අවබෝධ කරගැනීම පිණිස මෙම උදාහරණය අපට උපකාර වනු ඇත.

`මතෙව් 21:12,13 සහ යොහන් 2:14, 15 කියවන්න. දේව මාළිගය වැරදි ලෙස පරිහරණය කිරීමේ සිද්ධියේදී, යේසුස්වහන්සේ දැක්වූ ප්‍රතිචාරය තුළින්, නපුරට එරෙහිව දෙවියන්වහන්සේ කෝපයට පත්වීම පිළිබඳව කුමක් පවසයිද?`

වැන්දඹුවන්, අනාථයින් සහ දිළිඳුන්ගෙන් අයුතු ලාභ ප්‍රයෝජන ලබාගනු පිණිස, දෙවියන්වහන්සේගේ මාළිගය සුළුකොට තකමින්, එය “සොරුන්ගේ ගුහාවක්” බවට පත්කළවුන්ට එරෙහිව යේසුස්වහන්සේගේ ධර්මිෂ්ඨ කෝපය වන “දේව ජ්වලිතත්වය” මෙවැනි අවස්ථාවලදී පෙන්නුම් කළසේක (මතෙව් 21:13 යොහන් 2:16 සමග සංසන්දනය කරන්න). දේවමාළිගය සහ එහි සිදුකරනු ලැබූ තේවා වලින් පෙන්නුම් කළ යුතුව තිබුණේ දෙවියන්වහන්සේගේ කරුණාවන්ත කමාවීම සහ පව්කරුවන් පවිත්‍ර කරනු ලැබීම වුවත්, එහි සිදුකරනු ලැබුවේ වංචාව සහ සමාජයේ අතිශයින් දුර්වලවූවන්ව පීඩාවට පත්කරනු ලැබීමයි. යේසුස්වහන්සේ මෙවැනි පිළිකුල් සහගත දේවල් පිළිබඳව කෝප නොවී සිටිය යුතුව තිබුණේද?

උන්වහන්සේගේ ධර්මිෂ්ඨවූ කෝපය පිළිබඳව තවත් උදාහරණ මාර්ක් 10:13, 14 සහ මාර්ක් 3:4, 5 යන පාඨවල ගැබ්වේ. මිනිසුන් කුඩා දරුවන්ව යේසුස් වහන්සේ වෙතට ගෙනා විට, “ගෝලයෝ ඔවුන්ට සැර කළෝය”, “යේසුස් වහන්සේ ඒ දැක අමනාපවී’“වචනයේ අර්ථය අනුවම, “කෝප” වූ සේක. උන්වහන්සේ ඔවුන්ට පවසා සිටියේ, ළදරුවන් මා ළඟට එන්ට හරින්න” යනුවෙනි (මාර්ක් 10:13, 14).

තවත් අවස්ථාවක, ඵරිසිවරුන් විසින් රෝගියෙකු සුව කිරීමෙන් සබත් කැඩීම සම්බන්ධව යේසුස්වහන්සේට එරෙහිව චෝදනා කිරීමට අපේක්ෂාවෙන් සිටි විටදී, යේසුස්වහන්සේ ඔවුන්ගෙන් විමසා සිටියේ, “සබත් දවසේදී සුදුසුවන්නේ යහපත කිරීමද, නොහොත් නපුර කිරීමද, ප්‍රාණයක් ගැළවීමද නොහොත් නාස්ති කිරීමද?” යනුවෙන්ය (මාර්ක් 3:4). උන්වහන්සේ ඔවුන්ගේ සිත් දැඩිකම ගැන දුක්වී, උදහසින් ඔවුන් වටකර බලා; “එම මනුෂ්‍යයාට සුව කිරීම ආරම්භ කළසේක (මාර්ක් 3:5). ක්‍රිස්තුස්වහන්සේගේ කෝපය මෙහිදී ඔවුන්ගේ සිත් දැඩිකිරීම හා සම්බන්ධ කොට ඇත. එය ප්‍රේමය හේතුවෙන් මතුවන ධර්මිෂ්ඨවූ කෝපයක් වන අතර, මේ ආකාරයෙන්ම පරණ ගිවිසුම තුළ දෙවියන් වහන්සේ ප්‍රේමය හේතුවෙන් ධර්මිෂ්ඨවූ කෝපය ඇති කරගත් අවස්ථා පිළිබඳව සඳහන්ව ඇත. විශේෂයෙන්ම නපුර විසින් එම ප්‍රේමයට බඳුන්ව සිටින අයට පීඩා කරන විට, ප්‍රේමය, නපුර කෙරෙහි කෝප නොවී සිටින්නේ කෙසේද?

`ආත්මාර්ථකාමී කෝපය, “ධර්මිෂ්ඨ කෝපය” වශයෙන් සාධාරණීයකරණය කිරීමෙන් අප වැලකී සිටින්නේ කෙසේද? එය එසේ කිරීමට ඉතා පහසුවන්නේ ඇයි? එම සූක්ෂම නමුත් සැබවින්ම යථාර්ථයක් වන උගුලෙන් අප ආරක්ෂා වන්නේ කෙසේද?`