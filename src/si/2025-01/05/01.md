---
title:  දේව ප්‍රේමයේ උදහස
date:   25/01/2025
---

### මේ සතියේ පාඩමේ අධ්‍යයනය සඳහා කියවන්න

ගීතාවලිය 78; යොහන් 4:1-4; මතෙව් 10:8; මතෙව් 21:12, 13; යෙරෙමියා 51:24, 25; රෝම 12:17-21.

> <p>කටපාඩම් පදය</p>
> නුමුත් අනුකම්පාවෙන් යුක්තවූ උන්වහන්සේ ඔවුන්ගේ අයුතුකම කමා කළසේක, ඔවුන් විනාශ නොකළසේක. එසේය, උන්වහන්සේ නොයෙක්විට තමන්ගේ කෝපය ඉවත හරවා, තමන්ගේ මුළු උදහස ඇවිස්සෙන්ට නුදුන්සේක.” (ගීතාවලිය 78:38).

දෙවියන්වහන්සේගේ දයානුකම්පාව පිළිබඳව අප බොහෝ විට ප්‍රීතියෙන් සමරන නමුත්, උන්වහන්සේගේ උදහස්වීම පිළිබඳව බොහෝදෙනා කැළඹිල්ලට පත්වන්නාහ. ඔවුන් සිතන ආකාරයට දෙවියන්වහන්සේ ප්‍රේමය නම්, උන්වහන්සේ කිසිම අවස්ථාවක උදහස පෙන්නුම් කළ යුතු නැත. එනමුත්, එවැනි සංකල්ප සත්‍යයෙන් තොරය. උන්වහන්සේගේ උදහස පැන නගින්නේ, සෘජුවම උන්වහන්සේගේ ප්‍රේමය කරණකොටගෙනය.

පරණ ගිවිසුමේ සඳහන් දෙවියන්වහන්සේ උදහසේ දෙවියන් වන බවත්, අලුත් ගිවිසුමේ දෙවියන්වහන්සේ ප්‍රේමයේ දෙවියන් වන බවත් ඇතැම්හු ප්‍රකාශ කර සිටිති. එනමුත්, ඇත්තේ එකම දෙවි කෙනෙක් වන අතර, ගිවිසුම් දෙකෙහිම පෙන්නුම් කොට ඇත්තේ ඒ එකම දෙවියන්වහන්සේය. ප්‍රේමයේ දෙවියන් වහන්සේ නපුර කෙරෙහි උදහස් වන්නේ නියතවශයෙන්ම උන්වහන්සේ ප්‍රේමය වන බැවිනි. යේසුස්වහන්සේද නපුරට එරෙහිව බලවත් සේ උදහස් වූ අතර, දෙවියන්වහන්සේගේ ධර්මිෂ්ඨවූද, අතිශයින් යෝග්‍යවූද උදහස පිළිබඳ බොහෝ අවස්ථාවලදී අලුත් ගිවිසුම තුළ සඳහන්ව ඇත.

සෑමවිටම දෙවියන්වහන්සේගේ උදහස වශයෙන් හඳුන්වනු ලන්නේ නපුරට සහ අසාධාරණයට එරෙහිව වන උන්වහන්සේගේ ප්‍රේමණීය ප්‍රතිචාරයයි. දේව උදහස යනු සම්පූර්ණ යහපත සහ ප්‍රේමය කරණකොටගෙන ප්‍රේමණීය වූ ධර්මිෂ්ඨවූ කෝපයක් වන අතර සියලු මැවිල්ලේ සමෘද්ධිය ඉන් අපේක්ෂා කෙරේ. නපුරට සහ අසාධාරණයට එරෙහිව වන ඉතාමත්ම යෝග්‍ය වූ ප්‍රේමණීය ප්‍රතිචාරය ලෙස දේව උදහස සැලකිය හැක. ඒ අනුව, නපුර මගින් දෙවියන්වහන්සේගේ හැඟීම් ඇවිස්සීමෙන්, නපුර ඇති කළාවූ පුද්ගලයන්ට එරෙහිව දෙවියන්වහන්සේ ක්‍රියා කරන්නේ නපුරේ වින්දිතයන් කෙරෙහි සානුකම්පික වීමෙනි. දේව උදහස යනු තවත් අකාරයකින් දේව ප්‍රේමය පිළිබිඹු කිරීමකි.

පෙබරවාරි 01 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.