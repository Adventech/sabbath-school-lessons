---
title:  වැඩිදුර අධ්‍යයනය සඳහා
date:   31/01/2025
---

කියවන්න: Ellen G. White, "Idolatry at Sinai," pp. 315– 330, in Patriarchs and Prophets.

රත්රන් වස්සාගේ පාපයේ සංදර්භය තුළ, එලන් වයිට් ලියා ඇත්තේ: ඊශ්‍රායෙල් ජනතාව රාජද්‍රෝහී කටුයතු සම්බන්ධයෙන් වැරදිකරුවන් වී ඇත, ඔවුන් එසේ කළේ ඔවුන් හට අතිමහත් ලෙස ප්‍රතිලාභ සැපයූ ඔවුන් විසින් සම්පූර්ණයෙන්ම පක්ෂපාත වන බවට ස්ව කැමැත්තෙන්ම ප්‍රතිඥා දී තිබියදීය. දේව රාජ්‍යය පවත්වාගෙන යනු පිණිස මෙම පාවාදෙන්නන් හට සාධාරණත්වය ඉටුවිය යුතුමය. එනමුත්, මෙහිදී පවා දෙවියන්වහන්සේගේ කරුණාව පෙන්නුම් කෙරුණි. උන්වහන්සේ, උන්වහන්සේගේ ව්‍යවස්ථාව පවත්වාගෙන ගිය අතර, තෝරාගැනීමේ නිදහස සහ පසුතැවිලිවීමේ අවස්ථාව උන්වහන්සේ සියලු දෙනාටම සලසා දුන්සේක. කපාහරිනු ලැබුවේ කැරලි ගැසීම නොනැවතී කරගෙන ගියවුන්ට පමණකි.

“දෙවියන්වහන්සේ රූප නමස්කාරයට එරෙහි වන බව අවට ජාතීන් හට පෙන්නුම් කිරීම පිණිස මෙම පාපයට දඬුවම් පැමිණවීම අනිවාර්ය විය. මෝසස්, දෙවියන්වහන්සේගේ උපකාරකයා ලෙස, වැරදිකරුවන්ට එරෙහිව යුක්තිය පසඳලීමෙන් පසුව ඔවුන්ගේ අපරාධවලට විරුද්ධව ගරු ගාම්භීර සහ ප්‍රසිද්ධ වාර්තාවක් තැබිය යුතුවේ. මින්පසුව ඊශ්‍රායෙල්වරු අසල්වැසි ගෝත්‍රිකයන්ගේ රූප වන්දනාවට එරෙහිව කටයුතු කළ යුතු අතර, ඊශ්‍රායෙල්වරුන්, යෙහෝවා දෙවියන්වහන්සේට පමණක් නමස්කාර කරනවා යයි කියමින්, හොරෙබ්හිදී වස්සෙකුගේ පිළිමයක් තනාගෙන නමස්කාර කළා නොවේදැයි සතුරන් විසින් චෝදනා නගනවා ඇත. එවිට එම ලජ්ජාසහගත සත්‍යය පිළිගැනීමට සිදුවූවත්, එම පාපය අනුමත කළේවත්, නොසලකා හැරියේවත් නොමැති බව ඊශ්‍රායෙල්වරුන් විසින් පෙන්වා දෙමින් එම පාපය කළවුන්ට අත්වූ භයානක ඉරණම පිළිබඳව සාක්ෂියක් ලෙස ඉදිරිපත් කළ හැක.

යුක්තියේ තරමට ප්‍රේමයද, මෙම පාපයට දඬුවම් පැමිණවිය යුතුයයි තරයේ ඉල්ලා සිටිනු ලැබුණි... දෙවියන්වහන්සේගේ කරුණාව හේතුවෙන් දහස් සංඛ්‍යාත පිරිසකට විනිශ්චයේ ප්‍රතිවිපාක විඳීමට ඉඩ හැරියේ, මිලියන සංඛ්‍යාත පිරිසක් කරා එම විනිශ්චය පැමිණීම වළක්වනු පිණිසය. බොහෝ දෙනෙකු ගළවාගනු පිණිස, ස්වල්ප දෙනෙකුට දඬුවම් පැමිණවීම උන්වහන්සේ විසින් කළ යුතු විය.” —Ellen G. White, Patriarchs and Prophets, pp. 324, 325.

**සාකච්ජා කිරීම සඳහා ප්‍රශ්න**:

`බොහෝ දෙනෙකුට දේව උදහස පිළිබඳව ගැටළු ඇත්තේ මන්දැයි ඔබ සිතන්නේද? එය අවබෝධ කරගනු පිණිස ඔබට පිහිටවන්නේ කුමක්ද?`

`මනුෂ්‍යයා විසින් පළිගැනීම සොයා යන විට නිතර පැන නගින්නාවූද, දෙවියන් වහන්සේ එසේ කරන විට කිසිසේත් හටනොගන්නාවූද ගැටළු මොනවාද?`

`රත්රන් වස්සාගේ සිද්ධියෙන් පසුව වූ ඊශ්‍රායෙල් සෙනඟට එරෙහිව සිදු කෙරුණ විනිශ්චය දේව කරුණාවේ අවස්ථාවක් වන්නේ කෙසේද? දෙවියන්වහන්සේගේ විනිශ්චය ප්‍රේමයේ ක්‍රියාවක් බව පෙන්නුම් කරන ශුද්ධ ලියවිල්ලේ ඇති වෙනත් උදාහරණ මොනවාද?`

`දෙවියන්වහන්සේ නපුරට එරෙහිව ක්‍රියා කිරීමේදී උන්වහන්සේ ධර්මිෂ්ඨ ලෙස උදහස්වී, විනිශ්චය පමුණුවන බව අප හොඳින් දන්නා නමුත්, අප විසින් අනුන්ව වරදට පත්කිරීමෙන් වැලකී සිටීම කෙතරම් වැදගත්ද? 1 කොරින්ති 4:5 වන පාඨයේ දී ඇති ආලෝකය උපයෝග කරගනිමින් මෙය සාකච්ඡා කරන්න.`