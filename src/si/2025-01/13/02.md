---
title:  ප්‍රේමයේ ව්‍යවස්ථාව
date:   23/03/2025
---

දෙවියන්වහන්සේගේ ව්‍යවස්ථාවෙහි වියුක්ත (අමූර්ත) abstract ප්‍රතිපත්ති අඩංගුව නැත. එනමුත් දෙවියන්වහන්සේගේ ව්‍යවස්ථාව සම්බන්ධතාවයන් පෙන්නුම් කරන ප්‍රකාශනයකි. මෙය ඉතා පැහැදිලිව දස පනත තුළ දැකිය හැක. දස පනතෙහි ඇති මූලික ප්‍රතිපත්ති ඒදන් උයන තුළ ස්ථාපිත කොට තිබුණි. එම ප්‍රේමයේ ප්‍රතිපත්ති දෙවියන්වහන්සේ සහ උන්වහන්සේගේ ජනතාව අතර ඇති සම්බන්ධතාවය කෙරෙහි බලපැවැත්වූවාසේම, එය මිනිසුන් අතර අfන්‍යාන්‍ය වශයෙන්ද බලපවත්වනු ලැබීය.

නික්මයාම 20හි දසපනත ප්‍රකාශයට පත්කරනු ලැබුවායින් පසුව ගල්ලෑලි මත ලියන ලදුව, ගිවිසුම් ගත සම්බන්ධතා කොන්දේසි තුළ ඒවා ඊශ්‍රායෙල් ජනතාව වෙත දෙනු ලැබුණි. එම ආඥාවන් ලේඛන ගත කරන ලද්දේ, දෙවියන් වහන්සේ එම ජනතාව මිසර දේශයෙන් මුදවා ගනු ලැබුවායින් පසුව වන අතර, එම ආඥාවලට පදනම් වූයේ එම ජාතියට දෙවියන්වහන්සේ දැක්වූ ප්‍රේමය සහ වූ පොරොන්දු මතය (නික්මයාම 6:7, 8 සහ ලෙවී කථාව 26:12 බලන්න). යමෙකුට පහසුවෙන් දැකිය හැකිවන්නේ දසපනත බෙදී ඇති ප්‍රධාන කොටස් දෙක සහ දෙවියන්වහන්සේ සමග මනුෂ්‍යයා අතර ඇති සමෘද්ධිමත් සබැඳියාව මෙන්ම මනුෂ්‍යයාද එකිනෙකා අතර පවත්වාගෙන යනු ලබන සමෘද්ධිමත් සබඳතාවයයි.

`නික්මයාම 20:1-17 කියවන්න. මෙම පාඨ තුළින්, දෙවියන්වහන්සේට වන ප්‍රේමය සහ අන්‍යයන් හට ප්‍රේම කිරීම යන ප්‍රධාන ප්‍රතිපත්ති දෙක පෙන්නුම් කරනු ලබන්නේ කෙසේද?`

පළමු ආඥා හතර, දෙවියන්වහන්සේ හට මනුෂ්‍යයා දක්වන සබඳතාවද, අවසාන ආඥා හය මනුෂ්‍යයන් අතර ඇතිවන අfන්‍යාන්‍ය සබඳතාවය පිළිබඳවද වන්නේය. දෙවියන්වහන්සේ සමග අප ඇති කරගන්නාවූ සබඳතාවය මෙන්ම මනුෂ්‍යයන්“මනුෂ්‍යයන් අතර පවතින්නාවූ සබඳතාවයන්ද දෙවියන් වහන්සේගේ ව්‍යවස්ථාවේ ප්‍රතිපත්ති අනුව හසුරුවාගත යුතුවේ.

ව්‍යවස්ථාවෙහි ඇත්තාවූ මෙම කොටස් දෙක, යේසුස්වහන්සේ විසින් හඳුන්වා දුන් ඉතා උතුම් ආඥා දෙක හා සමග අනුරූපව පවතී. නුඹේ මුළු හෘදයෙන් ... නුඹේ දෙවිවූ ස්වාමීන්වහන්සේට ප්‍රේම කරව (මතෙව් 22:37 සහ ද්විතීය කථාව 6:5 සංසන්දනය කරන්න) “නුඹට මෙන් නුඹේ අසල්වැසියාට ප්‍රේම කරව” යනුය (මතෙව් 22:39; ලෙවී කථාව 19:18 සමග සංසන්දනය කරන්න).

පළමු ආඥා හතර තුළින් අප සම්පූර්ණයෙන්ම කැපවී දෙවියන්වහන්සේට ප්‍රේම කළයුතු අන්දම පෙන්වා දෙනු ලබන අතර, අවසාන ආඥා හයෙන් පවසා සිටින්නේ අපට මෙන්, එකිනෙකාට ප්‍රේම කළ යුතු අන්දමයි. යේසුස්වහන්සේ ඉතා පැහැදිලිවම පවසා සිටියේ, මෙම ඉතා උතුම් ආඥා දෙක බෙදා වෙන්කළ නොහැකි වන සේ ව්‍යවස්ථාව සමග සම්බන්ධවී පවතින බවයි. “මේ ආඥා දෙක පිට මුළු ව්‍යවස්ථාවත් අනාගත වාක්‍යයත් පිහිටා තිබේ” (මතෙව් 22:40) යයි කීසේක.

දෙවියන්වහන්සේගේ ව්‍යවස්ථාවෙහි සම්පූර්ණ අඩිතාලම වී ඇත්තේ ප්‍රේමයයි. දේව ප්‍රේමය සහ ව්‍යවස්ථාව වෙන්කළ හැකි දේවල් නොවේ. “ව්‍යවස්ථාව පැවැත්වීම අපට අවශ්‍ය නැත, අප විසින් කළ යුතු දෙය වන්නේ දෙවියන්වහන්සේට ප්‍රේම කිරීම සහ අන්‍යයන්ට ප්‍රේම කිරීමයි” යනුවෙන් ඇතැම් මිනිසුන් පවසනවා අපි අසා ඇත්තෙමු. එම අදහස තේරුමක් නැති අදහසක් වන්නේ ඇයි?

`දසපනතෙහි එක් ආඥාවක් හෝ අප විසින් කඩ කරන්නේ නම් දෙවියන්වහන්සේට අපේ ප්‍රේමය ප්‍රකාශ කර සිටින්නේ කෙසේද?`