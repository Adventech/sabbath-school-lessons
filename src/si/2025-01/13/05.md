---
title:  ප්‍රේමය ව්‍යවස්ථාවේ සම්පූර්ණ වීමයි
date:   26/03/2025
---

ප්‍රේමය සහ ව්‍යවස්ථාව අතර ඇති සබඳතාවය පිළිබඳව අතිශයෝක්තියෙන් පැවසිය නොහැක. ඇත්තවශයෙන්ම, ශුද්ධ ලියවිල්ලට අනුව ප්‍රේම කිරීම යනු ව්‍යවස්ථාව සම්පූර්ණ කිරීමයි.

රෝම 13:8-10 දක්වා වන කොටසින් පාවුල් තුමා උගන්වනු ලබන්නේ, “තමාගේ අසල්වැසියාට ප්‍රේමකරන්නා ව්‍යවස්ථාව සම්පූර්ණ කර තිබේ” යනුවෙන්ය (රෝම 13:8). ආඥා දසයෙහි අවසාන ආඥා හයෙන් බොහොමයක් හුවා දැක්වීමෙන් පසුව පාවුල් තුමා ප්‍රකාශ කර සිටින්නේ, “නුඹට මෙන් නුඹේ අසල්වාසියාට ප්‍රේමකරව යන මේ කීමෙහි අන්තර්ගතය” (රෝම 13:9) බවයි. ඇත්තවශයෙන්ම පාවුල් තුමා අති විශේෂිත කරුණක් වශයෙන් උගන්වන්නේ, “ප්‍රේමය නම් ව්‍යවස්ථාව සම්පූර්ණ කිරීමය” යනුවෙනි (රෝම 13:10). නැවත වරක් පාවුල් තුමා ගලාති 5:14හි පැහැදිලි කරන්නේ, “නුඹට මෙන් නුඹේ අසල්වාසියාට ප්‍රේම කරන්න යන එක වාක්‍යයෙන්ම මුළු ව්‍යවස්ථාව සම්පූර්ණ වේ” යනුවෙන්ය. ව්‍යවස්ථාව සම්පූර්ණ කරන ප්‍රේමය කෙබඳු ආකාරයේ ප්‍රේමයක්ද? එවැනි ප්‍රේමයක් දිස්වන්නේ කුමන ආකාරයටද?

`මතෙව් 23:23,24 කියවන්න. “ව්‍යවස්ථාවේ වඩාත් වැදගත් කාරණා” මොනවාද? ද්විතීය කථාව 5:12-15 සහ යෙසායා 58:13,14 කියවන්න. මෙම ඡේද තුළින් ව්‍යවස්ථාව (විශේෂයෙන් සබත පිළිබඳ ආඥාව) සහ සාධාරණය සහ මුදාගැනීම පිළිබඳව වන දෙවියන්වහන්සේගේ සැලකිල්ල අතර ඇති සම්බන්ධතාවය පෙන්නුම් කරනු ලබන්නේ කෙසේද?`

යේසුස්වහන්සේ, “ව්‍යවස්ථාවේ වඩාත් වැදගත් කාරණා” ලෙස හඳුන්වනු ලබන්නේ, “යුක්තිය, කරුණාව සහ ඇදහිල්ලයි” සබත ව්‍යවස්ථාවට ඇති සම්බන්ධතාවය පිළිබඳව විශේෂයෙන්ම සිතා බැලීමේදී ශුද්ධ ලියවිල්ල තුළ අපට පෙනී යන්නේ, සබත සම්පූර්ණයෙන්ම මුදාගැනීමට සහ යුක්තියට සම්බන්ධවී ඇති බවයි.

ද්විතීය කථාව 5 වන පරිච්ඡේදයට අනුව සබත පිළිබඳව වන ආඥාව පදනම් කොටගෙන ඇත්තේ, දෙවියන්වහන්සේ විසින් ඊශ්‍රායෙල් ජනතාව වහල්කමින් මුදාගැනීමේ සිද්ධියට අදාළ කරමිනි. එබැවින්. සබත මැවීමේ ස්මාරකයක් පමණක් නොව, වහල් බවෙන් සහ පීඩිත භාවයෙන්ද මුදාගැනීම සිහිගන්වන ස්මාරකයකි. තමාගේ කැමැත්ත නොකොට සබත් දවස ප්‍රියමනාව දවසක් යයි පවසනු ලබන සංදර්භය තුළ, ස්වාමීන්වහන්සේ කෙරෙහි  ප්‍රීතිමත් වෙමින් (යෙසායා 58:13, 14) මෙහි අවධාරණය කොට ඇති අනුන් උදෙසා කරනු ලබන ප්‍රේමයේ ක්‍රියාවන්වන“යහපත කිරීම, කුසගින්නෙන් පෙළෙන්නවුන් සඳහා ආහාර පාන සැපයීම, ගෙයක් දොරක් නැත්තවුන් තමාගේ ගෙදරට කැඳවා ගැනීම වැනි කටයුතු කළයුතු වේ (යෙසායා 58:3-10).

මෙම ඉගැන්වීම් සියල්ල (සහ තවත් බොහෝ ඉගැන්වීම්) අදාළ කරගනිමින්, ප්‍රේමය තුළින් දේව ව්‍යවස්ථාව සම්පූර්ණ කිරීම පිණිස සිතා සිටින අය සැලකිලිමත් විය යුත්තේ චේතනාත්මකව කරනු ලබන පාප පිළිබඳව පමණක් නොව, කළ යුතු කිසියම් යහපත් දෙයක් ඇත්නම්, එම කළ යුතු දේ නොකර සිටීමෙන් සිදුකරනු ලබන පාපවලින්ද වැලකී සිටීම වැදගත්ය. ප්‍රේමය ව්‍යවස්ථාවෙහි සම්පූර්ණ වීමක් ලෙස සැලකූ විට, පව් කිරීමෙන් වැලකී සිටීම පමණක් ප්‍රමාණවත් නොවන අතර, ක්‍රියාශීලීව යහපත කිරීමද ඊට අදාළවේ“ ප්‍රේමයේ ක්‍රියාවන් කිරීම යනු විශ්වාසවන්ත ලෙස යුක්තිය ප්‍රවර්ධනය කිරීම මෙන්ම කරුණාවද වැඩදිsයුණු කිරීම වේ. දෙවියන්වහන්සේට ප්‍රේම කිරීම යන්නෙන් ව්‍යවස්ථාව පිළිපැදීම අකුරට කිරීම පමණක් බවට අර්ථ ගැන්වෙන්නේ නැත.