---
title:  ප්‍රේමය ව්‍යවස්ථාවෙහි සම්පූර්ණවීමයි
date:   22/03/2025
---

### මේ සතියේ පාඩමේ අධ්‍යයනය සඳහා කියවන්න

නික්මයාම. 20:1-17; රෝම 6:1-3; රෝම 7:7-12; යෙරෙමියා 31:31-34; මතෙව් 23:23, 24; යාකොබ් 2:1-9.

> <p>කටපාඩම් පදය</p>
> “එකිනෙකාට ප්‍රේමවීම මිස, අන් කිසිවක් ගැන කිසිවෙකුට ණයව නොසිටිල්ලා. මක්නිසාද තමාගේ අසල්වාසියාට ප්‍රේමකරන්නා ව්‍යවස්ථාව සම්පූර්ණකර තිබේ.” (රෝම 13:8).

දේවස්ථානයේ කාරක සභාව රැස්වී කරදරකාරී සාමාජිකයෙකු- සම්බන්ධව සාකච්ඡා කරමින් සිටි විට, එක් කාරක සභා සභිකයකු “අනුකම්පාව තබාගෙන තීරණ ගැනීම කළ නොහැකි දෙයක්, කියා දේවගැතිතුමා දැනගත යුතුය” යනුවෙන් පැවසුවේය. අපට කළ නොහැකි දෙයක්? මෙම පුද්ගලයා දෙවියන්වහන්සේ සහ උන්වහන්සේගේ ව්‍යවස්ථාව පිළිබඳව සිතා සිටින්නේ කුමන ආකාරයකටදැයි දේවගැතිවරයා කල්පනා කළේය. අප මනුෂ්‍යයන් සමග කටයුතු කිරීමේදී, විශේෂයෙන්ම වැරැද්දට යොමුවන අය සමග ක්‍රියා කරන විට අනුකම්පාව මුල්කරගෙන ක්‍රියා කළයුත්තෙමු. ප්‍රේමය තුළ සංයෝග වී ඇති වටිනා ගුණාංගයකි අනුකම්පාව, තවද රෝම 13:8හි පවසන්නේ අසල්වාසියාට ප්‍රේම කිරීම යනු ව්‍යවස්ථාව සම්පූර්ණ කිරීමකි.

ඇත්තවශයෙන්ම, ප්‍රේමය ව්‍යවස්ථාව සම්පූර්ණ කිරීම නම්, අපේ සිතුවිලිවලදී අප කිසිවිටෙක ව්‍යවස්ථාව ප්‍රේමයෙන් බැහැරව තිබෙන දෙයක් ලෙස හෝ එසේත් නැතහොත් ප්‍රේමය ව්‍යවස්ථාවෙන් වෙන්ව පවතින්නාවූ දෙයක් ලෙස සිතීම නුසුදුසුය. ශුද්ධ ලියවිල්ල තුළ ප්‍රේමය සහ ව්‍යවස්ථාව එක්ව පවතින්නාවූ දෙයකි. දිව්‍යමය ව්‍යවස්ථා සපයන්නා ප්‍රේමයයි, එමෙන්ම දෙවියන් වහන්සේගේ ව්‍යවස්ථාව ප්‍රේමයේ ව්‍යවස්ථාවකි. එලන් වයිට් මහත්මිය විසින් පවසා ඇති පරිදි එය දෙවියන්වහන්සේගේ චරිත ස්වභාවයේ පිටපතකි (See Christ's Object Lessons, p. 305.)

දෙවියන්වහන්සේගේ ව්‍යවස්ථාව වියුක්ත ප්‍රතිපත්ති මාලාවක් නොව, එනමුත් එහි ඇති විධාන සහ ඉගැන්වීම් අපගේ යහපැවැත්ම පිණිස වන්නේය. දෙවියන්වහන්සේගේ ව්‍යවස්ථාව සම්පූර්ණයෙන්ම ප්‍රේමයේ ප්‍රකාශනයක් වන අතර, දෙවියන්වහන්සේ විසින්ද එම ස්වභාවය දරන සේක.

මාර්තු 29 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.