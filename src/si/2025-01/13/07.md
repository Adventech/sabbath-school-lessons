---
title:  වැඩිදුර අධ්‍යයනය සඳහා
date:   28/03/2025
---

කියවන්න Ellen G. White, "The Least of These My Brethren," pp. 637–641, in The Desire of Ages.

අන්‍යයන්ට උපස්ථාන කරන්නාවූ අය ප්‍රධාන බැටළු එඬේරාණන්වහන්සේ විසින් උපස්ථාන කරනු ලබනවා ඇත. ඔවුහු ජීවනදායක වතුර පානය කොට සෑහීමට  පත්වෙනවා ඇත. ඔවුහු කලබල සහිත විනෝදයන් ගැන හෝ තම ජීවිතයේ යම් වෙනසක් ඇතිවීම ගැන ආශාවෙන් පෙළෙන්නේ නැත. ඔවුන්ගේ සිත් ඇදගන්නාවූ මාතෘකාව වන්නේ විනාශ වන්නට සූදානම්ව සිටින්නාවූ ආත්මයන් ගළවාගන්නේ කෙසේද යන්නයි. සමාජ සබඳතාවය ප්‍රයෝජනවත් වෙනවා ඇත. මිදුම්කාරයාණන්වහන්සේගේ ප්‍රේමය ඔවුන්ගේ සිත් එක්සත් කමින් ඇදගන්නවා ඇත.

“තමා දෙවියන්වහන්සේ හා සමග එකට සේවය කරන්නන් බව අපි ඒත්තු ගන්නා අතර, උන්වහන්සේගේ පොරොන්දු ගැන නොසැලකිලිමත්කමින් කථා නොකරමු. ඒවා අපගේ සිත් දවමින්, අපගේ තොල් මත ඇවිලෙනවා ඇත. මෝසෙස් නූගත්, නොහික්මුණු, කැරලිකාර, සෙනඟට උපස්ථාන කිරීමට කැඳවනු ලැබූ අතර, මමම නුඹ සමග ගොස් නුඹට නිවාඩු දෙන්නෙමි’යි දෙවියන්වහන්සේ පොරොන්දු වූ සේක. උන්වහන්සේ කියන සේක්: මම සැබවින්ම නුඹ සමග සිටින්නෙමි” නික්මයාම 33:14; 3:12. ක්‍රිස්තුස්වහන්සේ වෙනුවෙන් කරදර පීඩා විඳින්නාවූ අයවලුන් උදෙසා සේවය කරන්නාවූ සියල්ලන්ට මේ පොරොන්දුව දෙනු ලැබේ. —Ellen G. White, The Desire of Ages, p. 641.

**සාකච්ඡා සඳහා ප්‍රශ්න**:

`1 කොරින්ති 13:4-8 කියවන්න. අප කුමන ආකාරයේ මනුෂ්‍යයන් විය යුතුදැයි පවසමින් 1 කොරින්ති 13 මගින් ආලෝකය විහිදන්නේ කෙසේද?`

`මතෙව් 25:31-46 කොටසෙහි දක්වා ඇති පරිදි එළුවන්ගෙන් බැටළුවන් වෙන්කර දක්වන්නේ කුමකින්ද? යේසුස්වහන්සේ මෙහි පවසා ඇති කරුණු වලින් පෙන්නුම් කරන්නේ, ක්‍රියාවන් මගින් ගැළවීම සොයාගැනීම නොවන බව අප විසින් අවබෝධ කරගන්නේ කෙසේද?`

`“උන්වහන්සේ ලෝකයට ප්‍රේම කළ අන්දමට අපත් ලෝකයට ප්‍රේම කරන්නේ නම්, එවිට අපට අයත් කර්තව්‍යය ඉටුකරගත්තා වේ. අප ස්වර්ගයට සුදුස්සන් වන්නෙමු; එසේ වන්නේ අපේ සිත් තුළ ස්වර්ගය පවතින බැවිනි” මෙම කොටසින් ඔබට හැඟෙන අදහස කුමක්ද? (බ්‍රහස්පතින්දා අධ්‍යයනය කළ කොටස නැවත බලන්න). මේ මගින්, දෙවියන්වහන්සේගේ ස්වභාවය මෙන්ම ස්වර්ගයෙහි ස්වභාවය පිළිබඳව හෙළිදරව් වන්නේ කුමක්ද? පීඩාවට පත්කරනු ලැබූවන් උදෙසා ආලෝකය මෙන්ම යුක්තිය ගෙන එමින්, ස්වර්ගීය වාසීන් මෙන්, දේව ප්‍රේමය පතුරවමින් අපට මෙලොව ජීවත්විය හැක්කේ කෙසේද?`

`ඔබ ජීවත්වන සමාජය තුළ, ප්‍රේමය සහ යුක්තිය වෙනුවෙන් ඇති දෙවියන් වහන්සේගේ කැමැත්ත පිළිබිඹු කරනු පිණිස ඔබේ ප්‍රාදේශීය දේවස්ථානය සමග එකතුවී ගත යුතු ප්‍රායෝගික ක්‍රියාමාර්ග මොනවාද? ඔබේ සමාජය තුළ ඔබ ඉතා යහපත් ලෙස කරන්නේ කුමක්ද? තවදුරටත් වැඩි දියුණු කිරීම පිණිස සහ අවධානය වැඩි කිරීම පිණිස ඔබ විසින් කරනු ලබන්නේ කුමක්ද? අප විසින් අධ්‍යයනය කර ඇති දේව ප්‍රේමය සහ යුක්ති පුද්ගලිකව හෝ සාමූහිකව ක්‍රියාත්මක කරනු පිණිස ඔබට ගත හැකි නිත්‍ය ක්‍රියාමාර්ග මොනවාද?`