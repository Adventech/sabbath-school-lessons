---
title:  ව්‍යවස්ථාව සහ අනුග්‍රහය
date:   25/03/2025
---

ව්‍යවස්ථාවත්, අනුග්‍රහයත් එකිනෙකට එරෙහිව නොපවතින බව අපි දුටිමු. ඒ වෙනුවට, දෙවියන්වහන්සේගේ ප්‍රේමයට සහ සාධාරණත්වයට අනුකූලව නොයෙක් ආකාරයේ කටයුතු ඉටු කරනු ලැබේ. පුරාණ ඊශ්‍රායෙල්වරුන් විසින් දෙවියන්වහන්සේ උන්වහන්සේගේ අනුග්‍රහය පෙන්නුම් කරන පිණිස ව්‍යවස්ථාව දෙන අයුරු දුටු බැවින් ව්‍යවස්ථාව සහ අනුග්‍රහය අතර අති විශාල පරස්පරයක් තිබුණේ නම්, ඔවුන්ට එය ගැටළුවක් වන්නට ඇත. ඔවුන් අවට රාජ්‍ය වල මිනිසුන් ඇදහූ “දේවතාවන්” චපල සිත් ඇත්තවුන් වූ බැවින්, එම දෙවිවරුන් අපේක්ෂා කරන දේවල් පිළිබඳව කිසිවෙකුට අදහසක් නොමැති හෙයින්, එම දෙවිවරුන් ආශා කරන්නේ කුමකටද, ඔවුන්ව සතුටු කළ හැක්කේ කෙසේද කියාවත් එම දෙවිවරුන්ගේ අනුගාමිකයන් හට නොමැති වන නමුත්, බයිබලයෙහි සඳහන් වන දෙවියන්වහන්සේ කැමති වන්නේ කුමන දෙයකටදැයි පැහැදිලිව උන්වහන්සේගේ ජනතාවට පවසන සේක. තවද උන්වහන්සේ යහපත්යයි සලකනු ලබන සියළුදේ, එකිනෙකාට මෙන්ම සාමූහිකවද සියළු ජනයාගේ යහපත පිණිස වන්නේය.

එනමුත්, ව්‍යවස්ථාවට අපව අපේ පාපවලින් ගළවා ගැනීමට හෝ මනුෂ්‍යයාගේ සිත වෙනස් කිරීමට හෝ නුපුළුවන. අපේ සහජ පව්කාර ස්වභාවය හේතුවෙන්, අපට ආත්මිකව හදවත් බද්ධ කිරීමක් අවශ්‍යවේ.

`යෙරමියා 31:31-34 කියවන්න. අපට අලුත් හදවතක් දීම පිළිබඳව වන දෙවියන් වහන්සේගේ පොරොන්දුව පිළිබඳව මෙහි දැක්වෙන පාඨවලින් උගන්වනු ලබන්නේ කුමක්ද? ක්‍රිස්තුස්වහන්සේ නිකදේමුස්ට කී අලුතෙන් ඉපදීම පිළිබඳව යොහන් 3:1-21 දක්වා ඇති කරුණු සමග මෙය සංසන්දනය කරන්න (හෙබ්‍රෙව් 8:10 කියවන්න).`

දසපනත, දෙවියන්වහන්සේ විසින්ම ගල් පුවරු මත ලේඛන ගත කොට (නික්මයාම 31:18) දුන් අතර, ව්‍යවස්ථාව දේව ජනතාවගේ හදවතේ ලියා තබන ලදී (ගීතාවලිය 37:30, 31). පරමාදර්ශීව විය යුත්තේ, දෙවියන්වහන්සේගේ ප්‍රේමය අපට බාහිරව බලපානු ලබන දෙයක් වශයෙන් නොව, නමුත් අපේ අභ්‍යන්තර චරිත ගුණාංග වලට තදින් බලපාන දෙයක් විය යුත්තේමය. අපේ හදවත් තුළ උන් වහන්සේගේ ව්‍යවස්ථාව ලිවිය හැක්කේ දෙවියන්වහන්සේට පමණක් වන අතර, උන්වහන්සේ සමග ගිවිසුම්ගත වූ උන්වහන්සේගේ ජනතාව උදෙසා උන්වහන්සේ එසේ කිරීමට පොරොන්දු වූ සේක (හෙබ්‍රෙව් 8:10 කියවන්න).

ව්‍යවස්ථාව පැවැත්වීමෙන් අපට, අපව ගළවා ගැනීමට නුපුළුවන. ඇදහිල්ල කරණකොටගෙන, අනුග්‍රහය තුළින් අප ගැළවීම ලබනවා මිස, එය කිසිසේත්ම අපේ උත්සාහයෙන් වන දෙයක් නොවන අතර, එය දෙවියන්වහන්සේ විසින් දෙනු ලබන තිළිණයකි (එපීස 2:8). අප ව්‍යවස්ථාව පවත්වන්නේ ගැළවීම ලැබීමට නොව; අප ව්‍යවස්ථාව පවත්වන්නේ දැනටමත් අපව ගළවනු ලැබ ඇති බැවිනි. අප ව්‍යවස්ථාව පවත්වන්නේ ප්‍රේමය දිනාගැනීමට නොව, නුමුත් අපට ප්‍රේමය හිමිවී තිබෙන බැවින් දෙවියන්වහන්සේට සහ අන්‍යයන්ට ප්‍රේම කිරීම පිණිස අප තුළ ආශාවක් ඇති බැවිනි. (යොහන් 14:15).

ඒ අතරම, ව්‍යවස්ථාව මගින් අපට අපේ පාප පෙන්නුම් කර දෙනු ලබයි (යාකොබ් 1:22-25, රෝම 3:20, රෝම7:7), තවද ගැළවුම්කරුවකුගේ අවශ්‍යතාවයද (ගලාති 3:22-24), ජීවිතයේ ඉතා යහපත් මාවත් තුළ අපට මගපෙන්වනු ලබයි, තවද දෙවියන්වහන්සේගේ ප්‍රේමණීය චරිත ස්වභාවය එළිදරව් කරනු ලබනවා ඇත.

`විනිශ්චයේදී ඔබේ බලාපොරොත්තුව කුමක්ද? ඔබේ සතුට වන්නේ විශ්වාසවන්ත ලෙස ව්‍යවස්ථාව පවත්වන්නෙකු වීමද, එසේත් නැතහොත් ඔබව ආරක්ෂා කරන්නාවූ ක්‍රිස්තුස් වහන්සේගේ ධර්මිෂ්ඨකමද? දෙවියන්වහන්සේගේ ව්‍යවස්ථාව මගින් කළ හැකි සහ කළ නොහැකි ක්‍රියාදාමයන් පිළිබඳව ඔබේ පිළිතුර තුළින් ඔබට පවසන්නේ කුමක්ද?`