---
title:  සර්ව බලධාරි
date:   17/02/2025
---

ශුද්ධ ලියවිල්ල පුරාවටම, දෙවියන්වහන්සේගේ පුදුම සහගත බලය පිළිබඳව සඳහන්ව ඇත. බයිබලයෙහි ගිණිය නොහැකි තරම් ස්ථානවල උන්වහන්සේගේ බලය ක්‍රියාවට නැගීමේ සහ එම බලයෙන් ප්‍රාතිහාර්යය කිරීම් පිළිබඳ ජවනිකා බොහොමයක් ඇත. කරුණු මෙසේ වුවත්, දෙවියන්වහන්සේ අකමැති වන්නාවූ බොහෝ දේ සිදුවෙමින් පවතී.

`එළිදරව් 11:17 යෙරමියා 32:17-20 ලූක් 1:37 සහ මතෙව් 19:26. හෙබ්‍රෙව් 1:3 පිළිබඳවද සිතා බලන්න. මෙම පාඨ තුළින් දෙවියන්වහන්සේගේ බලය සම්බන්ධව කුමක් පවසයිද?`

මෙම පාඨ තුළින් මෙන්ම තවත් බොහෝ පාඨවලින්ද පවසනු ලබන්නේ දෙවියන්වහන්සේ සර්ව බලධාරී බවත්, උන්වහන්සේගේ බලය කරණ-කොටගෙන, උන්වහන්සේ මෙම ලෝකය නඩත්තු කරන බවත්ය. එළිදරව් පොතේ නැවත, නැවත දෙවියන්වහන්සේව හඳුන්වා දෙන්නේ, “සර්ව පරාක්‍රමවූ දෙවියන්වහන්ස” (උදාහරණය එළිදරව් 11:17; මෙය සංසන්දනය කරන්න 2 කොරින්ති 6:18, එළිදරව් 1:8, එළිදරව් 16:14, එළිදරව් 19:15, එළි. 21:22) මෙහි සර්වපරාක්‍රම (pantokrator)  ලෙස පරිවර්තනය කර ඇති වචනයේ සැබෑ අර්ථය වන්නේ, “සර්ව බලධාරී” යනුයි. දෙවියන්වහන්සේ හැඳින්වීම පිණිස යොදා ඇති ‘සර්ව බලධාරී’ යන නාමය වචනයට පමණක් සීමාවූ නමක් නොව, බොහෝ අවස්ථාවලදී උන්වහන්සේගේ නමේ අන්දමට බලය පෙන්නුම් කර ඇත්තේ උන්වහන්සේගේ මිනිසුන්ව ගළවා ගනු පිණිස හෝ ඇතැම් විටෙක ප්‍රාතිහාර්යාත්මක ලෙස මෙම ලෝකයේ සිදුවෙන්නාවූ කාරණාවලට මැදිහත්වීම පිණිසද වේ.

දෙවියන්වහන්සේට ඕනෑම දෙයක් කිරීමට බලය ඇති බව, “සර්ව බලධාරී දෙවියන්වහන්සේ” යන වචනයෙන් අදහස් නොකෙරේ. ශුද්ධ ලියවිල්ලෙන් පෙන්වා දී ඇති පරිදි, දෙවියන්වහන්සේට කළ නොහැකි දේවල්ද ඇත. උදාහරණයක් වශයෙන් 2 තිමෝති 2:13න් දෙවියන්වහන්සේ ප්‍රකාශ කරන්නේ, “මක්නිසාද තමන්වහන්සේගේ වචනය බොරුකරන්ට උන්වහන්සේට බැරිය” යනුවෙනි.

ඒ අනුව දෙවියන්වහන්සේ සර්වබලධාරී දෙවි කෙනෙකු බව බොහෝ කිතුනු බැතිමතුන් විශ්වාස කරන අතර, එහි අර්ථය වන්නේ උන්වහන්සේගේ ස්වභාවයට පටහැනි නොවන ඕනෑම දෙයක් කිරීමට අවශ්‍ය බලය උන්වහන්සේ සතුව පවතින බවත්,“ඉන් අදහස්වන්නේ දෙවියන්වහන්සේගේ ස්වභාවයට තර්කානුකූල දේ උන්වහන්සේට කළ හැකිවන බවය. ඇතැම් දේවල් දෙවියන්වහන්සේට පවා කළ නොහැකි වන්නේ, ගෙත්සෙමන උයනේදී යේසුස්වහන්සේ කළ යාච්ඤාව තුළ දක්නට තිබූ පරස්පරයන් එහි තිබිය හැකිවන බැවිනි. “දෙවියන්වහන්සේට සියල්ල පුළුවන” යනුවෙන් ක්‍රිස්තුස් වහන්සේ සනාථ කළ නමුත් (මතෙව් 19:26), උන්වහන්සේගේ කුරුසිපත් වීම ආසන්නයේදී, උන්වහන්සේ පියාණන්ට යාච්ඤා කරමින් ඉල්ලා සිටියේ, “අහෝ මාගේ පියාණෙනි, මේ කුසලාන මා කෙරෙන් පහවෙන්ට පුළුවන් නම් එසේ වේවා. එසේවී නුමුත් මා කැමති ලෙස නොව, ඔබ කැමති ලෙස වේවා” යනුවෙනි (මතෙව් 26:39).

ඇත්තවශයෙන්ම, කුරුසිය මත දුක් විඳීමෙන් ක්‍රිස්තුස්වහන්සේව ගළවා ගැනීමට අවශ්‍ය බලය පියාණන්වහන්සේට තිබුණ නමුත්, පවුකරුවන් ගළවා ගන්නාවූ අතරතුර, පියාණන්වහන්සේට මෙය කළ නොහැක්කක් විය. එය එම කරුණු දෙකෙන් එකක් විය යුත්තේමය.

`දෙවියන්වහන්සේට සියළුදෙනාව ගළවා ගැනීමට උවමනාව ඇති බව ශුද්ධ ලියවිල්ලෙහි සඳහන්ව ඇත. 1 තිමෝති 2:4-6, තීතස් 2:11, 2 පේත්‍රැස්. 3:9, එසකියෙල් 33:11), එනමුත් සෑමදෙනාම ගැළවෙන්ට යන්නේ නැත. නිදහස් කැමැත්තේ යථාර්ථය පිළිබඳව මෙම කරුණ මගින් උගන්වනු ලබන්නේ කුමක්ද සහ නිදහස් කැමැත්ත දීම හේතුවෙන් දෙවියන්වහන්සේගේ බලයෙහි සීමා වීම පිළිබඳවද මින් උගන්වනු ලබන පාඩම කුමක්ද?`