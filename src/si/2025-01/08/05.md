---
title:  දෙවියන්වහන්සේගේ පරමාදර්ශී සහ ප්‍රතිකාරක කැමැත්ත
date:   19/02/2025
---

`එපීස 1:9-11 කියවන්න. පෙර නියමය පිළිබඳව මෙම පාඨවල සඳහන්වන්නේ කුමක්ද? ඇතැම් අයව ගළවා ගනු ලැබීමටත්, තවත් පිරිසක් විනාශ කරනු ලැබීමටත් පෙර නියම කර තිබේද?`

“පෙර නියමය” යන වචනයට යොදා ඇති (prohorizo) නම් ග්‍රීක භාෂාවේ වචනය මෙම පාඨයේ සහ වෙනත් පාඨවලද ඇති අතර, දෙවියන්වහන්සේ හේතුසහගතව ඉතිහාසය තීන්දුකරන බව අදහස් නොවේ. එනමුත්, එම ග්‍රීක භාෂාවේ වචනයේ අරුත වන්නේ, “වේලාසනින් තීරණය කරනවා” යනුයි.

ඇත්තවශයෙන්ම යමෙකුට යමක් පිළිබඳව ඒකපාර්ෂිකව වේලාසනින් තීරණයක් ගැනීමට හැකියාව ඇතුවාසේම, තවත් කෙනෙකුට අනෙක් අයගේත් කැමැත්ත විමසා බලා වේලාසනින් තීරණයක් ගැනීමේ හැකියාව ඇත. ශුද්ධ ලියවිල්ලෙහි සඳහන් වන්නේ, දෙවියන්වහන්සේ විසින් සිදුකරනු ලබන්නේ, මෙහි පසුව සඳහන් කළ කරුණ බවය.

මෙම ස්ථානයේ මෙන්ම වෙනත් ස්ථානවලද (උදාහරණයක් ලෙස රෝම 8:29, 30), ‘පෙර නියමය’ යනුවෙන් පරිවර්තනය කොට ඇති දෙයින් අර්ථගැන්වෙන්නේ, දෙවියන්වහන්සේ උන්වහන්සේගේ මැවිල්ලේ තීරණය පිළිබඳව පෙර අවබෝධයක් උන්වහන්සේට තිබෙන බැවින්, ඒවා සැලකිල්ලට ගනිමින් උන්වහන්සේ පෙර සැලසුම් කරන බවයි. එබැවින් දේව ආරක්ෂාව තුළින්, සියළුදෙනාගේ යහපත උදෙසා දෙවියන්වහන්සේට අපේක්ෂිත එල්ලයන් කරා පැමිණෙනු පිණිස, ඉතිහාසය යොමුකිරීමට උන්වහන්සේට පුළුවන් වන අතර, ඒ ක්‍රියාව කිරීමේදී, අව්‍යාජ ප්‍රේම සම්බන්ධයක් ඇතිවන ආකාරයෙන් උන්වහන්සේගේ මැවිල්ලේ නිදහස ආරක්ෂා කෙරෙනු ඇත.

දෙවියන්වහන්සේ, “තමන්ගේ කැමැත්තේ මන්ත්‍රණය හැටියට සියල්ල සිද්ධ කරන බව” එපීස 1:11හි සඳහන්ව ඇත. සිදුවෙන්නාවූ සියළු දේ උන්වහන්සේගේ සිතැඟි පරිද්දෙන් තීරණය කරනු ලැබීම මින් අදහස් වන්නේද? වෙනත් බයිබල් පාඨ සමග ගැලපීමක් නොකොට හුදෙකලාව එපීස 1:9-11 දක්වා කියවනු ලැබුවහොත්, එම සිතුවිල්ල සනාථ වන්නට පුළුවන. එනමුත්, මෙම අර්ථකථනය අප කලින් දුටු වෙනත් පාඨ බොහොමයකින් ඉදිරිපත් කරනු ලැබූ අදහස් සමග සසඳන විට, පරස්පරයක් දැකිය හැකි වන අතර, ඇතැම් විට මිනිසුන් “දේව කැමැත්ත” ප්‍රතික්ෂේප කිරීමටද ඉඩ ඇත (ලූක් 7:30; ලූක් 13:34, ගීතාවලිය 81:11-14 සමඟ සසඳන්න.) බයිබලයෙහි ඉදිරිපත් කිරීම් තුළ පරස්පර ස්වභාවයක් නොමැති නම්, එහි එන ඡේදවල එකිනෙක සමග ගැලපීමක් ඇති බව පෙනෙන පරිද්දෙන් මෙම ඡේද පිළිබඳව පැහැදිලි කර දෙන්නේ කෙසේද?

යමෙක් නිසි ලෙස දෙවියන්වහන්සේගේ “පරමාදර්ශී කැමැත්ත” සහ “ප්‍රතිකාරක කැමැත්ත” කුමක්දැයි ඒවායේ ඇති වෙනස හොඳින් අවබෝධ කරගත් විට, මෙම ඡේදය ඉතා හොඳින් අර්ථවත් වේ. දෙවියන්වහන්සේගේ “පරමාදර්ශී කැමැත්තට” අනුව සිදුවන්නේ දෙවියන්වහන්සේ සැබැවින්ම සිදුවීමට කැමැත්තෙන් අපේක්ෂා කරන දේවල් මෙන්ම, දෙවියන්වහන්සේගේ කැමැත්තට අනුව අන් අය විසින් කරනු ලබන දේවල්ද ඊට අදාල වේ. අනෙක් අතට දෙවියන්වහන්සේගේ “ප්‍රතිකාරක කැමැත්ත,” යනු, දේව කැමැත්තට අදාළ වන සෑම කරුණක්ම සැලකිල්ලට ගනිමින්, එමෙන්ම මැවිල්ලේ නිදහස් කැමැත්තද අදාළ කරගනිමින් වන දේව කැමැත්ත වන අතර, ඇතැම් අවස්ථාවලදී එය දෙවියන්වහන්සේගේ කැමැත්තට වෙනස් මගක යන දෙයක් වන්නටද පුළුවන. එපීස 1:11හි ඉදිරිපත් කර ඇති බවට පෙනී යන්නේ දෙවියන්වහන්සේගේ “ප්‍රතිකාරක” කැමැත්තයි.

`දෙවියන්වහන්සේගේ ඉදිරි දැනුම අතිශයින් ප්‍රබල බැවින්, සියළු තෝරාගැනීම් පිළිබඳව මනා අවබෝධයකින් මෙන්ම, මිනිසුන් විසින් කරනු ලබන අයහපත් තෝරාගැනීම් පිළිබඳවද මනා පෙර දැක්මක් උන්වහන්සේට ඇති හෙයින්, “සියළුදේම යහපත පිණිස එකට ක්‍රියාකරන බව” සඳහන් කර ඇත (රෝම 8:28).`