---
title:  දෙවියන්වහන්සේ ප්‍රේමකිරීමට
date:   18/02/2025
---

දෙවියන්වහන්සේ ‘සර්වබලධාරී’ වුවත්, යුක්තිසහගත නොවන දේවල් උන්වහන්සේට කළ හැකියයි ඉන් අදහස් නොකෙරේ. එබැවින්, යමෙක් උන් වහන්සේට නිදහසේ ප්‍රේමකරනු ඇතැයි තීරණය කිරීමට උන්වහන්සේට නුපුළුවන. යමෙක් නිදහසේ හෝ ස්ව කැමැත්තෙන් කරනවා නම්, ඒ දෙය කළ යුතුයයි යමෙකුගේ විධානයක් අවශ්‍ය නොවේ. එබැවින්, මෙම වචනයේ අර්ථකථනයට අනුව, කෙනෙකුට නිදහසේ යමක් කරන්නයයි තවත් කෙනෙකු හට නියම කිරීමට හැකි නොවේ. මේ පිළිබඳව කෙටියෙන් නැවත පවසතහොත්, තමන්ට ප්‍රේමකරන ලෙස කිසිවෙකුට බල කිරීමට දෙවියන්වහන්සේට නුපුළුවන් වන්නේ, බලකරනු ලබන මොහොතේම, එය තවදුරටත් ප්‍රේමය නොවන බැවිනි.

`මතෙව් 22:37 සහ ද්විතීය කථාව 6:4, 5 කියවන්න. නිදහස් කැමැත්ත පිළිබඳව මෙම පාඨ තුළින් උගන්වනු ලබන්නේ කුමක්ද?`

දෙවියන්වහන්සේට ප්‍රේම කරන්න යනුවෙන් ඇති ඉතාමත්ම උතුම් ආඥාව පෙන්නුම් කරනු ලබන්නේ ඇත්තවශයෙන්ම සියළුදෙනාම උන්-වහන්සේට ප්‍රේම කිරීම උන්වහන්සේ අපේක්ෂා කරන බවය. එනමුත්, සියලු දෙනාම දෙවියන්වහන්සේට ප්‍රේම නොකරති. එසේනම්, දෙවියන්වහන්සේ විසින් සියළුදෙනාම උන්වහන්සේට ප්‍රේම කිරීමට සලසන්නේ නැත්තේ ඇයි? නැවතත් පැවසිය යුත්තේ, ප්‍රේමය හේතුවෙන්, ප්‍රේම කරනු ලැබීම ස්ව කැමැත්තෙන්, නිදහස්ව සිදුවිය යුතු කටයුත්තකි.

`හෙබ්‍රෙව් 6:17, 18 සහ තීතස් 1:2 කියවන්න. මෙම පාඨ තුළින් දෙවියන්වහන්සේ පිළිබඳව කුමක් උගන්වනු ලබයිද?`

ගණන් කථාව 23:19ට අනුව, “බොරු කියන්ට දෙවියන්වහන්සේ මනුෂ්‍යයෙක්වත් නොව” “බොරු නොකියන දෙවියන්වහන්සේ” (තීතස් 1:1); දෙවියන්වහන්සේ පොරොන්දු ප්‍රකාර ක්‍රියාකරන සේක (හෙබ්‍රෙව් 6:17,18). ඒ අනුව දෙවියන්වහන්සේ කිසියම් දෙයක් පොරොන්දුවී ඇත්නම්, එසේත් නොමැති නම් යමක් කෙරෙහි කැපවී සිටින්නේ නම්, උන්වහන්සේගේ අනාගත ක්‍රියාවන් බොහෝ විට, එම පොරොන්දු හේතුවෙන් සදාචාරාත්මක සීමා කිරීමකට යොමුවේ.

මින් අදහස් වන්නේ, දෙවියන්වහන්සේ බොහෝ විට, උන්වහන්සේගේ කැමැත්තද අභිබවා යන පරිදි, උන්වහන්සේගේ මැවිල්ලට නිදහස ලබාදී ඇත; මනුෂ්‍යයන් විසින් තීරණය කරන්නේ කුමක්ද යන වග තීරණය කිරීම දෙවියන් වහන්සේට අයත් කාර්යයක් නොවේ. දෙවියන්වහන්සේ විසින් මනුෂ්‍යයන්ට නිදහස් කැමැත්ත අනුව ක්‍රියා කිරීමට ඉඩදෙනවා යන ස්ථාවරයට පැමිණ තිබේනම්, දෙවියන්වහන්සේගේ පරමාදර්ශී අභිලාෂයන්ට පිටුපා ගොස්, ඔවුන්ගේ ස්ව කැමැත්ත අනුව ක්‍රියා කිරීමේ නිදහස මනුෂ්‍යයන් හට ඇත. අවාසනාවකට මෙන් බොහෝ දෙනා මේ ආකාරයට ඔවුන්ගේ නිදහස් කැමැත්ත අනුව ක්‍රියා කරන අතර, එවිට දෙවියන්වහන්සේ නොකැමති බොහෝ දේවල් මිනිසුන් විසින් කරනු ලැබූවත් ඒ පිළිබඳව දෙවියන්වහන්සේගේ ස්ථාවරය පිළිබඳ බරපතල ලෙස සැලකීමේදී දෙවියන්වහන්සේගේ පාලනයෙන් තොරව සිදුවන්නකි.

`ඔබ විසින් කරනු ලබන කිසියම් කරුණකට දෙවියන්වහන්සේ අකමැති වන බව දැන දැනම ඔබ කර ඇති දෙය කුමක්ද? නිදහස් කැමැත්තේ යථාර්ථය සහ ඉන් ලැබිය හැකි බියජනක ප්‍රතිවිපාක පිළිබඳව එමගින් උගන්වනු ලබන්නේ කුමක්ද?`