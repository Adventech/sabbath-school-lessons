---
title:  ක්‍රිස්තුස්වහන්සේගේ ලෝකය ජයගෙන ඇත
date:   20/02/2025
---

දෙවියන්වහන්සේගේ පරමාදර්ශී කැමැත්තට අනුව සියළුදේ සිදුවූයේ නම්, කිසිවිටෙක නපුර නොතිබෙන අතර, සම්පූර්ණ ප්‍රේමයේ ප්‍රීති ප්‍රමෝදය සහ එකමුතුකම පවතිනු ඇත. අවසානයේදී, මෙම විශ්වය සම්පූර්ණවූද, දෙවියන් වහන්සේගේ පරමාදර්ශී වූද ස්ථානයක් වනු පිණිස නැවත ගොඩනගනු ලබනවා ඇත. එම දවස පැමිණෙන තුරු දෙවියන්වහන්සේ උන්වහන්සේගේ මැවිල්ලේ නිදහස් කැමැත්තද උපයෝගී කරගනිමින්, උන්වහන්සේගේ කැමැත්ත ක්‍රියාත්මක කරන සේක.

කේක් වර්ග බේක් කිරීමේ තරඟයක් පිළිබඳව උපකල්පනය කරන්න. එම තරඟයේ කොන්දේසියක් වන්නේ, කේක් ගෙඩිය පුළුස්සා ගැනීම පිණිස තරඟයට සහභාගිවන සියළුදෙනා, අනිවාර්යයෙන් අමුද්‍රව්‍ය කිහිපයක් භාවිතා කළ යුතු වන අතර, ඔවුන්ගේ කැමැත්ත අනුව අවශ්‍ය වෙනත් අමුද්‍රව්‍යද ඔවුන්ට යොදාගැනීමට පුළුවන. අවසානයේදී කේක් පුළුස්සන්නා කිසියම් දෙයක් පුළුස්සා හමාරවූ විට, අවසාන තීරණය ගනු ලබන්නේ කේක් සාදන්නා අනිවාර්යයෙන්ම පාවිච්චි කළ යුතු යයි මුලින් කී අමුද්‍රව්‍ය අතරින්, ඔහු විසින් පාවිච්චි නොකළ අමුද්‍රව්‍ය මොනවාදැයි සොයා බැලීමෙනි.

ඒ අනුව, (මෙම සීමිත ආකාරයෙන්), දෙවියන්වහන්සේ උන්වහන්සේගේ මැවිල්ල තුළ ප්‍රේමය වර්ධනය වීමට අවශ්‍ය නිදහස ලබාදීමට සහ එම නිදහසට ගෞරව කිරීමට කැපවී ක්‍රියාකරන සේක. ලෝක ඉතිහාසය නිර්මාණය කිරීමේදී බොහෝ ‘අමුද්‍රව්‍ය’ දෙවියන්වහන්සේ විසින් තෝරාගනු ලැබූ දේවල් නොව, ඇත්තවශයෙන්ම උන්වහන්සේ අපේක්ෂා කරන දේවලට ප්‍රතිවිරුද්ධ වූ දේවල්ය.

මෙම චින්තනයට අනුව, දේවාරක්ෂාව ඒක පරිමාන වූ දෙයක් නොව, එනම් සිද්ධ වන්නාවූ සියලු දේ දෙවියන්වහන්සේ විසින් ඒක පාක්ෂිකව පාලනය නොකෙරේ. මෙහිදී දෙවියන්වහන්සේගේ ආරක්ෂාව පිළිබඳව අවම වශයෙන් පරිමාන දෙකක අදහසක් විය යුතුය. මේ ලෝකයේ ඇතැම් දේවල් දෙවියන්වහන්සේ විසින් හටගන්වනු ලබන අතර, තවත් ඒවා සිදුවන්නේ උන්වහන්සේ විසින් මවන ලද්දවුන්ගේ නිදහස් තීරණ අනුවය (සියළු නපුරද ඊට අදාලවේ). දෙවියන් වහන්සේ අකමැති වන බොහෝ දේ සිදුවේ.

`යොහන් 16:33 කියවන්න. මහත් විපතේදී පවා මෙම පාඨයෙන් දෙනු ලබන බලාපොරොත්තුව කුමක්ද?`

විශේෂයෙන්ම පීඩා සහ පරීක්ෂාවන් ඇති කාලවලදී මිනිසුන්ගේ ඇදහිල්ල සෙලවෙන්නට පටන්ගන්නේ, දෙවියන්වහන්සේ විසින් ඔවුන්ව පීඩා සහ පරීක්ෂා වලින් ගළවා ගත යුතුය යන වැරදි අවබෝධය ඔවුන් සතුව පවතින බැවිනි. නමුත් යේසුස්වහන්සේ පවසන්නේ සම්පූර්ණයෙන්ම වෙනස්වූ කථාවකි. එනම්, ලෝකයෙහි නුඹලාට පීඩා තිබේ. නුමුත් ධෛර්යවත් වෙයන්න. මම ලෝකයෙන් ජය ගතිමි යන අවවාදයයි (යොහන් 16:33).

පීඩා විඳීම සහ පරීක්ෂා වලට අප මුහුණ දීම, දෙවියන්වහන්සේ අප උදෙසා අපේක්ෂා කරන්නේ එවැනි දේවල් යයි අදහස් නොකෙරේ. අප විසින් නිතර ලොකු චිත්‍රය සිතේ තබාගත යුත්තෙමු: එනම් මහා අරගලයයි. කෙසේ හෝ, අපේ යහපත උදෙසා නපුර අවශ්‍ය නොවන බව අපට විශ්වාසය තැබිය හැකි වන අතර, දෙවියන්වහන්සේට නපුරු සිද්ධීන් තුළින් පවා අපට යහපත උදා කළ හැකි බව දැන සිටිය යුත්තෙමු. අප දෙවියන්වහන්සේ කෙරෙහි විශ්වාස කරන්නේ නම්, පීඩා තුළින් අපව උන්වහන්සේ වෙතට ළඟා කරගත හැකිවන අතර, අනුන් හට කරුණාව දැක්වීම පිණිස අපව උනන්දු කිරීමට උන්වහන්සේට හැකියාව ඇත.