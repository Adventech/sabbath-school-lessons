---
title:  නිදහස් කැමැත්ත, ප්‍රේමය සහ දේවාරක්ෂාව
date:   15/02/2025
---

### මේ සතියේ පාඩමේ අධ්‍යයනය සඳහා කියවන්න

ලූක් 13:34; යෙරෙමියා  32:17-20; හෙබ්‍රෙව් 1:3; ද්විතීය කථාව 6:4, 5; එපීස 1:9-11; යොහන් 16:33.

> <p>කටපාඩම් පදය</p>
> “මා තුළ නුඹලාට සමාදානය තිබෙන පිණිස මේ දේවල් නුඹලාට කීවෙමි. ලෝකයෙහි නුඹලාට පීඩා තිබේ. නුමුත් ධෛර්යවත් වෙයල්ලා; මම ලෝකයෙන් ජයගතිමියි කීසේක.” (යොහන් 16:33).

‘දේවාරක්ෂාව’ යන වදනින් අදහස් වන්නේ මේ ලෝකය තුළ දෙවියන් වහන්සේගේ ක්‍රියාත්මක වීමයි. අප විසින් දේවාරක්ෂාව පිළිබඳව සිතන ආකාරය අනුව, අප උන්වහන්සේට සම්බන්ධව කටයුතු කරන අන්දම, අප අනුන් සමග ක්‍රියාත්මක වන ආකාරය මෙන්ම නපුරේ ගැටළුව පිළිබඳව අප සිතන ආකාරයෙහිද අති විශාල වෙනසක් ඇතිවේ.

කිතුනුවන්, දේවාරක්ෂාව පිළිබඳව එක්, එක් ආකාරයේ මත දරති. සියළුදේ ඒ ආකාරයෙන්ම සිදුවනු පිණිස දෙවියන්වහන්සේ උන්වහන්සේගේ බලය ක්‍රියාත්මක කරන බව ඇතැම්හු විශ්වාස කරන්නාහ. ගළවනු ලබන්නේ කවුරුන්ද, විනාශ වනු ලබන්නේ කවුරුන්ද යයි උන්වහන්සේ තෝරාගනු ලබන බවට තවත් අය සිතති.  මෙම ආකල්පයට අනුව තෝරාගැනීමේ නිදහසක් මනුෂ්‍යයාට නැති අතර සියළුදේ දෙවියන්වහන්සේගේ විධානය අනුව සිදුවේ. මේ ආකාර ආකල්ප දරන්නවුන් ඉදිරිපත් කරන තර්කය වන්නේ, ඇත්ත වශයෙන්ම මනුෂ්‍ය ආශාවන් පවා දෙවියන්වහන්සේ විසින් තීරණය කරනු ලබන බවයි.

සිදුවන්නාවූ සියළුදේ, දෙවියන්වහන්සේ විසින් පෙර තීන්දු නොකරන බවට තදබල ලෙස බයිබලය තුළ සාක්ෂි තිබීම, පෙර ඉදිරිපත් කළ මතයට සම්පූර්ණයෙන් ප්‍රතිවිරුද්ධ සංකල්පයකි. එමෙන්ම, දෙවියන්වහන්සේ මනුෂ්‍යයන්ට නිදහස් කැමැත්ත ප්‍රකාශ කිරීමට ඉඩ හරිනවාදැයි කිවහොත්, දෙවියන්වහන්සේගේ කැමැත්තට එරෙහිව යෑමට පවා ඔවුන්ට නිදහස ඇත. මනුෂ්‍යයාගේ වැටීමේ, පාපයේ සහ නපුරේ ඉතිහාසය දෙස බැලූ විට පෙනී යන්නේ, එය නිදහස් කැමැත්ත අනිසි ලෙස භාවිතා කිරීමෙන් වූ ඛේදජනක නාට්‍යයක ඉදිරිපත් කිරීමක් වැනිය යනුවෙනි. නිදහස් කැමැත්ත අනිසි ලෙස ක්‍රියාත්මක කිරීමේදී ඇතිවූ ශෝකාන්විත සිද්ධියට පිළියමක් ලෙස ගැළවීමේ සැලැස්ම ස්ථාපිත කරනු ලැබුණි.

පෙබරවාරි 22 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.