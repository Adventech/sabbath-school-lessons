---
title:  අපගේ ශ්‍රේෂ්ඨ දෙවියන්වහන්සේ
date:   16/02/2025
---

“දෙවියන්වහන්සේ ශ්‍රේෂ්ඨය” කියා තරුණ දේවගැතිවරයෙක් කණිෂ්ඨ පාසැල් සිසුන් සමූහයකට ඉගැන්නුවේය. ඉන් අදහස්වන්නේ සිදුවන්නාවූ සියළු දේ උන්වහන්සේගේ පාලනයෙන් යුතුව සිදුවන බවය. එවිට ව්‍යාකූලත්වයට පත්වූ සිසුවෙක්, “මාගේ සුරතල් බල්ලා මැරුණ විට දෙවියන්වහන්සේගේ පාලනයෙන් සිදුවූ බවදැ”යි විචාළේය. දෙවියන්වහන්සේ මගේ බල්ලාව මරා දැමීමට තරම්වූ හේතුව කුමක්ද?”

තරුණ දේවගැතිවරයා එම ප්‍රශ්නයට පිළිතුරු දීමට උත්සාහයක යෙදෙමින්, “ඒක තරමක් අමාරු ප්‍රශ්නයක්” සමහර විට දෙවියන්වහන්සේ අපට තරමක් දුෂ්කර කාල පරිච්ඡේද තුළින් යන්නට ඉඩහරිනවා, අනාගතයේදී මීටත් වඩා දුෂ්කර කාලයකට අපව සූදානම් කරන්න. මට මතකයි මගේ බල්ලා මැරුණු විට මට අමාරු වුණා ඒ දුක දරන්න. නමුත් එම අත්දැකීමෙන් පසුව, මගේ මිත්තනිය මැරුණුවිට, ඒක වඩාත් දුෂ්කර වුණත්, ඊට මුහුණ දීමට මට පුළුවන් වුණා. මෙය කිසි තේරුමක් ඇති කථාවක්ද?

ටික වේලාවක් නිශ්ශබ්දව සිටීමෙන් පසුව කණිෂ්ඨ පාසැලේ සිසුවාගේ පිළිතුර වූයේ, “හරි, ඉතින් එහෙම නම් දෙවියන්වහන්සේ මාගේ සුරතල් බල්ලාව මරාදැම්මේ, උන්වහන්සේ ඊළඟට මගේ මිත්තනියව මරා දමන විට ඊට සූදානම් වෙන්නද? —Marc Cortez, quoted in John C. Peckham, Divine Attributes: Knowing the Covenantal God of Scripture (Grand Rapids, MI: Baker Academic, 2021), p. 141.

ඇතැම් අය, ඇතැම් විට අනුගමනය කරන්නේ වන්නාවූ සියළු දේවල් සිදුවන්නේ, එසේ වීමට දෙවියන්වහන්සේට ඇති උවමනාව හේතුවෙන් වන බවය. ලෝකයේ කුමන දෙය සිදුවුවත් එය දෙවියන්වහන්සේගේ අවශ්‍යතාවය නිසාවෙන් සිදුවේ. අවසානයේදී බැලූ විට පෙනී යන්නේ දෙවියන්වහන්සේ සර්වබලධාරී නොවේද? එසේ නම්, යම්කිසි දෙයක් සිදුවෙනවාට දෙවියන් වහන්සේ අකමැති නම්, එම දේවල් සිදුවන්නේ කෙසේද? එබැවින් කුමක් සිදුවුවත්, එය කොපමණ නරක දෙයක් වුවත්, එය දේව කැමැත්තය. මෙවැනි දේව ධර්ම ශාස්ත්‍රයකින් උගන්වනු ලබන්නේ මේ ආකාරයේ ධර්මතාවයන්ය.

`ගීතාවලිය 81:11-14; යෙසායා 30:15, 18; යෙසායා 66:4 සහ ලූක් 13:34 කියවන්න. දෙවියන්වහන්සේගේ කැමැත්ත සෑම අවස්ථාවකදීම සිදුකරනු ලබන්නේද යන ප්‍රශ්නය පිළිබඳව මෙම පාඨ තුළින් පවසන්නේ කුමක්ද?`

දෙවියන්වහන්සේට උවමනා කරන සියළු දේම, උන්වහන්සේ විසින් ලබාගත යුතුයයි බොහෝ දෙනා විශ්වාස කරන නමුත්, බයිබලයෙන් පවසන්නේ වෙනත් ආකාරයක කථාවකි. නැවත, නැවත ශුද්ධ ලියවිල්ලෙහි දෙවියන් වහන්සේව සම්පූර්ණ ආශාවන් අත්දකිමින් සිටින කෙනෙකු හැටියට නිරූපණය කරයි.  එනම් බොහෝ විට දෙවියන්වහන්සේ කිසියම් දෙයක සිදුවීම අපේක්ෂා කළත්, අවසානයේදී සිදුවන්නේ උන්වහන්සේ අපේක්ෂා කළ කරුණට වෙනස්වූ කරුණකි. බොහෝ අවස්ථාවලදී දෙවියන්වහන්සේ පැහැදිලිව ප්‍රකාශ කරන්නේ, උන්වහන්සේට අවශ්‍ය දෙයට විරුද්ධවූ දෙයක් සිදුවන බවය. උන්වහන්සේ මනුෂ්‍යයන් උදෙසා යමක් අදහස් කළ නමුත්, ඔවුන් තෝරාගත්තේ වෙනස් වූ දෙයක් බවය. දෙවියන්වහන්සේ දුක්වෙමින් පවසන්නේ, “මාගේ සෙනඟ මාගේ ශබ්දය නොඇසූය; අහෝ මාගේ සෙනඟ මට කන් දුන්නොත්, ඉශ්‍රායෙල් මාගේ මාර්ගවල හැසුරුණොත් යහපත! මම ඉක්මනින් ඔවුන්ගේ සතුරන් දමනය කරන්නෙමි” (ගීතාවලිය 81:11, 13, 14).

`වන්නාවූ සියළුදේ සිදුවන්නේ සෘජුවම දේව කැමැත්ත හේතුවෙන් යනුවෙන් උගන්වනු ලබන දේව ධර්ම වල බලපෑම පිළිබඳව සිතා බලන්න. එවැනි දේව ධර්ම ශාස්ත්‍රයක් තුළින්, නපුර පිළිබඳව අවධානය යොමු කිරීමේදී කෙබඳු ආකාරයේ ගැඹුරු ගැටළු මතුවිය හැකිද?`