---
title:  වැඩිදුර අධ්‍යයනය සඳහා
date:   21/02/2025
---

කියවන්න: Ellen G. White, " 'God With Us,' " pp. 19–26, in The Desire of Ages.

අපගේ ගැළවීම පිළිබඳව වැඩ පිළිවෙළ, ආදම්ගේ වැටීමෙන් පසු යොදන ලද්දාවූ පසුව ඇතිවූ අදහසක් නොවීය. එය වනාහි “සදාකාලය පටන් නිශ්ශබ්දව තිබී දැන් එළිදරව් වී තිබෙන,” රහසක්ය. රෝම 16:25. එය සදාකාලයේ සිටම දෙවියන්වහන්සේගේ සිංහාසනයේ අත්තිවාරම වන්නාවූ ප්‍රතිපත්ති දිග හැර පෑමක්ය. පටන් ගැන්මේ සිටම දෙවියන්වහන්සේත්, ක්‍රිස්තුස්වහන්සේත්, සාතන්ගේ පාපය ගැනද, ඔහුගේ රැවටිලිකාර බලය තුළින් ඇතිවන මනුෂ්‍යයාගේ වැටීම ගැනද, දත්තෝය. පාපය ඇති විය යුතු යයි දෙවියන් වහන්සේ නියම නොකළ සේක; එහෙත් උන්වහන්සේ එය පැමිණෙන බැව් දුරදී දැක, මේ භයානක අවස්ථාවට මුහුණ දීමට කටයුතු සූදානම් කළසේක. ලෝකයා කෙරෙහි වූ උන්වහන්සේගේ ප්‍රේමය කොපමණ මහත්වීද යත්, උන්වහන්සේ තමන් ඒකජාතක පුත්‍රයාණන් මේ ලෝකයට එවීමට ගිවිසුම් කරගත්තේ, “උන්වහන්සේ කෙරෙහි විශ්වාස කරන සෑමදෙනාම විනාශ නොවී සදාකාල ජීවනය ලබන පිණිසය” යොහන් 3:16 —Ellen G. White, The Desire of Ages, p. 22.

**සාකච්ඡා සඳහා ප්‍රශ්න**:

`දෙවියන්වහන්සේට උවමනා දේ සැමවිටම උන්වහන්සේට නොලැබෙන්නේ නම්, මෙම යථාර්ථය, ලෝකයේ සිදුවන දේවල් පිළිබඳව ඔබ සිතා සිටින ආකාරය කෙරෙහි බලපානු ලබන්නේ කෙසේද? දෙවියන්වහන්සේට ඉටු නොවූ ආශාවන් ඇති බව අවබෝධ කරගැනීමේදී ප්‍රායෝගිකව ඇතිවන ඇඟවුම් මොනවාද?`

`බ්‍රහස්පතින්දා අධ්‍යයනය පිණිස යොමුවූ කොටසේ තිබූ කේක් සෑදීම පිළිබඳව දී තිබූ උදාහරණයේ සමානත්වය දෙස බැලුවහොත් වැටහෙනුයේ, දෙවියන්වහන්සේ සහ ක්‍රිස්තුස්වහන්සේ සාතන්ගේ කැරලි ගසා හැරයාම දැන සිටියත්, උන්-වහන්සේලා අපව මැවූ සේක. ප්‍රේමය සඳහා අන්තර් සබඳතාවයක් අවශ්‍ය වන අතර, තවද ප්‍රේමය යනුවෙන් නිදහස අදහස් වේ. ප්‍රේම කිරීමට හැකියාවක් ඇති මනුෂ්‍යයන් මැවීමෙන් තොරව සිටිනවා වෙනුවට, දෙවියන්වහන්සේ අපව ප්‍රේම කිරීමේ හැකියාව ඇතුව මවනු ලැබූ විටත්, මෙම ක්‍රියාව කරණකොටගෙන අවසානයේදී යේසුස්වහන්සේව කුරුසිය කරා යොමුකරවන බවද දැනසිටි සේක. ප්‍රේමයේ අන්තර්ගත අංගයක් වන නිදහස අපට අහිමිකරනවා වෙනුවට, ක්‍රිස්තුස් වහන්සේ කුරුසිය මත දුක් විඳීමට තෝරා ගැනීමෙන්, ප්‍රේමය දෙවියන්වහන්සේගේ රාජ්‍යයට කොතරම් පාරිශුද්ධවූද, මූලික වූද අංගයක් බවට පත්වීමේ හේතුව පිළිබඳව පැවසිය හැක්කේ කුමක්ද?`

`බොහෝ අවස්ථාවලදී ලෝකයේ පවතින නපුර සහ දුක් විඳීම පිළිබඳව අප ශෝකයට පත්වන නමුත්, නපුරේ පැවැත්ම හේතුවෙන් ඇතිවන දුක් පීඩා පිළිබඳව දෙවියන්වහන්සේ ශෝකයට පත්වන බව ඔබ මෙනෙහි කර තිබෙනවාද? දෙවියන්වහන්සේද නපුර හේතුවෙන් පීඩාවට පත්වන බව දැනගැනීමෙන්, නපුර කෙරෙහි ඔබේ අවබෝධයෙහි ඇතිවන වෙනස කුමක්ද?`

`මෙලොව සිදුවන සෑමදෙයක්ම දේව කැමැත්ත අනුව සිදුවන ඒවා නොවේ යන සත්‍යය විශේෂයෙන්ම ඔබේ පීඩා විඳීම් කිසිම තේරුමක් නැති කිසිදු යහපතක් සිදු නොවන දෙයක් සේ හැඟී ගිය විට, මෙහි සඳහන් කළ සත්‍යය ඔබට උපකාර වන්නේ කිනම් ආකාරයකටද?`