---
title:  බබිලෝනියේ වැටීම
date:   06/02/2020
---

`දානියෙල්‌ 5:29-31 සමඟම එළිදරව්‌ 14:8, එළිදරව් 16:10 සහ එළිදරව්‌ 18:2 එක්වරම කියවන්න. බෙල්ශෙෂර්ගේ බබිලෝනි රාජ්‍යයේ බිඳු වැටීම අවසාන කාලයේ පවතින බබිලෝනියෙහි වැටීම ගැන පෙන්වා දෙන්නේ කුමක්ද?`

බෙල්ෂෙශර්ගේ වරද කුමක්‌ වුවද ඔහු තම වචනයෙහි ස්ථිරව සිටියේය. අශුභ පුවත නොසලකා හරිමින්‌ ඔහු දානියෙල්ගේ අර්ථකථනයෙන්‌ තෘප්තියට පැමිණ තම පොරොන්දුව අනුව අනාගතවක්තෘ වෙත තම ත්‍යාගයන්‌ පිරිනැමීය. මෙහිදී පෙනීයන්නේ දානියෙල්ගේ අර්ථකථනයෙහි සත්‍යතාව පිළිගැන්ම තුළින්‌ රජු දානියෙල්ගේ දෙවියන්වහන්සේ පිළිබඳ වූ යථාර්ථය එකෙණෙහිම හඳුනාගත්‌ බවයි. ඉතා සිත්ගන්නා සුළු අන්දමින්‌, දානියෙල්‌ මෙහිදී ප්‍රථමයෙන්‌ ප්‍රතික්ෂේප – කළාවූ ත්‍යාගයන්‌ දැන් භාරගත්තේය. එසේ වූයේ ඇතැම්‌ විට එම ත්‍යාගවලින්‌ තම අර්ථකථනයට බලපෑමක්‌ නොවනු ඇති නිසාය. එමෙන්ම ඒ මොහොත වන විට අධිරාජ්‍ය බිඳ වැටීමට නියමිතව තිබූ බැවින්‌ එම දීමනා අර්ථ විරහිත විය. ඒ අනුව යහපත්‌ ආචාරශීලිත්වයක්‌ වශයෙන්‌ අනාගතවක්තෘවරයා එම දීමනා පිළිගන්නට ඇත. ඔහු සියල්ල පිළිගනු ලැබුවේ තමා පැය කිහිපයකට පමණක්‌ තුන්වන ආණ්ඩුකාරවරයා වන බව දැනුවත්වමය.

අනාගතවක්තෘවරයා පෙන්වා දුන්‌ පරිදි බබිලෝනිය බිඳ වැටුණි. ඉතා ඉක්මණන්‌ රජු සහ ඔහුගේ පිරිවර මුද්‍රිකපානය පානය කරමින්‌ සිටින අතර නුවර බිඳ වැටෙනුයේ කිසිදු යුද්ධයකින්‌ තොරවමය. ඉතිහාසඥ හෙරොඩෝටස්ට අනුව පර්සියන්වරු යුප්‍රටීස්‌ ගඟ හැරවීමට ඇළක්‌ කැපූ බවත්‌ එම ගංඉවුර දිගේ නගරය තුළට ගමන්‌ කළ බවත්‌ කියැවේ. එම රාත්‍රියේදීම බෙල්ෂෙශර්‌ රජු මරා දැමුණ. ඔහුගේ පියා වන නිබොනිදස්‌ ඒ වන විටද පලා ගොස්‌ තිබුණි. ඔහු පසු කාලයකදී නව රාජ්‍යයට යටත්‌ වෙමින්‌ භාරවිය. ඒ අනුව මනුෂ්‍ය ඉතිහාසයේ ශ්‍රේෂ්ඨතම රාජ්‍යය ලෙස සියල්ලන්‌ දැන සිටි අධිරාජ්‍යය අවසානයට ළඟාවී තිබුණි. බබිලෝනිය, රන්මය හිස තවදුරටත්‌ නොවන්නෙය.

“බෙල්ෂෙශර්‌ හට දෙවියන්වහන්සේගේ කැමැත්ත කිරීම උදෙසාද දනගැනීම උදෙසාද බොහෝ අවස්ථාවන්‌ හිමි විය. ඔහු ඔහුගේ මුත්තා වන නෙබුකද්නෙශර්‌ රජු සමාජයෙන්‌ වෙන්ව ජීවත්වූ අයුරු දුටුවේය. උඩඟු වූ රාජ්‍ය පාලකයාගේ මහිමය එය දුන්‌ තැනැන්වහන්සේ විසින්ම නැවත ඉවත්‌ කළ ආකාරය ඔහු දුටුවේය. ඔහු තම රජු රාජ්‍යයෙන්‌ පහ කරන ලදුව මෘගයන්‌ අතරේ සිටිනු දුටුවේය. නමුත්‌ ඔහු තුළ වූ ආශ්වාදයට වූ ලැදිකමද තමාවම මහිමයට පත්‌ කරගැනීමේ ආශාවද ඔහු උගත යුතුව තිබූ කිසිවිට අමතක නොකළ යුතු වූ පාඩම්‌ වලින්‌ ඔහුව ඈත්‌ කර දෑස්‌ බැඳ තැබුවේය. එමෙන්ම ඔහු නෙබුකද්නෙශර්‌ රජු හට විනිශ්චය ගෙනා දේවල්‌ හා සමාන පාපයන්‌ වල හැසිරුනේය. ඔහුට කරුණාසම්පන්න ලෙස උදා කළාවූ අවස්ථාවන්‌ ඔහු ප්‍රයෝජනයට නොගත්තේය. සත්‍ය හා අනුයෝජනය වන්නට තිබූ අවස්ථාවන්‌ ඔහු නාස්තියට පත්‌ කළේය.” Ellen G. White, Bible Echo, April 25, 1898

`සත්‍යය සමඟ මුසුවීමට අපටද ලැබෙන්නාවූ අවස්ථා මොනවාද? එහි තේරුම කුමක්ද? අප වසින්‌ දැනගත යුතු සියලු සත්‍යතාවයන්‌ සමඟ අප මුසුවී ඇත්තේයයි අපට පැවසිය හැක්කේ අප කුමන අවස්ථාවකට ළඟා වූ විටද?`