---
title:  වැඩිදුර අධ්‍යයනය සඳහා
date:   07/02/2020
---

ඉතා මහත්‌ වූ මංගල්‍යයන්‌ රජවාසල තුළ පැවතීම අතීත ලෝකයේ ඉතා සුලභ දෙයක්‌ විය. අතිශයෝක්තියෙන්‌ යුතු සුඛෝපභෝගී භොජන සංග්‍රහයන්‌ පැවැත්වීමට රජවරු ඉතා ආශා කළේ ඔවුන්ගේ ආත්ම විශ්වාසගත්‌ ශ්‍රේෂ්ඨත්වයන්‌ පෙන්වීමටය. මෙම මංගල්‍යය පිළිබඳ සියලු කාරණා අප නොදන්නේ වුවද, මෙය පවත්වනු ලැබූයේ මේදෝ – පර්සියානුවන්‌ බබ්ලෝනිය ආක්‍රමණය කිරීමට සූදානම්ව සිටියදීය. නමුත්‌ මනුෂ්‍ය හැඟීමෙන්‌ පවසන්නේ නම්‌ එහි බිය විය යුතු කාරණාවක්‌ නොවීය. බබිලෝනියෙහි ශක්තිමත්‌ පවුරුද, වසර ගණනාවකට සරිලන ආහාරද, අවැසි තරම්‌ ජලයද යුප්‍රටීස්‌ ගඟ නගරය මැදින්‌ ගලා ගිය නිසා තිබුණි. එබැවින්‌ සතුරා නගරය වටලන විටදී භෝජන සංග්‍රහයක්‌ නොපැවැත්වීමට හේතුවක්‌ බෙල්ෂෙශර්‌ නොදැක්කේය. ඔහු උත්කර්ෂවත්‌ මංගල්‍යයක්‌ නියම කළේය. එය ඉතා ඉක්මණින්ම අශිෂ්ට සම්පන්න මංගල්‍යයක්‌ බවට පත්වන්නේය. මෙය මනුෂ්‍යයාගේ උඩඟුකම කෙරෙහි වන කොපමණ වැදගත්‌ පාඩමක්‌ වන්නේද? විශේෂයෙන්ම ස්වාමීන්වහන්සේගේ බලයට ප්‍රතිවිරෝධීකම පිළිබඳව දානියෙල්‌ තුළින්‌ දෙවියන්වහන්සේ රජුට පවසා සිටින්නේ, සත්‍යය ඉගෙනුමට ලත්‌ අවස්ථා හැරුණු විට “ඔබගේ හුස්ම තමන්‌ හස්තයෙහි ඇත්තාවූ, ඔබගේ සියලු මාර්ග අයිතිවූ දෙවියන්වහන්සේට ඔබ ගෞරව කළේ නැත” (දානියෙල්‌ 5:23).

“ජාතීන්ගේ ඉතිහාසය වර්තමානයේදී අපව ආමන්ත්‍රණය කරන්නේය. සෑම ජාතියකටද, සෑම පුද්ගලයෙකුටමද දෙවියන්වහන්සේ යම්කිසි ස්ථානයක්‌ උන්වහන්සේගේ මහත්‌ වූ සැලසුමෙහි වෙන්‌ කර ඇත්තේය. වර්තමාන මනුෂ්‍යයා සහ ජාතීන්‌ සියල්ල කිසිදු අත්‌ වැරදීමක්‌ නොකරන්නාවූ තැනැන්‌ වහන්සේගේ හස්තයෙහි ඇති මිනුම්‌ දණ්ඩෙන්‌ මනිනු ලබන්නෝය. සියල්ලන්ම තමාගේ තෝරාගැනීම්‌ මත තම ගමනාන්තය තීන්දු කරන්නෝය. එමෙන්ම දෙවියන්වහන්සේ තම පරමාර්ථය පූර්ණ කරගැනීම උදෙසා සියල්ල මත තම පාලනය පතුරුවන සේක.” Ellen G. White, Prophets and Kings, p. 536

**සාකච්ඡාව සඳහා ප්‍රශ්න**:

`පන්තියේදී, ඉරිදා දිනයේ ඇති ප්‍රශ්නය වන සමාජය සහ සංස්කෘතිය විසින්‌ දෙවියන්වහන්සේගේ සත්‍යතාව කෙලෙසීමට ලක්‌ කරන ආකාරය පිළිබඳව සාකච්ජා කරන්න. එසේ කෙලෙසීමට ලක්වන මාර්ග මොනවාද? එමෙන්ම සභාවක්‌ සහ පුද්ගලික වශයෙන්‌ මෙවන්‌ කෙලෙසීම්‌ වලට අප ප්‍රතිචාර දැක්චිය යුත්තේ කෙසේද?`

`අප දැන සිටින්නේ කුමක්ද යන්නට වඩා අප විසින්‌ අප දන්නා දෙයට දක්වන්නාවූ ප්‍රතිචාරය මත ගැළවීම රඳ පවතින්නේ කෙසේද යන්න මෙම කනාන්දරය අපට උගන්වන්නේ කුමක්ද? (දානියෙල්‌ 5:22).`

`දානියෙල්‌ 5:23 කියවන්න. කුමන වැදගත් ආත්මික මූල ධර්මයක්‌ මෙහි අපට සම්බ වන්නේද? නිදසුනක්‌ වශයෙන්‌, දෙවියන්වහන්සේව නොසලකා හැරීම ගැන මෙම පදය අනතුරු අඟවන්නේ කෙසේද? එසේත්‌ නැතිනම්‌ අපගේ පැවැන්ම පෝෂණය කරන්නාවූ තැනැත්තේ මෙන්ම අපගේ මැවුම්කරුවාණන්‌ වශයෙන්දර දෙවියන්වහන්සේ පිළිබඳව මෙම වාක්‍යයන්‌ අපට පවසන්නේ කුමක්ද?`

`වචනයෙහි තේරුම නොදැන වුවදු බෙල්ෂෙශර් අධික භීතියට පන්ව සිටියේය. (දානියෙල්‌ 5:65 බලන්න). වරදකාරී හැඟීමකින්‌ යුතුව නිතර ජීවත්වීම පිළිබඳව මෙය අපට පවසන්නේ කුමක්ද?`