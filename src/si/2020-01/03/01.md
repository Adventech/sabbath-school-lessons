---
title:  අභිරහසෙන්‌ හෙළිදරව්වට
date:   11/01/2020
---

### මේ සතියේ පාඩමේ අධ්‍යයනය සඳහා කියවන්න
දානියෙල්‌ 2:1-16; ක්‍රියා 17:28; දානියෙල්‌ 2:17-49; ගීතාවලිය 138; යොහන්‌ 125:5; ද්විතීය කථාව 32:4; 1 පේතෘස්‌ 2:4.

> <p>කටපාඩම් පදය</p>
> “දානියෙල්‌ කථාකොට: දෙවියන්වහන්සේගේ නාමයට සදාකාලයෙන්‌ සදාකාලයටම ප්‍රශංසා වේවා; මක්නිසාද ප්‍රඥාවත් බලයත් අයිති උන්වහන්සේටය.” (දානියෙල්‌ 2:20)

ග්‍රීන්ලන්තය වටා ඇති දියෙහි විවිධාකාර ප්‍රමාණයන්ගෙන්‌ යුත්‌ අයිස්‌ පර්වත පාවෙමින්‌ පවතින්නේය. ඒ අතර කුඩා අයිස්‌ පර්වත එක්‌ අතකට ගලා යනවිට ඒ හා සමාන වූවද ප්‍රමාණයෙන්‌ විශාල වූ අයිස්‌ පර්වත තවත්‌ අතකට ගලා යයි. මෙහිදී සිදුවන්නේ මතුපිට සුළං ධාරාවන්‌ විසින්‌ කුඩා අයිස්‌ පර්වත රැගෙන යනවිට සාගර තරංග මඟින්‌ විශාල අයිස්‌ පර්වත රැගෙන යාමයි. අප ජාතීන්ගේ නැගීම සහ වැටීම යන කාරණය ඉතිහාසයේ සිදුවූ අයුරු බැලීමේදී එය සුළඟ සහ සාගර තරංගා හා සමාන වන්නේය. සුළඟ නියෝජනය කරන්නේ වෙනස්වන සුළු සියල්ල සහ අනපේක්‍ෂිතව වෙනස්‌ විය හැකි මනුෂ්‍ය කැමැත්තක්ය. මෙම වායු ධාරාවන්‌ සමඟ එකවර ක්‍රියාත්මක වීම සඳහා තවත්‌ බලයක්‌ අවශ්‍ය වන්නේය. ඒ සාගර තරංගා හා සමාන දෙයකි. දෙවියන්වහන්සේගේ ප්‍රඥාව සහ සර්වාධිපත්‍යය තුළ වන අරමුණු වල නිත්‍ය චලනයක්‌ වන්නේය. එලන්‌ ජී වයිට්‌ මහත්මිය පවසන පරිදි, “පුළුල්‌ තරු පථයෙහි නියම වූ මඟ ගමන්‌ කරන තාරකාවන්‌ මෙන්‌ දෙවියන්වහන්සේගේ අරමුණු ඉක්මන්වීමක් හෝ ප්‍රමාද වීමක්‌ නොදන්නෝය.”  The Desire of Ages, p.32. ජාතීන්ගේ නැගීම සහ වැටීම, මතවාද සහ දේශපාලනික පක්‍ෂයන්ගේ නැගීම සහ වැටීම මනුෂ්‍යයාගේ අභිමතය හේතු කොටගෙන සිදුවූ බව පෙනී ගියද දානියෙල්‌ 2 පෙන්වා දෙන්නේ සැබවින්ම මනුෂ්‍ය ඉතිහාසය අවසානය කරා ගෙන යන්නේ දෙවියන්වහන්සේ බවයි.

_ජනවාරි 18 වන දිනට යෙදෙන සබතට සුදානම්‌ වීම සඳහා මේ සතියේ පාඩම අධ්‍යයනය කරන්න._