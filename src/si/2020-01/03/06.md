---
title:  අතින් නොකැපූ ගල
date:   16/01/2020
---

`දානියෙල් 2:34, 35, 44, 45 කියවන්න. අපගේ ලෝකයට අත්වන ඉරණම ගැන මෙම වාක්ය අපට පවසන්නේ කුමක්ද?`

මෙම සිහිනයෙහි අවධානය ලැබෙන්නේ "අවසාන කාලයේ" කුමක් වේවිද යන්නයි (දානියෙල් 2:28) බලයෙන් සහ වස්තුවෙන් යුතු වූවද, ලෝහමය (සහ මැටි) රාජ්යයන් නම් ශෛලමය රාජ්යයට පෙරවදනක් පමණක් විය. ලොහ සහ මැටි මනුෂ්ය නිෂ්පාදනයන්ගේ ප්රතිඵලයක් වූවද අතින් නොකැපූ ගල මනුෂ්යයාගේ ස්පර්ශය නොලද්දකි. වෙනත් වචනයෙන් පවසන්නේ නම් පළමු රාජ්යයන් ක්රමක්රමයෙන් අවසානයකට ළඟා වූවද අතින් නොකැපූ ගල නියෝජනය කරන්නාවූ රාජ්යය සදාකාලික වනු ඇත. අතින් නොකැපූ ගල යන උපමාව නිරතුරුවම සංකේතවත් කරනුයේ දෙවියන්වහන්සේවය. (නිදසුන් ලෙස ද්වීතීය කථාව 32:4; 1 සාමුවෙල් 2:2; ගීතාවලිය 18:31) එමෙන්ම අතින් නොකැපූ ගල නියෝජනය කරනුයේ මෙසියස්වහන්සේ විය හැකිය (ගීතාවලිය 118:22; 1 පේතෘස් 2:4,7). ඒ අනුව අතින් නොකැපූ ගලකට වඩා වෙනත් කිසිම දෙයක් දෙවියන්වහන්සේගේ රාජ්යාය පිහිටුවීම සංකේතවත් කිරීමට නුසුදුසුය.

ඇතැම් අය තර්ක කරනුයේ අතින් නොකැපූ ගල නම් යේසුස්වහන්සේ පොළොවෙහි සේවය කළ කාලය බවත් ශුභාරංචිය ප්රාචාරය කිරීම පෙන්වා දෙන්නේ දෙවියන්වහන්සේගේ රාජ්යය ලොව පුරා පැතිරි ඇති බවත්ය. එහෙත් අතින් නොකැපූ ගලෙහි රාජ්යය පැමිණෙන්නේ ප්රධාන රාජ්යයන් සතර බලයට පැමිණ බිඳ වැටී ගිය පසු සහ මනුෂ්ය ඉතිහාසයේ බෙදී ගිය රාජ්යයන්ගේ කාලය කෙණ්ඩා සහ පාද වලින් පෙන්වන ලෙස සිදූ වූ පසුවය. ඒ නිසා මෙම තර්කය බිඳ වැටෙන්නේය. එනම් යේසුස්වහන්සේගේ සේවය පොළොවෙහි සිදුවූයේ රෝම අධිරාජ්යය බලවත්ව පැවති කාලය තුළදී බැවින් වන අතර එය සතරවන රාජ්යයද (ලෝහය) වන බැවිනි.

කෙසේ නමුත් අතින් නොකැපූ ගල පර්වතයකට ඉඩ සලසන්නේය. එනම් "රූපයට ගැසූ ගලද මහත් කන්දක් වී, මුථ පොළොව එයින් පිරුණේය.' (දානියෙල් 2:35) කන්දක් යන්නෙන් සියොන් පර්වතය සිහියට ගෙනෙන්නේය. එනම් දේවමාළිගය පිහිටියේ එහිය. පරණ ගිවිසුම් කාලයේදී දෙවියන්වහන්සේගේ රාජ්යය පොළොව මතුයෙහි ස්ථීරව නියෝජනය වූයේ සැමවිටම එම කන්දය. පර්වතයෙන් බෙදී ආ ගල තවත් පර්වතයක් බවට එය විසින්ම පත් කරගන්නා ලද්දේය. ඒ ඉතා සිත්ගන්නා අන්දමින්ය. මෙම කන්ද, ලියැවී ඇති වාක්යයට අනුව දැනුදු පවතින්නේය. එය බොහෝ විට ස්වර්ගීය සියොන් වෙත එල්ල වී තිබිය හැක. එය ස්වර්ගීය ශුද්ධස්ථානයයි. එබැවින් ක්රිස්තුස්වහන්සේ උන්වහන්සේගේ සදාකාලික රාජ්යය පිහිටුවීමට පැමිණෙන සේක. එමෙන්ම පොළොව කරා පහතට එන ස්වර්ගීය යෙරුසලම තුළ රාජ්යයේ සදාතනික පූර්ණත්වය සම්බවෙනු ඇත.

`මෙතෙක් දුරට දානියෙල් 2 සියලු රාජ්යයන් පිළිබඳව නිවැරදි වන්නේය. එසේ නම් පැමිණෙන්ට තිබෙන්නාවූ අවසාන රාජ්යය වන දෙවියන්වහන්සේගේ සදාකාලික රාජ්යය වන අනාගතවාක්යය කෙරෙහි අදහාගැනීම වඩා තාර්කික සහ නුවණැති ක්රියාවක් වන්නේ ඇයි? එමෙන්ම එය අදහා නොගැනීම අවිචාරි වන්නේ ඇයි?`