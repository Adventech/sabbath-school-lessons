---
title:  යාච්ඤාව
date:   13/01/2020
---

දානියෙල් එක්වරම ඔහුගේ මිතුරන් එක්කර ගනු ලබන්නේ යාච්ඤා වටයකටය. ඒ දෙවියන්වහන්සේ එහි තේරුම ඔහුට හෙළි නොකළේ නම් ඔවුන් මරණයට පත්වන බව පවසමිනි. අප යම් බරපතල ප්රශ්නයකට මුහුණ දෙන සැමවිටම විසඳිය නොහැකි අභියෝගයන් වූවද විසඳීමට තරම් අපගේ දෙවියන්වහන්සේ ශ්රේෂ්ඨ වන බව අප සැමවිටම අවබෝධ කරගත යුතුය.

`දානියෙල් 2:17-23 කියවන්න. මෙහිදී යාච්ඤා කරන ලද යාච්ඤාවන් වර්ග දෙක මොනවාද?`

මෙම පරිච්ඡේදයේ යාච්ඤාවන් වර්ග දෙකක් පිළිබඳව කියැවේ. පළමු යාච්ඤාව නම් දානියෙල් දෙවියන්වහන්සේගෙන් සිහිනය සහ එහි අර්ථය පෙන්වා දෙන ලෙස කළාවූ යාච්ඤාවයි (දානියෙල් 2:17-19). මෙම යාච්ඤාවේ වචන ඉදිරිපත් වන්නේ නැත. නමුත් දානියෙල් සහ මිතුරන් තමා සහ තමාගේ සමාගම්කාරයන් බබිලෝනියේ අනික් ශාස්ත්රවන්තයන් සමඟ විනාශ නොවන පිණිස, ඒ රහස ගැන ස්වර්ගයේ දෙවියන්වහන්සේගෙන් අනුකම්පාව ඉල්ලන්ට කීවේය. (දානියෙල් 2:18) ඔවුන් යාච්ඤා කළාවූ අතරේදී දෙවියන්වහන්සේ ඔවුන්ගේ අයැදුමට පිලිතුරු දෙමින් රජුගේ සිහිනයෙහි ගැබ් වූ දෙය සහ අර්ථය ඔවුන්ට පෙන්වා දෙන සේක. මේ අනුව අපට සහතික කළ හැක්කේ අප ස්වර්ගීය දෙවියන්වහන්සේගේ කරුණාව සොයන්නාවූ අතරේදී මෙහි සඳහන් අයුරින් නාට්යානූකූල නොවූවද අපගේ යාච්ඤාවන් දෙවියන්වහන්සේ විසින් අසනු ලබන බවය. ඒ දානියෙල්ගේ දෙවියන්වහන්සේ අපගේද වන බැවිනි.

දෙවියන්වහන්සේ ඔවුන්ගේ යාච්ඤාවට පිළිතුරු දීම හේතුවෙන් දානියෙල් සහ මිතුරන් ස්තූති දීමේ සහ ප්රශංසාවේ යාච්ඤාවකට එළැඹුණි. ප්රඥාවේ උල්පත වෙමින් ස්වභාවධර්මයේ සහ පාලනයේ ඉතිහාසයය පවතින නිසා ඔවුන් දෙවියන්වහන්සේටෙ ප්රශංසා කළහ. මෙහිදී අපට ඉගෙන ගත හැකි වැදගත් පාඩමක් ඇත. අප දෙවියන්වහන්සේට බොහෝ දේ ගැන යාච්ඤා කරන්නාවූ අතරේදීම අපි උන්වහන්සේට කොපමණ නම් ස්තූති ප්රශංසා කරන්නෙමුද? මනුෂ්යයාගේ අකෘතඥතාවය පිළිබඳව වඩාත් සමීපම නිරූපණය ඉදිරිපත් වන්නේ ලාදුරු රෝගීන් දස දෙනාගේ කතාන්දරයෙනි. සුවපත් වූ දස දෙනාගෙන් නැවත හැරීවිත් "දෙවියන්වහන්සේට ගෞරව කරන්ට" (ලූක් 17:18) වූයේ එක් අයෙකු පමණි. දානියෙල්ගේ ප්රතිචාරය අපට සිහිකරවන්නේ ස්තූති ප්රශංසා කිරීමට පමණක් නොව දෙවියන්වහන්සේගේ චරිතාංගයන් හෙළි කිරීමත් වැදගත් වන බවයි. අප උන්වහන්සේට යාච්ඤා කරන අතරතුරදී අපගේ අවශ්යතාවය මත උන්වහන්සේ හොඳම දේ සිදුකරන බව අදහා ගතයුතු අතර ඒ අනුව උන්වහන්සේට නිතරම ප්රශංසා කරමින් ස්තූති කිරීමට අප බලාගත යුතුය.

`ගීතාවලිය 138 කියවන්න. ඔබගේ තත්වය කුමක් වූවත් දෙවියන්වහන්සේට ස්තුතිවන්ත වීමට ඔබට මෙම ස්තුති යාච්ඤාව උගන්වන්නේ කුමක්ද?`