---
title:  නොකැළැල් සහ ඥානවන්ත වූ
date:   08/01/2020
---

දානියෙල් සහ ඔහුගේ මිතුරන් රාජකීය සේවය සඳහා තෝරා ගනු ලැබුවේ ඔවුහු නෙබුකද්නේශර් රජු විසින් සඳහන් කරනු ලැබූ සියලු චරිතාංග හා සැසඳුණු බැවිනි. රජුගේ අණ පරිදි සේවකයින් “කැළැල් නැති” සහ “ශෝභමාන වූ” (දෘනියෙල් 1:4) විය යුතුය. ඉතා සිත්ගන්නා සුළු කාරණය වන්නේ පූජාවට ගන්නාවූ සහ ශුද්ධස්ථානයේ සේවය කරන්නාවූ තැනැත්තන්ද "නොකැළැල්'' විය යුතු වීමය (ලෙවී කථාව 22:17-25, ලෙවී කථාව 21:16-24) බබිලෝනිය රජතුමා තමාව ඉශ්රායෙල්ගේ දෙවියන්වහන්සේ හා සමාන ලෙස සැසඳූ බව ඔහු තම මාළිගයේ සේවකයින් තුළ එම සුදුසුකම්ම ඉල්ලා සිටීම තුළින් පෙනී යන්නේය. තවත් අතකින් මෙම සුදුසුකම් නොදැනුවත්වම පෙන්වා දෙන්නේ දානියෙල් සහ ඔහුගේ සගයින් බබිලෝනීය අධිරාජ්යයේ අභියෝගයන්ට මුහුණ දීමේදී ඔවුන් දෙවියන්වහන්සේ උදෙසා වූ ජීවමාන පූජාවන් ලෙස දිස් වූ බවයි.

`ගලාති 2:19,20, මතෙව් 16:24-26 සහ 2 කොරින්ති 4:17 කියවන්න. කොපමණ පරික්ෂාවන්ට මුහුණ දුන්නත් අපට ඇදහිලිවන්තව සිටිය හැක්කේ කෙසේද යන්න මෙම බයිබල් වැකි අපට පෙන්වා දෙන්නේ කුමක්ද?`

දෙවියන්වහන්සේ හෙබ්රෙව් තරුණයින් සතරදෙනාගේ ඇදහිල්ල ගෞරවයට පාත්ර කරන සේක. ඒ අනුව දින දසයේ පරීක්ෂාවේ කාලය අවසාන වනවිට ඔවුහු රාජභෝජනය ලද අනෙකුත් තරුණයින්ට වඩා බොහෝ නිරෝගීව සහ සෞඛ්ය සම්පන්නව සිටියහ. එසේම දෙවියන්වහන්සේ උන්වහන්සේගේ මෙහෙකරුවන් සතරදෙනාට සකල ශාස්ත්ර දැනුම් සහ ප්රඥාවන්තව බව ලබා දුන්සේක. ඒ අතරින් දෙවියන්වහන්සේ දානියෙල් "හට සියලු දර්ශනද ස්වප්නද සම්බන්ධ තේරුම ලබා දී තිබුණේය '' (දානියෙල් 1:17). මෙම දීමනාව දානියෙල්ගේ අනාගතවාක්යමය සේවාව තුළ ඉතා සුවිශේෂී භූමිකාවක් දරනු ඇත.

දෙවියන්වහන්සේ රජවාසල තුළ උන්වහන්සේගේ මෙහෙකරුවන්ගේ ඇදහිල්ල ගෞරවයට පත් කළාක් මෙන්ම වර්තමාන ලෝකයේ අභියෝගයන්ට මුහුණ දෙන්නාවූ අතරේදී උන්වහන්සේ අපට ප්රඥාව ලබා දෙන සේක. දානියෙල් සහ ඔහුගේ සගයින්ගේ අත්දැකීම තුළින් අපට ඉගෙන ගත හැක්කේ අපගේ සමාජයේ විනාශකාරී මූලිකාංගයන්ගෙන් කිළිටි නොවී සිටීමට සැබවින්ම අපට හැකියාව ඇති බවයි. එමෙන්ම අප උගත්තාවූ තවත් දෙයක් වන්නේ දෙවියන්වහන්සේට සේවය කිරීමේදී අපට සමාජයෙන් සහ සමාජිය සංස්කෘතික ජීවිතයන්ගෙන් ඈත්ව සිටීමට අවශ්ය නොවන බවයි. දානියෙල් සහ සගයින් මිථ්යාවන්ද බොරුව සහ අතපසුවීම්ද මධ්යයේ ජීවත් වූවා පමණක් නොව එම බොරුව, අතපසුවීම් සහ මිථ්යාවන් ගැන අධ්යාපනයද ලද්දෝය. එසේ වූවත් ඔවුන් ඇදහිලිවන්තව සිටියහ.

`අප ජීවත් වන්නේ කොතැනක වූවද, අපගේ විශ්වාසයන්ට පටහැනි සංස්කෘතික සහ සමාජීය බලපෑම් මධ්යයේ පීවත්වීමේ අභියෝගයට අප මුහුණ දෙන්නෙමු. ඔබගේ සංස්කෘතියෙහි ඇති සෘණාත්මක බලපෑම් මොනවාදැයි ඔබගේ සිතින්ම අසා බලන්න: මා කොපමණ හොඳින් ඒවා මඟහරීන්නේද?`