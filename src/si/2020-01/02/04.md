---
title:  ස්ථීර විසඳුමක්
date:   07/01/2020
---

`දානියෙල් 1:7-20 කියවන්න. මෙහිදි යම් කාරණා දෙකක් ක්රියාන්මක වන බව පෙනී යයි. එනම් දානියෙල්ගේ නිදහස් චින්තනය සහ දෙවියන්වහන්සේගේ නම මෙහි ගැබ්ව ඇති ඉතා වැදගත් ප්රතිපත්තිය හෝ මූලධර්මය කුමක්ද?`

මෙහි පෙනී යන පරිදි හෙබ්රෙව් වහලුන් සතර දෙනා තමාට හිමි වූ අලුත් නම්වලට විරුද්ධ වූයේ නැත. කෙසේවෙතත් ඒ පිළිබඳව ඔවුන්ට කළහැකි දෙයක් නොවීය. ඔවුන්ට කළ හැකි වූ එකම දෙය නම් එකිනෙකා අතර තම හෙබ්රෙව් නාමයන් භාවිතා කිරීමය, එසේ නමුත් රජුගේ භෝජනයෙන් පැමිණෙන ආහාර හා මුද්රකපානය පිළිබඳ කාරණයේදී එම ආහාරය ගැනීම හෝ පානය කිරීම ඔවුන් අත විය. ඒ අනුව මෙහිදී ඔවුන්ගේ නිදහස් චින්තනය ඉතා වැදගත් විය.

කෙසේවෙතත් වෙනත් එක් නිලධාරියෙකු හට ඔවුන්ගේ නම් වෙනස් කිරීමට හැකියාව ඇත්නම් ඔහුට ඔවුන්ගේ ආහාර ලැයිස්තුවද වෙනස් කිරීමේ හැකියාව තිබිය යුතුය. මෙහිදී මෙම සතර දෙනා රජුගේ ආහාර නොගැනීමට හේතු දෙකක් විය. 

පළමුව, රජුගේ භෝජනයෙහි අපවිත්ර මාංශ (ලෙවී කථාව 11) ඇතුළු විය හැකි වීම. දෙවනුව, එම භෝජනය ප්රථමයෙන්ම දේව රූපයන්ට ආහාර වශයෙන් පූජා කර ඉන් අනතුරුව රජුගේ භාවිතය සඳහා පිළියෙල කිරීමය. ඒ අනුව දානියෙල් පැහැදිලිවම, කිසිම උපායකින් හෝ රැවටීමකින් තොරව තමාගේ ඉල්ලීම ආගමික පසුබිමක් මත සිදුවූවක් බව පෙන්වා දෙමින් එම රජුගේ භොජනය තමාවත් තම මිතුරන්වත් අපවිත්ර කරනු ඇතැයි (දානියෙල් 1:8) පැවසීමේදී ඔහු ඉතා නිර්භීත අයෙකු වන්නේය.

දානියෙල් සහ බබිලෝනීය නිළධාරියා අතර වූ කතාබහ තුළ කරුණු කිහිපයක් ඉස්මතු වී දැක්වේ. පළමුව, නිළධාරියා පත්විය හැකි අපහසුතාවයන් පිළිබඳව දානියෙල් අවබෝධ කරගෙන සිටිබව දැකිය හැකිය. එබැවින් ඔහු පරීක්ෂණයක් යෝජනා කළේය. එම අහරින් ලැබෙන ප්රයෝජනය මෙන්ම ඒ පිළිබඳව එම නිළධාරියාගේ සැකසංකාවන් බිඳ දැමීමටත් දින දසයක් එම විකල්ප ආහාරය භාවිතයට ගැනීම අවස්ථාවක් විය. දෙවනුව, එවන් කාල පරාසයක් තුළ ලැබෙන්නාවූ ප්රතිඵලය ඉතා ධනාත්මක වනු ඇති බවට දානියෙල් තුළ වූ නිශ්චිතභාවය තුළින් පෙන්නුම් කෙරෙන්නේ දෙවියන්වහන්සේ තුළ ඔහුගේ ස්ථීර විශ්වාසය ඇති බවයි. තෙවනුව, එළවළු සහ වතුර මත පදනම් වූ නිර්මාංශමය ආහාර වේලක් තෝරාගැනීම දෙවියන්වහන්සේ පටන්ගැන්මේදී මනුෂ්යයා හට ලබාදුන් ආහාරය සිහි ගන්වයි. (උත්පත්ති 1:29) ඇතැම් විට දානියෙල්ගේ තෝරා ගැනීමට හේතුව වූයේද එය විය හැකිය. කෙසේවෙතත් දෙවියන්වහන්සේ විසින් අපට පටන්ගැන්මේදී ලබාදුන් ආහාර වේලට වඩා යහපත් තවත් දෙයක් වේද?

`දෙවියන්වහන්සේ හට උන්වහන්සේ ක්රියා කරන්නාවූ ආකාරයෙන් ක්රියා කිරීමට මාර්ගය විවෘත කරන්නාවූ දානියෙල්ගේ නිදහස් කැමැත්ත තුළ ඇති වැදගත්භාවය කුමක්ද? (දානියෙල් 1:39) අපගේ තෝරාගැනීම් වල ඇති වැදගත්බව ගැන අපට මින් ඉගෙන ගත හැක්කේ කුමක්ද? දෙවියන්වහන්සේ තුළ ඇති අපගේ ඇදහිල්ල අපගේ තෝරා ගැනීම් කෙරෙහි බලපාන්නේ කෙසේද?`