---
title:  මෙය මහත් වූ බබිලොනිය නොවේද?
date:   26/01/2020
---

`දානියෙල් 4:1-33 කියවන්න. රජුට සිදුවූයේ කුමක්දු? එසේ සිදුවූයේ ඇයි?`

දෙවියන්වහන්සේ නෙබුකද්නෙශර් රජුට දෙවන වරටත් සිහිනයක් ලබා දුන් සේක. මෙවර, රජුට සිහිනය අමතක නොවන්නේය. නැවතත් වරක් බබිලෝනිය ශාස්ත්රවන්තයින් එහි අර්ථය විසඳා දීමට අසමත් වූ බැවින් ඔහු එහි අර්ථය නිරූපණය කිරීම සඳහා දානියෙල්ව කැඳවූවේය. සිහිනයේ, රජු අහස උසට වැඩෙන්නාවූ වෘක්ෂයක් දුටුවේය. පසුව අහසින් බැස්සාවූ ස්වර්ගීය තැනැත්තෙකු මොරගැසුවේ එම වෘක්ෂය කපා දමන ලෙසය. එහි කඳ සහ මුල් පමණක් ඉතිරිව අහසේ පිනිවලින් තෙමෙන්නට හැර දමා තිබුණි. නමුත් මෙහිදී වඩාත්ම රජු කනස්සල්ලට පත්වූයේ සිහිනයෙහි එක් කොටසක් වන අහසින් බට තැනැත්තේ "ඔහුගේ සිත මනුෂ්ය සිතක් නොවන හැටියට වෙනස්වී, මෘග සිතක් ඔහුට ලැබී, එසේ ඔහු කාලවල් සතක් පසුකෙරේවා” (දානියෙල් 4:16) යනුවෙන් පැවසීමය. සිහිනයෙහි බැරෑරුම් බව හඳුනාගත් දානියෙල් ඉතා යටහත්ව පවසා සිටියේ එම සිහිනය රජුගේ සතුරන් කෙරෙහි වේවායි පතන බව දන්වමිනි. කෙසේ වෙතත් සිහිනයෙන් නිරූපණය කළාවූ අර්ථයට අවංක වෙමින් දානියෙල් රජුට පවසා සිටියේ එය රජු පිළිබඳව පමණක්ම වන බවයි.

`දානියෙල් 4:30 කෙරෙහි අවධානය යොමු කරන්න. ස්වාමින්වහන්සේ ඔහුට ලබා දුන් අනතුරු ඇඟවීම ඔහු සිහි තබා නොගන් බව පෙන්වන්නාවූ කුමනාකාර දෙයක් ඔහු මෙහිදි පවසා සිටීද?`

ඇතැම් විට උඩඟු බව අනතුරුදායක වන්නේ එය අප දෙවියන්වහන්සේ තුළ කොපමණ යැපෙන්නේද යන්න අපට සිහි නැති කරන්නාවූ නිසා විය හැකිය. එනම් අප එහි සිහි නැති කළ මොහොතේදීම අප ඉතා අනතුරුදැයී ආත්මික ස්ථානයක සිටිනු ඇත.

`ඔබගේ ජීවිතයේ ඔබ ළඟා කරගෙන ඇති සාර්ථකන්වයන් මොනවාද? උඩඟු නොවී ඒ තුළ ආඩම්බර වීමට ඔබට හැකිද? එසේ හැකිනම් ඒ කෙසේද?`