---
title:  අනාගතවක්තෘවරයාගේ අනතුරු ඇඟවීම
date:   27/01/2020
---

`දානියෙල්‌ 4:27 කියවන්න. අනතුරු ඇඟවීම හැරැණු විට දානියෙල්‌ විසින්‌ රජුට පවසා සිටියේ කුමක්‌ කිරීමටද? ඒ ඇයි? (හිතෝපදේශ 14:31 බලන්න)`

දානියෙල්‌ විසින්‌ සිහිනය විසඳා දෙනු ලැබීම හැරුණු විට නෙබුකද්නෙශර්‌ රජුට ඉන්‌ ගැළවීමටද මඟ පෙන්වා  දෙන්නේය. “එබැවින්‌ රජ්ජුරුවෙනි, මාගේ දැනමුතුකමට ප්‍රසන්නවී, ධර්මිෂ්ඨකම්‌ කිරීමෙන්‌ ඔබගේ පාපද දිළිඳුන්ට කරුණා කිරීමෙන්‌ ඔබගේ අපරාධද පහකළ මැනව. එසේ කිරීමෙන්‌ සමහරවිට ඔබගේ සාමාදානය පවතින්ට පුළුවනැයි කීවේය” (දානියෙල්‌ 4:27).

නෙබුකද්නෙශර්‌ රජු ඉතා විශිෂ්ට වූ ගොඩනැගිල්ලක්‌ බබිලෝනියෙහි පිහිටුවේය. උයන්‌, ඇළ මාර්ග සහ සියක්‌ වූ දේව ගෘහ මෙන්ම නානාවිධ වූ ගොඩනැගිලි ව්‍යාපෘති නගරය අතීත ලෝකයේ පුදුමයන්‌ අතරින්‌ එකක්‌ බවට පත්‌ කළේය. නමුත්‌ එවන්‌ වූ මහිමශ්‍රීයක්‌ සහ අලංකාරයක්‌ එක්තරා කොටසක්‌ තුළ පමණක්‌ වුවත්‌ එය ළඟාකරගෙන ඇත්තේ සූරා කෑ මිනිස්‌ ශ්‍රමය සහ දුප්පතාට නොසලකා හැරීම තුළිනි. තවදුරටත්‌ අධිරාජ්‍යයේ වස්තුව භාවිතා වූයේ රජුගේ ආශාවන්‌ තෘප්තියට පත්කිරීම උදෙසා සහ ඔහුගේ පිරිවර සතුටු කිරීම උදෙසාය. ඒ අනුව නෙබුකද්නෙශර්‌ රජුගේ උඩඟුකම ඔහුව දෙවියන්‌වහන්සේ හඳුනා ගැනීමෙන්‌ වළක්වනු පමණක්‌ නොව එහි ප්‍රතිඵලයක්‌ වශයෙන්‌ දිළින්දන්ගේ අවශ්‍යතා කෙරෙහි ඔහුගේ අවධානයද යොමු නොවීය. දෙවියන්වහන්සේගේ, දිළින්දන්‌ කෙරෙහි වන සැලකිල්ල පිළිබඳව සිතා බැලීමේදී දානියෙල්‌ විසින්‌ අනෙකුත්‌ බොහෝ පාපයන්‌ රජු තුළ තිබිය හැකි නමුත්‌ දිළින්දන්ව නොසලකා හැරීම පිළිබඳව පමණක්‌ පෙන්වා දීම පුදුමයට කරුණක්‌ නොවන්නේය.

නෙබුකද්නෙශර්‌ රජු ලද පණිවිඩය අලුත්‌ දෙයක්‌ නොවන්නේය. පරණ ගිවිසුමේ දෙවියන්වහන්සේගේ සෙනඟට අනාගතචක්තෘන්‌ නිතර සිහිකර දෙනු ලැබුවේ දුප්පතුන්ව තලා පෙලීමට එරෙහි වන ලෙසය. එසේය රජුව පිටුවහල්‌ කිරීමේ හේතූන්‌ අතරින්‌ ප්‍රධානම පාපය ලෙස පෙන්වාදෙනුයේ දුප්පතුන්ට නොසලකා හැරීමය. කෙසේ නමුත්‌ දිළින්දන්ට දීම ක්‍රිස්තියානි දයානුග්‍රහය ප්‍රකාශ කිරීමේ උච්චතම ස්වභාවය වන්නේය. අනෙක්‌ අතට දුප්පතුන්ව සූරාකෑම සහ ඔවුන්ව නොසලකා හැරීම දෙවියන්වහන්සේට විරුද්ධව නැඟී සිටීමක්‌ වන්නේය. අසරණයින්ට සේවය කිරීම තුළින්‌ දෙවියන්වහන්සේගේ හිමිකාරිත්වය අපි හඳුනා ගන්නෙමු. එනම්‌ අප මෙලොව හිමිකරුවන්‌ නොවන බවත්‌ දෙවියන්වහන්සේගේ ගබඩාකරුවන්‌ පමණක්ම වන බවත්ය.

අන්‍යයන්ට අප සතු දෙයින්‌ සේවය කිරීම තුළින්‌ අප අපගේ දෙවියන්වහන්සේට ගෞරව කරන්නාවූ අතර උන්වහන්සේගේ ස්වාමීත්වය ප්‍රකාශ කර සිටින්නෙමු. භෞතික හිමිකාරිත්වයන්හි වටිනාකම සහ ක්‍රියාකාරිත්වය තීරණය විය යුත්තේ දෙවියන්වහන්සේගේ ස්වාමිත්වය මතය. නෙබුකද්නෙශර්‌ රජුගේ බිඳ වැටීම සිදුවූයේ මෙහිදීය. අපද මෙවන්‌ කඩා වැටීමකට ලක්‌ විය හැකිය. එසේ කඩා වැටෙණු ඇත්තේ දෙවියන්වහන්සේ අපගේ සියලු සාර්ථකත්වයන්ගේ අධිපතියාණන්‌ වන බව හඳුනා නොගැනීමත්‌ එම වැටහීම දිළින්දන්ට උපකාර කිරීම තුළින්‌ ප්‍රකාශ නොකර සිටීමෙනුත්ය.