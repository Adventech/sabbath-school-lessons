---
title:  නිහතමානීවූත්‌ කෘතඥ පූර්වක වූත්...
date:   30/01/2020
---

`පසුතැවිලි වන්නාවූ රජු : “පොළොවේ සියලු වැසියෝ කිසිත් නොවන්නාක්‌ මෙන්‌ සලකනු ලබන්නෝය (දානියෙල්‌ 4:35) යනුවෙන්‌ ප්‍රකාශ කළේය. මෙම සන්දර්භය තුළ ඔහු හුවා දක්වන්නාවූ වැදගන්‌ කාරණය කුමක්ද?`

නෙබුකද්නෙශර්‌ රජු ඉතා අවංකව සැබෑවූ දෙවියන්වහන්සේ අදහා ගත්‌ බව අප දැනගන්නේ කෙසේද? ඉතා වැදගත්‌ සාක්ෂියක්‌ නෙබුකද්නෙශර්‌ රජු විසින්ම ලියන ලද ලිපියක්‌ දානියෙල්‌ 4හි ඇතුළත්‌ වන බව පෙන්නුම්‌ කරන අයුරු අපට සම්බ වේ. එසේය, මෙම පරිච්ඡේදයේ එන වැඩි කොටසක්‌ රජු විසින්‌ තම මහත්‌ වූ රාජ්‍යයට බෙදා හරින ලද ලිපියක්‌ උපුටා ගැනීමක්‌ බව පෙනී යන්නේය. එම ලිපිය තුළ රජු ඔහුගේ උඩඟුකමත්‌ උමතුවත්‌ පිළිබඳව පවසන අතර දෙවියන්‌වහන්සේ ඔහුගේ ජීවිතයේ මැදහත්කාරකම්‌ කළ බවත්‌ ඔහු පිළිගන්නේය. අතීත රාජ්‍යයන්හි ඇතැමෙකු තමා පිළිබඳව යම්‌ නින්දා සහගත දෙයක්‌ ලියන ලද්දේ ඉතා කලාතුරකිනි. අප දන්නා පරිදි සියලු ඵෙතිහාසික ලිපි ලියා ඇත්තේ රජුට ප්‍රශංසා අත්කර දීම උදෙසාය. ඒ අනුව මෙවැනි ලිපියක්‌, එනම්‌ රජු තම උඩඟුකමත්‌ මෘගාකාරවූ හැසිරීමත්‌ පිළිගන්නා ලියැවිල්ලත්‌ වඩාත්‌ අවංකවූ වචනයත්‌ හෙළි කරන්නේය, තවදුරටත්‌ තම අත්දාකීම්‌ හෙළි කරමින්‌ සහ දෙවියන්වහන්සේගේ ආධිපත්‍යය ඉතා යටහත්ව පිළිගැනීමත්‌ තුළ රජු දේව සේවකයෙකු මෙන්‌ ක්‍රියා කරන්නේය. ඔහුට තව තවත්‌ තම අත්දැකීම බෙදා නොගෙන සිටිය නොහැකිය. තවදුරටත්‌ සැබෑ වූ දෙවියන්වහන්සේගෙන්‌ උගත්‌ දෙය සඟවා ගත නොහැකිය. මෙහිදී අප දුටු දෙය නම්‌ රජු තම ප්‍රශංසාව සහ යාච්ඤාව තුළ අත්දැකීමේ යථාර්ථය හෙළි දක්වන්නේය (දානියෙල්‌ 4:34-37).

මේ වන විට රජු මනුෂ්‍ය බලයෙහි සීමාවන්‌ හඳුනාගෙන සිටි අතර ඔහු වෙනස්‌ අගයන්‌ සමූහයක්‌ වැළඳගෙන තිබුණි. ඉතා ගැඹුරු වූ ස්තූති දීමේ යාච්ඤාවකින්‌ රජු දානියෙල්ගේ දෙවියන්වහන්සේව වර්ණනා කරන්නාවූ අතර “පොළොවේ සියලු වැසියෝ කිසිත්‌ නොවන්නාක්‌ මෙන්‌ සලකනු ලබන්නෝය” යයි පිළිගත්තේය (දානියෙල්‌ 4:35), එසේ පැවසුවේ, මනුෂ්‍යයන්ට තමාවම වර්ණනා කරගැනීමට කිසිදු, හේතුවක්‌ නැති බව පෙන්වා දීමටය. ඒ අනුව, දානියෙල්‌ පොතෙහි නෙබුකද්නෙශර්‌ රජු පිළිබඳව වන අවසාන බිඳ පෙන්වනු ලබන්නේ ඉතා නිහතමානී සහ කෘතඥයශීලී වූ අයෙකි. දෙවියන්වහන්සේගේ ප්‍රශංසා ගී ගයන්නාවූ සහ උඩඟුකමට එරෙහිව අපට අනතුරු හඟවන්නාවූ රජ කෙනෙකි.

එසේය, වර්තමානයෙදීද දෙවියන්වහන්සේ ජීවිත වෙනස්‌ කරන්නාවූ සේක. මනුෂ්‍යයා කොපමණ උඩඟු වුවද පාපකාරී වුවද දෙවියන්වහන්සේ තුළ ඇති කරුණාව සහ බලය කලහකාරී වූ පාපකාරීන්‌ ස්වර්ගීය දෙවියන්වහන්සේගේ දරුවන්‌ බවට පත්කිරීමට තරම්‌ මහත්‌ වන්නේය.

`පිලිප්පි 2:1-11 කියවන්න. අපගේ ජීවිත වලින්‌ උඩඟුකම මුලිනුපුටා දැමීමට හැකි කුමන දෙයක්‌ මෙහිදි අපට ලැබෙන්නේද?`