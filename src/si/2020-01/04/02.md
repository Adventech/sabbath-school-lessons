---
title:  රන් පිළිමය
date:   19/01/2020
---

`දානියෙල් 3:1-7 කියවන්න. මෙම පිළිමය ගොඩනැඟීම දානියෙල්ව දිරීමත් කරන්නේ කුමක් විය හැකිද?`

සිහිනය සහ රූපය ගොඩනැගීම අතර යම් කාල පරාසයක් ඇත්තේය. කෙසේවෙතත් මෙහිදී පෙනී යන්නේ රජුට එම සිහිනය අමතක කළ නොහැකි බවත් බබිලෝනිය අනෙකුත් රාජ්යයන් වලින් ප්රතිස්ථාපනය වීම සඳහා විනාශයට පත්වන බවත් ඔහුට අමතක කළ නොහැකි විය. හිස පමණක් රනින් නිමව තිබීමෙන් තෘප්තිමත් නොවූ රජුට රනින් සම්පූර්ණයෙන්ම නිමවූ රූපයකින් නියෝජනය වීමට අවශ්ය විය. එසේ වූයේ ඔහුගේ රාජ්යය ඉතිහාසය පුරාවට දිවයන බව ඔහුගේ යටත් වැසියන්ට පෙන්වා දීමටය.

මෙවන් වූ උඩඟු මානසිකත්වය අපට සිහිගන්වන්නේ බාබෙල් කොත ගොඬඩනැඟූවන්වය. ඔවුහු ඔවුන්ගේ අහංකාරත්වය මත දෙවියන්වහන්සේට අභියෝග කිරීමට උත්සාහ කළහ. මෙහිදී ඊට වඩා අඩු උඩඟු කමක් නෙබුකද්නේශර් රජු තුළ නොවන්නේය. බබිලෝනියේ පාලකයා වශයෙන් ඉතා සාර්ථකව සිටියේය. එබැවින් තම රාජ්යය ක්රමයෙන් පහව යනු ඇතැයි යන අදහස ඇතිව ජීවත්වීමට ඔහුට නොහැකි විය. ඒ අනුව ඔහු තමාවම මහිමයට පත්කර ගැනීමේ උත්සාහයක නිරත විය. ඔහු තමාගේ බලය හුවා දක්වන්නාවූ රූපයක් ගොඩ නැඟූ අතර ඊට තම යටත්වැසියන්ගේ පක්ෂපාතීත්වය බලාපොරොත්තු විය. මෙහිදී මෙම රූපය ගොඩ නැඟීම සිදුවූයේ යම් දෙවි කෙනෙකු සඳහාද නැත්නම් රජු නියෝජනය කිරීමටද යන්න නොපැහැදිලිය. සැමවිටම අප සිහි තබාගත යුතු කරැණක් වන්නේ අතීත කාලයේදී දේශපාලනය සහ ආගම වෙන් කරන, සලකුණක් තිබුණේ නම්, එය සැමවිටම බොඳවී ගිය දෙයක් විය.

සැබෑ වූ දෙවියන්වහන්සේ සමඟ එක්වීමට නෙබුකද්නේශර් රජුට අවස්ථා දෙකකදී හැකියාව ලැබුණි. පළමුව ඔහු තරුණ හෙබ්රෙව්වරුන් පරීක්ෂා කිරීමේදී ඔවුන් බබිලෝනියේ අනෙකුත් ශාස්ත්රවන්තයින්ට වඩා දස ගුණයකින් ප්රඥාවෙන් වැඩි බව දුටුවේය. අනතුරුව, අනෙකුත් සියලු ශාස්ත්රකරුවන් රජුට ඔහුගේ සිහිනය සිහිකරවා දීමට නොහැකි වුවද දානියෙල් ඔහුට ඔහුගේ මනසෙහි සිතුවිලි, සිහිනය සහ එහි අර්ථය යන සියල්ල වාර්තා කළේය. අවසානයෙදී රජතුමා දානියෙල්ගේ දෙවියන්වහන්සේගේ දිව්යමය බව වටහා ගත්තේය. නමුත් පුදුමයකට මෙන් ඉහත කී දේව ධර්ම පාඩම් නෙබුකද්නේශර් රජු රූප වන්දනයට හැරී යාම වළක්වාලීමට නොහැකි විය. ඒ කුමක් නිසාද? බොහෝ විට එයට හේතුව අහංකාර බවය. පව්කාර මනුෂ්යයා ඔවුන්ගේ බුද්ධිමය සහ ද්රව්යමය අත් කරගැනීම් විනාශයට පත්වන බව සහ නොපෙනී යන බව පිළිගැනීමට අකමැත්ත පළ කරන්නෝය. අපද ඇතැම් අවස්ථාවලදී “නෙබුකද්නේශර්” ලෙස හැසිරෙනු ඇත්තේ අපගේ සාර්ථකත්වයන් කෙරෙහි අවධානය යොමු කරමින් සදාකාලය ඉදිරියේ ඒ සියල්ල කොතරම් අර්ථ විරහිතද යන්න අමතක කර දැමීමෙන්ය.

`නොවැටී සිටීමට අපට ඉගෙන ගන හැක්කේ කෙසේද? ඉතා සියුම් ලෙස නෙබුකද්නේසරි මෙන් උගුලට හසුවිය හැක්කේ කෙසේද?`