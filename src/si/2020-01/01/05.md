---
title:  දෙවියන්වහන්සේගේ කාල පරිමාණය
date:   01/01/2020
---

අප දානියෙල්‌ පොත අධ්‍යයනය කිරීමේදී සිහිතබා ගතයුතු එක්‌ සංකල්පයක්‌ වන්නේ අවසාන කාල අනාගතවාක්‍ය කෙරෙහි වන ඉතිහාසාත්මක එළැඹුම වේ. මෙය ඉතිහාසවේදය ලෙසද දැක්විය හැකිය. වඩාත්‌ හොඳින්‌ මෙය අවබෝධ කරගැනීම පුර්වවාදය මෙන්ම අනාගතවාදය සහ විඥානවාදයට එරෙහිව පැන නැඟී ඇති අදහස්‌ සමඟ එය සංසන්දනය කරබැලීම උපකාරී වනු ඇත.

පූර්වවාදය නිරූපණය කරන්නේ දානියෙල්හි ප්‍රකාශ වී ඇති අනාවැකිමය සිදුවීම්‌ දැනට ඉතිහාසයේ සිදුව ඇති අයුරුය. එහෙත්‌ අනාගතවාදය තර්ක කරනුයේ එම සිදුවීම්ම තවමත්‌ පැමිණීමට තිබෙන බවයි.

විඥානවාදය මීට වඩාත්‌ වෙනස්ව පෙන්වා දෙන්නේ මෙම අවසාන කාල අනාවැකි යනු සාමාන්‍ය ආත්මික සත්‍යතාවන්හි සංකේත මිස නිශ්චිත ඵෙතිහාසික සිදුවීම්‌ පිළිබඳව නොවන බවයි.

ඉතිහාසවාදය තවත්‌ වෙනස්‌ ලෙසකින්‌ ඉඳිරිපත්‌ කරනුයේ අවසාන කාල අනාගතවාක්‍ය තුළ දෙවියන්වහන්සේ විසින්‌ බිඳිය නොහැකි ඵෙතිහාසික සිදුවීම්‌ පෙළක්‌ එම අනාගතවක්තෘගේ කාලයේ සිට අවසාන කාලය දක්වා එළිදරව්‌ කර ඇති අයුරුය. අප දානියෙල්‌ පොත හැදෑරීමේදී එහි ඇති සෑම ප්‍රධාන අනාගතවාක්‍යයක්ම (දානියෙල්‌ 2, 7, 8, 11) මෙම ඵෙතිහාසික රාමුව තුළ වෙනස්‌ දැක්මක් හා අලුත්‌ තොරතුරු ඇතුව නැවත නැවතත්‌ ඉදිරිපත්‌ වන අයුරු අපට දැකීමට හැකිවනු ඇත. අපගේ ඇඩ්වෙන්ටිස්ට්‌ පුරෝගාමීන්‌, එලන්‌ ජී වයිට්ද ඇතුළුව දානියෙල්‌ සහ එළිදරව් හි ඇතුළත්‌ බයිබලීය අනාවැකි අවබෝධ කරගන්නා ලද්දේ ඉතිහාසාත්මක දර්ශනයක්‌ තුළිනි.

`ගණන්‌ කථාව 14:34 සහ එසකියෙල්‌ 4:5,6 කියවන්න. අනාගනවාක්‍යමය භාෂාව තුළ “දවසක්‌” යන චචනය සාමාන්‍යයෙන්‌ නියෝජනය කරන්නේ කුමක්ද?`

අප දානියෙල්‌ අධ්‍යයනය කිරීමේදී හොඳින්‌ සිහිතබා ගතයුතු කරුණක්‌ වන්නේ අනාගතවාක්‍යමය කාලය මනිනු ලබන්නේ දිනකට-වසරක්‌ යන මූලධර්මයෙහි සිටිමින්‌ බවයි, එනම්‌ අනාගතවාක්‍යයන්හි එක්‌ දිනයක්‌ එක්‌ සැබෑ අතීත වර්ෂයක්‌ හා සමාන වන බවයි. ඒ අනුව උදාහරණයක්‌ වශයෙන්‌, රෑ දාවල්‌ 2,300 (දානියෙල්‌ 8:14) ලෙස සැලකෙන බව වේ. එසේම සති 70 අවබෝධ කරගත යුත්තේ වර්ෂ 490ක්‌ ලෙසය (දානියෙල්‌ 9:24-27).

මෙම කාල පරිමාණය නිවැරදි බව ඇතැම්‌ පැහැදිලි හේතු කරණකොටගෙන පෙනී යන්නේය :

1. දර්ශනයන්‌ සංකේතාත්මක විය යුතුය.
2. මෙහි අර්ථ කථනය වචන දර්ශනයන්ගේ ඇතුළත්‌ සිදුවීම්‌ දිගහැරිම ඉතා දිගුකාල පරාසයක්‌ තුළ සිදුවීම, ඇතැම්‌ අවස්ථාවලදී එය “අවසන්‌ කාලය” දක්වාම වේ. මෙම අනාවැකි හා සම්බන්ධ කාල පරාසයන්‌ අර්ථ නිරූපණය විය යුත්තේ එකිනෙකට අනුකූලව වේ.
3. දිනකට-වසරක්‌ මූලධර්මය දානියෙල්‌ පොත තහවුරු කරන්නේය. ඉතා පැහැදිලි නිදසුනක්‌ සති 70 අනාවැකියෙහි ඇතුළත්‌ වේ. එය අර්තක්ෂස්තා රජුගේ කාලයේ පටන්‌ මෙසියස්වහන්සේ ලෙස යේසුස්වහන්සේගේ පැමිණිම දක්වා ඇදී යයි. මේ අනුව වඩාත්‌ නිවැරදි සහ පැහැදිලියැයි හැඟී යන්නාවූ ක්‍රමය ලෙස දානියෙල්‌ පොතෙහි සඳහන්‌ අනාගතවාක්‍යමය කාලයන්‌ අර්ථ නිරූපණය කිරීමට යොදා ගත හැකි මූලධර්මය වන්නේ දිනකට-වසරක්‌ වේ.

`මෙම ඇතැම්‌ කාලය හා සම්බන්ධ අනාවැකි වසර සියගණන්‌ හා දහස්‌ ගණන්‌ පුරා පැතිරී යයි. මෙය “ඉවසීම” ගැන අපට උගන්වන්නේ කුමක්ද?`