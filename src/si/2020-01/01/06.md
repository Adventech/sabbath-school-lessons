---
title:  දානියෙල්‌ හා කාලීන අදාළත්වය
date:   02/01/2020
---

වර්ෂ 2,500කට පෙර ලියැවුණද, දානියෙල්‌ පොත 21වැනි සියවසේදී ද දෙවියන්වහන්සේගේ සෙනඟට බොහෝ ලෙස අදාළ වන්නේය. අපට අදාළ විය හැකි කාරණා තුනක්‌ සටහන්‌ කිරීමට පුළුවනි.

දෙවියන්වහන්සේ අපගේ ජීවිත මත ආධිපත්‍යය ලෙස නැඟී සිටින්නාවූ සේක. සියල්ල නිවැරදි ලෙස සිදුනොවූ විට වූවද දෙවියන්වහන්සේ ආධිපත්‍යය නඟා සිටුවමින්‌ උන්වහන්සේ දරුවන්‌ උදෙසා හොඳම දේ සපයා දෙන්නේ මනුෂ්‍යයා තමාගේ කැමැත්ත පරිදි කරන්නාවූ සියලු ක්‍රියාවන්‌ අතරමැදිනි. බබිලෝනියෙහි දානියෙල්ගේ අත්දැකීම, මිසරයේ යෝසෙප්ගේ සහ පර්සියාවේ එස්තර්‌ හා සමාන වේ. මෙම තරුණයින්‌ තිදෙනාම විදේශීය රටක වහලුන්ව සිටියෝය. ඔවුන්‌ අන්‍ය ආගමික ජාතීන්ගේ බලය හමුවේ පීඩාවට හා වෙහෙසට පත්ව සිටියෝය. සාමාන්‍යයෙන්‌ එදෙස බලන්නෙකුට ඔවුන්ව දුර්වල හා දෙවියන්වහන්සේ විසින්‌ අත්හැර දමනු ලැබුවාවූ අයවලුන්‌ මෙන්‌ පෙනෙනු ඇත. කෙසේවෙතත්‌ දෙවියන්වහන්සේ ඔවුන්ව ශක්තිමත්‌ කළ අතර උන්වහන්සේ ඔවුන්ව ඉතා බලවත්‌ මාර්ග ඔස්සේ පාවිච්චි කළසේක. අප පීඩා, කරදර, වේදනා විඳීම්‌ හා එදිරිවාදිකම්‌ වලට මුහුණ දෙන විට අපට හැරී බැලිය හැක්කේ දෙවියන්වහන්සේ දානියෙල්‌, යෝසෙප්‌ සහ එස්තර්‌ උදෙසා කළ දේවල්ය. අපට ස්වාමීන්වහන්සේ අපගේ ස්වාමීන්වහන්සේව දිගින්‌ දිගටම සිටින බවත්‌ උන්වහන්සේ අපගේ පීඩා හා කරදර මැද අපව අත්නොහරින බවත්‌ සහතික කළ හැකිය.

ඉතිහාසය නම්‌ සිදුවීම්‌ පෙළ දෙවියන්වහන්සේ විසින්‌ හසුරැවන සේක. ඇතැම්‌ අවස්ථාවලදී අප ඉලක්කයක්‌ නොමැතිව පාපයෙන්‌ හා ප්‍රචණ්ඩත්වයෙන්‌ පිරි ලෝකය ගැන කරදරයට හා වියවුලට පත්වන්නෙමු නමුත්‌ දානියෙල්හි එන පණිවිඩය නම්‌ දෙවියන්වහන්සේ සියල්ල පාලනය කරන බවයි. දානියෙල්‌ පොතෙහි ඇති සියලුම පරිච්ඡේදයන්‌ තුළ ඉතා තරයේම හෙළි දක්වෙන්නේ ඉතිහාසයේ ගලායාම උන්වහන්සේ විසින්‌ හසුරුවන බවයි. එලන්‌ ජී වයිට්‌ පවසන්නාවූ පරිදි “මනුෂ්‍ය ඉතිහාසයේ පුරාවෘත්තයන්‌ අනුව ජාතීන්ගේ වර්ධනය, අධිරාජ්‍යයන්ගේ නැඟීම සහ වැටීම මනුෂ්‍යයාගේ කැමැත්ත සහ දක්‍ෂතාවය මත යැපෙන්නාවූ බව පෙනී යන්නේය. එසේම නොයෙක්‌ සිදුවීම්‌ බොහෝ දුරකට හැඩගැසී ඇත්තේ ඔහුගේ බලය, අභිප්‍රාය හෝ ඉබේම සිදුවන්නාවූ දේ මත තීරණය වෙමින්‌ බවද පෙනෙන්නේය. නමුත්‌ දෙවියන්වහන්සේගේ වචනය තුළ එම තිරය විවර වන්නාවූ අතර බලව, පිටුපසින්‌ ඉහලින්‌ සහ මනුෂ්‍යයාගේ ඇළුම්‌ වීම්‌ තුළවන සියලු ක්‍රියා හා ප්‍රතික්‍රියා අතරින්‌ සහ සියලු බලයන්‌ හා ආශාවන්‌ අතරින්‌ සියල්ලෙහිම කරුණාබරිතවූ තැනැන්වහන්සේගේ ප්‍රයෝජනයන්‌ උන්වහන්සේගේ කැමැත්ත මත වන උපදේශයන්‌ අනුව ඉතා ඉවසීමෙන්‌ යුතුව ක්‍රියාත්මක වන්නෝය.” Education, p. 173.

දෙවියන්වහන්සේ තම අවසාන කාලයේ සෙනඟට ආදර්ශයක් ලබා දෙන සේක. බයිබලයේ එම වචනයට වඩා වෙනස්ම ලෞකික දර්ශනයක්‌ තුළ ජීවත්වන සමාජයක ජීවත්වීම සඳහා අපට ආදර්ශයක්‌ ලෙස දානියෙල්‌ සහ ඔහුගේ සගයන්‌ දායක වන්නෝය. බබිලෝනිය ක්‍රමයන්‌ සමඟ මුසු වී තම ඇඳහිල්ල පරදුවට තැබීමට සහ ඔවුන්ව පීඩාවට පත්කරමින්‌ ස්වාමීන්වහන්සේ කෙරෙහි වූ ඔවුන්ගේ කැපවීම හෙළා දැකීමට උදාවූ සෑම අවස්ථාවකදීම ඔවුන්‌ දෙවියන්වහන්සේගේ වචනයට විශ්වාසවන්තව සිටියහ. ඔවුන්ගේ ඇදහිලිවන්ත බව සහ ස්වාමීන්වහන්සේ කෙරෙහි වූ පූර්ණ කැපවීම තුළ වූ ඔවුන්ගේ අත්දැකීම්‌ අද දිනයේ එදිරිවාදිකම්‌ සහ ශුභාරංචියේ නාමයෙන්‌ කෙරෙන පීඩාවන්ට මුහුණ දෙන්නාවූ අපව ධෛර්යමත්‌ කරන්නෝය. ඒ සමඟම දානියෙල්‌ අපට පෙන්වා දෙන්නේ තම රජයට සහ සමාජයට දායකත්වය ලබා දෙන අතරතුරදී ද ස්වාමීන්වහන්සේට දිගින්‌ දිගටම විශ්වාසීව සිටීමට හැකි බවයි.

`දානියෙල්‌ 9:23, දානියෙල්‌ 10:11,12 සහ මතෙව් 10:29-31 කියවන්න. අපගේ පුද්ගලික ප්‍රශ්න හා ගැටළු කෙරෙහි දෙවියන්වහන්සේගේ අවධානය කෙසේවේදැයි මෙම බයිබල්‌ පද අපට පෙන්වා දෙන්නේද?`