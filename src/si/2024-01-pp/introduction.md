### මෙම බයිබල් පාඩම් මාලාව භාවිතා කරන්නේ කෙසේද?

කථාන්තර ඇතුළුව මෙම පාඩම් මගින් මීට පෙර සතියේදී සබත් පාසැලේදී බයිබලයෙන් උගත් දේවල් මතක් කර දෙනු ලැබේ. ඔබ උගත් දේවල් ජීවිතයට අදාළ කරගන්නා ක්‍රමය පිළිබඳ අදහස් ඒවායෙහි අඩංගු වේ. අනෙක් අදහස් මගින් ඔබට යාච්ඤාව තුළින් දෙවිඳුන් සමඟ සම්බන්ධතා පවත්වන අයුරුත්, බයිබලය කියවීම සහ එම කියෙවූ දේවල් ඔබ තුළින් පිළිබිඹු කිරීමට උපකාර කරනු ලැබේ. ඔබ යේසුස් වහන්සේ සමඟ පෞද්ගලික සම්බන්ධතාවයක් ගොඩ නගා ගත යුත්තේ ඒ ආකාරයෙනි.

මෙම පාඩම් සහ කථාන්තර පාසැලක පාඩම් මෙන් විභාග පරීක්ෂණයකට පෙර පාඩම් කරන්නාවූ ආකාරයේ නොවේ. ඇත්ත වශයෙන්ම සබත් පැසැල් පාඩමේ විශාල කොටසක් කළ යුත්තේ බයිබලයෙන් සහ සබත් පාසැලේ ගුරුවරයා සමඟ පවත්වන්නාවූ සාකච්ඡාවන් මගිනි.

සමහර විට සබත් පාඩම අධ්‍යයනය කරන්නාවූ සබත් පංතියක් ඔබට නැතිවා විය හැකිය. සමහර විට සබත් පංතියට යාමට පෙර සබත් පාඩම දැනගැනීමට ඔබ ප්‍රිය කරනවා විය හැකිය. එය එසේ නම පාඩමෙහි මුලින් දී ඇති බයිබල් පාඨ කියවන්න. නැතිනම් සිකුරාදා රාත්‍රී නමස්කාරයේදී වැඩිහිටියෙකු සමඟ කියවන්න. ඔබ කියවන විටදී ප්‍රශ්න කිහිපයක්ද පැන නගිනු ඇත. ඒවා පොතක ලියා සබත් උදෑසනදී ඔබගේ සබත් පාසැලේ ගුරුවරයාව පුදුමයට පත් කරවන්න.

බොහෝ වැදගත් වන්නේ දිනපතා කියවීම, යාච්ඤා කිරීම සහ යේසුස් වහන්සේ තුළ පිළිබිඹු වීමයි. ඔබගේ අධ්‍යයනය සත්‍ය ජීවිතයේදී කරන්නාවූ දේවල් වලදී පිළිබිඹු කිරීමට උන්වහන්සේගෙන් ඉල්ලන්න.

ඔබට ශක්තිමත්, වර්ධනය වන්නාවූ කිතුනුවෙක් වීමට උපකාර කරන්නේ ඔබගේ දැනුම නොව ඔබ ඒවා හදවතට අදාළ කරගත් ප්‍රමාණය අනුවය.

දෙවිඳුන්ගේ කරුණාව අත් හදා බැලීමට ශුභ අත්දැකීම් ඔබට ලැබේවා!

#### මෙම බයිබල් පාඩම් මාලාවෙහි අඩංගු කරුණු ....

- දෙවියන් වහන්සේගේ ප්‍රේමය මගින්, අපව ප්‍රශංසාවෙන් සහ නමස්කාරයෙන් උන්වහන්සේට ප්‍රතිචාරය දැක්වීමට දිරිමත් කිරීම මහිමයයි.
- මහිමය යනු අප එකිනෙකාට ප්‍රේමයෙන් සහ ගෞරවයෙන් සැලකීම සඳහා දේව ප්‍රේමය මගින් ලබා දෙන්නාවූ ඥානය සහ ශක්තියයි. ඒ උන්වහන්සේ අපට සලකන්නාවූ ආකාරයයි.
- එබැවින් දේව මහිමය පිළිබඳ මහඟු අදහස් පාඩම් මාලාවට අපි ඔබව සාදරයෙන් පිළිගනිමු. දේව මහිමය යනු බලයයි. එය සීමාරහිත, ස්ථිරවූ සදාකාලික බලවේගයකි. එමගින් අපව සොයාවිත්, උන්වහන්සේ තුළ සම්පූර්ණවූත් ඉතා අලංකාර වූත් ජීවිතයක් ගත කිරීමට අවශ්‍ය දේවල් වලින් අපව පුරවනු ඇත.

**මහිමය**

දෙවියන් වහන්සේම අප වෙනුවෙන් පූජා වන සේක. (1-4 දක්වා පාඩම්)

- දෙවියන් වහන්සේ අප මෙන් පත්වන සේක.
- උන්වහන්සේ අපගේ චැම්පියන් වන අතර අපට ජය ලබාදෙන සේක.
- අපගේ හදවත් දිනා ගැනීමට උත්සාහ ගැනීමේදී උන්වහන්සේ පසු නොබසින

**නමස්කාරය**

අපි මහත් වූ දේව ප්‍රේමයට ප්‍රතිචාරය දක්වමු. (5-8 දක්වා පාඩම්)

- දේවස්ථානයේදී අපි ගෞරවය දක්වමු.
- අපගේ නමස්කාරයේ මධ්‍යස්ථානය හැටියට දෙවිඳුන්ට සලකමු.
- අපි නමස්කාරයේදී ක්‍රියාශීලීවෙමු.
- අපි කොහේ සිටියත්, ආත්මයෙන් යුක්තව දෙවිඳූන්ට නමස්කාර කිරීමට පුරුදු වෙමු.

**සමාජය**

අපි එකිනෙකාට ගෞරවයෙන් සලකමු. (9-12 පාඩම්)

- ඔවුන් අපට කුමන ආකාරයෙන් සැලකුවත් අපි ඔවුන්ට ගෞරවය දක්වමු. ඔවුන් කෙරෙහි සැලකිලිමත් වෙමු.
- අපි එකිනෙකාට සාධාරණ ලෙසත්, අවංකවත් සලකමු.
- අපි එකිනෙකාගේ අයුතු ප්‍රයෝජන බලාපොරොත්තු නොවෙමු.

**ක්‍රියාවෙන් මහිමය**: (කමාව භාරගැනීම. 13 පාඩම)

- අපි අපටම සහ අන් අයට සමාව දීමට උගනිමු.