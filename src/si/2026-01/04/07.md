---
title:  වැඩිදුර අධ්‍යයනය සඳහා
date:   23/01/2026
---

“පරම්පරාවෙන් පරම්පරාවට, මානව හදවත් තුළින් ගලා ආ සියළු දෙමාපියන්ගේ ප්‍රේමය පිළිබඳව සැලකූවිටදී, එමෙන්ම මනුෂ්‍යයන් තුළින් හටගත්තාවූ මුදු මොළොක් බවත් සැලකිල්ලට ගත්විට, දෙවියන්වහන්සේගේ අසීමිතවූද කිසිදිනක ක්ෂය වී හමාර නොවන්නාවූද, සාගරයක් බඳු සීමා මායිම් නොමැති දේව ප්‍රේමය හා සමග මානව ප්‍රේමය සංසන්දනය කළ විට පෙනී යන්නේ, මානව ප්‍රේමය කුඩා දොළ පාරක් ලෙසය. කිසි දිවකින් ඒ බව පැවසීමට නුපුළුවන. පෑනකින් එය පිළිබිඹු කිරීමටද නොහැක. ඔබ විසින් ඔබේ ජීවිතයේ සෑම දිනකම ඒ පිළිබඳව මෙනෙහි කරනවා ඇත. එය හොඳින් අවබෝධ කරගනු පිණිස මහත් උනන්දුවෙන් ශුද්ධ ලියවිල්ල සොයනවා ඇත. ස්වර්ගයේ වැඩසිටින පියාණන්ගේ ප්‍රේමය සහ කරුණාව අවබෝධ කරගන්නා පිණිස, ඔබ විසින් දෙවියන්වහන්සේ ඔබට දී ඇති සෑම බලයක්ම මෙන්ම සෑම හැකියාවක්ම කැඳවනවා ඇත. එනමුත් ඈත එපිට අනන්තය ඇත. ඔබ විසින් ප්‍රේමය පිළිබඳව යුග ගණනාවක් මුළුල්ලේ හදාරනු ඇත. එනමුත්, ලෝකය උදෙසා දෙවියන්වහන්සේගේ පුත්‍රයාණන් මරණයට පත්වීම පිණිස දෙන තරම් වන්නාවූ දෙවියන්වහන්සේගේ ප්‍රේමයේ දිග, පළලවත්, ගැඹුර හෝ උසවත් ඔබට සම්පූර්ණයෙන් අවබෝධ කරගැනීමට නුපුළුවන් වනු ඇත. එය සම්පූර්ණයෙන් එළිදරව් කිරීමට සදාකාලයට වුවද නොහැක. එනමුත්, අප විසින් බයිබලය හදාරමින්, යේසුස්වහන්සේගේ ජීවිතය පිළිබඳව මෙන්ම ගැළවීමේ සැලැස්ම පිළිබඳව මෙනෙහි කරන්නේ නම්, මෙම වැදගත් තේමාවන් හොඳින් අවබෝධ වනු පිණිස, අපේ මනස වඩ වඩාත් විවෘත වනු ඇත.” —Ellen G. White, Testimonies for the Church, vol. 5, p. 740.

මෝසෙස් යේසුස්වහන්සේගේ පාසැලේ පුහුණු වූවා මෙන්, අපටද පුහුණුවක් ලැබෙන්නේ නම්, අප ඉගෙනගන්නේ මොනවාද? අප උඩඟු වන්නට හදනවාද? අප පිළිබඳව අධි තක්සේරුවක සිටිනවාද? ඇත්තවශයෙන් එසේ නොවේ. අප මෙම පාසැලේ සිට අධ්‍යාපනය හදාරන තරමට, අප මනසේ නිහතමානිත්වයෙන් සහ යටහත් පහත් කමින් වඩ වඩාත් වර්ධනය වන්නෙමු. දැනගත යුතු සියල්ල මම දන්නවා වැනි ආකල්ප තිබීම නුසුදුසුය. අප විසින් දෙවියන්වහන්සේ අපට දී ඇති කුසලතාවයන් නිතර ක්‍රියාවට නැංවිය යුත්තේ, අප මරණීය ශරීරවල සිට අමරණීය තත්ත්වයන් කරා වෙනස් වන්නාවූ විට, අප මෙතෙක් අත්පත් කරගත් දේ අතහැර නොදමා, අප සමග අනෙක් ලොව කරා ගෙන යාම පිණිසය. සදාකාලීන වූ යුගයක් යුගයක් පාසා, අපේ අධ්‍යයනයේ තේමාව වන්නේ ක්‍රිස්තුස්වහන්සේ සහ උන්වහන්සේගේ ගැළවීමේ ක්‍රියාවලිය පිළිබඳවය” —Ellen G. White, Manuscript 36, 1885.

**සාකච්ඡා සඳහා ප්‍රශ්න:**

`දෙවියන්වහන්සේගේ ප්‍රේමයේ යථාර්ථය පිළිබඳව ඔබ විසින් අත් දැක ඇති මාර්ග මොනවාද? පංතියේදී උන්වහන්සේගේ ප්‍රේමය ඔබ විසින් අත්දැක ඇති විවිධ ක්‍රම පිළිබඳව සාකච්ඡා කරන්න.`

`යේසුස්වහන්සේ “මනුෂ්‍යයන්ගේ සමානත්වයට පැමිණි සේක” (පිලිප්පි 2:7)හි නියතවශයෙන් දැක්වෙන අදහස කුමක්ද? මෙම කොටස රෝම 8:3 සමග සංසන්දනය කරන්න. මෙම ඡේද එකිනෙකට සම්බන්ධ කරගනිමින් සාකච්ඡා කරන්න.`

`ඔබ සිටින ප්‍රදේශයේ ඇති සභාව මුහුණ දෙන එකමුතුකමට අදාළ අභියෝග මොනවාද? අර්බුදය කුමන ආකාරයේ එකක් වුවත්, නිහතමානී වීමට ඇති කැමැත්ත මෙන්ම, “පක්ෂවාදීකමෙන්වත්, නිෂ්ඵල පාරට්ටු කරගැනීමෙන්වත්” (පිලිප්පි 2:3) කිසිදෙයක් නොකොට කටයුතු කිරීම ගැටළු නිරාකරණය කරගැනීම පිණිස අතිශයින් වැදගත් ක්‍රමයක් වන්නේ ඇයි?`