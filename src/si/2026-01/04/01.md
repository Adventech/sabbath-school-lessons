---
title:  නිහතමානිකම තුළින් එක්සත්කම
date:   17/01/2026
---

### මේ සතියේ පාඩමේ අධ්‍යයනය සඳහා කියවන්න
පිලිප්පි 2:1-11; යෙරෙමියා 17:9; පිලිප්පි 4:8, 1 කොරි. 8:2, රෝම. 8:3, හෙබ්‍රෙව් 2:14-18.

> <p>කටපාඩම් පදය</p>
> “නුඹලා එක ප්‍රේමය ඇතුව, එකඟව සිට, එක කාරණයම අභිප්‍රායකරගෙන එක්සිත්ව සිටීමෙන්, මාගේ ප්‍රීතිය සම්පූර්ණකරපල්ලා.” (පිලිප්පි 2:2).

සමගිය ශක්තියයි. සත්‍ය කුමක්දැයි දැනසිටීම පමණක් එය ඉටුකිරීම හා සමාන නොවූවකි. ඇතැම් විට අප එක්සත්කම හෝ සමගිය උදෙසා උත්සාහ දැරුවත් ඇතැම් අවස්ථාවලදී අපි අසමත් වන්නෙමු. එනමුත්, එය චේතනාන්විතවම එක්සත් බව නොසලකා හැරීමට සමාන කළ නොහැක. එබැවින් පාවුල් විසින්, “එක්සිත්ව සිටින්න”යි පිලිප්පිවරුන්ට ලියා දැන්වීම අරුමයට කරුණක් නොවේ.

පාවුල් විසින් එකමුතුකම පිළිබඳව පැවසීමේදී ඔහු විසින් පදනම් කරනු ලබන්නේ යේසුස්වහන්සේගේ ඉගැන්වීම් සහ උදාහරණය. මෙම තේමාව අලුත් ගිවිසුම පුරාවටම දකින්නට ලැබෙන අතර, වැඩිවශයෙන්ම ලියන ලද යැවුම් පත්‍රවල ගැබ්වී ඇත. විශ්වයේ මුල්වරට අසමගිය ආරම්භ වූයේ, ස්වර්ගයේ සිටි එක් දේවදූතයෙක්, උඩඟුවී, තානාන්තර පිළිබඳව මෙන්ම බලය නතුකරගැනීම පිණිස වූ ආශාව හේතුවෙන් වන අතර, ඉතා සම්පූර්ණ පරිසරයක් තුළදී පවා මෙම මනෝභාවය සීග්‍රයෙන් පැතිර ගියේය (යෙසායා 14:12-14). ඉන්පසුව මෙම තත්ත්වය ඒදන් උයනේ ස්ථාපිත වූයේ, නීති පිළිබඳව දෙවියන්වහන්සේ දන්වා සිටි කරුණුවලින් නොසෑහීමට පත්ව, දෙවියන්වහන්සේ ඔවුන් උදෙසා නිර්මාණය කර තිබූ තත්ත්වයටත් ඉහලින් යාමට ඔවුන් තුළ වූ බලවත් කෑදර ස්වභාවය හේතුවෙනි. (උත්පත්ති 3:1-6).

මෙම සතිය තුළ සභාව තුළ එකමුතුකම ඇතිකරනු පිණිස බයිබලයේ ඇති පදනම පිළිබඳව අධ්‍යයනයක යෙදෙමු. අප විශේෂයෙන්ම යොමු වන්නේ යේසුස්වහන්සේ සියලුදේ අත්හැර නිහතමානීවීම පිළිබඳවය. මෙම තත්ත්වයන් තුළින් මෙන්ම යේසුස්වහන්සේ දෙස බැලීමෙන් අප ඉගෙනගන්නාවූ පාඩම් පිළිබඳව මෙන්ම, අප උන්වහන්සේ මෙන් වන පිණිස වර්ධනය වන්නේ කෙසේද කියාත් හදාරමු.

ජනවාරි 24 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.