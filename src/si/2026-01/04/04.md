---
title:  මනසට බද්ධ කර තිබේද? නැතහොත් මනසට ශල්‍යකර්මයක් කර තිබේද?
date:   20/01/2026
---

ලෝ වටා ඇති ආයතන බොහොමයක් පරිගනක වල සහ මානවයාගේ මනසේ සංකලනයෙන් ක්‍රියා සන්නතිය වැඩිදියුණු කිරීම පිණිස තාක්ෂණය යොදා ගනිමින් කටයුතු කරති. ඒ පිළිබඳව සරලව පවසතහොත්, විද්‍යාඥයින් විසින් පරිගනක මිනිස් මොලයට සම්බන්ධ කර, ඒ තුළින් මිනිස් සිතුවිලි කෙරෙහි බලපෑම් ඇති කිරීමට අත්හදා බැලීම් කරති. මනුෂ්‍ය මොලය බද්ධ කරනු ලැබීමෙන්, අපස්මාරය, විෂාදය සහ පාකින්සන්ස් රෝගය වැනි රෝග සුව කිරීමට හැකි වුවත්, එමගින් දුර්දාන්ත ක්‍රියා සිදුකිරීම පිණිස ඇති අවස්ථා පිළිබඳව සිතා බැලීම එතරම් දුෂ්කර නොවේ. මනස පාලනයට යටත් කරගනු ලැබීම එතරම් ඈතක සිදුවන්නට යන දෙයක් නොවේ.

ඇතැම් විට එය දැනටමත් අප අතර තිබෙන්නට පුළුවන. අපේ මනස පරිගනකයකට සමාන වුවත්, එය ඊට වඩා බෙහෙවින් උත්කෘෂ්ටවූ දෙයකි. දිනපතා අපේ මනසට ගලා එන තොරතුරු මගින් මනස වැඩසටහන්ගත කරනු ලබන අතර, අපේ සිතුවිලි කෙරෙහි බලපෑම් ඇති කෙරේ. තවද අපේ ක්‍රියාවලට මගපාදනු ලැබේ. අප සම්පූර්ණයෙන්ම ජන සන්නිවේදන මාධ්‍ය කෙරෙහි ඇලී ගැලී සිටින්නේ නම්, ලෞකික මනුෂ්‍යයන්ගේ සිතුවිලි අපේ මනස තුළද සනිටුහන් වනු ඇත. ඉන් පෙනී යන්නේ වෙනත් පුද්ගලයන්ගේ මනස අපේ සිත් තුළට ඇතුලත් කර හෝ මිශ්‍රකොට ඇති බවක් වැනි හැඟීමක් අප තුළ ජනිත වන බවයි.

අප යේසුස්වහන්සේ මෙන් “ආත්මයේ ඇල්ම” ඇතුව සිටිය යුත්තෙමු. (රෝම 8:6). “දෙවියන්වහන්සේගේ කාරණා දෙවියන්වහන්සේගේ ආත්මයාණන් මිස වෙන කිසිවෙක් නොදනියි. පාවුල් තුමා එය වෙනස් කර පවසා ඇත්තේ, “ලෝකයේ ආත්මය” යනුවෙනි (1 කොරින්ති 2:11, 12). අපේ ගුරුවරයා කවුරුන්ද? තවද, අප ඉගෙනගන්නේ මොනවාද?

`පිලිප්පි 2:5 කියවන්න. “ක්‍රිස්තුස්වහන්සේගේ සිත තිබීම” යනුවෙන් අර්ථවත් වන්නේ කුමක්දැයි ඔබ සිතන්නේද?`

අවසානයේදී, අපට අපේ මනස වෙනස් කරගැනීමට හැකි වුවත්, අපට අපේ හෘදය වෙනස් කළ නොහැක. එය කළ හැක්කේ දෙවියන්වහන්සේට පමණක්ය. “ආත්මයාණන්වහන්සේගේ කඩුව,” (එපීස 6:17) වන දෙවියන් වහන්සේගේ ජීවමාන සහ බලවත් වචනය හසුරුවමින්, “කොයිම දෙමුහත් කඩුවකටත් වඩා තියුණුය. ප්‍රාණය හා ආත්මයද සන්ධි හා ඇටමිදුළුද වෙන්කරන තරමට කාවදින්නේය.” (හෙබ්‍රෙව් 4:12). අපට අපවම නිසිලෙස අවබෝධ කරගැනීමට හැකිවන්නේ, ශුද්ධාත්මයාණන් තුළින් පමණක් වන අතර, ස්වභාවයෙන්ම අපේ හදවත් අපව රවටන ස්වභාවයක් දරනු ලබයි (යෙරමියා 17:9).

“රැවිටිලිකාර” යන වචනයට යොදා ඇති හෙබ්‍රෙව් භාෂාවේ වචනය ('aqov) නම් වන අතර, එහි අර්ථය වනුයේ “අපව වැටීමට සලසන වල ගොඩැලි සහිත භූමිය, එහි තවත් දිගුවක් වන්නේ, වක්ගැසුනාවූ සංකීර්ණවූ සිතුවිලි, එමෙන්ම විකෘති වූ සහ ඇදගැසුනාවූද වැනි අර්ථයන් වේ. අප වෙනස්විය යුත්තේ, “දෙවියන්වහන්සේගේ කැමැත්ත, එනම් යහපත්වූ පිsළිගත යුතුවූ සම්පූර්ණ වූ දෙය කුමක්ද කියා දැනගන්නා පිණිසය.” (රෝම 12:2).

`මෙහිදී පාවුල්තුමා පවසා ඇති දේවල් අනුගමනය කිරීම අපට මෙතරම් වැදත්වන්නේ ඇයි? “ඉතින්, සහෝදරයෙනි, යම් පමණ දේ සැබෑද, යම් පමණ දේ ගරුකටයුතුද, යම් පමණ දේ සාධාරණද, යම් පමණ දේ පිරිසිදුද, යම් පමණ දේ ආදරණීයද, යම් පමණ දේ යහපත් කීර්තියක් ඇතුව තිබේද, යම් ගුණයක්, යම් ප්‍රශංසාවක් ඇද්ද ඒ දේවල් මෙනෙහි කරන්න (පිලිප්පි 4:8).`