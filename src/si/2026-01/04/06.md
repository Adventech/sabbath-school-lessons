---
title:  දේවභක්තියේ අභිරහස
date:   22/01/2026
---

බයිබලයේ ඇති ජනප්‍රිය පාඨයක් වන්නේ 1 කොරින්ති 8:2ය: “යමෙක් තමා යමක් දන්නේයයි සිතයි නම්, ඔහු දැනගන්ට ඕනෑ ලෙස තවම දැනගෙන නැත” අප සියල්ල දන්නාවූ විෂයක් ඇත්තේ නැත. ඕනෑම දෙයක් සම්බන්ධයෙන් අපට නිතර හැදෑරීමට පුළුවන. සදාකාලීන දේවල් වන දේව ස්වභාවය

මෙන්ම දෙවියන්වහන්සේගේ මාංශවත්වීම ඊට වඩා කෙතරම් සංකීර්ණ වූ යථාර්ථයන්ද? ක්‍රිස්තුස්වහන්සේ මනුෂ්‍යත්වයට පත්වීමෙන්, උන්වහන්සේ පෙන්නුම් කළාවූ පුදුමාකාර නිහතමානිත්වය පිළිබඳව පාවුල් තුමා නිතර පෙන්නුම් කර දී ඇත. එම විෂය කෙතරම් විශාල වූ එකක් දැයි පවසතහොත්, එය හදාරා නිමකිරීම පිණිස සදාකාලය පවා ප්‍රමාණවත් නොවේ යයි සිතෙනු ඇත.

`රෝම 8:3; හෙබ්‍රෙව් 2:14-18 සහ හෙබ්‍රෙව් 4:15 කියවන්න. යේසුස්වහන්සේගේ නිහතමානී වීම මෙන්ම උන්වහන්සේ විසින් මනුෂ්‍යත්වය දැරීම තුළින් නිරූපනය වන්නේ කුමක්ද?`

දෙවියන්වහන්සේගේ සදාකාලික පුත්‍රයාණන්වහන්සේට ශුද්ධාත්මයාණන් වහන්සේ කරණකොටගෙන (ලූක් 1:35) මරිය තුමියගේ ගර්භාෂය තුළ දිව්‍ය - මනුෂ්‍ය පුද්ගලයෙකු වීමට හැකි වූයේ කෙසේද? අනන්තවූද, සදාකාලික වූද තැනැත්තෙක්, ක්ෂණිකව මරණයට නියමිත සීමිත තත්ත්වයකට පත්වන්නේ කෙසේදැයි සිතීම පවා මනස කැළඹීමට පත් කරන්නකි. පාවුල් තුමා පවසන, “දේවභක්තියේ අභිරහසෙ”හි හරය මෙය වන්නේය (1 තිමෝති 3:16).

පිලිප්පි 2හි සඳහන් මෙම අලංකාර ගීතිකාව තුළින් යම් අංශවලින් නිහතමානීකම පිළිබඳව බයිබලයේ වෙනත් ස්ථානවලට වඩා වැඩි විස්තරයක් සපයා දී ඇත.

- “උන්වහන්සේ දෙවියන්වහන්සේගේ රූපාකාරය දරන සේක්” (පිලිප්පි 2:6). මෙහි ග්‍රීක භාෂාවෙන් යොදා ඇති (morphē) නම් වචනයේ අරුත වන්නේ, උන්වහන්සේගේ දේව ස්වභාවයයි. එනම් යේසුස්වහන්සේ පියාණන්වහන්සේ හා සමාන වූ බවය (යොහන් 1:1 සංසන්දනය කරන්න).
- “එය ඉවත්කර” (පිලිප්පි 2:7). යේසුස්වහන්සේගේ ස්වභාවයේ හාස්කම් වන්නේ, උන්වහන්සේ සියළු දේව වරප්‍රසාද ඉවත්කර, සැබවින්ම මනුෂ්‍යයෙකු වන පිණිස, අප මෙන් සෑම අංශයකින්ම පරීක්ෂා වලට යොමුවීම පුදුමාකාරය.
- “උන්වහන්සේ කීකරුවීමෙන්” නිහතමානී වූ සේක (පිලිප්පි 2:8). යේසුස්වහන්සේ මනුෂ්‍ය ස්වභාවය ගැනීමෙන්, විශ්වයේ අධිපතියා වශයෙන් සිටි උන්වහන්සේ දාසයෙකුගේ තත්ත්වයට පත්වීම, ලුසිෆර්ගේ අභිලාෂවලට වඩා හාත්පසින් වෙනස් වූවකි.
- “මරණය, එසේය කුරුසියේ මරණය දක්වා” (පිලිප්පි 2:8). යේසුස් වහන්සේ විසින් මරණයට පත්වීමට තෝරාගත් ක්‍රමයට වඩා අවමාන සහගත තත්ත්වයක් තවත් නොවීය. පියාණන්වහන්සේ සමග සාකච්ඡා කිරීමෙන් පසුව, “සමාදාන මන්ත්‍රන සභාව” (සෙකරියා 6:13) තුළින් ගත් තීරණයක් අනුව, මෝසෙස් විසින් කලින් දන්වා තිබූ පරිදි සර්පයා ඔසවා පෙන්නුම් කිරීම මගින් (ගණන් කථාව 21:9; යොහන් 3:14) සහ අප උදෙසා පාපය වූයේ “. අපව උන්වහන්සේ තුළ දෙවියන් වහන්සේගේ ධර්මිෂ්ඨකමට අපට ලැබෙන පිණිසය” (2 කොරින්ති 5:21).

`කුරුසිය මත යේසුස්වහන්සේ අප උදෙසා කළ දේවල් කෙරෙහි අවධානය යොමු කිරීමෙන් එමෙන්ම, යටත්වීමේ සහ නිහතමානීත්වයේ ලකුණක් ලෙස කුරුසිය දෙස බැලීමෙන්, අපව වඩාත් නිහතමානී මෙන්ම දෙවියන්වහන්සේට අවනත වන්නාවූ පුද්ගලයන් බවට පත්වන්නේ කෙසේද?`