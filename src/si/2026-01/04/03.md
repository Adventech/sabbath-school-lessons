---
title:  එක්සත් බවේ ප්‍රභවය
date:   19/01/2026
---

පාවුල් තුමා, පිලිප්පි 2:2හි එක්සත්කම සම්බන්ධයෙන් අවධාරණය කර ඇති අන්දම පිළිබඳව කල්පනා කරන්නාවූ විට පෙනී යන කරුණක් වශයෙන් අත්‍යවශයෙන්ම වැදගත් කරුණු හතර ආකාරයකින් පවසා ඇති බවයි. මනස, සිතුවිලි සහ හැඟීම් යන කරුණු පිළිබඳවද ඔහුගේ අවධානය පිළිබඳව සැලකිලිමත් වන්න. ආගමික නායකයන් විසින් අපේ බාහිර හැසිරීම් පිළිබඳව අවධාරණය කළ අතර, යේසුස්වහන්සේ අවධානය යොමු කළේ අපේ සිතුවිලි සහ හැඟීම් පිළිබඳවය. උදාහරණයක් ලෙස ගත් විට පොහොසත් fයෟවන පාලකයා සැමවිටම ව්‍යවස්ථාව පැවැත්වූ බව ප්‍රකාශ කර සිටි පුද්ගලයෙකි. එනමුත් ඔහු සන්තක දේ විකුණා, දිළිඳුන්ට දී උන්වහන්සේව අනුගමනය කරන ලෙස පැවසීමෙන් ඔහුගේ ලෞකික දේවලට ඇති ඇල්ම යේසුස්වහන්සේ පරීක්ෂා කළසේක. උන්වහන්සේ තවදුරටත් පැවසුවේ, මනුෂ්‍යයෙකු අපවිත්‍ර කරනු ලබන්නේ සිතෙන් (මනස) පැමිණෙන දේවලින් බවය. “මක්නිසාද නපුරු සිතිවිලි, මිනීමැරුම්, කාමමිථ්‍යාචාරකම්, වේශ්‍යාකම්, සොරකම්, බොරු සාක්ෂි කීම් සහ අපහාස කිරීම් සිතින් නික්මෙන්නේය. (මතෙව් 15:19) සහ “සිතේ පූර්ණකමෙන් මුඛය කථාකරයි (මතෙව් 12:34).

`පිලිප්පි 2:3, 4 කියවන්න. සභාවේ එකමුතුකම ඇතිකරගනු පිණිස පාවුල් තුමා යෝජනා කරන ප්‍රායෝගික ක්‍රියාමාර්ග මොනවාද?`

පාවුල් තුමා විසින් සපයනු ලැබූ චිත්‍රයේ දැක්වෙන්නේ නිහතමානී බවේ සංකේතයකි. එනම්: සියලු ආකාර යටහත් කමින්ද, එකිනෙකා තම තමාට වඩා වෙන කෙනෙක් උතුම් යැයි යටහත්කමින් සිතීම යෝජනා කෙරුණි. මෙසේ පැවසීම කරනවාට වඩා පහසු නොවේද? එනමුත්, අපේ සෑම අන්‍යොන්‍ය ක්‍රියාවකදීම මෙම ප්‍රතිපත්ති අනුගමය කළ යුත්තෙමු. බොහෝ අවස්ථාවලදී අප කිසියම් සංවාදයක යෙදෙන විට, අපේ සිතුවිලි යොමුවන්නේ, පවසා ඇති දෙයට දිය යුතු පිළිතුර පිළිබඳව මිස, අනෙකා පවසන දෙයට සවන් දීමට හෝ, ඔහුව අවබෝධ කරගැනීමට හෝ අනෙකා ඉදිරිපත් කරන ගැටළුව ඔහුගේම දෘෂ්ටිකෝණයෙන් බැලීමට හෝ උවමනාවක් අපට නැත. අප සක්‍රීයව සවන්දීමට හුරු පුරුදු වන්නේ නම්, බොහෝ විට සුළු සුළු වැරදි වටහාගැනීම් වලින් උද්ගත විය හැකි ගැටුම් වලකා ගැනීමට හැකිවනු ඇත. ඇතැම් විට ඔබ එකඟ නොවූවත්, පැවසිය යුත්තේ සාර්ථක සංවාදයක් පවත්වා ගැනීම පිණිස මෙන්ම විශ්වාසය තහවුරු කරගැනීම පිණිස කළයුතු වැදගත්ම දෙය වන්නේ හොඳින් සවන් දීම මෙන්ම අනෙකාගේ අදහස් අවබෝධ කරගැනීම පිණිස උත්සාහයක යෙදීමයි.

පාවුල් තුමා, එකමුතුකම ආත්මයාණන්වහන්සේගෙන් (එපීස 4:3) ලැබෙන බවත් අප එකිනෙකා සම්බන්ධ කරන සමාදානයත් උන්වහන්සේගෙන්ම වන බව සඳහන් කර ඇත. සභාව තුළ ගැටුම් ඇතිවන්නේ නම්, එහි සන්සුන් භාවය ඇතිකොට, සමගිය ගොඩනැගීමට, ශුද්ධාත්මයාණන්වහන්සේට පුළුවන. එම පරිච්ඡේදය තුළම පාවුල් තුමා, “ඇදහීමේද දෙවියන්වහන්සේගේ පුත්‍රයා දැනගැන්මේද එකමුතුකම” (එපීස 4:12) පිළිබඳව සඳහන් කර ඇත. මෙම කරුණු දෙකම එකිනෙකට සම්බන්ධ වූ ඒවාය. එකම ඇදහිල්ල තිබීමත්, ක්‍රිස්තුස් වහන්සේව සහ උන්වහන්සේගේ ඉගැන්වීම් හැඳින ගැනීමෙන් හටගන්නාවූ ශුද්ධ ලියවිල්ල පිළිබඳව වන එකම අවබෝධයත්, අප අතර එකමුතුකම පැවතීම සඳහා අතිශයින් වැදගත් වන්නේය.

`අප ඇත්තවශයෙන්ම, අපට වඩා අනුන්ට ගරු කොට සැලකීම පිණිස කුමන ආකාරයේ මරණයක් අපව ඒ සඳහා යොමුකරනු ලබයිද? එසේ කිරීම පිණිස අපට ඉගෙනගත හැකිවන්නේ කෙසේද? අප ඒ අයුරින් ජීවත්වන්නට පුරුදු වන්නේ නම් අපේ සම්බන්ධතාවයන් මීට වඩා කොපමණ දුරට වෙනස් වනු ඇත්ද?`