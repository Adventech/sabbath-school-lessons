---
title:  ක්‍රිස්තුස්වහන්සේ සමග ජීවත්වීම
date:   07/03/2026
---

### මේ සතියේ පාඩමේ අධ්‍යයනය සඳහා කියවන්න
කොලොස්සි 3:1-17, රෝම 1:18, රෝම. 6:1-7, එපීස 4:22-24, ද්විතීය කථාව 7:6-8, 1 සාමුවෙල් 16:23.

> <p>කටපාඩම් පදය</p>
> “මේ සියල්ලට උඩින් ප්‍රේමය නැමති සම්පූර්ණකමේ බැම්ම බැඳගනිල්ලා.” (කොලොස්සි 3:14).

පොදුවේ උදක්ම ඉල්ලා සිටිනු ලබන්නේ, මෙතරම් බරපතල ලෙස ස්වර්ගීය මානසිකත්වයකින් නොසිටින ලෙසය. එසේ නොවූයේ නම් අප කිසිවිටෙක පොළොවට වැඩදායී පුද්ගලයන් නොවනු ඇත. යම් පමණ දුරකට මෙම කියමන තුළ සත්‍යතාවයක් තිබෙන නමුත්, අතිශයින් වැදගත් සංකල්පයක් පාවුල් තුමා විසින් කොලොස්සි 3 තුළින් අවධාරණය කර ඇත:අප බෙහෙවින්ම පොළොවේ තිබෙන දේට බැඳී සිටින්නේ නම් අපෙන් ස්වාමීන්වහන්සේට ස්වර්ගීය දේවල් සඳහා කිසි ප්‍රයෝජනයක් ඇත්තේ නැත.

පාවුල්තුමා අපේ අවධානය ප්‍රායෝගික වූ සැබෑ ජීවිතයේ ස්වර්ගයෙන් උපන් ප්‍රතිපත්ති කෙරෙහි යොමුකිරීමට අදහස් කරන්නේ, ඒවා අවබෝධ කර ගත හැක්කේ, “ක්‍රිස්තුස්වහන්සේ සමඟ නැඟුටුවන ලද්දාවූ” අයට පමණක්ම වන බැවිණි (කොලොස්සි 3:1).

පාවුල්තුමා දුන් උපදෙස් අතිශයින් ප්‍රායෝගික වූ ප්‍රතිපත්ති බැවින්, එමගින් සභාව තුළ තිබෙන්නාවූ සම්බන්ධතාවයන් පමණක් නොව සියලු ආකාරයේම සබඳතාවයන් වැඩිදියුණු කරනු ලබයි.

යේසුස්වහන්සේ පැවසුවේ, “නුඹලාගේ සතුරන්ට ප්‍රේමකරපල්ලා, නුඹලාට පීඩාකරන්නන්... මෙසේ නුඹලා ස්වර්ගයෙහි සිටින නුඹලාගේ පියාණන්වහන්සේගේ පුත්‍රයෝ වන්නෝය. මක්නිසාද උන්වහන්සේ නපුරන්ටත් යහපතුන්ටත් තමන් ඉර උදාකරවනසේක, ධර්මිෂ්ඨයන්ටත් අධර්මිෂ්ඨයන්ටත් වැසි වස්වනසේක.” (මතෙව් 5:44, 45).

කිසිසේත් කළ නොහැක්කක්යැයි හැඟෙනවා නොවේද? මනුෂ්‍යයෙක් ලෙස කථාකළහොත් එය එසේය. අපට ඇත්තවශයෙන්ම දෙවියන්වහන්සේ උදෙසා ජීවත් වන්නට නම්, ඊට පෙර අප මිය යා යුතුය. අප විසින් පළමුව ස්වර්ගීය මානසිකත්වයක් ඇතුව සිටීම, ස්වර්ගීය පියාණන්වහන්සේ හට අප පොළොව මත වැඩදායී වීම උදෙසා අතිශයින් ප්‍රයෝජනවත් වේ.

ක්‍රිස්තුස්වහන්සේ සමඟ ජිවත් වීමෙන් දැනටත් සදාකාලයටත් වෙනසක් කරන්නේ කෙසේදැයි මෙම සතිය තුළ අපි දකිමු.

මාර්තු 14 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.