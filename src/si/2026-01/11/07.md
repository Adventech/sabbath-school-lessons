---
title:  වැඩිදුර අධ්‍යයනය සඳහා
date:   13/03/2026
---

දෙවියන්වහන්සේගේ ආත්මයාණන්වහන්සේ මනස සහ සිත පාලනය කරන විට, හැරුනාවූ ආත්මය විසින් අලුත් ගීතිකාවක් ගායනා කරනු ඇත; ඔහු සඳහා වන දෙවියන්වහන්සේගේ පොරොන්දු සම්පූර්ණවී ඇති බව ඔහුගේ අත්දැකීම තුළින් ඔහු අවබෝධ කරගන්නවා ඇත. එම අවබෝධය වන්නේ ඔහුගේ පාපවලට කමාව දී ඇති බවත්, එමෙන්ම ඔහුගේ පාප මකා දමා ඇති බවත්ය. ඔහු දෙවියන්වහන්සේගේ ව්‍යවස්ථාව කැඩීම සම්බන්ධව කමාව ඉල්ලීම මෙන්ම, මනුෂ්‍යයාව ධර්මිෂ්ඨ කරනු පිණිස, ක්‍රිස්තුස්වහන්සේ කෙරෙහි ඇදහිල්ල උදෙසා, “අපේ ස්වාමිවූ යේසුස් ක්‍රිස්තුස්වහන්සේ කරණකොටගෙන දෙවියන්වහන්සේ හා සමඟ සමාදානය ඇතුව සිටිමු.” රෝම 5:1.

මෙම අත්දැකීම ඔහුගේම එකක් වන බැවින්, කිතුනුවා තම අත් හකුලාගෙන, තමන් උදෙසා අත්පත් කර දෙනු ලැබූ දේවල් පිළිබඳව සෑහීමකට පත්වී සිටීම සුදුසු නොවේ. ආත්මික රාජ්‍යය වෙත ඇතුල් වීමට අධිෂ්ඨාන කර ඇති තැනැත්තා වටහාගනු ඇත්තේ, සියලු බලවේග සහ හිතුවක්කාර ස්වභාවය තුළ ඇතිවන සියලු ආකාරයේ තෘෂ්ණාවන්, අන්ධකාරයේ රාජධානියේ බලකායන් ඔහුට එරෙහිව පෙළ ගැහෙනවා ඇත. ඔහු විසින් දිනපතාම ඔහුගේ කැපවීම අලුත් කරගතයුතු අතර, දිනපතාම ඔහු නපුර සමඟ සටන් වැදිය යුත්තේය. පරණ පුරුදු මෙන්ම, වැරදි කිරීම පිණිස වන ජන්ම ස්වභාවය යනාදිය උච්ඡ ස්ථානයක් කරා පැමිණීම සඳහා වෙර දරනු ඇති නමුත්, මීට එරෙහිව ඔහු (කිතුනුවා) නිතර අවධානයෙන් යුතුව සිටිමින්, ක්‍රිස්තුස් වහන්සේගේ ශක්තිය තුළ උත්සාහ දැරිය යුතුවේ...

“ඉතා ශ්‍රේෂ්ඨ වූද, අතිශයින් පවිත්‍ර වූද, උදාර වූද ජීවිත අපේ වැදගත්ම උවමනාව වේ. ලෝකය ඕනෑවටත් වඩා අපේ සිතුවිලි වලින් පිරී පවතින අතර, ස්වර්ග රාජ්‍යය පිළිබඳව ඇති චේතනා ඇත්තේ අල්ප වශයෙනි.

“කිතුනුවා විසින් දෙවියන්වහන්සේ ඔහු උදෙසා සකස්කර ඇති දේ කරා ගමන් කිරීම පිණිස යෙදෙන උත්සාහයේදී, කිසිදෙයක් හේතුකොටගෙන කිතුනුවා බලාපොරොත්තු නැති කරගත යුතු නොවේ. සදාචාරාත්මක සහ ආත්මික සම්පූර්ණත්වය, ක්‍රිස්තුස්වහන්සේගේ කරුණාව සහ බලය කරණකොටගෙන සියලු දෙනාටම පොරොන්දුවී ඇත. යේසුස්වහන්සේ බලයේ මෙන්ම ජීවනයේද උල්පත වනසේක... අප උදෙසා උන්වහන්සේ ස්වර්ගයේ ඇති, සියලු බලයෙන් පූර්ණවූ සෑම ආයතනයක්ම ක්‍රියාත්මක කරවන සේක. අප ගන්නාවූ සෑම පියවරක් පාසා අප විසින් උන්වහන්සේගේ ජීවමාන බලය ස්පර්ශ කරන්නෙමු.” —Ellen G. White, The Acts of the Apostles, pp. 476–478.

**සාකච්ඡා සඳහා ප්‍රශ්න:**

`ඔබව, “ඇදහිල්ලෙන් ධර්මිෂ්ඨවේ” යන පොරොන්දුව සම්බන්ධයෙන් ඔබේ අත්දැකීම කෙබඳු එකක් වී තිබේද? මෙම පුදුමාකාර පොරොන්දුව තුළින් ඔබේ ජිවිතය වෙනස්වී ඇත්තේ කෙසේද? ඔබවද, “ක්‍රිස්තුස්වහන්සේ සමඟ නැගිටවනු ලැබ ඇත” යන අදහසට මෙම පොරොන්දුව බද්ධ වන්නේ කෙසේද?`

`“උසස් තැන්හි තිබෙන දේම සලකන්න” යන්නෙන් ඔබට ඇතිවන අදහස කුමක්ද? මේ පොළොවේ සිටිමින් යහපත් දේ කරනවාට වඩා එය වැදගත්ද? මේ කරුණු අතර මධ්‍යස්ථභාවය කුමක්ද?`

`අනුන් කෙරෙහි ඔබේ ජීවිතයෙන් විය හැකි බලපෑම් පිළිබඳව සිතා බලන්න. අප බොහෝ විට මේ පිළිබඳව කල්පනා කිරීමේදී අපේ පුද්ගලික බලපෑම් පිළිබඳව සිතන නමුත්, අපේ සභාව (දේවස්ථානය) තුළින් ඇති කළ හැකි බලපෑම් කෙබඳුද? ඔබේ ප්‍රදේශයේ ඇති දේවස්ථානය, එම ප්‍රදේශයේ සිටින ජනතාව කෙරෙහි බලපෑම් ඇති කරන්නේ කුමන ආකාරයකින්ද?`

`කොලොස්සි 3:11 කියවන්න. අප විසින් ක්‍රිස්තුස්වහන්සේ තුළ ඇතිකරගත යුතු එක්සත් කම පිළිබඳව මෙහි සඳහන් වන්නේ කුමක්ද?`