---
title:  බුද්ධියෙන් ප්‍රකෘතිමත් වීම
date:   10/03/2026
---

`කොලොස්සි 3:6-11 කියවන්න. පාවුල් තුමා මෙම සිතුවිලි දාමය සමඟ ඉදිරියට යන්නේ කෙසේද?`

කොලොස්සි 3:8හි සඳහන් මූලික වචන වලින් සංඥා කරනු ලබන්නේ සිත කුල්මත් කරන මෙන්ම මරණයේ සිට ජීවනය දක්වා වෙනස්වීම් සිදුකරන්නාවූ තීරණාත්මක ස්වභාවයකි:නුමුත් දැන්” ග්‍රීක භාෂාවෙන් “දැන්” යන වචනය යමක් අවධාරණය කරනු පිණිස යොදා ගැනේ. දැන් ඔබ ක්‍රිස්තුස්වහන්සේ සමඟ උත්ථානවී ඇති බැවින්, ඉහලින් ඇති දේ සොයමින් සිටින බැවින්ද, ඔබේ අතීත ජීවිතය සමඟ වර්තමාන ජීවිතය සංසන්දනය කිරීමේදී, අති විශාල වෙනසක් වර්තමානයේදී දැකගැනීමට හැකිවනු ඇත. “පොළොවේ තිබෙන නුඹලාගේ අවයවයන්... නසා දමා” ඇති හෙයින් (කොලොස්සි 3:5), නමුත් දැන් නුඹලා ඒ සියල්ල“කෝපය, උදහස, ක්‍රෝධය, අපහාසය, නින්දා කිරීම, නුඹලාගේ මුඛයෙන් නික්මෙන කැත කථාව පහකරන්න” (කොලොස්සි 3:8).

කෝපය සහ උදහස පාපයට එරෙහිව දෙවියන්වහන්සේගේ ධර්මිෂ්ඨවූ ප්‍රතිචාරය සේ සැලකිය හැකිවන අතර (ඊයේ පාඩම තුළින් මේ බව තරමක් දුරට හැදෑරුවෙමු), යේසුස්වහන්සේටද එසේ කිරීමට හැකිවන්නේය (මාර්ක් 3:5; එළිදරව් 6:16). මීට සම්පූර්ණයෙන්ම වෙනස්ව, අපෙන් ආයාචනාකොට සිටින්නේ, “එක එක මනුෂ්‍යයා ඇසීමට ඉක්මන් වේවා, කථා කිරීමටත්, උදහස් වීමටත් ප්‍රමාද වේවා; මක්නිසාද, මනුෂ්‍යයාගේ උදහසින් දෙවියන්වහන්සේගේ ධර්මිෂ්ඨකම ඉෂ්ට නොවන්නේය” (යාකොබ් 1:19, 20). දුෂ්ට චේතනා ඇති විට අන්‍යයන් හට අභාග්‍යය ප්‍රාර්ථනා කරනු ලබයි. ද්වේෂ සහගත ලෙසින් අසත්‍ය කියමන් තුළින් තව කෙනෙකුව අපකීර්තියට පත්වනු ඇත. නින්දා සහගත මෙන්ම අසභ්‍ය භාෂාව භාවිතය පාවුල් තුමා විසින් නුසුදුසු යැයි පවසා ඇත. අවසාන වශයෙන් එකිනෙකාට බොරු කීම තහනම් කොට ඇත (ලෙවී කථාව 19:11, 18 සංසන්දනය කරන්න), එසේ කර ඇත්තේ, “නුඹලා පරණ මනුෂ්‍යයා ඔහුගේ ක්‍රියා සමඟ අහක දමා” (කොලොස්සි 3:9) ඇති බැවිණි.

`“පරණ මනුෂ්‍යයා” සහ ඊට වෙනස්වූ “අලුත් මනුෂ්‍යයා” පිළිබඳව පැවසීමෙන් පාවුල් තුමා අදහස් කළේ කුමක්ද? රෝම 6:6 සහ එපීස 4:22-24 බලන්න.`

පාවුල් තුමා, පරණ ස්වභාවයේ සිට අලුත් ස්වභාවය දක්වා වන විපර්යාසය වස්ත්‍ර වලට ව්‍යංගයෙන් අඟවා ඇත්තේ, යමෙකුගේ පරණ වස්ත්‍ර ඉවත්කර, අලුත් වස්ත්‍ර ඇදගැනීමට සලස්වන අත්දැකීම පෙන්නුම් කිරීමෙනි (සෙකරියා 3:4). මේ අයුරින්ම පරණ සහ අලුත් සංසන්දනය කිරීමක් ව්‍යවස්ථාව (ගිවිසුම) පිළිබඳව ඇති අතර පරණ ව්‍යවස්ථාවට අනුව, බාහිර ව්‍යවස්ථාව අකුරට පවත්වනු ලැබූ අතර ව්‍යවස්ථාව, ශුද්ධාත්මයාණන්වහන්සේ විසින් සිතේ ලියා තබනු ලැබුණි (2 කොරින්ති 3:4-18).

මෙම රූපක තුළින් හැරීම සහ එහි ප්‍රතිඵල පෙන්නුම් කරනු ලබන අතර, පාවුල් තුමා එය හඳුන්වන්නේ, “අලුත් මැවිල්ලක්” ලෙසය (2 කොරින්ති 5:17). අපව, “මැවූ තැනැන්වහන්සේගේ රූපය ලෙස (ක්‍රිස්තුස්වහන්සේගේ) සම්පූර්ණ දැනගැන්ම සඳහා අලුත් කරනු ලැබ” (කොලොස්සි 3:10) සිටිමු. “උන්වහන්සේ අදෘශ්‍යමාන දෙවියන්වහන්සේගේ ස්වරූපයය (කොලොස්සි 1:15). උන් වහන්සේගේ වචනය තුළින් ක්‍රිස්තුස්වහන්සේ පිළිබඳව දැනුම ලබා ගැනීමෙන් අපව වෙනස් ස්වභාවයකට පත්වන්නේ, “තේජසින් තේජසට එම ස්වරූපයට වෙනස් කරනු ලබමුව” (2 කොරින්ති 3:18). මෙමගින් අපව සියලු ජනවර්ගවලට, භූගෝලීය සහ සමාජයීය සීමාවන්ට ඉහලින් තබනු ඇත්තේ (කොලොස්සි 3:11), අප උසස් රාජධානියක පුරවැසියන් වන බැවිණි.