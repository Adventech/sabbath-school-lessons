---
title:  භුමිකත්වය නිමාකරනු
date:   09/03/2026
---

අද දවසේ බොහෝ සටන් පාඨ අපට අසන්නට ලැබේ:“යුද්ධය නිමාකරනු” “වන සංහාරය නවත්වනු!” “න්‍යෂ්ටික අවි දුරුකරනු,” එනමුත්, අප ඇතැම්විට කිසිදා අසා නැති එකක් වියහැක්කේ, “භූමිකත්වය නිමා කරනු!” වැනි සටන් පාඨයකි. අපේ ලෝකයේ සංවේදනීයතාවයට එවැන්නක් නොගැලපෙනවා වන්නට පුළුවන. අනෙක් සටන් පාඨ හෝ ඒවා තුළින් පවසා සිටින කරුණු වැරදියයි පවසනවා නොවේ. සදාකාලය කෙතරම් ඉක්මණින් සිදුවන්නේ දැයි සිතා බලන කල්හි, මෙම සටන් පාඨ නියත වශයෙන්ම අදූරදර්ශී ඒවාය. අපේ අවධානය යොමුවිය යුත්තේ උසස් තැන් එනම් සදාකාලිකව උසස් තැන් කෙරෙහිය.

`කොලොස්සි 3:5, 6 කියවන්න. (තවදුරටත් රෝම 6:1-7 බලන්න). තමන් පොළොවේ දේවලට මරණයට පත්ව ඇති නමුත්, “උසස් තැන්හි තිබෙන දේවල්” වලට ජීවත්වනවා යන කරුණ අප පැහැදිලි කරන්නේ කුමන ආකාරයටද (කොලොස්සි 3:1)?`

අප ආත්මික වශයෙන් ක්‍රිස්තුස්වහන්සේ සමඟ මිය ගොස් ඇතත්, අපේ “අවයවයන්” එනම් අපේ ශරීර මෙන්ම මනස තුළින් අපට ඉදිරිපත් කෙරෙන පරීක්ෂාවන්ර්මරණයට පත්කිරීම අවශ්‍යවේ.

එනමුත්, මෙම නියෝගයට අදාළව කරුණු දෙකක් අප විසින් මතකයෙහි තබාගත යුතුවේ.

පළමුවැන්න, කොලොස්සි 3:1හි ග්‍රීක භාෂාවෙන් යොදා ඇති වචනය තුළින් ගෙනෙන අර්ථය වන්නේ, අප ක්‍රිස්තුස්වහන්සේ සමඟ වර්ධනය වූ බවට පාවුල්තුමා උපකල්පනය කරයි. දෙවැන්න, කොලොස්සි 3:5 වන පාඨයෙන් දී ඇති නියෝගය, එම කාරණයෙහි ප්‍රතිවිපාකයක් වශයෙන් වන බව පෙනී යයි (“එබැවින්”) ඊට නිදසුනකි. ලෞකික දේවල් මරණයට පත් කිරීමට අපට පුළුවන (වේශ්‍යාකම, අපිරිසිදුකම, කාමරාගය, නපුරු තෘෂ්ණා, තණ්හාව සහ වෙනත් බොහෝ දේ) වන අතර ඒවා නසන්නට අපට හැකිවන්නේ, අප ක්‍රිස්තුස් වහන්සේ සමඟ වර්ධනය වී ඇති බැවින්, උන්වහන්සේගේ ආත්මික ජීවිතය සහ බලය කරණකොටගෙන මෙහි සඳහන් කළ දේවල් අපේ ජීවිත සහ සිත් වලින් ඉවත් කිරීමට අපට හැකිවනු ඇත.

ග්‍රීක භාෂාවේ මෙම වාක්‍යාංශයට සමානවූ සඳහන් කිරීමක් ඇත්තේ, කොලොස්සි 3:6 “දෙවියන්වහන්සේගේ උදහස” රෝම 1:18හිද සඳහන් වීම සිත පුබුදු කරවන්නකි. ඇතැම් විට දෙවියන්වහන්සේ, මනුෂ්‍යයන්ට ඔවුන්ගේම මාර්ගවල හැසිරෙන්නට ඉඩහරින බැවින්, “අකීකරුකමේ පුත්‍රයන් පිටට” (කොලොස්සි 3:6) උන්වහන්සේගේ උදහස පැමිණෙන්නේය (එළිදරව් 6:16, 17). රෝම 1:18 තුළින් පාවුල් තුමා “අභක්තිය සහ අධර්මිෂ්ඨකම,” “අපිරිසිදුකම්වලට” සමාන කර ඇත (මේ සඳහා භාවිතා කර ඇති ග්‍රීක වචනය කොලොස්සි 3:5හි සඳහන් වේ). මෙය තුළින් විශේෂ කොට දක්වා ඇත්තේ, “සිත් වල තෘෂ්ණාව කරණකොටගෙන තමුන්ගේ ශරීර වලට අවමන් කරන්නන්” ලෙසටය (රෝම 1:24).

ඔවුන්ගේ ශරීරවලට ඔවුන් අගෞරව කරන්නේ කුමන ආකාරයටද? පළමුවෙන්ම ඔවුන් විසින් ඔවුන්ගේ මැවුම්කරුවාණන්වහන්සේව පිළිගැනීම ප්‍රතික්ෂේප කර ඇති බැවින් මෙන්ම, නීච තෘෂ්ණා වලට ඉඩ හැරීමෙනි. “ ඔවුන්ගේ ස්ත්‍රීහු ස්වාභාවික ව්‍යවහාරය ස්වභාවයට විරුද්ධවූ ව්‍යවහාරයට වෙනස්කළෝය. එසේම පුරුෂයෝද ස්ත්‍රිය සම්බන්ධ ස්වාභාවික ව්‍යවහාරය අත්හැර ඔවුනොවුන් කෙරෙහි රාගයෙන් මත්ව, පුරුෂයෝ පුරුෂයන් සමග අශෝභන දේ කරමින්, තමුන්ගේ වරදවලට සුදුසු ඵල තමුන් තුළම ලැබුවෝය.” (රෝම 1:26, 27).

`“එබැවින් පොළොවේ තිබෙන නුඹලාගේ අවයවයන්... නසන්න” යන වචන අප විසින් අනුගමනය කරන්නේ කෙසේද? (කොලොස්සි 3:5)?`