---
title:  අලුත් ජීවිතය ජීවත්වීම
date:   12/03/2026
---

සභාව තුළ සමාදානය මෙන්ම එකමුතුකම තිබිය යුතුයයි පාවුල්තුමා දැක්වූ සැලකිල්ල පිළිබඳව කොලොස්සි 3වන පරිච්ඡේදයේ අවසාන පද කිහිපය තුළ පැහැදිලිව දකින්නට පුළුවන. අප දැනටමත් කිසියම් මට්ටමකට විස්තරාත්මකව බලා ඇත්තෙමු (7 වන පාඩම බලන්න). ලතින් භාෂාවෙන් චaං ඍදප්බa (පැක්ස් රොමානා) රෝමයේ ස්වර්ණමය යුගය යයි සලකනු ලැබූ කාල පරිච්ඡේදය තුළ, රෝම අධිරාජ්‍යයට යටත්ව තිබූ රටවල තිබූ සමාදානය පිළිබඳව සඳහන් කරන අතර, චaං Cයරසිඑස (පැක්ස් ක්‍රිස්ටි) ක්‍රිස්තුස්වහන්සේගේ සාමය ඊට සමාන කළ නොහැකි වන්නේ, එම සාමය බාහිර බලවේගයක් විසින් ස්ථාපිත කළ නොහැකි වූද එය අපව පාලනය කළ යුත්තේ අප තුළ (අභ්‍යන්තරයේ) පවතිමින් බවය. මෙය සිදුවිය හැක්කේ ක්‍රිස්තුස්වහන්සේ අපේ පාලකයා වශයෙන් සිටින්නේ නම් පමණක්ය.

`කොලොස්සි 3:16, 17 කියවන්න. ක්‍රිස්තුස්වහන්සේට පාලනය පවත්වාගෙන යනු පිණිස විශේෂයෙන්ම ඉඩ සලසන්නේ කුමක්ද? තවද මේ සියල්ල තුළ සංගීතයට සතු භූමිකාව කුමක්ද?`

භාවිතා කොට ඇති භාෂා ශෛලිය බෙහෙවින් විස්තරාත්මකය. ක්‍රිස්තුස් වහන්සේගේ වචනය අප තුළ නිවසක් ගොඩනගනු ලැබීම එමගින් සිතුවම් කෙරේ. එම කරුණ සිදුවන්නේ, අප විසින් බයිබලය අවධානයෙන් කියවමින් දෙවියන්වහන්සේගේ ප්‍රඥාවට සවන් දී ඒ තුළින් ඉගෙන ගැනීමට සූදානම් වන්නේ නම් පමණක්ය. ග්‍රීක භාෂාවෙන් එතරම් පැහැදිලිව දක්වා නොමැති නමුත්, “එකිනෙකාට උගන්වමින් දැනමුතුකම් දීමට” සංගීතය මගින් වැදගත් වැඩකොටසක් ඉටුවන බව සඳහන් වේ. (කොලොස්සි 3:16).

එනමත් සංගීතය පමණක් නොසෑහේ. පාවුල්තුමා මෙහි මෙන්ම, එපීස 5:19හිද විශේෂ වදන් මාලාවක් යොදාගනී, එනම්:“ගීතිකාවලින්ද, කවිවලින්ද, ආත්මික ගී” වලින්ද විය යුතු බව ඔහු සඳහන් කර ඇත.

අපට මෙම කරුණු නිශ්චිත වශයෙන්ම බෙදා වෙන්කිරීමට නොහැකි වූවත්, පරණ ගිවිසුම තුළ ඇත්තාවූ ගීතිකා මෙන්ම අලුත් ගිවිසුම තුළ ඇති ආත්මික ගීත අතර සියුම් වෙනසක් ඇති බව පෙනී යනු ඇත. “ආත්මික ගීත” යන නම පොදු ව්‍යවහාරයේ පුද්ගලිකව මෙන්ම පොදුවේ සභාව තුළ ආත්මික අභිවර්ධනය උදෙසා ගයන ගීත ලෙස සැලකිය හැක. ගීතිකාවක වචන සත්‍යය ඉගැන්වීමේ මාධ්‍යයක් වනවාසේම, කිතුනුවෙකුට අලුත් ජීවිතයක් ගතකරන අන්දම කියා දෙනු ලබනවා ඇත. ගතවුනාවූ ශතවර්ෂ කිහිපය තුළ, රචිත ගීතිකා තුළින් සිත් පුබුදු කරන්නාවූ පණිවුඩ ඉදිරිපත් කොට ඇති අතර, ඒ තුළින්, ඉතා ඉක්මනින් ජරාජීර්ණ වූ ස්වභාවයක් කරා ගමන් කරමින් සිටින්නාවූ ලෝකයකට බලාපොරොත්තුවත් විශ්වාසයත් ගෙනෙනු ලබනවා ඇත.

සංගීතයට ඇති බලපෑම අතිශයින් ප්‍රබල වූ එකකි. දාවිත්, වීනාව වාදනය කළ විට, එම හඬට සාවුල් රජතුමා සවන් දීමෙන් ඔහුගේ සිත සන්සුන් භාවයකට පත්විය (1 රාජාවලිය 16:23). එනමුත් දාවිත් ඔහුගේ ප්‍රතිවාදියාවූ අවස්ථාවේදී, සාවුල්ගේ කෝපය සහ නොරිස්සුම් ස්වභාවය උත්සන්න විය (1 සාමුවෙල් 18:10, 11). සෞම්‍ය ශාස්ත්‍රීය සංගීතය තුළින්, ආතතිය අඩුකිරීමටත්, මොලයේ ක්‍රියාකාරිත්වය උපරිම මට්ටමකින් පවත්වාගෙන යාමටත්, සුව පහසුව සිටීමේ හැකියාව වර්ධනය කිරීමටත්, ශාරීරික වේදනා අවම කිරීමට මෙන්ම සමාජ ආශ්‍රය දියුණු කිරීමටත් හැකිවන බව වෛද්‍ය පර්යේෂණ තුළින් අනාවරණය වී ඇත.

යහපතට හෝ අයහපතට සංගීතයෙන් අත්විය හැකි ප්‍රබල බලපෑම් අපේ සිතුවිලි මෙන්ම හැඟීම් කෙරෙහි ක්‍රියාත්මක වන අයුරු නොදුටු කෙනෙක් අප අතර සිටිනවාද? හිස් සංගීතය තුළින් අපව ආත්මිකව ඔසවා තැබිය හැකිවේ.

`නුඹලා කුමක් කරතත්, “සියල්ලට ස්වාමිවූ යේසුස්වහන්සේගේ නාමයෙන් කරන්න” යනුවෙන් අපට පවසා ඇත (කොලොස්සි 3:17). ඔබ එයම කරන බව ඔබට අවංකව පැවසිය හැකිද? එසේ නොවන්නේ නම් ඔබට වෙනස් විය හැක්කේ කෙසේද? ඔබට, ස්වාමීන්වහන්සේගේ නාමයෙන් එය කිරීමට නොහැකි නම් ඔබ විසින් නවතා දැමිය යුත්තේ කුමක්ද?`