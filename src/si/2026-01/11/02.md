---
title:  ස්වර්ගීය මානසිකත්වය
date:   08/03/2026
---

`කොලොස්සි 3:1-4 කියවන්න. අපට ස්වර්ගීය මානසිකත්වයකින් සිටිනු පිණිස අප තුළ කෙබඳු ස්වභාවයක් තිබිය යුතුදැයි පාවුල් තුමා පෙන්වා දුන්නේද? ඔබ සිතන පරිදි ඉන් කුමක් අදහස් වේද?`

ඔබ කඳු මුදුනක සිටින්නේ නම් ඔබ වටා ඇති විශාල භූමි ප්‍රදේශය නිරීක්ෂණය කිරීමට ඔබට පුළුවන.

අනාදිමත් කාලයක් තුළ, දෙවියන්වහන්සේ සමඟ සමීප සබඳතාවයක් සෙවූ පුද්ගලයින් වරින් වර කඳු තරණය කළහ (ගීතාවලිය 121:1,2). ඇතැම් මිථ්‍යා දෘෂ්ටිකයන් විසින් මෙම පරමාර්ථය සඳහාම සිගුරැට් නමින් හඳුන්වනු ලද්දාවූ කඳු අතීතයේදී නිර්මාණය කළහ“ඒ ඔවුන්ගේ දෙවිවරුන් හමුවීම පිණිසය. ආබ්‍රහම් ජිවත්ව සිටි පසුව ඔහුව ඉන් පිටතට කැඳවනු ලැබුවාවූ ඌර් නම් දේශයේ මෙවැනි මිනිස් අතින් නිර්මාණය වූ කඳු විශාල වශයෙන් තිබීම කුතුහලය දනවන කරුණක් වන අතර ඒවා සැතපුම් ගණනාවක් ඈතට දිස්විය. එනමුත් යමෙක් සිටින්නාවූ උස ප්‍රමාණය වෙනස් කිරීමෙන්, කිසිසේත්ම ආත්මික වශයෙන් ස්වර්ගයට ළඟාවිය නොහැක. එය මනුෂ්‍ය උත්සාහයෙන් අත්පත් කරගත නොහැක්කකි.

ඒ වෙනුවට, අනුග්‍රහයේ හාස්කම තුළින් පමණක්, අප ක්‍රිස්තුස්වහන්සේ සමඟ මරණයට පත්වී උන්වහන්සේ සමඟ උත්ථාන වූ විට (මෙය වචනාර්ථයෙන් බව්තීස්මය අර්ථගැන්වේ (කොලොස්සි 2:12, 13), ස්වර්ගය කරා ලංවීමට හැකිවේ.

කොලොස්සි 3වන පරිච්ඡේදයේ ආරම්භයේ සිට නැවත නැවත අවධාරණය කරනු ලබන්නේ උසස් තැන්හි ඇත්තාවූ දේවල් එනම් ස්වර්ගයෙහි තිබෙන දේවල් පිළිබඳව වන බව වටහාගන්න “උසස් තැන්හි තිබෙන දේවල්,” “ක්‍රිස්තුස්වහන්සේ... වැඩ හිඳින,” “ක්‍රිස්තුස්වහන්සේ සමඟ දෙවියන්වහන්සේ තුළ,” “උන්වහන්සේ සමඟ තේජසින්” (කොලොස්සි 3:1-4) වශයෙනි.

ඇත්තවශයෙන්ම, පැහැදිලි කිරීම පරදුවට තබන බොහෝ දේ ක්‍රිස්තියානි ජීවිතය තුළ පවතින බව පිළිගත යුත්තකි. මනුෂ්‍යයෙකු ඇත්තටම “මරණයට පත්ව,” පසුව “උත්ථාන වීමටත්, එනමුත් පෙනෙන්නට ඇති සියලුම ලක්ෂණ අනුව එම තැනැත්තා හෝ තැනැත්තිය තුළ වෙනසක් දකින්නට නැතුවාසේම, භෞතිකව මරණයේ හෝ නැවත නැගිටීමේ අත්දැකීමක් නැති විට මෙය පැහැදිලි කරන්නේ කෙසේද? ශුද්ධාත්මයාණන්වහන්සේගේ බලපෑමට යටත් නොවූ, ස්වභාවික මනසක් ඇති පුද්ගලයෙකුට කිසිදු අර්ථවත් භාවයක් නැතැයි හැඟෙන බොහෝ දේ ඇත. එනමුත්, ආත්මික මානසිකත්වයකින් සිටින්නාවූ අය, දෙවියන්වහන්සේගේ පොරොන්දුව ප්‍රකාරව ඔවුන්ට අලුත් හදවතක් ලැබී ඇති බැවින්, පාපයට මරණයට පත්වීමත්, ක්‍රිස්තුස්වහන්සේ සමඟ උත්ථාන වීමත් අව්‍යාජ යථාර්ථයන් වේ. ගීතිකාවක සඳහන්ව ඇති අන්දමට එය සනාථ කර සිටින්නේ:“උන්වහන්සේ ජීවමාන බව ඔබ දන්නේ කෙසේද?යි ඔබ මාගෙන් අසනු ඇත” උන්වහන්සේ මා දන්නේ, උන්වහන්සේ මා හද තුළ ජීවත්වන බැවිණි.”

පාවුල් තුමා මෙම නියෝග දෙනු ලබන්නේ ආත්මික ජීවිත ප්‍රතිසංස්කරණය කිරීම සඳහා බලවත් අවශ්‍යතාවයක් සෑම අවස්ථාවකම පවතින බැවිණි (2 කොරින්ති 4:16). අපට නියතවශයෙන් වැටී ගොස් නැතිවන්නට පුළුවන! තවද, මේ ජීවිත කාලය තුළ අප කිසිවිටෙක පරීක්ෂාවලින් ආරක්ෂාවී නැත.

එබැවින් අප දිනපතාම, “උසස් තැන්හි තිබෙන දේවල් සොයා යායුත්තෙමු” (කොලොස්සි 3:1). අපේ සදාකාල ජීවනය, ක්‍රිස්තුස්වහන්සේ සමඟ දෙවියන්වහන්සේ තුළ සඟවා තිබේ (කොලොස්සි 3:3), එනමුත්, එම ජීවිතයේ බාහිර කියමන “සඟවා” හැර වෙන ඕනෑ දෙයක් පැවසිය හැකිය.

`ඔබේ සිතුවිලි කොහේද? සාමාන්‍යයෙන් උසස් තැන්වලද නැතහොත් පහත් තැන්වලද? ඔබේ පිළිතුර දෙවැන්න නම්, ඔබ විසින් ඔබේ දිශානතිය වෙනස් කරන්නේ කෙසේද?`