---
title:  සම්පූර්ණ සහ පරිසමාප්තව සිටීම
date:   24/03/2026
---

නිශ්චිත පරමාර්ථයක් කරා යොමු වූ ජීවිත මෙන්ම පරමාර්ථයක් කරා දිවෙන සභා පිළිබඳව පොත් රචනා කොට ඇත. “පරමාර්ථයක් කරා පොළඹවනු ලබනවා” යනුවෙන් පවසනවා වෙනුවට “අරමුණක් කරා අවධානය යොමුකරනවා” යනුවෙන් පැවසීමෙන්, අර්ථවත් දෙයක් අත්පත් කරගැනීම පිණිස තේරුමක් ඇති උත්සාහයක යෙදෙනවා යයි පැවසීම වඩාත් සුදුසුය. පාවුල්ගේ ජීවිතය සහ සේවය මෙන්ම, ඔහුගේ හවුල් සේවකයන්ගේ සහ අපොස්තුළුවරුන්ගේ ජීවිත සහ ක්‍රියාවන්ද මීට කදිම උදාහරණ වේ (පිලිප්පි 3:13, 14). ලැබුණාවූ ප්‍රතිඵල තුළින්ම, අදාළ කරුණ සනාථ කරනු ලබනවා ඇත“ශුභාරංචිය ඉතා සීග්‍රයෙන් රෝම අධිරාජ්‍යය මුළුල්ලේ මෙන්ම ඉන් පිටතද ව්‍යාප්ත විය (කොලොස්සි 1:23). එවැනිම අවධානයක් සහ යොමුවීමක් අද දවසේද අවශ්‍යව තිබේ.

`කොලොස්සි 4:12, 13 කියවන්න. විස්තර කොට ඇති පරමාර්ථය කුමක්ද? එය සම්පූර්ණ කරගන්නේ කෙසේද?`

මුල් පාඩමක අප සඳහන් කළ පරිදි, එපප්‍රස් නමැත්තා ශුභාරංචිය කොලොස්සිය අවට නගරවලට මෙන්ම, ලවෝදිකයට මෙන්ම හියරපොලිසියටද ගෙනයාම පිණිස බොහෝ විට දායකවන්නට ඇත (1 වන පාඩම බලන්න) ඔහුගේ ශුභ පැතුම් මෙන්ම යාච්ඤා එහි සිටි ඇදහිලිවන්තයින්ව දිරිමත් කළ බවට කිසිදු සැකයක් නැත. එපප්‍රස්ගේ යාච්ඤා ඉතා පැහැදිලි වූ අරමුණකින් යුක්තවූ බැවින්, කොලොස්සිවරුන් “දෙවියන්වහන්සේගේ මුළු කැමැත්තෙහි සම්පූර්ණව නිසැකව සිටින පිණිස” ඔහු යාච්ඤාවෙන් ඉල්ලා සිටියේය (කොලොස්සි 4:12). මෙම යාච්ඤාව තුළ අඩංගුව තිබූ වැදගත් කරුණු දෙස ඉතා ප්‍රවේසමෙන් සිතා බලමු.

**පිහිටා:** මෙම වචනයේ අර්ථය වන්නේ කෙලින් සිටිමින් එමෙන්ම නොසැලෙනසේ සිටීමයි. මෙය කළ හැක්කේ ශුභාරංචියේ සත්‍යයට සම්බන්ධව ඇදහිල්ලෙන් ස්ථිරව සිටීමෙනි (කොලොස්සි 1:23). මෙම වචනයට පාවුල් තුමා, “යක්ෂයාගේ උපායවලට විරුද්ධව සිටින්ට” (එපීස 6:11), දේව බලය කරණකොටගෙන අන්ධකාරයේ බලවේගවලට මුහුණ දෙන පිණිස, “දෙවියන් වහන්සේගේ සියලු යුද්ධායුධ” පැළඳගන්න යනුවෙන් අවවාද කෙරේ (එපීස 6:10-18; 2 තිමෝති 2:19 සංසන්දනය කරන්න)

**සම්පූර්ණව:** මෙම වචනයෙන් චරිත ස්වභාවයේ කිසිදු පලුද්දක් හෝ දෝෂයකින් තොරව පූජාවීමේ ගුණ ඇති, ප්‍රේමයේ උත්තුංග ප්‍රකාශනයක් ලෙස (මතෙව් 5:44, 48) සැලකිය හැකි වන අතර, එය ප්‍රකාශ කරනු ලබන්නේ තවමත් ඒ ස්වභාවයට “පැමිණ ඇතැයි” (පිලිප්පි 3:12-15) පවසා නොසිටින අයයි.

**ඉෂ්ටකරන්ට:** මෙම ප්‍රබල වචනයෙන් අදහස් වන්නේ, සම්පූර්ණයෙන් සෑහීමකට පත්වීම යමක් සම්පූර්ණත්වය කරා ගෙන ඒමයි. මනුෂ්‍යයෙකු සේ සිතා බලන විට කිසිසේත් කළ නොහැකිවූ දෙයක් ඉටුකර දෙන බවට දෙවියන්වහන්සේ ආබ්‍රහම්ට පැවසූ විට, ආබ්‍රහම් තුළ ඒ පිළිබඳව “නිසැක විශ්වාසයක්” තිබුණේය (රෝම 4:21). තවද පාවුල්ව දෙවියන්වහන්සේ විසින් ශක්තිමත් කළ විට, “පණිවුඩය සම්පූර්ණ ලෙස ප්‍රකාශ වන පිණිස” ඔහුට කටයුතු කිරීමට හැකි විය (2 තිමෝති 4:17).

**සියලු ආකාර දේව කැමැත්ත.** සියලු යන වචනය තුළින් “සියලු දේ” අන්තර්ගතව ඇත යන අදහස දෙනු ලබයි. පාවුල් යාච්ඤා කළේ, දෙවියන් වහන්සේගේ කැමැත්ත අනුව කොලොස්සිවරුන්ව දේව කැමැත්ත පිළිබඳව වන දැනුමෙන් පුරවන ලෙස, “උන්වහන්සේගේ කැමැත්ත දැනගැනීමෙන් පූර්ණවී සියලු යහපත් ක්‍රියාවලින් ඵල දරමින්” (කොලොස්සි 1:9, 10), “උන්වහන්සේගේ තේජසේ පරාක්‍රමයේ හැටියට” සිටින ලෙසය (කොලොස්සි 1:11).