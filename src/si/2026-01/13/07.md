---
title:  වැඩිදුර අධ්‍යයනය සඳහා
date:   27/03/2026
---

ක්‍රිස්තුස්වහන්සේට කැපවූ ආත්මය උන්වහන්සේ කැරලිකාර ලෝකයක පවත්වාගන්නාවූ උන්වහන්සේගේම බලකොටුව වෙයි. එහි උන්වහන්සේගේ බලය හැර වෙන යම් බලයක් හඳුන්වනු නොලැබීම උන්වහන්සේගේ කැමැත්තය. මෙසේ ස්වර්ගීය නියෝජිතයන් විසින් අයිතිකර ගන්නා ලද ආත්මයට සාතන්ගේ පහර වලින් සිදුරු කරනු ලබන්නට නුපුළුවන. නමුත් අපි, අපව ක්‍රිස්තුස්වහන්සේගේ පාලනයට යටත් කර නොගත්තොත්, අපි නපුරා විසින් පාලනය කරනු ලබනවා ඇත. අපි වැලැක්විය නොහැකි ලෙසම, ලෝකයේ සම්පූර්ණ බලය සඳහා තරඟ කරන්නාවූ මෙම බලයන් දෙකෙන් එකක පාලන බලයට යටත්විය යුතුය. අප අන්ධකාර රාජ්‍යයේ බලයට යටත්වන පිණිස ඕනෑකමින්ම එම රාජ්‍යයට සේවය කිරීමට උවමනා නැත. අපට ඇත්තේ ආලෝකයේ රාජ්‍යයට මිත්‍රව සිටීම අතපසු කිරීම පමණය. අපි ස්වර්ගීය නියෝජිතයන් සමඟ එක්සත් වන්නේ නැත්නම්, සාතන් හෘදය අයිති කරගෙන එය ඔහුගේ වාසස්ථානය කරගන්නවා ඇත. නපුරට විරුද්ධව ඇති එකම රැකවරණය නම්, උන්වහන්සේගේ ධර්මිෂ්ඨකම කෙරෙහි ඇදහිල්ල කරණ කොටගෙන තම හෘදය තුළ ක්‍රිස්තුස්වහන්සේට වැඩවාසය කිරීමට අවස්ථාව සැලැස්වීමයි. අප දෙවියන්වහන්සේට අවශ්‍ය ලෙසම සම්බන්ධ වූයේ නැත්නම් අපට කිසිවිටෙක තමාටම ප්‍රේම කිරීමේ, තමා තුළ පිහිටීමේ හා පව්කිරීමට පොළඹවනු ලැබීමේ අපිරිසිදු ප්‍රතිඵල වලට විරුද්ධව සිටීමට නුපුළුවන. සාතන්ගේ සමාගමින් වෙන්ව සිටිමින් අපට නරක පුරුදු බොහොමයක් අත්හරින්නට පුළුවන. නමුත් මොහොතින් මොහොත අප උන්වහන්සේට කැපකිරීම කරණකොටගෙන දෙවියන් වහන්සේට අවශ්‍ය සම්බන්ධතාවයකින් බැඳී සිටීමෙන්, අප ජයග්‍රාහකයෝ වෙනවා ඇත. ක්‍රිස්තුස්වහන්සේ සමඟ පුද්ගලික සම්බන්ධතාවයක් හා නිරන්තර සම්බන්ධතාවයක් නැතිව අප සතුරාගේ කරුණාවට අසුවී ඔහුගේ අණ පිළිපදිනවා ඇත.” (යුගයන්ගේ ආශාව 1වන කොටස, පිටු 334, 335).

**සාකච්ඡා සඳහා ප්‍රශ්න:**

`එලන් වයිට් මහත්මියගෙන් උපුටා දක්වා ඇති ඉහත සඳහන් කොටස දෙස බලන්න. එහි දැක්වෙන පරිදි මහත් අරගලයේ ඇත්තේ දෙපැත්තක් පමණකි. අප මුළු සිතින් ක්‍රිස්තුස්වහන්සේව තෝරාගතහොත් මිස අප සිටින්නේ සාතන්ගේ පැත්තේය. (ලූක් 11:23). එම අදහස කුමන මට්ටමකට හෝ අපේ සංවේදනීයතාවයන්ට හිරිහැරයක් වුවත්, දෙවියන්වහන්සේගේ සත්‍යය තුළින් ඔවුන්ගේ සිත් රිදවීමක් ඇති නොවන පිණිස දෙවියන්වහන්සේ කිසිසේත් බැඳී සිටින්නේ නැත. ඔබේ කැමැත්ත සම්පූර්ණයෙන්ම ක්‍රිස්තුස්වහන්සේගේ කැමැත්තට යටත් කිරීම කොපමණ දුරට වැදගත්දැයි මෙම යථාර්ථය තුළින් ඔබට කුමක් පවසනු ලබයිද?`

`එළිදරව් 14:14-16 කියවන්න. පෙන්තකොස්ත දවසේදී මුල් වර්ෂාව හේතුවෙන් ශුභාරංචිය නමැති බීජය දළුලා වර්ධනය වන්නට ආරම්භ වූ අතර, අවසාන වර්ෂාව පොළොව මත වැටීමෙන් අවසාන අස්වැන්න නෙළාගැනීමට සූදානම් වනු ඇත. එළිදරව් 14:12 වන පාඨය මෙම අපේක්ෂාවට සම්බන්ධ වන්නේ කෙසේද?`

`අපට සාමූහිකව සභාවක් ලෙසද, පුද්ගලිකව ඇදහිලිවන්තයන් ලෙසද, සංස්කෘතිය සහ අප අවට ලෝකය මගින් බලපෑම් ඇති කළ හැක්කේ කුමන ආකාරයටද? සෑම යුගයකම විසූ දේව ජනතාවට මහත් ගැටළුවක් වූ ලෝකයෙන් පැමිණෙන්නාවූ සෘණාත්මක බලපෑම්වලින් අප ආරක්ෂාවන්නේ කෙසේද?`