---
title:  සභා සම්බන්ධතාවය
date:   23/03/2026
---

අන්තර් ජාලය මගින්, සමාජ මාධ්‍ය තුළින්, සහ අසීමිත ප්‍රමාණයක් වන නොයෙක් මාදිළියේ සන්නිවේදන ක්‍රම තිබෙන වර්තමානයේ සිට කල්පනා කරන විට, පාවුල්තුමා මුහුණ දුන් අභියෝග පිළිබඳවත්, විශේෂයෙන්ම එක් එක් ප්‍රදේශවල පිහිටි කුඩා දේවස්ථානවල සිටි ඇදහිලිවන්තයින්ට, ඔවුන්ගේ ආකල්ප වෙනස් කරමින් ඔවුන් ඉතා විශාල ආයතනයක කොටස්කරුවන් යයි අවබෝධ කරදීම පාවුල් තුමා කෙසේ කරන්නට ඇත්දැයි යන්න සිතාගැනීමට පවා අපහසු කරුණකි.

`කොලොස්සි 4:10,11 කියවන්න. පණිවුඩකරුවන් හෝ නියෝජිතයන් මාර්ගයෙන් පණිවුඩ ගෙනයාම හැරුණු විට (කොලොස්සි 4:7-9), පාවුල්තුමා සම්බන්ධතා දිරිගැන්වූයේ අන් කුමන ක්‍රමවේද තුළින්ද? මෙම ලිපිය තුළින් පාවුල්තුමා සමථයකට පත්කළාවූ ගැටළු දෙස බැලීමේදී, ඔහුගේ ආචාරය තුළින් ඔහු දෙන්නට ඇති පණිවුඩය කුමක්ද?`

ඔහු කළ ආචාරය තුළින්, පාවුල්තුමා ඔහුගේ ඇදහිලිවන්තයින් සමඟ සම්බන්ධතාවයක් ගොඩනගාගත්තේය. අප මෙහි දකින්නේ මාර්ක්, බාර්ණබස්ගේ ඥාති සොහොයුරෙකු වූ බවයි. එබැවින්, මාර්ක් කොලොස්සියට යනු පිණිස පාවුල් මං පෑදුවේය. අරිස්තාර්කස්ව හඳුන්වා දී ඇත්තේ, “මාගේ හවුල්වූ හිරකාරයා” ලෙසය; යනුවෙන් අදහස්වන්නේ ඔහු පාවුල් සමඟ එකට සිරගතව සිටි බවය. ඔවුන් දෙදෙනාම, “දෙවියන්වහන්සෙගේ යුද්ධායුධ” (එපීස 6:10, 11), පැළඳගෙන, සටන් කරන්නේ සාතන් විසින් අල්ලාගෙන සිටින්නවුන්ව මුදවා ගනිමින්, දෙවියන් වහන්සේගේ රාජ්‍යයේ සේවකයන් බවට පත්කිරීමටයි (2 තිමෝති 2:1-4). යේසුස් / ජුස්ටස් (මේවා යුදෙව් සහ රෝම නම්වන අතර, ග්‍රීක භාෂාවෙන්ද එවැනි ආකාරයෙන් උච්ඡාරණය කළහැකි, උදාහරණයක් ලෙස සාවුල් / පාවුල්) වැනි නම් අතර, එම නාම විශ්වාසවන්තවූද ශුභාරංචිය තුළ සහෝදර සේවකයෙකු ලෙසද හඳුන්වනු ලැබේ.

පාවුල්තුමා මෙහි එක්තරා කරුණක් පැහැදිලි කිරීමට උත්සාහ දරයි, එනම්:අරිස්තාර්කස්, මාර්ක් සහ යුක්තස් යන අය යුදෙව්වන්ය (එබැවින් ඔවුන් චර්මඡේදිතයන් වූහ). ඊට පසුව ඔහු සඳහන් කරන්නේ අන්‍යජාතිකයන් තුන්දෙනෙකු පිළිබඳවය:එපප්‍රස්, ලූක් සහ දේමස් යන අය යුදෙව්වන් නොවූහ (කොලොස්සි 4:12-14). මෙම කරුණ පිළිබඳව එනම් යුදෙව්වන් සහ අන්‍යජාතිකයන් අතර සභාව තුළ යම්කිසි කලබලකාරී තත්ත්වයක් තිබූ නමුත්, මෙම සහෝදර සේවකයන්ට එකට එකතුවී අතිශයින් ඵලදායී ලෙසත්, එක්සත්කමෙන් සුමටවත් කටයුතු කිරීමට හැකිවිය. පාවුල්තුමා මෙහි භාවිතා කර ඇති “පමණක්” යන වචනයෙන් එතුමා ඉඟියෙන් මෙන් දන්වා සිටින්නේ ඔහු දුක් විඳි අවස්ථාවල මීට වඩා වැඩි යුදෙව් සහයෝගයක් ඔහුට ලැබිය යුතුව තිබුණ නමුත්, එසේ නොවීම පිළිබඳව ඔහු තුළ කිසියම් කලකිරීමක් තිබූ බවය. එනමුත්, වැදගත් කරුණක් වන්නේ, කලකට ඉහත පාවුල්ව සහ බාර්ණබස්ව ඔවුන්ගේ පළමු මිෂනාරි ගමනේදී හැරගිය (ක්‍රියා 13:13), යොහන් මාර්ක් නම් නැමැත්තා නැවත පාවුල්ට මෙම අවස්ථාවේ එකතුවීමෙන් ඔහුගේ හිතවත්කම පෙන්වූවා පමණක් නොව, එය පාවුල්ට “සැනසිල්ලක්” ද විය (ක්‍රියා 15:36-40).

එක්සත් භාවයට තර්ජන පැමිණීම අලුත් දෙයක් නොවේ. මෑත කාලවලදී ඇඩ්වෙන්ටිස්ට් සභාව තුළ සැලකිය යුතු මට්ටමේ වෙනස්කම් ඇතිකරමින්, ලෝකය පුරා ව්‍යාප්ත වී තිබීම හේතුවෙන්, ඔවුන්ගේ එකමුතු බව කෙරෙහි නොයෙක් බලවේගවල ප්‍රහාරයට ලක්ව තිබේ. එක්සත්කම පිළිබඳව වන ආතතිය සභාවේ සෑම මට්ටමකටම පාහේ ඉතා හොඳින් දැනෙන දෙයකි.

`ඔබේ සභාව තුළ එක්සත් භාවයට තර්ජනයක් වන දේවල්, ඔබට ඔබේ මට්ටමේ දේව සේවයේ සිටිමින්, සමනය කළ හැකිවන්නේ කෙසේද? ඔබේ දේවස්ථානය තුළ කලබලකාරී ස්වභාවයකට තුඩුදෙන කරුණු මොනවාද? එමෙන්ම ඒ පිළිබඳ කුමක් කළ හැකිද?`