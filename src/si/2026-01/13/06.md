---
title:  ලාවෝදිකයන් උදෙසා පණිවුඩයක්
date:   26/03/2026
---

`කොලොස්සි 4:16-18 කියවන්න; කොලොස්සි 2:1-3 කියවන්න. ලවෝදිකයන් වෙත යේසුස්වහන්සේගේ පණිවුඩය පිළිබඳව කල්පනා කළ විට (ඊයේ අධ්‍යයනය කළ පාඩම දෙස බලන්න), ලවෝදික සභාවට පාවුල්ගේ කාලයේදී කියවීමට තිබූ ලිපිය, කොලොස්සි වරුන්ටද සුදුසු වීම පිණිස දෙපාර්ශවය අතර තිබූ සමානකම් මොනවාද?`

පසුගිය යුග තුළ ජීවත්වූ දේව ජනතාවගේ ඉතිහාසය දෙස බැලූවිට පෙනී යන්නේ, එකම ආකාරයේ ගැටළු නැවත නැවත පැන නගින බවය. ඉශ්‍රායෙල් වරුන්ද, ලෝකයේ අනෙක් මිනිසුන් මෙන් නමස්කාර කිරීමට උත්සාහ කළ බැවින්, ප්‍රමාද නොවී පසුතැවිලි වන්න යයි අනාගතවක්තෘවරුන් ඔවුන්ට දෝෂාරෝපණය කළහ. “අනේ, විශ්වාස නුවර වේශ්‍යාවක් වූ හැටි!” යනුවෙන් (යෙසායා 1:21) යෙසායා දුක් වුනේය. එමෙන්ම එම මිනිසුන්ට නැවත දෙවියන් වහන්සේ වෙතට පැමිණ සමාවත්, පවිත්‍ර කරනු ලැබීමත් ඉල්ලා සිටින ලෙස (යෙසායා 1:16-20) පවසා සිටියේය. යොහන් බව්තීස්ත (මතෙව් 3:2, 8-10) සහ යේසුස්වහන්සේ (මතෙව් 4:17; මතෙව් 12:33-37) යන දෙදෙනාම ඉශ්‍රායෙල් වරුන්ගෙන් ඉල්ලා සිටියේ අවසාන කාලයේ තිබෙන්නට යන විනිශ්චය ඉදිරියේ පෙනී සිටිය හැකිවන පරිදි පසුතැවිලි වී සුදුසු ඵල දරණ ලෙසය. අපොස්තුළු වරුන්ද ඒ හා සමාන පණිවුඩයක් දැරූහ (ක්‍රියා 2:38; ක්‍රියා 3:19 ක්‍රියා 17:30; 2 කොරින්ති 7,9,10).

`පහත දැක්වෙන පාඨ සංසන්දනය කරන්න. යෙසායා 60:1-3 සමග එළිදරව් 18:1-4 සහ යෙසායා 62:1-5 සමඟ එළිදරව් 19:7,8. මෙම පොත් දෙක තුළින් දැක්වෙන පණිවුඩවල ඇති සමානතාවයන් මොනවාද?`

දෙවියන්වහන්සේ ස්වර්ගයත්, පොළොවත් එකට එකතු කරනු ඇත. එනමුත්, මහා අරගලය හේතුවෙන් එය සිදුකළ යුත්තේ අදියර වශයෙනි:

1. සාතන් හට මෙතෙක්, ස්වර්ගයේ ජීවීන්ගෙන් කිසියම් හෝ ආදරයක් තිබුණේ නම්, කල්වරියේ සිදුවීමෙන් සාතන් ඒ සියල්ල අහිමි කරගත්තේය (යොහන් 12:31).
2. ස්වර්ගීය මණ්ඩප තුළ ක්‍රිස්තුස්වහන්සේ විසින් කරන්නාවූ විනිශ්චයේ මෙහෙය කරණකොටගෙන දේව ජනතාව, “උන්වහන්සේගේ කැමැත්ත කරන පිණිස සියලු යහපත් ක්‍රියාවලට” (හෙබ්‍රෙව් 13:21) මෙන්ම ස්වර්ගයට ඔබින තැනැත්තන් බවට පත්වනු ඇත.
3. සහස්‍ර වසරක විනිශ්චය සහ ඊට පසුව එනම් දහස් වසරකට පසු සිදුවන අවසාන විනිශ්චයේදී, මෙතෙක් තිබූ ප්‍රශ්න සියල්ලටම සදහටම බලපාන පරිදි පිළිතුරු සපයා, සියලුම පසුතැවිලි නොවුනාවූ පව්කරුවන්ව ගින්නෙන් දැවෙන විලෙහි සදහටම විනාශ කර දමනු ලබනවා සේම, මෙම පොළොවද ගින්නෙන් පවිත්‍ර කරනු ලබනවා ඇත. (එළිදරව් 21:8).
4. ස්වර්ගයත්, පොළොවත් නැවත එකමුතු භාවයට පත්කළ හැක්කේ පාපය හමාර කිරීමෙන් පමණි. (එළිදරව් 21:3).

`දෙවියන්වහන්සේ දී ඇති සත්‍යයට ඔබේ උත්සාහයෙන් පමණක් (වෙන කිසිවෙක් ආදර්ශයට නොගෙන), විශ්වාසවන්තව සිටීමට ඔබට කුමක් කළ හැකිද? එනම්, ඔබේ හදවත ඇත්තේ කා සමඟදැයි පෙන්නුම් කිරීම පිණිස ඔබ විසින් කරනු ලබන තෝරාගැනීම් මොනවාද?`