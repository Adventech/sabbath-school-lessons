---
title:  ශුභාරංචිය සමාජගත කිරීම පිළිබඳව වන පාඩම්
date:   22/03/2026
---

ශුභාරංචිය ප්‍රචාරය කිරීම පිළිබඳව බොහෝ දේ අපට පාවුල්තුමාගෙන් ඉගෙනීමට පුළුවන. දළ වශයෙන් සැතපුම් 13,400ක් පමණ ඔහු ගමන් කර ඇත. මෙය අතිශයින් පුදුමාකාර දෙයක් වන්නේ, බොහෝවිට ඔහු ගමන් කළේ පයින් වීමත්, ඔහුගේ ජීවිතයේ සෑහෙන කාලයක් ඔහු සිරගතව සිටි බැවිනුත්ය.

පාවුල්තුමා සැලකිය යුතු කාලයක් වෙළඳ මධ්‍යස්ථානවල ගතකළේය. කොරින්තිය සහ එපීසය එවැනි මධ්‍යස්ථාන වූ අතර, එම මධ්‍යස්ථානවල සිට, රට තුළ පිහිටි නගර කරා ශුභාරංචි පණිවුඩය පතුරුවා හැරීමට ඔහුට හැකි විය. එමෙන්ම ඔහුගේ ගමන්වලදී, ඔහු විසින් ස්ථාපිත කර තිබූ සභාවන් බැහැ දැක, නව සාමාජිකයන් දිරිගැන්වූවේය. ඔහුට පුද්ගලිකවම දේවස්ථාන කරා යාමට නොහැකිවූ අවස්ථාවලදී ඔහු ඔවුන්ට ලිපි යැවුවේය. මේ අයුරින් ඇදහිලි- වන්තයින් හොඳින් දැනගත් කරුණක් වූයේ ඔහුට ඔවුන්ව, සිය මතකයේ තිබුණා මෙන්ම, ඔවුන් උදෙසා ඔහු මහත් තැකීමකින් කටයුතු කළ බවත්ය.

`කොලොස්සි 4:7-9 කියවන්න; එපීස 6:21 සංසන්දනය කරන්න. තුඛීකස්ව විස්තර කර ඇත්තේ කෙලෙසද? ඔහුවත්, ඔනිසිමස්වත් කොලොස්සියට යවනු ලැබුවේ කුමන හේතුවක් නිසාදැයි පාවුල් පවසා ඇත්ද?`

ඇතැම් කරුණු වාචිකව පැවසීම, ලිපි මගින් දන්වනවාට වඩා යහපත්ය. මෙම මිනිසුන් දෙදෙනා කොලොස්සිවරුන්ට යැවූ පණිවුඩය කුමක්දැයි දැනගැනීම පිණිස කුතුහලයක් ඇතිවනු ඇත. පාවුල්තුමාට අනුව ඔවුන් ගෙන යන ආරංචි වලින්, පෙනී යන්නේ ආරංචියට ලබන්නාවූ අය “සනසනු” ලැබීමටත්, එමෙන්ම ඔවුන්ව “ධෙර්යමත් කිරිමටත්” (කොලොස්සි 4:7-9) වන්නේය. ඇතැම්විට පාවුල්තුමා සිරගෙය තුළ ගතකරන ජීවිතය පිළිබඳව එම පණිවුඩයේ සඳහන්ව තිබෙන්නට ඇත. ඒ සිද්ධි කුමන ආකාරයේ ඒවා වුවත්, එම තොරතුරු ඉතා වැදගත් වන්නේ ඇදහිලිවන්තයන් එකතුකර තබන්නාවූ පුද්ගලික බැඳීම් ඇති කරගැනීම නිසාවෙනි.

තුඛීකස්, යන නමේ තේරුම වන්නේ “වාසනාවන්ත” යනුවෙන් වන අතර, ඔහු සැබවින්ම විශ්වාසවන්ත නියෝජිතයෙකු විය. ඔහුව හඳුන්වා දී ඇත්තේ, “විශ්වාස සේවකයා” සහ “හවුල් දාසයා” වශයෙන් වන අතර, ආසියාවේදී පාවුල් තෝරාගත් මිනිසුන් දෙදෙනාගෙන් කෙනෙකු තුඛීකස් වූ (ක්‍රියා 20:4) අතර, පාවුල් යෙරුසලම වෙත ගිය ගමනේදී සභාවේ දිළිඳු අය උදෙසා ලැබූ ආධාර ගෙන යාමට ඔහු පාවුල්ට උපකාර කළේය. පාවුල්තුමාව දෙවන වරට රෝමයේදී සිරගතකරනු ලැබූ විට, ඔහුද පාවුල් සමඟ සිටියේය. ඉන්පසුව, එපීසයේ කටයුතු ශක්තිමත් කරනු පිණිස ඔහුව එහි යවනු ලැබුණි (2 තිමෝති 4:2) පාවුල්තුමා, එවකට ක්‍රීටයේ සිටි තීතස් වෙත ඔහුව පිටත්කර හැරීමටද කල්පනා කළේය (තීතස් 3:12). ඔහු සමඟ ඔනේසිමස්, පාවුල් විසින් රෝමයේදී හරවාගත් තැනැත්තා, “විශ්වාසවන්තයෙකු” ලෙස පාවුල් හඳුන්වාදී ඇත (1වන පාඩම බලන්න).

දකින්නට ලැබෙන පරිදි, කොලොස්සියේ සිටි ඇදහිලිවන්තයන්ගේ තොරතුරුද පාවුල්ට දැනගැනීමට උවමනාව තිබුණි. කිසිවෙකු සමඟ අවශ්‍ය තොරතුරු දන්වා එවීමට, විශේෂයෙන් තුඛීකස් සමඟ ආපසු විස්තර පවසා එවීම එතරම් අපහසු කරුණක් නොවුනේය. පාවුල් තුමා පුද්ගලිකව කිසි අවස්ථාවක එම සභාවට ගොස් නැති වුවත්, පාවුල් තුමා එම සභා සාමාජිකයන්ව ඇදහිල්ලෙන් ශක්තිමත් කොට, ඔවුන් තුළින් ධර්මතාවයන් සමාජ ගතකිරීම උදෙසා මෙන්ම, ඔවුන් උදෙසා තම හිතෛෂී භාවය මෙන්ම ප්‍රේමය පෙන්නුම් කරනු පිණිස එතුමා ගත් උත්සාහයක් ලෙස මෙහි දැක්වීමට පුළුවන.

`පාවුල්ගේ ලිපි තුළ පුද්ගලික කරුණු ඇතුළත් කිරීමෙන් ඔහුගේ මානව හිතවාදී ස්වභාවය පෙන්නුම් කරනවා පමණක් නොව, ඔහු විසින් කරනු ලැබූ මෙහෙයේ සුජාත භාවය සනාථ කරනු ලබන්නේ කෙසේද?`