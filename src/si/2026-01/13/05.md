---
title:  මේ ලෝකයේ ජීවත්වන නමුත් එයින් (ලෝකයෙන්) නොවේ
date:   25/03/2026
---

`කොලොස්සි 4:14, 15 සහ 2 තිමෝති 4:10,11. ලූක්ව, දේමස්ගෙන් වෙන්කොට හඳුනාගන්නේ කෙසේද? ඒ ඇයි?`

යොහන් අපෝස්තුළුවරයා අපට පවසා ඇත්තේ, ලෝකයටවත් ලෝකයෙහි තිබෙන දේවල්වලටවත් ප්‍රේම නොකරන්න. යමෙක් ලෝකයට ප්‍රේම කෙරේ නම්, පියාණන්වහන්සේ කෙරෙහි ප්‍රේමය ඔහු තුළ නැත” (1 යොහන් 2:15). ලූක්, යේසුස්වහන්සේට මෙන්ම ස්වර්ග රාජ්‍යයට ප්‍රේම කළ බැවින්, ඔහු පාවුල් සමඟ අවසානය දක්වා කුමක් සිදුවුවත් කම් නැතැයි සිතමින් සිටි නමුත්, දේමස් පැමිණෙන්ට තිබෙන ලෝකයට වඩා මේ ලෝකයට ප්‍රේම කළේය.

**පහත සඳහන් ඡේද කියවන්න. දෙවන පැමිණීම අපේක්ෂාවෙන් සිටින අයට දී ඇති උපදෙස් මොනවාද?**

`මාර්ක් 13:32-37`

`තීතස් 2:11-14`

`2 පේත්‍රැස් 3:10-14`

`එළිදරව් 3:17-21`

යේසුස්වහන්සේ මෙන්ම අපොස්තුළුවරුන්ද නිතර අපට අවවාද කළේ “සෝදිසියෙන්” මෙන්ම අවදියෙන් සිටිමින්, ස්වාමීන්වහන්සේගේ පැමිණීම සිදුවන විට පුදුමයට පත් නොවන පිණිස නිතර සූදානම්ව සිටින ලෙසටය. අවාසනාවකට මෙන්, යේසුස්වහන්සේගේ ආඥාවලට සවන් නුදුන් ගෝලයින් මෙන්, “අවදිව සිට යාච්ඤා කිරීම”ට අපොහොසත් වූවාක් (මාර්ක් 14:38) මෙන්ම බොහෝ අය නිසි සූදානම් වීමකින් තොරව සිටිනු ඇත. අවසාන වශයෙන් ගත් කළ සියල්ල තීන්දු වන්නේ අපේ සිත් තුළ සිටින්නේ කවුද, නැතහොත් ඇත්තේ කුමක්ද යන කරුණ මත වන අතර, කිසිවෙකුට ස්වාමිවරුන් දෙදෙනෙකුට සේවය කළ නොහැක.

ලවෝදිකයන්ට යැවූ පණිවුඩය තුළින්, යේසුස්වහන්සේ අපට පැහැදිලි වට්ටෝරුවක් සපයා දී ඇත. පළමුව අප පාප පිළිබඳව පසුතැවිලි විය යුත්තෙමු. දෙවනුව අප විසින් අපේ හදවත් යේසුස්වහන්සේට විවෘත කොට, එහි පාලනය උන්වහන්සේට බාරදීමෙන් පසුව (තුන්වැනිව), නොයෙකුත් පරීක්ෂා සහ පෙළඹවීම් වලින් ජයගත් ඇදහිල්ලේ සහ ප්‍රේමයේ “රත්රන්” ලබාගැනීමට අපට පුළුවන් වනු ඇත.

`ඔබේ ජීවිතයේ කුමන විශේෂිත කරුණක් පිළිබඳව පශ්චත්තාප වන්න යයි යේසුස් වහන්සේ ඔබට පවසනු ඇත්ද? උන්වහන්සේගේ ලැයිස්තුවෙන්, ඔබට අතිශයින් උවමනා වන්නේ කුමන කොටසද?`