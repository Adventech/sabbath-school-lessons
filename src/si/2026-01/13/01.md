---
title:  දෙවියන්වහන්සේගේ සියලු කැමැත්තෙහි විසීම
date:   21/03/2026
---

### මේ සතියේ පාඩමේ අධ්‍යයනය සඳහා කියවන්න
කොලොස්සි 4:7-18; එපීස 6:21; ක්‍රියා 15:36-40; 2 තිමෝති 4:10, 11; 2 පේත්‍රැස් 3:10-14; යෙසායා 60:1-3.

> <p>කටපාඩම් පදය</p>
> “සියල්ලේදී ස්තුතිකරපල්ලා. මක්නිසාද ක්‍රිස්තුස් යේසුස් වහන්සේ තුළ නුඹලා ගැන දෙවියන්වහන්සේගේ කැමැත්ත මේය.” (1 තෙසලෝනික 5:18).

කොලොස්සි පොතේ මෙම අවසාන කොටසින් ඔහු සමඟ සහයෝගයෙන් වැඩකරන සහකරුවන්ගේ ජාලයක් පෙන්නුම් කරනු ලබයි. ක්‍රියා පොතේ ඔහු පළමුකොට බාර්ණබස් සමඟ එකතුවී, ඊටපසුව සීලස්වද ඈඳා ගත්තේය. ඊට පසුව ඔහුගේ මිෂනාරි ගමන් තුන පිළිබඳව සාරාංශයක් ඉදිරිපත් කොට ඇත.

මෙම සතිය තුළ පාවුල් තුමා උපයෝගී කරගත් උපක්‍රම දෙස බැලීමේදී, රෝම අධිරාජ්‍යයේ ප්‍රධාන නගර කරා ඇති සම්පත් මෙන්ම කාලය කාර්යක්ෂම ලෙස භාවිතා කළ අන්දම දෙස බලමු. එමෙන්ම, ඔහු විසින් තමා ගෙන ගිය වැඩවලට සහයෝගය දැක්වීමට ප්‍රවණතාවයක් ඇති ගිහි සේවකයන් තෝරාගෙන, ඔහුට පුද්ගලිකව යාමට නොහැකිවූ කොලොස්සිය, ලවෝදිකය සහ හියරපොලිසය වැනි නගර කරා ගොස් සේවය කිරීම පිණිස පුහුණු කිරීම් කළේය.

ඔහු ගමන් කළ අවස්ථාවලදී පුද්ගලික බැහැදැකීම් වලින්ද, ඔහු සිරගතවී සිටි අවස්ථාවලදී, ඔහු ලියූ ලිපි තුළින්ද, පාවුල්තුමා ජනතාව සහ දේව සභා සමඟ සම්බන්ධතා ගොඩනගා ගත්තේය. ශුභාරංචි මෙහෙයේ සාර්ථකත්වය පවතින්නේ සියලු දෙනා එක්සත්ව කටයුතු කිරීමෙන් බව පාවුල්තුමා අවබෝධ කරගෙන සිටියේය“යුදෙව්වන් මෙන්ම අන්‍යජාතිකයන්ද, කිතුනුවන්ද දායක විය යුත්තේය; ස්ත්‍රීන් මෙන්ම පුරුෂයන්ද, තුඛීකස්, අරිස්තාර්කස්, යුස්තස්, එපප්‍රස්, ලූක් සහ නිම්පස් යන සියල්ලේ පාවුල් සඳහන් කළ ශුභාරංචි වැඩ කටයුතුවලට දායක වූවෝය. අප උදෙසා සංරක්ෂණය කර නොමැති ලිපියක් පාවුල්තුමා ලවෝදිකයන්ට ලියා ඇති බවට වන ආරංචිය අපේ කුතුහලය ඇතිකරවන සිද්ධියකි. පාවුල්තුමා බොහෝ කරුණු මෙහි අවසාන පාඨ කිහිපය තුළ සඳහන් කර ඇති අතර, අර්කිපස් නමැත්තෙකුට ඔහු පුද්ගලිකවම ප්‍රශංසාවට ලක් කළේය. ඔහුට හැකියාව තිබියදී, සභා ශක්තිමත් කරනු පිණිස ඔහුට හැකි සෑම දෙයක්ම ඉටුකළේය.

මාර්තු 28 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.