---
title:  වැඩිදුර අධ්‍යයනය සඳහා
date:   06/02/2026
---

“ශක්තිමත්, සමමිතික චරිතයක් ගොඩනගන්නාවූ තැනැත්තා, හොඳින් සමතුලිතතාවය පවත්වාගෙන යන කිතුනුවා, තමන් සන්තක සියල්ල ක්‍රිස්තුස්වහන්සේ උදෙසා දිය යුතු අතර, උන්වහන්සේ උදෙසා සියල්ල කළයුතු වේ. එසේ කළ යුත්තේ ගැළවුම්කරුවාණන්වහන්සේ බෙදුනාවූ සේවයක් පිළිනොගන්නා බැවිණි. ආත්ම පරිත්‍යාගය කුමක්දැයි ඔහු විසින් දිනපතා අධ්‍යයනය කළ යුත්තේය. දෛනිකව ඔහු විසින් දේව වචනය හදාරමින්, එහි අර්ථය අවබෝධ කරගනිමින් එහි ශික්ෂාවන් වලට කීකරු විය යුත්තේය. ඒ අයුරින් ඔහුට ක්‍රිස්තියානි ශ්‍රේෂ්ඨත්වයේ ප්‍රමිතිය කරා ළඟාවීමට හැකිවන්නේය. අවසාන පරීක්ෂණයේදී ඔරොත්තු දෙන පිණිස, ඔහුගේ චරිතය සම්පූර්ණත්වය කරා වර්ධනය කරමින්, දෙවියන්වහන්සේ ඔහු සමග දිනපතා ක්‍රියාත්මක වන සේක. තවද, ඇදහිලිවන්තයින් විසින් දිනපතා මනුෂ්‍යයන් සහ දේවදූතයින් ඉදිරියේ, වැටුනාවූ මනුෂ්‍යයන් උදෙසා ශුභාරංචියට කළ හැකිදේ පෙන්වමින් උත්කෘෂ්ට පර්යේෂණයක යෙදී සිටින්නාහ.” —Ellen G. White, The Acts of the Apostles, p. 483.

“මනාලයාගේ පැමිණීම අපේක්ෂාවෙන් සිටින්නවුන් ජනයාට පැවසිය යුත්තේ, “බලව ඔබේ දෙවියන්වහන්සේ” යනුවෙනි. දයාවේ ආලෝකයේ අවසාන කිරණ, ලෝකයට දීමට ඇති අවසාන දයාවේ පණිවුඩය, උන්වහන්සේගේ ප්‍රේමණීය චරිත ස්වභාවයේ පණිවුඩයයි. දේව දරුවන් උන්වහන්සේගේ තේජස ප්‍රකාශ කළයුතු වේ. ඔවුන්ගේ ජීවිත සහ චරිත ස්වභාවය තුළින්, දෙවියන්වහන්සේගේ කරුණාව තුළින් ඔවුන්ට උන්වහන්සේ කළාවූ දේවල් පිළිබඳව ප්‍රකාශ කර සිටිය යුතු වන්නේය.

“ධර්මිෂ්ඨකමේ පුත්‍රයාගේ ආලෝකය යහපත් ක්‍රියා තුළින් බැබලිය යුතුවන්නේය. එය සත්‍යයේ වචනයෙන්ද, ශුද්ධ වූ ක්‍රියාවලින්ද විය යුත්තේය.” —Ellen G. White, Christ's Object Lessons, pp. 415, 416.

**සාකච්ඡා කිරීම සඳහා ප්‍රශ්න:**

`ස්වාමීන්වහන්සේ තුළ ප්‍රීතිවීම පිළිබඳව වන ප්‍රශ්නය සම්බන්ධයෙන් වැඩිදුර අවධානය යොමුකරන්න. ඔබේ කරදරවලදී ප්‍රීතිවන්න යයි, එයින් පවසන්නේ නැති බව අවබෝධ කරගන්න (එනමුත්, එවැනි අදහසක් බයිබලයට අනුකූලවේ) ඒ එසේ විය යුත්තේ ස්වාමීන්වහන්සේ තුළය. අප ඉදිරියේ නිතරම ස්වාමීන්වහන්සේගේ යහපත්කම, උන්වහන්සේගේ බලය, උන්වහන්සේගේ ප්‍රේමය සහ උන්වහන්සේගේ ගැළවීම තබා ගැනීම වැදගත් වන්නේ ඇයි? ජීවිතය තුළ පැන නගින නොවැලැක්විය හැකි පරීක්ෂා ඇතිවන විට, එසේ කිරීමෙන් ප්‍රයෝජන අත්වන්නේ කෙසේද?`

`අප කිතුනුවන් ලෙස, “යහපත් ක්‍රියා” ඇති කරන්නාවූ අනුග්‍රහයේ භූමිකාව පිළිබඳව ඉහත ප්‍රශ්න විස්තර කරන ආකාරය කෙරෙහි අවධානය යොමුකරන්න. ඉක්මනින් එන්නාවූ ක්‍රිස්තුස්වහන්සේ කෙරෙහි අපේක්ෂාවෙන් සිටින්නවුන් හට අනුග්‍රහයේ ක්‍රියාවලිය අතිශයින් වැදගත් වන්නේ ඇයි? එනම්, අප යහපත් ක්‍රියාවලින් ගැළවීම නොලබන නමුත්, අපට ඒවා නොමැති නම් අප ඇත්තවශයෙන්ම ගැළවීම ලබනවාද?`

`මාංශය පිළිබඳව විශ්වාසයක් නොමැති බවට ඇති අදහස පිළිබඳව සිතා බලන්න. මින් අදහස්වන්නේ කුමක්ද? එය කෙරෙහි අපට විශ්වාසයක් තිබිය යුතු නොවන්නේ ඇයි? අපේ මාංශය දෙවියන්වහන්සේගෙන් අපට ලැබෙන තිළිණයක් නොවේද?`