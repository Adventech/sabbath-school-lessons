---
title:  ස්වාමීන්වහන්සේ තුළ ප්‍රීතිවෙන්න
date:   01/02/2026
---

`පිලිප්පි 3:1-3 කියවන්න. පාවුල් තුමන් විසින් මෙහි ඉදිරිපත් කරනු ලබන දේවල ධනාත්මක සහ සෘණාත්මක දේවල් ලෙස පෙනීයන කරුණු මොනවාද, එමෙන්ම ඒවා එකිනෙකාට සම්බන්ධ වන්නේ කෙසේද? ඔහු අදැහිලිවන්තයින්ව විස්තර කරන්නේ කුමන ආකාරයටද?`

පාවුල් තුමා අතිශයින් සාධනීය ස්වරයකින් ලිපිය ආරම්භ කරන අතර, එම ලිපිය අවසන් කරන්නට සැරසෙන්නාක් මෙන් හැඟීමක්ද ලිපිය කියවන්නා තුළ ඇතිවේ. එනමුත් ඔහු ලිපිය හමාර කොට නැත. ඔහු මෙම ලිපියේ වැදගත් තේමාවක් කරා අවතීර්ණවේ. එනම්: ස්වාමීන්වහන්සේ තුළ ප්‍රීති වීමයි. ඒ සඳහා වන හේතු කීපයක් මෙහිදී ඔහු විසින් සපයනු ලැබ ඇත. ඉන් අතිශයින් වැදගත් කරුණ වන්නේ, අප විශ්වාසය තැබිය යුත්තේ ක්‍රිස්තුස්වහන්සේ තුළ මිස අප කෙරෙහි නොවේ: ක්‍රිස්තුස්වහන්සේ තුළ ප්‍රීතිවෙමින්, මාංශය තුළ විශ්වාසයක් නැතුව” සිටිය යුත්තෙමු (පිලිප්පි 3:3). අප සමග සිටින කිසිවෙකු හෝ කිසියම් ක්‍රම වේදයකින් මාංශය කෙරෙහි විශ්වාසය තැබීමෙන් අමිහිරි පාඩමක් ඉගෙන නොගත් කෙනෙකු සිටිනවාද?

“ප්‍රවේසම්වන්න” (තුන්වරක්) යනුවෙන් ප්‍රබල ලෙස අවවාද කිරීම ශුද්ධ ලියවිල්ල තුළ වෙනත් ස්ථාන වල සඳහන්ව නැත. පෙනෙන්නට ඇති පරිදි, පාවුල් තුමා පෙන්නුම් කර දෙනු ලබන කරුණ පිලිප්පිවරුන් හොඳින් දැන සිටින්නට ඇත. එකිනෙකට වෙනස්වූ ගැටළු තුනක් වෙනුවට, මෙම අවවාදය, බොරු ඉගැන්වීම් කළාවූ බොරු ගුරුවරුන් සමූහයකට තුන් ආකාරයකින් ඉදිරිපත් කළ එකක්වේ.

ඉශ්‍රායෙල් දේශයේ සිටි දුෂ්ට හෝ ආගමට ගරු නොකලාවූ මනුෂ්‍යයන්ව ‘බල්ලන්’ ලෙස හඳුන්වනු ලැබුණි. (පිලිප්පි 3:2; සසඳන්න ගීතාවලිය 22:16; යෙසායා 56:10; මතෙව් 7:6; 2 පේත්‍රැස් 2:21, 22). බොරු ගුරුවරුන්, කිසිදු දෝෂයකින් තොරව, “දුෂ්ට සේවකයන්” ලෙසද හඳුන්වා දිය හැක. ඔවුන්ව ඡේද්‍ය කරන්නන් (පිලිප්පි 3:2) හෙවත් මාංශය සිඳ දමන්නන් ලෙස හඳුන්වනු ලැබූ අතර, ගලාතියේ සහ වෙනත් ප්‍රදේශවලදී, කිතුනු දහමට හැරුනාවූ අන්‍ය ජාතීන් චර්ම ඡේදනය කළ යුතු යයි බලහත්කාරකම් කළේ, අපොස්තුළුවරුන් විසින් මන්ත්‍රණ සභාවක රැස්වී චර්මඡේදනය අන්‍යජාතික කිතුනුවන්ට අවශ්‍ය නැතැයි ගෙන තිබූ තීරණයටද එරෙහිව යමිනි (ක්‍රියා 15 බලන්න).

බොරු ඉගැන්වීම්වල පැතිර යාම ඇතුලුව ආත්මික අභියෝගවලට ඇති විසඳුම වශයෙන් “ස්වාමීන්වහන්සේ තුළ ප්‍රීති වීම” කුතුහලය ඇතිකරන පිළිතුරකි (පිලිප්පි 3:1; පිලිප්පි 4:4 සමග සංසන්දනය කරන්න).

අප ප්‍රීතිවන්නාවූ ඕනෑම දෙයක් තුළින් අපට සතුට ගෙනෙනු ලබයි. දෙවියන් වහන්සේ අප සතුටින් සිටීම අපේක්ෂා කරන අතර, උන්වහන්සේගේ වචනය අපට සැබෑ ප්‍රීතියත් කල් පවතින්නාවූ සතුට ගෙන එන්නාවූත් උපදෙස් සහිත අත් පොතක් බඳුවේ. මෙය තුළ දෙවියන්වහන්සේගේ කරුණාව (ගීතාවලිය 31:7); අපේ විශ්වාසය උන්වහන්සේ කෙරෙහි තැබීම (ගීතාවලිය 5:11); ගැළවීමේ ආශිර්වාද ලබාගැනීම (ගීතාවලිය 9:14); උන්වහන්සේගේ ශික්ෂා අපේ ජීවන මාර්ගයේ කොටසක් කරගැනීම (ගීතාවලිය 119:14); සබත් දවසද ඇතුළුව (යෙසායා 58:13,14); උන්වහන්සේගේ වචනය විශ්වාස කිරීම (ගීතාවලිය 119:162) සහ දේව ගුණාංග ඇති දරුවන් ඇති දැඩි කිරීම වේ (හිතෝපදේශ 23:24, 25).

`මෙම මොහොතේ සියලු දේ යහපත්ව සිදුවුවත්, අප සියල්ලන් හට ජීවිතය අතිශයින් දුෂ්කර විය හැක. ඇතැම් විට මේ වන විට ඔබේ ජීවිතයේ සියලු දේ යහපත්ව සිදු නොවන නමුත්, ඔබට ප්‍රීතියට පත්වීමට හැකි මෙන්ම ඔබ විසින් ප්‍රීතියට පත්විය යුතු කාරණා මොනවාද? ඔබව ඉන් වලක්වා ගනු ලබන්නේ කුමන දේවල්ද?`