---
title:  පාවුල්ගේ ‘අතීත ජීවිතය’
date:   02/02/2026
---

පාවුල්තුමා පිලිප්පි 3වන පරිච්ඡේදයෙහි සඳහන් කර ඇති අන්දමට, කිතුනු දහම වැළඳගත් තැනැත්තෙකු, තමාගේ හැරීමට පෙර සහ පසු ජීවිතය නැවත ආවර්ජනය කිරීම සාමාන්‍යයෙන් පොදු අත්දැකීමකි. ඒ වුවත්, හරියට හෝ වැරදියට අප ඇතැම් විට කිතුනුවන් නොවන අය “යහපත් මිනිසුන්” යයි හඳුන්වනු ලබන්නේ අවම වශයෙන් ලෝකයේ මිණුම් දඬුවලට අනුව බොහෝ අය යහපත් පුද්ගලයින් වන බැවිණි. එනමුත්, දෙවියන්වහන්සේගේ ප්‍රමිතියට අනුව කිසිවෙකු සම්පූර්ණ නැත, කිතුනුවන් පවා එසේමය.

`පිලිප්පි 3:4-6ට අනුව, ඔහු ආඩම්බර වූ කරුණු බොහොමයක් පාවුල් තුමා සඳහන් කර ඇත. ඒ මොනවාද? ඔබේ ජීවිතයේ “යහපත්” යයි ඔබ සිතන කරුණු ඔබ විස්තර කරන්නේ කෙසේද? (අතීතයේ සහ වර්තමානයේ)`

පාවුල් තුමා, ඇදහිලිවන්තයින් යයි පවසමින් බොරු ධර්මතාවන් උගන්වන යුදෙව්වන් හා මෑතදී සත්‍යයට හැරුනාවූ චර්මඡේදනය නොකළාවූ ක්‍රිස්තුස් වහන්සේව පමණක් තම ගැළවුම්කරු ලෙස පිළිගත්, මනුෂ්‍යයන් විසින් කරනු ලබන ක්‍රියා එනම් චර්මඡේදනය වැනිදේ කෙරෙහි විශ්වාසය නොතැබූ අය සමග සංසන්දනය කිරීමක් කළේය. (හෙබ්‍රෙව් 6:1; හෙබ්‍රෙව් 9:14 බලන්න; රෝම 2:25-29 සංසන්දනය කරන්න). පාවුල්ගේ අතීත ජිවිතය මෙන්ම පෙළපත ඔහුගේ සහෝදර යුදෙව්වන්ව ආකර්ශනය කරන්නට සමත් වූ නමුත්, මේ කිසිදු දෙයකින් ඔහුගේ ගැළවීම උදෙසා ඔහුට වැඩදායී නොවීය. ඒකාන්තයෙන්ම ඒවා ඔහුට බාධාවක් වූයේ, ඒවා කරණකොටගෙන කලක් ගතවන තුරු, ක්‍රිස්තුස්වහන්සේගේ අවශ්‍යතාවය ඔහුට නොපෙනී, අන්ධයෙකු සේ ඔහු ක්‍රියාකළ බැවිනි.

පාවුල්ව සාමාන්‍ය පරිදි චර්මඡේදනය කළා පමණක් නොව“ඔහු දින අටේ කාණ්ඩයට අයත් වූවෙකි. එනම්, ඔහු උපතින්ම ඉශ්‍රායෙල් ජාතිකයෙකු වූ අතර, ගිවිසුමේ ජනතාවට ඔහු අයත් වූ බැවින් අටවන දවසේදී ඔහුව චර්ම ඡේදනය කරනු ලැබුණි. තවද ඔහු බෙන්ජමින්ගේ ගෝත්‍රයට අයත් වූ හෙයින් ඔහු ජීවත්වූ ප්‍රදේශය තුළ ඉශ්‍රායල්වරුන්ට ඉතා වැදගත් නගර බොහොමයක් විය. පාවුල් දැන සිටියේ හෙබ්‍රෙව් භාෂාව පමණක් නොව, ගමාලියෙල් නම් වැඩිහිටියා යටතේ (ක්‍රියා 22:3; ක්‍රියා 26:4, 5) ශිල්ප හැදෑරූ අතර ඔහු ඵරිසියෙක්ද වූයෙන්, එවකට සම්ප්‍රදායන්ට අනුව භාවිතා කළ ව්‍යවස්ථාවේ නිපුනයෙක්ද විය.

පාවුල් ව්‍යවස්ථාව කෙරෙහි දැඩි උද්‍යෝගයකින් ක්‍රියා කළ බැවින්, කිතුනු සභාව මගින් යුදෙව්වරුන්ගේ ජීවන රටාවට තර්ජනයක් විය හැකි යයි සිතුවිලි ඔහු තුළ ඇතිවීමෙන්, ඔහු සභාවට පීඩාකිරීම ආරම්භ කළේය. තවත් අවධානය ගන්නා එක් කරුණක් වන්නේ මනුෂ්‍යයන් විසින් හඳුන්වාදෙනු ලැබූ ‘ධර්මිෂ්ඨකමේ’ කිසිදු ‘වරදක් හෝ පළුද්දක්’ නැතැයි අදහසක් පැවති නමුත් ව්‍යවස්ථාව ඔහු සිතා සිටියාට වඩා ගැඹුරුවූද, ඔහු සිතා සිටියාට වඩා ප්‍රබල ලෙස ඉල්ලීම් කරන්නාවූද දෙයක් බවත්, ක්‍රිස්තුස්වහන්සේ නොමැතිව ඔහු ව්‍යවස්ථාව ඉදිරියේ සිටියහොත් ඔහුව වරදකරුවෙකු බවට ව්‍යවස්ථාව මගින් පත්කරනු ලබන බවත් ඔහු අවබෝධ කරගත්තේය.

`රෝම 7:7-12 දක්වා වන කොටස මතෙව් 5:21, 22, 27, 28 සමග සංසන්දනය කරන්න. යේසුස්වහන්සේ සහ පාවුල්තුමා ව්‍යවස්ථාව පිළිබඳව පෙන්නුම් කළ අතිශයින් වැදගත් කරුණ කුමක්ද, එමෙන්ම ධර්මිෂ්ඨකම උදෙසා “ක්‍රිස්තුස්වහන්සේ කෙරෙහි ඇදහිල්ල” පමණක් (පිලිප්පි 3:9) ව්‍යවස්ථාවට වඩා වැදගත් වන්නේ ඇයි? මෙම කරුණ දෙස මෙසේ බලන්න. එනම්: අවම වශයෙන්, යේසුස්වහන්සේ ව්‍යවස්ථාව පැවැත්විය යුතුයයි පැවසූ ආකාරය පිළිබඳව සැලකිලිමත් වීමේදී, ඔබ කොතෙක් දුරට සම්පූර්ණ ලෙස ව්‍යවස්ථාව පවත්වනවාද?`