---
title:  ක්‍රිස්තුස්වහන්සේගේ ඇදහිල්ල
date:   04/02/2026
---

පාවුල් තුමා ඉදිරිපත් කළ ප්‍රධාන කරුණු මගනොහැරිය යුතුය. දමස්කයට යන මාර්ගයේ පුදුමාකාර හුවමාරුවක් සිදුවූ අතර, එහිදී ඔහු විසින් හුවමාරු කළේ, ව්‍යවස්ථාව මත පදනම්වූ ඔහුගේ පැරණි ජීවිතය වෙනුවට, ක්‍රිස්තුස් වහන්සේවම ඔහු තුළට ගැනීමෙනි“මම ක්‍රිස්තුස්වහන්සේ ලබාගන්නා පිණිසත්, “. ක්‍රිස්තුස්වහන්සේ තුළ සිටින පිණිසත්”ය (පිලිප්පි 3:8, 9).

`“උන්වහන්සේ තුළ” සිටින පිණිස, යනු “ක්‍රිස්තුස්වහන්සේ තුළ” වීම වන අතර, මෙය සිත් ඇදගන්නාවූ ප්‍රකාශයකි. එපීස 1:4; 2 කොරින්ති 5:21; කොලොස්සි 2:9 සහ ගලාති 2:20 කියවන්න. මෙම ඡේද මත පදනම් කරගත් විට ඔබට සිතෙන පරිදි පාවුල්තුමා කුමක් අදහස් කරන්නට ඇත්ද?`

පාවුල් තුමා සඳහන් කරන්නාවූ ක්‍රිස්තුස්වහන්සේ තුළ ජීවත්වීම පිළිබඳව ඉතා පුළුල් ලෙස සාකච්ඡාවලට බඳුන්වී ඇත. මීට අදාළ සුදුසුම පැහැදිලි කිරීම පාවුල් තුමාගෙන්ම පැමිණීම පුදුමයට කරුණක් නොවේ: “කාලවල සම්පූර්ණකමේ නියමය ලෙස ස්වර්ගයෙහි දේවල්ද පොළොවෙහි දේවල්ද යන සියල්ල ක්‍රිස්තුස්වහන්සේ තුළ ඒකරාශී කරන්ට-උන්වහන්සේ තුළ” (එපීස 1:10). ආරම්භයේ සිට දෙවියන්වහන්සේගේ පරමාර්ථය එය විය. එය සිදුවූ ආකාරය පාවුල් තුමා මෙහි පැහැදිලි කොට ඇත: “උන්වහන්සේ කරණකොටගෙන නුඹලා ක්‍රිස්තුස්වහන්සේ තුළ සිටින්නහුය. ඒ තැනැන්වහන්සේ දෙවියන්වහන්සේගෙන් අපට ප්‍රඥාව එනම් ධර්මිෂ්ඨකමද ශුද්ධකමද මිදීමද කරනු ලැබූ සේක” (1 කොරින්ති 1:30).

“ක්‍රිස්තුස්වහන්සේ තුළ” සිටිනවා යනු ගැළවීමේ සැලැස්මට අන්තර්ගතවන සියලුදේ අවබෝධ කරගනිමින්, අපේ ආත්මික බුද්ධියේ (ප්‍රඥාවේ) ආරම්භයේ සිට, ඇදහිල්ල කරණකොටගෙන (ධර්මිෂ්ඨ කරනු) ලබන තෙක්, ස්වර්ගය උදෙසා සූදානම්වීම දක්වාද (ශුද්ධකම), අවසානයේදී දෙවන පැමිණීමේදී මහිමයට පත්කරනු ලැබීම (ගැළවීම) දක්වාද වේ. ගැළවීම ආරම්භයේ සිට අවසානය දක්වාම ක්‍රිස්තුස්වහන්සේ විසින් කරනු ලබන ක්‍රියාවකි. එය අප උදෙසාද අප තුළද සිදුවේ. මේ අයුරින්, ක්‍රිස්තුස්වහන්සේව අත්පත් කරගැනීමෙන්, අපට අවශ්‍ය සියලු දේ අපට හිමිවනු ඇත.

`පිලිප්පි 3:9 කියවන්න. පාවුල් තුමා එකිනෙකට ඇති පරස්පරයන් පෙන්වා දෙන්නේ කුමන කාරණා දෙකක් පිළිබඳවද? මෙසේ පරස්පරයන් සැසඳීම නිතර මතකයේ තබාගැනීම වැදගත්වන්නේ ඇයි?`

යමෙකුට “තමාගේම ධර්මිෂ්ඨකම” තිබීම සැබෑ ධර්මිෂ්ඨකම නොවන බව පාවුල්ට අවබෝධ වූයේ, ව්‍යවස්ථාවට ජීවිතය දීමට නුපූළුවන් වන බැවින් මෙන්ම (ගලාති 3:21, 22) එය සිදුකළ හැක්කේ ඇදහිල්ල තුළින් ක්‍රිස්තුස් වහන්සේට පමණක්ම වන බැවින්ය. එය ඇදහිල්ල කරණකොටගෙන පමණක් සිදු නොවේ. ඒ යක්ෂයින් පවා විශ්වාස කර වෙව්ලන බැවිණි. (යාකොබ් 2:19). ගළවනු ලබන්නාවූ එකම ඇදහිල්ල, “ක්‍රිස්තුස්වහන්සේගේ ඇදහිල්ලයි.” උන්වහන්සේගේ ඇදහිල්ල පමණක් සම්පූර්ණයෙන්ම කීකරුව සිටි අතර, එසේම ඉදිරියටත් කීකරුව සිටීමට පුළුවන. (ග්‍රීක භාෂාවෙහි ‘ඇදහිල්ල’ පෙන්නුම් කිරීමට යොදා ඇති වචනය ‘පිස්ටිස්’ (pistis) වන අතර විශ්වාසවන්තකම පෙන්නුම් කිරීම පිණිස යොදා ඇත්තේ එම වචනයමය. එබැවින්, අප ක්‍රිස්තුස්වහන්සේ තුළ සිටින්නේ නම් උන්වහන්සේ අප තුළ ජිවත්වන සේක (ගලාති 2:20). එවිට අප උන්වහන්සේගේ ඇදහිල්ල කරණකොටගෙන, උන්වහන්සේ කෙරෙහි වන අපේ ඇදහිල්ල තුළින් ජීවත් වන්නෙමු.