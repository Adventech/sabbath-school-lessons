---
title:  ක්‍රිස්තුස්වහන්සේගේ උත්කෘෂ්ටත්වය
date:   14/02/2026
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 1:26-27 කොලොස්සි 1:13-19; යොහන් 1:1-3; එපිස 1:22; 1 කොරින්ති 12:12-27; 1 කොරින්ති 4:9; රෝම 6:3, 4.

> <p>කටපාඩම් පදය</p>
> “උන්වහන්සේ (ක්‍රිස්තුස්වහන්සේ) අදෘශ්‍යමාන දෙවියන්වහන්සේගේ ස්වරූපය, මුළු මැවිල්ලේ කුළුඳුලාණෝය; මක්නිසාද සිංහාසනය වේවා, ස්වාමිකම් වේවා, අධිපතිකම් වේවා, බලපරාක්‍රම වේවා, ස්වර්ගවල සහ පොළාවෙහිත් ඇති පෙනෙන්නාවූ දේවල්ද නොපෙන්නාවූ දේවල්ද යන සියල්ල උන්වහන්සේ තුළ මවන ලද්දේය; සියලු දේ උන්වහන්සේ කරනකොටගෙනද උන්වහන්සේ උදෙසාද මවා තිබේ; උන්වහන්සේ සියල්ලටම පළමුවෙන් සිටිනසේක; සියල්ලද උන්වහන්සේ තුළ පවතින්නේය” (කොලොස්සි 1:15-17).”

මෙම සතියේ පාඩම සමඟින්, කොලොස්සි පොත පිළිබඳව නැවත සලකා බැලීමට යොමු වෙමු. (1 වන සහ 2 වන පාඩම් දෙස බලන්න). දෙවන පාඩම තුළ බ්‍රහස්පතින්දාට යෙදුන කොටසෙහි, කොලොස්සි 1:9-12 දක්වා අප දුටුවේ, පාවුල්තුමා කොලොස්සියේ වැසියන් උදෙසා යාච්ඤා කරමින්, දෙවියන් වහන්සේගේ කැමැත්ත අනුව ජීවිත හැඩගස්වා ගන්නයැයි ඉල්ලා සිටි අන්දමයි. මෙතුමා 12 සහ 13 වන පාඨ තුළ රාජධානි දෙකක් පිළබඳව සඳහන් කරයි. එනම්:ඒ ආලෝකයේ සහ අන්ධකාරයේ රාජ්‍යයන්ය, “ආලෝකයේ සිටින ශුද්ධවන්තයන්ගේ උරුමය“ (කොලොස්සි 1:12) සහ “අන්ධකාරයේ බලය” (කොලොස්සි 1:13) යනුවෙන්ය. ආලෝකයේ රාජ්‍යයේ සදාකාලික උරුමක්කාරයන් වීමට දෙව් පියාණන්වහන්සේ අපව සුදුස්සන් බවට පත්කර ඇති අතර, අපව අඳුරේ බලවේගවලින් මුදා,“තමන් ප්‍රේමයේ පුත්‍රයාණන්ගේ රාජ්‍යයට අප පමුණුවාගත්සේක; උන්වහන්සේ තුළ අපගේ මිදීම වන, පව්වලට කමාව අපට තිබේ” (කොලොස්සි 1:13-14).

තවත් ආකාරයකින් පවසතහොත්, අපට ගැළවීම ඇත්තේ, අපේ දෙවියන්වහන්සේද, මැවුම්කරුවාණන්ද වන යේසුස්වහන්සේ තුළින් පමණක්ය. අපේ ගැළවීම උන්වහන්සේ සපයා දුන් අතර, ඇදහිල්ල කරණකොටගෙන අන්ධකාරයේ රාජධානියේ සිට උන්වහන්සේගේ ප්‍රේමවන්ත පුත්‍රයාගේ රාජ්‍යය වෙත අපව පමුණුවාගත්සේක.

මෙම සතිය තුළ අලුත් ගිවිසුමේ යේසුස්වහන්සේ පිළිබඳව ඇති පරිපූර්ණ වූද, උත්කෘෂ්ට වූද වාක්‍ය දෙස බලමු. යේසුස්වහන්සේගේ අදෘශ්‍යමාන දෙවියන්වහන්සේගේ ස්වරූපය, “මුළු මැවිල්ලේ කුළුඳුලාණෝය” (කොලොස්සි 1:15). යන්නෙහි අර්ථය කුමක්ද?

පෙබරවාරි 21 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.