---
title:  “පටන්ගැන්ම” (සහ මුලපුරන්නා)
date:   18/02/2026
---

`කියවන්න කොලොස්සි 1:18 ක්‍රිස්තුස්වහන්සේ හිස ලෙස මෙන්ම “පටන්ගන්නා ” ලෙස ඇති සම්බන්ධතාවය කුමක්ද?`

හෙබ්‍රෙව් භාෂාවෙන් හිස සහ පටන්ගැන්ම පෙන්නුම් කිරීම සඳහා යොදා ඇති වචනවල සමීප සම්බන්ධතාවයත් පවතී. මෙහි පසුවට යොදා ඇති වචනය (පටන්ගැන්ම) මුල් වතාවට උත්පත්ති 1:1 හි “ පටන්ගැන්මේදී දෙවියන් වහන්සේ අහසත් පොළොවත් මැවූසේක” යනුවෙන් සඳහන්ව ඇත. යේසුස් වහන්සේ මනුෂ්‍යත්වයේ සහ සභාවේ හිසවන්නේ උන්වහන්සේගේ මංශවත්වීම නිසා පමණක් නොව, උන්වහන්සේ මැවුම්කරුවාණන්ද වන බැවිනි.

ග්‍රීක භාෂාවෙන් “පටන්ගැන්ම” යන වචනයට ඉතා පුළුල්ව අර්ථයක් ඇත. මෙහිදී “පටන්ගැන්ම” යන වචනය තුළින් යේසුස්වහන්සේව පෙන්වා දී ඇත්තේ, සභාවේ ප්‍රධානියා හෝ මුලපුරන්නා ලෙස වන හෙයින් (කොලොස්සි 1:18), උන්වහන්සේ එහි හිස වන්නේ, මැවිල්ලේද “පටන්ගැන්ම” මෙන්ම මුල පුරන්නාද වන බැවිණි.

යේසුස්වහන්සේ මැවිල්ලේ සහ සභාවේ මුලපුරන්නා පමණක් නොව, උන්වහන්සේ මළවුන්ගෙන් උත්ථාන වීම හේතුවෙන් (රෝම 6:3:4), අලුත් මැවිල්ලේද මුලපුරන්නා (පටන්ගන්නා) වනසේක. පාපයේ කුලිය තම මරණය වන බැවින්, උන්වහන්සේ මරණය ජය ගැනීමෙන්, උන්වහන්සේ පාපය ජයගත් බවත්, අපව උන්වහන්සේගේ ස්වරූපයෙන් නැවත මැවීමට උන්වහන්සේට බලය ඇති බවත් පෙන්නුම් කෙරේ. මේ සියල්ලෙන් උන්වහන්සේ

“මළවුන්ගෙන් නැගිටි” “කුලුඳුලා” වන්නේ මන්දැයි පැහැදිලි කරනු ලබයි. (කුලුඳුලා යන්නෙහි අර්ථය පැහැදිලි කරගනු පිණිස සඳුදාට යෙදුන පාඩම දෙස බලන්න. උන්වහන්සේ මළවුන්ගෙන් නැගිටියාවූ අයගෙන් ප්‍රථමයා නොවූවත්, උන්වහන්සේ උත්කෘෂ්ටවූ මළවුන්ගෙන් නැගිට්ටාවූ තැනන්වහන්සේය. (මෝසෙස් ප්‍රථමයා වූ අතර, පසුව ඔහුගේ ශරීරය පිළිබඳව ආරෝවක් ඇතිවූයේ එබැවිණි (යුද් 9) ක්‍රිස්තුස්වහන්සේ මළවුන්ගෙන් උත්ථාන නොවී, වෙනත් කිසිවෙකුට මළවුන්ගෙන් නැඟිටීමට නුපුළුවන.

යේසුස්වහන්සේගේ උත්කෘෂ්ටභාවය සඳහා පාවුල්තුමා ඉදිරිපත් කරන්නාවූ හේතු පිළිබඳව දැන සිටීම ප්‍රයෝජනවත් වේ:

1. උන්වහන්සේ අදෘශ්‍යමාන දෙවියන්වහන්සේගේ සම්පූර්ණ ප්‍රකාශවීමයි.
2. සියලුදේ මැවීමේදී උන්වහන්සේ ක්‍රියාකාරකයා වූසේක.
3. උන්වහන්සේ සියල්ලට ප්‍රථමයෙන් සිටි අතර, සියලුදේ එකට ගෙනෙනු ලැබුවේ උන්වහන්සේ තුළින්ය.
4. උන්වහන්සේ සභාවේ හිසයි. සභාව උන්වහන්සේගේ ශරීරයයි.
5. උන්වහන්සේ මැවිල්ලේ පටන්ගන්නාවූද නැවත මෑවීමේ මුල පුරන්නාවූද තැනන්වහන්සේය.
6. උන්වහන්සේ පාපයත්, මරණයත් ජයගෙන ඇති බැවින්, උන්වහන්සේව ගැළවුම්කරු ලෙස පිළිගන්නාවූ සියලුදෙනාවම උත්ථාන කිරීමේ අයිතියක් උන්වහන්සේට ඇත.
7. යේසුස්වහන්සේ සැමදා ජීවමානව වාසය කළ අතර, මේ සියලු යහපත් දේ කරණකොටගෙන උන්වහන්සේ උත්කෘෂ්ටත්වයට පැමිණ ඇති බැවින්, උන්වහන්සේ මානව වර්ගයාගේ මෙන්ම සභාවේ හිසව පවතිනසේක.

`ඔබේ ජීවිතය තුළ, ක්‍රිස්තුස්වහන්සේගේ උත්කෘෂ්ටත්වය වඩාත් හොඳින් අත්දකිනු පිණිස ඔබ තුළ ඇතිකරගතයුතු වෙනස්කම් මොනවාද?`