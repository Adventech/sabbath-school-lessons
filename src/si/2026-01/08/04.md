---
title:  ශරීරයේ හිස (සභාව)
date:   17/02/2026
---

`එපීස 1:22; සහ කොලොස්සි 2:10 කියවන්න. මෙම පාඨවලින් හිසෙන් අර්ථගැන්වෙන්නේ කුමක්ද? “යේසුස්වහන්සේ සභාවේ හිසය” යනුවෙන් පැවසීමෙන් පාවුල්තුමා අදහස් කරන්නේ කුමක්ද; එපීස 5:23)?`

ලෝවටා ඇති බොහෝ රටවල නොයෙක් භාෂාවලින් නායකත්වයේ වගකීමක් පෙන්නුම් කිරීම පිණිස රූපකාත්මක ලෙස හිස පිළිබඳව සඳහන් කිරීම සාමාන්‍ය දෙයකි. පරණ සහ අලුත් ගිවිසුම් තුළ එවැනි යෙදුම් අපි දකින්නෙමු. පහත සඳහන් පාඨ තුළ “හිස ” යන වචනය භාවිතාකොට ඇති ආකාරය කෙරෙහි විමසිලිමත්වන්න.

1. නික්මයාම 18:25 - මෝසෙස් ඉශ්‍රායෙල්වරුන්ගෙන් සමර්ථ මනුෂ්‍යයන් තෝරාගෙන ඔවුන් සහස්‍රාධිපතීන්ද, ශතාධිපතීන්ද, පනසාධිපතීන්ද, දශාධිපතීන් වශයෙන් සෙනඟ කෙරෙහි ප්‍රධානීන් කොට ඔවුන් පත්කළේය.”
2. ගණන් කථාව 31:26 “පිය පෙළපත්වල ප්‍රධානීහු”
3. ද්විතීය කථාව 28:13 “ස්වාමීන්වහන්සේ නුඔ වල්ගය නොව හිසවෙන්ට සලස්වනවා ඇත”
4. යෙසායා 7:8 “මක්නිසාද සිරියේ ඉසනම් දමස්කයය. දමස්කයේ ඉසනම් රෙශින්ය.
5. හොෂෙයා 1:11 “යුදා පුත්‍රයෝද ඉශ්‍රායෙල් පුත්‍රයෝද එක්ව රෑස්වී, තමුන්ට එක ප්‍රධානියෙකු පත්කරගනිත්වා”
6. මීකා 3:10- “යාකොබ්ගේ වංශයේ ”ප්‍රධානයෙනි, ඉශ්‍රායෙල් වංශයේ ආණ්ඩුකාරයෙනි”
7. 1 කොරින්ති 11:3 “එක එක පුරුෂයාගේ හිස ක්‍රිස්තුස්වහන්සේ බව ”

මේ අයුරින් ක්‍රිස්තුස්වහන්සේ සභාවේ හිස ලෙස , සභාවේ එක්සත්කම සහ වර්ධනය සඳහා අවශ්‍යවන නායකත්වයද , මඟපෙන්වීමද , පෝෂණය ලබා දෙනසේක. (බලන්න කොලොස්සි 2:19).

`1 කොරින්ති 12:12 17 කියවන්න. පාවුල්තුමා මෙහිදී සභාව ශරීරයකට ” සමාන කර ඇත. මෙම රූපකය තුළින් පෙන්වා දS ඇති සභාවේ වෙනත් අංග මොනවාද?`

හිස නොමැතිව ශරීරයට පැවතිය නොහැකිවාසේම , ශරීරයේ කොටසක් අහිමි වුවහොත් හෝ අනතුරකට පත්වුවහොත්. ජීවිතය අතිශයින් දුෂ්කර විය හැක. බොහෝවිට අපට යමක් අහිමිවනතුරු එහි වටිනාකම අවබෝධ කරගන්නේ නැත.

ඔබට අතක් පයක් හෝ ඇසක් නොමැතිව සිටීමට තෝරා ගැනීමට තිබේනම්, ඔබ තෝරාගන්නේ කුමන අවයවයක් නොමැතිව සිටීමටද? සභාවට සෑම පුද්ගලයකුගේම ඇති වැදගත්කම පිළිබඳව මෙමගින් ඉදිරිපත් කර ඇත්තේ කුමන ආකාරයටද?