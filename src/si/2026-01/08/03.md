---
title:  මුළු මැවිල්ලේම කුලුඳුලා
date:   16/02/2026
---

අලුත් ගිවිසුම තුළ? “කුලුඳුලා” සහ “ඒක ජාතක” යන යෙදුම් සෑම අවස්ථාවකම පාහේ යොදා ඇත්තේ යේසුස්වහන්සේව පෙන්නුම් කරනු පිණිස (බලන්න ලූක් 2:7; රෝම 8:29; හෙබෙව්% 1:6; එළිදරව් 1:5) වන අතර කොලොස්සි පොත තුළද දෙවතාවක් සඳහන්ව තිබේ. මෙම යෙදුම තුළින් වෙනත් අයව පෙන්නුම් කරන අවස්ථාවලදී පවා එය කාලානුකමිකව ප්‍රථමයා යනුවෙන් අදහස් නොකෙරේ. බයිබලය තුළ පෙන්නුම් කරන්නාවූ සංකල්පවලට අනුව “කුලුඳුලා” යනුවෙන් අදහස් වන්නේ පියා සමඟ විශේෂ සබඳතාවයක් පවත්වාගෙන යන පුතෙකු පිළිබඳව මිස, එය කාලානුක්‍රමිකව මුලින් ඉපදුනාවූ තැනැත්තාව අදහස් නොකෙරේ. එමෙන්ම බාලවූ පුත්‍රයන් වඩා වැදගත් කොට සළකනු ලැබූ අවස්ථා ඇත. එනම්; ඊසාක්, යාකොම් සහ යෝසෙප් ඉන් කිහිපදෙනෙකු වේ.

දාවිත් පුත්‍රයන් අටදෙනෙකුගෙන් බාලයා වූවත්, රජුන් ලෙස ආලේප කරන ලද්දේ ඔහුවය. 1 සාමුවෙල් 16:10, 13), තවද ගීතිකාකරු තුලින් දෙවියන් පැවසුවේ “මමද ඔහු මාගේ කුලුඳුලා කොටද පොළොවේ රජුන්ට උත්තමයා කොටද තබන්නෙමි” (ගීතාවලිය 89:27) උන්වහන්සේ මෝසෙස්ට පවසා සිටියේ, “ඉශ්‍රායෙල් මාගේ පුත්‍රයාය, මාගේ කුලුඳුලාය” (නික්මයාම 4:22) යනුවෙනි. මේ ආකාරයෙන් බලන විට පෙනී යන්නේ ප්‍රථම යන්නෙන් අදහස් වන්නේ උත්කෘෂ්ටත්වය වන බවයි.

`කොලොස්සි 1:15, 17 කියවන්න. සේසුස්වහන්සේව “මුළු මැවිල්ලේ කුලුඳුලා” වශයෙන් ආමණ්aත්‍රණය කරණු ලබනු පිණිස පාවුල්තුමා විසින් ඉදිරිපත් කරනු ලබන්නාවූ හේතු මොනවාද?`

පැහැදsලිව, මවනු ලැබූවන්ගෙන් යේසුස්වහන්සේ ප්‍රථමයාය යන අදහස පාවුල්තුමා දක්වන්නේ නැත. ඇත්තවශයෙන්ම, ඔහු ඒකාන්තයෙන්ම එවැනි අදහසක් ප්‍රතික්ෂේප කර සිටී. ඔහු දෙවතාවක්, දෙයාකාරයකින් පවසා සිටින්නේ, ඒ සියලු දේ යේසුස්වහන්සේ විසින් මවන ලද බවය. ඒවා මවන ලද්දේ, උන්වහන්සේ විසින් උන්වහන්සේ උදෙසාය (කොලොස්සි 1:16) මෙම අවස්ථා දෙකේදීම, යේසුස්වහන්සේව පෙන්නුම් කර ඇත්තේ මැවීමේ ක්‍රියාදාමය සිදුවූ අවස්ථාවේදී යේසුස්වහන්සේ පෞද්ගලික නියෝජිතයා ලෙස සිටි බවයි. (බලන්න එපිස 3:9; යොහන් 1:1:3; එළිදරව් 4:11).

පාවුල්ගේ ප්‍රකාශය හැකිතරම් පරිපූර්ණවූ එකක් විය. සියලු වත්කම්, සියලු අවකාශවය තත්වයන් (අහසත් පොළොවත්) , විචාරවත් ලෙස (දෘශ්‍යමාන සහ අදෘශ්‍යමාන), කෘත්‍යාත්මකව (සිංහාසන, අධිපතිකම්, ස්වාමිකම් හෝ බලපරාක්‍රම) යනාදිය අන්තර්ගතව ඇත. අවසානයට යොදා ඇති යෙදුමෙන් අදහස් වන්නේ , දේවදූතයන් වැනි ජීවින්ය (බලන්න එපීස 3:10; එපීස 6:12) පාවුල්ව කිසිවෙකු හෝ කිසි ලෙසකින් වරදවා අවබෝධ කර නොගණු පිණිස , “ සියල්ලට පළමුවෙන් ” යේසුස්වහන්සේ සිටි බව ඔහු ප්‍රකාශ කර සිටියේය. (කොලොස්සි 1:17). මෙහිදී ග්‍රීක භාෂාවෙන් යොදාගෙන ඇති වචනයට අනුව, තරාතිරමෙන් හෝ කාලයෙන් උසස්ව හෝ ඉදිරියට සිටීම වන නමුත්, පාවුල් විසින් ලියා ඇති සෑම ලියවිල්ලකම පාහේ බොහෝවිට ඔහු විසින් පෙන්වා ඇති අදහස වන්නේ කාලයෙන් ඉදිරියට ගොස් සිටින බවයි, (බලන්න 1 කොරින්ති 2:7; ගලාති 1:17; එපීස 1:4).

යේසුස්වහන්සේගේ උත්කෘෂ්ටත්වයට පාවුල්තුමා විසින් දෙනු ලබන්නාවූ තවත් හේතුවක් වන්නේ “ සියල්ල උන්වහන්සේ තුළ පැවතීමයි.” (කොලොස්සි 1:17). ග්‍රීක භාෂාවෙන් යොදා ඇති (Synistemi සිනිස්ටෙමයි) යන වචනයේ අර්ථය වන්නේ “ එකට ගෙන ඒම” හෝ “එක්සත් කිරීම” යනුයි. විශ්වය එකට ගෙනෙනු ලබන කාර්යයේ ප්‍රධාන කොටස ඉටු කරන්නේ යේසුස්aවහන්සේය. එසේ කරනු ලබන්නේ උන්වහන්සේ මැවුම්කරු පමණක් නොව , උන්වහන්සේ ගැළවුම්කරුද වන බැවිණි.

`මැවුම්කාර දෙවියන්වහන්සේ අප උදෙසා මරණයට පත්වූ සේක. අපේ වැඩ තුළින් ඊට එකතුකරහැක්කේ කුමක්ද? ක්‍රිස්තුස්වහන්සේ කළාවූ දේවලට අපේ වැඩත් එකතුකළ යුතුය යන අදහස දේව අපහාසයක් වන්නේ ඇයි?`