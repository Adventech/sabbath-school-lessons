---
title:  සියළු දේ සමඟි කරනු පිණිස
date:   19/02/2026
---

`කොලොස්සි 1:19:20 කියවන්න. කුරුසිය තුළින් පැමිණෙන්නාවූ මෙම සමඟි කිරීම කුමක්ද? එය කොතෙක්දුරට පරිපූර්ණ වූවක්ද?`

පාවුල්තුමා විසින් යේසුස්වහන්සේ පිළිබඳව කළාවූ විස්තරය අවසානයකට ගෙන ඒම පිණිස වැදගත් ප්‍රකාශයක් ග්‍රීක භාෂාවෙන් සිදු කළේය. එහිදී ඔහු පියාණන්වහන්සේව අනියමින් සඳහන් කළ අතර, ඒ බව කොලොස්සි 1:12 හි සඳහන්ව ඇත. පියාණන්වහන්සේ යේසුස්වහන්සේ තුළ තිබෙනවා දකින්නට කැමති වුයේ මෙම පූර්ණත්වයයි. (සංසන්දනය කරන්න කොලොස්සි 2:9). “සම්පූර්ණත්වය” යනු කුමක්ද? යොහන් ඒ පිළිබඳව පෙන්නුම් කරන්නේ, පියාණන්වහන්සේගේ තේජස ලෙස වන අතර, “කරුණාවෙන්ද” සත්‍යයෙන්ද පූර්ණව පවතින බව සඳහන් වේ. (යොහන් 1:14).

එනමුත්, මෙම ඡේදය මත පදනම්කරගත්විට “පූර්ණත්වය” බොහෝ දේ වෙළාගෙන ඇත. දෙවියන්වහන්සේගේ සදාකාලිකත්වය, කිසිවෙකුගේ උපකාරයක් නොමැතිව ස්වයංව ජීවමානව සිටීම සහ මැවීමට මෙන්ම අලුතින් නැවත මැවීමට උන්වහන්සේට ඇති බලය වැනි කාරණා එමඟින් වැළඳගෙන ඇත. තවත් අතිශයින් වැදගත් කරුණක් වන්නේ, පාපයත් මරණයත් ජයගනු පිණිස වන උන්වහන්සේගේ ප්‍රඥාව පිළිබඳව එය අවධාරණය කරන අතර, ඒ සඳහා යෝජිත ක්‍රමවේදය වන්නේ සිතාගැනීමට පවා දුෂ්කරවන්නාවූ කුරුසියයි. තවද ඒ අයුරින් උන්වහන්සේගේ අපකීර්තිමත් දෙයක් උන්වහන්සේ සදාතනික ප්‍රේමයේ සාක්ෂියක් වශයෙන් වෙනස් කළ බැවින් මවනු ලැබුවාවූ සෑම පුද්ගලයෙකුටම එහි ප්‍රතිඵල අත්වනු ඇත. මක්නිසාද දෙවියන්වහන්සේ ස්වකීය ඒකජාතක පුත්‍රයාණන් දෙනතරම් ලෝකයාට ප්‍රේම කළසේක. එසේ කළේ උන්වහන්සේ කෙරෙහි අදහාගන්න සෑමදෙනම විනාශ නොවී, සදාකාල ජSවනය ලබනු පිණිසය (යොහන් 3:16).

පාපය සම්පූර්ණයෙන්ම විනාශකොට සමඟි කළ හැකි සියලුදේ සමඟිකොට කටයුතු කළ හැකි එකම මාර්ගය, එම තේජාන්විත සත්‍යය තුළ කැටිකොට ඉදිරිපත් කර ඇත. එනම් දෙවියන්වහන්සේ ප්‍රේම කළසේක. උන්වහන්සේ මුළු විශ්වයටම ප්‍රේම කළසේක. උන්වහන්සේ අපට අතිශයින් ප්‍රේම කළ බැවින්, උන්වහන්සේ අතිශයින් අවදානම් තත්වයක් බාර ගනිමින්,අපව ගළවාගනු පිණිස කුරුසය මත යේසුස්වහන්සේව මරණයට පත්වීමෙන් අපව ගළවා ගන්නට ඉඩහලසේක. ග්‍රීක භාෂාවෙන් “ලෝකය” යන අදහස ඇති වචනයෙන් සම්පූර්ණ විශ්වය යන අර්ථයද ඉදිරිපත් කෙරේ. ක්‍රිස්තුස්වහන්සේ පිළිබඳව සඳහන් කිරීමේදී පාවුල් මුළු විශ්වයටම ප්‍රදර්ශනය කරනු ලබන බවක් සඳහන් කර ඇත. එනම් “මක්නිසාද අපි ලෝකයටත්, දේව දූතයන්ටත්, මනුෂ්‍යයන්ටත්, ප්‍රදර්ශනයක් කරනු ලබමුව” (කොලොස්සි 4:9).

ස්වර්ගය කණගාටුවෙන් හා විශ්මයෙන් යුතුව... කුරුසිය මත එල්ලී සිටින්නාවූ ක්‍රිස්තුස්වහන්සේ දෙස බැලුවේය. කැරලිකාර ජීවිතයක් කරණ කොටගෙන සාතන්ද ඔහු හා එක්සත් වන සියල්ලෝද දෙවියන්වහන්සේ හා සමග කොපමණ විරුද්ධත්වයට පත්වන්නේදයත්, උන්වහන්සේගේ පැවැත්ම පවා ඔවුන්ට විනාශ කරන ගින්නක් වන්නේය. ප්‍රේමය වන්නාවූ තැනන් වහන්සේගේ තේජස ඔවුන් විනාශ කරයි. අරගලයේ ආරම්භයේදී, දේවදූතයන් මෙය තේරුම් ගත්තේ නැත.

නමුත් අරගලය අවසාන වූ විට එසේ නොවන්නේය. එවිට ගැළවීමේ වැඩ පිළිවෙල සම්පූර්ණව පවතිනවා ඇත. එම නිසා මවනලද සියලු ප්‍රඥාdවන්ට දෙවියන්වහන්සේගේ චරිතය එළිදරව් වී තිබෙන්නේය.

එසේනම් ගැළවුම්කාරයාණන්වහන්සේගේ කුරුසිය දෙස බලන්නාවූ දේවදූතයින්ට ප්‍රීති වන්නට පුළුවන.... ක්‍රිස්තුස්වහන්සේම පවා කල්වරිය මත කරන ලද පූජාවේ ප්‍රතිඵලය සම්පූර්ණ ලෙස තේරුම් ගත්සේක. “නිමවීය” යි කුරුසිය මතදී පැවසූ අතර, උන්වහන්සේ ඉදිරියේ ඇති මේ සියල්ල දෙස බැලූසේක. “Ellen G White, The Desire of Ages, p.760, 764 — යුගයන්ගේ ආශාව 2 වන කොටස, පිටු 381, 387.