---
title:  “ස්වාමීන්වහන්සේ තුළ ස්ථිරව සිටින්න”
date:   09/02/2026
---

`පිලිප්පි 3:20,21 කියවන්න. ක්‍රිස්තියානි “නාගරිකත්වය” කෙබඳු එකක්දැයි පාවුල් තුමා විචිත්‍රවත් ලෙස විස්තර කරන්නේ කෙසේද?`

“ලෝකයේ දේවල්” පමණක් සිතන්නාවූ තම දෙවියන් තම බඩ ලෙස සලකන්නාවූ (පිලිප්පි 3:19), කුරුසියේ සතුරන් මෙන් නොව, ක්‍රිස්තියානි නාගරිකත්වය ස්වර්ගයෙහි පවතින අතර අපේ පාලකයා යේසුස්වහන්සේම වන්නේය. මෙම කරුණ වඩාත් තහවුරු කරනු පිණිස, පාවුල් තුමා පෙන්වා දෙන්නේ, රෝග වලට ගොදුරුවන, දිරාපත්වන සහ මරණයට පත්වන, “අපේ පහත්කමේ ශරීර” (පිලිප්පි 3:21), ක්‍රිස්තුස්වහන්සේගේ තේජසේ ශරීරයට සමානවන පිණිස වෙනස්කරනු ලබන බවය.

**තේජසට පමුණුවනු ලබන අවස්ථාව පිළිබඳව මෙම පාඨවලින් විස්තර කරනු ලබන්නේ කුමන ආකාරයටද?**

`යෝබ් 19:25-27`

`ලූක් 24:39`

`1 කොරින්ති 15:42-44`

`1 කොරින්ති 15:50-54`

`කොලොස්සි 3:4`

අවසානයේදී, ක්‍රිස්තුස්වහන්සේගේ මරණය කරණකොටගෙන, “අන්තිම සතුරා” වන මරණය විනාශ කර දමනු ලබනවා ඇත (1 කොරින්ති 15:26). එය අපේ උතුම්ම බලාපොරොත්තුව වන අතර, එය යේසුස්වහන්සේ තුළ අපට දී ඇති උපරිම පොරොන්දුව වනවාසේම-මරණයේ නිමාව පමණක් නොව, අලුත් ශරීරයක්ද, එය “තේජසේ ශරීරයක්” වශයෙන්ද (පිලිප්පි 3:21) අප සතුවනවා ඇත.

දෙවියන්වහන්සේගෙන් තොරව “ගැළවීම” සොයාගන්නේ කෙසේද යන පොත තුළින් ඉතා මෝඩ ලෙස ඉදිරිපත් කර තිබූ තර්කය වූයේ, මරණ බියෙන් තොරවීම “ගැළවීම” ලෙස වන අතර, ලුක් ෆේරී නම් ලේඛකයා පිළිගත් කරුණක් වන්නේ, කිතුනු දහම තුළින්, “මරණ බිය අභිබවා යාමට පමණක් නොව ඉන් මරණය පවා අභිබවා යා හැකි බවය. නිර්නාමිකව හෝ වියුක්ත අදහස් ඇතුව සිටීම වෙනුවට, පුද්ගලික අනන්‍යතාවය උදෙසා එසේ කිරීමෙන්, අපේ මැරෙනසුළු ස්වභාවය වෙනුවට, පුද්ගලික වශයෙන් අමරණීයත්වය ඒකාන්තවශයෙන් ජයගැනීම පිණිස ඇති එකම මතය මෙය බව පෙනී යනු ඇත.” —Ferry, A Brief History of Thought (New York:HarperCollins, 2011, Kindle edition), p. 90. මෙය අදේවවාදියෙකුගෙන් පැමිණෙන කදිම පිළිගැනීමකි.

පාවුල් තුමාට අනුව, අපේ කීර්තිය නාගරිකත්වය උදෙසා අපට සිතාගන්නටවත් බැරි නැවත උත්ථාන වීමේ පොරොන්දුව මෙන්ම, සම්පූර්ණයෙන්ම අලුත් පැවැත්මක් තුළ සදාකාල ජීවනය අත්වනු ඇත.

`අප විශ්වාස කරන්නාවූ සියලු දේවලට, සදාකාල ජීවනය නමැති පොරොන්දුව මෙතරම් වැදගත්වන්නේ ඇයි? ක්‍රිස්තුස්වහන්සේ අපට ලබාදී ඇති සියල්ල අතහැර දැමීමට තරම් වටිනා දෙයක් ලෝකය විසින් අපට පිළිගන්නවාද, එසේ නම් එය කුමක්ද?`