---
title:  සෑහීමකට පත්වීම සඳහා වන මාර්ගෝපදේශ
date:   12/02/2026
---

`පිලිප්පි 4:10-13 කියවන්න. තෘප්තිමත් ජීවිතයක් උදෙසා පාවුල් තුමා දෙන උපදේශ මොනවාද?`

අති දුෂ්කර අවස්ථා එළඹෙන විට (කුසගින්න, රෝගාබාධ, අනතුරු, වියෝව හෝ අලාභ) වැනි දේවලට යමෙක් මුහුණ දෙන්නාවූ විට, බොහෝ අය මෙතෙක් තිබුණාවූ ආශිර්වාද පිළිබඳවත්, ඒ ආශිර්වාද ඒ හැටි අගය නොකර සිටි අවස්ථාවන්ද මතකයට නැගෙනු ඇත. අප පහතට වැටී සිටින විට” (පිලිප්පි 4:12), “හිඟකම් ඇතුව සිටින විට මෙන්ම” කිසිදු දෙයක් නොමැතිව සිටින්නට වූ විට, ඇදහිල්ල අවශ්‍යතාවයට සරිලන පරිදි නැගී එනු ඇත.

සියලු සම්පත්වලින් පූර්ණව ජීවත්වන විට, සියල්ල අහිමිවී එක මොහොතකින් සියලු දේ පහව යා හැකි බව සිතේ තබාගත යුතුය (හිතෝපදේශ 23:5). යෝබ් සහ පාවුල් පෙන්වා දෙන පරිදි අප ඉපදුන අවස්ථාවේදී අප කිසි දෙයක් ගෙන ආවේ නැතුවා සේම, අප සොහොන කරාද කිසිදෙයක් ගෙන නොයන්නෙමු (යෝබ් 1:21; 1 තිමෝති 6:7).

පහත දැක්වෙන බයිබල් පොරොන්දු පිළිබඳව අවධානය යොමුකරන්න:

- ගීතාවලිය 23:1- “ස්වාමීන්වහන්සේ මාගේ එඬේරාය; මට හිඟයක් නොවන්නේය.”
- මතෙව් 6:32- “මේ සියල්ල නුඹලාට ඕනෑ බව නුඹලාගේ ස්වර්ගීය පියාණන්වහන්සේ දන්නාසේක.”
- 1 පේත්‍රැස් 5:7- “උන්වහන්සේ නුඹලා ගැන සලකන බැවින් නුඹලාගේ හැම කරදර උන්වහන්සේ පිට තබන්න.”
- පිලිප්පි 4:19- “මාගේ දෙවියන්වහන්සේ ක්‍රිස්තුස් යේසුස්වහන්සේ තුළ තමන්ගේ තේජසේ සම්පතේ ප්‍රකාරයට නුඹලාගේ සියලු හිඟකම් සම්පූර්ණ කරනසේක.”

තවද, අතිශයින්ම පුදුමාකාර දෙය වන්නේ:“මා බලවත් කරන්නාවූ තැනන්වහන්සේ තුළ මට සියලු දේ කරන්ට පුළුවන” (පිලිප්පි 4:13). ඇතැම් විට, “සියලු දේ” තුළ අන්තර්ගතය කුමක්ද යනුවෙන් අවබෝධ කරගැනීමට අප කිසිවෙකුට හැකි නොවන්නට පුළුවන. නියත වශයෙන්ම, දෙවියන් වහන්සේගෙන් උපකාර සහ ශක්තිය ඕනෑම ඉල්ලීමක් කරන විටදී, එය උන්වහන්සේගේ කැමැත්ත අනුව සිදුවේවායි ඉල්ලිය යුතුවේ. එනමුත් බොහෝ විට අප උන්වහන්සේගෙන් යම් යම් දේ ඉල්ලා සිටින විට ඒ දෙය උන් වහන්සේගේ කැමැත්තට අනුකූලදැයි සිතා බලන්නේ නැත. “නුඹලා ආශාවන්නහුය. නුමුත් නොලැබෙන්නේය” යනුවෙන් යාකොබ් 4:2හි සඳහන්ව ඇත්තේ ඒ නිසාය.

පහත දැක්වෙන දේ විශ්වාසයෙන් යුතුව ඉල්ලා සිටීමට අපට හැකිවන්නේ ඒ දේවල් දෙවියන්වහන්සේගේ කැමැත්තට අනුකූල වන බැවිණි:

- “තමන් ආදරය කරන තැනැත්තෙකුට හෝ මිත්‍රයෙකු උදෙසා ගැළවීම (1 තිමෝති 2:3, 4).
- “අපේ ඇදහිල්ල බෙදාගැනීමට අවශ්‍ය ධෛර්යය (එළිදරව් 22:17).
- අප පාපොච්චාරණය කොට වැරදි දේ ප්‍රතික්ෂේප කරමින් සමාව ඉල්ලා සිටීම (1 යොහන් 1:9).
- දෙවියන්වහන්සේගේ ආඥාවලට කීකරුවීම පිණිස ශක්තිය ලැබීමට (හෙබ්‍රෙව් 13:20, 21).
- අපට ද්වේෂ කරමින් වැරදි ලෙස සලකන්නාවූ අය උදෙසා ප්‍රේම කිරීමට (මතෙව් 5:44).
- අභියෝගාත්මක අවස්ථාවලදී ප්‍රඥාව ලැබීමට (යාකොබ් 1:5).
- දේව වචනයේ සත්‍යය අවබෝධ කරගැනීමට (යොහන් 8:32)

`ඔබ යමක් ඉල්ලා යාච්ඤා කර ඇතත්, මෙතෙක් එය ලැබී නැති විට හෝ ඇතැම් විට එය කිසිවිටෙක නොලැබනේනේ නම්, ඔබ ක්‍රියාකරන්නේ කුමන ආකාරයෙන්ද?`