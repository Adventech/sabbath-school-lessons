---
title:  ස්වාමීන්වහන්සේ තුළ නිතර ප්‍රීතිවන්න
date:   10/02/2026
---

එක්සත්කමේ අවශ්‍යතාවය පිළිබඳව නැවතත් කෙටි සඳහනකින් පසුව (පිලිප්පි 4:1-3), පාවුල් තුමා තවත් එක් තේමාවක් කෙරෙහි යොමුවේ. එනම්:ස්වාමීන්වහන්සේ තුළ ප්‍රීතිවීමයි (පිලිප්පි 4:4-7).

හදිසියේ ඇතිවී ඒ ඉක්මනින්ම පහව ගියාවූ යම් යම් කරුණු පිළිබඳව ඔබ කොපමණ අවස්ථා ගණනාවක් මානසික ආතතියෙන් පෙලෙන්ට ඇත්ද? යහපත් හේතුවකට, යේසුස්වහන්සේ නැවත නැවතත් පවසා සිටියේ අප විසින් කනස්සලු විය නොවිය යුතු බවයි (මතෙව් 6:25-34; මතෙව් 10:19), තවද පේත්‍රැස් තුමාද අපට මතක් කර සිටියේ අපේ ආතතිය මෙන්ම කනස්සලු වීම් ස්වාමීන්වහන්සේට බාරදිය හැකි බවත්, එසේ වන්නේ උන්වහන්සේ අප ගැන සලකන බැවින්ය (1 පේත්‍රැස් 5:7). ඇත්තවශයෙන්ම ලෝ වටා වැඩිවෙමින් පවතින කරදර දෙස බැලූ විට, ස්වාමීන්වහන්සේගේ පැමිණීම ආසන්න බව පෙනී යන හෙයින් අප ප්‍රබෝධයට පත්විය යුත්තෙමු (මතෙව් 24:33; ලූක් 21:28; යාකොබ් 5:8).

සෑමදෙයකදීම මෙන්ම සෑම අවස්ථාවකදීම කනස්සල්ලට හෝ මානසික ආතතියට ඉතාමත් සුදුසු විෂනාශක ඖෂධය වන්නේ ඇදහිල්ලේ යාච්ඤාවක් ඉහළට එසවීමයි. (පිලිප්පි 4:6, 7). අප යාච්ඤාව ආරම්භයේදීම, එම ඉල්ලීම ලැබුනාය යන විශ්වාසයෙන් යුතුව යාච්ඤා කළ යුතු අතර, අපේ යාච්ඤාවල “තුති පිදීමද” අන්තර්ගත විය යුතු වන්නේය. ග්‍රීක භාෂාවෙන් යාච්ඤාව යන වචන අර්ථයට සමානව අයැදීම යන අදහසද ඇති අතර, හදිසි අවශ්‍යතාවයක් සඳහා තදබලසේ ඉල්ලා සිටීමද ඉන් අදහස් කෙරේ. (ලූක් 1:13, පිලිප්පි 1:19, 1 තිමෝති 5:5, යාකොබ් 5:16). අපේ යාච්ඤා බොහෝ විට “ඉල්ලීම්” වන අතර, අප ඉල්ලන පමාවෙන්, “උන්වහන්සේගේ කැමැත්ත” අනුව අපට පිළිතුරු ලැබෙනු ඇත. (1 යොහන් 5:14). එවිට, අපේ සියලු ඉල්ලීම් දෙවියන්වහන්සේගේ අතේ ඇති බවට වන සහතිකයෙන් යුතුව, අපට විවේකීව සමාදානයෙන් සිටින්නට පුළුවන.

`දෙවියන්වහන්සේගෙන් ලැබෙන සමාදානය පිළිබඳව පහත දැක්වෙන පාඨ තුළින් අපේ අවබෝධය පුළුල් කරගන්නේ කෙසේද? ගීතාවලිය 29:11; යෙසායා 9:6; ලූක් 2:14; යොහන් 14:27; 1 කොරින්ති 14:33`

දෙවියන්වහන්සේ දෙන්නාවූ සමාදානය ලෝකයට දෙන්නට නුපුළුවන් වන්නේ, එම සමාදානය යේසුස්වහන්සේ නම් ගැළවුම්කාරයාණන්වහන්සේ තුළින් සදාකාල ජීවනය නමැති තිළිණයේ සහතිකයත් සමඟ පැමිණෙන බැවිණි. (රෝම 5:1; රෝම 6:23). මෙම සමාදානය අපේ ජීවිතවල සෑම අංගයක් කෙරෙහි බලපාන බැවින්, “කිසි නුවණකින් දැනගත නොහැකි” වන්නේය (පිලිප්පි 4:7). කිසිදු නුවණකින් එය අවබෝධ කරගත නොහැකි බව, ඒ සඳහා යොදා ඇති ග්‍රීක වචන 'nous' නුවණ, මනස වැනි අදහස් ඉදිරිපත් කරනු ලබයි.

`“දෙවියන්වහන්සේගේ සමාදානය” ඔබ යමෙකුට පැහැදිලි කරදෙන්නේ කෙසේද?`