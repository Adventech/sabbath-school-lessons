---
title:  වැඩිදුර අධ්‍යයනය සඳහා
date:   13/02/2026
---

“නිතිපතා නැවුම්ව අනුග්‍රහය ලබන්නාවූ අයට, ඔවුන්ගේ දෛනික අවශ්‍යතාවයට අනුව මෙන්ම එම බලය ක්‍රියාත්මක කිරීමට ඔවුන් තුළ ඇති හැකියාවට අනුකූලව එය දෙනු ලබනවා ඇත. අනාගතයේදී විශේෂ ආකාරයකින් ආත්මික බලයක් ප්‍රදානය කරන තුරු නොසිට, දෛනිකව ඔවුන් දේව කැමැත්තට අනුගත වන්නේ නම්, ආත්ම දිනාගනු පිණිස ප්‍රාතිහාර්යාත්මක බලයක් ඔවුන්ට ලැබෙන අතර, ඔවුන් උන්වහන්සේගේ ප්‍රයෝජනය උදෙසා සුදුසු භාජන බවට පත්කරනු ලබනවා ඇත. ඔවුන් සිටින්නාවූ වපසරිය තුළ සේවය කිරීමේ ඉඩ ප්‍රස්ථාවන් දිනපතාම ඔවුන් විසින් වැඩි දියුණුවට පත් කරගනු ලබනවා ඇත. ඔවුන්ගේ නිහතමානී නිවාස තුළ හෝ සියල්ලට ප්‍රයෝජනවත් වන පරිදි මහජන සේවයේ යෙදී සිටියත්, දිනපතාම ඔවුන් ඔවුන්ගේ ස්වාමියා උදෙසා සාක්ෂි දරන්නාහ.

“කැපවුනාවූ සේවකයාට ඇති පුදුමාකාරවූද, සැනසිලිදායකවූද ආරංචියක් වන්නේ ක්‍රිස්තුස්වහන්සේද මේ ලෝකයේ ගතකළාවූ උන්වහන්සේගේ ජීවිත කාලය තුළ, දෛනිකව අවශ්‍යවූ අනුග්‍රහය ඉල්ලා සිටි බවත්, දෙවියන්වහන්සේ සමඟ මේ අයුරින් සන්නිවේදනය කිරීමෙන් අනුන්ව ශක්තිමත් කිරීමට මෙන්ම ඔවුන්ට ආශිර්වාද කිරීමට උන්වහන්සේට හැකිවීමයි.

“ක්‍රිස්තුස්වහන්සේගේ උදාහරණ අනුගමනය කරන්නාවූ සෑම සේවකයෙකුටම, දෙවියන්වහන්සේ විසින් පොරොන්දුවී ඇති පරිදි සභාවට අවශ්‍ය වන පොළොවේ අස්වැන්න පැසීමේ (මේරීමේ) බලය දෙන බවය.” —Ellen G. White, God's Amazing Grace, p. 117.

දෙවියන්වහන්සේ අපේ උවමනාවන් දන්නා බැවින්, ඒවා සපයා දී ඇත. දෙවියන්වහන්සේගේ දරුවන් උදෙසා සියළු සම්පත්වලින් පිරි විශාල ගබඩාවක් උන්වහන්සේ සතුව ඇති බැවින්, ඕනෑම අවස්ථාවක් තුළ ඔවුන්ට අවශ්‍ය වනදේ උන්වහන්සේට සැපයීමට පුළුවන. එසේනම් අප විසින් උන්වහන්සේ කෙරෙහි විශ්වාසය නොතබන්නේ ඇයි? උන්වහන්සේ ආඥාවලට කීකරුව සිටින්නේ නම්, උන්වහන්සේගේ දරුවන් උදෙසා වටිනා පොරොන්දු ලබාදී ඇත. උන්වහන්සේට ඉවත් කර නොහැකි බරක් නැත, උන්වහන්සේට පළවා හැරිය නොහැකි අන්ධකාරයක් නැත, උන්වහන්සේට බලයට හැරවිය නොහැකි දුර්වලතාවයක් නොමැත, උන්වහන්සේගෙන් ඉල්ලා සිටිය නොහැකි වන්නාවූ බියක් නැත, උන්වහන්සේට මගපෙන්වමින්, සාධාරණීය කළ නොහැකි අපේක්ෂාවන් නැත.

“අප විසින් අප දෙසම බැලීම සුදුසු නොවේ. අපේ අසම්පූර්ණතාවයන් කෙරෙහි අප ලතවෙමින් සිටින තරමට, ඒවා ජයගැනීමට අපට ඇති ශක්තිය හීනවේ.” —Ellen G. White, That I May Know Him, p. 224.

**සාකච්ඡා කිරීම සඳහා ප්‍රශ්න:**

`ඔබේ යාච්ඤා වලට පිළිතුරු ලැබුණාවූ දීප්තිමත්ම අවස්ථා පිළිබඳව සිතා බලන්න. සියලුම අවබෝධතාවයන් අභිබවා යන දෙවියන්වහන්සේගේ සාමය අත්දකිනු පිණිස ඒවා ඔබට උපකාර වූයේ කෙසේද? පිළිතුරු නොලැබෙන යාච්ඤා පිළිබඳව පැවසිය හැක්කේ මොනවාද? පොරොන්දුවූ සාමය ඔබට තවදුරටත් අත්දැකිය හැක්කේ කෙසේද?`

`පිලිප්පි 4:8න් පෙන්නුම් කරන සන්දර්භය තුළ ඔබ කුමක් කල්පනා කරමින් කාලය ගත කරන්නේද? ඔබ සිතන දේවලින් ඔබේ ඇදහිල්ල ශක්තිමත් කිරීම මෙන්ම ස්වාමීන්වහන්සේ සමඟ ගමන් කිරීම කොතරම් හොඳට සිදුවුණාද?`

`ඉහත සඳහන් අවසාන උපුටාගත් කොටස සාකච්ඡා කරන්න. “අපේ අසම්පූර්ණතාවයන් කෙරෙහි අප ලතවෙන තරමට, ඒවා ජයගැනීමට අපට ඇති ශක්තිය හීනවේ” යන වැකියෙන් ගම්‍යවන්නේ කුමක්ද? එසේ නම්, ජයගැනීම පිණිස ඇති වැදගත්ම සාධකය කුමක්ද?`