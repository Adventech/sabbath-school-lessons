---
title:  ස්වර්ගීය පුරවැසිභාවයක්
date:   07/02/2026
---

### මේ සතියේ පාඩමේ අධ්‍යයනය සඳහා කියවන්න
පිලිප්පි 3:17-4:23; 1 කොරින්ති 15:42-44; යොහන් 14:27; ගීතාවලිය 119:165; යෝබ් 1:21; 1 තිමෝති 6:7.

> <p>කටපාඩම් පදය</p>
> “නුඹලා කිසිවක් ගැන කනගාටු නොසිතා, සියල්ලෙහිදී ස්තූතිදීම සමඟ යාච්ඤාවෙන්ද කන්නලව්වෙන්ද නුඹලාගේ ඉල්ලීම් දෙවියන්වහන්සේට දන්වන්න” (පිලිප්පි 4:6).

පිලිප්පිවරුන් පිළිබඳව වන අධ්‍යයනයේ අවසානය මෙම සතිය තුළ සිදුවන අතර, ඉතා වටිනා පාඩම් එය පුරාවටම ඇති අතර, පොදු සත්‍යයක් අඩංගු ආප්තෝපදේශ දෛනික ජීවිතයේ ප්‍රයෝජනය සඳහා මෙහි අන්තර්ගතව ඇත. පාවුල්ගේ ජීවිතයේ සදාචාරාත්මක මඟ පෙන්වන්නෙක් මෙන් අවසාන පද කිහිපය තුළ කරුණු දැකීමට පුළුවන. අභ්‍යන්තර පුද්ගලයා කෙරෙහි අවධානය යොමු කරන්නාවූ යේසුස්වහන්සේගේ ඉගැන්වීම් මෙන්, පාවුල් තුමා අප සමඟ බෙදාගන්නාවූ දේවල් තුළින්ද, ප්‍රීතිමත් ක්‍රිස්තියානි ජීවිතයක් ගතකරනු පිණිස අවශ්‍ය රහස් ඉදිරිපත් කරනු ලබයි.

අප කැමති පරිදි අපේ ජීවිතය තුළ දේවල් සිදු නොවූවත්, අප සිතනවාට වඩා බොහෝ අවස්ථාවල එවැනි අනපේක්ෂිත දේ සිදුවූවත්, අපට ඒ පිළිබඳව කනස්සල්ලට පත්වීමට, සිත් අවුල් ඇතුව හෝ අධෛර්යයට පත්ව සිටීමට උවමනාවක් නැත. ඒ වෙනුවට, අපේ ඇතුලාන්තය ශක්තිමත් කරනු පිණිස මෙන්ම ජීවිතය තුළට පැමිණෙන්නාවූ අභියෝගවලට මුහුණ දීමට අවශ්‍ය ප්‍රතිපත්ති ඇති අතර, ඒ කරණකොටගෙන දෙවියන්වහන්සේට පමණක් සපයා දිය හැකි අත්දැකීම් සහ සැමදා පවතින සමාදානය අපට භුක්ති විඳීමට පුළුවන. අපේ වර්තමානය මෙන්ම අනාගතයද උන්වහන්සේගේ දෝතේ පවතින අතර, උන්වහන්සේ අපට අවශ්‍ය සියල්ල සපයා දෙනවා ඇත.

අතිශයින් වැදගත් කරුණක් සේ සැලකිය හැකිවන්නේ, ලෞකික ආණ්ඩුක්‍රම නිතර අපව අධෛර්යයට පත්කරන බැවින්, භූමික ආණ්ඩුක්‍රම ගැන විශ්වාසය තැබීම අවශ්‍ය නොවේ. කිතුනුවන් ලෙස අපි ස්වර්ගීය දේව රාජ්‍යයේ සාමාජිකයන් වන්නෙමු. ඒ පුරවැසි භාවයත් සමග අපට වරප්‍රසාද සහ ඉතා පුදුමාකාර වරප්‍රසාද ලැබෙනු ඇත. ඒ සමගම වගකීම්ද පැවරේ.

පෙබරවාරි 14 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.