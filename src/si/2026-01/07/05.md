---
title:  මේ දේවල් මෙනෙහි කරන්න
date:   11/02/2026
---

කිසි නුවණකින් දැනගත නොහැකිවූ දෙවියන්වහන්සේගේ සමාදානය “ක්‍රිස්තුස්වහන්සේ තුළ නුඹලාගේ සිත්ද සිතිවිලිද ආරක්ෂා කරනවා ඇත” (පිලිප්පි 4:7). අපගේ ඇතුලාන්ත ජීවිතයටද ආරක්ෂාව අවශ්‍යවේ. දෙවියන් වහන්සේගේ සමාදානය පෙන්නුම් කරනු පිණිස හමුදාමය උපමා වාක්‍යය යොදා තිබීම අවධානය යොමුකරන දෙයකි (පිලිප්පි 4:7). මෙහි යොදා ඇති (phroureō) නම් ග්‍රීක ක්‍රියාපදයේ අර්ථය වන්නේ සතුරු ආක්‍රමණයකට එරෙහිව නගරයක් මුර කරන හමුදා කණ්ඩායමක් ලෙසය (2 කොරින්ති 11:32; ක්‍රියා 9:24 සංසන්දනය කරන්න).

අභ්‍යන්තර සාමය උදෙසා වැදගත්වන තවත් එක් දෙයක් වන්නේ දෙවියන් වහන්සේගේ කැමැත්තට අනුව ජීවිත හැඩගස්වා ගැනීමයි. “ඔබගේ ව්‍යවස්ථාවට ප්‍රේම කරන්නන්ට මහත් සමාදානයක් ඇත; පැකිලීමට කිසිවක් ද ඔවුන්ට නැත්තේය” (ගීතාවලිය 119:165).

`පිලිප්පි 4:8, 9 කියවන්න. කුමන විශේෂිත ක්‍රියාවල යෙදෙන ලෙස ආයාචනා කර තිබේද?`

පාවුල් පිලිප්පි 4:8, 9 “ඉතින්” යනුවෙන් ආරම්භ කොට යහපත් ගුණාංග හයක ලැයිස්තුවක් ඉදිරිපත් කිරීමෙන් පසුව එහි සංක්ෂිප්ත වාර්තාවක් තුළින් පාවුල්ගේ උදාහරණ අනුකරණය කරන ලෙස ඉල්ලා සිටී. මෙම අවසාන අන්තර්- සංස්කෘතික අනුශාසනය, පිලිප්පියේ පැවති ග්‍රීක- රෝමානු පසුබිමට හොඳින් ගැලපුන අතර, මෙහි අවධාරණය කර ඇත්තාවූ දෙවැදෑරුම් සංකල්පය වන්නේ යහපත් ගුණාංග සහ ආදර්ශමත් වීම යනුයි. මෙහි සිත්ගන්නා සුළු කරුණක් වශයෙන් සැලකිය යුත්තේ පාවුල් තුමා මෙහිදී හුවා දක්වා ඇත්තේ බයිබලයේ සඳහන්ව ඇති වටිනාකම් වන අතර, ග්‍රීකයන් ඔවුන්ගේ සමාජය තුළ වැදගත් යයි සලකනු ලැබුවාවූ යහපත් ගුණාංග හතර ඇතුලත් නොකිරීමෙන් ඒ බව පෙනී යනු ඇත. (ග්‍රීකයන්ට අනුව ඔවුන් ඉතා වැදගත් යයි සලකනු ලැබුවේ:විචක්ෂණශීලී භාවය, යුක්තිය, ආත්ම සංයමය සහ නිර්භීතකම වේ).

1. සැබෑව- අහම්බෙන් වන සිද්ධියක් නොවේ. මෙම ලැයිස්තුව ආරම්භ වන්නේ බයිබලය තුළ ඉතා වැදගත් යහපත් ගුණාංගයක් සේ සලකනු ලබන්නාවූ සැබෑව වන යේසුස්වහන්සේ සමගින්ය (“සැබෑවක්, මම කියමි...”) තවද සම්පූර්ණ අලුත් ගිවිසුම තුළම මෙම කරුණ නැවත නැවත අවධාරණය කොට ඇත. (ක්‍රියා 26:25; රෝම 1:18 1 කොරින්ති 13:6; 2 කොරින්ති 4:2; එපීස 4:15; 1 තිමෝති 3:15; යාකොබ් 1:18; 1 පේත්‍රැස් 1:22; 1 යොහන් 2:21).
2. ගරුකටයුතුවීම- ග්‍රීක භාෂාවෙන් මෙය පෙන්නුම් කරනු ලබන්නේ පුද්ගලික යහගුණයක් ලෙසය. (එය වෙනත් අයුරින්ද භාවිතා කරන අන්දම පිළිබඳව සංසන්දනය කරන්න. 1 තිමෝති 3:8, 11; තීතස් 2:2 මෙහිදී පරිවර්තනයේදී ග්‍රීක බසින් දී ඇති අදහස වන්නේ, “සන්සුන්ව” සිටීම යනුයි).
3. සාධාරණ වීම- මෙම යහපත් ගුණාංගය දෙවියන්වහන්සේගේ ධර්මිෂ්ඨ වූ චරිතයේ අංගයක් වශයෙන් සලකනු ලැබේ (පිලිප්පි 1:7හි එය භාවිතා කර ඇති ආකාරය සමඟ සංසන්දනය කරන්න).
4. පිරිසිදු බව- දෙවියන්වහන්සේගේ සාධාරණීය කරන්නාවූ ධර්මිෂ්ඨකම ඇදහිල්ලෙන් ලැබුවායින් පසුව ඇතිවන සිතුවිලි සහ ක්‍රියාවන්ය. (1 යොහන් 3:3 බලන්න).
5. ආදරණීය වීම- දෙවියන්වහන්සේගේ මැවිල්ල තුළ පුළුල්ව දැකිය හැකි සෞන්දර්යාත්මක අලංකාරය වේ.
6. යහපත් කීර්තියක් ඇතුව- “කාරුණික වූද, ප්‍රසන්න වූද දේව කරුණාව ඇති තැනැත්තා”

පාවුල් තුමා තවත් සුදුසුකම් දෙකක් පිළිබඳව සඳහන් කරන්නේ, මිථ්‍යා දෘෂ්ටික අදහස් මෙම යහපත් ගුණාංග වලට ආරෝපණය නොකරන පිණිස:“යම් ගුණයක්, යම් ප්‍රශංසාවක් ඇද්ද” (පිලිප්පි 4:8), අප විසින් ඒ දේවල් මෙනෙහි කර යුත්තෙමු. ඊට පසුව සියලු සැක දුරුකරමින්, එමෙන්ම විය හැකි වරදවා වටහාගැනීම් ඉවතලමින්, ඔවුන් විසින් ඉගෙන ගත්තාවූ, පිළිගත්තාවූ පාවුල් තුමා තුළ තිබෙන බව ඇසුවාවූ දේ ක්‍රියාවට නගන මෙන් පාවුල් තුමා ඉල්ලා සිටී. (පිලිප්පි 4:9).