---
title:  ස්වාමි පුරුෂයන් සහ භාර්යාවන්
date:   15/03/2026
---

ක්‍රිස්තියානි නිවෙසකට මහෝපකාරී වන අවවාද බොහෝමයක් අලුත් ගිවිසුම තුළ අන්තර්ගතව ඇත (එපීස 5:21-6:9; කොලොස්සි 3:18-4:1; තීතස් 2:1-10; 1 පේත්‍රැස් 2:18-3:7). “ගෘහස්ථ උපදෙස් මාලාව,” යනුවෙන් හඳුන්වනු ලබන මෙය ශ්‍රේණිගත ධූරාවලියක් පෙන්නුම් කරනු ලබන්නක් නොවන නමුත්, ගෘහයේ සම්බන්ධතාවයන් අන්‍යොන්‍ය වශයෙන් ගොඩනැගීමට අදාළ සාධකයන් මෙන්ම, පොදුවේ ගත් කළ ගෘහවාසීන්ගේ සම්බන්ධතාවයන් සෑම දෙනෙකුගේම අභිවර්ධනය උදෙසා විය යුත්තේය.

`කොලොස්සි 3:18, 19 කියවන්න. ඔබ දකින්නේ කුමන ආකාරයේ සමබරතාවයක්ද? පාවුල් තුමා එපීසවරුන්ට දෙන අමතර අවවාද මොනවාද? එපීස 5:22-25, 33?`

ඇතැම් මිනිසුන් පවසන්නේ, “භාර්යාවනි... නුඹලාගේ පුරුෂයන්ට යටත්ව සිටින්න” (කොලොස්සි 3:18) යනුවෙන් පමණකි. නමුත් එහි ඇති වැදගත් අංගය දෙස අවධානය යොමුකරන්න:“ස්වාමීන්වහන්සේ තුළ සුදුසුව තිබෙන ලෙස” යනුවෙන් වැදගත් සටහනක් එහි අන්තර්ගතව ඇත. සියලු මිනිසුන්ට යටත්ව ස්ත්‍රිය ජීවත් විය යුතු යයි අලුත් ගිවිසුම තුළ කිසිදු ස්ථානයක උගන්වන්නේ නැත. එමෙන්ම භාර්යාවන් යටත්ව හෝ ගැතිව සිටීම අනුමත කර ඇති දෙයක්ද නොවේ. එමෙන්ම සැමියාගේ සෑම ආශාවකටම යටත්ව සිටිය යුතුයයි පවසන්නේද නැත. පාවුල්තුමා පවසන්නේ ප්‍රථමයෙන් බිරිඳකගේ පක්ෂපාතිත්වය ස්වාමීන්වහන්සේටත් දෙවනුව ඇගේ ස්වාමියාටත් විය යුතු බවය. බිරිඳකගේ පුද්ගලිකත්වය, ඇගේ සැමියා විසින් ගිල ගැනීම නුසුදුසු වනවාසේම, ඔහුට ඇගේ හෘද සාක්ෂිය ලෙස ක්‍රියාකිරීමට නොහැක.

ක්‍රිස්තුස්වහන්සේ සභාවට දැඩි ලෙස ප්‍රේම කළ බැවින්, එය උදෙසා උන්වහන්සේගේ ජීවිතය පවා පූජා කළාසේම, ස්වාමි පුරුෂයන්ද ඔවුන්ගේ බිරින්දෑවරුන්ට ජීවිතය දෙන තරම් ප්‍රේමකළ යුතුය (එපීස 5:25). පිරිවැය කොපමණ වුවත් ඔවුන් විශ්වාසවන්තව සිටිනු ඇත. ඔවුන් තීරණ ගැනීමේදී භාර්යාවගේ උපරිම යහපත වෙනුවෙන් තීරණ වලට එළඹෙති, එනමුත් මෙම තීන්දු තීරණ සමපාත විය යුත්තේය. මේ ආකාරයේ ප්‍රේමයක් ඇති විට, බිරිඳකට දෙවියන්වහන්සේගේ ආඥාවලට කීකරු වීමට මෙන්ම, ඇගේ ස්වාමි පුරුෂයාට ගෞරව කිරීම පහසුවේ (එපීස 5:33).

යහපත් කිතුනු විවාහයක ඇති ලක්ෂණ වන්නේ“අන්‍යොන්‍ය වශයෙන් එකිනෙකාගේ අදහස් විමසීම, දෙදෙනාගේ සහභාගිත්වයෙන් ගැටළු පිළිබඳව සිතා බැලීම සහ යුගලක් ලෙස තීරණවලට එළඹීමද වේ. ඇතැම් විට මුළු පවුලටම අදාළවන තීරණ ගැනීමේදී දරුවන්වද සහභාගි කරගැනීම ඉතා සුදුසු වන නමුත්, කිසිවිටෙක දෙමාපියන් දරුවන් ඉදිරියේ අඬ දබර කරගැනීම සම්පූර්ණයෙන් නොකටයුත්තකි. මෙවැනි සාකච්ඡාවකින් පසුව, ස්වාමියාටත්, බිරිඳටත් තීරණයකට එළඹිය නොහැකි වුවහොත්, සමාදානය උදෙසා වන බයිබලයේ මාවත අනුගමනය කරමින්, බිරිඳ විසින් සැමියාගේ තීරණ ගැනීමේ හැකියාව කෙරෙහි විශ්වාසය තබමින්, අවසාන තීරණයක් ගැනීමට ඉඩදිය යුත්තේ එම තීරණය තුළින් දේව වචනයේ සඳහන් කිසි දෙයකට බාධාවක් නොවන්නේ නම් පමණකි. ඒ අතරම පැවසිය යුතු දෙයක් වන්නේ, බිරිඳගේ අවවාද වලට සවන්දීම හේතුවෙන් පවුලේ සතුට මෙන්ම යහපත උදාවූ අවස්ථා ආවර්ජනය කිරීම සුදුසුq බවය. සැමියාත්, බිරිඳත් එකතුවී එක් කණ්ඩායමක් ලෙස කටයුතු කරන තරමට, විවාහ ජීවිතය ඉතා සතුටුදායක එකක් වනු ඇත.

`ඉතිහාසය පුරාවට, අවාසනාවන්ත ලෙස සිදුවී ඇති දේවලින් අප වැළකී සිටින්නේ කෙසේද? එනම්, ශුද්ධ ලියවිල්ලේ ඇති අලංකාර ප්‍රතිපත්ති විකෘති භාවයට සහ නපුරට යොදාගැනීමෙන් වැලකී සිටින අයුරු පැහැදිලි කරන්න.`