---
title:  ප්‍රඥාව තුළ ගමන් කිරීම (ක්‍රියාකිරීම)
date:   19/03/2026
---

අපට කිතුනුවන් ලෙස දැනගත හැකි ඉතා වැදගත් වූ සත්‍යය කුමක්ද? ඇත්තවශයෙන්ම, එය වන්නේ යේසුස් ක්‍රිස්තුස්වහන්සේ අපේ පාප උදෙසා මරණයට පත්වූ බවත්, උන්වහන්සේ කෙරෙහි ඇදහිල්ලෙන් යුතුව අපට සදාකාල ජීවනය ලැබෙන බවත්ය. මෙම සත්‍යය අපට කිසිවිටෙක අපේම ශක්තියෙන් අවබෝධ කරගැනීමට නුපුළුවන. ඒ වෙනුවට එම සත්‍යය යමෙකු විසින් අපට පැවසීමට හෝ එළිදරව් කරනු ලැබීමට අවශ්‍ය වේ. තවද අපට එය දේව වචනය තුළින් එළිදරව් කරනු ලැබ ඇත.

ලෝකයේ අතිවිශාල සත්‍යයක්, දැනුම් සම්භාරයක් සහ ප්‍රඥාවක් තිබෙන නමුත්, දෙවියන්වහන්සේ උන්වහන්සේගේ වචනය තුළින් ඒවා අපට එළිදරව් කොට තිබුණේ නැත්නම් ඒ පිළිබඳව අපට දැනගැනීමට ක්‍රමයක් නැත. එනමුත්, දැනුම සහ ප්‍රඥාව දැනගැනීමට පමණක් සීමා කොට අපට ලබාදී නැත. නියතවශයෙන්ම, මෙම සත්‍යය, මෙම දැනුම සහ මෙම ප්‍රඥාව අපේ ජීවිතතුළ ජීවත් කළයුතු වන්නේය.

`කොලොස්සි 4:5, 6 කියවන්න. පාවුල්තුමා පවසන පරිදි අප විසින්, “ප්‍රඥාවෙන් ගමන්කිරීම හෙවත් ක්‍රියාකිරීම” කළයුත්තේ කුමන අවස්ථාවලදීද? එය එසේ විය යුත්තේ ඇයි?`

අවාසනාවකට මෙන් කිතුනු බැතිමතුන් වශයෙන් පෙනී සිටින අප, නියම කිතුනුවන් හැර වෙන ඕනෑම දෙයක් ලෙස හැඳින්විය හැක! පාවුල්තුමා (යෙසායා 51:5) උපුටා දක්වමින් ඉශ්‍රායෙල් ජනතාව, නොඇදහිලිවන්තයන් හට බාධාවක් වූ බව:“නුඹලා කරණකොටගෙන අන්‍යජාතීන් අතරෙහි දෙවියන්වහන්සේගේ නාමය අපහාස කරනු ලබයි” යනුවෙන් සඳහන් කර ඇත (රෝම 2:24). අප අනුන් පිළිබඳව ක්‍රියාකරන ආකාරය, විශේෂයෙන්ම අපේ ඇදහිල්ල තුළ නැත්තාවූ අය සමඟ ක්‍රියාකරන අන්දම අතිශයින් වැදගත් වන්නේය (තීතස් 2:5; 2 පේත්‍රැස් 2:2). කිතුනු නිවසක් යාච්ඤාව උදෙසා තරුණයන් එක්රැස්වන ස්ථානයක් වනවා මිස දඟකාර ස්වභාවය ඇති තැනක් නොවිය යුතුය; සරල කාරුණිකත්වය සහ සංසුන්වූ ඉවසීමේ ස්වභාවයක් ඇතුව සිටී නම්, අප විසින් කරනු ලබන ප්‍රකාශ ව්‍යාජ ඒවාද නැතහොත් අව්‍යාජ ඒවාදැයි අප දෙස බලාසිටින්නවුන් දකිනු ඇත.

කොලොස්සි 4:6 තුළින් පාවුල් තුමා අවධානය යොමුකරන්නේ අප පවසන දේවල් කෙරෙහිය:“නුඹලාගේ කථාව නිතරම අනුග්‍රහයෙන් යුක්තව තිබේවා” යනුවෙන් ඔහු පවසා ඇත. සාමාන්‍යයෙන් කාරුණික හෝ විනීත වචන වනවාට වඩා, අප පවසන්නාවූ වචන මූලික වශයෙන් ශුදධාත්මයාණන්වහන්සේ විසින් අපේ සිත් තුළ පැතිරවූවා වූ මෙන්ම, ශුද්ධාත්ම බලපෑම කරණකොටගෙන දෙවියන්වහන්සේගේ කරුණාව දක්වන වචන විය යුත්තේය.

“ලුණින් රසවත්ව” යනු “ලුණු රසැති” නොවේ. මින් අදහස් කර ඇත්තේ අපේ කථාව මෙන්ම අපේ වචන ඉතා යෝග්‍ය වූද අප විසින් ආමන්ත්‍රණය කරනු ලබන තැනැත්තාගේ සිත ඇදගැනීමට සමත්විය යුතු බවත්ය.

“නුඹලා එකිනෙකාට උත්තර දිය යුතු කෙසේදැයි දැනගන්නා පිණිසය” නියම පරමාර්ථය උදෙසා මෙන්ම, අප විසින් බෙදාගත යුතු වචනය අසන්නන්ගේ මනස සූදානම් කරනු පිණිසද, නිසි වචන, නිසි අවස්ථාවේ අපට දිය හැක්කේ ශුද්ධාත්මයාණන්වහන්සේට පමණක්ය. (මෙහිදීද dei යන ග්‍රීක වචනය යොදාගෙන ඇත“ඊයේ පාඩම බලන්න කොලොස්ස 4:4).

`ඔබේ වචන, ඔබේ ක්‍රියා සහ අනුන් ඉදිරියේ ඔබ කටයුතු කරන ආකාරය පිළිබඳව සිතා බලන්න. ඔබේ ඇදහිල්ල පිළිබඳව මෙන්ම, කිතුනුවකු වීම පිළිබඳව ඔබ අනුන්ට දෙන පණිවුඩය කුමක්ද?`