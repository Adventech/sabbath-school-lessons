---
title:  වැඩිදුර අධ්‍යයනය සඳහා
date:   20/03/2026
---

“පවුලේ සුවපහසුව, පිළිවෙල සහ අඛණ්ඩතාවය රැකෙන පරිදි කටයුතු කිරීමේ වගකීම පුද්ගලිකවම එකිනෙකා කෙරෙහි බලපාන බව පවුලේ සෑම සාමාජිකයෙකු විසින්ම අවබෝධ කරගත යුතු දෙයකි. කෙනෙක්, අනෙකාට එරෙහිව කටයුතු කළ නොයුත්තේය. එකිනෙකා දිරිගැන්වීමේ යහපත් වැඩවල සියලුදෙනා නිරත විය යුතු වන්නේය; ඔවුන් විසින් මෘදු භාවය වරදවල් ඉවසා දරා සිටීම සහ සන්සුන්වීම; පහත් හඬින් සහ සන්සුන් ස්වරයෙන් කථා කිරීම, ව්‍යාකූලත්වය පහකිරීම සහ සෑම කෙනෙකු විසින්ම ඔහුට හැකි උපරිමය මවගේ බර සැහැල්ලු කිරීම පිණිස කළ යුතුය...

පවුලේ සෑම සාමාජිකයෙකු විසින්ම අවබෝධ කරගත යුත්තේ, පවුලේ අනෙක් සාමාජිකයන් සමඟ එක්වී, තමාගෙන් ඉටුවිය යුතු කොටස පිළිබඳව නිසි අවබෝධයක් ඇතුව සිටීමයි. වයස අවුරුදු හයේ සිට ඊට වැඩි සෑම දරුවෙකු මෙන්ම, සෑම කෙනෙකුම පවුලේ බරවලින් තමාට හිමි කොටස පිළිබඳව අවබෝධයෙන් යුතුව, එම බර දැරිය යුත්තේය.” —Ellen G. White, The Adventist Home, pp. 179, 180.

අපි ආලෝකයේ ගමන් කරන්නේ නම්, අපේ සිත් තුළට මෙන්ම අපේ නිවෙස් වලට ක්‍රිස්තුස්වහන්සේට ආරාධනා කළ යුත්තෙමු. නිවස එහි අර්ථය පිළිබිඹු කළයුතු වන්නේය. එය මිහිපිට කුඩා ස්වර්ග රාජ්‍යයක් මෙන් විය යුතු අතර, ආදරය වර්ධනය වන ස්ථානයක් වනවා මිස, සිතාමතාම එය යටපත් කිරීම කිසිසේත් සුදුසු නොවන්නේය. අපේ සතුට රඳා පවතින්නේ, මේ ආකාරයෙන් ආදරය වර්ධනය වීමට සැලැස්වීමෙන්, අනුකම්පාවෙන් මෙන්ම එකිනෙකා කෙරෙහි සැබෑ විනීත භාවයක් දැක්වීමෙනි...

අප විසින් අප ගැනම සිතීම අමතක කර දමමින්, අනුන්ගෙන් ලැබී ඇති ඉතා සුළු වුවත්, එම උපකාරවලට කෘතඥ වීම, අනෙක් අයගේ දුකේදී ඔවුන්ගේ බර සැහැල්ලු වන පරිදි, ආදරණීය ක්‍රියා ඔවුන් උදෙසා කිරීම පිණිස ඉඩ ප්‍රස්ථා සොයමින් කටයුතු කළ යුත්තෙමු. අපේ පවුල් තුළින් ආරම්භ වන මෙම කුඩා විනීත ක්‍රියාවන්, පවුල් කවයෙන් පිටතටද දිගුවීමෙන්, ජීවිතයේ සතුට එකතු කිරීම සඳහා ප්‍රයෝජනවත් වේ. මේ කුඩා දේවල් නොසලකා හැරියහොත් ජීවිතයේ අමිහිරි භාවයත් දුකත් එකතුවනු ඇත. —Ellen G. White, Testimonies for the Church, vol. 3, pp. 539, 540.

**සාකච්ඡා සඳහා ප්‍රශ්න:**

`විවාහ පත් යුවළයන් වශයෙන්, ඔබේ සම්බන්ධතා වලදී ඔබට පිහිටවී ඇති ප්‍රතිපත්ති මොනවාද? අවිවාහක අය උදෙසා, විවාහය තුළින් නිතරම පාහේ පැන නඟින්නාවූ අභියෝගවලට සූදානම් වීම පිළිබඳව ඔබ දෙන්නාවූ අවවාද මොනවාද?`

`ආදරණීයවූද, ඉතා සැලකිල්ලෙන් දරුවන් රැකබලාගත්, එමෙන්ම නිවෙස තුළ අනර්ඝ ක්‍රිස්තියානි හැදියාවක් පවත්වාගෙන ගිය දෙමාපියන්ගේ දරුවන් ඇතැම් විට ඇදහිල්ල ප්‍රතික්ෂේප කරති. ඔවුන් උදෙසා ඔබට දිය හැකි ඔවදන් මෙන්ම සැනසිල්ල කෙබඳු ආකාරයේ දෙයක්ද? කිසිදු දෙයක් නොපවසා සිටීම යහපත් වන්නේ කෙසේද?`

`‘ප්‍රඥාව තුළ ක්‍රියාකිරීම’ (ගමන් කිරීම) සඳහා දෙනු ලැබූ අනුශාසනාව පිළිබඳව සාකච්ඡා කරන්න. අනෙක් අතට ප්‍රඥාවේ ගමන් කරනවා වෙනුවට මෝඩකමේ ක්‍රියාවල නිරත වන්නේ නම් ඉන් අර්ථ ගැන්වෙන්නේ කුමක්ද? එක් එක් කාලවල, මෙහි සඳහන් කාරණා දෙක තුළ ඔබ විටින් විට ගමන් කොට ඇත්නම්, ඔබ එයින් උගත් පාඩම් මොනවාද?`