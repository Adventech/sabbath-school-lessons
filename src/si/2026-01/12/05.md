---
title:  එකිනෙකා උදෙසා යාච්ඤා කිරීම
date:   18/03/2026
---

`කොලොස්සි 4:2-4 කියවන්න. මෙම පාඨ තුළ යාච්ඤාව උදෙසා සුදුසු යයි ඔබ දකින ප්‍රතිපත්ති මොනවාද? පාවුල්තුමා විසින් කරනු ලබන යාච්ඤා ඉල්ලීම් මොනවාද?`

පවුල් ප්‍රශ්න, සෞඛ්‍ය ගැටළු, ආර්ථික ප්‍රශ්න හෝ වෙනත් කිසියම් කරුණක් හේතුවෙන් පීඩාවට පත්ව සිටින ඕනෑම කෙනෙක් උදෙසා අතිශයින් වැදගත් වචන කිහිපයක් වන්නේ, “මම ඔබ උදෙසා යාච්ඤා කරනවා” යනුයි. එය සම්බන්ධතාවය සහ අන්‍යොන්‍ය ක්‍රියාකාරිකම් ගොඩනැගීම පිණිස ස්වර්ගය විසින් තෝරාගෙන ඇති මාවතයි. “අප ඇදහිල්ලෙන් කරනු ලබන යාච්ඤාවලට පිළිතුරු දීම දෙවියන්වහන්සේගේ සැලසුමේ කොටසක් වන නමුත්, අප ඉල්ලා නොසිටින්නේ නම්, උන්වහන්සේ එය ප්‍රදානය නොකොට සිටිනු ඇත” —Ellen G. White, The Great Controversy, p. 525.

පාවුල් විසින් භාවිතා කරන්නට යෙදුන යහපත් බලපෑමක් ඇති යාච්ඤාව පිළිබඳ විස්තර දෙස බලන්න:ස්තූති දීමෙන් යුක්තව යාච්ඤාවෙහි අවදිව සිට, නොකඩවා එහි පැවතෙන්න“මෙය ඇදහිල්ලේ යාච්ඤාවක් බවට ඉඟිකොට ඇත (කොලොස්සි 4:2). සියලු කාලවලදී (එපීස 6:18) යාච්ඤා කරන ලෙස ඔහු අපට පවසයි, එමෙන්ම “නොකඩවා යාච්ඤා කරන්න” (1 තෙසලෝනික 5:17) යනුවෙන්ද සඳහන් කර ඇත. අතිශයින් පුදුමාකාර ලෙස, “යුතු ලෙස යාච්ඤා කරන්ට අපි නොදනිමුව; නුමුත් ආත්මයාණන්වහන්සේම කිය නොහැකි කෙඳිරි ගෑම් වලින් අප උදෙසා මැදහත්කම් කරනසේක” (රෝම 8:26).

`කොලොස්සි 4:3 නැවත කියවන්න. ඔබට ඔබේ ඇදහිල්ල බෙදාගනු පිණිස දෙවියන් වහන්සේ, “අපට වචනයේ කිනම් දොරක්” අරිනු ඇත්ද?`

පාවුල් තුමා, කථා කිරීම පිණිස සුදුසු වචන ඉල්ලා යාච්ඤා කිරීම කැපී පෙනෙන කරුණකි. ඇතැම් අවස්ථාවලදී එතුමාගේ ලිපි සහ කථා කියවන විට, විශේෂයෙන්ම ක්‍රියා පොත තුළ අපට ඔහුගේ භාෂා නිපුනත්වය දැකීමට හැකිවන අතර, ඔහු පැවසිය යුත්තේ කුමක් පිළිබඳව දැයි කරුණු කිසිවිටෙක හෝ අප තුළ සැකයක් උද්දීපනය කරන්නේ නැත. එනමුත් ඔහු මෙහිදී ඉල්ලා සිටින්නේ, “පැහැදිලිව” දේව වචනය ප්‍රකාශ කරනු පිණිස ඔහු වෙනුවෙන් යාච්ඤා කරන ලෙසටය (කොලොස්සි 4:4). ඔහු මෙහිදී ඉතා වැදගත් ග්‍රීක වචනයක් භාවිතා කර ඇත (dei) ඩෙයි නම් වචනයේ අර්ථය වන්නේ, “මා විසින් කථා කළ යුතුව තිබෙන අන්දමට” වන අතර, ශුභාරංචිය දේශනා කිරීමේ වැඩ කටයුතු උදෙසා වන දේවත්වයේ අවශ්‍යතාවය ඉන් පෙන්නුම් කරනු ලබයි. රෝම ආණ්ඩුවේ උසස්ම ස්ථාන එනම්, කායිසර්ගේ නිවසේ සිට අනෙක් සියලුම ස්ථාන කරා ශුභාරංචිය ගෙන යාමේ වැදගත්කම ඔහු අවබෝධ කරගත්තේය.

“යාච්ඤා කරනු පිණිස සෑම අවස්ථාවකම ඔබ දණින් සිටිය යුතු නැත. ඔබ තනිව සිටින විටත්, ඔබ වැඩක නිරතවී සිටින විටත්, ඔබ ගමනක යෙදී සිටින විටත් ගැළවුම්කරුවාණන්වහන්සේ සමඟ පිළිසඳරෙහි යෙදීමේ පුරුද්ද වර්ධනය කරගන්න. ඔබගේ හදවත නිතරම උපකාර ඉල්ලා සිටින නිශ්ශබ්ද ආයාචනා වලින් ඔසවා තබාගනිමින්, ආලෝකයද, ශක්තියද, ප්‍රඥාවද ඉල්ලා සිටින්න. සෑම සුසුමක්ම යාච්ඤාවක් බවට පත්කරගන්න.” —Ellen G. White, The Ministry of Healing, pp. 510, 511.