---
title:  එකිනෙකා සමග ජීවත්වීම
date:   14/03/2026
---

### මේ සතියේ පාඩමේ අධ්‍යයනය සඳහා කියවන්න
කොලොස්සි 3:18-4:6; එපීස 5:22-25, 33; හිතෝපදේශ 22:6, 15; 1 පේත්‍රැස් 2:16; 1 තෙසලෝනික 5:17.

> <p>කටපාඩම් පදය</p>
> “නුඹලා එකිනෙකාට උත්තරදිය යුතු කෙසේදැයි දැනගන්නා පිණිස, නුඹලාගේ කථාව නිතරම ලු‍ණෙන් රසවත්ව, අනුග්‍රහයෙන් යුක්තව තිබේවා.” (කොලොස්සි 4:6).

මනුෂ්‍යයන් එකිනෙකාට සමීපව ජීවත්වෙමින්, රැකියා කටයුතුවල යෙදෙන අතර, ඔවුන්ට නොයෙක් මාදිළියේ අභියෝග වලට මුහුණ දීමට සිදුවනු ඇත. අදහස්වල පරස්පරතාවයන් තිබීමෙන්, දැඩි අවිනිශ්චිත ස්වභාවයන් ඇතිවී, වචන හුවමාරු පවා සිදුවිය හැක. ඉතා කිට්ටු සබඳතාවයක් ඇති විට, ඊට අදාළ සියලුදෙනාම එම සබඳතාවය රැක ගැනීමට කටයුතු කිරීම වැදගත්වේ.

නියතවශයෙන්ම, අතිශයින් සමීප සබඳතාවයන් ඇත්තේ පවුල තුළය. ජීවත්ව නිවෙස ඇතැම් විට, “පවුල් සමාගම” යනුවෙන් හඳුන්වනු ලබන අවස්ථා ඇත. පවුලක ක්‍රියාකාරිත්වය පෙන්නුම් කරනු පිණිස මෙය කදිම මාර්ගයකි. ව්‍යාපාරයක් නඩත්තු කිරීමත්, ගෙදරක් නඩත්තු කිරීමත් අතර බොහෝ සමානකම් දැකීමට පුළුවන. අගයන වටිනාකම්, තබා ඇති අරමුණු සහ අභිප්‍රායන් පිළිබඳව පොදු එකඟතාවයක් තිබිය යුතුවේ. සියලු දේ සුමටව සිදුවීමට නම්, සියලු දෙනා එකිනෙකා සමඟ සුහදව සිටිමින්, තමන්ගේ වැඩ කොටස හොඳින් ඉටු කළයුතු වේ. එම ප්‍රතිපත්තියම සභාවට අදාළ වන අතර, සභාව නියත වශයෙන් විශාල පවුලක් වන්නේය.

මෙම සතියේ අධ්‍යයනය පිණිස පාවුල්තුමන් විසින් කිතුනු පවුල යහපත් ආකාරයෙන් ක්‍රියාත්මක වීම පිණිස ඉතා වැදගත් ප්‍රතිපත්ති මාලාවක් සපයා දී ඇත. කිතුනු නිවසක් බයිබලයේ සඳහන් ප්‍රතිපත්ති අනුව ක්‍රියාත්මක විය යුතු හෙයින්, එහි ක්‍රියාකාරිත්වය සාමාන්‍ය රෝම නිවාසයකට වඩා වෙනස් වූවකි. එමෙන්ම පාවුල් තුමා, නිවසේදී මෙන් ඉන් පිටත සමාජය තුළ කටයුතු කිරීමේදී වැදගත් වන ප්‍රතිපත්ති මාලාවක් සපයා ඇත.

මාර්තු 21 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.