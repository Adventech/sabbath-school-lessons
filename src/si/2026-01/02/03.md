---
title:  පාවුල්ගේ යාච්ඤා ඉල්ලීම්
date:   05/01/2026
---

වසර ගණනාවකට පෙර එක් දේවගැතිවරයෙක් මම මම මමම ම වටා ගෙතුන, එමෙන්ම මාගේ උවමනාවන් සහ මාගේ ආශාවන් පමණක් පෙන්නුම් කෙරුණ යාච්ඤා පිළිබඳව කථා කළේය. ඔහු නිසි පරිදි ඒවා, “ආත්මාර්ථකාමී” යාච්ඤා ලෙස නම් කළේ, දෙවියන්වහන්සේට මීට වඩා වැදගත් කාරණා උන් වහන්සේගේ මනසේ ඇති බැවිනි.

`කියවන්න. පිලිප්පි වල සඳහන් පාවුල්ගේ යාච්ඤාව. පිලිප්පි 1:9-11. මෙහි අවධානය කළ යුතු යොමුව කුමක්ද? තවද ඔහු විසින් කරනු ලබන බලවත් ඉල්ලීම කුමක්ද? යාච්ඤාව පිළිබඳව එහි ඔබට පවසා ඇත්තේ කුමක්ද?`

මෙම යාච්ඤාව ග්‍රීක භාෂාවෙන් වචන හතළිස් තුනකට පමණක් සීමාවූ නමුත්, එය තුළ පාවුල් තුමා වැදගත් යයි කල්පනා කළ සියලු දේ කැටි කොට තිබුණි. එය එම ලිපියේ ඉතිරි කොටසේ පුළුල්ව දක්වා ඇත. එනම්: ප්‍රේමය, දැනුම, අවබෝධය, අවංකත්වය, වැරදි කිරීමෙන් වැලකීම සහ ක්‍රිස්තුස්වහන්සේ තුළ අපට ඇති ධර්මිෂ්ඨකමද වන්නේය. මෙම යාච්ඤාවේ මෙන්ම, පාවුල්තුමා මීට පෙර ස්තූතිදීම පිළිබඳව ප්‍රකාශ කළ දේවල ගැබ්ව ඇත්තේ, සමස්තයක් වශයෙන් සභාව සම්බන්ධයෙන්ය. පාවුල් තුමාගේ යාච්ඤාව සම්පූර්ණයෙන්ම යොමුවී ඇත්තේ සභාව පිළිබඳව මෙන්ම එහි උන්නතිය උදෙසාය. මෙම යාච්ඤාව තුළ ඇති පුද්ගලික සාධක පිළිබඳව තවත් සමීපව බලමු.

ප්‍රේමය වඩ වඩාත් බහුලව පැවතිය යුතුය. පාවුල් නිකම්ම තවත් ප්‍රේමය ඉල්ලා යාච්ඤා කරන්නේ නැති නමුත්, ඉල්ලා සිටින්නේ ප්‍රේමය තුළින aමගපෙන්වන්නාවූ නිශ්චිත දිශාවක් කෙරෙහිය. “දැනගැන්මෙන් හා සියලු ආකාර විමසීම් බොහෝ වන පිණිස ඔහු යාච්ඤාවෙන් යුක්තව සිටී” (පිලිප්පි 1:11). මෙහි දැනගැන්ම වශයෙන් සඳහන්ව ඇත්තේ යම් කාරණයක් පිළිබඳව අවබෝධයක් තිබීම පමණක් නොව, එහිදී ආත්මික කාරණා පිළිබඳව හොඳ බුද්ධිමත් අවබෝධයක් තිබීම අදහස් වන අතර, එය යමෙකුව සතු කරගත හැකිවන්නේ, දෙවියන්වහන්සේගේ වචනය ඉගෙන ගනිමින්, උන්වහන්සේ සමග පංගුකාරකමක් ඇතිකර ගැනීමෙනි. (එපීස 1:17ත එපීස 4:13ත 1 තිමෝති 2:4).

ඒත්තු ගැනීම: පාවුල් තුමා මෙය විග්‍රහ කොට ඇත්තේ උතුම්වු දේවල් ඒත්තු ගන්ට පුළුවන් විම යනුවෙනිaය. (සදාචාරයට පටහැනි දේවලින් වැලකී සිටීම) “තවද අවංකව නිදොස්ව සිටීම වේ.“ (පිලිප්පි 1:10)

අවංකවීම: ග්‍රීක භාෂාවෙන් මෙම වචනයෙහි අර්ථය වන්නේ “හිරු ආලෝකයෙහි විනිශ්චය” සහ නිර්මල වූ සහ අතිශයින් පවිත්‍ර ක්‍රියාවලියකි. “කිතුණු බැතිමතුන් විසින් කරනු ලබන සියලු දේ තුළ හිරු එළිය මෙන්ම විනිවිද පෙනෙන සුළු විය යුතුය.” Ellen G. white, Reflecting Christ, P. 71.

වැරදි කිරීමෙන් වැළකීම: මින් අදහස් වන්නේ අනුqන්ට බාධාවක් නොවී සිටීමත්, එමෙන්ම යම්කිසි පුද්ගලයෙකුට ඇදහිලිවන්තයෙකු වීමට බාධාවක් වන පරිදි, කිසි දෙයක් පැවසීමෙන් හෝ කිරීමෙන් වැලකී සිටීම වේ.

ක්‍රිස්තුස්වහන්සේ තුළ ධර්මිෂ්ඨකම: පාවුල් තුමා මෙම මාතෘකාව පිළිබඳව මෙම ලිපිය තුළින් මෙන්ම රෝම සහ ගලාති යන පොත්වලින්ද, පුළුල් වශයෙන් පිලිප්පි 3 වන පරිච්ඡේදයෙහිද සාකච්ඡා කර ඇත. අපට අප තුළම ධර්මිෂ්ඨකමක් නොමැති අතර, අපට ඇත්තේ ක්‍රිස්තුස්වහන්සේ තුළින් ලැබෙන දෙය පමණි.

`අප විසින් කුමන දෙය කළත්, අපේ ප්‍රේමය වඩ වඩාත් එනම් ධර්මිෂ්ඨකමින් පූර්ණව සිටින්නේ කෙසේද? (පිලිප්පි 1:9)? කිතුනු ජීවිතයකට එය මෙතරම් වැදගත් වන්නේ ඇයි? (බලන්න 1 කොරින්ති 13:1-8).`