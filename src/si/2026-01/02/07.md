---
title:  වැඩිදුර අධ්‍යයනය සඳහා
date:   09/01/2026
---

අනාගතය උදෙසා වන ස්ථිර සැලසුම් නිර්මාණය කිරීමට බොහෝ දෙනෙකුට නුපුළුවන. ඔවුන්ගේ ජීවිත අස්ථාවරව පවතී. කිසියම් කරුණක් ප්‍රතිඵලය කෙබඳු එකක් වේදැයි ඔවුන්ට තීරණය කළ නොහැකි වන බැවින්, ඔවුන්ට නිතර කාංසාවෙන් සහ නොසන්සුන්තාවයෙන් පිරී සිටීමට සිදුවේ. මේ ලෝකය තුළ දේව දරුවන්ගේ ජීවිත වන්දනාකරුවෙකුගේ ජිවිතයකට සමාන වන බව මතක තබා ගනිමු. අපට අපේම ජීවිත සැලසුම් කිරීම පිණිස බලයක් ඇත්තේ නැත. අපේ අනාගතය හැඩගැස්වීම අපට අයත් කටයුත්තක් නොවේ. ඇදහිල්ලෙන් ආබ්‍රහම් කැඳවනු ලැබූ කල තමාට උරුමයක් පිණිස පසුව ලැබෙන්ට තිබුණු ස්ථානයකට පිටත්ව යන හැටියට කිකරු වී තමා කොතැනට යනවාදැයි නොදැන පිටත්ව ගියේය. (හෙබ්‍රෙව් 11: 8).

ක්‍රිස්තුස්වහන්සේ මෙලොව දිවි ගෙවද්දී උන්වහන්සේ උදෙසා සැලුසුම් සැදුවේ නැත. උන්වහන්සේ, උන්වහන්සේ උදෙසාවූ දෙවියන්වහන්සේගේ සැලසුම් පිළිගෙන, දිනෙන් දින දෙවියන්වහන්සේගේ එළිදරව් කළ සැලසුම් අනුව ජීවත්වු සේක. එබැවින් අපේ ජීවිත ඉතා සරලව පවතින පිණිස මෙන්ම උන්වහන්සේගේ කැමැත්ත අපේ ජීවිත තුළ ඉටුවනු පිණිස අප දෙවියන් වහන්සේ කෙරෙහි රඳා පැවතීමද අපේ මාර්ග අප විසින් උන්වහන්සේට බාර දුන් විට, අපේ පාදවලට මගපෙන්වනු ඇත.

බොහෝ අය දීප්තිමත් අනාගතයක් සැලසුම් කිරීමට යාමේදී, විශාල වරදක් කරයි. ඔබ වෙනුවෙන් එය කිරීම පිණිස දෙවියන්වහන්සේට ඉඩ දෙන්න. ශුද්ධවන්තයන්ගේ පාද ආරක්ෂා කරන (1 සාමුවෙල් 2:9) උන්වහන්සේ කෙරෙහි කුඩා දරුවෙකුගේ මෙන් විශ්වාසය තබන්න. දේව දරුවන්, උන්වහන්සේගේ මගපෙන්වීම තෝරාගත හොත් මිස, දෙවියන්වහන්සේ ඔවුන්ට මග පෙන්වන්නට යන්නේ නැත. ඔවුන්ට මුල සිට අග දක්වා දකින්නට පුළුවන් වේ නම්, ඊට පසුව උන්වහන්සේ සමග එකට වැඩ කිරීමේ පරමාර්ථයේ කීර්තිය අවබෝධ වනු ඇත. ‘ —Ellen G. White, The Ministry of Healing , pp. 478, 479.

**සාකච්ඡාව සඳහා ප්‍රශ්න:**

`පසුගිය සතිය පිළිබඳව ආවර්ජනය කොට, ඔබ ස්තූතිවන්ත වන්නාවූ කරුණු සඳහන් කරන්න. ඔබ සිතා සිටියාට වඩා කරුණු ඔබට ස්තූතිවන්නට තිබෙනවාද?`

`එලන් වයිට් මහත්මියගෙන් උපුටා ගෙන ඇති ඉහත ඡේදයෙහි අවසාන වාක්‍ය දෙස බලන්න. එහි ඇදහිල්ල පිළිබඳව වන ප්‍රබල වැකියකි. ඒ ආකාරයෙන් ගැඹුරු ලෙස දෙවියන්වහන්සේ කෙරෙහි විශ්වාසය තැබීමට ඔබට ඉගෙන ගත හැක්කේ කෙසේද?`

`කොලොස්සි 1:6, 23 අදාළ කරගනිමින්, පහත සඳහන් වැකිය සාකච්ඡා කරන්න. සතලිස් වසරක් තුළ වු නොඇදහිලිවන්තකම, කෙඳීරිල්ල සහ කැරළිගැසීම හේතුවෙන් පුරාණ ඉශ්‍රායෙල් වරුන්ව කානාන් දේශයෙන් වෙන් කොට තිබුණි. නැවත ඉශ්‍රායෙල්වරුන්ව, ස්වර්ගීය කානාන් දේශ කරා යාම පමා කිරිම පිණිස එම පාපම හේතුකාරක වි ඇත. ඒ කිසිදු අවස්ථාවක වරද ඇත්තේ දෙවියන් වහන්සේගේ පොරොන්දු තුළ නොවේ. දේව ජනතාව මෙපමණ කාලයක් පාපය සහ දුක පිරුණාවූ ලෝකයක රැඳි සිටීමට හේතුවී ඇත්තේ, නොඇදහිල්ල, ලෞකිකත්වය, කැප නොවීම දෙවියන්වහන්සේව පිළිගත්තා යයි පවසන ජනතාව අතර ඇති අසමගිය වැනි කාරණා හේතුවෙනි. ක්‍රිස්තුස්වහන්සේ විසින් ස්ථාපිත කරනු ලැබූ සභාව, ස්වාමින්වහන්සේ නියම කළ පරිද්දෙන් එම කටයුතු නිසි පරිදි කළේ නම්, මීට බොහෝ කලකට ඉහත ලෝකයට අනතුරු අඟවා, ඉන්පසු බලයෙන් සහ තේජසින් යුක්තව යේසුස් ක්‍රිස්තුස්වහන්සේ මෙලොවට වඩින්නට තිබිණ. Ellen G. White, The The Last Day Events p. 38. අද දවසේ ජීවත් වන අප එම දේවලට වරදකරුවන් වී ඇත්තේ කුමන ආකාරයටද?`