---
title:  ශුභාරංචිය තුළ සහෝදරත්වය
date:   04/01/2026
---

`කියවන්න. පිලිප්පි 1:3-8. පාවුල් තුමා ස්තූතිවන්ත වන්නේ කුමක් උදෙසාද? ඔහු විසින් පිලිප්පිවරුන්ට දෙන්නාවූ යළි තහවුරු කිරීම කුමක්ද? එමෙන්ම එය වැදගත් වන්නේ ඇයි?`

පාවුල්තුමා පිලිප්පියේ සභාව ස්ථාපිත කළේය. ක්‍රිස්තියානි සහෝදරත්වය පිරී ඉතිරී යන ආකාරය මෙම ලිපිය තුළින් දෘශ්‍යමාන වේ. පාවුල්තුමා සිරගත කොට යදම් වලින් බැඳ දමා, සැතපුම් සිය ගණනක් දුරස්ථව සිටියත්, එතුමා සභාවත් එහි සාමාජිකයනුත් ඔහුගේ හදවත තුළ රඳවාගෙන සිටී. ඔහු, ඔවුන් කෙරෙහි තදබල ලෙන්ගතුකමක් දක්වයි. ඒ ක්‍රිස්තුස් යේසුස්වහන්සේගේ ඇලුම්කමින්ය. (පිලිප්පි 1:8). එතුමා ඔවුන් උදෙසා දෙවියන්වහන්සේට ස්තූති කරන්නේය. පාවුල් තුමාගේ ස්තූතිවන්ත වීම තුළින්, යේසුස්වහන්සේ විසින් අප උදෙසා ස්වර්ගයේදී කරනු ලබන මැදහත් වීම පිළිබඳව ඉතා අල්ප වශයෙන් අවබෝධ කරගැනීමට පුළුවන් වේ.

උත්තම පූජකයාගේ ළයවැස්ම මත ඉශ්‍රායෙල්වරුන්ගේ ගෝත්‍ර 12 නියෝජනය කරමින් ගල් 12 ක් සවිකර තිබුණි. ඔහු ජනතාව වෙනුවෙන් මැදහත්කාරකම් කළ අතර, මනුෂ්‍යයන් නිරන්තරයෙන් සිහිකර තබාගැනීම පිණිස ඔහුගේ හෘදය පිට ඔවුන්ව දරා සිටිය යුතු විය. (නික්මයාම 28:29) ඊටත් වඩා උතුම් ආකාරයෙන් ස්වර්ගයේ සිටින උත්තම පූජකයා වන යේසුස් වහන්සේ, උන්වහන්සේගේ ජනතාවගේ නම් පියාණන්වහන්සේ ඉදිරියට ගෙනයන සේක.

පාවුල් සහ පිලිප්පියේ සෙනඟ අතර තිබූ සම්බන්ධතාවය පෙන්නුම් කරමින් පිලිප්පි 1:3 හි සඳහන් වචන එතරම් අපැහැදිලි තත්ත්වයක තිබීම කුතුහලය දනවන සුළුය. මෙය සාමාන්‍ය පරිදි පරිවර්තනය කරනු ලබන්නේ පාවුල් ඔහුගේ යාච්ඤා වලදී ඔවුන්ව සිහියට නගන බව වන නමුත්, තවත් විධියකින් ඔවුන් විසින් ඔවුන්ගේ යාච්ඤා වලදී සාවුල්ව මතක් කරන බවට අර්ථකථනයක් දී ඇත. එය කෙසේ වුවත්, ඔවුන් අතර ඇති අන්‍යොaන්‍යතාවය ඉන් පෙන්නුම් කරනු ලබන අතර, මේ සඳහා ග්‍රීsක භාෂාවෙන් යොදා ඇති වචනය වන Koinonia කොයිනෝනියා) වලින් “සහෝදරත්වය” පිළිබිඹු කෙරේ. ක්‍රිස්තුස්වහන්සේගේ පීඩා තුළ පාවුල් හට පංගුකාරකමක් තිබුණා සේම (පිලිප්පි 3:11), පිලිප්පිවරුන්ද, පාවුල්ගේ පීඩාවල පංගුකාරයන් වෙමින්, පාවුල් කළාවූ මෙහෙය උදෙසා මිල මුදල් වලින් උපකාර කළෝය. (පිලිප්පි 4:14,15). මෙම අන්‍යොaන්‍ය සම්බන්ධතාවය “පළමුවෙනි දවස පටන් දැන් දක්වාද” (පිලිප්පි 1:4) ඔවුන් උදෙසා දෙවියන්වහන්සේට ස්තූතිවන්ත වීමටත්, “ප්‍රීතියෙන් යුක්තව” ඔවුන් උදෙසා යාච්ඤා කිරීමටත් පාවුල් නොකඩවා කටයුතු කළේය. (පිලිප්පි 1:5).

කුතුහලය දනවන මෙන්ම ධනාත්මක ලෙස පාවුල් තුමා, ඔහුගේ සිරගෙදර තුළවූ අත්දැකීම් විස්තර කරන අතර, එහිදී ඔහු ශුභාරංචිය ගැන උත්තර දීමේදීද ඒක ස්ථිර කිරීමේදී ද ලැබූ අත්දැකීම් පිළිබඳව සනිටුහන් කර ඇත. (පිලිප්පි 1:7). ඔහු විසින් මෙම නෛතික පද දෙක යොදා ගැනීමෙන් පෙනී යන්නේ ඔහුගේ නඩු විභාගය ඉතා ඉක්මණින් සිදුවිය හැකි බවය. එනමුත් පාවුල් තුමා සොල්දාදුවන් මෙන්ම ආගන්තු=කයන්වද ශුභාරංචි කටයුතු සඳහා ක්‍රියාශීලීව යොදා ගත්තේය. එය ප්‍රහාරවලට එරෙහිව ආරක්ෂා කරගැනීමත්, ඒවා සත්‍යතාවය ආරක්ෂා කිරීමත් යන දෙකම අත්‍යාවශ්‍ය වේ. පාවුල් තම අනාගතය සුරක්ෂිතව පවත්වාගෙන යනවාට වඩා ශුභාරංචියේ යහපත් බව සනාථ කිරීම කෙරෙහි අතිශයින් සැලකිලිමත් විය. පාවුල් ජීවත් වුනත්, මරණයට පත්වුවත් උන්වහන්සේ ආරම්භ කළ යහපත් වැඩ උන්වහන්සේ විසින් නිම කරනු ඇතැයි පාවුල් විශ්වාස කළේය. (පිලිප්පි 1:6).

`“ඔබ තුළ ඇති යහපත් වැඩ දෙවියන්වහන්සේ විසින් නිමකරනු ඇත” (පිලිප්පි 1:6) යන කියමන ඔබ අවබෝධ කරගන්නේ කෙසේද? එහි අර්ථය කුමක්ද? දෙවන පැමිණීමට ප්‍රථමයෙන් මෙම වැඩකටයුතු නිමාවකට පත්වනු ඇත්ද?`