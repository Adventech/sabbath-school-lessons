---
title:  ශුභාරංචි ඵල
date:   07/01/2026
---

කොලොස්සිවරුන් සමග පාවුල්ට තිබූ සම්බන්ධතාවය, පිලිප්පිවරුන් සමග ඔහුට තිබුණාවූ සම්බන්ධතාවයට වඩා වෙනස්වූ එකක් විය. ඔහු ඔවුන්ව ඇතුළත් කළේ “මාංසාකාරයෙන් මාගේ මුහුණ නුදුටු සියල්ලන්ගේ කාණ්ඩයටය.” (කොලොස්සි 2:1). එනමුත්, පාවුල් තුමා ඔවුන්ට සහතික වන්නේ, ඔහු පිලිප්පිවරුන් සමග කටයුතු කළ ආකාරයටම, මොවුන් උදෙසාද දෙවියන් වහන්සේට ස්තූතිවන්ත වන බවත් නිතරම ඔවුන් උදෙසා යාච්ඤා කරන බවත් සඳහන් කරමිනි.

`කොලොස්සි 1:3-8 කියවන්න. පාවුල් තුමා දෙවියන්වහන්සේට ස්තූතිවන්ත වන්නේ කුමන කරුණු තුනක් සඳහාද?`

වෙනත් ස්ථානවල සඳහන් කොට ඇති යහගුණ තුනක් පාවුල් තුමා මෙහි එකට සඳහන් කර ඇත. එනම්: ඇදහිල්ල, බලාපොරොත්තුව සහ ප්‍රේමය යන තුනය. (1 කොරින්ති 13:13 ත 1 තෙසලෝනික 1:3 ත1 තෙසලෝනික 5:8). පාවුල් තුමා කොලොස්සිවරුන්ට මේ දේවල් සම්බන්ධයෙන් පැසසුම් නොකරන බව අවධානයට යොමු කරන්න. ඔහු, ඔවුන් පිළිබඳව පියාණන්වහන්සේට ස්තූතිවන්ත වන්නේද, යාකොබ් පවසා ඇති පරිදි ඔවුන් “සෑම යහපත් දීමද, සෑම සම්පූර්ණ දීමනාවද වන බැවින්ය.” (යාකොබ් 1:17). අප කෙරෙහි ඇති දෙවියන්වහන්සේගේ ප්‍රේමය දෙස අප බලන අතර, එය ක්‍රිස්තුස්වහන්සේ තුළ ඇදහිල්ලට අපව යොමු කරනු ලබනවා ඇත. (එපිස 2:4-8). එවිට අපට ස්වර්ගයේ සිට බලාපොරොත්තුව ලැබෙනු ඇත. පේත්‍රැස් මෙය විස්තර කර ඇත්තේ, “ජරාවට නොපැමිණෙන්නාවූ, නොකිලිටිවූ, පහ නොවන්නාවූ උරුමයක් ස්වර්ගයෙහි නුඹලා උදෙසා තබා තිබෙන බවය.” (1 පේත්‍රැස් 1:4).

තවදුරත්, පාවුල් තුමා විසින් ශුභාරංචිය කෙරෙහි විශ්වාසය තැබිය හැකි යයි පවසන්නේ, එය පදනම් වී ඇත්තේ සත්‍යතාවේ වචනයෙන් බැවිනි. පාවුල් තුමා වෙනත් ස්ථානවලද දේව ආනුභාවයෙන් දී ඇති ලියවිල්ල පිළිබඳව සාකච්ඡා කිරීමේදී මෙම යෙදුම යොදාගෙන ඇත. (2 කොරින්ති 6:7ත 2 තිමෝති 2:15). ‘මනුෂ්‍යයන්ගේ වචන’ මෙන් නොව, එය විශ්වාස කරන්නන් තුළ එය වැඩදායි ලෙස ක්‍රියාත්මක වනු ඇත. (1 තෙසලෝනික 2:13). එමෙන්ම, දෙවියන්වහන්සේගේ කැමැත්ත ප්‍රකාරව සඵල වෙනවා ඇත. (යෙසායා 55:1 1). මේ ආකාරයෙන් ශුභාරංචිය ප්‍රකාශ කළ විට, ශුද්ධාත්මයාණන් කරණ කොටගෙන දෙවියන්වහන්සේගේ බලය ප්‍රකාශ වීමෙන්, සවන් දෙන්නන්ගේ සිත් තුළ ශුද්ධාත්මයාණන් ක්‍රියා කිරීමෙන් මිනිසුන් යහපත් ලෙස ප්‍රතිචාර දක්වති. ශුභාරංචිය තුළින් නිසි ඵල උපදවනු ලබන්නේ, එය “ජීවනයේ වචන වන බැවින්ය.” (පිලිප්පි 2:16).

ඇතැම්විට, අතිශයින්ම චමත්කාරජනක සිදුවීම විය හැක්කේ මෙතරම් කෙටි කාලයක් තුළ ශුභාරංචි පැතිරීමයි. ක්‍රිස්තුස්වහන්සේගේ මරණය සහ උත්ථාන වීම සිදුවී වසර තිහක් තුළ, “එම ශුභාරංචිය මුළු.. ලෝකයට පැමිණ තිබේ” යනුවෙන් පැවසීමට පාවුල් තුමාට හැකිවිය. (කොලොස්සි 1:6). ඊට ටිකකට පසුව ඔහු පවසා සිටියේ, ශුභාරංචිය “අහසින් යට මුළු මැවිල්ලෙහිම ප්‍රකාශ වුණේය” යනුවෙනි. (කොලොස්සි 1:23). සෑම ප්‍රදේශයක්ම ආවරණය කර තිබූ රෝම මාර්ග පද්ධතිය හේතුවෙන් සන්නිවේදනය මෙන්ම ගමනාගමනයද පහසු වු අතර, පාවුල් තුමාගේ ලිපි ඉතා පුළුල් ලෙස, ඉතා ඉක්මණින් සංසරණය වීම පහසු කාර්යයක් විය. එනමුත්, දේව වචනය තුළ ක්‍රියාත්මක වූ දේව බලය හේතුවෙන් මනුෂ්‍යයෙකුගේ ආත්මික උපත සිදුවු අතර (යාකොබ් 1:18ත 1 පේත්‍රැස් 1:23) ඒ කරණකොටගෙන ඔවුන් ක්‍රිස්තුස්වහන්සේ තුළ අලුත් මැවිල්ලක් බවට පත්වුහ. (2 කොරින්ති 5:17).

`කොලොස්සි 1:3 හි ස්වර්ගයෙහි නුඹලාට තබා තිබෙන්නාවූ බලාපොරොත්තුව පිළිබඳව පාවුල් තුමා සඳහන් කර ඇත. එම බලාපොරොත්තුව පිළිබඳව ඔබට අවබෝධයක් වන්නේ කුමක්ද? ඔබ නියත වශයෙන්ම නුසුදුස්සෙක් වුවත්, එය ඔබට පුද්ගලිකව අදාළ වන්නේ ඇයි?`