---
title:  යාච්ඤාවේ බලය
date:   08/01/2026
---

`කොලොස්සි 9:1-12 කියවන්න. පාවුල්ගේ යාච්ඤාව තුළ ඔබ දකින විශේෂ ඉල්ලීම් මොනවාද?`

“නුඹලා සියලු ආකාර ප්‍රඥාdවද ආත්මික නුවණද ලබන ලෙස” යනුවෙන් පාවුල් යාච්ඤා කළේය. පාවුල් තුමා දෙවියන්වහන්සේගේ කැමැත්ත දැනගැනීම විස්තර කළේ, “නුවණ සහ ආත්මික අවබෝධය” යනුවෙන්ය. (කොලොස්සි 1:9). ප්‍රථමයෙන්ම ප්‍රඥාව ඇතිවන්නේ, සම්පූර්ණයෙන්ම දෙවියන්වහන්සේගේ කැමැත්ත ඉටුකිරීමෙන්ය (යොහන් 7:17), එමෙන්ම අපේම අවබෝධ කරගැනීමේ ශක්තිය කෙරෙහි රඳා නොපැවතීමෙන් (හිතෝපදේශ 3:5). එනමුත් නිතර පැනනගින ප්‍රශ්නය වනුයේ, “මෙම අවස්ථාවේදී මා උදෙසා ඇති දේව කැමැත්ත කුමක්ද?” යන්නයි. අප දේව කැමැත්ත යාච්ඤාවෙන් යුක්තව සොයන්නේ නම්, ඒ සඳහා ප්‍රධාන මූලාශ්‍ර හතරක් ඇත.

1. ප්‍රඥාව සඳහා වඩාත් වැදගත් මූලාශ්‍රය වන්නේ බයිබලයයි. “ඔබගේ වචන මාගේ පාදයන්ට පහනක්ය. මාගේ මාවතට එළියක්ය.” (ගීතාවලිය 119: 105)

2. දෙවියන්වහන්සේ අපට අවසාන කාලය උදෙසා එලන් වයිට් මහත්මියගේ අනාගත වාක්‍ය ලියවිලි වලින් ප්‍රඥාව සපයා ඇත. (එළිදරව් 12:17ත එළිදරව් 19:10). “නුඹලාගේ දෙවිවු ස්වාමින්වහන්සේ කෙරෙහි විශ්වාසය තබන්න. එවිට නුඹලා ස්ථිර වන්නහුය.” (2 ලේකම් 20:20)

3. දෙවියන්වහන්සේගේ කැමැත්ත මෙන්ම උන්වහන්සේ විසින් මගපෙන්වනු ලැබීම ප්‍රස්තාවනාකූලව (Providential) දෙවියන්වහන්සේගේ පිහිට තුළ සිදුවනවා ඇත. අප වෙනුවෙන් දොරක් අරින හෝ වසන ලෙස අපට යාච්ඤාවෙන් යුක්තව උන්වහන්සේගෙන් ඉල්ලා සිටීමට පුළුවන. (කොලොස්සි 4:3).

4. ශුද්ධාත්මයාණන්වහන්සේගේ හඬ හඳුනාගැනීමට අප පුරුදුවූ විට, උන්වහන්සේ අපට මගපෙන්වන සේක. “නුඹලා දකුණට හැරෙන විටද, නුඹලා වමට හැරෙන විටද මාර්ගය මේය. මෙහි හැසිරෙන්නැයි නුඹට පස්සෙන් කියන හඬක් නුඹේ කන්වලට ඇසෙන්ටත් යෙදෙනවා ඇත.“ (යෙසායා 30: 21).

කොලොස්සිවරුන් ස්වාමින්වහන්සේට ඔබින ලෙස හැසිරෙන ලෙස ඉල්ලමින් පාවුල් තුමා ඔවුන් උදෙසා යාච්ඤා කළේය. (කොලොස්සි 1:10). ඇත්තවශයෙන්ම, කිසිවෙකු සහජයෙන්ම “ඔබින” පුද්ගලයන් නොවුවත්, දෙවියන්වහන්සේ විසින් උන්වහන්සේගේ අනුග්‍රහය කරණකොටගෙන අපව කැඳවා ඇති බැවින් “දෙවියන්වහන්සේට ඔබින ලෙස හැසිරෙන ලෙසට ජීවත්වීමට කැඳවා ඇත.” (එපීස 4:1ත 1 තෙසලෝනික 2:12). පාවුල් තුමා “හැසිරෙන්න” “හැසිරුණේය, යන ක්‍රියාපදය මෙම ලිපිය තුළ පමණක් තුන්වරක් භාවිතා කර ඇත. (කොලොස්සි 2:6ත කොලොස්සි 3:7ත කොලොස්සි 4:5). ඉන් අදහස් කරන්නේ අප ජීවත් වන්නාවු අතරතු=ර දෙවියන්වහන්සේගේ ව්‍යවස්ථාවට අනුකූලව ක්‍රියාත්මක විය යුතු බවය. (නික්මයාම 18: 20) එය කිරීමට හැකිවන්නේ ශුද්ධාත්මයාණන්වහන්සේගේ ක්‍රියාකිරීම මත පමණය (එසකියෙල් 36:27).

පාවුල් තුමා තවදුරටත් යාච්ඤා කරනුයේ, ඔවුන්ගේ (සහ අපේ) ජීවිත ස්වාමින්වහන්සේට සම්පූර්ණයෙන්ම ප්‍රසන්න ඒවා වන ලෙසට ඉල්ලමින්, එය අත්පත් කරගත හැකි මාර්ග කීපයක් පිළිබඳවද සඳහන් කරමිනි. එනම්: “සියලු යහපත් ක්‍රියාවලින් ඵල දරමින්” (කොලොස්සි 1:9,10) පසුව, දෙවියන් වහන්සේගේ දැනගැනීමෙහි වර්ධනය වෙමින් (කොලොස්සි 1:10) සහ අවසාන වශයෙන් ස්තූති කරමින් යනුවෙනි. (කොලොස්සි 1:12).

`දෙවියන්වහන්සේ ඔබව කිසියම් මාර්ගයක යොමු කරන බව ඔබ දන්නේ කෙසේදැයි යමෙක් ඔබෙන් විමසා සිටිය හොත් ඔබ පිළිතුරු දෙන්නේ කෙසේද? ඒ ඇයි?`