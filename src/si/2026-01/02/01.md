---
title:  ස්තූතිවන්තවීම සහ යාච්ඤාව සඳහා වන හේතු
date:   03/01/2026
---

### මේ සතියේ පාඩමේ අධ්‍යයනය සඳහා කියවන්න
පිලිප්පි 1:1-8, 1 කොරින්ති 13:1-8, යෙරෙමියා 17:9, 1 කොලෝසසි 1:1-12, 1 පේත්‍රැස් 1:4, ගීතාවලිය 119:105, යෙසායා 30:21’

> <p>කටපාඩම් පදය</p>
> “නුඹලා තුළ යහපත් වැඩක් පටන්ගත් උන්වහන්සේ, යේසුස් ක්‍රිස්තුස්වහන්සේගේ දවස දක්වා ඒක සම්පූර්ණ කරන සේකැයි යන මේ විශ්වාසය ඇතුව සිටිමි ‘” (පිලිප්පි 1:6).

පාවුල් තුමා උවමනාවෙන්ම ශුභ පතමින් සහ ස්තූතිවන්ත වෙමින් ඔහු ලියූ ලිපි ආරම්භ කර ඇත. ක්‍රිස්තුස්වහන්සේ තුළ..... අපගේ පියවූ දෙවියන් වහන්සේගෙන් කරුණාවත් සමාදානයත් නුඹලාට වේවා... අපගේ ස්වාමිවූ යේසුස් ක්‍රිස්තුස්වහන්සේගේ පියවූ දෙවියන්වහන්සේට අපි ස්තූති කර.......... (කොලොස්සි 1:2,3)

පාවුල් තුමාට මෙන්ම අපටද ස්තූතිවන්ත වීම පිණිස බොහෝ දේ ඇත. දෙවියන්වහන්සේගේ අනුග්‍රහය අප විසින් අසීමිත ලෙස අත්දැක ඇත්තෙමු... දේවදූතයන්ට පවා අවබෝධ කරගැනීමට අපහසු වන තරමට උන්වහන්සේ කරුණාව දැක්වූ සේක. සමාදානය නමැති දෙවියන්වහන්සේගේ තිළිණය පිළිබඳව පැවසීමට ඇත්තේද එවැනිම දෙයකි. එමගින් දෙවියන්වහන්සේ සමග ඒකාග්‍රතාවයක් වන්නා සේම, උන්වහන්සේගේ ප්‍රේමය කරණකොටගෙන බලාපොරොත්තුව ගලායනු ඇත.

මනුෂ්‍යයන් ලෙස අපට, අන් අය උදෙසා කෘතඥව කටයුතු කළ හැකි අතර, අප කරන්නාවූ දේවල් වලින් මිනිසුන් සතුටට පත්වනු ඇතැයි බලාපොරොත්තු විමටද පුළුවන. තම දරුවන් කිසියම් දවසක කෘතඥ පූර්වකව දෙවියන් වහන්සේට ප්‍රේම කරනු ඇතැයිද, දෙමාපියන් විසින් කර ඇත්තාවූ කැපකිරීම් මෙන්ම දරුවන්ව නිසි පරිදි හදා වඩාගැනීම පිළිබඳව ගත් උත්සාහය මල්ඵලගැන්වෙන ලෙස යාච්ඤා කරන්න. මනුෂ්‍යයන් ලෙස අප තුළින් බොහෝ වැරදි සිදුවන අතර, අප එම වැරදිවලින් පාඩම් ඉගෙන ගනිමු. (මෙතෙක් එසේ කර නොමැති නම්, මින් පසුව හෝ යමක් ඉගෙනීම පිණිස උත්සාහ දැරිය යුත්තෙමු).

මෙම සතිය තුළ පිලිප්පි සහ කොලොස්සි පොත්වල සඳහන් , පාවුල් තුමා ආරම්භයේ පවසා ඇති ස්තූතිවන්තවීම සහ යාච්ඤා පිළිබඳව අධ්‍යයනයක යෙදෙමු. එමගින් අපේ යාච්ඤා ජීවිතය වැඩිදියුණු කිරීමට මෙන්ම ශක්තිමත් කිරීමට බොහෝ ඉඩ ප්‍රස්ථා ඇත.

ජනවාරි 10 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.