---
title:  වැඩිදුර අධ්‍යයනය සඳහා
date:   06/03/2026
---

“අපොස්තුළුවරුන්ගේ කාලයේදී මෙන් ශුද්ධ ලියවිල්ල කෙරෙහි තිබූ විශ්වාසය විනාශ කරනු පිණිස සම්ප්‍රදායන් මෙන්ම දර්ශනයද උපයෝගී කරගත්හ. ඒ අයුරින්ම අද දවසේදී පවා, විචාරකයින් විසින් ඉදිරිපත් කරනු ලබන සිත් ඇදගන්නා සුළු මත දැක්ම තුළින්ද, පරිනාමවාදය, භූත නමස්කාරය, පරම විඥානය (ආත්මික උන්මාදය තුළින් දෙවියන්වහන්සේව අවබෝධ කරගැනීමට පුළුවන යන මතය), සර්ව දේවවාදය වැනි ඉගැන්වීම් ධර්මිෂ්ඨකමේ සතුරන් වන අතර, එමගින් මනුෂ්‍යයන්ව වැරදි මාවත්වල යැවීමට උත්සාහ දරනු ලබයි. අද දවසේදී බොහෝ දෙනෙකුට බයිබලය තෙල් නොමැති පහනක් මෙන් වන්නේ, බොහෝ අය අනුමාන සහගත ඇදහිලි ක්‍රම කෙරෙහි විශ්වාසය තැබීමෙන්, වරදවා වටහාගැනීම් මෙන්ම ව්‍යාකූලත්වය කෙරෙහි ඔවුන් හැරී ගොස් ඇති බැවිනි. විද්වත් විචාරකයන් සේ සලකනු ලබන්නාවූ පුද්ගලයන්ගේ විශ්ලේෂණය (කොටස්වලට කඩා අධ්‍යයනය කිරීම), අනුමාන මත ඉදිරිපත් කිරීමෙන්, නැවත ස්ථාපිත කිරීමෙන් වැනි දේ කරණකොටගෙන, බයිබලය දේව ආනුභාවයෙන් කළාවූ එළිදරව්වක් යන ඇදහිල්ල ඔවුන් විසින් විනාශ කර දමති. මනුෂ්‍යයාගේ ජීවිත හැසිරවීමට, ඔසවා තැබීමට ප්‍රබෝධමත් කිරීමට දේව වචනයට ඇති බලය ඔවුන් විසින් සොරා ගනිති. භූතාත්ම වන්දනාවේදී, බොහෝ දෙනෙකුට උගන්වනු ලබන්නේ, තෘෂ්ණාව උසස්ම නීතිය බවත්, බලපත්‍රය නිදහස බවත්, මනුෂ්‍යයා වගකිව යුත්තේ තමාට පමණක් වන බවත්ය.

ක්‍රිස්තුස්වහන්සේගේ අනුගාමිකයින්ව “රැවටිලිකාර වචන” සමගින් පොළොඹවනු ලබන බවට අපොස්තුළුවරයා කොලොස්සියේ ඇදහිලි වන්තයින්ට අවවාද කළේය. ඔහුට ආත්ම වන්දනා කරන්නවුන්, ඔවුන්ගේ මතයට අනුව ශුද්ධ ලියවිල්ල ඉදිරිපත් කරන නමුත්, ඔහු ඒවා පිළිගැනීම ප්‍රතික්ෂේප කළේය. ඔහුගේ වචන පැහැදිලිව ලියවිල්ල තුළ ඇති සදාකාලික කරුණු සනාථ කරමින් ඉදිරිපත් කෙරුණි. ඔහු යායුතු වූයේ, ඔහුගේ දෙනෙත් ක්‍රිස්තුස්වහන්සේ මත රඳවා ගනිමින්, නිසි මාර්ගයේ, උන්වහන්සේගේ වචනයට අනුකූල නොවූ සියල්ල ප්‍රතික්ෂේප කරමිනි. දෙවියන්වහන්සේගේ සත්‍යය ඔහු විසින් සිතාබැලිය යුත්තාවූද, මෙනෙහි කළ යුත්තාවූද කටයුත්තක් විය. බයිබලය, ඔහුව සෘජුවම අමතන්නාවූ දේව හඬ බව ඔහු විසින් සැලකිය යුතු විය. මේ අයුරින් ඔහුට දේව ප්‍රඥාව ලැබෙනු ඇත.” —Ellen G. White, The Acts of the Apostles, pp. 474, 475.

**සාකච්ඡා සඳහා ප්‍රශ්න:**

`ක්‍රිස්තුස්වහන්සේ තුළ, “දේවත්වයේ සියලු සම්පූර්ණකම ශරීරාකාරයෙන් වාසය කරන්නේය. සියලු අධිපතිකමේද, බලයේද හිස වන උන්වහන්සේය” යන්නෙහි අර්ථය කුමක්ද? (කොලොස්සි 2:9, 10)? තවදුරටත් කියවන්න යොහන් 1:1; හෙබ්‍රෙව් 1:3 සහ 1 පේත්‍රැස් 3:22.`

`කොලොස්සි 2:14-16 දක්වා වන කොටස 7 වන දින සබතට එරෙහිව විවාද කරන විට යොදාගන්නාවූ අන්දම අප බොහෝවිට දැක ඇත. අප මේ සතිය තුළ පාඩමින් දුටුදේවල් හැරුන විට, හතරවන ආඥාව තවදුරටත් පැවැත්වීම අවශ්‍ය නොවනවා යයි පවසනවා හැරුන විට ඔබ දකින තවත් ගැටළු මොනවාද?`

`චාරිත්‍ර ව්‍යවස්ථාව අප විසින් පැවැත්විය යුතුම යයි බලකරමින් සිටින අය සමඟ ඔබ කටයුතු කරන්නේ කුමන ආකාරයෙන්ද? ඇතැම් විට, ඒවා පැවැත්වීමෙන් යමෙකුට ආත්මික හෝ ධර්මානුකූල ආශිර්වාදයක් අත්විය හැකි නමුත්, ඒවා පැවැත්විය යුතුම යයි බලකර සිටීමෙන් අත්විය හැකි ගැටළු මොනවාද?`

`අප විසින්, බයිබලයට සැලකිය යුත්තේ, “අපට සෘජුවම කථාකරන දෙවියන් වහන්සේගේ හඬ ලෙස යයි වයිට් මහත්මිය ලීවාය. අප එසේ නම්, අපේ ඇදහිල්ල මෙන්ම සියලු ලියවිලි දේවානුභාවයෙන් දුන් බවට ඇති විශ්වාසය මෙන්ම, ලියවිල්ලේ සඳහන් ඇතැම් විට අපව අපහසුතාවයකට පත් කරන්නාවූ ලියවිලි කොටස් ප්‍රතික්ෂේප කරමින්, ඇදහිල්ල දුර්වල කිරීමට යමෙකුට හෝ කිසියම් දෙයකට ඉඩ හැරිය යුතු නොවන්නේ ඇයි?`