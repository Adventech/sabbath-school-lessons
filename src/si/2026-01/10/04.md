---
title:  කුරුසියට ඇණගසනු ලැබීම
date:   03/03/2026
---

`කොලොස්සි 2:11-15 කියවන්න. මෙහිදී පෙනෙන පරිදි පාවුල් සටහන් කරන්නේ කුමන කරුණුවලට එරෙහිවද?`

කෙතරම් වාර ගණනක් මෙම බයිබල් පාඨ මෙන්ම, විශේෂයෙන් කොලොස්සි 2:14 වැරදි ලෙස භාවිතා කරමින්, ව්‍යවස්ථාවට සහ සබත් පැවැත්වීමට එරෙහිව තර්ක සහ වාද ඉදිරිපත් කරන අයුරු දැක තිබේද?

මෙම පාඨ අවබෝධ කරගැනීමට උපකාර කරනු පිණිස, සෙවන්ත්-ඩේ ඇඩ්වෙන්ටිස්ට්වරුන් විසින් ප්‍රධාන අර්ථකථන දෙකක් යෝජනා කර ඇත:පළමුවැන්න, “අත් අකුරින් ලියා” කුරුසියට ඇණගසන ලද්දේ අපට එරෙහිව ඉදිරිපත් කර ඇති “චෝදනාය,” එය පිලාත් විසින් යේසුස්වහන්සේව එල්ලා තිබූ කුරුසියේ ඇණ ගැසූ ලියවිල්ලට සමානය (මතෙව් 27:37; යොහන් 19:19, 20). හෝ දෙවැන්න නම්, මෝසෙස් විසින් ලියන ලද්දාවූ චාරිත්‍ර වාරිත්‍ර ව්‍යවස්ථාව (ද්විතීය කථාව 31:24-26 බලන්න) කුරුසියට තබා ඇණ ගසනු ලැබුණි.

මෙම පාඨය දෙස පුළුල්ව බලන කල අපට පෙනීයන කරුණක් වන්නේ, ඉන් ඉදිරිපත් කරනු ලබන්නේ චාරිත්‍ර ව්‍යවස්ථාව වන බවය.

තවදුරටත් පාවුල්තුමා, “අතින් සිදු නොකළ චර්මඡේදනයක්” පිළිබඳව සඳහන් කරමින් (කොලොස්සි 2:11), සිතෙහි චර්මඡේදනය (රෝම 2:28, 29; ද්විතීය කථාව 30:16 සංසන්දනය කරන්න). පිළිබඳව පවසන්නේ එය මාංශයේ චර්මඡේදනයට වඩා බෙහෙවින් වෙනස්වන අතර, මෙය චාරිත්‍ර ව්‍යවස්ථාව තුළ අවධාරණය කරනු ලබන්නාවූ කටයුත්තකි (ලෙවී කථාව 12:3; නික්මයාම 12:48 සංසන්දනය කරන්න).

පාවුල්තුමා ඉන්පසුව මෙය අභ්‍යන්තර වෙනස්වීමකට සම්බන්ධ කරමින්, “මාංශයේ ශරීරය පහකිරීම” සහ ගිල්වීමේ බව්තීස්මය ලැබීම පිළිබඳව සඳහන් කරයි. මේ අයුරින් බව්තීස්ම ලැබීමත් සමගම අප විසින් අපව ක්‍රිස්තුස්වහන්සේගේ මරණය සහ මළවුන්ගෙන් නැගිටීම සමඟ සම්බන්ධ කරගනිමුව (කොලොස්සි 2:11, 12).

මෙම හැරීමේ අත්දැකීම, වරදවල... මැරී සිටියාවූ,... “උන්වහන්සේ (ක්‍රිස්තුස් වහන්සේ) සමඟ ජීවත්කරවූ” අතර උන්වහන්සේ අපේ සියලු වරදට අපට කමාකළසේක” (කොලොස්සි 2:13).

මෙහි සඳහන් “නියෝග” (කොලොස්සි 2:14) යන වචනයෙන් පෙන්නුම් කරන්නේ නීතිමය නියෝගයක් වන අතර, එය ලෞකික (ලූක් 2:1; ක්‍රියා 17:7) හෝ පැවිදි අයට අදාළ (ක්‍රියා 16:4) එකක් විය හැක. මීට අදාළ ග්‍රීක යෙදුමේ පාවුල්ගේ ලියවිලිවලට අනුව පෙන්නුම් කරන, අනෙක් එකම සඳහන චාරිත්‍ර ව්‍යවස්ථාවට අදාළ වන අතර, යුදෙව්වන්ව අන්‍යජාතීන්ගෙන් වෙන්ව තබන බිත්තියක් පිළිබඳව සඳහන් කර ඇත (එපීස 2:14, 15).

පාවුල්තුමා මීට ඉහත පාපවලට කමාවීම සහ මනුෂ්‍යයාගේ අභ්‍යන්තර වෙනස්වීම බව්තීස්මයෙන් සංකේතවත් වන අන්දම පෙන්වාදී ඇති බැවින්, බයිබලයේ වෙනත් ස්ථානයක සඳහන්ව නොමැති වෙනත් රූපකයක් සමගින් ඔහු නැවතත් එම තේමාවටම පැමිණෙනු ඇතැයි සිතීම දුෂ්කරය. ඒ වෙනුවට, පාවුල් තුමා එපීසයේදී කළාක් මෙන් සමාන කරුණු පිළිබඳව අවධාරණය කළායයි සිතීම හේතු සාධකය. එනම්:කොලොස්සියේ සිටි අන්‍යජාතික ඇදහිලිවන්තයින් චාරිත්‍ර ව්‍යවස්ථාව පැවැත්වීම පිළිබඳව කරදරවීමට හේතුවක් නොවීය, ඊට චර්මඡේදනය, පවිත්‍රතාවයේ ව්‍යවස්ථා යනාදිය අදාළ විය (ක්‍රියා 10:28, 34, 35 සංසන්දනය කරන්න).

නියතවශයෙන්ම, දසපනත කුරුසියට තබා ඇණගසන්නට ඇතැයි පාවුල් තුමා පවසන්නේ නැත. විශේෂයෙන්ම වෙනත් ස්ථානවල දසපනත කැඩීම පාපයක් බව ඔහු පවසා ඇති බැවින්, මෙහිදී වෙනත් දෙයක් ඔහු පවසන්නේ නැත (රෝම 7:7).