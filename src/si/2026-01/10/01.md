---
title:  ක්‍රිස්තුස්වහන්සේ තුළ සම්පූර්ණත්වය
date:   28/02/2026
---

### මේ සතියේ පාඩමේ අධ්‍යයනය සඳහා කියවන්න
කොලොස්සි 2; හෙබ්‍රෙව් 7:11; යෙසා. 61:3; 1 කොරින්ති 3:6; ද්විතීය කථාව 31:24-26; රෝම 2:28, 29; රෝම. 7:7.

> <p>කටපාඩම් පදය</p>
> “එබැවින් කෑම ගැනවත් බීම ගැනවත් මංගල්‍ය දවසක් ගැනවත් අමාවක දවසක් ගැනවත් සබත් දවස් ගැනවත් නුඹලා විනිශ්චයකරන්ට කිසිවෙකුට ඉඩ නාරිල්ලා. ඒවා පැමිණෙන්ට තිබෙන දේවල ඡායාවක්ය; නුමුත් සිරුර ක්‍රිස්තුස්වහන්සේගේය.” (කොලොස්සි 2:16, 17)

ඔබ සබත් පවත්වන්නේ මන්දැයි කවදා හෝ ඔබෙන් විමසා තිබෙනවාද? ඇතැම්විට මෙම සතියේ කටපාඩම් පදය පවා එයට එරෙහි “සාක්ෂියක් ලෙස” ගෙනහැර පාන්නට ඇත. එනමුත්, එම පාඨය ලියා ඇත්තේ හතරවන ආඥාව පිළිබඳව නොව, එනමුත් ඇතැම් බොරු ගුරුවරුන් ඉගැන්වූ වැරදි ඉගැන්වීම් වලට ප්‍රතිචාරයක් වශයෙනි. මෙම වැරදි ඉගැන්වීම් මොනවාද?

මෙම වැරදි ඉගැන්වීම් “දර්ශනවාදය” ලෙසත් “මනුෂ්‍යයන්ගේ පරම්පරාගත නියෝග” ලෙසත්, “ලෝකයේ ගුරුකම්” ලෙසත්, එමෙන්ම “ක්‍රිස්තුස්වහන්සේට එකඟ නැත්තාවූ” ඉගැන්වීම් බවත් සඳහන්ව ඇත (කොලොස්සි 2:8).

එමෙන්ම, චර්ම ඡේදනය සහ යුදෙව් මංගල්‍ය (කොලොස්සි 2:11, 16 ඊට අදාළ වූ අතර, පවිත්‍රවීමේ යුදෙව් චාරිත්‍ර සහ ආහාර පිළිබඳව තිබූ නිති රීතිද වේ. (කොලොස්සි 2:16, 21). එමෙන්ම දේවතා නමස්කාරය මෙන්ම දේවතා නමස්කාරයට සමාන දේ අනුකරණය කිරීමටද උත්සුක වූහ (කොලොස්සි 2:18).

අවසාන වශයෙන්, “මනුෂ්‍යයන්ගේ ශික්ෂා සහ ධර්ම” අනුව පදනම්ව ක්‍රියා කළ අතර ආගමික වතාවත්වලට තාපසයන් සේ කටයුතු කිරීමද අදළ කරගත්හ. (කොලොස්සි 2:22, 23).

මෙම ව්‍යාජ ගුරුවරුන් පැහැදිලිවම භක්තිමත්වූද, අව්‍යාජවූද පිරිසක් වූ නමුත්, ඔවුන් ශුභාරංචිය වැරදි ලෙස අවබෝධ කරගෙන සිටියහ. මෙම සතිය තුළ ඒ සඳහා වූ හේතු දෙස බලමු. එමෙන්ම කටපාඩම් පදය තුළ 7 වන දින සබත පිළිබඳව කථා නොකරන බවද ඉගෙන ගනිමු.

මාර්තු 7 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න.