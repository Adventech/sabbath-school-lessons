---
title:  ඡායාවද නොහොත් මූලික ද්‍රව්‍යයද
date:   04/03/2026
---

`කොලොස්සි 2:16-19 කියවන්න. පාවුල් තුමා විසින් මෙහිදී ඉස්මතු කරන ලද යුදෙව්- ක්‍රිස්තියානි පිළිවෙත් මොනවාද?`

අද දවස දක්වා පාවුල්තුමා මෙහි පවසා ඇති කරුණු පිළිබඳව විශාරදයින් සම්පූර්ණ එකඟතාවයකට පැමිණෙන්නේ නැත. අන්‍ය ජාතිකයින් කිතු දහම වැළඳගත් විට, යුදෙව්-කිතුනුවන් විසින් කරනු ලැබූ තදබල බලපෑම් පිළිබඳව පාවුල්තුමා තම ලිපිය තුළින් සෑහෙන තරම් තොරතුරු සපයා දී ඇත (කොලොස්සි 2:13). ඒ අනුව, යුදෙව් ඇදහිලිවන්තයින් විසින්, අන්‍ය ජාතික කිතුනුවන් අනුගමනය කිරීම අනිවාර්ය නොවන දේවල් අනුගමනය කරන ලෙස දැඩි බලපෑම් ඇති කළහ.

සාමාන්‍ය යුදෙව්වන් අනුගමනය කළ ඇතැම් චාරිත්‍ර, ඔවුන් කිතු දහම වැළඳ ගත්තායින් පසුවද නොකඩවා පවත්වාගෙන ගිය බවට පැහැදිලි සාධක කොලොස්සි 2:16හි සඳහන්ව ඇත. කොලොස්සි 2:18හි සඳහන් මූලිකාංග පවා එම සන්දර්භයට ගැලපේ. නිහතමානී වනවා වෙනුවට ආරූඪ කරගත් මහන් තත්ත්වයකින් යුතුව සිටි ආගමික නායකයන්ව යේසුස්වහන්සේ විවේචනයට ලක්කළ සේක (මතෙව් 6:1, 5, 7, 16). කුම්රාන් නම් ප්‍රදේශයෙන් සොයාගනු ලැබූ ලියවිලි වලින් පෙන්නුම් කර ඇත්තේ ඇතැම් යුදෙව්වන් දේවතා සහ දේව දූත නමස්කාරයේ යෙදුන බවයි. එබැවින්, පාවුල්තුමා කොලොස්සියේ මුහුණ දුන් ගැටළුවලට බෙහෙවින් සමාන ගැටළු වෙනත් ස්ථානවලද තිබෙන්නට බොහෝ ඉඩ පැවතුණි.

කොලොස්සි 2:16 බොහෝ විට වරදවා වටහාගන්නා බැවින්, එය සවිස්තරාත්මකව හැදෑරීම ඉතා වැදගත්වේ. මෙහි පහත දැක්වෙන කරුණු කෙරෙහි අවධානය යොමුකරන්න:

පාවුල්තුමා, “එබැවින්” යන අර්ථය ඇති වචන යොදාගැනීමෙන් පැහැදිලි වන්නේ, ඔහු මේ වනවිටත් පවසා ඇති කරුණක් පිළිබඳව අවසාන නිගමනයකට පැමිණෙන බවයි. මුලින් සැබෑ ලෙසම චර්මඡේදනය අවශ්‍යයයි සිතා සිටි නමුත්, එය ප්‍රතික්ෂේප කොට ඇත්තේ, වඩාත් වැදගත් වන්නේ අභ්‍යන්තර එනම් සිත තුළ වෙනස්වීම වන බැවිනි. (කොලොස්සි 2:11-25).

“ආහාර සහ පාන” වලින් පෙන්නුම් කරන්නේ යුදෙව්වරුන් දේව-ස්ථානයට රැගෙන ආ පූජාවන් වන ආහාර සහ පාන වර්ග යනාදියයි.

මංගල්‍ය හෝ අමාවක හෝ සබත් දවස් පිළිබඳ වන විස්තර ලැයිස්තුව බොහෝ විට හොෂෙයා 2:11හි දැක්වෙන කරුණු ඉඟියෙන් මෙන් පෙන්වනු ලබන අතර, එමගින් එවැනිම චාරිත්‍රානුකූල දින මෙන්ම සබත් දවස් පිළිබඳවද අනුපිළිවෙලින් දක්වා ඇත (ලෙවී කථාව 23:11, 24, 32).

මෙම පාඨය අප විසින් අවබෝධ කරගන්නවා සේම, ඒ සඳහා වන පාවුල්ගේ අර්ථකථනයද අතිශයින් වැදගත්වේ. “ඒවා පැමිණෙන්ට තිබෙන දේවල ඡායාවක්ය නුමුත් සිරුර ක්‍රිස්තුස්වහන්සේගේය.” (කොලොස්සි 2:17) මෙම චාරිත්‍ර සඳහා වෙන්කරනු ලැබ ඇති දවස්, උදාහරණයක් වශයෙන් පූජා ඔප්පු කරනු ලබන්නාවූ දවස් වලින් යේසුස්වහන්සේගේ මෙහෙවර පෙන්නුම් කෙරුණි. (1 කොරින්ති 5:7; 1 කොරින්ති 15:23 බලන්න). හත්වන දින සබත පැවැත්වීම මේ සියල්ලටම වඩා වෙනස්වූ දෙයක් වූයේ, එය ස්ථාපිත කරනු ලැබුවේ ඒදන් උයනේදීය. එය පාපයට පෙර සිදුවූවකි. එමෙන්ම දේව මණ්ඩපය තුළ චාරිත්‍ර පූජා සිදුකිරීමට බොහෝ කලකට පෙර එය ස්ථාපිත විය; එබැවින් එය කුරුසියට පසුව ඉවත්කළ යුතුවූ ඡායාවක් නොවන්නේය.

`මෙහිදී මෙම සිද්ධිය හත්වන දින සබත් පැවැත්වීමට කිසිසේත් අදාළ නොවන නමුත්, අනුන්ව විනිශ්චය නොකරන ලෙස පාවුල්තුමා දුන් ගුරුහරුකම් ඔබ ක්‍රියාවට නගන්නේ කෙසේද?`