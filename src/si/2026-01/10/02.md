---
title:  ප්‍රඥාව සහ දෙවියන්වහන්සේ පිළිබඳ දැනුම
date:   01/03/2026
---

යෝබ් විමසන්නේ, “ප්‍රඥාව සම්බවන්නේ කොතැන්හිද? නුවණ තිබෙන තැන කොහේද?” (යෝබ් 28:12) යනුවෙන්ය. පාවුල් තුමා ඊට පිළිතුරු සපයයි:ඒ තැනන්වහන්සේ (ක්‍රිස්තුස්වහන්සේ) තුළ ප්‍රඥාවෙත් දැනගැන්මෙත් සියලු වස්තු නිධානකර ඇත්තේමය (කොලොස්සි 2:3; 1 කොරින්ති 1:30 සංසන්දනය කරන්න). අප සතුව ක්‍රිස්තුස්වහන්සේ සිටී නම්, අපට “තේරුම් ගැනීමේ සම්පූර්ණ සහතිකය නමැති සියලු සම්පත” (කොලොස්සි 2:2) ඇත්තේය. උන්වහන්සේ කරණකොටගෙන, ගැළවීමේ සම්පූර්ණ සැලැස්ම ඇතුලත්ව දෙවියන්වහන්සේගේ රහස එළිදරව් කරනු ලබනවා ඇත.

`කොලොස්සි 2:1-7 කියවන්න. මෙම ලිපිය ලිවීම සඳහා වූ පාවුල්ගේ පරමාර්ථය කුමක්ද?`

ග්‍රීක භාෂාවෙන් paraklēthōsin (පරාක්ලේතෝසින්) යන වචනයේ අර්ථය වන්නේ “දිරිගන්වනවා” හෝ “ශක්තිමත් කරනවා” පාවුල්ගේ අපේක්ෂාව වූයේ බොරු ඉගැන්වීම් හඳුනා ගැනීමට කොලොස්සියේ වැසියන්ට උපකාර කිරීම පමණක් නොව, ක්‍රිස්තියානි ප්‍රේමය තුළ ඔවුන්ට එකමුතු කිරීමටත්ය. මෙම ක්‍රියාපද දෙකම එනම්:“දිරිමත් කළා” සහ “එක්සත් කළා” යන වචනවල ව්‍යාකරණයෙහි යොදා ඇති කාලය දෙස බැලූවිට පෙනී යන්නේ, අපේක්ෂිත පරමාර්ථය ඉටුවනු ඇතැයි පාවුල්තුමා තුළ තිබූ ආත්ම විශ්වාසයයි.

“නුඹලාගේ පිළිවෙලත් ක්‍රිස්තුස්වහන්සේ කෙරෙහි තිබෙන නුඹලාගේ ඇදහිල්ලේ ස්ථිරකමත් බලමින් ප්‍රීතිවෙමි” (කොලොස්සි 2:5) යනුවෙන් පවසමින් පාවුල්තුමා ඔවුන්ව පැසසුමට ලක් කළේය.

ග්‍රීක භාෂාවෙන් taxis ටැක්සිස් යන වචනය අලුත් ගිවිසුමේ පරිවර්තනය කොට ඇත්තේ, “පංතිය” හෝ “පිළිවෙල” යනුවෙන් පූජක පංතිය හෝ පිළිවෙල (උදා:ආරොන්ගේ පංතිය හෝ පිළිවෙල ලූක් 1:18; හෙබ්‍රෙව් 7:11) සහ මෙල්කිසදෙක්ගේ පිළිවෙල (හෙබ්‍රෙව් 5:6, 10; හෙබ්‍රෙව් 6:20; හෙබ්‍රෙව් 7:11, 17) වශයෙන් යොදා ඇති නුමුත්, පාවුල් තුමා එම වචනය සභාවේ පිළිවෙල පෙන්නුම් කරනු පිණිස භාවිතා කොට ඇති (1 කොරින්ති 14:40) අතර මෙහිදීද එම යෙදුම භාවිතයට ගෙන ඇත. ඇතැම් අවස්ථා වලදී සභාවේ පිළිවෙල සහ සංවිධානය පූජක ධූරයට පමණක් අදාළ ආයතනයක් යයි උපකල්පනය කරමින්, දේව ධර්මතාවය පිළිබඳව එය අදාළ නොවන්නේ යයි උපකල්පනය කරති.

නමස්කාරයේදී ඔබින ආචාර ධර්ම තුළ හැසිරීම (1 කොරින්ති 11 බලන්න), සභා වැඩිමහල්ලන් සහ ඩීකන්වරු තෝරාගතයුතු අන්දම විස්තර කිරීම (1 තිමෝති 3, තීතස් 1) යන කාරණා තුළින් සභාව තුළ පිළිවෙල ආරක්ෂා කිරීම පිළිබඳව පාවුල්තුමා අතිශයින් ප්‍රවේසම් වූවේය. මෙම පියවරවල් තුළින් දෙවියන් වහන්සේගේ ප්‍රඥාව පිළිබඳව වන බයිබලය තුළ ඇති ඉගැන්වීම් ආරක්ෂා වූවාසේම ප්‍රවර්ධනය කිරීමද සිදුවිය.

පාවුල්ගේ හවුල්කරුවන් තුළින් ලැබුණාවූ නිවැරදි ඉගැන්වීම් හේතුවෙන් කොලොස්සියේ සභා සාමාජිකයන් හට ඇදහිල්ලේ “ස්ථිරව පිහිටීමට” හැකිවිය. එය කිසිසේත් සෙලවීමට නොහැකි වූයේ, එය බයිබලයේ අත්තිවාරම මත ස්ථාපිත කර තිබූ බැවින්, ඒ අනුව එල්බගෙන සිටී නම්, බොරු ගුරුවරුන්ගේ බොරු ඉගැන්වීම් වලින් ආරක්ෂාවීමට ඔවුන්ට හැකිවනවා ඇත.

`ඔබේම ආත්මික ජීවිතය තුළ “පිළිවෙලක්” ඇතුව සිටීම පිළිබඳව ඔබේ අත්දැකීම කෙබඳුද?`