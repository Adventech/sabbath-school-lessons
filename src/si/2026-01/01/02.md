---
title:  පාවුල් නම් යේසුස් ක්‍රිස්තුස්වහන්සේගේ සිරකරු
date:   28/12/2025
---

පිලිප්පි සහ කොලොස්සි යන ලිපි පාවුල්තුමා විසින් ඔහු සිරගතව සිටි සමයේ ලියන ලද බැවින් ඒවා බන්ධනාගාරයේ සිට ලියූ ලිපි වශයෙන් විචාරකයන් විසින් හඳුන්වනු ලැබේ. (එපීස සහ පිලෙමොන් යන ලියවිල්ලද රචනා කරනු ලැබුවේ බන්ධනාගාරයේ සිටය). බොහෝ ශුද්ධ ලියවිලි විචාරකයන්ගේ අදහස්වලට අනුව ක්‍රි. ව. 60-62 අතරතුර රෝමයේ සිට මේවා ලියනු ලැබුණි. (කියවන්න ක්‍රියා 28:16).

`කියවන්න. එපීස 3:1 සහ පිලෙමොන් 1. පාවුල් තුමා ඔහුගේ සිරගත වීම පිළිබඳව කළ විස්තරයෙහි ඇති වැදගත්කම කුමක්ද?`

ක්‍රිස්තුස්වහන්සේගේ සේවය උදෙසා පාවුල් ඔහුගේ ජීවිතයම කැප කළේය. එසේ සේවය කිරීමේදී සිරගත වීමට අවශ්‍ය වූයේ නම් ඔහු ඒ සඳහා සූදානම්ව සිටියේය. පාවුල් තුමා ඔහුව හඳුන්වා දී ඇත්තේ “බැඳුම් ලැබ සිටින තානාපතියෙක්“ ලෙසටය. (එපීස 6:19). ඔහු දේවස්ථාන ගොඩනගමින්, ස්වාමින්වහන්සේ උදෙසා පුහුණු කරමින් මිෂනාරි ගමන්වල යෙදුණේය. මම මෙහි සිට මක් කරනවාද? යදම්වලින් තොරවූ මා සිටියානම් මට කොපමණ දේ ස්වාමින්වහන්සේ උදෙසා කිරීමට හැකිවනවා නොවේද? යනුවෙන් ඔහු විමසන්නට ඇත. පාවුල් සිරගත වීමෙන් පසුව 2 තිමෝති රචනා කළ අතර, එය දේවගැතිවරයෙකු=ගේ උපදෙස් සහිත ලිපියක් සේ සලකනු ලබයි. ඒ අනුව, අවම වශයෙන් අලුත් ගිවිසුමේ ඇති පොත් පහක්වත් ඔහු සිරගතව සිටි කාලය තුළ ලියනු ලැබුණි.

බන්ධනාගාරගතව ලියනු ලබූ මෙම ලියවිලි එකක්වත්, බන්ධනාගාරය පිහිටි ප්‍රදේශය පිළිබඳව කිසිදු සටහනක් නොමැති අතර, පාවුල් තුමා මේවා ලියන්නට ඇත්තේ එපීසයේ හෝ කායිසාරියේ යයි ඇතැම්හු යෝජනා කරති. එනමුත්, පාවුල් තුමාව එපිසය තුළ බන්ධනාගාරගත කොට සිටි බවට බයිබලය තුළ කිසිදු ස්ථානයක සඳහන් කර නොමැත. ඇතැම් විට කායිසාරිය තුළ ඔහු රඳවා තබාගැනීමේ ප්‍රවණතාවයක් තිබෙන්නට ඇති නමුත්, එම නගරය තුළ පාවුල්ගේ ජීවිතයට කිසිදු තර්ජනයක් නොතිබූ බව අවබෝධ කරගත යුතුව ඇත්තේය. එනමුත්, පිලිප්පිවරුන්ට යැවූ ලිපිය ලියූ කාලය වන විට එම තර්ජනය පාවුල් තුමා හට ඒකාන්තයෙන්ම තිබුණි. (බලන්න. පිලිප්පි 1:20ත පිලිප්පි 2:17).

පාවුල් තුමා සිරගත කරනු ලැබූ ස්ථානය පිළිබඳව මෙම ලිපිය මගින් යම් යම් ඉඟි සපයා ඇත. පළමු හේතුව ලෙස සැලකිය හැක්කේ එහි රාජ්‍ය නිලධාරීන් උදෙසා නිල නිවෙසක් තිබීමය. මෙය පළාත් ආණ්ඩුකාරයෙකුගේ නිළ නිවෙසක් සේ සැලකීමට පුළුවන. මෙවැනිම ස්ථානයක් යෙරුසලමේ විය. එහිදී පිලාත් විසින් යේසුස්වහන්සේව සෝදිසි කරනු ලැබුණි. (මතෙව් 27:27ත යොහන් 18:33). කායිසාරියේ පාවුල් තුමා සිරගතකරන ලදී (ක්‍රියා 23:35). එනමුත් පාවුල් තුමා මෙහි උපයෝගි කරගන්නාවූ භාෂා යෙදුම ස්ථානයක් විස්තර කිරීම පිණිස නොවන අතර එයින් ජන සමූහයක් පෙන්නුම් කරන පිණිස විය. ඔහු පවසා ඇත්තේ ‘මෙසේ මාගේ බෙඳුම් ක්‍රිස්තුස්වහන්සේ නිසා පැමුණුන බව මුළු රජගෙදරද අනෙකුත් සියල්ලන්ටද ප්‍රකාශ වී තිබේ.” (පිලිප්පි 1:13) යනුවෙනි. මොවුන් රෝමයේ සිටි විශේෂ හමුදා බල ඇණියකට අයත් හේවායින් වූහ. ඔවුන් ප්‍රමාණයෙන් දහහතර දහසක් පමණ වී, ඔවුන්ගේ කාර්යය වූයේ අධිරාජ්‍යයා ආරක්ෂා කිරීමත් එතුමාගේ සිරකරුවන් කෙරෙහි අවධානයෙන් සිටීමත් පමණි.

දෙවනුව, ඔහු ‘කායිසර්ගේ ගෙදර සිටින ඇදහිලිවන්තයන්ගේද ශුභ පැතුම් යවන්නේය’ (පිලිප්පි 4:22) මෙයින් පෙන්නුම් කරනු ලබන්නේ, පාවුල් රෝමයේ සිරකරුවෙකු වශයෙන් සිටි බවත්, මෙය අධිරාජ්‍යයාගේ නිවසේ සේවය කළාවූ අනෙක් අය සමඟ සම්බන්ධතා පැවැත්වූ බවත්ය.

`අපට මුහුණ දීමට සිදුවන ඕනෑම දුෂ්කර තත්ත්වයකින් උපරිම ප්‍රයෝජන ගැනීමට අප ඉගෙන ගන්නේ කෙසේද? එය සැමවිටම පහසු නොවන්නේ මන්ද?`