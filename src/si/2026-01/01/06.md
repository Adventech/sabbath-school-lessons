---
title:  පිලිප්පියේ සහ කොලොස්සියේ පිහිටි සභා
date:   01/01/2026
---

`කියවන්න. පිලිප්පි 1:1-3 සහ කොලොස්සි 1:1,2. පිලිප්පියේ සහ කොලොස්සියේ පිහිටි සභාවන් විස්තර කර ඇත්තේ කුමන ආකාරයටද? නිරූපණයේ වැදගත්කම කුමක්ද?`

පාවුල් තුමා ඔහුගේ ලිපි තුළින් කිතුනු බැතිමතුන් හට සුභ පැතීමේදී ඔවුන්ව ආමන්ත්‍රණය කොට ඇත්තේ, ශුද්ධවන්තයන් ලෙසිනි. මින් අදහස් වන්නේ ඔවුන් බව්තීස්ම ලැබීමෙන් පසුව, ඉශ්‍රායෙල් ජනතාව චර්මඡේදනය කළාක් මෙන් දෙවියන්වහන්සේගේ විශේෂ සෙනඟක් ලෙස වෙන් කොට තබා ඇති බවත් (නික්මයාම 19:5,6 සංසන්දනය කරන්න. 1 පේත්‍රැස් 2:9,10), ඔවුන්ව ශුද්ධවූ ජාතියක් කරනු ලබන බවත්ය. (රෝමානු සභා තුළ ඇති නිල වශයෙන් යම් යම් පුද්ගලයන්ව “සාන්තුවරයකු” ලෙස ප්‍රකාශයට පත්කිරීම මීට අදාළ නොවේ).

එමෙන්ම, මෙම ලිපි දෙක තුළ ඇති සාමනාත්මතාවයන් සිත්ගන්නා සුළුය. පාවුල්තුමා, පිලිප්පිවරුන්ට ලියූ ලිපියේ, ආමන්ත්‍රණය කරන්නේ, “නායකයන්” හා “උපස්ථායකයන්ට” (පිලිප්පි 1:1) වන අතර කොලොස්සිවරුන්ට යැවූ ලිපියේ අමතන්නේ “ක්‍රිස්තුස්වහන්සේ තුළ විශ්වාස සහෝදරයන්” (කොලොස්සි 1:2) ලෙසින්ය. අලුත් ගිවිසුම තුළ “විශ්වාස සහෝදරයන්” යනුවෙන් ආමන්ත්‍රණය කිරීමෙන් අදහස් කෙරෙන්නේ, ඔවුන්ට සභාව තුළ විශේෂ මෙහෙවරක් ඇති බවය. (බලන්න එපීස 6:21ත කොලොස්සි 4:7ත 1 පේත්‍රැස් 5:12). එබැවින් පෙනී යන්නේ පාවුල් තුම ආමන්ත්‍රණය කරන්නේ මෙම නගරවල සිටින සභා සාමාජිකයන්ට පමණක් නොව, සභා නායකයන්වද ඔහු අදාළ කරගෙන ඇති බවය. නායකයන්ට ආමන්ත්‍රණය කිරීම පිළිබඳව වන සඳහන් කිරීම් පාවුල්ගේ ලිපිවල වෙනත් ස්ථානවලද ඇත. (උදාහරණයක් ලෙස බලන්න 1 තිමෝති 3:1-12ත තීතස් 1:5-9) තවද මින් සනාථ වන්නේ කිතුනු සභාවේ ආරම්භයේ සිටම සභා සංවිධානයේ ඇත්තාවූ වැදගත්කම පෙන්නුම් කරන්නාවූ සාධක බවටය.

තිමෝති සහ එපප්‍රස් වැනි සහෝදර සේවකයන් පුහුණු කිරීම මෙන්ම ඔවුන්ව එක් එක් ප්‍රදේශවල තිබූ දේවස්ථාවල කටයුතු සඳහා නායකත්ව පුහුණුව, පාවුල් තුමා කළාවූ ධර්ම ප්‍රචාරක කටයුතුවලදී වැඩි උනන්දුවක් මෙන්ම වැඩි කාලයක් ගතකිරීමට සිදුවූවකි. තවත් ආකාරයකින් පවසතහොත්, ධර්මය ප්‍රචාරය කිරීමට මෙන්ම සාමාජිකයන් රඳවා ගැනීම පිණිස උපාය මාර්ගික ප්‍රවේශයක් අවශ්‍ය විය. වර්ෂ 1850 වර්ෂවල මුද්‍රණය කළාවූ ඇඩ්වෙන්ටිස්ට් පත්‍රිකා සහ සඟරා කියවීමෙන් පෙනී යන්නේ, අපේ ඇඩ්වෙන්ටිස්ට් නියාමකවරුන් අලුත් ගිවිසුමේ සැලසුම අනුව සභා සංවිධානය කළ බවය. ඇත්තවශයෙන්ම, ජේම්ස් වයිට් පවසා ඇත්තේ “ක්‍රිස්තුස්වහන්සේගේ සභාව සංවිධානය කරනු පිණිස අලුත් ගිවිසුම තුළ ඇති දෙවියන්වහන්සේගේ විධානය ප්‍රමාණවත් වේ. ඊට වඩා වැඩි යමක් අවශ්‍ය වූයේ නම්, දේවානුභාවය කරණකොටගෙන එය සපයනු ලබන්නට ඇත.” Gospel Order, Adventist Review and Sabbath Herald, Dec. 6, 1853 p. 173. පාවුල් තුමා මෙම සභාවලට ලියන්නට බොහෝ කලකට පෙර, යේසුස්වහන්සේගේ ගෝලයන් විසින් යෙරුසලමේ දේවස්ථාන තුළ නිලධාරි මණ්ඩල පත්කිරීම ආරම්භ කර තිබුණි. (බලන්න ක්‍රියා 11:30), එය සත්‍යයේ පණිවිඩකරුවන් ශුභාරංචියේ උදෙසා හැරෙන්නවුන් දිනාගන්නාවූ සැම අවස්ථාවකදීම සභා සංවිධානයේ ආකෘතියක් ලෙස මෙය භාවිතයට ගැනීමට පුළුවන. —Ellen G. White, Acts of the Apostles, p. 91.

පාවුල් තුමා ඔහුගේ ලිපි සැකසීමේදී, ලිපිකාර සහායකයන් යොදාගත් බව සියලුදෙනා දන්නාවූ කරුණකි. වෙනත් ස්ථානයක සඳහන්ව ඇති පරිදි තිමෝතිද පාවුල් සමග එක්ව සකස් කළ ලිපි යවා ඇත. (උදාහරණයක් ලෙස බලන්න. 2 කොරින්ති 1:1ත පිලෙමොන් 1). පාවුල් තුමා “අප” යන සර්වනාම පදය වෙනුවට “මම” යන පදය යෙදීමෙන් පෙනී යන්නේ මෙම ලිපිවලදීද ඔහු නායකත්වය ගෙන කටයුතු කළ බවයි.