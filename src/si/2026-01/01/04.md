---
title:  පාවුල් පිලිප්පියේදී
date:   30/12/2025
---

තිමෝති තම කණ්ඩායමට එක් කරගැනීමෙන් පසුව, පාවුල් තුමාගේ දෙවන මිෂනාරි ගමන අතරතුර, සුළු ආසියාව හරහා යාම ශුද්ධාත්මයාණන් වහන්සේ විසින් ඔවුන්ට තහනම් කරනු ලැබුණි. (ක්‍රියා 16:6). රාත්‍රියේ දර්ශනයක් තුළින් පාවුල් දුටුවේ, “මකිදෝනියට ඇවිත් අපට උපකාර කරන්න” (ක්‍රියා 16:9) යනුවෙන් පැවසූ මනුෂ්‍යයෙකි. එවිට ඔවුන් විගස මකිදෝනියට සමීපතම වරායට ගොස් ත්‍රෝවසයෙන් නැව් නැග යුරෝපීය මහාද්වීපයේ නෙයාපොලිසයෙන් ගොඩ බැසීම පිණිස ඒජියන් මුහුද හරහා තරණය කළෝය. එනමුත්, පාවුල්ද, සීළස්ද, තිමෝති සහ ලූක්ද ධර්ම ප්‍රචාරක කටයුතු කරනවා වෙනුවට ත්‍රෝවසයෙහි සිටි අය සමග එක්වී පිලිප්පිය කරා පිටත්ව ගියහ. (ක්‍රියා 16:11 බලන්න).

පාවුල්තුමා විසින් කරනු ලැබූ ධර්ම ප්‍රචාරක කටයුතුවලදී, ඔහු නිතරම උපායශීලිව කල්පනා කළේය. මකිදෝනියේ එම ප්‍රදේශයේ ප්‍රධාන නගරය වූයේ මකිදෝනියයි. (ක්‍රියා 16:12). ඇත්තවශයෙන්ම රෝම අධිරාජ්‍යය විසින් නගර සඳහා පිළිගන්වනු ලබන නම්බු නාමවලින් ඉතා උසස් ස්ථානයේ නම්බු නාමයක් පිලිප්පිය වෙත ප්‍රදානය කොට තිබුණි. එහි සිටි වැසියන්ට ඉතාලියේ ඕනෑම නගරයක සිටි වැසියන්ට තිබූ අයිතිවාසිකම් හා සමාන අයිතිවාසිකම් තිබුණි. එමෙන්ම එම නගරවාසීන්ට ඉඩම් බදු සහ ඡන්දය දීම සඳහා වන බදුවලින් නිදහස් කර තිබුණි. එමෙන්ම මෙම නගරය තුළ උපත ලැබූ අය ඉබේම රෝම පුරවැසියන් බවට පත්වූහ. තවද, එය රෝමය පෙරදිග නගර හා සමග සම්බන්ධ කරන ප්‍රධාන ගොඩ මාර්ගයක, ප්‍රධාන මංසන්ධියක්ව පිහිටියේය. කිතුනුවන් එම ස්ථානයේ ස්ථාපිතව සිටි බැවින්, අම්පිපොලිස, අපොලොනිය, තෙසලෝනිකය සහ බෙරිය යන නගරවල විසූ බොහෝදෙනෙකු හට ශුභාංරචිය ගෙන යාමට ඔවුන්ට හැකි විය. (බලන්න ක්‍රියා 17:1,10)

පළමුවන සියවසේදී පිලිප්පියේ භාවිත කළ භාෂාව ලතින් භාෂාව වීම සිත්ගන්නා කරුණක් වන අතර අද දවසේ පවා ඉතිරිව පවතින ලතින් අක්ෂර මගින් මේ බව සනාථ වේ. පිලිප්පි 4:15 හි සඳහන්ව ඇති අන්දමට, පිලිප්පිවරුන් ආමන්ත්‍රණය කිරිම පිණිස පාවුල් තුමා යොදාගත් වචනය ලතින් නැඹුරුවක් ඇති වචනයක් වන අතර, ඇතැම්විට එම වචනය භාවිතයේදී එම නගරවාසීන් හා රෝමවාසීන් අතරවූ සමීප සබඳතාවය පිළිබඳවද පාවුල් තුමා කල්පනාකාරී වන්නට ඇත නමුත්, ග්‍රීක භාෂාව එදා සාමාන්‍ය වෙළඳ පොළේ භාවිතාවූ භාෂාව වූ අතර, ශුභාරංචිය ප්‍රචාරය කිරීමේදීද ග්‍රීක භාෂාව භාවිතා කෙරුණි. පාවුල් සහ ඔහුගේ පිරිවර යාච්ඤා කිරිම පිණිස ගඟ අද්දර රැස්වු අන්දම සහ ලිඩියා සහ ඇගේ ගෘහයේ විසූවන් හැරුණූ අන්දම පිළිබඳවත් ලූක් තුමා විස්තර කොට ඇත. (ක්‍රියා 16:13-15). ඇය රත් නිල් වස්ත්‍ර අලෙවි කළාවූ ව්‍යාපාරික කාන්තාවක් වූ බැවින්, පාවුල්තුමා පිලිප්පියේ කළාවූ ධර්ම ප්‍රචාරක කටයුතු සාර්ථක කරගනු පිණිස, ඇය මුල්‍යමය වශයෙන් උපකාර කළාවු ප්‍රධාන දායිකාවක් වන්නට ඇත. පාවුල් සහ සීලස් බන්ධනාගාරව සිටි අවධියේදී බන්ධනාගාර නිලධාරියා සහ ඔහුගේ පවුලේ සියල්ලන්ද සත්‍ය කරා හැරුණාහ.

පීඩා කිරීම් ඇතිවුවත්, ශුභාරංචිය ප්‍රකාශ කිරීම පිණිස පිලිප්පිය ඉතාමත්ම සුදුසු තෝතැන්නක් වන බව ශුද්ධාත්මයාණන්වහන්සේ දැන සිටිසේක. පීඩාකිරීම් කොතරම් දුෂ්ට වුවත්, ඇතැම් අවස්ථාවලදී සාමාන්‍යයෙන් ශුභාරංචිය ගෙන යා නොහැකි ස්ථාන කරා, පීඩා කරණකොටගෙන ශුභාරංචි පණිවිඩය ළඟාවනු ඇත.

`කියවන්න. ක්‍රියා 9:16. මෙය තුළින් පාවුල් තුමා මුහුණ දුන් පරික්ෂා පිළිබඳව තේරුම් ගැනීමට මෙය අපට උපකාර කරන්නේ කෙසේද? අපගේම ගැටළු අවබෝධ කරගැනීමට මෙය අපට උපකාර විය හැක්කේ කෙසේද?`