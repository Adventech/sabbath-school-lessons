---
title:  වැඩිදුර අධ්‍යයනය සඳහා
date:   02/01/2026
---

වැඩිදුර අධ්‍යයනය සඳහා: ආත්මයාණන්වහන්සේ විසින් පවිත්‍ර කරනු ලැබීමෙන් සහ සත්‍යය කෙරෙහි විශ්වාසය තැබීම හේතුවෙන් දෙවියන්වහන්සේ ඔබ ගැළවීම උදෙසා තෝරාගෙන ඇත. එබැවින් නොසැලී සිටින්න.... ඔබ විශ්වාසවන්තව දෙවියන්වහන්සේට සේවය කරන්නේ නම්, ඔබව අගතියට සහ විරෝධතාවලට පත්කිරීමට හැකිවන නමුත්, නිරපරාදේ ඔබට පීඩා විඳීමට සිදුවුවත්, කෝප නොවන්න. එකට එක නොකරන්න. ක්‍රිස්තුස්වහන්සේ තු=ළ ඔබ අවංකව සිටින්න. ඔබේ මුහුණ ස්ථිරව ස්වර්ගය දෙස ඔසවා තබාගන්න. අනෙක් අයට ඔවුන්ගේම වචන කථා කරමින්, ඔවුන්ගේම ක්‍රියා පිටුපස යන්නට ඉඩ හරින්න. ක්‍රිස්තුස්වහන්සේගේ නිහතමානිත්වය සහ යටහත්පහත් බවින් යුක්තව ඉදිරියටම යන්න. ස්ථිර අධිෂ්ඨානයෙන් යුතුව, පවිත්‍රවූ හදවතකින්, නුඹේ සම්පූර්ණ බලයෙන් සහ ශක්තියෙන්, දෙවියන්වහන්සේගේ හස්තය කෙරෙහි රඳා සිටිමින් ඔබ ඔබේ වැඩකටයුතු ඉටු කරන්න. ඔබේ කටයුතුවල සැබෑවූ මෙන්ම උතුම්වූ ස්වභාවය පිළිබඳව ඔබට අවබෝධ නොවන්නට පුළුවන. ඔබේ ජීවිතයේ වටිනාකම මැණිය හැක්කේ, ඔබව ගළවාගනු පිණිස දෙනු ලැබුවාවූ ජීවිතය තුළින් පමණක්ය...

ක්‍රිස්තුස්වහන්සේ තුළ වර්ධනය වන්නාවු සෑම ආත්මයක්ම, සත්‍යවූද, දිගු අරගලයක් තුළින් යා යුතු අවස්ථා උදාවනු ඇත. එසේ වන්නේ අඳුරේ බලවේග අප ඉදිරියට යනවාට එරෙහිව ක්‍රියාකරන බැවිනි. එනමුත් අප අනුග්‍රහය ලබනු පිණිස කුරුසිය දෙස බලන්නේ නම් අප අසමත් වීමට නුපුළුවන. ගැළවුම්කරුවාණන්ගේ පොරොන්දු වන්නේ, “මම කිසිසේත් නුඹෙන් අහක්ව නොයමි. කිසි අන්දමකින්වත් නුඹ අත් නොහරිමි. මමද ලෝකාන්තිමය දක්වා සැම කල්හිම නුඹලා සමග සිටිමි.. Ellen G. White, In the Youth's Instructor Nov. 9, 1899.

**සාකච්ඡාව සඳහා ප්‍රශ්න:**

`පාවුල්තුමාව කිහිප වතාවක් සිරගත කරනු ලැබුණි. ඒ සෑම අවස්ථාවකදීම සිරගතකිරීම් අසාධාරණය. ඔබට අසාධාරණ ලෙස සලකනු ලැබුවහොත් ඔබ ප්‍රතිචාර දක්වන්නේ කුමන ආකාරයෙන්ද? එවැනි අවස්ථාවලදී ඔබට යෝජනා කළ හැකි බයිබලයේ සඳහන් පොරොන්දු මොනවාද?`

`කිතුනු බැතිමතුන් හට පීඩා පැමිණවීම පිළිබඳව ටර්ටුලියන් නමැති සභා නායකයා පවසා සිටියේ, “ඔබ විසින් අපව සමූල ඝාතනය කරන තරමට , අප වඩ වඩාත් ගණනින් වර්ධනය වන්නෙමු. ක්‍රිස්තුස්වහන්සේගේ රුධිරය බීජය වේ.” Alexander Roberts and James Donaldson,Ante- Nicene Fathers , Vol 3, P. 55. ඒ අතරම, ඇතැම් ප්‍රදේශවල හටගත් පීඩාකිරීම් හේතුවෙන් සභාවේ කටයුතු විශාල වශයෙන් අඩාල වි ඇත. තම ඇදහිල්ල හේතුකොටගෙන පීඩා විඳින්නන් හට අපට සහයෝගය දැක්විය හැක්කේ කුමන ආකාරයෙන්ද?`

`පාවුල් තුමා විඳි දුක් ගැහැට පිළිබඳව කල්පනා කරමින්, මෙම සතියට අදාළ කටපාඩම් පදය පිළිබඳව සිතා බලන්න. “නිතරම ප්‍රීතිවෙන්න” යන්නෙන් කුමක් අදහස් වේද? අප එය කළ යුත්තේ කුමන ආකාරයෙන්ද? ඔබේ ආදරවන්තයෙක් රෝගාතුර වී හෝ මිය ගොස් ඇත. ඔබේ රැකියාව ඔබට අහිමිව ඇත. ඔබේ ශරීරය අතිශයින් වේදනාකාරීය. ඇතැම්විට මෙය අවබෝධ කිරිමට මගපාදනු ඇත්තේ “නිතර ප්‍රීතිවන්න. කුමක් පිළිබඳවද?” එනම්, අප මුහුණ පා ඇති තත්ත්වය කෙබඳු එකක් වුවත් අපට ප්‍රීතිවිය හැක්කේ කුමක් පිළිබඳවද?`