---
title:  පාවුල් සහ කොලොස්සිය
date:   31/12/2025
---

පාවුල් තුමා කොලොස්සියට ගිය බවට අපට කිසිදු වාර්තාවක් දකින්නට නොමැති අතර මෙය තුළින් ඔහුගේ ධර්ම ප්‍රචාරක කටයුතු සඳහා උපයෝගි කරගත් ක්‍රමවේද වල ඵලදායිතාවය පිළිබඳව අවබෝධයක් ලබාගැනීමට පුළුවන. පළමුව කොලොස්සියේ විසූ එපප්‍රස් (කොලොස්සි 4:17) නැමැත්තා එම නගරයට ශුභාරංචිය රැගෙන පැමිණියේය. (කොලොස්සි 1:7). “එනමුත් ඔහුගේ හැරීම සිදුවූයේ කෙසේද? බොහෝ විට ක්‍රි. ව. 50 හේ මැද භාගයේදී, පාවුල් තුමා සමීපයේ පිහිටි එපීසයේ සිටියදී ආසියාවේ විසූ සියල්ලෝ ... ස්වාමින් වහන්සේගේ වචනය ඇසූහ” යනුවෙන් සඳහන්ව ඇත. (ක්‍රියා 19:10 ක්‍රියා 20:31 සමග සංසන්දනය කරන්න).

මෙම ප්‍රදේශ හරහා කෙතරම් වේගයකින් ශුභාරංචිය පැතිර ගියේද යන වගට එළිදරව් පොතෙහි එමට සාක්ෂි දරා ඇත. (එළිදරව් 1:4). මෙම සාර්ථකත්වය උදෙසා දිය හැකි සාධාරණ පැහැදිලි කිරීමට කොලොස්සිය කරා ශුභාරංචිය පැතිරයාමද සැලකිල්ලට ගත යුතු අතර, පාවුල් විසින් හරවාගත් අයගේ වැඩ කටයුතුවල ප්‍රතිඵලයක් යයි පැවසිමට පුළුවන. ඔවුන් ප්‍රථම වතාවට එපීසයේදී පණිවිඩයට සවන් දී තිබූ අතර, එවකට සුළු ආසියාවේ වැදගත්ම නගරය මෙන්ම විශාල නැව් තටාංගයක් තිබූ නගරයක් ලෙසද එපීසය සැලකිණි. එපප්‍රස් නමැත්තා එපිසයේදී පාවුල්ගේ දේශනාවලට සවන්දී, එතුමා සමග එකතු වීමෙන් පසුව, ශුභාරංචි පණිවිsඩය රැගෙන ඔහු ඔහුගේ උපන් නගරය වූ කොලොස්සියට ගියේය.

මෙම නගරය සැතපුම් නවයක් පමණ (කිලෝමීටර් 15 ක් පමණ) ලවෝදිකයට ගිනිකොණ දෙසින් පිහිටා ඇති අතර, පුරා විද්‍යාඥයන් විසින් වර්තමානයේ මෙම ප්‍රදේශ කණිනු ලබන අතර, වෙනත් ප්‍රසිද්ධ නගර හා සසඳන විට, මෙම නගරය පිළිබඳව දැනට අපට වැඩි විස්තර නොමැත. මෙම නගරය තුළ සැලකිය යුතු යුදෙව් ජනගහණයක් සිටි බව අපි දනිමු. පර්ගා නම් ප්‍රදේශයේ දස දහසක් පසණ යුදෙව්වන් වාසය කළහ. -Arthur G. Patzia, New International Bible Commentary, vol, to P. 3. කොලොස්සියේ අච්චු ගසන ලද්දාවූ කාසි වලින් පෙනී යන්නේ, එහි ජීවත් වූ මිනිසුන් රෝමවාසින් මෙන් නොයෙක් දෙවිවරුන්ට වන්දනාමාන කළ බවයි. මිථ්‍යාදෘෂ්ටික ක්‍රියාකාරකම් මෙන්ම ප්‍රභල සංස්කෘතික බලපෑම් වලින් කිතුනු බැතිමතුන් හට දැඩි අභියෝවලට මුහුණ පෑමට සිදුවිය. එම අභියෝග නගරවාසීන් හට දේවධර්මය ප්‍රචාරය කිරීමේදී ඇති වූවා සේම, ශුභාරංචියේ සඳහන් ඇදහිල්ලට විශ්වාසවන්තව සිටීමට දැරූ ප්‍රයත්නයේදී පවා ඇති විය. කොලොස්සියේ සිටි තවත් වැදගත් කිතුනුවකු වූයේ පිලෙමොන්ය. ඔහු බොහෝ විට එපප්‍රස් සිටි කාලයේදීම සත්‍යයට හැරෙන්නට ඇත.

`පිලොමොන් 15,16 කියවන්න. තවද කොලොස්සි 4:9 පදයද බලන්න. ඔනිසිමස් පිළිබඳව කුමන ආකාරයේ ක්‍රියා මාර්ගයක් ගන්නා ලෙස ඔහු පිලොමොන්ට ආයාචනා කර සිටියේද?`

ඔනිසිමස් පිලොමොන් වෙත හරවා යවන ලෙස රෝම ව්‍යවස්ථාව තුළ සඳහන්ව ඇතත්, පාවුල් තුමා පිලෙමොන්ගේ හදවතටත් හෘදසාක්ෂියටත් ආයාචනා කළේ, මෙ වන විට ඔනිසිමස් ඇදහිලිවන්තයෙකුව සිටින බැවින්, තවදුරටත් ඔනිසිමස්ට වහලෙකුට මෙන් නොව සහෝදරයෙකුට සේ සලකන ලෙසය. (පිලෙමොන් 16)

ඕනැම ආකාරයක වහල්කම්වලට අප විරුද්ධ වන බැවින්, පාවුල් තුමන් විසින් එය තරයේ හෙළා දැකිය යුතුව තිබුණේ යයි අප කල්පනා කරන නමුත් පාවුල් තුමා විසින් මෙහි පවසා ඇති දේවල් අප විසින් අනුමත කරනු ලබන්නේ කෙසේද? (අමෙරිකා එක්සත් ජනපදයේ වහල් මෙහෙය පැවැති සමයේ පලාගියාවූ වහලුන්ව ගෙනවිත් භාරදෙන ලෙස නියම කළ විට, එලන් ජී වයිට් මහත්මිය විසින් එම නීතියට අවනත නොවන ලෙස සෙවන්ත්ඩේ ඇඩ්වෙන්ටිස්ට්වරුන්ගෙන් ඉල්ලා සිටීම කොතරම් චමත්කාර ජනකද).