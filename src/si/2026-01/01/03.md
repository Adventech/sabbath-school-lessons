---
title:  පාවුල් යදම්වලින් බඳිනු ලැබ
date:   29/12/2025
---

මැසිඩෝනියාවේ සිටියදී නොයෙක් ස්ථානවල සිරගත කරනු ලැබීම් පිළිබඳව පාවුල් සඳහන් කර ඇත. (2 කොරින්ති 6:5ත 2 කොරින්ති 4: 23; 2 කොරින්ති 7:5). ප්‍රථම වාර්තාගත සිද්ධිය වූයේ පිලිප්පියේදීය. (ක්‍රියා 16:16-24). ඊට පසුව ඔහුව කායිසරයේ බන්ධනාගාරයට ගෙන යාමට පෙර, ටික කාලයකට යෙරුසලමේ සිරගත කරනු ලැබුණි.

තවත් ස්ථානයක පාවුල් තුමා මා බැඳූම්වල සිටියදී (පිලෙමොන් 10:13) යනුවෙන් සඳහන් කර ඇත. ඔහු රෝමයේ නිවාස අඩස්සියේ සිටි නමුත්, විශේෂයෙන් තෝරාගනු ලැබූ හේවායෙකු සමග පාවුල් තුමාව යදමින් ගැටගසා තිබුණි. දෙවන ශතවර්ෂයේ මුල් භාගයේදී ජීවත්වූ ඉග්නේෂස් නමැති කිතුනු බැතිමතාවද මේ අයුරින්ම බැඳ දමා තිබූ අත්දැකීම එහු විස්තර කර ඇත්තේ, එම හේවායන් වන මෘගයන් සේ හැසිරුණාහ. ඔවුන්ට කොපමණ හොඳින් සැලකුවත් ඔවුන් වඩ වඩාත් නපුරු ලෙස ක්‍රියා කළහ යනුවෙනි. Michael W. Holmes. TheApostolic Fathers, p. 231.

`කියවන්න. 2 කොරින්ති 4:7-12. පාවුල් තුමා මුහුණ පෑ පරික්ෂාවන් දරාගැනීම පිණිස ඔහුට හැකිවූ බව මෙම ඡේදයෙන් පෙන්වා ඇත්තේ කුමන ආකාරයකින්ද? ඔහුගේ ජීවිතයේ තිබූ අරමුණ පිළිබඳව කුමක් පෙනීයනු ඇත්ද?`

ජීවිතය කෙරතම් දුෂ්කර වුවත්, එහි යහපත් පැත්ත දෙස බැලීමට පාවුල් තුමාට හැකිවූ අතර, ඒ හේතුවෙන් කොතරම් පීඩන ආවත් ඒවා දරාගැනීමේ ශක්තිය ඔහු තුළ ඇති විය. සාතන් ඔහුට හැකි සියලු දේ වලින් ඔහුට (පාවුල්ට) පහර දෙනු ලැබුවත් ඔහුව අතහැර දමා නොමැති බව පාවුල් දැන සිටියේය.

`කියවන්න. 2 කොරින්ති 6:3-7. මෙම දුෂ්කරතාවලට මුහුණ දීම පිණිස පාවුල් තුමා සතුව පැවති ආත්මික සම්පත් මොනවාද?`

බොහෝවිට අප වැටී සිටින තත්ත්වයන් පිළිබඳවද, අපේ දුර්වලකම් පිළිබඳවද, අතීතයේ අප ලැබූ පරාජයන් පිළිබඳවද කල්පනා කරමින් අධෛර්යයට පත්වීමේ පරික්ෂාවට ගොදුරු වන්නෙමු. දෙවියන්වහන්සේ විසින් නපුර ජයගැනීම පිණිස අපට දී ඇති අවස්ථා පිළිබඳව අප විසින් කල්පනා කළ යුත්තේ මෙවැනි අවස්ථාවලදීය. ඒ උදෙසා ඉතා වැදගත් දෙයක් වන්නේ “සත්‍යයේ වචනය’ වන බයිබලයයි. එය තුළින් අන් අයගේ වැරදි පිළිබඳව අවබෝධයක් ලබාගැනීමට හැකිවනවා සේම, ඔවුන් එම වැරදි වලින් ජයග්‍රහණය ලැබූ අන්දම පිළිබඳවද ඉගෙනීමට හැකිවනු ඇත. ලෝකයේ මිදුම්කාරයාණන්වහන්සේ විසින් කරන ලද මෙහෙය ඵලදායක කරන්නේ ආත්මයාණන්වහන්සේය. හෘදය පවිත්‍ර කරනු ලබන්නේ ආත්මයාණන්වහන්සේ කරණකොටගෙනය. ඇදහිලිවන්තයා දිව්‍ය ස්වභාවයේ පංගුකාරයෙක් වෙයි. උරුමවූද, පුරුදු කරන ලද්දාවූද සියලු නපුර පරාජය කරන පිණිද, උන්වහන්සේගේම චරිතය සභාවට කාවද්දන පිණිසද ක්‍රිස්තුස්වහන්සේ උන්වහන්සේගේ ආත්මය දිව්‍ය බලයක් හැටියට දුන්සේක. -Ellen G. White, The desire of Ages, p. 671. - යුගයන්ගේ ආශාව 2 වන කොටස , පිටු 280, 281.