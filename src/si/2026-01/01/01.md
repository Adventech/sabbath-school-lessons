---
title:  පීඩාවට පත් කරනු ලැබුවද, අත්හැර දමනු නොලැබුණි
date:   27/12/2025
---

### මේ සතියේ පාඩමේ අධ්‍යයනය සඳහා කියවන්න
එපීස 3:1; 2 කොරින්ති 4:7-12; ක්‍රියා 9:16; පිලෙමොන් 15,16; කොලොස්සි 4:9; පිලිප්පි 1:1-3 කොලොස්සි 1:1,2.

> <p>කටපාඩම් පදය</p>
> “ස්වාමින්වහන්සේ තුළ නිතරම ප්‍රීති වෙයන්න. ප්‍රීතිවෙන්නැයි නැවතත් කියමි.” (පිලිප්පි 4:4.

බොරු චෝදනා මත සිරගත කරනු ලැබූ ඇඩ්වෙන්ටිස්ට් දේවගැතිවරයෙකු දෙවසරකට ආසන්න කාලයක් සිරමැදිරියක් තුළ ගත කළේය. මුලදී ඔහු අතිශයින් වික්ෂිප්ත භාවයට පත්වුවත්, සිරගෙය දෙවියන්වහන්සේ විසින් මිෂනාරි කටයුතු සඳහා ඔහුqට දුන් භූමිය බව ඔහු අවබෝධ කරගත්තේය. එහි සිටි අනෙක් සිරකරුවන් ඔහු දේවගැතිවරයෙකු බව හඳුනාගත්තායින් පසුව, දේශනා පවත්වන මෙන් ඔවුන් දේවගැති සිරකරුවාගෙන් ඉල්ලා සිටියහ. ඔහු ඊට අවනත වූවා පමණක් නොව, ඔහු සතුව තිබූ ආගමික පොත් පත්‍රිකාද ඔවුන් සමග බෙදා ගත්තේය. ඒ හේතුවෙන් කිහිප දෙනෙකු බව්තීස්ම කිරීමට සහ රාත්‍රි භෝජන මෙහෙය පැවැත්වීමටද ඔහුට හැකි විය.

ඇතැම් අවස්ථාවදී සිර මැදිරිය තුළ දේව සේවය කිරීම දුෂ්කර කටයුත්තක් වූවේය. එනමුත් ඒක මට සතුට ගෙනාවේ, මාගේ යාච්ඤාවලට ලැබූ පිළිතුරක් ලෙස ජීවිත වෙනස් වූ හැටි දැකීමෙන් යයි ඔහු පිළිගත්තේය.

පිලිප්පි සහ කොලොස්සි යන ලිපි පාවුල් තුමා රචනා කළේ සිරගතව සිටියදීය (පිලිප්පි 1:7ත කොලොස්සි 4:3). විශේෂයෙන්ම පිලිප්පි පොත ලියනු ලැබූ අවස්ථාවේදී පාවුල් හා සීලස් යන දෙදෙනාටම අසාධාරණ චෝදනා ගෙනවිත්, සිර මැදිරියේ පාලකයා විසින් ඔවුන්ගේ පාද දඩුකඳෙa ගසා තිබුණි. (ක්‍රියා 16:24). මධ්‍යම රාත්‍රියේදී ඔවුන්, යාච්ඤා කරමින් දෙවියන්වහන්සේට ගී කීවෝය. (ක්‍රියා 16:25). ඇත්තවශයෙන්ම, ඔවුන් නිතරම ප්‍රීතිවෙන්න හොඳින් දැන සිටියහ.

පාවුල් තුමා මුහුණ පෑ අවස්ථා පිළිබඳව අධ්‍යයනයක යෙදෙමු. ඔහුට සිදුවූ දේවල් පිටුපස විශාල හේතුවක් ඇති බව ඔහු දුටු අතර, අපද පරික්ෂාවලට මුහුණපාන අවස්ථාවලදී, අපට ඔහුගෙන් පාඩම් ඉගෙනීම පිණිස බොහෝ ඉඩකඩ ඇත.

ජනවාරි 03 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.