---
title:  වැඩිදුර අධ්‍යයනය සඳහා
date:   16/01/2026
---

දඬුකඳේ ගසනු ලැබීමෙන්ද, කණුවකට තබා බැඳ දැමීමෙන්ද, සිරගෙවල්වල ලෑමෙන්ද, භූගත බිල් සහ ගුහාවල දැමීමෙන්ද, ඔහුගේ කන වැකුනේ, ජයග්‍රහණය පිළිබඳව වූ වේද සාක්ෂිකයන්ගේ හඬ ගැසීම් වේ. අසරණ භාවයට පත්වූවත්, රෝග වලින් පෙලුනත්, වධ බන්ධනයට ගොදුරු වූවත්, නිර්භයව ගාම්භීර ලෙස ඇදහිල්ල උදෙසා දැරූ සාක්ෂිද, ස්ථිරව සිටියාවූ ආත්මවල සාක්ෂිද ඔහු (පාවුල්) ප්‍රකාශ කළේ, “මා විසින් අදහාගත් තැනැන්වහන්සේ කවුද කියා මා දැනගෙන සිටිමි” යනුවෙන්ය. ඔවුන්ගේ ජීවිත මෙලෙස ඇදහිල්ල උදෙසා නැඹුරු කිරීමෙන්, ඔවුන් විශ්වාස කළාවූ තැනැන්වහන්සේ ඔවුන්ව ගළවා ගැනීම පිණිස අන්තිමය දක්වා සමත්වන බව ප්‍රකාශ කෙරුනි. —Ellen G. White, The Acts of the Apostles, p. 512.

මින් පෙර කිසිදිනෙක, වර්තමානයේදී මෙන් ක්‍රිස්තියානි ධර්මතාවය තුළ මෙතරම් විවිධත්වයක් තිබුණේ නැත. එපීස 4:11-13 දක්වා වන කොටසේ සඳහන්ව ඇති පරිදි, සමහරුන්ට ප්‍රේරිතයන්ද, සමහරු අනාගතවක්තෘවරුන්ද, සමහරුන් ශුභාරංචිය ප්‍රකාශකරන්නන්ද, සමහරුන් සභා පාලකයන්ද, සමහරුන් ගුරුවරයන්ද කොට දුන්සේක. එසේ දුන්නේ පුරාණ සභාවේ එක්සත්කම ඇති කිරීමට නම්, වර්තමානය වන විට එක්සත්කම කොපමණ වැඩියෙන් අවශ්‍ය වනවා නොවේද! එබැවින් අවසාන කාලයේ ඇති දෙවියන් වහන්සේගේ සභාවට එක්සත්කමේ ඇති වැදගත්කම අනාගත වාක්‍යය තුළින් විශාල ලෙස සාක්ෂි දරනු ලබනවා ඇත. ස්වාමීන්වහන්සේ සියොන් දේශය නැවත ගෙනෙනු ලබන අතර, මුරකරුවන් ඇසට ඇස දකින බවට අපට සහතික වී ඇත. එමෙන්ම අවසාන කාලයේදී ප්‍රඥාවන්තයන් හොඳින් අවබෝධ කරගන්නවා ඇත. මෙය සම්පූර්ණ වූ විට, දෙවියන්වහන්සේ විසින් ප්‍රඥාවන්තයින් යයි සලකනු ලබන සියල්ලන් තුළ ඇදහිල්ලේ එකමුතුවක් තිබෙනු ඇත. යථාර්ථය තුළ කටයුතු කරන්නවුන් නිසි පරිදි අවබෝධ කරගත් විට, එම අවබෝධය එක හා සමානවද විය යුත්තේය... මේ ආකාරයෙන් සලකා බැලීමේදී, මෙහි අනාවැකියෙන් පවසා ඇති සර්ව සම්පූර්ණ තත්ත්වයේ පවතින සභාවක් ඇතිවීම පිණිස තවත් බොහෝ කලක් ගතවනු ඇති බවය. ප්‍රතිඵලයක් ලෙස පැවසිය හැක්කේ මෙම දීමනාවල පරමාර්ථය තවමත් ඉටුවී නැති බවය.” —Ellen G. White, The Acts of the Apostles, p. 512.

**සාකච්ඡාව සඳහා ප්‍රශ්න:**

`ආර්. එෆ්. කොට්ට්‍රෙල් නමැත්තාගෙන් උපුටා දක්වා ඇති ඉහත සඳහන් පාඨය අනුසාරයෙන් ගත් කළ, අද පවතින සභාව තුළට එක්සත් බව ගෙන ඒම පිණිස ශුද්ධාත්මයාණන්වහන්සේට අවශ්‍ය වන්නේ කුමක්ද? අනාගතවාක්‍ය දීමනා තුළින් දී ඇති උපදේශ, සභාවේ එක්සත්කම උදෙසා කොතෙක් දුරට වැදගත් වේවිද?`

`පාවුල් තුමා ඇතුළු අනෙක් මියගියාවූ කිතුනුවන් වර්තමානයේ “ක්‍රිස්තුස්වහන්සේ සමග” ස්වර්ගයේ සිටිනවා යනුවෙන් විශ්වාස කරන්නාවූ ඔබේ මිත්‍රයෙකු හට, ඔබ මරණය පිළිබඳව පැහැදිලි කරදෙන්නේ කෙසේද?`

`මෙලොව පවතින බියකරු යථාර්ථය වන දුක් විඳීම අප විසින් අවබෝධ කරගන්නේ කුමන ආකාරයෙන්ද? මේ සියල්ල හොඳින් අවබෝධ කරගනු පිණිස මහා අරගලය තුළ දක්නට ඇති මූලික අදහස් අපට මෙතරම් වැදගත් වන්නේ කෙසේද? ඉතාමත් දුෂ්කර කාලවලදී පවා පියාණන්වහන්සේගේ ප්‍රේමයේ සම්පූර්ණ ප්‍රකාශනයක් වන කුරුසිය මත යේසුස්වහන්සේගේ මරණය පිළිබඳව මෙනෙහි කරමින්, උන්වහන්සේ කෙරෙහි විශ්වාසය තබමින් අප විසින් කටයුතු කළයුතු වන්නේ ඇයි?`