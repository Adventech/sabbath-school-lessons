---
title:  ජීවිතය හා මරණය
date:   10/01/2026
---

### මේ සතියේ පාඩමේ අධ්‍යයනය සඳහා කියවන්න
පිලිප්පි. 1:19-30, 1 කොරින්ති 4:14-16, 2 කොරින්ති 10:3-6, යොහන් 17:17-19, මීකා 6:8, ක්‍රියා 14:22.

> <p>කටපාඩම් පදය</p>
> “මක්නිසාද මාගේ ජීවත්වීම නම් ක්‍රිස්තුස්වහන්සේ (උදෙසා) ය, මරණයද මට ලාභයක්ය.” (පිලිප්පි 1:21).

මරණය ජීවිතයේ කොටසකැයි පවසනු බොහෝ විට අප අසා තිබේ. එය බොරුවකි. මරණය ජීවිතයට හාත්පසින්ම ප්‍රතිවිරුද්ධ වූ දෙයක් වන අතර, එය ජීවිතයේ සතුරාද වේ. කැඩී බිඳී ගිය සුන්බුන් යොදා මෝටර් රථයක් නිර්මාණය නොකරන්නාසේම ජීවිතය තුළට මරණය යොදා තවදුරටත් නිර්මාණය කරන්නේ නැත. පාවුල්තුමා අනුවේදනීයව පවසන්නේ “ක්‍රිස්තුස්වහන්සේ මරණයට පත්වූයේ, මරණය කෙරෙහි බලය ඇත්තා වන යක්ෂයාව මරණය කරණ කොටගෙන බල නැතිකොට, ජීවිතය මුළුල්ලෙහි මරණයට භයින් වහල්කමට යටත්ව සිටි සියල්ලන් නිදහස්කරන පිණිසය.” (හෙබ්‍රෙව් 2:14, 15).

ක්‍රිස්තුස්වහන්සේ උදෙසා මරණයට පත්වීමට පවා පාවුල්තුමා සූදානම්ව සිටි නමුත්, තමන්ගේ දිගුකාලීන ඉරණම පිළිබඳව ඔහු විශ්වාසයෙන් යුතුව සිටියේය. ඔහුගේ ජීවිතය සහ මරණය අතරතුර ඔහුට අතිශයින්ම වැදගත් වූ කරුණ වූයේ, ක්‍රිස්තුස්වහන්සේට ගෞරව කරමින් ඔහුට හැකි පමණ දෙනෙකු හට ශුභාරංචිය දේශනා කිරීමයි. ඇතැම් විට ඔහුගේ නමින් මෙපමණ ලිපි සංඛ්‍යාවක් බයිබලය තුළ තිබීමට වන එක් හේතුවක් මෙය විය හැකිය. ඔහුගේද ලියවිලි තුළින් බොහෝ සෙනඟක් මෙන්ම ස්ථාන කරා ලංවීමට ඔහුට හැකිවූ අතර, ඇතැම් ස්ථාන කරා ඔහුගේ ජීවිත කාලය තුළ කිසිදු අවස්ථාවක ගොස් තිබුණේ නැත.

ජීවිතය කෙටි බැවින්, ඒ කෙටි කාලය තුළ දේව රාජ්‍යය උදෙසා ප්‍රබල බලපෑමක් කිරීම අතිශයින් වැදගත් වන්නේය. එම බලපෑමෙන් කිසිදු කුඩා කොටසකට “ඇදහිල්ලේ එක්සත් බව” පිළිබඳව අපේ දිරිගැන්වීමකට අදාළ නොවන්නේය. මෙම සතිය ආරම්භයේදීම අප දකින පරිදි පිsලිප්පිවරුන්ට ලිපියක් ලිවීමට තරම් මෙම තේමාව වැදගත්වූ කරුණක් විය.

ජනවාරි 17 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.