---
title:  මරණයට පත්වීම ලාභයක්ය
date:   12/01/2026
---

ඔබ මෙතෙක් ඔබේ අවධානයට යොමුකර නොමැත්තේ නම්, සැලකිය යුතු කරුණක් වන්නේ, අප සියලුදෙනා ඇදහිලිවන්තයන් ලෙස, මහත් අරගලයක යෙදී සිටින්නෙමු. එම අරගලය අප අවට මෙන්ම අප තුළද සිදුවෙමින් පවතී. අප සියළුදෙනා එක් එක් ආකාරයෙන්, මෙම විශ්වීය අරගලයේ යථාර්ථය අත්විඳිමින් සිටින අතර, එය අපේ මරණය කිසියම් ස්ථානයක කිසියම් ආකාරයකින් සිදුවන තෙක්, අරගලය පවතිනු ඇත.

`2 කොරින්ති 10:3-6 කියවන්න. අප නිරතව සිටින්නාවූ ආත්මික යුද්ධයේ පදනම කුමක්ද? ඒ සඳහා අප සතු ආයුධ මොනවාද?`

අතිශයින් භයානක ආත්මික ආයුධ වන්නේ, යහපත් සහ අයහපත් සංකල්පයන්ය. යක්ෂයා (සාතන්) විසින් විවේචනය, පාවාදීම, ලජ්ජාවට පත්කිරීම, බියගැන්වීම, සම වයසේ මිතුරන්ගෙන් එල්ලවන බලපෑම් සහ තවත් බොහෝ දේ ඒ අතර වන නමුත්, කිතුනුවන් විසින් ඉන් එකක්වත් ප්‍රයෝජනයට ගැනීම කිසිසේත් නොකළ යුත්තකි. ඒ වෙනුවට අප විසින් උපයෝග කරගත යුත්තේ, ප්‍රේමය, කරුණාව, සමාදානය, මෘදු බව, බොහෝකල් ඉවසීම, කරුණාවන්තකම සහ ආත්ම දමනය (පමණ දැන ක්‍රියාකිරීම) වේ. අපේ ප්‍රබලම ආයුධය ලෙස ප්‍රඥාවන්ත ලෙස භාවිතා කළ යුත්තේ, “දෙවියන්වහන්සේගේ වචනයයි” එය හැසිරවිය යුත්තේ, ශුද්ධාත්මයාණන්වහන්සේ විසින් (එපීස 6:17) වන්නේ, යමෙකුගේ සිත තුළට සත්‍යය ගෙන ආ හැක්කේ දෙවියන්වහන්සේට පමණක්ම වන බැවින්ය. අප, දෙවියන්වහන්සේ විසින් උන්වහන්සේගේ පරමාර්ථ ඉටුකරගනු ලබන්නාවූ උපකරණ වන්නෙමු.

`පිලිප්පි 1:21, 22 කියවන්න. මහා අරගලය යන සන්දර්භය තුළ, පාවුල් ඉදිරිපත් කර ඇති කරුණ ඔබ විසින් අවබෝධ කරනු ලබන්නේ කෙසේද?`

මෙම සටන ආත්මික එකක් වන බැවින්, අප සටන්වැදී සිටින්නේ සංකල්ප සහ සාරධර්ම සමගය. එනමුත්, ක්‍රිස්තුස්වහන්සේ කුරුසිය මත අප උදෙසා ජයග්‍රහණය ලබා ඇති බැවින්, අප උන්වහන්සේට සම්බන්ධව සිටිනතාක් කල්, අපව මරා දැමුවත් පරාජය කිරීමට හැකි නොවන්නේය. මෙම පොළොව මත ඔහුට කුමක් සිදුවුවත් අසාධාරණ වුවත්, ඒ පිළිබඳව එතරම් තැකීමකින් තොරව, පාවුල් තුමා ඔහුගේ ජීවිතය මෙන්ම ඔහුගේ අනාගතයද උසස්වූ විනිශ්චය ශාලාවකට බාර කළේය.

කිතුනුවන් ලෙස අප අපේ අයිතීන් උදෙසා සටන් කරනවා වෙනුවට හරි දෙයක් උදෙසා සටන් කළ යුත්තෙමු. එය “ශක්තිය විසින් හරි දෙය කරනවා” නොව හරි දෙය විසින් ශක්තිය ඇති කරනු ලැබීම වන්නේය.” දෙවියන් වහන්සේට අවනත වීම ගෞරවාන්විතය; නියත වශයෙන්ම, අප යෙදෙන්නාවූ සටන ජයගැනීම පිණිස ඇති එකම මාර්ගය එයයි. දෙවියන්වහන්සේගේ අවනත වීමේ පරමාදර්ශී උදාහරණය වන්නේ නියත වශයෙන්ම යේසුස්වහන්සේය. මේ පිළිබඳව පාවුල්තුමා පිලිප්පි 2 පරිච්ඡේදය තුළ සඳහන් කර ඇත.

`ඔබ විසින්, මෙම අවස්ථාවේදී මහා අරගලයේ යථාර්ථයට මුහුණ දෙන්නේ කුමන ආකාරයටද? ක්‍රිස්තුස්වහන්සේ මේ වනවිටත් ඔබ වෙනුවෙන් ජයග්‍රහණය ලබා ගැනීම හේතුවෙන්, ඔබ විසින් සැනසීම සහ බලාපොරොත්තුව ලබන්නේ කෙසේද?`