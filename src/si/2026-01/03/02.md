---
title:  ක්‍රිස්තුස්වහන්සේව මහිමයට පත්කරනු ලබනවා ඇත
date:   11/01/2026
---

`පිලිප්පි 1:19, 20 කියවන්න. පාවුල් තුමා මුහුණ දුන් විනිශ්චයේ තීන්දුව පිළිබඳව ඔහු අපේක්ෂා කළේ කුමක්ද? නිදොස් කොට නිදහස් කරනු ලැබීමට වඩා ඔහු වැදගත් කොට සැලකුවේ කුමක්ද?`

පාවුල් අපරාධකරුවකු නොවූ නමුත්, මෙම අවස්ථාව ඔහුව ප්‍රථම වතාවට සිරගත කරනු ලැබූ අවස්ථාව නොවන්නාසේම, පීඩා විඳීම් පිළිබඳවද ඔහු කෝඩුකාරයෙකු නොවේ. ඔහු එම අවස්ථාව වන තෙක් විඳි පීඩා පිළිබඳව සවිස්තරාත්මක ලෙස කොරින්තිවරුන්ට පැහැදිලි කළේය: “බොහෝ වැඩවලිනුත්, වැඩිවශයෙන් හිරගෙට යාමෙනුත්, අප්‍රමාණලෙස පහරකෑමෙනුත්, බොහෝ වර මරණ උපද්‍රවයෙනුත් යන මේවායින්ය. යුදෙව්වරුන්ගෙන් පස්වරක් එකුන් සතළිසක් පහරකෑවෙමි. තුන් වරක් වේවැල්වලින් තැළුම්කෑවෙමි, එක වරක් ගල්ගසනු ලැබීමි, තුන් වරක් නැව් බිඳී උපද්‍රවයට පැමුණුණෙමි, රාත්‍රියකුත් දවාලකුත් ගැඹුරේ සිටියෙමි. තවද බොහෝ විට ගමන්වලටද, ගංගා උපද්‍රවවලටද, සොර උපද්‍රවවලටද, මාගේ රට වැසියන්ගෙන් පැමිණි උපද්‍රවවලටද, අන්‍ය ජාතීන්ගෙන් පැමිණි උපද්‍රවවලටද, නුවරෙහි උපද්‍රව වලටද, වනයේ උපද්‍රවවලටද, මුහුදේ උපද්‍රවවලටද, බොරු සහෝදරයන්ගෙන් පැමිණි උපද්‍රවවලටද; වැඩ සහ වෙහෙසීම්වලටද, නොයෙක්විට නිදිමැරීමටද, ක්ෂුධාව සහ පිපාසයටද, නොයෙක්විට නිරාහාරව සිටීමටද, ශීතලයටද, නග්නභාවයටද පැමිණියෙමි.” (2 කොරින්ති 11:23-27).

පාවුල් තුමාගේ සිතේ නිතරම තිබුණේ පීඩා පිළිබඳව කණස්සළුවීමක් යයි යමෙක් කල්පනා කරන්නේ නම්, එය වැරදි කල්පනාවක් බව පාවුල්තුමා විගසම දන්වා සිටින්නේ, “බාහිරවූ ඒ දේ හැර සියලු‍ සභාවන් ගැන සිතේ බරක් දවස්පතා මට ඇත්තේය.” (2 කොරින්ති 11:28).

`1 කොරින්ති 4:14, 16; 1 තෙසලෝනික 2:10 11; ගලාති 4:19 සහ පිලෙමොන් 10. පාවුල්තුමා විසින් ස්ථාපිත කරනු ලැබූ සභාවන් මෙන්ම ඔහු විසින් ක්‍රිස්තුස්වහන්සේ වෙතට දිනාගත්තාවූ ජනතාව සමග පාවුල්ට ඇති සම්බන්ධතාවය කුමක්ද?`

යේසුස්වහන්සේ, අපව ගළවා ගැනීම පිණිස කිසිදෙයක් උන්වහන්සේටම තබානොගත්සේම, පාවුල් තුමාද ඉතා සන්තෝෂයෙන් ඇති දේ වියදම් කරමින්, ඔහුම (මම්ම) වැයවන්නෙමි’යි (2 කොරින්ති 12:15) පැවසුවේ ඔහුගේ සහෝදර ඇදහිලිවන්තයන්ගේ යහපත උදෙසාය. මෙහිදී අප දකින්නාවූ අසම්මතය වන්නේ, යමෙකුගේ ක්‍රියා කලාපය යේසුස්වහන්සේගේ ක්‍රියාවලට සමාන වන තරමට, එවැන්නන්, ඇතැමෙකුගේ ආදරයට සහ ගෞරවයට පාත්‍ර නොවීමයි. “ක්‍රිස්තුස්යේසුස්වහන්සේ තුළ භක්තිවන්ත ලෙස ජිවත්වන්ට කැමති සියල්ලෝම පීඩා විඳින්නෝය” (2 තිමෝති 3:12). එනමුත්, විශ්වාසවන්තවූ කිතුනුවන්, ප්‍රබල ලෙස දෙවියන්වහන්සේව මහිමයට පත්කරමින් ශුභාරංචියේ අන්තර්ගත සත්‍යය එළිදරව් කරනවා ඇත (පිලිප්පි 1:7 සමග සංසන්දනය කරන්න).

“පාවුල් තුමාව අසාධාරණ ලෙස දිගුකලක් තුළ සිරගත කරනු ලැබූ අවස්ථාවල ඔහුගේ ඉවසීම සහ ප්‍රීතිමත් භාවය, ඔහු තුළ වූ ධෛර්යය සහ ඇදහිල්ල, නොකඩවා කෙරුනාවූ දේශනාවක් මෙන් විය. —Ellen G. White, The Acts of the Apostles, p. 464.

`ඔබ ජීවත්වන අන්දම මෙන්ම ඔබ මිනිසුන්ට සලකන අන්දම පිළිබඳව, විශේෂයෙන්ම ඔබට හොඳින් නොසලකන්නාවූ මිනිසුන්ටද සලකන ආකාරය පිළිබඳව සිතා බලන්න. ඔබ යේසුස්වහන්සේ උදෙසා ඉදිරිපත් කරන්නේ කුමන ආකාරයේ සාක්ෂි දැරීමක්ද?`