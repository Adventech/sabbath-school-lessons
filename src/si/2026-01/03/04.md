---
title:  ආත්ම විශ්වාසයෙන් සිටීම
date:   13/01/2026
---

`පිලිප්පි 1:23, 24 කියවන්න. “මාගේ ආශාව නම්, තුරන්ව ගොස් ක්‍රිස්තුස්වහන්සේ සමග විසීමටය” යනුවෙන් පාවුල් තුමා පැවසූ දෙයින් ඔහු අදහස් කළේ කුමක්ද?`

යුග ගණනාවක් මුළුල්ලේ මෙම ඡේදය වැරදි ලෙස අවබෝධ කරගෙන තිබෙන්නකි. මෙම සතියේ අධ්‍යයනයට අදාළ කොටස තුළින්, පාවුල් තුමා ජීවත්වනවා සහ මරණයට පත්වනවා යන සංකල්ප දෙක සසඳා වෙනස පැහැදිලි කොට දක්වා ඇත. කිතුනුවන්, ක්‍රිස්තුස්වහන්සේ වෙනුවෙන් ජීවත්වී, උන්වහන්සේ උදෙසා මරණයට පත්වීමටද පුළුවන. මේ ආකාරයෙන් බැලූ විට, එය “ලාභයක්” වන්නේ, මෙවැනි අවස්ථාවන්වල අපේ සාක්ෂිකරු වඩාත් බලවත්වූද, අනුන්ව නම්මා ගැනීමේ හැකියාවකින් සමන්විත වන්නාවූද බැවිනි (පිලිප්පි 1:21). යමෙක් තමන් විශ්වාස කරන්නාවූ දෙය වෙනුවෙන් මැරෙන්නට වුවත් සූදානම් වන්නේ නම්, එය දකින තවකෙනෙක් විශ්වාස කිරීමට පෙළඹීම පුදුමයට කරුණක් නොවේ.

එනමුත්, අප තවදුරටත් මතක තබාගත යුත්තේ, මළාවූ අය ඇත්ත වශයෙන්ම මරණයට පත්ව ඇති බවය. “මළාහු කිසිවක් නොදනිති.” නැවත නැගිටීමේ දවස දක්වා සොහොන් ගැබ තුළ ඔවුන් විවේකයෙන් සිටිති (දේශනාකාරයා 9:5; යොහන් 5:28, 29). මියගොස් සිටි ලාසරුස් පිළිබඳව යේසුස්වහන්සේ මෙසේ පැවසුවේ එබැවිනි. “අපගේ මිත්‍රවූ ලාසරුස් සැතපී ඉන්නේය; ඔහු පුබුදුවන පිණිස යමි”යි (යොහන් 11:11)යි පැවසූ සේක.

මනුෂ්‍යයන් මියගිය විගස ඔවුන් ස්වර්ගයට යන්නේ නම්, ලාසරුස්ගේ අත්දැකීමට එය කුමන ආකාරයේ දෙයක් වන්නට ඇත්ද. දින හතරක් විනෝදමත්වූ ලාසරුස් පාරාදීසයේ කාලය ගතකළායින් පසුව, දේව දූතයෙකු “අශුභ ආරංචියක්” සමග පැමිණ: “බොහොම කණගාටුයි ලාසරුස්, යේසුස් වහන්සේ ඔබව නැවත පොළොවට කැඳවනවාමයි තවදුරටත් මෙහි සිටීමට අවසර නැත.”

අපට වරද එහි තාර්කික නිමාවක් දක්වා ගෙනයාමට හැකිවන්නේ නම්, එහි වැරදි සහගත බව අපට අවබෝධ වනු ඇත. මරණය, සිහිනවලින් තොරවූ නින්දක් මෙන් වන අතර, යේසුස්වහන්සේ දෙවන වර පැමිණෙන විට උන්වහන්සේගේ විශ්වාසවන්ත අනුගාමිකයන්ව අවදි කරනු ලබනවා ඇත; එවිට, ජීවමානව සිටින්නාවූ ශුද්ධවන්තයින් සමග ඔවුන්වද (අවදි කරනු ලැබූවන්) ස්වර්ගයට ඔසවා ගනු ලබන අතර, එහිදී ඔවුන් යේසුස්වහන්සේ සමග සදහටම ජීවත්වනු ඇත. (1 තෙසලෝනික 4:16, 17).

පාවුල් තුමා වර්තමාන ජීවිතයෙන් තුරන්ව ගොස් ක්‍රිස්තුස්වහන්සේ සමග විසීම යනුවෙන් අදහස් කළේ, පීඩාවිඳීමේ සිට මරණය දක්වා (2 තිමෝති 4:6) ක්‍රිස්තුස්වහන්සේ තුළ සිටින පිණිසත්, යම් අන්දමකින් මළවුන්ගෙන් නැගිටීමට පැමිණෙන ලෙසත්ය (පිලිප්පි 3:10, 11). එමෙන්ම මරණයේදී ඔහුගේ ඇස් පියවෙන බවත්, ඊළඟට ඔහු දන්නේ, ඇසි පිය සලන සැනින් යේසුස්වහන්සේව දකින බවත් ඒ ගැන ඔහු තුළ කිසිදු සැකයක් නොවීය. උන්වහන්සේ පැමිණෙන විට උන්වහන්සේට ප්‍රේම කරන්නාවූ සියල්ලන් උදෙසා යේසුස්වහන්සේ සකස් කළ ස්ථානය කරා ගෙනයනු ලබනවා ඇත (යොහන් 14:3; 1 කොරින්ති 2:9).

ක්‍රිස්තුස්වහන්සේ වෙනුවෙන් මරණයට පත්වීමට කැමති වූවත්, ඔහු “මාංසයෙහි සිටීම වඩා හොඳ” යයි පැවසුවේ පිලිප්පිවරුන්ගේ යහපත පිණිසය (පිලිප්පි 1:24). කිතුනුවන් හට ක්‍රිස්තුස්වහන්සේ උදෙසා වඩා යහපත්ද, නැතහොත් උන්වහන්සේ උදෙසා මරණයට පත්වීම යහපත්ද යන පැනය සිත් ඇදගන්නා සුළු එකක් වූවත්, පිළිතුරක් සැපයීම එතරම් පහසු කටයුත්තක් නොවන්නේය. පාවුල් තුමා, “මේ දෙක මැද සිරවී සිටිමි”යි පැවසුවේ එබැවිනි (පිලිප්පි 1:23), එනම් ජීවත්ව සිටීම හෝ සොහොන් ගැබ තුළ විවේකීව සිටීම වේ.

`කිසිවෙකුට මරණයට පත්වීම පිණිස උවමනාවක් නොමැති නමුත්, ඔබ මරණයට පත්වූ මොහොතෙන් පසුව ඔබ ඊළඟට අත්දකින්නේ ක්‍රිස්තුස්වහන්සේගේ නැවත පැමිණීම බව ඔබ කල්පනා කර තිබෙනවාද? එම සිතුවිල්ල තුළින්, පාවුල් මෙහි කල්පනා කරන්නේ කුමක් පිළිබඳවදැයි ඔබ අවබෝධ කරගන්නේ කෙසේද?`