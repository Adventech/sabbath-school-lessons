---
title:  එක්සත්ව සහ නිර්භීතව
date:   15/01/2026
---

`පිලිප්පි 1:27-30 කියවන්න. අපේ එක්සත් බව සහ “ශුභාරංචියේ ඇදහිල්ල ගැන වීර්ය කරමින්” බිය නොවන ස්වභාවයට අදාළ වන්නේ කෙසේද?`

සාතන්ගේ උපක්‍රමය වන්නේ බෙදා වෙන්කර ජයග්‍රහණය කිරීමයි. අසමගිය මාරාන්තිකය. යේසුස්වහන්සේ පැවසුවේ, “යම් ගෙයක් ඒකටම විරුද්ධව භේද වුණොත් ඒ ගෙය පවතින්ට නොහැකි වන්නේය” (මාර්ක් 3:25). එය, අප විසින් අමතක කර දමනවාට සාතන් කැමති වන සරල ප්‍රතිපත්තියකි. අප එක්සත්ව සිටින්නේ නම්, බයිබලයේ සඳහන් ඉතිරි සෙනඟ ලෙස අපට පැවරී ඇති අනාගත වාක්‍යයේ භූමිකාව ඉටු කිරීමට අපට හැකිවනු ඇත (එළිදරව්ව 12:17), එනම්; “සියලු ජාතීන්ටත්, ගෝත්‍රයන්ටත්, භාෂාවන්ටත්, සෙනඟටත්” “. සදාකාල ශුභාරංචිය ප්‍රකාශ කිරීමය (එළිදරව් 14:6). දෙවියන්වහන්සේ විසින් දෙනු ලැබූ මෙහෙවර වන්නාවූ පණිවුඩය ප්‍රචාරය කිරීම උදෙසා එකමුතු කම ඉතා වැදගත් වන බැවින්, යොහන් 17 වන පරිච්ඡේදයෙහි සඳහන් යේසුස්වහන්සේගේ යාච්ඤාව තුළින්, දේව වචනයේ “සත්‍යතාවය” එකමුතුකම උදෙසා අතිශයින් වැදගත් අංගයක් බව පවසයි (යොහන් 17:17, 19), අපට ඇති පණිවුඩය, අපට පවරා ඇති මෙහෙවරෙන් හෝ අපේ එකමුතුකමෙන් වෙන්කර තැබිය නොහැක. මේ කරුණු තුන පවතින්නේ හෝ බිඳවැටෙන්නේ එකටමය. මෙම වැදගත් කරුණු තුනෙන් එකක් හෝ නොමැතිව, අපට සාර්ථකවීමට නුපුළුවන. එනමුත්, අපට මේ කරුණු තුනම නිසිපරිදි තිබේනම් බිය වීමට කිසිදු හේතුවක් නොමැත. පැමිණෙන්නාවූ විරුද්ධවාදීකම් හේතුවෙන් අප කිසිවිටෙක, “භීත නොවී” සිටිය යුත්තෙමු (පිලිප්පි 1:28). සාතන් පරාජයට පත්වූ එදිරිවාදියෙකි. අපේ ඇදහිල්ල කරණකොටගෙන අපව මරණයට පත්කරනු ලබන්නට නියම වුවත්, අප “යහපත් දෙය ගැන ජ්වලිතව සිටීහු නම්,” කිසිදෙයකට අපට නපුරක් කිරීමට නුපුළුවන (1 පේත්‍රැස් 3:13). ඉදිරියටම ගමන් කරන්නාවූ දෙවියන්වහන්සේගේ සත්‍යය නවතා දැමීමට තරම් බලයක් යක්ෂයාට නැත.

`පහත සඳහන් බයිබල් පාඨ කියවා එහි දැක්වෙන පොදු තේමාව පිළිබඳව කෙටියෙන් විස්තර කරන්න. මතෙව් 10:38; ක්‍රියා 14:22; රෝම 8:17; 2 තිමෝති 3:12.`

අප අතරින් ඉතා “අනර්ඝ” පුද්ගලයෙකුට පවා මෙම වැටුනාවූ ලෝකය තුළ ජීවිතය දුෂ්කර වූ එකකි. යෝබ්, ධර්මිෂ්ඨ මනුෂ්‍යයෙකු වූවේය. බයිබලය පවා ඔහු පිළිබඳව පවසන්නේ, “නිර්දෝෂවූ, අවංකවූ, දෙවියන්වහන්සේ කෙරෙහි භය ඇත්තාවූ, නපුරෙන් වැලකී සිටියාවූ’’ මනුෂ්‍යයෙක් ලෙසටය. (යෝබ් 1:1). එනමුත්, එක් රැයකින් අභාග්‍යය ඔහුගේ පවුල කරා පැමිණුනේය. පුද්ගලික අත්දැකීම්වලින් හෝ අනෙක් අයට වන දේ දැකීමෙන්, මේ ලෝකයේ ගතකරන ජීවිතය විශාල ප්‍රපාතයක් මුදුනේ ගතකරන එකක් හා සමාන වන්නක් බවත්, කොයි මොහොතේ හෝ ඔබද එම ප්‍රපාතයෙන් පහලට ඇද වැටීයාමට විශාල ඉඩකඩක් ඇති බවත්, අසා නැති කෙනෙක් සිටිනවාද? කිසියම් මට්ටමකට හෝ දුක් විඳීම අප සියළුදෙනාටම අයත්වන කොටසකි. අවසාන වශයෙන් බැලූ කල, ක්‍රිස්තුස්වහන්සේ උදෙසා පීඩාවට පත්වීම, වෙන කිසියම් දෙයකට පීඩා විඳිනවාට වඩා අතිශයින් වටින්නේය.

`කිතුනුවන් ලෙස අප පීඩා විඳින්නාවූ අතරේදී අපට තිබිය යුතු බලාපොරොත්තුව කුමක්ද? එමෙන්ම සැනසීම කුමක්ද?`