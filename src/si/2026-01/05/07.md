---
title:  වැඩිදුර අධ්‍යයනය සඳහා
date:   30/01/2026
---

“ක්‍රිස්තුස්වහන්සේට ඉතාම ආසන්නව සිටින්නාවූ තැනැත්තා වනාහි පොළොව මත ඉතාම ගැඹුරු ලෙස උන්වහන්සේගේ ආත්ම පූජාවේ ආත්මයෙන් බීවාවූ කෙනෙක් විය යුතුය. ඔහු ඊර්ෂ්‍යාවන්නේ නැත; පාරට්ටු කරගන්නේ නැත; උඩඟුවෙන්නේ නැත; ශෝභනලෙස හැසිරෙන්නේ නැත; තමාගේම කාරණා සොයන්නේ නැත; කෝපවෙන්නේ නැත; නපුර ගණන්ගන්නේ නැත (1 කොරින්ති 13:4, 5) යනුවෙන් හඳුන්වනු ලබන ප්‍රේමය දරයි. ඒ ප්‍රේමය අපගේ ස්වාමීන්වහන්සේට මගපෙන්නුවාක් මෙන්ම, ගෝලයින්ටත් මනුෂ්‍යත්වයේ ගැළවීම සඳහා සියල්ල දෙන්ටද, මරණය දක්වාම ජීවත් වෙමින්, වෙහෙසෙමින්, පූජාවෙන්ටද මගපෙන්වීය. මේ ආත්මය පාවුල්තුමාගේ ජීවිතයෙහි ප්‍රකාශ විය. ඔහු කථාකොට, “මක්නිසාද මාගේ ජීවත්වීම නම් ක්‍රිස්තුස්වහන්සේ (උදෙසා) යයි කීය. කුමක් හෙයින්ද, ඔහුගේ ජීවිතය මනුෂ්‍යයන්ට ක්‍රිස්තුස්වහන්සේව එළිදරව් කළේය. “මරණයද මට ලාභයක්ය,” ක්‍රිස්තුස්වහන්සේට ලාභයක්ය; මරණය උන්වහන්සේගේ අනුග්‍රහයේ බලය එළිදරව් කරමින්, උන්වහන්සේ වෙතට ආත්ම රැස්කරයි. “මාගේ ශරීරය කරණකොටගෙන ජීවිතයෙන් වේවා, මරණයෙන් වේවා, නිතරම වාගේ දැනුත් ක්‍රිස්තුස්වහන්සේ ගෞරවයට පැමිණේය,” යනුයි. පිලිප්පි 1:20, 21. (යුගයන්ගේ ආශාව 2වන කොටස පි. 140).

“සෑම පුද්ගලයෙකුම පරීක්ෂණයට මුහුණ පෑ යුතු දිනය වැඩි ඈතක නොවේ. මෘගයාගේ සලකුණ අප පිට බලහත්කාරයෙන් පටවන්නට උත්සාහ දරනවා ඇත. ක්‍රම ක්‍රමයෙන් ලෝකයේ ඉල්ලීම් වලට අවනත වෙමින්, ලෝකයේ චාරිත්‍රවලට අනුගත වෙමින්, සිටින්නාවූ අයට එම බලවේගවල අවශ්‍යතාවයන් වලට අනුව ක්‍රියා කිරීමට කිසිදු අපහසුතාවයක් නොවන නමුත්, එසේ අවනත නොවන්නාවූ අය හට සමච්චලයට, අවඥාවට, සිරගත කරන බවට වන තර්ජනවලට සහ ඇතැම් විට මරණයට පවා ගොදුරුවීමට සිදුවේ.

ව්‍යාජ සහෝදර සම්භාරයකින් සැබෑ සහෝදරවරුන් වෙන්කොට හඳුනාගත්විට, මෙතෙක් සැඟව සිටියවුන් සියලුදෙනා දකිනු පිණිස එළිදරව් වනවාසේම, ක්‍රිස්තුස්වහන්සේගේ පතාකය යටතේ හෝසන්නා නාදය රැව්පිළිරැව් දුන්නේය. මෙතෙක් කල් බියගුලුව සහ ආත්ම විශ්වාසයක් නොතිබූ අය ප්‍රසිද්ධියේම ක්‍රිස්තුස්වහන්සේව සහ උන්වහන්සේගේ වචනය ප්‍රකාශ කර සිටිනු ඇත. සභාව තුළ අතිශයින් දුර්වල සහ පසුබසිමින් සිටි අය දාවිත් මෙන් වනු ඇත. ඕනෑම දෙයක් කිරීමට ඔවුන් නිර්භීත වන්නාහ. දේව ජනතාව හට රාත්‍රිය අන්ධකාරවූ තරමට තාරකා දීප්තිමත්ව බැබලෙනු ඇත. සාතන් විසින් විශ්වාසවන්තයින්ට තදින්ම පීඩාකරනු ඇත; එනමුත් යේසුස්වහන්සේගේ නාමයෙන් ඔවුන් විජයග්‍රාහකයන් අභිබවා යනු ඇත.” —Ellen G. White, Testimonies for the Church, vol. 5, pp. 81, 82.

**සාකච්ජා කිරීම සඳහා ප්‍රශ්න:**

`“ක්‍රම ක්‍රමයෙන් ලෝකයේ ඉල්ලීම්වලට අවනත වෙමින්, ලෝකයේ චාරිත්‍රවලට අනුගත වෙමින්, සිටින්නාවූ අයට දී ඇති අවවාදය පිළිබඳව සිතා බලන්න. එහි අන්තර්ගතය කුමක් විය හැකිද? මෙය පුද්ගලයන්ට පමණක් නොව, සමස්තයක් වශයෙන් සභාවටද අදාළ විය හැක්කේ කෙසේද?`

`“මට ගෞරවකරන්නන්ට මමත් ගෞරව කරමි”යි (1 සාමුවෙල් 2:3) දෙවියන් වහන්සේ විසින් පවසා ඇත. අප දෙවියන්වහන්සේට ගෞරව කරන්නේ කුමන ආකාරයෙන්ද? එය එළිදරව් 14:7හි සඳහන්, “උන්වහන්සේට ගෞරවදෙන්න” යන වැකියට සමාන වූ එකක්ද? එය එසේම වන්නේ හෝ නොවන්නේ ඇයි?`

`අපේ ගැළවීම පිණිස අප විසින්ම කටයුතු කිරීම යන සංකල්පය, නීතිවාදය නමැති උගුලට හසු නොවී ක්‍රියාත්මක කළ හැක්කේ කෙසේද?`