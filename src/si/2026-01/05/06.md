---
title:  “එවැනි මිනිසුන්ට සම්මානනීය ලෙස සලකන්න”
date:   29/01/2026
---

`පිලිප්පි 2:25-30 කියවන්න. පාවුල් තුමා, එපප්‍රොදිතස්ව විස්තර කරන්නේ කෙබඳු පුද්ගලයෙකු ලෙසද? මෙම කිතුනු භක්තික සේවකයා ඔහුගේ චරිතය තුළින් පෙන්නුම් කළ ආකල්ප සහ ක්‍රියා මොනවාද?`

එපප්‍රොදිතස් පිළිබඳව සඳහන්ව ඇත්තේ මෙම ලිපිය තුළ පමණක් වුවත්, එම ලුහුඬු සටහන් තුළින් ඔහු පිළිබඳව අපට බොහෝ දේ ඉගෙනීමට පුළුවන. ඔහුගේ නමට අනුව, (ඇෆaරඩයිට් නම් දෙවියාට වන්දනා කළ කණ්ඩායමට) අයිතිව සිට, එම මිථ්‍යාදෘෂ්ටික පසුබිමේ සිට කිතුනු දහමට හැරුනාවූ අයෙකි. ඔහුව “සහෝදර සේවකයෙකු” ලෙස ආමන්ත්‍රණය කර තිබීමෙන් පෙනීයන්නේ ඇතැම් විට ඔහු පාවුල් සමග කරට කර සිටිමින් පිලිප්පියේ සේවය කරන්නට ඇති යන වගය. “සහෝදර හේවායෙකු” සේ ඉදිරිපත් කර තිබීමෙන් (පිලිප්පි 1:27) එපප්‍රොදිතස් ශුභාරංචිය ප්‍රකාශ කිරීමේදී බොහෝ විට අර්බුද වලට මුහුණ පෑවත්, ඒ උදෙසා තම ජීවිතය පවා අවදානමකට යොමු කිරීමට ඔහු තුළ කිසිදු පැකිළීමක් නොතිබුණ බවය (පිලිප්පි 2:30).

පාවුල් සිරගතව සිටියදී, පිලිප්පියේ සභාව විසින්, එපප්‍රොදිතස් නමැත්තාව “පණිවුඩකරුවකු” ලෙසත් (ග්‍රීක භාෂාවෙන් ඇපොස්ටොලාස් apostolos) පාවුල් තුමාට උපස්ථාන කිරීම සඳහා මෙන්ම එතුමාගේ අන් සියළුම ඕනෑ එපාකම් පිළිබඳව විමසා බැලීම පිණිසත් යවනු ලැබුණි. (පිලිප්පි 2:25). පාවුල් තුමන් උදෙසා පිරිනමනු ලැබුවාවූ මුදල් ත්‍යාග පිළිබඳව කටයුතු කිරීමට පිලිප්පියේ සභාව විසින් පත්කරනු ලැබුවේද ඔහුවය (පිලිප්පි 4:18). මෙම ත්‍යාග අතිශයින් වැදගත් වූයේ, රෝමවරුන්ගේ බන්ධනාගාර ක්‍රමය තුළ, සිරකරුවෙකුට අවශ්‍යවන ආහාර, ඇඳුම් පැළඳුම්, ඇඳ ඇතිරිලි සහ වෙනත් පුද්ගලික අවශ්‍යතාවයන් සිරකරු හෝ සිරකරුගේ ඥාතීන් සහ මිතුරන් විසින් ඔවුන්ගේ මුදල්වලින් මිලදී ගතයුතුවිය. (ක්‍රියා 24:23 සංසන්දනය කරන්න). පාවුල්ව දෙවන වරට රෝමයේ සිරගතකොට සිටි කාලයේ අවසාන භාගයේදී පාවුල් තුමා තිමෝතිගෙන් ඉල්ලා සිටියේ ශීත කාලය ලබන්නට පෙර ඔහුව බලන්නට පැමිණීමට උත්සාහ කරන ලෙසත්, එසේ පැමිණෙන විට ත්‍රෝවසයෙහි ඔහු විසින් තබා ඇති සළුව රැගෙන එන ලෙසත්ය (2 තිමෝති 4:21, 13). ගලින් තැනූ සිරගෙය තුළ පාවුල් තුමා ශීත කාලයේ සිටින විට, ලෝම වලින් තැනූ පරණ කබාය ඔහුට අතිශයින්ම උවමනා වේ. මෙම ඉල්ලීම සහිත ලිපිය පිලිප්පියේ සභාව වෙත රැගෙන ගියේ ද එපප්‍රොදිස්තය. Ellen G. White, The Acts of the Apostles, p. 479 බලන්න).

ඇතැම්විට පිලිප්පියේ ඇතිවූ ගැටළු හේතුවෙන් (4 වන පාඩම බලන්න), තමා බලාපොරොත්තු වූ කාලවකවානුවට වඩා වේලාසනින් එපප්‍රොදිස්තව පිලිප්පියට යැවීමට අදහස් කළ බැවින්, “ස්වාමීන්වහන්සේ තුළ සියලු ආකාර ප්‍රීතියෙන් ඔහු පිළිගන්න; එබඳු අය ගරුකොට සලකන්න” යනුවෙන් පාවුල්තුමා පිලිප්පිවරුන්ගෙන් ඉල්ලා සිටියේය (පිලිප්පි 2:29). එමෙන්ම, පාවුල් සිරගතව විඳින ගැහැට හේතුවෙන් ඔවුන් කනස්සල්ලට පත් නොවිය යුතුයයි පාවුල් තරයේ සිතාගත්තේය. එමෙන්ම, එපප්‍රොදිස්ත වැනි පුද්ගලයන්ට කිතුනු බැතිමතුන් ගරු කළයුතු බවත්, එසේ කළයුත්තේ ඔවුන් සතු වස්තුව හෝ සමාජ තරාතිරම හේතුවෙන් නොවන බවත්, එනමුත් යේසුස්වහන්සේගේ උදාහරණය අනුගමනය කරමින් ඔවුන් තුළද කැපවී කටයුතු කරන ආත්මයක් ඇතිවිය යුතු බැවින් යයි පාවුල් තුමා දන්වා සිටියේය. (පිලිප්පි 2:6-11, 29, 30; ලූක් 22:25-27 සමඟ සංසන්දනය කරන්න). ග්‍රීක භාෂාවෙන් ‘උතුම්’ හෝ ‘ගෞරවය’ යන අර්ථවලට සමාන වචන අලුත් ගිවිසුම තුළ භාවිතා කර ඇත්තේ කිහිප වතාවක් පමණි: සියයකට මුලාදෑනියාගේ “ප්‍රියවූ” දාසයා (ලූක් 7:2), මංගල්‍යයකදී ‘උතුමන්’ යයි සලකනු ලැබූවන්ට සුදුසු ආසන පිරිනැමීම (ලූක් 14:8), තවද යේසුස්වහන්සේ, “අනර්ඝ” කොනේ ප්‍රධාන ගල ලෙසද ග්‍රීක භාෂාවේ “උතුම් සහ ගෞරවය” යන අදහස් පෙන්වීමට යොදා ඇති වචනවේ (1 පේත්‍රැස් 2:4, 6). එපප්‍රොදිස්තගේ නමද මෙම කණ්ඩායමට ඇතුල් කිරීමට තරම් හේතුවක් වන්නට ඇත්තේ, නියත වශයෙන්ම ඔහු විශ්වාසවන්ත පුද්ගලයෙකු වූ බැවිනි.