---
title:  අඳුරු ලොවක ආලෝකය
date:   26/01/2026
---

පාවුල් තුමා පිලිප්පි 2:14හි පවසා ඇත්තේ, “කෙඳිරීම්ද විවාදද නැතුව සියල්ල කරන්න” යනුවෙනි. සභාවේ එකමුතුකම සඳහා ඇති අභියෝග කෙතරම් බරපතලදැයි පවසතහොත්, අපේ සැලකිය යුතු උත්සාහයකින් තොරව, එය නඩත්තු කළ නොහැක. සභාව තුළ එකමුතු බව, ක්‍රිස්තුස්වහන්සේ සමග අපේ එකමුතුවේ මෙන්ම උන්වහන්සේගේ වචනයට ඇති කීකරුකමෙන් ඇතිවන අතුරුඵලයකි. එය අපේ සාක්ෂි දැරීම් වලට අතිශයින් වැදගත් වන අතර, පාවුල් පෙන්වා දීමට ආරම්භ කරන්නේ, “ආලෝකය මෙන් ලෝකයෙහි දකින්නට ලැබෙන්නට සලස්වන” ලෙස අපට කැඳවීමක් කරමිනි (පිලිප්පි 2:15).

සඳ නැති රාත්‍රියක, නගරයේ වීථි ලාම්පුවල දිස්නයෙන් තොරවූ අවස්ථාවල තරු බහුලව දකින්නට ලැබෙන අතර, ඒවා වඩාත් දීප්තිමත් අයුරින් බබලන ආකාරයද දකින්නට පුළුවන. එම වෙනස ඇතිවන්නේ එහි ඇති පරස්පරතාවය හේතුවෙනි. අහස අඳුරු වූ තරමට, තරුවල දීප්තිය මැනවින් පෙනෙනු ඇත. අපේ සාක්ෂි දැරීමද ක්‍රියාත්මක වන්නේ එම ආකාරයෙන්මය. එය අවට ඇති ආත්මික අන්ධකාරය වැඩිවූ තරමට, ක්‍රිස්තුස්වහන්සේගේ අනුගාමිකයන් සහ ලෞකිකයන් අතර ඇති වෙනස පුළුල් වේ. එසේ නම්, කෘත්‍රිම ආලෝකය වැනි ලෞකික අදහස්ද, පීඩනද දරන්නාවූ සාක්ෂි මැකීයන සේ ඇතිවන බලපෑම්ද නොඑසේ නම් එය සම්පූර්ණයෙන්ම අතුරුදන්වීමෙන් වළකා ගැනීම කෙතරම් වැදගත්ද.

`පිලිප්පි 2:15, 16 කියවන්න. අප, දෙවියන්වහන්සේගේ දරුවන් ලෙස විය යුත්තේ සහ කළයුත්තේ කුමක්දැයි පාවුල් කෙසේ පැහැදිලි කරයිද?`

“නිර්දෝෂ” යන වචනයෙන් ‘කිසිදු වරදක් නොමැති’, ‘අප්‍රසාදයට පත් නොවූ’ වැනි අදහස් ගම්‍ය වේ. විශේෂයෙන්ම යෝබ්ගේ චරිත ගුණාංග සඳහන් කිරීමේදී මෙම අදහස යොදාගෙන ඇත. (යෝබ් 1:1, 8; යෝබ් 2:3; යෝබ් 11:4; යෝබ් 33:9 ද කියවන්න). ග්‍රීක භාෂාවෙන් කිසිදු හිරිහැරයක් නොමැති යන අර්ථය ඇති වචනයෙන් මතුපිටට පෙනෙන අදහස වන්නේ, “මිශ්‍ර නොවූ, පවිත්‍ර” යනුවෙනි. යේසුස්වහන්සේ උන්වහන්සේගේ අනුගාමිකයන් හට නපුරු ප්‍රහාර එල්ලවන බව දැන සිටි බැවින් “පරවියන් මෙන් අහිංසකව” සිටින සේ පැවසූ සේක (මතෙව් 10:16). පාවුල් තුමා ඉල්ලා සිටින්නේ, “නපුර ගැන නිවටව සිටින” ලෙසටය (රෝම 16:19). අපේ නවීන ජනමාධ්‍ය නාලිකා පවිත්‍රත්වයට, සදාචාරාත්මක උත්තේජනයකට, ප්‍රබෝධමත් කරන්නාවූ දේවලට මනස යොමුකරන කාරණා අදාළ කරගෙන නැත. මෙවැනි කාලවලදී, දාවිත්ගේ ක්‍රියා කලාපයන් අදට හොඳින් ගැලපෙනු ඇත. එනම්: “මාගේ ඇස් හමුවෙහි කිසි නීච දෙයක් තබා නොගන්නෙමි” (ගීතාවලිය 101:3) යනුවෙන් අධිෂ්ඨානය කරගැනීමයි.

අප කිසිවිටෙක වෙනස් වීමට බිය විය යුතු නැත. එමෙන්ම, අපේ ඇදහිල්ල කරණකොටගෙන වෙනත් අයට වැඩියෙන් අපව වෙන්කොට හඳුනාගත හැකි විය යුතු වන්නේය. අපට ඇති එල්ලය වන්නේ, “ආලෝකවල් මෙන් ලෝකයෙහි බැබලීම” වේ (පිලිප්පි 2:5). එය කිරීමට ඇත්තාවූ එකම මාර්ගය වනුයේ මේ ලෝකයේ අන්දමට හැඩ ගැසීම ප්‍රතික්ෂේප කිරීමය (රෝම 12:2) “ජීවනයේ වචනයෙහි තරයේ එල්බගෙන” සිටිය යුත්තේය (පිලිප්පි 2:16). අපගේ තෝරාගැනීමේ තීරණය කරනු ලබන්නේ, “ක්‍රිස්තුස්වහන්සේගේ දවස” අපේක්ෂාවෙන්ද, එසේත් නොමැති නම් අපේ “දිවිල්ල නිෂ්ඵල වූ” දෙයක්ද (පිලිප්පි 2:16; 1 කොරින්ති 9:24-27 සමග සංසන්දනය කරන්න) යන කරුණු මතය.

`ඔබගේ ජීවිතය තුළ ඔබ විසින්ම අතිශයින්ම ලෞකික යයි සලකන කොටසක් ඇත්නම් (බොහෝ විට එසේ තිබිය හැක), ඔබට ඒවායින් පවිත්‍ර විය හැක්කේ කෙසේද?`