---
title:  රාත්‍රියේ ආලෝක ලෙස බැබලීම
date:   24/01/2026
---

### මේ සතියේ පාඩමේ අධ්‍යයනය සඳහා කියවන්න
පිලිප්පි 2:12-30; රෝම 3:23, 24; රෝම 5:8; 2 තිමෝති 4:6; 1 කොරින්ති 4:17; 2 තිමෝති 4:21, 13; ලූක් 7:2.

> <p>කටපාඩම් පදය</p>
> “වංකවූ හිතුවක්කාරවූ පරම්පරාවක් අතරේ නුඹලා නිදොස්ව, අහිංසකව, දෙවියන්වහන්සේගේ නිර්දෝෂ දරුවන්ව සිටින පිණිස, කෙඳිරීම්ද විවාදද නැතුව සියල්ල කරපල්ලා. ඔවුන් අතරේ නුඹලා ජීවනයේ වචනය පාමින් ආලෝකවල් මෙන් ලෝකයෙහි දක්නා ලබන්නහුය.” (පිලිප්පි 2:14, 15).

දෙවියන්වහන්සේ හෙබ්‍රෙව්වරුන්ට කීකරු වන්නැයි පැවසුවේ, “මනුෂ්‍ය වර්ගයන් ඉදිරියෙහි නුඹලාගේ ප්‍රඥාවත්, නුඹලාගේ නැණවත්කමත්ය. ඔවුන් මේ සියලු පනත් අසා : සැබවින්ම මේ මහත් ජාතිය ප්‍රඥාවන්තවූ නුවණ ඇත්තාවූ සෙනඟක් යයි කියනවා ඇත.” (ද්විතීය කථාව 4:6).

ඉන් සියවස් ගණනාවකට පසුව යේසුස්වහන්සේ පැවසුවේ, “මම ලෝකයේ ආලෝකයය. මා අනුව එන්නා අන්ධකාරයෙහි නොහැසිර, ජීවනයේ ආලෝකය ලබන්නේය” (යොහන් 8:12. උන්වහන්සේ තවදුරටත් පවසා ඇත්තේ, “නුඹලා ලෝකයේ ආලෝකයය. කන්දක් මුදුනෙහි තිබෙන නුවරක් සඟවන්ට නොහැකිය” (මතෙව් 5:14). අපට එම ආලෝකය විය හැක්කේ කෙසේද? යේසුස් වහන්සේ සමග සමීප සබඳතාවයක් පවත්වාගෙන යාමෙන් පමණක්ය, එනම් “ලෝකයට එන්නාවූ සියලු මනුෂ්‍යයන් ආලෝක කරන්නාවූ ආලෝකය සත්‍යවූ ආලෝකයය” (යොහන් 1:9). පිලිප්පි 2වන පරිච්ඡේදයෙහි සඳහන්ව ඇති අන්දමට, “දෙවියන්වහන්සේ උන්වහන්සේව ඉතා උසස්කොට, සියලු‍ නාමවලට වඩා උසස් නාමය උන්වහන්සේට දුන්සේක. එසේ කළේ, ස්වර්ගයෙහිද පොළොවෙහිද පොළොව යටද සියල්ලන් යේසුස් යන නාමයෙන් දණ නමන පිණිසත්, යේසුස් ක්‍රිස්තුස්වහන්සේ ස්වාමීන්වහන්සේ බව පියවූ දෙවියන් වහන්සේගේ ගෞරවය සඳහා සියලු‍ දිව්වලින් ඒත්තුගන්න පිණිසත්ය.” (පිලිප්පි 2:9-11).

තම ජීවිත යේසුස්වහන්සේ තුළට යටත් කළාවූ සියලුදෙනා හට ස්වර්ගයේ ආලෝකය සහ බලය ලැබෙනු ඇත. එනමුත් බොහෝ විට අප විසින්, අප උදෙසා දෙවියන්වහන්සේ සියලු කටයුතු කරනු ඇතැයි අපේක්ෂාවෙන් සිටීම හෝ අපේම අදහස් හෝ සැලසුම් ඒ සඳහා බාධකයක්ව පවතිනු ඇත. පාවුල් තුමාගේ වදන් වර්තමානයට බෙහෙවින් අදාළවන්නේ එම නිසාය.

ජනවාරි මස 31 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.