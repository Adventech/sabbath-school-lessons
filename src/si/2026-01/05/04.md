---
title:  ජීවමාන පූජාවක්
date:   27/01/2026
---

`පිලිප්පි 2:17; 2 තිමෝති 4:6; රෝම 12:1, 2 සහ 1 කොරින්ති 11:1. මෙම ඡේද තුළින් පාවුල් තුමා පවසන්නේ කුමක්ද?`

තමන් ක්‍රිස්තුස්වහන්සේ උදෙසා කරනු ලබන මෙහෙවරේදී ඔහු ජීවත් වනවාද නොඑසේ නම් මරණයට පත්වනවාද යන්න පිළිබඳව පාවුල්තුමා කර ඇති අදහස් ප්‍රකාශ කිරීම පුදුමාකාර ලෙස මිශ්‍ර අදහස් ඇතුව සිදුකර ඇත (පිලිප්පි 1:20-23). මෙම අවස්ථාවේ ඔහු විසින් යෝජනා කරනු ලබන්නේ “. පූජාවත් මෙහෙයත් පිට පූජාකරනු ලබන” (පිලිප්පි 2:17), එනම් (පානීය හෝ දියර පූජාවක් ලෙස) යන අර්ථය මෙහි ගැබ්ව ඇත. මෙම චිත්ත රූපය යොදාගෙන ඇත්තේ, පුරාණයේදී දෙවියන්ට බීම (දියර) වර්ග පූජා කිරීමේ ක්‍රමවේදයක් තිබූ බැවින් එය අනුසාරයෙන් විය හැක. මේ සඳහා (තෙල් සහ මිදි යුෂ මෙන්ම ජලයද භාවිතා කළ බවට උදාහරණ ඇත (උත්පත්ති 35:14; නික්මයාම 29:40; 2 සාමුවෙල් 23:15-17 කියවන්න). මේ පිළිබඳව තවත් උදාහරණයක් වන්නේ, මරියා විසින් යේසුස්වහන්සේගේ හිස සහ දෙපා ආලේප කළ විට, ඇතැමෙක් එය “නාස්තියක්” ලෙස දුටු බැවින්, ඒ පිළිබඳව මැසිවිලි නැ+ගූහ (මාර්ක් 14:3-9; යොහන් 12:3). එය පානීය පූජාවක නොවුන නමුත්, එමගින් අප උදෙසා වූ ක්‍රිස්තුස්වහන්සේගේ අති උතුම් මිල කළ නොහැකි පූජාවීම, අපගේ ගැළවීම උදෙසා කළ බව පැහැදිලිව පෙන්වා දෙනු ලබයි.

පාවුල් ශුභාරංචිය පැතිරවීම හේතුවෙන් මරණයට පත්කරනු ලබන්නේ නම්, ඒ පිළිබඳව ඔහු ප්‍රීතියට පත්වන්නේ ඔහුගේ ජීවිතය, දෙවියන්වහන්සේට කරනු ලබන පූජාවක් ලෙස “වත්කර” ඇති බැවින්ය. බීම වර්ග බයිබලය තුළ පානයක් ලෙස පමණක් සඳහන් කරනවා වෙනුවට, බොහෝ අවස්ථාවලදී එම බීම හෝ පානය පූජාවක් වශයෙන් අදාළ කරගෙන ඇත (ගණන් කථාව 15:1-10; ගණන් කථාව 28:1-15 බලන්න) පාවුල් තුමා පිලිප්පියේ සිටි ඇදහිලිවන්තයන්ගේ “පූජාවීම සහ සේවය” අගය කරමින්, ඔහුගේ ජීවිත පූජාව සුදුසු එමෙන්ම වඩාත් ඔබින දෙයක් ලෙස සැලකූ අතර පිලිප්පියේ වැසියන්ද ඇදහිල්ල කරණකොටගෙන ඔවුන්ගේ දෙවියන්වහන්සේට “ජීවමාන පූජාවක්” කරනු පිණිස තෝරාගත්හ (රෝම 12:1).

පිලිප්පියේ සිටි කිතුනු බැතිමතුන් ඇතුළුව (පිලිප්පි 1:27-29), මුල් සභාව තුළ සිටි කිතුනුවන්, ඔවුන්ගේ ඇදහිල්ල අන් අය සමග බෙදාගැනීමේදී ක්‍රියාශීලීව කටයුතු කළහ. ඔවුන් ගෙයින් ගෙට ගොස් ශුභාරංචිය ප්‍රකාශ කළහ (ක්‍රියා 5:42). ශුභාරංචිය හදාරන පිණිස ඔවුන්ගේ නිවෙස් නිතර විවෘතව තැබිණි (ක්‍රියා 12:12; 1 කොරින්ති 16:19; කොලොස්සි 4:15; පිලෙමොන් 1, 2) එමෙන්ම, ඔවුන් විශ්වාස කළාවූ දේ පිළිබඳව ශුද්ධ ලියවිල්ල තුළින්ම හේතු දැක්වීමට ඔවුන්ට හැකියාව තිබුණි (ක්‍රියා 17:11; ක්‍රියා 18:26; 1 පේත්‍රැස් 3:15). අපේ ඇඩ්වෙන්ටිස්ට් පුරෝගාමීන්ද ක්‍රියා කළේ ඒ ආකාරයෙන්මය. ශුභාරංචිය ප්‍රචාරය කිරීමේ කටයුතු දේවගැතිවරයාට පමණක් පවරා නොසිට, ඔවුහු, ඔවුන්ගේ අසල්වාසීන් කරා ගොස්, ඔවුන් සමග ඇදහිල්ල බෙදාගනිමින්, දේවගැතිවරයා පැමිණිවිට ඔවුන්ව බව්තීස්ම කරනු ලැබීමට සූදානම් වීමක් වශයෙන් ඔවුන් සමග බයිබලය ඉගෙන ගත්හ.

මේ පිළිබඳව කෙටියෙන් පැවසුවහොත්, ඔවුන් ඔවුන්ට උතුම් පුද්ගලික කැපවීමක් වූවේ “ජීවමාන පූජාවක්” බවට පත්වෙමින්, ශුභාරංචිය ප්‍රචාරය කරනු පිණිස ඔවුන් වෙහෙසවී ක්‍රියා කළහ. අපි ඊට අඩුවෙන් ක්‍රියාත්මක වීම සුදුසු දෙයක්ද?

`ඔබ, “ජීවමාන පූජාවක්” වන්නේ නම්, ඉන් ඔබට අර්ථ ගැන්වෙන්නේ කුමක්ද? දේව රාජ්‍යය උදෙසා ඔබ විසින් කරනු ලබන පූජාවීම කොපමණද? ඔබ විසින් ඊට දෙනු ලබන පිළිතුරෙන් ඔබ පිළිබඳව ඔබටම කියාපාන්නේ කුමක්ද?`