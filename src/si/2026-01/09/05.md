---
title:  දෙවියන්වහන්සේගේ රහස එළිදරව්වේ
date:   25/02/2026
---

`කොලොස්සි 1:26, 27 කියවන්න. පාවුල් තුමා දෙවතාවක් “රහස” පිළිබඳව කථාකර ඇත. ඒ රහස කුමක්ද?`

තවත් ස්ථානයක පාවුල්, “දෙවියන්වහන්සේගේ රහස” වන දෙවියන් වහන්සේගේ සදාතනික පරමාර්ථය “අපගේ ගෞරවය පිණිස ලෝකවලට ප්‍රථම දෙවියන්වහන්සේ විසින් කලින් නියම කරන ලද” බව (1 කොරින්ති 2:7), ගැළවීමේ සැලසුම තුළින් එළිදරව් කොට ඇත. පේත්‍රැස්තුමා මෙම සත්‍ය පිළිබඳව පවසන්නේ, එය අනාගතවක්තෘන් අපේක්ෂාවෙන් සිටි බවත්, “ඒ දේවල් බලා දැනගන්ට දේවදූතයෝ ආශාවෙති” (1 පේත්‍රැස් 1:10-12) යනුවෙන්ය. එය නිර්මාණය කරනු ලැබුවේ, “ලෝකය මැවීමට පළමුවෙන්” (1 පේත්‍රැස් 1:20) වුවද, “සදාකාලය පටන් රහස නිශ්ශබ්දව තිබුණි” (රෝම 16:25). කෙසේ හෝ, ක්‍රිස්තුස්වහන්සේගේ ජීවිතයත්, මරණය සහ උත්ථාන වීමත් කරණකොටගෙන මෙම රහස එළිදරව් වී ඇත” (2 කොරින්ති 3:14).

**දෙවියන්වහන්සේගේ රහස පිළිබඳව වන පහත සඳහන් පාඨ තුළින් ගැළවීමේ සැලැස්ම පිළිබඳව වැඩි ආලෝකයක් දෙන්නේ කෙසේද?**

`එපීස 1:7-10`

`එපීස 3:3-6`

අවසානයේද, ස්වර්ගයෙහිද, පොළොවෙහිද ඇති “සියලු දේ” ක්‍රිස්තුස් වහන්සේ තුළ ඒකීය භාවයකට ගෙනෙනු ඇත. යොහන් 17හි සඳහන් ක්‍රිස්තුස් වහන්සේගේ යාච්ඤාව තුළ අවධානය යොමුකර තිබුණේ මෙය වෙතය. මෙය සිදුවන්නාවූ ආකාරය පිළිබඳව නියත වශයෙන්ම ශුභාරංචිය තුළින් දැන් එළිදරව් කර ඇත්තාවූ රහසකි.

ස්වර්ගයෙහි ඇති මිල කළ නොහැකි වස්තුවක් වන යේසුස්වහන්සේව අපේ ගැළවීම උදෙසා දෙන තරම් දෙවියන්වහන්සේ අපට ප්‍රේම කළේ මන්ද යන වග සදාකාලය පුරාවට අධ්‍යයනය කළ යුතු විෂයකි. එනමුත් අප මෙය දනිමු. එනම්:“ක්‍රිස්තුස්වහන්සේ සියල්ලන් වෙනුවට මැරුණේ, ජීවත්වන්නන් තවත් තමුන් උදෙසා ජීවත් නොවී, ඔවුන් වෙනුවට මැරී නැවත නැඟුටුනාවූ තැනන්වහන්සේ උදෙසා ජීවත්වන පිණිසය” (2 කොරින්ති 5:15). මෙහි ප්‍රතිඵලයක් වශයෙන්, ක්‍රිස්තුස්වහන්සේව විශ්වාස කරන සියල්ලන්, එනම් යුදෙව්වන් මෙන්ම අන්‍ය ජාතිකයන්ද ශුභාරංචිය තුළින් එක හා සමානව දෙවියන්වහන්සේගේ පොරොන්දු බෙදාගන්න අතර, එක ශරීරයක් කරා, එනම් සභාව කරා ඔවුන්ව ගෙනෙනු ලැබ ඇත.

“නුඹලා තුළ සිටින ක්‍රිස්තුස්වහන්සේ” (කොලොස්සි 1:27) යනුවෙන් පෙන්නුම් කරන්නේ, ඇදහිල්ල කරණකොටගෙන ක්‍රිස්තුස්වහන්සේ සිත් තුළ වාසය කරන බවය. (එපීස 3:17; ගලාති 2:20 සංසන්දනය කරන්න). ක්‍රිස්තුස් වහන්සේ සමග වන්නාවූ එකමුතු භාවය හේතුවෙන් අපට, “ස්වර්ගීය ස්ථානවල” එකට වාඩිවී සිටිමින් (එපීස 2:6), “මතු පැමිණෙන කාලයේ බලවලද” රසය බැලීමට පුළුවන (හෙබ්‍රෙව් 6:5). ක්‍රිස්තුස්වහන්සේ අපේ සිත් තුළ වාසය කිරීම කරණකොටගෙන, උන්වහන්සේ මේ වනවිටත් අපව ස්වර්ගය සමඟ එක්සත් කිරීමේ කටයුතු ආරම්භ කොට ඇත. ඇදහිලිවන්තයින්ගේ සිත් තුළ ශුභාරංචිය ක්‍රියාත්මක වන බැවින්, ආලෝකයේ සිටින ශුද්ධවන්තයන්ගේ උරුමයෙන් කොටසකට අප සුදුස්සන්කොට” ඇත (කොලොස්සි 1:12)