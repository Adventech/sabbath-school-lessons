---
title:  ශුභාරංචියේ බලය
date:   26/02/2026
---

`කොලොස්සි 1:28, 29 කියවන්න. පාවුල්ගේ අවධානය යොමුවන්නේ කුමකටද? “සියලු මනුෂ්‍යයන්” යනුවෙන් තෙවරක් මෙහි සඳහන් කිරීම පිණිස වන හේතුව කුමක් විය හැකිදැයි ඔබ සිතන්නේද?`

පාවුල්තුමාගේ දේශනාවලදී අවධානය යොමුකළේ ක්‍රිස්තුස්වහන්සේ සහ උන්වහන්සේව කුරුසිපත් කරනු ලැබීම පිළිබඳවය (1 කොරින්ති 1:23). එපීස 5:27ට අනුව ක්‍රිස්තුස්වහන්සේගේ පූජාවීමේ පරමාර්ථය වන්නේ, “සභාව ශුද්ධය, කැලලක් හෝ රැළි හෝ එබඳු යමක් නැතුව, තේජවත් සභාවක් කොට තමන්ට ඔප්පු කරගැනීම සඳහාය.” එබැවින්, පාවුල්ගේ ශුභාරංචියේ අරමුණ වූයේ, “සියලු මනුෂ්‍යයන් ක්‍රිස්තුස්වහන්සේ තුළ සම්පූර්ණ කොට ඔප්පු කරන පිණිසය” (කොලොස්සි 1:28). ඔහු විසින් මේ කරුණ සිදු කළේ ඉගැන්වීමෙන් සහ අවවාද කිරීමෙනිර්ඉගැන්වීමේදී, කිතුදහමේ නොයෙක් ධර්මතාවයන් මෙන්ම භාවිතය අදාළවූ අතර (2 තෙසලෝනික 2:15; 1 තිමෝති 4:11; 1 තිමෝති 5:7; තීතස් 1:9) සහ අවවාද කිරීමේදී ශුභාරංචිය ප්‍රතික්ෂේප කිරීම හේතුවෙන් අත්විය හැකි ප්‍රතිවිපාක පිළිබඳවද, බොරු ගුරුවරුන්ගේ ඇති භයානකකම පිළිබඳවද පවසා සිටියේය (ක්‍රියා 20:29-31; රෝම 16:17).

අපට පරිණතවූ කිතුනුවන් ලෙස වර්ධනය වීමට හැකිවන්නේ, ශුද්ධ ලියවිල්ලේ ඇති ඉගැන්වීම් පිළිගනිමින්, එහි ඇති අවවාද වලට අනුගතවීමෙනි. පරිණත වීම ඉතා වැදගත් සංකල්පයකි. අලුත උපන් දරුවෙකුගේ දෙමව්පියන් එම දරුවාගේ ජීවිතයේ ඇති වැදගත් අදියර සමරතිර්එනම්, ඔහු මුලින්ම කථා කළ වචන, ඇවිදීමට, ඉගෙනීම සහ කියවීම ආරම්භ කිරීම වැනි ඒවාය. වසර කිහිපයක් ගෙවී ගියත්, තම දරුවාට ඇවිදීමට හෝ කථා කිරීමට නොහැකි නම්, කලබලයට පත් නොවන්නේ මොන දෙමාපියන්ද? වැඩීම සහ සංවර්ධනය ස්වභාවික දේවල් වන අතර, ඒවා සිදුවීම අපේක්ෂා කෙරේ. ක්‍රිස්තියානි ජීවිතය පිළිබඳවද පැවසිය යුත්තේ එවැනි දෙයක්මය.

“පරිණත” යන අර්ථය දෙන පිණිස ග්‍රීක භාෂාවෙන් පරිවර්තනය කර ඇති (teleios) “ටෙලෙයිඕස්” නම් වචනයට සම්පූර්ණකොට යන අදහස මෙන්ම ‘කිසිදු පලුද්දක්’ නැති යන අදහසද ගැබ්ව ඇත. ක්‍රිස්තියානි වර්ධනයේ ක්‍රියාවලිය තුළ, දෙවියන්වහන්සේගේ ව්‍යවස්ථාව තුළ ඇති ගැඹුර පිළිබඳවත්, ඉන් අපේක්ෂිත කාරණා “අතිශයින් විශාල” බවත් (ගීතාවලිය 119:96) සඳහන් කර ඇත. එමෙන්ම එය, “සිතේ සිතුවිලිද අදහස්ද විමසන බව” අපි අවබෝධ කරගනිමු. (හෙබ්‍රෙව් 4:12).

අප විසින් ප්‍රවේසම් විය යුත්තෙමු, පාවුල් තුමා “දැනමුතුකම්” යන වචනය භාවිතා කළේ එබැවින්ය (කොලොස්සි 1:28). “හරිව පෙනෙන මාර්ගයක් ඇත... මරණයේ මාර්ගය තිබේ” (හිතෝපදේශ 14:12). ආත්මික බුද්ධිය ඇතිවන්නේ, දේව වචනය පිළිබඳව, ආත්මයාණන්වහන්සේ විසින් මගපෙන්වනු ලබන්නාවූ දැනුම තුළින් පමණකි. බොරු ඉගැන්වීම් තුළ යම්කිසි ඇත්තක් තිබෙන නමුත් එය තුළ බයිබලය විසින් පවසා ඇති දෙයට යමක් එකතු කොට හෝ ඉවත් කර ඇත (යෙසායා 8:20 බලන්න). පසුව සඳහන් කර ඇති කරුණ බොහෝ විට සාර්ථක වේ, එසේවන්නේ දෙවියන්වහන්සේ විසින් පවසා ඇති දේවල් පිළිබඳව එක එල්ලේ සැකයට භාජනය කිරීමෙන් නොවේ, එනමුත් කරනු ලබන්නේ අද කාලයේ එම දේවල් ඒ ආකාරයෙන්ම ඉටු කිරීමට පුළුවන්ද යන සැකය ඇති කිරීමයි. ධර්මතාවයන් පිළිබඳව වැරැද්දෙන් හරි දෙය තෝරා බේරා ගැනීමේදී අප සර්පයන් මෙන් ඥානවන්තවද, පරවියන් මෙන් අහිංසකවද සිටිය යුත්තෙමු.

`“යේසුස් ක්‍රිස්තුස්වහන්සේ තුළ සම්පූර්ණව සිටීම” යනුවෙන් ඔබ අවබෝධ කරගන්නේ කුමක්ද? (කොලොස්සි 1:28)? ක්‍රිස්තුස්වහන්සේ අප උදෙසා කුරුසියේදී අත්පත් කරගත් දේ පිළිබඳව හොඳ අවබෝධයක් තිබීමෙන් “ක්‍රිස්තුස්වහන්සේ තුළ සම්පූර්ණ වීම” අපට උපකාර වන්නේ කුමන ආකාරයටද?`