---
title:  සමගි කිරීම සහ බලාපොරොත්තුව
date:   21/02/2026
---

### මේ සතියේ පාඩමේ අධ්‍යයනය සඳහා කියවන්න
කොලොස්සි 1:20-29, එපීස 5:27, එපීස 3:17” රෝම 8:18, එපීස 1:7-10, එපීස 3:3-6, හිතෝපදේශ 14:12.

> <p>කටපාඩම් පදය</p>
> “අප උන්වහන්සේ තුළ දෙවියන්වහන්සේගේ ධර්මිෂ්ඨකම වන පිණිස පාපයක් නොදත්තාවූ උන්වහන්සේ අප වෙනුවට ³පාපය වෙන්ට ඤදෙවියන්වහන්සේ] සැලැස්සූසේක.” (2 කොරින්ති 5:21).

කොලොස්සි 1:20හි සඳහන්ව ඇති පරිදි පාවුල්තුමා, සමගි කරනු ලැබීම යන තේමාව විචිත්‍රවත් ලෙස පැහැදිලි කිරීමේ යෙදුනේය (8 වන පාඩමේ බ්‍රහස්පතින්දාට යෙදී ඇති කොටස බලන්න). එහිදී ඔහු එහි අන්තර්ගතවන්නාවූ විශ්වීය විෂය පථය පිළිබඳව විස්තර කොට ඇති අතර, ඊට පසුව සඳහන් වන දේ පුද්ගලික සහ පුද්ගලයාට අදාළ වන්නකි. කුරුසිය මත උන්වහන්සේගේ මරණය කරණකොටගෙන, යේසුස්වහන්සේ සියලුදෙනා උදෙසා සමගි කිරීමේ කටයුතු සිදුකළසේක. මනුෂ්‍යයා පාපය කරණකොටගෙන දෙවියන්වහන්සේගෙන් වෙන්ව සිටි නමුත්, දැන් ඇදහිල්ල කරණකොටගෙන උන්වහන්සේ සමග සමගි කරනු ලැබීමට පුළුවන.

මෙම සතියට අදාළවන කොටස තුළින් තනි පුද්ගලයෙකු වශයෙන්, සමගි කරනු ලැබීමේ ක්‍රියාවලිය හුවා දක්වා ඇත. විශ්වීය විෂය ක්ෂේත්‍රය තුළ මෙන්, එය සිදුවන්නේ ක්‍රිස්තුස්වහන්සේගේ මරණය කරණකොටගෙනය. තනි පුද්ගලයෙකු මට්ටමින් ගත් කළ, කුරුසිය අක්‍රිය ලාංඡනයක් යයි කිසිසේත් සැලකිය නොහැක. එය අතිශයින් ක්‍රියාශීලී යථාර්ථයකි, දෙවියන්වහන්සේගේ ප්‍රේමය හේතුවෙන් ඔවුන් ශුභාරංචියට සවන් දෙමින් ක්‍රිස්තුස්වහන්සේව පිළිගන්නේ නම් වෙනස්වූ පුද්ගලයන් බවට ඔවුන් පත්වී, තේජසේ බලාපොරොත්තුව වන ක්‍රිස්තුස්වහන්සේ ඔවුන්ට හිමිවනු ඇත.

පාවුල් තුමා, පූර්ව කාලවලද පරම්පරා වලද පටන් සැඟවී තිබී දැන් දෙවියන් වහන්සේගේ ශුද්ධවන්තයන්ට ප්‍රකාශවුනාවූ රහස පිළිබඳව මෙහි සාකච්ඡා කර ඇත (කොලොස්සි 1:26). මෙම රහස කුමක්ද, ඉන් පුද්ගලයාට සහ විශ්වයට අපේක්ෂා කරන්නේ කුමක්ද? පාවුල් තුමා මෙතරම් උද්‍යෝගයකින් ප්‍රකාශ කර සිටින්නාවූ “රහසට” අදාළ වන්නේ කුමන ආකාරයකින්ද?

පෙබරවාරි 18 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.