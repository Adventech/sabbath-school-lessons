---
title:  දෙවියන්වහන්සේගේ සදාකාලික සැලසුම
date:   24/02/2026
---

`කොලොස්සි 1:24, 25 කියවන්න. ක්‍රිස්තුස්වහන්සේ උදෙසා ඔහුගේ පීඩා විඳීම පිළිබඳව පාවුල් තුමා පවසා ඇත්තේ කුමක්ද?`

පාවුල් තුමා රෝමයේ නිවාස අඩස්සියේ සිටියදී කොලොස්සිවරුන්ට ලියූ යැවුම් පත්‍රය සකස් කළ නමුත්, ඔහුට ඇතිවූ අතිමහත් පීඩාව වූයේ මීට ඉහත කාලවලදී කළාක් මෙන් ගෙයින් ගෙට ගොස් ප්‍රබල ලෙස සේවයේ යෙදීමට නොහැකි වීමයි (ක්‍රියා 20:20). ක්‍රිස්තුස්වහන්සේ කලින් දන්වා තිබූ මෙම පීඩා හෝ විපත් (මතෙව් 24:29; යොහන් 16:33), “අප කෙරෙහි එළිදරව් කරනු ලබන්නාවූ මහිමයට සමාන කරනු ලබන්ට නොවටී” (රෝම 8:18). පුළුල් වූ චිත්‍රය මෙයයි. මීට පෙර පාවුල් පිලිප්පියේ සිටි කිතුනුවන්ට ලියා දන්වා සිටියා මෙන්, මෙම අවස්ථාවේදී ඔහු කොලොස්සිවරුන්ට ලියමින්, ඔවුන්ගේ යහපත උදෙසා ඔහු විසින් විඳින්නාවූ පීඩා පිළිබඳව ප්‍රීතියට පත්වූවේය (කොලොස්සි 1:24).

පාවුල් සිරගතවී සිටින්නට පුළුවන, “නුමුත් දෙවියන්වහන්සේගේ වචනය බැඳ දමා නැත (2 තිමෝති 2:9). පාවුල් තුමා මෙවර සිරගතව සිටියදී, පිලිප්පි එපීස සහ පිලෙමොන් යන ලිපිද රචනා කළේය. පාවුල් නිදහස්වූ පසු 1 වන තිමෝති සහ තීතස් යන ලිපිවල සඳහන් අතිශයින් වැදගත්වන්නාවූ උපදෙස් ලිවීම සඳහා දෙවියන්වහන්සේ ඔහුව පෙළඹවූ සේක. ඊට පසුව ඔහු අවසාන වරට රෝමයේ සිරගතව සිටියදී 2 වන තිමෝති පොත ලීවේය. කෙටියෙන් පැවසුවහොත්, මෙම අවසාන වසර කිහිපය තුළ අලුත් ගිවිසුමේ ඇති පොත් කීපයක්ම ලිවීම සඳහා පාවුල්ට ඉඩ ප්‍රස්ථාව ලැබුණ අතර, හෙබ්‍රෙව් පොතද ඊට ඇතුළත් බවට මතයක් පවතී.

දෙවියන්වහන්සේගේ සදාකාල සැලසුම තුළ මේ සියලු දේ ඇතුළුව තවත් බොහෝ දේද අන්තර්ගතව ඇත. පාවුල්තුමා කොලොස්සි 1:25හි ග්‍රීක භාෂාවෙන් ගෙන ඇති (oikonomia) නම් වචනය පරිවර්තනයේදී ලැබෙන අදහස වන්නේ “ගබඩාකාරකම” යනුයි. එමෙන්ම, එක් සීමිත ප්‍රමාණයකට (1 තිමෝති 1:4), එමගින් “යමක් නියම කිරීමේදී වන දෙවියන්වහන්සේගේ මාර්ගය” යන අදහසද ඉදිරිපත්ව ඇත. —Luke Timothy Johnson, The First and Second Letters to Timothy (New York: Doubleday, 2001), p. 164. things."—Luke Timothy Johnson, The First and Second Letters to Timothy (New York: Doubleday, 2001), p. 164. පාවුල්තුමා අපොස්තුළුවරයෙකු ලෙස කර ඇති සේවයද එහි අන්තර්ගතව ඇත. එය අතිශයින් පුළුල් ලෙස පෙන්නුම් කර ඇති අතර, දෙවියන්වහන්සේ විසින් පිළිගැන්වූවාවූ ගැළවීමේ සැලැස්ම පිළිබඳවද ඊට ඇතුළත්ය. තවද, පාවුල්ගේ මෙහෙවර මෙන්ම වෙනත් අපොස්තුළුවරුන්ගේද, මෝසෙස් ඇතුළුව පරණ ගිවිසුමේ දිවැසිවරුන්ගේද (එපීස 2:20; එපීස 3:5) සහභාගිත්වය තුළ, “දෙවියන් වහන්සේගේ වචනය සම්පූර්ණ කිරීමට” (කොලොස්සි 1:26) යන සියලුම දේ සඳහා දේව සැලැස්ම සම්බන්ධව ඇත.

හෙට දවසට යෙදී ඇති පාඩම තුළින් අප මේ පිළිබඳව වඩාත් සමීපව බලන්නට යන නමුත්, පාවුල්තුමා හට පවරා තිබූ මෙහෙවර, අතිවිශාල වූද, දිගුකාලීන වූද දේව සැලැස්මක කොටසක් ලෙස අවබෝධ කරගත් බවට අපට වැටහීමක් තිබීම මහෝපකාරී වන්නකි, එනම් “ලෝකය මැවීමට ප්‍රථමයෙන්” සිටය (මතෙව් 13:35; එපීස 1:4).

`ඔබේම ජීවිතය පිළිබඳව සිතා බලන්න. ඔබ විසින් (විශාල හෝ කුඩා) ගනු ලබන තීරණ දෙවියන්වහන්සේගේ විශාල සැලසුමට ගැලපිය හැක්කේ කුමන ආකාරයෙන්ද? කිසියම් තීරණයක් ඇත්තවශයෙන්ම කුඩා එකක්ද කියා අපට දැනගත හැකිද? ඇතැම් විට ඊට අදාළව පසුකාලීනව විශාල සංකීර්ණතා ඇතිවුවහොත් ක්‍රියාත්මක වන්නේ කෙසේද?`