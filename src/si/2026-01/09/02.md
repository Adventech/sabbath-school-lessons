---
title:  දුෂ්ට ක්‍රියාවලින් සමගිකරනු ලැබීම
date:   22/02/2026
---

`කොලොස්සි 1:21, 22 කියවන්න. අන්‍යයන්ව සහ සතුරන්ව පෙන්නුම් කරමින් පාවුල් තුමා මෙහිදී ව්‍යංගයෙන් පවසන්නේ කුමක් පිළිබඳවද? ක්‍රිස්තුස්වහන්සේගේ මරණය හේතුවෙන් අපේක්ෂිත අවසාන ප්‍රතිඵලය කුමක්ද? (තවදුරටත් එපීස 5:27 බලන්න)`

පාවුල් තුමා නිතරම පාහේ මනුෂ්‍යත්වය පිළිබඳව ඉදිරිපත් කර ඇත්තේ අඳුරු චිත්‍රයකි, අවම වශයෙන් මනුෂ්‍යත්වය, ක්‍රිස්තුස්වහන්සේගේ ධර්මිෂ්ඨකමින් වෙන්කර තැබුවේය. අද දවසේ එනම් වසර දෙදහසකට පමණ පසුව එම මතයට එරෙහිව විවාද කළ හැක්කේ කාටද? එක්තරා පුද්ගලයෙක් වරක් පැවසුවේ ඇදහිල්ලෙන් පිළිගැනීමට අවශ්‍ය නොවන එක් ක්‍රිස්තියානි ඉගැන්වීමක් වන්නේ මනුෂ්‍ය වර්ගයාගේ පව්කාර ස්වභාවයයි යනුවෙනි.

කෙසේවුවද, පාපය ඇතුල්වීමෙන් පසුව, අප කොතරම් දුෂ්ටව සිටියත්, දෙවියන්වහන්සේ අපව උන්වහන්සේ සමඟ සමගි කිරීමට අවශ්‍ය මුල් පියවර ගත් බවය. ඉන් අදහස්වන්නේ, ආරම්භයේ සිටම දෙවියන්වහන්සේ පාපයේ ගැටළුව නිරාකරණය කරනු පිණිස, අවශ්‍යවුවහොත් කුරුසිය මත තම ජීවිතය පවා දීමට සූදානම්ව කටයුතු කළ බවය.

දෙවියන්වහන්සේගේ මැවිල්ලේ උසස්ම දෙය වන ආදම්ගෙන් ඒදන් උයනේදී, “නුඹ කොහේද”යි විමසා සිටිසේක (උත්පත්ති 3:9). අද දවසේද උන්වහන්සේ, උන්වහන්සේගේ එකට නැතිවූ බැටළු පැටවා සොයමින් සිටින සේක“ඒ අපය. උන්වහන්සේ අප එක එකා බැගින් සොයමින් සිටී. අප වෙත යොමුවීම සඳහා සර්ව සම්පූර්ණ සැලැස්මක් උන්වහන්සේට ඇත, ඒ කළල අවස්ථාවේදීම තිබූ ශුභාරංචි පොරොන්දුවක් වන උත්පත්ති 3:15හි සඳහන්, සාතන් සහ අප අතර සතුරුකම තැබීමෙනි.

ඇතැම් අවස්ථාවලදී අතිශයින් ව්‍යාකූල කරමින් සහ න්‍යායන් ඉදිරිපත් කරමින් ශුභාරංචිය උගන්වන බැවින්, බොහෝ විට 21 වන සියවසයේ ජීවත් වීම උදෙසා එතරම් ප්‍රායෝගික බවක් ඉන් පෙනෙන්නට නැත. එනමුත් එය ඉතා සරල බවත් සෘජු බවත් වටහාගත යුත්තෙමු.

ශුභාරංචියට කොටස් තුනක් ඇත:

පළමුවැන්න නම්, අපට අපේම උත්සාහයෙන් ගැළවීම ලබාගන්නට අපොහොසත් වන බැවින් යේසුස්වහන්සේ පැමිණ අපේ පාප උදෙසා මරණයට පත්වූ සේක (රෝම 5:6-8 බලන්න).

දෙවනුව, ඇදහිල්ලෙන් යුතුව උන්වහන්සේගේ මරණය අපේ ලෙස පිළිගනිමින්, පසුතැවිලිව බව්තීස්ම වූවායින් පසුව, අපව ධර්මිෂ්ඨ කරනු ලැබ පාපය හේතුවෙන් වරදට පත්කරනු ලැබීමෙන් නිදහස් කරනු ලබනවා ඇත (රෝම 5:9-11; රෝම 6:6, 7 බලන්න).

තුන්වැන්න, අප දැන් ගතකරන ජීවිතය ක්‍රිස්තුස්වහන්සේ සමග එකතු වීමෙන් ලැබෙන ප්‍රතිඵලයකි, උන්වහන්සේගේ නැවත මැවීමේ බලය අපි අත්දකින්නෙමු, එමෙන්ම උන්වහන්සේ, අප තුළ ජීවත්වන සේක (2 කොරින්ති 5:17-21; ගලාති 2:20).

මේවා එකිනෙකට වෙනස්වූ පිළිවෙත් හෝ සිද්ධි නොවේ. අප යේසුස්වහන්සේව අපේ ජීවිතයට පිළිගැනීමට සූදානම් වූ විගස ඒවා සිදුවිය හැක. සෑම උදෑසනකම, අප උන්වහන්සේට කැපවන්නාවූ අතරතුර ඒවා යළිත් අලුත් කිරීමට පුළුවන. ක්‍රිස්තුස්වහන්සේගේ ගැළවීමේ ක්‍රියාවලිය කුමන ආකාරයෙන් අත්දුටුවත්, අපේ ජීවිත තුළ ගැළවීමේ අත්තිවාරම රඳා පවතින්නේ ක්‍රිස්තුස්වහන්සේගේ මරණය කරණකොටගෙනය. අප සැමවිටම එය කරා යොමුවිය යුත්තෙමු.

`ඔබ, ඔබ දෙස බලන විට, එනම් ඕබේ චරිතය සහ ඔබේ ඇතුලාන්තය, දෙස බැලීමේදී ඔබට කුරුසියේ ඇති අවශ්‍යතාවය පිළිබඳව කුමක් පෙන්නුම් කරනු ලබයිද?`