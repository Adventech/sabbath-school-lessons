---
title:  ඔබ ඇදහිල්ල තුළ පවතින්නේ නම්
date:   23/02/2026
---

`කොලොස්සි 1:23 කියවන්න. පාවුල් තුමා ඇදහිල්ල තුළ “ස්ථිරව සිටින ලෙස” පැවසීමෙන් කුමක් අදහස් කරන්නට ඇත්දැයි ඔබ සිතන්නේද?`

ග්‍රීක භාෂාව තුළ “නම්” (අසම්භාවිතය ඇඟවෙන වැකි) යන යෙදුම වර්ග හතරකින් ඇති අතර, ඒවායේ තේරුම් තුළ ඉතා සියුම් වූ වෙනසක් ඇත. කොලොස්සි 1:23 තුළ සඳහන් එකෙන් පෙන්නුම් කරනු ලබන්නේ උපකල්පනය කර ඇත්තාවූ කොන්දේසිය සැබෑ බවයි. එනම්, පාවුල් තුමා කොලොස්සි-වරුන්ව දිරිගන්වන්නේ, ඔවුන් නියත වශයෙන්ම ඇදහිල්ල තුළ පවතිනු ඇති බව පවසමිනි. පාවුල්, විගසින් පෙන්නුම් කරන්නේ, ඔහු මේ වනවිටත් ඔවුන්ගේ ඇදහිල්ල සහ ස්ථිරකම පිළිබඳව සාක්ෂි දැක ඇති බවය (කොලොස්සි 2:5). එනමුත්, ඔවුන්ගේ බලාපොරොත්තු කොන්දේසි වලට යටත්වන්නේ, ඔවුන් ඇතුළත්වී ඇති ඇදහිල්ලේ මාර්ගය තුළ නොපසුබටව ගමන් කිරීමෙන් බවය. නොපසුබටව යන වචනය ග්‍රීක භාෂාවෙන් පරිවර්තනය කරනු ලැබූ විට, “ස්ථිරව සිටීම” යන අර්ථයද ගැබ්ව ඇත (කොලොස්සි 1:23). කාමමිථ්‍යාචාරයෙහි යෙදුනාවූ ස්ත්‍රිය පිළිබඳව කුමක් කළ යුතුදැයි ලියන්නන් සහ ඵරිසිවරුන් තරයේ ඉල්ලා සිටි අවස්ථාවේදීද, මෙම වචනයම යොදාගෙන ඇත (යොහන් 8:7); එසේම පේත්‍රැස් දොරට තට්ටු කරමින් සිටි විට රොදා නම් තරුණිය ඔහුගේ කටහඬ හැඳිනගෙන, දොර නෑරම අනෙක් අයට දන්වනු පිණිස ආපසු දිව ගියාය (ක්‍රියා 12:16). පාවුල් තුමාත් එය භාවිතා කළේ තිමෝතිට ධර්මතාවයන්ට මෙන්ම ඔහු විසින් දී ඇති ප්‍රායෝගික ඉගැන්වීම්වලට විශ්වාසව සිටින ලෙස දිරිගැන්වූ අවස්ථාවේදීය (1 තිමෝති 4:16). ඔහු මෙහිදී දී ඇති අර්ථකථනය අනෙක් ඒවාට අතිශයින් සමාන වන නමුත්, එය සාමාන්‍යයෙන් ඇදහිලිවන්තයන් උදෙසා පොදුවේ යොදාගත් වදනකි.

අපි ඊළඟ සතියේ පාඩම තුළින් දකින්නට යන පරිදි, පාවුල් තුමා සැලකිලිමත් වූයේ කොලොස්සි වැසියන් ශුභාරංචිය තුළින් පිළිගන්වනු ලබන්නාවූ සත්‍යයේ එල්බගෙන නොසිට, ගැළවීම උදෙසා මනුෂ්‍යයන් විසින් නිර්මාණය කර ඇති දේ පසුපස යාවිදෝයි අදහසක් ඔහු තුළ වූ බැවිනි (කොලොස්සි 2:8 20-22 බලන්න). යොදා ඇති “ස්ථිරව” යන වචනයෙහි තේරුම වන්නේ දෙවියන්වහන්සේගේ වචනය මත පදනම්ව ඇදහිල්ල සහ ප්‍රේමය නමැති ස්ථිර අත්තිවාරමකින් හෙබවීමයි (මතෙව් 7:25; එපීස 2:20; එපීස 3:17).

මෙම අදහසටම සමගාමීව, “ස්ථිරව” යන අර්ථය ගැබ්වන පිණිස යොදාගෙන ඇති ග්‍රීක වචනයට අනුව පෙන්නුම් කරනු ලබන්නේ, සෙලවිය නොහැකි ගොඩනැගිල්ලක් වන අතර, එම අදහසෙහි දිගුවක් ලෙස “ශුභාරංචිය තුළ ඇති බලාපොරොත්තුවෙන් වෙනස් කළ නොහැකි කිතුනු බැතිමතෙකු” මින් නිරූපනය කෙරේ (කොලොස්සි 1:23). එම වචනයම 1 කොරින්ති 15:58හි යොදා ඇත:“ස්වාමීන්වහන්සේ කෙරෙහි නුඹලාගේ මෙහෙය නිෂ්ඵල නොව බව නුඹලා දන්නා බැවින් ස්ථිරවව්, නිශ්චල වව්.”

“වරක් ගළවනු ලැබූ තැනැත්තා සැමදා ගැළවී සිටී” යන පොදු විශ්වාසයට බෙහෙවින්ම වෙනස්වූ දෙයක් පාවුල් මෙහි පවසා ඇත.

`ඇදහිල්ල නොනවත්වා ක්‍රියාත්මක කිරීමේ ඇති වැදගත්කම පිළිබඳව වන ඔබේ අත්දැකීම කුමක්ද? ඔබ සෑම අවස්ථාවකදීම මහත් ඕනෑකමකින් එය සිදුකළ යුත්තේ එබැවිණි. ඔබ එසේ නොකළහොත් කුමක් සිදුවිය හැකිද?`