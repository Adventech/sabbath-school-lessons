---
title:  වැඩිදුර අධ්‍යයනය සඳහා
date:   27/02/2026
---

“දෙවියන්වහන්සේගේ ව්‍යවස්ථාව මගින් ඉල්ලා සිටින්නාවූ දේවලට මුහුණදීම සඳහා අපටම ආවේනිකවූ ධර්මිෂ්ඨකමක් අප සතුව නැත. එනමුත් අපව ඉන් මුදවාගනු පිණිස ක්‍රිස්තුස්වහන්සේ අප උදෙසා මාවතක් නිර්මාණය කොට ඇත... ඔබ උන්වහන්සේ වෙතට බාරවන්නේ නම්, උන්වහන්සේව ඔබේ ගැළවුම්කරු ලෙස පිළිගන්නේ නම්, එවිට ඔබ කුමන ආකාරයේ පව්කරුවකුව සිටියත්, උන්වහන්සේ නිසා ඔබව ධර්මිෂ්ඨ කොට ගණන් ගනු ලබනවා ඇත. ක්‍රිස්තුස්වහන්සේගේ චරිතය, ඔබේ චරිතය වෙනුවට පවතිනවා ඇත, එවිට ඔබ කිසිදු පාපයක් නොකළ තැනැත්තෙකු සේ දෙවියන් වහන්සේ ඉදිරියේ ඔබව පිළිගනු ලබනවා ඇත.

“මීට වඩා වැදගත් වන්නේ ක්‍රිස්තුස්වහන්සේ හදවත වෙනස් කිරීමය. ඇදහිල්ල කරණකොටගෙන උන්වහන්සේ ඔබේ හදවත තුළ වාසයකරන සේක. ඔබ විසින් ඇදහිල්ල කරණකොටගෙන මෙම සම්බන්ධතාවය ක්‍රිස්තුස්වහන්සේ සමග පවත්වාගෙන යායුතු අතර, ඔබ එලෙස කරන තාක්කල්; උන්වහන්සේගේ කැමැත්ත අනුව ඔබට සිතන්නට මෙන්ම ක්‍රියාත්මක වීමට සලසනු ලබනවා ඇත...

එබැවින් අපට, අපව පාරට්ටු කරගැනීම පිණිස කිසිවක් නැත. අපට අපවම ඔසවා තබා ගැනීම පිණිස කිසිදු ඉඩක් නැත. අපට බලාපොරොත්තු විය හැකි එකම ඉඩ ප්‍රස්තාව වන්නේ, අපට ආරෝපණය කොට ඇති ක්‍රිස්තුස්වහන්සේගේ ධර්මිෂ්ඨකම වන අතර, එය සිදුව ඇත්තේ උන්වහන්සේගේ ආත්මයාණන් වහන්සේ අප තුළ මෙන්ම අප කරණකොටගෙන ක්‍රියාත්මක වීමෙනි.”

“මට දී ඇති ආලෝකය ඉතා ප්‍රබලවූ දෙයක් ව අතර, බොහෝ අය අපෙන් වෙන්ව යන්නේ, නොමඟට යාමට පොළඹවන්නාවූ ආත්ම වලට සවන්දීමෙන් මෙන්ම යක්ෂයන්ගේ ඉගැන්වීම්වලට අවනත වීමෙනි. තමන් සත්‍යය විශ්වාස කරනවා යයි පවසන සෑම පුද්ගලයෙකුම, සත්‍යය යනු කුමක්දැයි බුද්ධිමත්ව දැන සිටීම දෙවියන්වහන්සේගේ අපේක්ෂාව වේ.” —Ellen G. White, Steps to Christ, pp. 62, 63.

“මට දී ඇති ආලෝකය ඉතා ප්‍රබල වූ දෙයක් වන අතර, බොහෝ අය අපෙන් වෙන්ව යන්නේ, නොමඟට යාමට පොළඹවන්නාවූ ආත්ම වලට සවන් දීමෙන් මෙන්ම යක්ෂයන්ගේ ඉගැන්වීම්වලට අවනත වීමෙනි. තමන් සත්‍යය විශ්වාස කරනවා යයි පවසන සෑම පුද්ගලයෙකුම, සත්‍යය යනු කුමක්දැයි බුද්ධිමත්ව දැන සිටීම දෙවියන්වහන්සේගේ අපේක්ෂාව වේ.” —Ellen G. White, Evangelism, p. 363.

**සාකච්ඡා සඳහා ප්‍රශ්න:**

`කටපාඩම් පදය නැවත කියවන්න:“අප උන්වහන්සේ තුළ දෙවියන්වහන්සේගේ ධර්මිෂ්ඨකම වන පිණිස පාපයක් නොදත්තාවූ උන්වහන්සේ අප වෙනුවට පාපයක් වෙන්ට (දෙවියන්වහන්සේ) සැලැස්සූ සේක (2 කොරින්ති 5:21). මින් අදහස් වන්නේ කුමක්ද? ක්‍රිස්තුස්වහන්සේ අප වෙනුවෙන් පාපය වූ සේක යන්නෙහි අපට ඇති අර්ථවත් බව කුමක්ද? කුරුසිය සතු ආදේශක ස්වභාවය එමගින් අප අවබෝධ කරගන්නේ කෙසේද? උන්වහන්සේ තුළ දෙවියන්වහන්සේගේ ධර්මිෂ්ඨකමට පමුණුවනු ලැබීම යන්නෙන් අර්ථය කුමක්ද?`

`බොහෝ කිතුනු බැතිමතුන් විශ්වාස කරන්නාවූ, “වරක් ගළවනු ලැබුවා නම් සැමදා ගළවනු ලැබ සිටී” පිළිබඳව වන ප්‍රශ්නය පිළිබඳව සිතා බලන්න. මෙය බොරු ඉගැන්වීමක් යයි අප විශ්වාස කරන්නේ ඇයි? මෙය විශ්වාස කරන්නවුන් මුහුණ දෙන්නාවූ අනතුරුදායක තත්ත්වය කුමක්ද? එම ඉගැන්වීම අප විසින් ප්‍රතික්ෂේප කරන අතර වුවත්, ගැළවීමේ සහතිකය අපට තිබිය හැක්කේ කෙසේද?`

`ඇදහිල්ල තුළ ඔබ කොතරම් දුරට ඇදහිල්ලේ පිහිටා ස්ථිරව (කොලොස්සි 1:23) සිටිනවාද? ඔබ විශ්වාස කරන්නේ කුමක්ද, එය විශ්වාස කරන්නේ මන්ද කියා ඔබ හොඳින් දන්නවාද? ඔබ ඇදහිල්ලේ “පිහිටා ස්ථිරව සිටීම” මෙතරම් වැදගත් වන්නේ ඇයි?`