---
title:  'මෘගයාව හඳුනා ගැනීම: 1 කොටස'
date:   11/06/2024
---

`එළිදරව් 13:1,2 කියවන්න. මෙම මෘගයා නැගී එන්නේ කොහේ සිටද? ඌට බලය දෙන්නේ කවුරුන්ද?`

එළිදරව් පොතේ මකරා වශයෙන් හඳුන්වාදෙන්නේ සාතන්වය. එළිදරව් 12:3-5 දක්වා ඇති විස්තරය අනුව, “දරුවා උපන් කෙණෙහිම” ඔහුව විනාශ කිරීමට මකරා තැත්කළ බවත්, ඔහු “පිරිමි දරුවකු” බවත් ඔහු පසුව, “දෙවියන්වහන්සේ හා උන්වහන්සේගේ සිංහාසනය වෙත ඇදගනු ලැබීය” යනුවෙන් සඳහන්වේ. මිථ්‍යාදෘෂ්ටික රෝමය සමග එක්වී, ක්‍රිස්ස්වහන්සේව විනාශ කිරීමට උත්සාහ කළේ යක්ෂයාය (මතෙව් 2:16-18 බලන්න). දෙවියන්වහන්සේගේ සහ මානව වර්ගයාගේ පරම සතුරා, ඔහුගේ පරමාර්ථ ඉටුකරගැනීම පිණිස දේශපාලන සහ ආගමික ආයතන තුළින් කටයුතු කරයි.

මෘගයාගේ බලය පිළිබඳව අපට පවසා ඇත්තේ, “මකරා සිය පරාක්‍රමයද, සිංහාසනයද, මහා අධිපතිකමද ඌට දුන්නේය” (එළිදරව් 13:2). මෙම අනාවැකිය කර වසර සියගණනකට පසුව ඉටු වූයේ, කොන්ස්ටන්ටයින් නම් රෝම අධිරාජයා ඔහුගේ අගනගරය රෝමයේ සිට වෙනත් ස්ථානයකට ගෙනගොස්, නගරය කොන්ස්තන්තිනෝපල් නගරය ලෙස හැඳින්වූ අතර, එම ස්ථානය පිහිටා ඇත්තේ වර්තමාන තුර්කිය තුළය. මෙම කරුණ හේතුවෙන්, සීසර්වරුන්ගේ අධිරාජ්‍යයේ අගනගරය වූ රෝමයේ බලශුන්‍යතාවයක් විය. ඒ ආකාරයෙන් මිථ්‍යාදෘෂ්ටික රෝමය විසින්, මෘගයාට තම ආසනය හෙවත් අගනගරය පවරනු ලැබුණි.

අයිසෙක් බාකුස් (Isaac Backus ) නැමැත්තා පවසා ඇත්තේ, “අධිරාජ්‍යයේ මුල් ආසනය කොන්ස්තන්තිනෝපල් නගරය කරා ගෙනයාමෙන් කොන්ස්ටන්ටයින් අධිරාජයා, රෝමයේ සිටි බිෂොප්වරයාට, ලොවේ සිටින සියළුම මනුෂ්‍යයන් අභිබවා නැගී සිටීමටත්, ස්වර්ගයේ දෙවියන්වහන්සේට පවා ඉහලින් සිටීමටත් බලය දුන්නේය” —The Infinite Importance of the Obedience of Faith, and of Separation from the World, p. 16, quoted in Le Roy Edwin Froom, The Prophetic Faith of Our Fathers, vol. 3, p. 213. තෝමස් හොබ්ස් (Thomas Hobbes) නැමැත්තාට අනුව, “පාප් නිළය සහ බලය අන් කිසිවක් නොව මිය ගිය රෝම අධිරාජ්‍යයේ අවතාරයක් බවත්, එහි සොහොන මත ඔටුණු පැළඳ සිටින බවත්ය.” එළිදරව් 13 වන පරිච්ඡේදයෙහි සඳහන් වන මුහුදෙන් මතුවුන මෘගයා, පිළිබඳව ප්‍රවේසමෙන් නිරීක්ෂණය කළ විට, එය සත්‍ය ධර්මයට පිටුපා ගිය රෝමයෙන් නැගී ආ, ආගමික බලවේගයක් වන බවත් ඔවුන් ලෝක ව්‍යාප්ත නමස්කාර ක්‍රමයක් ස්ථාපිත කරන බවත් පෙනීයනු ඇත (එළිදරව් 13:3,4). මෙම මෘගයා එක් පුද්ගලයෙක් නොවේ. එය ආගමික සංවිධානයක් වන අතර, එමගින් දේව වචනයේ සත්‍යය වෙනුවට මනුෂ්‍යයාගේ ආඥා ආදේශකරගෙන ඇති කණ්ඩායමකි.

`එළිදරව් 13:1,6 කියවන්න. මෘගයාගේ බලය හැඳින්වීම පිණිස යොදාගෙන ඇති ප්‍රධාන වචනය කුමක්ද?`

දේව අපහාසය පිළිබඳව අර්ථකථනයන් යොහන් 10:33 සහ ලූක් 5:21 මගින් උදාහරණ දෙකක් සපයා ඇත. එනම් (1) මනුෂ්‍යයෙකු විසින් දෙවියන් වහන්සේ ලෙස පෙනී සිටීම හෝ ඔහු දෙවියන්යයි පැවසීම, (2) තමන්ට පව් කමා කිරීමට බලය ඇතැයි මනුෂ්‍යයෙකු විසින් පවසා සිටීමයි. යේසුස්-වහන්සේට එරෙහිව මෙම චෝදනා ගෙන ඒම වැරදි වන්නේ, උන්වහන්සේ ඇත්ත වශයෙන්ම දෙවියන්වහන්සේ වන බැවිනුත්, පාපවලට සමාව දීමේ අයිතිය උන්වහන්සේට තිබෙන බැවිනි. බයිබලය විසින් දේව අපහාසය සේ සලකනු ලබන ප්‍රධාන ධර්මතා දෙක්ක රෝමාණු සභාව තුළ ඇත. එනම්: පූජකයන්ට පව් කමාව දීමට බලය ඇති බව සහ පාප්තුමාට සිය නිළ බලය කරණකොටගෙන මිහිපිට දෙවියන්වීමට බලය ඇති බව ප්‍රකාශ කිරීමයි.