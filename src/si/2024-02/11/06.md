---
title:  පොළොවෙන් මතුවූ මෘගයා
date:   13/06/2024
---

`එළිදරව් 13:11-18 කියවන්න. මෙම දෙවන මෘගයා එළිදරව් 13හි සඳහන් පළමුවන මෘගයාට වඩා වෙනස්වන්නේ කෙසේද?`

පළමුවන මෘගයා නැගී ආවේ මුහුදෙනි, දෙවෙනි මෘගයා “පොළොවෙන් නැගී එනු දිටිමි” (එළිදරව් 13:11). මුහුදෙන් පෙන්නුම් කරනු ලබන්නේ, “මනුෂ්‍ය වර්ගයෝද, ජනතාවෝද, ජාතීහුද, භාෂාවෝද වෙති. (එළිදරව් 17:15). පොළොවෙන් පෙන්නුම් කරන්නේ ලොවේ ජනශුන්‍ය ප්‍රදේශයන්ය. දෙවන මෘගයා අනාවැකියේ සඳහන් කාලයේ අවසාන අදියරේ නැගී එන අතර, එකල පළමුවන මෘගයා ඔහුගේ අධිකාරිත්වය ක්‍රියාවට නගමින් සිටී. (එළිදරව් 13:5). එනම්, ඌ 1798දී පමණ, කැපීපෙනෙන ලෙස නැගී සිටියේය.

මෙම විස්තරය එක්සත් ජනපදයට හොඳින් ගැලපේ. එරට 1776 නිදහස ප්‍රකාශකර, 1789 වන විට ව්‍යවස්ථාවක් ස්ථාපිත කර, දහනමවන සියවසයේ අග භාගය වන විට ලෝක බලවතෙක් ලෙස ගණන් ගනු ලැබුණි.

යොහන් තුමා පවසන්නේ, “බැටළු පැටවෙකුට මෙන් අං දෙකක් ඌට තිබුණි. ඌ මකරෙකු මෙන් කතා කළේය (එළිදරව් 13:11). බයිබල් අනාවැකි වලින් සංකේතවත් වන්නේ බලයයි. අනෙක් මෘගයන්ට මෙන් මෙම මෘගයාගේ අං මත ඔටුණු නැත. ඉන් අදහස් වන්නේ මෙය රාජ ආණ්ඩුවක් නොවන බවයි. එහි වූ අං දෙකෙන් පෙන්නුම් කරන්නේ ප්‍රධාන සහ මූලික ආණ්ුඩු ක්‍රම ප්‍රතිපත්ති දෙකකි. එනම් එක්සත් ජනපදයේ බලයට සහ සාර්ථකත්වයට අදාලවන පාලන ප්‍රතිපත්ති දෙක වන්නේ දේශපාලන සහ ආගමික නිදහසයි.

`එළිදරව් 13:11, 12 කියවන්න. මෙම මෘගයා තුළ ඔබ දකින වෙනස්කම් මොනවාද? තවද ඌ කථාකරන්නේ කෙසේද?`

මෙම මෘදු ගුණාංග සහිත, බැටළු පැටවෙකු මෙන්වූ රාජ්‍යය අවසානයේදී මකරෙකු මෙන් කථාකරනවා ඇත. “ඌ පළමු වැනි මෘගයාගෙන් ආධිපත්‍යය ලබා (එළිදරව් 13:12), එහි ප්‍රතිපත්තිය වූ ආගමික නිදහස ඉවතලා, “පළමුවන මෘගයාට නමස්කාර කිරීමට ඌ පොළොවට හා එහි වැසියන්ට බල කළේය. (එළිදරව් 13:12). පාප් අධිකාරියේ ආත්මික සහ සිවිල් බලය පිළිගනිමින්, පොළොවේ වසන සියල්ලන් මෘගයාට වැඳ නමස්කාර කළ යුතුයි බලකිරීමේ පෙරමුණ අමෙරිකා එක්සත් ජනපදය විසින් ගනු ලබනවා ඇත. මෙම අනාවැකියට අනුව, එක්සත් ජනපදය විසින් මෘගයාට රූපයක් ගොඩනගනු ඇත. එය ආගම සහ රජය එක මාවතකට ගෙන ඒමකි. සියළුදෙනා මෙම රූපයට නමස්කාර කළ යුතුයයි බලකෙරෙනු ඇත.

කුතුහලය දනවන කරුණක් වන්නේ, මුල්වරට මෘග බලයක් ලෙස එක්සත් ජනපදය හඳුනාගත් අවස්ථාවේදී, එරට අද මෙන් කිසිසේත්ම යුද්ධ ශක්තියෙන් හෝ ආර්ථික ශක්තියෙන් හෝ පුරෝගාමියෙකු නොවීමය.

`අමෙරිකාවේ අද පවතින දේශපාලනික අස්ථාවරත්වය පිළිබඳව කල්පනා කරන්න. එම තත්ත්වය කිසියම්දිනක අනාවැකි සම්පූර්ණ වීම කෙරෙහි යොමුවිය හැක්කේ කෙසේද?`