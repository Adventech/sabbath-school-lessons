---
title:  පැමිණෙන්නාවූ අර්බුද
date:   10/06/2024
---

එළිදරව් පොතේ 13 වන පරිච්ඡේදයෙහි මෘගයාගේ ලකුණ පිළිබඳ අනාවැකියෙහි දෙවියන්වහන්සේට එරෙහිව සාතන් විසින් කරනු ලබන සටනේ අති බිහිසුණු සහ මහත් විපත් සහිත අවධිය පිළිබඳව සඳහන් කරයි. ක්‍රිස්තුස්වහන්සේ කුරුසිය මත මියගිය දවසේ සිටම තමා දැනටමත් පරාජය වී ඇති බව සාතන්ට අවබෝධ වූවත්, ඔහු සමග හැකිතරම් පිරිසක් විනාශය කරා යොමුකිරීම පිණිස ඔහු අධිෂ්ඨාන කර ඇත. මෙම යුධ ව්‍යාපාරයේදී ඔහුගේ පළමුවන උපාය මාර්ගය වන්නේ රැවටිල්ලයි. රැවටිල්ල සාර්ථක නොවන විට ඔහු බලය යෙදීමට කටයුතු කරයි. යමෙක් මෘගයාට නමස්කාර කිරීම ප්‍රතික්ෂේප කර, ඔහුගේ ලකුණ දැරීමට එරෙහි වන්නේ නම්, එම තැනැත්තාට මරණ දණ්ඩනය දෙනු ලැබේ යනුවෙන් කරනු ලබන අවසානයේ නිකුත් කරනු ලබන නියෝගය පිටුපස ඔහු සිටී.

ඇත්තවශයෙන්ම, ආගමික හිංසනය අළුත් දෙයක් නොවේ. දෙවියන් වහන්සේගේ ආඥාවලට කීකරුවීම හේතුවෙන්, කායින් විසින් ආබෙල්ව මරා දැමූ දවසේ සිට එය පවතී. ඇදහිලිවන්තයින් අතරේ පවා එවැනි දේ සිදුවන බව යේසුස්වහන්සේ පැවසූ සේක.

`යොහන් 16:2; මතෙව් 10:22; 2 තිමෝති 3:12 සහ 1 පේත්‍රැස් 4:12 කියවන්න. නව ගිවිසුමේ සභාවේ අත්දැකීම් මොනවාද? එය ක්‍රිස්තුස්වහන්සේගේ අවසාන කාලයේ සභාවට අදාලවන්නේ කුමන ආකාරයකින්ද?`

කිතුනු දහම ඉතිහාසය පුරාවටම, පීඩාවලට පත්කරනු ලැබීම සාමාන්‍ය දෙයක් බවට පත්ව තිබුණි. එය මිථ්‍යාදෘෂ්ටික රෝමය තුළ තිබුණ නමුත්, විශේෂයෙන්ම අති දුෂ්ට ලෙස පීඩාකිරීම වූයේ මධ්‍යතන යුගයේ වූ සභාව මගින්, බයිබලය විශ්වාස කළාවූ කිතුනුවන්ට කළ පීඩනයයි. නිරයේ මාවතේ ඇති යදමේ අවසාන පුරුක වන්නේ මෘගයාගේ ලකුණයි. ඉහත කාලවල සිදුවූ පීඩාවලදී මෙන්ම, කිසියම් නියමිත ඇදහිලි ක්‍රමයකට සියළුදෙනාම අවනත විය යුතුයයි පවසා නායකයන් විසින් අනුමත කරන ලද නමස්කාර ක්‍රමයකටද අනුගත විය යුතුයයි සැලසුම් කර ඇත.

අනාවැකියේ සඳහන්වන්නේ පීඩාකිරීමේ ආරම්භවන්නේ ආර්ථික සම්බාධක පැණවීමෙන් බවයි. එවිට, ඔවුන්ට “ලකුණ” තිබුණොත් හැර මිලට ගැනීමට හෝ විකිණීමට නොහැකිවේ. එම ලකුණ දැරීමට එරෙහිවන යමෙක් සිටීනම්, එම තැනැත්තා මරණ දණ්ඩනයේ නියෝගයට යටත්වනු ඇත. (එළිදරව් 13:15,17).

අවසාන කාලයේ පරීක්ෂා පමුණුවමින් මෘගයාගේ ලකුණ දරණ මෙන් කිතුනුවන්ට බලකරනු ලබන විට, යක්ෂයා විසින් ඔවුන්ව සම්මුතියක් කරා (දෙපක්ෂයම තම අදහස් ටික ටික වෙනස් කර තරමක පාඩුවක් ලැබීමට කැමති වීම) එළඹෙන්නට සැලැස්වීමට යක්ෂයා සූදානම් වෙමින් සිටී. මුළු ලොවම යක්ෂයා පසුපස ඔහුව අගය කරමින් යනවා සේ පෙනෙන විට (එළිදරව් 13:3), ක්ෂණිකවම එම දර්ශනය වෙනස්වී, අනාවැකි කැමරාව දෙවියන්වහන්සේගේ ජනතාව වෙත යොමුවනු ඇත. එළිදරව් 14:12හි අපට සම්පූර්ණ චිත්‍රය දැකිය හැක. “දෙවියන්වහන්සේගේ ආඥාද, යේසුස්වහන්සේ කෙරෙහි අදැහිල්ලද, රක්ෂා කරන සැදැහැවතුන්” දේව ජනතාව, දෙවියන්වහන්සේට කීකරුව ජීවිත ගත කරති. ඔවුන් අවට ඇති සියළුදේ සැලෙමින් පවතින විට, උන්වහන්සේගේ අනුග්‍රහය කරණකොටගෙන ඔවුන් නොසැලී සිටිති. සියළුදෙනා මෘගයා පසුපස යද්දී, “ඔවුන්, බැටළු පෝතකයාණන් යන යන තැන” යන්නාහ (එළිදරව් 14:4). ක්‍රිස්තුස්වහන්සේගේ බලය තුළින්, ඔවුන්ට එරෙහිව පෙලගස්වා ඇති නිරයේ බලවේග ජයගෑනීමට ඔවුන්ට හැකිවනු ඇත.

යහපත සහ නපුර අතර ඇති අරගලයේ කේන්ද්‍රීය හේතුව වන්නේ නමස්කාරය පිළිබඳව වන බව අප 9 වන පාඩම තුළින් දුටුවෙමු. මෘගයා විසින් රැවටිල්ලද, එය අසාර්ථක වූ විට බලපෑම් කිරීම සහ බලහත්කාරකම් කිරීම කරනු ඇත.

`ඔබ ආර්ථික සම්බාධක වලට යටත්වන්නේ නම්, සබත් දවස පිළිබඳව සම්මුතියකට පැමිණීමට ඔබට කොපමණ කලක් ගතවේද?`