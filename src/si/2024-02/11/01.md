---
title:  සිදුවීමට ආසන්න අරගලය
date:   08/06/2024
---

### මේ සතියේ පාඩමේ අධ්‍යයනය සඳහා කියවන්න
එළිදරව් 14:7, 9, 12; එළිදරව් 4:11; එළිදරව් 13:1, 2; එළිදරව් 12:3-5, 17; එළිදරව් 13:11-18.

> <p>කටපාඩම් පදය</p>
> “සත්‍යතාවෙන් ඔවුන් පවිත්‍රකළ මැනව.” (යොහන් 17:17).

සහල් ඇටයක් තරම් කුඩා ජීව චිපය (biochip) නමින් හඳුන්වන වෛද්‍ය උපකරණයක් තිබෙන අතර, එය රෝගියෙකුගේ සිරුර තුළ තැන්පත් කළ හැකිය. මෙම ජීව චිපය තුළ, රෝගියාගේ සම්පූර්ණ වෛද්‍ය වාර්තාවල දත්ත තිබෙන අතර, එහි විස්තර චිපය ඇතුළත් කළ ප්‍රදේශය ස්කෑන් කිරීමෙන් ලබාගත හැක. ඇතැම් කිතුනුවන් මෙය දකින්නේ මෘගයාගේ ලකුණ ක්‍රියාත්මක කිරීම පිණිස වන කුමන්ත්‍රණයට යොදාගෙන ඇති මාර්ගයක් ලෙසය. තවත් අය මෘගයාගේ ලකුණ ආදේශ කරන්නේ ආහාර ඇසිරූ ටින්වල ඇති බාර්කෝඩ් සංකේතයට, එසේත් නැත්නම් ඩොලර් නෝට්ටුවල ඇති රහස් අංකයකට වන අතර, එම අංක එකතු කළ විට ඓක්‍යය 666 වන බවද පවසති. තවත් අය පූජක නිකායක් වන මේසන්වරු, ඉලුමිනාට් නම් කණ්ඩායම, බ්ලැක් යූ. එන්. හෙලිකොප්ටර් කණ්ඩායම හෝ එක්සත් ජාතීන්ගේ සංවිධානය ඊට අදාල කරගනිති.

මෙම සතියේ පාඩමේ පරමාර්ථය වනුයේ, නමස්කාරය පදනම් කරගනිමින්, ඉදිරියට වන්නට ඇත්තාවූ අර්බුද හෙළිදරව් කිරීමයි. සාතන් විසින් දෙවියන්වහන්සේගේ ව්‍යවස්ථාව හෑල්ලුවට ලක්කරමින්, දෙවියන්වහන්සේගේ අධිකාරිත්වයට අභියෝග කරනු ඇත. විශේෂයෙන්ම නමස්කාරය පදනම් කරගනිමින් ඇතිවන ගෝලීය අර්බුදවල කේන්ද්‍ර ස්ථානය බවට සබත පත්වේ. සාතන් සබතට ද්වේෂ කරන්නේ ඔහු මැවුම්කරුට ද්වේෂ කරන බැවිනි. ඔහු බලහත්කාරය, පීඩනය වැනි ක්‍රම උපයෝගී කරගනිමින්, ක්‍රිස්තුස්වහ්සේ කෙරෙහි ඇතිකැපවීම කඩා බිඳ දමන්නැයි අපට බලකරනු ලබයි. නමස්කාර කිරීමේ හරි සහ වැරදි දවස පිළිබඳව වන විශ්වාසයන් අතර ගැටීම් ඇතිවනු ඇත. දෙවියන්වහන්සේගේ අවසාන ආයාචනය වන්නේ, පීඩා, ආර්ථික සම්බාධක, සිරගත කිරීම් සහ මරණීය නියෝග කරනු ලැබූවත්, ක්‍රිස්තුස්වහන්සේට විශ්වාසවන්තව සිටින ලෙසටය. මෙම සතියේ පාඩම තුළින් අවධාරණය කරනු ලබන්නේ, ලෝකයේ අවසාන අරගලය තුළින් අපව ගෙනයාම පිණිස වන යේසුස්වහන්සේගේ ශක්තිය පිළිබඳවය.

ජුනි 15 වන සබත් දිනට යෙදී ඇති සබතට සූදානම් වීම පිණිස මහ අරගලය පරිච්ඡේද 35 සහ 36 ආශ්‍රයෙන් සකසා ඇති පාඩම අධ්‍යයනය කරන්න.