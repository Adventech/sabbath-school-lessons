---
title:  එළිදරව්හි අවසාන අරගලය
date:   09/06/2024
---

එළිදරව් පොතෙන් දෙනු ලබන පණිවුඩය, ගුප්ත සංකේත, පුදුම සත්වයන් සහ අරුම පුදුම රූපවලට බෙහෙවින් විශාල සහ වෙනස් දෙයක් පිළිබඳව වේ. එමගින් ආමන්ත්‍රණය කරනු ලබන්නේ ප්‍රේමණීය දෙවිකෙනෙකු විසින් අවසානකාලයේ සිටින පරම්පරාවට දෙනු ලබන සදාතනික සත්‍යය පිළිබඳවයි. ක්‍රිස්තුස්වහන්සේ සහ සාතන් අතර අරගලය ස්වර්ගයේ ආරම්භ වූයේ නමස්කාරය මුල් කරගනිමින්ය. නැවත එය එහි උච්ඡ අවස්ථාවට පැමිණෙන්නේ නමස්කාරය පදනම් කරගනිමිනි.

`එළිදරව් 14:7-9 සමග එළිදරව් 4:11 සංසන්දනය කරන්න. යහපත සහ නපුර අතර ඇති අරගලයේදී, එළිදරව් පොතේ ඇති සියල්ල අන්තර්ගත කළ තේමාව වන්නේ කුමක්ද?`

එළිදරව් පොත තුළ සම්පූර්ණයෙන්ම, මැවිල්ල සහ නමස්කාරය යන දෙකම, වෙන්කළ නොහැකි ආකාරයෙන් සම්බන්ධ කොට ඇත.එළිදරව් 14:7හි සියළු මැවිල්ලේ ස්වාමීන්ට නමස්කාර කරන ලෙස අපව කැඳවනු ලබයි. පසුගිය සියවස් දෙක තුළ සුළි කුණාටුවක් සේ ලෝ වටා පැතිර ගිය පරිනාමය පිළිබඳව වන ඉගැන්වීමට එරෙහිව, අපේ අනන්‍යතාවය පිළිබඳව සදාකාලික සිහිගැන්වීමකි සබත. එමගින් අපට නැවත නැවතත් මතක් කර දෙන්නේ අප මවනු ලැබුවාවූ ජීවීන් වන බවත්, අපේ මැවුම්කරුට අපේ හිතෛෂී භාවයත්, නමස්කාරයත් හිමිවිය යුතු බවයි. යක්ෂයා සබතට මෙතරම් ද්වේෂ කිරීමට එක් හේතුවක් මෙය වේ.

`එළිදරව් 12:16 සහ එළිදරව් 14:12 කියවන්න. මැවුම්කරුට නමස්කාර කිරීමේදී එහි අවසාන ප්‍රකාශය සොයාගන්නේ කෙසේද?`

දෙවියන්වහන්සේගේ ආඥා පවත්වමින් මැවුම්කරුට නමස්කාර කිරීම, මෘගයාට නමස්කාර කිරීමේ සංකල්පයට සම්පූර්ණයෙන්ම පටහැනි වූවකි. මේ ලෝකයේ කිසිදා නොවූ විරූ අන්දමින් විරෝධයන් සහ පීඩා කිරීම් ඇති වුවත්, අවසාන කාලයේදී දෙවියන්වහන්සේට අතිශයින් පක්ෂපාතී පිරිසක් සිටිනු ඇත. “බොරු සබත අනුගමනය කිරීම රජයේ නීතිවලට අවනත වීමක් වන අතර, එසේ කරන්නේ නම්, එය හතරවන ආඥාවට පටහැනි වන බැවින්, එමගින් දෙවියන්වහන්සේට එරෙහිව සිටින බල අධිකාරිවලට සහාය දැක්වීමෙන් කරනු ලබන වරද ප්‍රසිද්ධියේ පිළිගැනීමකි. දෙවියන්වහන්සේගේ ව්‍යවස්ථාවට කීකරුව, සැබෑ සබත පැවැත්වීම මැවුම්කරු කෙරෙහි ඇති පක්ෂපාතී භාවය පෙන්නුම් කරයි. —Ellen G. White, The Great Controversy, p. 605.

එළිදරව් 14:12හි සඳහන්ව ඇත්තේ ගැළවුම්කරුගේ කැපවූ අනුගාමිකයන්ට, “යේසුස්වහන්සේ කෙරෙහි ඇදහිල්ල,” ඇති බවය. ‘යේසුස් වහන්සේ කෙරෙහි ඇදහිල්ල’ කෙතරම් ගැඹුරු අත්දැකීමක්දැයි පැවසුවහොත්, දැකිය නොහැකි අවස්ථාවලදී වුවත්, විශ්වාසය ස්ථිරය. හරියාකාර ලෙස අවබෝධ කරගැනීමට අපහසු වුවත්, එම උත්සාහය අත්හරින්නේ නැත. අපට ඇදහිල්ල ලැබීම යේසුස්වහන්සේගේ තිළිණයක් වන අතර, එය තුළින් ඉක්මණින් පැමිණෙන්ට ඇත්තාවූ අරගලය ජයගැනීමට අපට පුළුවන.

`හත්වන දවසේ සබත මැවුම්කරු ලෙස දෙවියන්වහන්සේ විසින් දී ඇති මූලික ලකුණ වන අතර එහි මූලාශ්‍රය ඒදන් උයන දක්වා වේ. රෝමය කළාක් මෙන් එය පැහැර ගැනීමට උත්සාහ කිරීම (දානියෙල් 7:25 බලන්න.) අතිශයින් ප්‍රාථමික මට්ටමින්, මැවුම්කරුවන් දෙවියන්වහන්සේගේ අධිකාරී බලය පැහැර ගැනීමක් හා සමානය. මෙය අවසාන කාලයේදී මෙතරම් විවාදයට ලක්වන කරුණක් බව අවබෝධ කරගැනීමට මෙම සත්‍යය අපට උපකාර වන්නේ කෙසේද?`