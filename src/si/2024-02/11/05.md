---
title:  'මෘගයාව හඳුනාගැනීම: 2 කොටස'
date:   12/06/2024
---

මෘගයාට නමස්කාර කරනවා වෙනුවට, දේව සෙනඟට අතිශයින් ප්‍රීතිවිය හැක්කේ උන්වහන්සේට නමස්කාර කිරීමෙනි. ඔවුන්ගේ කීකරුකම පැනනගින්නේ ප්‍රේමණීය හදවතක් තුළිනි. ඔවුන් උන්වහන්සේට කැපවී සිටින්නේ, උන්වහන්සේ ඔවුන් උදෙසා කොපමණ කැපවී සිටිනවාද කියා ඔවුන් දන්නා බැවිනි.

`එළිදරව් 13:5 කියවන්න. හඳුනාගැනීමේ ලක්ෂණ පහත දී ඇති ස්ථානයේ ලියන්න.`

අප නැවත 4වන පාඩම දෙසට යොමුවුවහොත්, අනාවැකි කාලය අවබෝධ කරගැනීම සඳහා ඉඟි සපයා ඇත. එක් අනාවැකි දවසක්, එක් සැබෑ වසරකට සමානය. (ගණන් කථාව 14:34; එසකියෙල් 4:6). එළිදරව් 13:5හි සඳහන් මාස 42ක කාල පරිච්ඡේදය, හෙබ්‍රෙව් දින දර්ශනයට අනුව මාසයකට දින 30ක් වන හෙයින්, එම කාල වකවානුව අනාවැකි දවස් 1260ක් හෝ සැබෑ වර්ෂ 1260ක්වේ.

පාප්වරුන්ගේ බලය ක්‍රි.ව. 538 සිට 1798 දක්වා කාලය තුළ බලවත්සේ පැවතුනි. නමුත්, වර්ෂ 1798දී නැපෝලියන්ගේ හමුදාවේ ජෙනරාල්වරයෙකුවූ බර්තියර් නැමැත්තා, පාප්වරයාව සිරභාරයට ගත් විට පාප් බලයේ අධිකාරිත්වය නිමවූ අතර, එළිදරව් පොතේ සඳහන් අනාවැකියද ඉටුවිය: “වහල්කමට නියම තැනැත්තාට වහල්කම නියතය (එළිදරව් 13:10). පාප් බලයට වැදුන පහර ඉතා බරපතල වුවත්, එය මරණීය එකක් නොවීය. එළිදරව් 13:12ට අනුව, මරණීය තුවාලය සුවවනු ඇත. පාප්වරුන්ගේ බලපෑම නැවතත් ලොව පුරා ව්‍යාප්ත වනු ඇත.

අද ලෝක නායකයන් විසින් පාප්තුමාව, රෝම සභාව නියෝජනය කරන තානාපතිවරයෙකු සේ සලකන අතර, ලෝක නායකයින් ඔහුව බැහැදකිනු පිණිස වතිකානුවට යති. අතිශයින් අස්ථාවරව පවතින ලොවකට, සදාචාර සම්පන්න නායකයෙකු ලෙස කටයුතු කර මිනිසුන් අතර සමගිය ඇතිකොට ඔවුන්ව සම්මුතියකට ගෙන ආ හැකි නායකයෙකු සේ පාප්තුමාව පිළිගැනීමට අවශ්‍ය පසුතලය සකස්වෙමින් පවතී. 2012 වසරේ ජුනි මස 6 වන දි, XVI වන බෙනඩික් පාප්තුමා රෝමයේ ශාන්ත පීටර්ස් චතුරශ්‍රයේදී 15,000ක පමණ පිරිසක් අමතා පැවසුවේ: “ඉරිදා ස්වාමීන්වහන්සේගේ දවස වන අතර එය ස්ත්‍රීන් සහ පුරුෂයන්ගේද දවස වන බැවින්, එදින සියළුදෙනාටම විවේකීව සිටීමට පුළුවන් විය යුතුය. එදින පවුල උදෙසාද දෙවියන්වහන්සේ උදෙසාද නිදහස්ව සිටිය යුතුය. ඉරු දින වෙනුවෙන් පෙනී සිටීමෙන් අප මුළු මානව වර්ගයාගේ නිදහස උදෙසාම පෙනී සිටින්නෙමු.” මෙම ව්‍යාපාරය යම්කිසිදින අවසාන වශයෙන් අපව ගෙනයනු ලබන්නේ කොහේටදැයි, මහා අරගලය පොතේ මෙසේ දක්වා ඇත: “බයිබලයේ සබත අනුගමනය කරන්නන්ව නීතියේ සහ පිළිවෙලේ සතුරන් ලෙස ප්‍රසිද්ධියේ හෙලා දැක, ඔවුන් විසින් සමාජයේ පවතින සදාචාරාත්මක කටයුතු කඩා බිඳ දමන පිරිසක් බව පවසා, අරාජිකත්වය සහ දූෂණය පිණිස කටයුතු කරන බැවින් ඔවුන් මත දේව විනිශ්චය පැමිණවිය යුතුයයි චෝදනා නගති. ඔවුන් රජයට පක්ෂපාති නොවන අය බව පවසා චෝදනා නගනු ඇත. දේව නීතිය පැවැත්වීම එතරම් වැදගත් නැතැයි සිතන ඇතැම් පූජකවරුන්, ඔවුන්ගේ දේශනාවලින් පවසනු ඇත්තේ සිවිල් නීතියට සහ බලධාරීන්ට සැවොම ගරුකළ යුතු බවත්, එය දෙවියන්වහන්සේ විසින් අනුමත කර ඇති බවත්ය. නඩු ශාලාවලදී සහ උසාවි වලදී ආඥා පවත්වන්නවුන්ව වැරදිකරුවන් ලෙස පෙන්වාදී දඬුවම් පමුණුවනවා ඇත.” —Ellen G. White, The Great Controversy, p. 592.

`මෙවැනි දෙයක් සිදුවීම අති දුෂ්කර කරුණක් සේ අපට පෙනිය හැකිවුවත්, ලෝකය කෙතරම් වේගයෙන් වෙනස්වනවාදැයි බලන්න. මෙම වෙනස්වීම් දෙස බැලීමේදී අවසාන කාලයේ සිදුවීම් අපට වන්නට කොතරම් කාලයක් ගතවේයයි සිතිය හැකිද?`