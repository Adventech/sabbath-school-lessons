---
title:  වැඩිදුර අධ්‍යයනය සඳහා
date:   10/05/2024
---

ආගමික සහ ලෞකික බලධාරීන් විසින් බයිබලය තහනම් කළ විට, එහි සාක්ෂිය දූෂණය කරනු ලැබූ විට, මිනිසුන්ගේ සිත ඉන් ඉවත් කිරීම පිණිස මනුෂ්‍යයන් සහ යක්ෂයන් එක්ව සෑම උත්සාහයක්ම ගත් විට, එහි ශුද්ධවූ සත්‍යය ප්‍රකාශ කිරීමට නිර්භීතව ඉදිරිපත්වූ අයව දඩයම් කර, පාවාදී, වධහිංසා පමුණුවා, සිරකුටි තුළ වල දමා, ඔවුන්ගේ ඇදහිල්ල උදෙසා දිවි පුදා, කඳුවල පිහිටි ගිරි දුර්ග වලට පලා යාමට සලස්වා, තවද පොළොවේ තැන් තැන්වල තිබූ ලෙන් සහ ගුහාවන් වෙත පලවා හැර පීඩා කළ විට විශ්වාසවන්ත සාක්ෂිකරුවන් ගෝණි රෙදි ඔතාගෙන අනාවැකි කීහ. එනමුත්, ඔවුහු ඔවුන්ගේ සාක්ෂි දීම අවුරුදු 120 පුරාවටම ගෙන ගියහ. මෙම අඳුරු යුගයේදී පවා දේව වචනයට ප්‍රේම කළ විශ්වාස මනුෂ්‍යයන් සිටි අතර, උන්වහන්සේගේ ගෞරවය උදෙසා ඔවුන් තුළ දැඩි ආශාවක් විය. මෙම විශ්වාසවන්ත සේවකයන් හට, මෙම සම්පූර්ණ කාල පරිච්ඡේදය තුළ උන්වහන්සේගේ වචනය ප්‍රකාශ කරනු පිණිස අවශ්‍යවූ, ප්‍රඥාවද, බලයද, අවසරයද දෙනු ලැබුණි. —Ellen G. White, The Great Controversy, p. 288.

“ප්‍රංශය විසින් ප්‍රසිද්ධියේම දෙවියන්වහන්සේව ප්‍රතික්ෂේප කර, බයිබලය ඉවතලූ විට, තමන් දීර්ඝ කාලයක් තිස්සේ බලාපොරොත්තු වී සිටි දෙයක් කළ හැකිවූ බැවින්, නපුරු මිනිසුන් සහ අන්ධකාරයේ ආත්මයන් ප්‍රීති ප්‍රමෝදයට පත්වූහ. එනම්, දෙවියන්වහන්සේගේ ව්‍යවස්ථාව තුළින් කිසිම අවහිරතාවයකින් සීමා නොකෙරෙනු රාජ්‍යයකි. සාතන්ගේ දුෂ්ට බලය පිළිබඳව සහ අවිනීත ක්‍රියාවන් පිළිබඳව ක්‍රියා කළාවූ දෙවියන්වහන්සේගේ දමනය කිරීමේ ආත්මය ඉවත් කරනු ලැබීම කරණකොටගෙන, යක්ෂයාගේ එකම අභිලාෂය වූ මනුෂ්‍යයාගේ කාලකණ්ණිකම වර්ධනය වී ඔහුගේ කැමැත්ත අනුව ක්‍රියාකිරීමට හැකිවිය. කැරැල්ලට පක්ෂව සේවය කරන්නට තෝරාගත් අයට, ඔවුන්ගේ ඵල නෙලා ගැනීමට සිදුවූ අතර, ඒ කරණකොටගෙන භූමියේ ව්‍යාප්ත වූ අපරාධ කෙතරම් බිහිසුනු ඒවාදැයි කිවහොත්, පෑනකින් ඒ පිළිබඳව සටහන් කිරීමටද නොහැකිය. විනාශයට පත්වූ පලාත්වලින් සහ නටබුන්වූ නගර වලින් මහත් අඳෝනාවක් ඇසුණි. එය ප්‍රබල සංවේගාත්මක අඳෝනාවකි. භූමිකම්පාවක් ඇතිවුණාක් මෙන් ප්‍රංශය සෙලවී ගියේය. ආගම, නීතිය, සමාජ පිළිවෙල, පවුල, රාජ්‍යය සහ දේවස්ථානය යන මේ සියළුම දේ දේව ව්‍යවස්ථාවට එරෙහිව නැගුනාවූ පව්කාර හස්තය තුළින් ප්‍රහාරයට ලක් විය. —The Great Controversy, p. 286.

“සභාව සෑම ආලෝක කිරණක් පිළිගනිමින්, හෙළි කර ඇති සෑම රාජකාරියක්ම ඉටු නොකර උන්වහන්සේගේ විවෘත කරුණාව අනුගමනය නොකරන්නේ නම්, ආගම අනිවාර්යයෙන්ම එක්තරා ක්‍රමවේදයකට පත්ව පිරිහී යනු ඇත, වැදගත් දේව භක්තියේ අරය අතුරුදහන් වනු ඇත. —The Great Controversy, p. 316.

**සාකච්ඡාව සඳහා ප්‍රශ්න**:

`ප්‍රංශ විප්ලවය තුළින් මහත් අරගලයේ ප්‍රතිපත්තීන් පෙන්නුම් කරනු ලැබුවේ කෙසේද?`

`දෙවි කෙනෙක් නැතැයි සංවාදයක යෙදුන විට, යමෙක් මෙසේ ලීවේය. “අපට අපේම අරමුණු ස්ථාපිත කොට, කිසිම බාධාවකින් තොරව එනම් අවසර නැතුව ඇතුල්වීම තහනම් වැනි තහංචි නොමැතිව බුද්ධියේ සීමාවන් අභිබවා යාමට පුළුවන.” මෙවැනි ඉගැන්වීම් දෙවියන්වහන්සේව ප්‍රතික්ෂේප කිරීමට සිටින අයට දිරිගැන්වීමක් වන්නේ කෙසේද? ප්‍රංශ විප්ලව සමයේවූ ඇතැම් සිද්ධීන් මෙවැනි අදහස් තුළින් පැහැදිලි කරන්නේ කෙසේද?`

`යොහන් තුමාගේ මණ්ඩපය පිළිබඳ දර්ශනය අවසාන කාලයේ සිද්ධීන් හා සම්බන්ධ වන බැවින්, එහි වැදගත්කම කුමක්ද?`