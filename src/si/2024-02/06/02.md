---
title:  සාක්ෂිකරුවන් දෙදෙනා
date:   05/05/2024
---

`එළිදරව් 11:3-6 කියවන්න. මෙම ඡේදය තුළ සඳහන්ව ඇති සාක්ෂිකරුවන් දෙදෙනාව හඳුනාගැනීමේ ලක්ෂණ පහක් පෙන්නුම් කරන්න.`

සෙකරියා 4 වන පරිච්ඡේදයෙහි සඳහන් වන පරිදි, රත්රන් වලින් නිමකළ පහන් කණුවක් දෙපස ඔලීව ගස් දෙකක් දුටුවේය. එය එළිදරව් 11 වන පරිච්ඡේදයෙහි ඇති දර්ශන හා සමානය. මෙමගින් පෙන්නුම් කරනු ලබන්නේ, “... දෙවියන්වහන්සේට සේවය කරන පිණිස දෙවියන්වහන්සේ විසින් තෝරාගෙන අභිෂේක කරන ලද දෙදෙනා යයි” සෙකරියාට පැහැදිලි කර දෙනු ලැබුණි. (සෙකරියා 4:14). ඔලිව් වෘක්ෂ මගින්, නොනවතාම පහන් කණුවට තෙල් සපයන ලද්දේ නොකඩවා ආලෝකය පිටවනු පිණිසය. ගීතිකාකරු ලියූ දෙයක් අපට සිහිගන්වනු ලබයි: “ඔබේ වචන මාගේ දෙපයට පහනක්ය; මාගේ මාවතට එළියක්ය” (ගීතාවලිය 119:105). තෙල්වලින් ශුද්ධාත්මයන්වහන්සේව පිළිබිඹු කරයි. (සෙකරියා 4:2, 6). එළිදරව් පොතේ 11 වන පරිච්ඡේදයේ යොහන් තුමා විස්තර කර ඇත්තේ, ශුද්ධාත්ම බලයෙන් ශුද්ධ වචනය ප්‍රකාශ කරනු ලබන්නේ මුළු ලොවම ආලෝකමත් කිරීම බවය.

මෙම සාක්ෂිකරුවන් දෙදෙනාට අනාවැකි පැවසිය හැකි අතර, ඔවුන් අනාවැකියෙන් කී කාල පරිච්ඡේදය නිමවනතුරු, වැසි වැසීම නතර කර තැබිය හැක. ඔවුන්ට ජලය රුධිරය බවට පත් කිරීමටත් පොළොවට වසංගත මගින් ප්‍රහාර දියත් කිරීමටත් කළ හැක. දේව වචනය තුළින්, ඊශ්‍රායලයට වැසි නොවසින බව එලියා අනාගතවක්තෘවරයා පැවසූ විට, ඔහුගේ යාච්ඤාවට පිළිතුරක් ලෙස ඊශ්‍රායලයට වසර තුනහමාරක් මුළුල්ලේ කිසිම වර්ෂාවක් නොලැබුණි. (යාකොබ් 5:17 බලන්න). බාල්ගේ බොරු අනාගතවක්තෘවරුන් ඉඩෝරය අවසන් කර වැසි වස්සන්නයි කළ කන්නලව්ව නිෂ්ඵල වූවායින් පසුව, ඔහු යාච්ඤා කළ විට වර්ෂාව පැමිණ ඉඩෝරය නිමා විය. (1 රාජවාලිය 17, 18) ඵාරාවෝ රජ දේව සෙනඟව නිදහස් කර ඔවුන්ව යැවීම ප්‍රතික්ෂේප කළ විට මෝසෙස් තුමා, දේව වචනය තූළින් නොයෙක් ආකාරයේ වසංගතද, වතුර ලේ බවට පත් කිරීමද කොට ඊජිප්තුව පිට විපත්ති ගෙන ආවේය. (නික්මයාම 7).

ශුද්ධ ලියවිලිවලට බාධා ගෙනෙනවුන්ව ඔවුන්ගේ මුඛය තුළින් පැමිණෙන ගිණි දැන්වලින් විනාශයට පත්වනවා ඇත. දෙවියන්වහන්සේ පවසා ඇත්තේ, “නුඹලා මෙසේ කියන බැවින්, සියලු බලැති දෙවියන්වහන්සේ මට වදාරණ වචන මෙසේය: “මාගේ වචන නුඹේ මුඛයෙහි ගින්නක් මෙන්ද සෙනඟ දර මෙන්ද කරන්නෙමි. එයින් ඔවුන් දැවී යනු ඇත (යෙරමියා 5:14). දේව වචනය ප්‍රතික්ෂේප කරන්නවුන් උදෙසා, උන්වහන්සේගේ වචනය තුළින් විනිශ්චයන් ප්‍රකාශ වේ. උන්වහන්සේගේ වචන මුඛයේ ඇති ගිණි පුළිඟු වලට සමානය.

පරණ ගිවිසුමේ ඇති ශුද්ධ ලියවිලි යේසුස්වහන්සේ පිළිබඳව සාක්ෂි දරණ බව උන්වහන්සේ යොහන් 5:39හි දක්වා ඇත. උන්වහන්සේ තවදුරටත් ප්‍රකාශ කර ඇත්තේ, “සාක්ෂියක් පිණිස” ශුභාරංචිය මුළු ලොවේම ප්‍රකාශ කරනු ලබන බවයි (මතෙව් 24:14), තවද පරණ ගිවිසුම සමග අළුත් ගිවිසුමද එම සාක්ෂියම දරයි (මතෙව් 24:14). එකම මූලාශ්‍රයෙන් එන (martys) නම් ග්‍රීක වචනය, “සාක්ෂිය” යන අදහස මෙම පද දෙකෙහිම දී ඇති අතර, එම වචනය එළිදරව් 11:3ද, සඳහන්වේ.

මෙම සාක්ෂිකරුවන් දෙදෙනා කවුරුන්ද? බයිබලය දී ඇති කරුණු සහ එළිදරව් 11හි සඳහන් ගුණාංග දෙස විපරම් කර බැලීමේදී අපට කිසියම් නිගමනයකට පැමිණිය හැකි වන නමුත් (දැඩි මතයක් නොව), මෙම සාක්ෂිකරුවන් දෙදෙනා දෙවියන්වහන්සේගේ ආලෝකය ලෝකයට ප්‍රකාශ කරන නව ගිවිසුම සහ පරණ ගිවිසුම වන බවයි.

`වර්තමානයේ සිටින බොහෝ කිතුනුවන් පරණ ගිවිසුමට අඩු තක්සේරුවක් දෙමින්, එය අපට අවශ්‍ය නැති බවත්, අලුත් ගිවිසුම වඩාත් වැදගත් බවත් පවසති. මෙවැනි ආකල්ප අතිශයින් වැරදිසහගත වන්නේ ඇයි?`