---
title:  නැවත උත්ථානවූ සාක්ෂිකරුවන් දෙදෙනා
date:   08/05/2024
---

`එළිදරව් 11:11 කියවන්න. දේව වචනය පිළිබඳව මෙම පාඨය මගින් කරනු ලබන්නේ කුමන අනාවැකියක්ද?`

ප්‍රංශ විප්ලවයෙන් පසුව, දේව වචනය නැවතත් උපමා අලංකාර සහිතව එළිබසිනු ඇත. විශාල ලෙස අලුත් උද්‍යෝගයක් ඇතිවේ. දේව වචනය නැවත වරක් ගැළවීම සඳහා ජීවමාන බලයක් වනු දුටු අය තුළ, විශාල බියක් ඇතිවනු ඇත. දහ අට වන සියවස අග භාගයේදී පමණ, ශුභාරංචිය ලෝකයේ සෑම කොනකටම ගෙන යාහැකි කැපවුනාවූ ස්ත්‍රීන් සහ පුරුෂයින් දෙවියන්වහන්සේ විසින් නැගිටුවනු ලැබූහ. මනුෂ්‍යයන් බයිබලයේ වූ පණිවුඩය සීඝ්‍රව ප්‍රචලිත කළහ. විලියම් කේරි, එවන් එක් පුද්ගලයෙකු වූ අතර, ඔහු ඉන්දියාවට ගොස් එහිවූ භාෂා දුසිම් ගණනකට බයිබලය පරිවර්තනය කළේය. බයිබලයේ බලයෙන් බලගැන්වූ මිෂනාරිවරු ලෝකය වටා යවනු ලැබූහ.

ප්‍රංශ විප්ලවයෙන් පසු මෙවැනි ලෝක ව්‍යාප්ත මිෂනාරි ක්‍රියාකාරීකම් සිදුවීම අහඹු ක්‍රියාවක් නොවේ. දේව වචනය ජීවමාන වන අතර, බොහෝ අය එය මැරී ඇතැයි සිතුවත්, එම වචනය ඇදහිලිවන්තයන්ගේ සිත් තුළ ජීවමානව පැවති අතර, එළිදරව් පොතේ අනාවැකියෙන් පවසා ඇති අන්දමට එය පූර්ණ ජීවිතයක් කරා නැවත උත්පාදනය වනු ඇත. “මිථ්‍යාදෘෂ්ටිකයෙකු වූ වෝල්ටයර් වතාවක් පුරසාරම් දොඩවමින් පැවුසුවේ: “මිනිසුන් දොළොස්දෙනෙකු විසින් ක්‍රිස්තියානි ආගම ආරම්භ කළා කියන, කියමන මට අහලා එපාවෙලා තියෙන්නේ. එය අනෙක් පැත්ත හරවන්න ඕනෑ කරන්නේ එක මිනිසෙකු පමණයි කියා මම ඔප්පු කර පෙන්වන්නම්.” ඔහුගේ මරණයේ සිට අද දක්වා පරම්පරා ගණනාවක් ජීවත්වී තිබේ. මිලියන සංඛ්‍යාත පිරිසක් බයිබලයට එරෙහි සටනකට එක්ව සිටිති. නමුත් එය විනාශ කිරීමේ ඉලක්කය තව තවත් දුරස්ථවී ඇත. එදා වෝලටයර්ගේ කාලයේ සියයක් තිබුණා නම්, අද වන විට දස දහස් ගණනින්ද, ලක්ෂ සංඛ්‍යාත වාර ගණන්වලින්ද දෙවියන්වහන්සේගේ පුස්තකයේ පිටපත් සංඛ්‍යාව වැඩිවී ඇත. ක්‍රිස්තියානි සභාව පිළිබඳව වරක් මේ ආකාරයෙන් පැවසුවේය: බොහෝ මිටිපහර වලින් ගෙවී ගිය කිණිහිරයකට බයිබලය සමාන කළ හැක. —Ellen G. White, The Great Controversy, p. 288.

`ගීතාවලිය 119:89 සහ ගීතාවලිය 111:7, 8 කියවන්න. බයිබලය පිළිබඳව සහ අපට එය විශ්වාස කළ හැක්කේ මන්ද කියාත් මෙම පාඨ තුළින් කුමක් පවසයිද?`

දේව වචනය ප්‍රහාරයකට ලක් කිරීමට හෝ යටපත් කරනු ලැබීමට පුළුවන් නමුත් එය සම්පූර්ණයෙන් විනාශ කිරීමට නුපුළුවන. කිතුනුවන්යයි කියා ගන්නාවූ බොහෝ දෙනෙක්, වචනයෙහි බලය නොයෙක් ආකාරයෙන් අවතක්සේරුවකට ලක්කරමින්, බයිබලයේ යම් යම් කොටස් පිළිබඳවද එහි සඳහන් මානව අංග පිළිබඳවද ප්‍රශ්න නගමින්, එහි දේව අනුමැතිය මැකී යන පරිද්දෙන් කථා කරමින්, දේව සත්‍යය සුළුවෙන් සලකති.

අප කිසිවිටෙකත්, දේව වචනය ප්‍රහාර එල්ල කරන්නන්ගේ ග්‍රහණයට හසුවීමට ඉඩ නොදිය යුතුය. එය අද දක්වාත් මනුෂ්‍ය හදවත් වලට කථා කරමින්, වචනයට සවන්දී එහි ඇති ඉගැන්වීම අනුගමනය කිරීමට උපකාර කරමින් ජීවමානව පවතී.

`ඔබට පෞද්ගලිකවම ආමන්ත්‍රණය කරනු ලබන්නේ කුමන අනාවැකිද, එයට හේතුව කුමක්ද?`