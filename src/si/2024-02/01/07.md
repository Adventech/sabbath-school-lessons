---
title:  වැඩිදුර අධ්‍යයනය සඳහා
date:   05/04/2024
---

වැඩිදුර අධ්‍යයනය සඳහා: සාතන්ව ස්වර්ගයෙන් නෙරපා හරිනු ලැබීමේදී, දෙවියන්වහන්සේ උන්වහන්සේගේ සාධාරණත්වය ප්‍රකාශයට පත් කොට, උන්වහන්සේගේ සිංහාසනයේ ගෞරවය රැකගත් සේක. සත්‍යය හැරගිය ආත්මය පරීක්ෂාවට හසුවී පව් කළ විට, දෙවියන්වහන්සේ උන්වහන්සේගේ ඒක ජාතක පුත්‍රයා මනුෂ්‍ය වර්ගයා වෙනුවෙන් මරණයට පත්වීමට ඉඩ හැරීමට එකඟ වීමෙන්, දෙවියන්වහන්සේ උන්වහන්සේගේ ප්‍රේමය ප්‍රායෝගිකව පෙන්නුම් කළ සේක. සමගි කිරිම තුළින් දෙවියන් වහන්සේගේ ගුණාංග පෙන්නුම් කෙරුණි. ලු‍සිෆර් විසින් තෝරා ගත්තා වූ පාපයේ මාර්ගය, කිසිලෙසකත් දෙවියන්වහන්සේගේ පාලන ක්‍රමයට බැර කළ නොහැකි බව කුරුසිය මගින් ප්‍රබල ලෙස හා ප්‍රායෝගිකව මුළු විශ්වයටම ඉදිරිපත් කෙරිණ. —Ellen G. White, The Great Controversy, pp. 500, 501.

කල්වාරියේ කුරුසිය ව්‍යවස්ථාව නොවෙනස් වන බව පෙන්නුම් කරන අතර, පාපයේ කුලිය වන්නේ මරණය බව මුළු විශ්වයටම ප්‍රකාශ කරයි. ගැළවුම්කරු මරණ මංචකයේ හඬගා ‘සියල්ල නිම විය‘ කීම තුළින් සාතන්ගේ මළ බෙර හඬ නැගුණි. මෙතුවක් කල්, වර්ධනය වෙමින් පැවති මහා අරගලය, එම අවස්ථාවෙන් තීන්දු කරමින්, අවසාන වශයෙන් නපුර අතුගා දමනු ලබන බව සහතික කෙරුණි.... දේව පුත්‍රයාණන්වහන්සේ සොහොන් ගැබේ දොරටු තුළින් ගියේ, “මරණය කෙරෙහි බලය ඇත්තා වන යක්ෂයා මරණය මගින් විනාශ කොට”‍... දමනු පිණිසය. (හෙබ්‍රෙව් 2:14) —Ellen G. White, The Great Controversy, p. 503.

**සාකච්ඡාව සඳහා ප්‍රශ්න**:

`ලුසිෆර් කැරලි ගසන්නට යන බව, දෙවියන්වහන්සේ දැන සිටියේ නම්, පළමුකොටම ඔහුට තෝරා ගැනීමේ හැකියාව දුන්නේ ඇයි? හෝ ලුසිෆර් කැරලි ගැසූවිට, දෙවියන්වහන්සේ ඔහුව වහාම විනාශ නොකළේ මන්ද? දෙවියන්වහන්සේ ක්ෂණිකව ලුසිෆර්ව විනාශ කළේ නම්, විශ්වයේ පාපයට නොවැටුන ලෝක වලින් කුමන ආකාරයේ ප්‍රතික්‍රියාවක් ලැබෙන්නට ඇත් ද? ගැළවීමේ සැලැස්ම පිළිබඳව විශ්වයේ උනන්දුව සම්බන්ධයෙන් ඇති සංකල්පය (1 පේතෘස් 1:12; එළිදරව් 5:13; එළිදරව් 16:7; ) මහා අරගලය අවබෝධ කර ගැනීම පිණිස ඉතා වැදගත් වන්නේ ඇයි?`

`කුරුසිය මත ක්‍රිස්තුස්වහන්සේගේ මරණයට පාදකවූ හේතුවක් හෝ හේතු මොනවාදැයි ඔබට කල්පනා කළ හැකිද? එය දෙවියන්වහන්සේගේ චරිත ස්වභාවය පෙන්වීම පමණක් ද? පාපය වෙනුවෙන් වන්දියක් ගෙවීමටද? එසේනම්, එම වන්දිය ගෙව්වෙ කාටද? ඔබගේ අදහස් හුවමාරු කරගනිමින් ඒ සඳහා වන හේතු බයිබලයෙන් උපුටා දක්වන්න.`

`“මහා අරගලය” යන්නෙන් අදහස් වන්නේ කුමක්ද? මහා අරගලයේ නොයෙක් පැතිකඩ පිළිබඳව සාකච්ඡාවුන මෙම සතියේ පාඩම, ඔබේ ජීවිතයට අදාල වන්නේ කෙසේදැයි පවසන්න.`

`මහා අරගලයේ යථාර්ථය පිළිබඳව පවසා ඇති බයිබල් පාඨ මොනවාද? (උදාහරණයක් ලෙස බලන්න: යෝබ් 1, 2; එපීස 6:12)`

`වෙනත් ක්‍රිස්තියානි ආගමික නිකායන් හා සමග සසඳා බලන විට සෙවන්ත්-ඩේ ඇඩ්වෙන්ටිස්ට් සභාවට මේ පිළිබඳව ඇති වැටහීම අති විශේෂ වන්නේ කෙසේද? මෙම මහා අරගලයේ තේමාවෙන්, ඇඩ්වෙන්ටිස්ට් වරුන් වෙනස් වන්නේ කුමන කරුණු නිසාද?`