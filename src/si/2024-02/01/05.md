---
title:  ප්‍රේමය මාවතක් සොයාගනී
date:   03/04/2024
---

ආදම් සහ ඒව පව් කොට ඇති බැවින්, ඔවුන් උයනේ තම නිවසින් පිට විය යුතු බව දෙවියන්වහන්සේ ඔවුන්ට පැවසූ සේක. මෙතැන් සිට වෙහෙස වී වැඩ කිරීමත්, දුක්විඳීමත් ඔවුන්ට හිමි කොටසකි. කිසිදු බලාපොරොත්තුවක් නොමැතිව දුක්විඳ මරණයට පත්වීමට ඔවුන්ට සිදුවේද? මරණය සියල්ලේ අවසානයද?

මෙම අවස්ථාවේදී උත්පත්ති 3:15 හි සඳහන් පොරොන්දුව දෙවියන් වහන්සේ ඔවුන්ට දුන් සේක. සාතන් නම් සර්පයා දෙස නෙත් යොමු කරමින්, “තා සහ ස්ත්‍රිය අතර ද, තගේ වංශය සහ ඇගේ වංශය අතර ද, බද්ධ වෛරය තබන්නෙමි. ඔහු තගේ හිස පොඩි කරන්නේය; තෝ ද ඔහුගේ විලු‍ඹ දෂ්ඨ කරන්නෙහිය”‍ (නව අනුවාදය). ඇතැම්විට මෙම අවස්ථාවේ දී ඔවුන්ට මෙහි සම්පූර්ණ අදහස අවබෝධ නොවන්නට ඇතත්, නැවත බලාපොරොත්තු ඇතිකර ගත හැකි බව ඔවුන්ට අවබෝධ විය. යම්කිසි ආකාරයකින් “ස්ත්‍රියගේ බීජය තුළින්”‍ ඔවුන්ගේ ගැළවීම පැමිණෙනු ඇත.

“‍ස්ත්‍රියගේ බීජය”‍ සත්‍ය වශයෙන්ම යේසුස් ක්‍රිස්තුස්වහන්සේ ය (ගලාති 3:16). කුරුසියේදී, සාතන් උන්වහන්සේගේ විලු‍ඹ තුවාල කළේය. නමුත් අපට ඇත්තාවූ සහතිකය වන්නේ කිසියම් දවසක යේසුස්වහන්සේ විසින් සර්පයාගේ හිස පොඩි කරනු ලබන බවටය. ආදම් සහ ඒව විසින් විවෘත කරනු ලැබූ දුක් විඳීමේ සහ මරණයේ දොරටුව දිනෙක වසා දැමෙනු ඇත.

`කියවන්න: හෙබ්‍රෙව් 2:9; ගලාති 3:15; සහ 2 කොරින්ති 5:21. කුරුසිය මත ක්‍රිස්තුස්වහන්සේගේ අසීමිත පූජා වීම පිළිබඳව මෙම බයිබල් පාඨ වල සඳහන් වන්නේ කුමක්ද?`

දෙවියන්වහන්සේ ඔබට සැබවින්ම ප්‍රේම කරනවාද කියා ඔබට හැඟු‍න අවස්ථා තිබෙනවාද? එවිට කුරුසිය දෙස බලන්න--කටු ඔටුන්න දෙස බලන්න, උන්වහන්සේගේ දෑත් වල සහ දෙපාවල ඇණ දෙස බලන්න. යේසුස්වහන්සේ කල්වාරියේදී වැගිරූ හැම ලේ බින්දුවකින්ම දෙවියන්වහන්සේ පවසන්නේ, ‘මම නුඹට ප්‍රේම කරමි‘ යනුවෙනි. ඔබගෙන් තොරව ස්වර්ග රාජ්‍යයෙහි සිටීමට මට අවශ්‍ය නැත. ඔව්, ඔබ පව් කොට ඇත; ඔබ විසින්ම ඔබව සතුරාට විකුණා දමා ඇත. ඔව්, ඔබේ ස්වයං උත්සාහ වලින් සදාකාලික ජීවනයට හිමිකම් කියන්නට ඔබ සුදුසු නැත. නමුත් ඔබව ආපසු ලබා ගන්නා පිණිස වන වන්දිය මා විසින් ගෙවා ඇත. ඔබ කුරුසිය දෙස බැලූ විට, ඔබට ප්‍රේම කරනු ලබනවාද කියා කල්පනා කිරීමට අවශ්‍යතාවයක් තවදුරටත් ඇති නොවේ.

යේසුස්වහන්සේ මෙලොවට පැමිණි විට, අත්දුටු සිත්තැවුල්, අධෛර්යයට පත්වීම්, සකල මනුෂ්‍ය වර්ගයා පොදු වේදනා අත්වින්ද අන්දම පිළිබඳව බයිබලයෙහි සඳහන් වේ. අප මුහුණ දෙන්නාවූ පරීක්ෂාවලට සමාන පරීක්ෂාවන්ට මුහුණ දුන් ක්‍රිස්තුස්වහන්සේ එමගින් එළිදරව් කොට ඇත. කුරුසිය මත උන්වහන්සේගේ මරණය තුළින්, නිරයේ සහ උන්වහන්සේගේ ජීවිත කාලය තුළ, සියලු‍ බලපරාක්‍රමයන්යන්ගෙන් ජය ගත් අන්දම එහි හෙළිකොට ඇත. මේ සියලු‍ම දේ අප එකිනෙකා සඳහා පුද්ගලිකවම යේසුස් වහන්සේ විසින් සිදු කරනු ලැබුණි.

විශ්වය මැව්වාවූ යේසුස්වහන්සේ (යොහන් 1:3), ස්වර්ගය අත්හැර මෙම වැටුණා වූ ලෝකයට පැමිණියා පමණක් නොව, අප කිසිවකු නොදුටු ආකාරයට දුක් වින්ද අන්දම ගැන සිතන්න (යෙසායා 53:1-5) උන්වහන්සේ එසේ කළේ උන්වහන්සේ අපට ප්‍රේම කළ නිසාය-මෙය, සෑම කෙනෙකුටම බලාපොරොත්තු ඇති කර ගැනීමට ඇති කුමන මහඟු‍ හේතුවක්ද!

`සාතන් විසින් ඉදිරිපත් කර තිබූ චෝදනාවලට ක්‍රිස්තුස්වහන්සේ කුරුසිය මත දී පිළිතුරු දුන්නේ කෙසේද? යහපත සහ නපුර පිළිබඳ අරගලයට සම්බන්ධව උන්වහන්සේගේ මරණයෙන් අත්පත් කර ගත්තේ කුමක්ද?`