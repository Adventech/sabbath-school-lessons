---
title:  පෘථිවිය නම් ග්‍රහලෝකයද පැටලේ
date:   02/04/2024
---

දෙවියන්වහන්සේ මෙම ලෝකය මැවූ විට, උන්වහන්සේ එය සම්පූර්ණ ලෙස මැවූ සේක. බයිබලයෙහි සඳහන් කර ඇත්තේ, “දෙවියන්වහන්සේ, තමන් මවා වදාළ සියලු දේ නරඹා එය ඉතා මනරම් බව දුටු සේක” යනුවෙනි (උත්පත්ති 1:31, නව අනුවාදය). පාපයේ හෝ නපුරේ කැළලක් කොහෙත්ම නොවීය. නමුත්, උන්වහන්සේ ආදම්ට සහ ඒවට, ලුසිෆර්ට දුන්නා වූ ආකාරයේම තෝරාගැනීමේ හැකියාවක් දුන් සේක. උන්වහන්සේට රොබෝ වරුන් ස්වර්ගයෙහි අවශ්‍ය නො වූවා මෙන්ම, පොළොවෙහි ද රෝබෝවරුන් උන්වහන්සේට අවශ්‍ය නොවුණි.

ඇත්ත වශයෙන්ම, මෙම නිදහස පිළිබඳව හොඳින් පැහැදිලි කරනු පිණිස දෙවියන්වහන්සේ වැඩි අවධානයක් යොමු කළ සේක. උන්වහන්සේ උයනෙහි ගසක් සිටුවා, එය හොඳ නරක අවබෝධ කිරීමේ ගස ලෙස නම්කළ සේක. උන්වහන්සේ අනිවාර්යයෙන්ම ආදම් සහ ඒවට මේ බව පැවසූයේ ඔවුන්ට තෝරා ගැනීමේ නිදහස ඇති බව ඔවුන් හට ඉතා හොඳින් ඒත්තු ගැන්වීම පිණිසය.

ඒව එම ස්ථානයේ ගැවසෙන විට සාතන් ගස ළඟට පැමිණ, “එය සැබෑ නොවේ. ඔබ මැරෙන්නේ නැත. ඔබ ඒ ගසේ ගෙඩි කන දවසේදී ඔබේ ඇස් පැහැදී, දෙවියන්වහන්සේ හා සමාන වී, ඔබත් හොඳ නරක අවබෝධ කරගන්නා බව දෙවියන්වහන්සේ දන්න නිසා එසේ වදාළ සේකැයි” කී ය (උත්පත්ති 3:4, 5; නව අනුවාදය). තවත් ආකාරයකින් පැවසුවහොත්, ඔබ මේ ගසෙන් කෑවොත්, ඔබ වෙනත් ආකාරයක පුද්ගලයකු බවට පත්ව ජීවත් වනු ඇත. ඔබ වඩා ප්‍රබෝධමත් වනු ඇත. ඔබ මින් පෙර කිසි දිනක නොදුටු විස්මයජනක දේ ඔබ විසින්ම අත්දකිනවා ඇත. ඒව, දෙවියන්වහන්සේ යමක් ඔබෙන් සඟවනවා. මෙන්න මේ තහනම් ගෙඩිය අරගෙන අනුභව කරන්න.

ඒවද පසුව ආදම්ද, එම තෝරා ගැනීම කළවිට, දෙවියන්වහන්සේට සදහටම අගුලු ලා තැබීමට අවශ්‍ය වූ දොරක් ඔවුන් විවෘත කළහ. එය පාපයට, දුක් වේදනාවලට, සිත් රිදවීම් වලට, ලෙඩ රෝග සහ මරණයට විවෘතවූ දොරටු මාර්ගයක් විය.

`කියවන්න: උත්පත්ති 3:1-3 සමග රෝම 3:23, සහ රෝම 5:12 . මෙම බයිබල් පද තුළ පොදුවේ ඇත්තේ කුමක්ද? මුළු මනුෂ්‍ය සංහතිය කෙරෙහි වසංගතයක් මෙන් බලපානු ලබන පාපයේ අවසාන ප්‍රතිඵලය පිළිබඳව විස්තර කරන්න.`

පාපය තුළ කිඳා බැස ඇත්තේ දෙවියන්වහන්සේට විරුද්ධව කැරලි ගැසීමයි. පාපය අපව දෙවියන්වහන්සේගෙන් වෙන් කරනු ලබයි, දෙවියන් වහන්සේ ජීවනයේ මූලාශ්‍රය වන බැවින්, උන්වහන්සේගෙන් වෙන් වීම යනු මරණය කරා යොමු වීමයි. එමෙන්ම එය තුළින් අපට කනස්සල්ල, අසහනය, ලෙඩ රෝග, හා නොයෙක් ව්‍යාධි අත්කර දේ. අප ජීවත්වන ලෝකයේ දුක් විඳීමට ප්‍රධාන හේතුව වන්නේ, පෘථිවිය පාපෙන් පිරී තිබීම නිසාය. අප දුක් පීඩාවට පත්වන සෑම අවස්ථාවකම එසේ වන්නේ අප කර ඇති පාපයක් නිසාය යන්න ඉන් අදහස් නොකෙරේ. එමෙන්ම, අප මෙම පෘථිවියෙහි ජීවත්වන හේතුවෙන් අප සියලු දෙනා ගැන අහිතකර තත්ත්වයන් උදා වී ඇතැයි ද අදහස් නොකෙරේ.

`කියවන්න: උත්පත්තියේ 3:15; ලෙවී කථාව 5:5, 6 යොහන් 1:29; ආදම් සහ ඒව උයනේ දී පව් කළාට පසුව, ඔවුන් බලාපොරොත්තු සුන්වී සිටි අවස්ථාවේදී, දෙවියන්වහන්සේ ඔවුන්ට දුන් බලාපොරොත්තුවේ පණිවිඩය කුමක්ද? පාපයේ ගැටළුවට විසඳුමක් ලෙස සියවස් ගණනාවක් මුළුල්ලේ ඉදිරියට පවත්වාගෙන යා යුතු ලෙස දෙවියන්වහන්සේ විසින් උයනේදී ආදම්ට සහ ඒවට හඳුන්වාදුන් පූජා ක්‍රමය කුමක්ද?`