---
title:  ආත්මවාදයේ මරණීය ප්‍රතිවිපාක
date:   02/06/2024
---

මරණය යනු ජීවිතයේ තවත් අදියරයකට පත්වීම යනු මිථ්‍යා ප්‍රබන්ධයක් වන අතර, එය ගොඩනැගී ඇත්තේ ආත්මයක ස්වභාවික අමරණීයත්වය යන සංකල්පය මතය. මෙම මිථ්‍යාදෘෂ්ටික සංකල්පය මුල් කිතුනු සභාවලට රිංගාගැනීමට හේතුවූයේ බයිබලයේ ඉගැන්වීම් වලින් බැහැරවී, රෝමවාසීන් බහුතරයකට ඇදහිල්ල සරල ලෙස අවබෝධ කිරීමට උපකාර කරනවා යන පරමාර්ථයෙනි. “ආත්මයේ අමරණීයත්වය යන න්‍යාය, රෝමයෙන් ආවාවූ බොරු ඉගැන්වීමක් වූ අතර, මෙය මිථ්‍යාදෘෂ්ටික ආගම්වලින් ගෙන කිතුදහමේ ඉගැන්වීම් තුළට ඇතුලත් කළහ.” —Ellen G. White, The Great Controversy, p. 549.

> <p></p>
> “ශරීරය නැසුවත් ආත්මය නසන්න නුපූළුවන් අයට බිය නොවන්න. එහෙත් ආත්මයද, ශරීරයද නිරයෙහි විනාශකරන්න පුළුවන් තැනැන්වහන්සේටම බියවන්න” (මතෙව් 10:28).

`මෙම පාඨය තුළින් පමණක් ආත්මය අරමණීය යයි කියා කියනු ලබන කියමන පිළිබඳව අපට පැවසිය යුත්තේ කුමක්ද?`

කිසිම ආකාරයක ගුප්ත විද්‍යා කටයුත්තකට සම්බන්ධ නොවන ලෙස ස්වාමීන්වහන්සේ ආඥාකළසේක. ඔවුන් අතර කිසිම, “හූනියම්කාරයෙකුවත්, ආත්ම බන්ධනකාරයන්ගෙන් ගුරුකම් කරන්නෙකුවත්, මන්ත්‍රකාරයෙකුවත්, යක් බැඳුම්කාරයෙකුවත් ඔබ අතර නොසිටිය යුතුය (ද්විතීය නීති සංග්‍රහය 18:11). එවැනි අයව ගල් ගසා මරණයට පත්කළයුතු විය (ලෙවී කථාව 20:27). මෙම දඬුවම අතිශයින් දරුණු එකක් සේ පෙනුණත්, එවැනි දෙයක් සැලසුම් කරනු ලැබුවේ ඉශ්‍රායෙල් ජනතාව බොරු දෙවිවරුන් හට පුදන වන්දනාව නවතාලීම පිණිසය.

යන්ත්‍ර මන්ත්‍ර ගුරුකම් යක්ෂයාගෙන්ය. එමගින් මිනිසුන්ව වැරදි වන්දනා මානවලට පොළඹවනු ලබන අතර, දෙවියන්වහන්සේ සමග ඇති අව්‍යාජ සම්බන්ධතාවය ව්‍යාජවූ එකක් බවට පත්කරනු ලබන අතර, එමගින් කිසිවිටෙක හදවතේ ඇති ගැඹුරු උවමනාවන් සපුරාලිය නොහැක. ආත්මවාදය යනු ලෝකය තම ග්‍රහණයට ගනු ලබන පිණිස වන සාතන්ගේ සැලැස්මකි. නමුත්, යේසුස්වහන්සේ, උන්වහන්සේගේ අනුග්‍රහය සහ බලය කරණකොටගෙන, මනුෂ්‍යයාව වහලුන් ලෙස බැඳ තබා ඇති නපුර නැමැති යදම් වලින් ඔවුන්ව මුදාහරින සේක.

`දේශනාකාරයා 9:5; යෝබ් 7:7-9 සහ යෙසායා 8:19,20 කියවන්න. මරණය සහ මළවුන් සමග සන්නිවේදනය කිරීම පිළිබඳව මෙම බයිබල් පාඨ වලින් අපට උගන්වන්නේ මොනවාද?`

මරණයෙන් පසු ක්ෂණිකවම මළවුන් ස්වර්ගයට යන ඉගැන්වීම, බයිබලයේ ඇති ඉගැන්වීම්වලට පටහැනි වුවත්, මෙම විශ්වාස දීර්ඝ කාලයක් ඔස්සේ මිනිසුන් අතර මුල්බැස පවතින බැවින්, එම විශ්වාසය අත්හැරීම මිනිසුන්ට අතිශයින් අපහසුවූ දෙයකි. මිනිසුන් බයිබල් පද කිහිපයක් ගෙන එහි නිසි සම්බන්ධතාවය නොසලකා හරිමින්, ඔවුන්ගේ මතය සාධාරණීය කරනු පිණිස කටයුතු කරති. නමුත්, සාතන් විසින් ඔවුන් පිටට වංචාකාරී ලෙස ගෙන එනු ලබන බොරු ඉගැන්වීම් වලට එරෙහිව ඔවුන්ට කිසිම ආරක්ෂාවක් නොමැත. එය විශේෂයෙන්ම අවසාන පීඩාකාලයට බලපානු ලබන්නකි.

`වෙනත් කිතුනුවන්ට, මළවුන්ගේ ස්වභාවය පිළිබඳ පැහැදිලි කිරීමට යාමේදී, ඔබේ අත්දැකීම් මොනවාද? ඔබට කිසියම් ඵලදායී ක්‍රමයක් හමුවී තිබෙනවාද?`