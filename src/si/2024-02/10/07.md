---
title:  වැඩිදුර අධ්‍යයනය සඳහා
date:   07/06/2024
---

“ඉතා මෑතකදී ලී ස්ට්‍රෝබෙල් (Lee Strobel) නමැති ගත්කරු ‘ද කේස් ෆොර් හෙවන් (The Case for Heaven) නම් ග්‍රන්ථය තුළින් පැවසුවේ යමෙක් මියගියාට පසුව, වෙනස් ආකාරයක සිහිකල්පනාවෙන් යුත් ජීවියෙක් ලෙස සිටින බව වන අතර, ඔහු කී අදහස සනාථ කිරීම පිණිස ඔහු ගෙන හැරපෑවේ මරණාසන්නව සිට නැවත ප්‍රකෘති තත්වයට පත්වූ පුද්ගලයන්ගේ අත්දැකීම්ය.

තවත් උදාහරණයක් සපයමින් ඔහු පෙන්වා දුන්නේ: “මරණාසන්න අත්දැකීමක් තිබූ ගැහැණු ළමයෙකු පිළිබඳවය. මෙම ළමයා ශල්‍ය කර්මයකට භාජනය වූ අවස්ථාවේ අත්දුටු මරණාසන්න අත්දැකීමට අනුව, ඇය හදවත් සැත්කමේදී සිහිසුන්ව සිටි විට, මෙම ජීවිතයෙන් තොර ජීවිතයකදී ඇයට ඇගේ සහෝදරයා හමුවිය. ඇයට සහෝදරයෙකු නොසිටි බැවින් ඇය මවිතයට පත් වූවාය. ඇය රෝගී තත්වයෙන් සුවවූ පසුව, සහෝදරයා පිළිබඳව ඇගේ පියාට පැවසූ විට පියා විසින් පැවසුවේ, ඇය ඉපදීමට පෙර ඔවුන්ට පුතෙකු සිටි බවත්, නමුත් ඔහුගේ මරණය ඇගේ උපතට පෙර සිදුවූ බැවින්, මෙතෙක් කල් ඒ පිළිබඳව ඇයට පවසා නැති බවත්ය. —Lee Strobel, The Case for Heaven (Grand Rapids, MI: Zondervan Books, 2021), p. 69. යමෙක් මැරුණ විගස, ජීවිතයෙන් පසු වෙනත් ජීවිතයක් නම් සංකල්පය සමග බයිබලයෙහි පැහැදිලි ඉගැන්වීම වන, ක්‍රිස්තුස්වහන්සේ නැවත පැමිණි විට පමණක් කිතුනුවන්ට ඔවුන්ගේ අවසාන විපාකය ලැබෙන බවට වන ඉගැන්වීම ගලපා ගැනීමේදී ස්ට්‍රෝබෙල් විශාල ගැටළුවකට මුහුණ දෙයි.

අපට අනතුරු අඟවා ඇත: යක්ෂයාගේ ආත්ම විසින්, ඔහු ආදරණීය ඥාතියෙකු හෝ මිත්‍රයෙකු ලෙස පෙනී සිටිමින්, අති භයානක මිථ්‍යා මත ප්‍රකාශකරති. බැහැදකින ආත්ම විසින් අපේ දයාව සහ අනුකම්පාව දිනාගැනීම පිණිස ක්‍රියාකරන අතර, ඔවුන්ගේ බොරු මවා පෑම සත්‍යයක් සේ පෙන්නුම් කරනු පිණිසි ප්‍රාතිහාර්යයන් පවා සිදුකරති. මෙවැනි දේවලට එරෙහිව, බයිබලයේ සත්‍ය ඉගැන්වීම් අනුව එනම්, මළවුන් කිසිත් නොදන්නා බවත්, එසේ පැමිණෙන්නාවූ අය යක්ෂ ආත්ම බවත් විශ්වාස කරමින් කටයුතු කළ යුත්තෙමු.

“අප ඉදිරියේ ‘පරීක්ෂාවේ පැය’ තිබෙන අතර එය මුළු ලොවම වසාගනු ලැබීමෙන්, ලෝකවාසීන් සියළුදෙනාවම පරීක්ෂාවට යොමුකරනු ඇත.” එළිදරව් 3:10. දේවවචනය මත සිය ඇදහිල්ල පදනම් නොවූ සියල්ලෝම රැවටීමට සහ පරාජයටද පත්වනු ඇත. මානව දරුවන්ගේ පාලනය සිය ග්‍රහණයට ගැනීමට උත්සාහ දරණ සාතන්, ‘අධර්මිෂ්ඨතාවය තුළ ඇති සෑම රැවටිලිකාර උපක්‍රමයක්ම’ සාතන් විසින් උපයෝගී කරගනු ඇති අතර, රැවටිල්ල ඉදිරියටත් වර්ධනය වෙමින් පවතිනු ඇත. එනමුත් ඔහුට ඔහුගේ පරමාර්ථය ඉටුකරගත හැක්කේ, මිනිසුන් ස්ව කැමැත්තෙන් ඔහුගේ පරීක්ෂාවලට අවනත වුවහොත් පමණි. අවංක ලෙස සත්‍යයේ දැනුම සොයමින්, කීකරුවීමෙන් තම ආත්ම පවිත්‍ර කරගැනීමට උත්සාහ දරමින්, සිටින අය එසේ කිරීමෙන් ඉදිරියට එන්නට ඇති අරගලයට සූදානම් වන්නේ නම් ඔවුන් හට සත්‍යයේ දෙවියන්වහන්සේ තුළ සැබෑ ආරක්ෂාව හමුවේ. “ඉවසීමෙන් සිටින්නැයි මාකළ නියමය ඔබ රක්ෂා කළ බැවින් ... මමත් ඔබ ආරක්ෂා කරන්නෙමි.’ (10 පදය) යනු ගැළවුම්කරුගේ පොරොන්දුවයි. උන්වහන්සේ, යමෙක් යක්ෂයා විසින් පරාජයට පත්කරනු නොලබන පිණිස අවශ්‍ය නම් ස්වර්ගයෙහි සිටින සෑම දේවදූතයෙකුම ඔවුන්ගේ ආරක්ෂාව උදෙසා එවනු ඇත. —Ellen G. White, The Great Controversy, p. 560.

**සාකච්ඡා සඳහා ප්‍රශ්න**:

`මනසට බලපෑම් ඇති කරනු පිණිස සාතන් විසින් මළවුන්ගේ ආත්ම සමග කටයුතු කිරීමේ කුමන ආකාරයේ සූක්ෂම ක්‍රම උපයෝගී කරනු ලබයිද? ජනමාධ්‍ය මගින් කරනු ලබන්නේ කුමන කර්තව්‍යයක්ද?`

`ඔබගේ මිතුරෙකුගේ ආදරණීයයෙකු මියගිය විට, එම මිතුරා තම ආදරවන්තයා දැනටමත් ස්වර්ගයෙහි සිටින බව විශ්වාස කරන්නේ නම්, ඔබේ ඇදහිල්ල එම මිතුරා සමග ඔබ බෙදා ගන්නේ කුමන ආකාරයකටද? එවැනි අවස්ථාවක පැවසීමට සුදුසු කුමක්ද? නුසුදුසු කුමක්ද?`