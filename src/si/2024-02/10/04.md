---
title:  නව ගිවිසුමේ මරණය
date:   04/06/2024
---

`යොහන් 11:11-14, 21-25; 2 තිමෝති 1:10; 1 කොරින්ති 15:51-54 සහ 1 තෙසලෝනික 4:15-17. අළුත් ගිවිසුමේ ලේඛකයන් මරණය සම්බන්ධයෙන් ලියා ඇති දේවල්, පරණ ගිවිසුමේ ලියා ඇති විස්තර සමග සැසඳෙන්නේ කෙසේද?`

පරණ සහ නව ගිවිසුම යන දෙකම මරණය සංකේතවත් කරන්නේ නින්දකටය. අවම වශයෙන් බයිබලය තුළ 53 වතාවක්වත් “නින්ද” නම් වචනය මරණයට සමාන කර ඇත. මනුෂ්‍යයෙකුගේ මරණින් පසු, ඔහුගේ ශරීරයෙන් බැහැරව, සිහිකල්පනාව ඇතිව ජීවත්වන සදාතනික ආත්මයක් කියා දෙයක් නොමැති බව බයිබලය ලියූ කතුවරුන් එකඟතාවයකට පැමිණෙනු ඇත.

නව ගිවිසුමේ තවත් පැතිකඩක් ඉදිරිපත් කරනු ලබන අතර, ඒ පිළිබඳව බයිබලයේ පරණ ගිවිසුමේ ඉඟියක් දී ඇත. එනම්, ක්‍රිස්තුස්වහන්සේගේ තේජාන්විත නැවත පැමිණීමයි.

ශුභාරංචිය හුවා දක්වන්නේ සදාකාල ජීවිතය ඇත්තේ ක්‍රිස්තුස්වහන්සේ තුළ පමණක් බවය. නිරයේ සිටින සියළුම යක්ෂයන්ට, ඇදහිලිවන්තයන්ගෙන්, ඔවුන්ට සහතික කොට ඇති සදාකාල ජීවනය සොරා ගැනීමට නොහැක. ක්‍රිස්තුස්වහන්සේ කුරුසිය මතදී කුරුසිය ජයගත්සේක. මිනීවලට තවදුරටත් එහි ගොදුරු රඳවා තබාගත නොහැක. කිසියම් දවසක ක්‍රිස්තුස්වහන්සේ නැවත පැමිණෙන විට උන්වහන්සේ කෙරෙහි අදහාගත් අයව සොහොන් ගැබ් තුළින් උත්ථාන කරන බවට ඇති සහතිකය වන්නේ, ක්‍රිස්තුස්වහන්සේගේ මළවුන්ගෙන් උත්ථානවීමයි.

පාවුල් තුමාගේ මෙම වදන් දෙස බලන්න: “මන්ද, මළවුන් උත්ථාන කරනු ලැබීමක් නැත්නම්, දෙවියන්වහන්සේ ක්‍රිස්තුස්වහන්සේ උත්ථාන කළේත් නැත... ක්‍රිස්තුස්වහන්සේ උත්ථාන කරනු නොලැබූ සේක් නම්, ඔබගේ ඇදහීම නිරර්ථකය. එපමණක් නොව, ක්‍රිස්තුස්වහන්සේ අදහාගෙන මියගිය අයද සදහටම විනාශවී ඇත (1 කොරෙන්ති 15:16-18). මළකෙනෙක් හෝ මරණාසන්න කෙනෙක් දැනටම ස්වර්ග රාජ්‍යයේ අසිරිය විඳිමින් සිටිනවා යන විශ්වාසය ඉහත සඳහන් පාවුල්තුමාගේ බයිබල් පාඨ ගැන සැලකූ විට, පොදු විශ්වාසයෙහි කිසිම හරවත් බවක් තිබෙනවාද? ඔවුන් දැනටමත් ස්වර්ගයෙහි ජීවත්ව සිටිනවා නම්, පාවුල් තුමා පැවසූ, “සදහටම විනාශවී ඇත,” යනුවෙන් කී දෙයෙහි අර්ථය කුමක්ද?

ඒ වෙනුවට, පාවුල් තුමා ඉදිරිපත් කරන අදහස වන්නේ, අපේ නැවත නැගිටීමේ අඩිතාලම වන්නේ ක්‍රිස්තුස්වහන්සේගේ නැවත නැගිටීම වන අතර, එම නැවත නැගිටීමෙන් තොරව, “ඔබගේ ඇදහීම නිරර්ථකය, ඔබ තවමත් පාපයෙහි ඇලී සිටින්නහුය” මළාවූ අය පොළෝ ගැබ තුළ විනාශවී සිටිති.

යේසුස්වහන්සේ දෙවන වර පැමිණෙන විට, නැවත නැගිටීමේ බලාපොරොත්තුව පිළිබඳව මෙම පාඨ මෙන්ම බයිබලයේ ඇති වෙනත් පාඨ හොඳින් ගැලපෙන අතර, උන්වහන්සේ නැවත පැමිණෙන විට අපට ලැබෙන දේ පිළිබඳව පවා ඇත්තේ, “අජරාමර වූද, නොමැලවෙන්නාවූද ඒ උරුමය ස්වර්ගයෙහි ඔබ උදෙසා තබා ඇත” යනුවෙනි (1 පේත්‍රැස් 1:4). කෙසේ හෝ දැනටමත් මළවුන් ස්වර්ගයෙහි සිටිනවා නම්, පේත්‍රැස් තුමා “ස්වර්ගයෙහි ඔබ උදෙසා තබා ඇත” උරුමයක් පිළිබඳව කථාකරන්නේ ඇයි? ඉතා පැහැදිලිව පෙන්නුම් කර ඇති කරුණක් වන්නේ, නව ගිවිසුමේ ඇදහිලිවන්තයන් ක්‍රිස්තුස්වහන්සේගේ නැවත පැමිණීම සහ මළවුන්ගේ උත්ථානවීම ඉතා උනන්දුවෙන් අපේක්ෂා කළ බවත්, මෙම බලාපොරොත්තුව තුළ ඔවුන්ට ජීවිතයේ බාධා සහ පරීක්ෂා පැමිණි විට, විශ්වාසවන්තව සිටීමට හැකි විය.

`කිතුනු ඇදහිල්ලට, නැවත නැගිටීම මෙතරම් තදබල බලාපොරොත්තුවක් වන්නේ ඇයි? අපට කුරුසියේ මරණය මිස නැවත නැගිටීමක් නොතිබුණා නම් කෙබඳු තත්වයක් උදාවේද? අපට කුමන ආකාරයේ බලාපොරොත්තු තිබිය හැකිද? එසේනම්, නැවත නැගිටීම අපේ ඇදහිල්ලට එතරම් වැදගත්වන්නේ ඇයි?`