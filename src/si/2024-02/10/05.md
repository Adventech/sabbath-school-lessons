---
title:  'අවසාන කාලයේ ආත්මවාදය: 1 කොටස'
date:   05/06/2024
---

`මතෙව් 24:5,11,24; 2 තෙසලෝනික 2:7-9; එළිදරව් 13:13,14; එළිදරව් 16:13,14. අවසාන කාලයේදී කුමන ආකාරයේ රැවටිලිවලට මිනිසුන් මුහුණ දෙනු ලබනවා ඇත්ද?`

යේසුස්වහන්සේගේ දෙවෙනි ඊමට පෙර යක්ෂයා විසින් බොහෝ දෙනෙකු මුලා කරනු පිණිස “ලකුණු හා අරුම පුදුම දේ දක්වමින් ප්‍රාතිහාර්යයන් පවා සිදුකරනු ඇත. ඒන්ජල් රොඩ්‍රි‍ගුවස් නමැත්තා (Ángel Rodríguez) යක්ෂයාගේ රැවටිලිකාර ආත්මවල ඇති බලය සම්බන්ධයෙන් ප්‍රකාශයක් කරමින්: මිනිසුන්ගේ සිත් නම්මවා ගැනීමේ බලය ඔවුන්ගේ පණිවුඩය තුළ අන්තර්ගතයෙහි නැත, ඔවුන් විසින් හඳුන්වා දෙන පරිදි ලකුණු හා ප්‍රාතිහාර්යය වන අදෘශ්‍යමාන සහ අද්භූත බලවේගවල ක්‍රියාකාරකම්ය. ඔවුන් මිනිසාගේ හිත් දිනාගැනීම පිණිස ලකුණු ඉදිරිපත් කරන නමුත් තර්කානුකූලව බුද්ධියට හෝ ප්‍රඥාවන්ත ලෙස තෝරාගැනීම පිණිස මනසට කථා නොකරයි. මෙම ලකුණු යක්ෂයා විසින් සිදුකරන බව නිරූපණය වන්නේ, මෙම පණිවුඩවල සාමූහික බලය වන්නේ යක්ෂයන් තිදෙනෙකු වීම (මකරා, මෘගයා, බොරු අනාගතවක්තෘවරුන්) හේතුවෙන් මෙහි ගැබ්ව ඇති මළවුන්ගේ ආත්ම සමග කටයුතු කරන ස්වභාවය පෙන්නුම් කරන අතර, කිසිසේත්ම ඔවුන්ගේ කටයුතු වල මූලාශ්‍රය දෙවියන්වහන්සේගෙන් නම් නොවේ. විශ්වයේ අරගලය එහි අවසානය කරා පියමන් කරන අතර, අතිශයින්ම අනපේක්ෂිත ලෙස මානව ඉතිහාසයේ රඟමඩ තුළට යක්ෂ බලවේග ඇතුල්වේ. බයිබලයෙහි ඉගැන්වීමක් නොවන ආත්මයේ නොමියන භාවය පිළිබඳ ඉගැන්වීම්, ආත්ම වන්දනාව තුළින් මුළු ලොවම පාහේ එහි ග්‍රහණයට ලක්වනු ඇත.” —"The Closing of the Cosmic Conflict: Role of the ThreeAngels' Messages," unpublished manuscript, p. 6.

`අපේ හැඟීම් කෙරෙහි විශ්වාසය තබා කටයුතු කිරීම භයානකවන්නේ ඇයි? අපගේ ඇදහිල්ල පිළිබඳ අත්දැකීම්වලදී, යහපත සහ අයහපත දරණ භූමිකාව කුමක්ද? සාතන් විසින් අපේ සිතීමේ ක්‍රියාදාමය නොසලකා හැර, අපේ හැඟීම් වලට ගෝචර වන පරිදි කටයුතු කරන්නේ කුමන ආකාරයකින්ද?`

“සාතන් අවසාන වශයෙන් ලෝකය රැවටීම පිණිස, බොහෝ කල් සිට සූදානම් වෙමින් සිටී .... ඔහු ක්‍රම ක්‍රමයෙන් රැවටිල්ලේ සුපිරි නිර්මාණය වන මළ ආත්ම සමග ගණුදෙනු කිරීම වැඩිදියුණු කර ඇත. ඔහු ඔහුගේ නිර්මාණයේ සම්පූර්ණ ප්‍රතිඵල දැනට අත්පත් කරගෙන නොමැති නමුත්, ඔහු එය අවසාන කාලයේදී අත්පත් කරගනු ලබනවා ඇත.... දෙවියන්වහන්සේගේ බලය තුළ, උන්වහන්සේගේ වචනය කෙරෙහි ඇදහිල්ලෙන් යුතුව සිටින්නවුන් හැර, මුළු ලෝකයම මෙම රැවටිල්ලට හසුවනු ඇත. මනුෂ්‍යයන්ව ඉතා වේගයෙන්, නිද්‍රාශීලී භාවයට පත් කොට, මරණීය ආරක්ෂාවක් කරා යොමු කරනු ලබන අතර, එම නිද්‍රාශීලී භාවයෙන් අවදිවන්නේ දෙවියන්වහන්සේගේ උදහස වැගිරවීමෙන් පමණි.” —Ellen G. White, The Great Controversy, pp. 561, 562.

අපේ සම්පූර්ණ ආරක්ෂාව ඇත්තේ යේසුස්වහන්සේ සහ උන්වහන්සේගේ වචන තුළය. මිලියන හෝ මිලියන සංඛ්‍යාත පිරිසක්, මළවුන්ගේ ස්වභාවය තේරුම් නොගන්නා බැවින්, යමෙක් මියගියාට පසුවත් නොකඩවා ජීවත්වන බව වශ්වාස කරන මුළාවේ රැල්ලට හසුවී ගසාගෙන යාහැකිය.

`මළාවූ අය නින්දක සිටිති යන කරුණ අවබෝධ කරගත් අයව පවා වර්තමානයේ වුවද රැවටීමට බඳුන් කරන පොදු රැවටිලි ක්‍රම මොනවාද?`