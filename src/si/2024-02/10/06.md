---
title:  'අවසාන කාලයේ ආත්මවාදය: 2 කොටස'
date:   06/06/2024
---

ගැළවීම පිළිබඳ අපේ බලාපොරොත්තුව ක්‍රිස්තුස්වහන්සේ තුළ මුල්බැස ඇත. උන්වහන්සේගේ රුධිර පැල්ලම් සහිත අත්වලින්, අධික පිරිවැයක් දරා කළාවූ පූජාවීම නොමිලයේම දෙන හෙයින් එය පිළිගන්නා ලෙස කැඳවනු ලබයි. උන්වහන්සේගේ සෙනඟ අයිති කරගනු පිණිස ඉතා ඉක්මණින් ක්‍රිස්තුස්වහන්සේ නැවත පැමිණෙනු ඇත. ක්‍රිස්තුස්වහන්සේගේ දෙවෙනි පැමිණීම “ආශිර්වාද ලත් බලාපොරොත්තුව” යනුවෙන් තීතස් 2:13හි හඳුන්වයි.

සාතන්ගේ පරමාර්ථය වන්නේ මෙම බලාපොරොත්තුව විනාශ කිරීමයි. ඔහු ප්‍රාතිහාර්යයන්ද, ලකුණුද, අද්භූත දේවල් මෙන්ම, මනුෂ්‍යයන්ට ක්‍රිස්තුස් වහන්සේගේ ගැළවීමෙන් සහ බයිබලයේ සත්‍යතාවයෙන් ඉවත් කරනු පිණිස, කළ හැකි ඕනෑම දෙයක් හෝ සියළුම දේ කිරීමට සැදී පැහැදී සිටී.

“දෙවියන්වහන්සේගේ ආඥාද, යේසුස්වහන්සේ කෙරෙහි ඇදහිල්ලද රක්ෂා කරන සැදැහැවතුන්ට ඉවසීම අවශ්‍යවන්නේ මේ නිසාය” (එළිදරව් 14:12). අවසාන අරගලයේදී, “දෙවියන්වහන්සේගේ ආඥා රක්ෂාකරන්නවුන් හෝ යේසුස්වහන්සේ කෙරෙහි ඇදහිල්ල ඇත්තවුන්, එසේත් නොමැති නම් මේ දෙකොටසටම අයත් පිරිස් ඉන් වැලැක්වීමට සාතන් සෑම උත්සාහයක්ම ගනු ඇත. එබැවින් කිසියම් ඉගැන්වීමකට ලකුණු, ආශ්චර්යමත් ක්‍රියා සහ පුදුම උපදවන දේවල් ආදේශකර ඇත්නම්, අප ප්‍රවේසම් විය යුත්තේ ඉතහත සඳහන් ඉතිරි සෙනඟගේ චරිතාංග දෙකෙන් ඉවතට අපව යොමුකළ හැකි බැවිනි.

`මතෙව් 24:23-27; 2 කොරෙන්ති 11:13,14 සහ 2 තෙසලෝනික 2:9-12 කියවන්න. සාතන්ගේ රැවටිලිකාරකමේ බලය සහ ඔහු ක්‍රියාකරන අන්දම පිළිබඳව මෙම පාඨ තුළින් අපට කුමක් පවසයිද?`

කාලයාගේ අවසාන මොහොතේ සාතන් විසින් ඔහුගේ අවසාන රැවටිල්ලේ ජවනිකාව නිරූපණය කරනු ඇත: අසාමාන්‍ය, බියකරු දර්ශන අහසේ දකින්නට ලැබෙනු ඇති අතර, මෙය යක්ෂයින්ට ඇති ප්‍රාතිහාර්යය පෑමේ ලකුණක් වේ. මෙම යක්ෂ ආත්ම, පොළොවේ වසන රජවරුන්ට සහ මුළු ලොවටම ගොස්, ඔවුන් කරන්නාවූ රැවටිල්ලේ ඔවුන්ව පිහිටුවන ලෙසටත්, ස්වර්ග රාජ්‍යයෙහි ඇති පාලන ක්‍රමයට එරෙහිව තමන් සමග එකතුවන ලෙසටත් ඉල්ලා සිටී. මෙම නියෝජිතයන් විසින් පාලකයන්ව මෙන්ම පාලිතයන්වද රවටනු ලබයි. තමා ක්‍රිස්තුස්වහන්සේ යයි පවසමින් පුද්ගලයන් නැගී සිටින අතර, ලෝකයේ ගැළවුම්කරුට පමණක් හිමි නමස්කාරය සහ ගරුනාමය ඔවුන් විසින් ඉල්ලා සිටිනු ඇත. ඔවුන් සුව කිරීමේ පුදුම හාස්කම් කරනු ලබනු ඇති අතර, ස්වර්ගයේ සිට එළිදරව්වීම් තමාට ඇති බව පැවසුවත් ඒවා ශුද්ධ ලියවිල්ලෙහි ඇති සාක්ෂි වලට පටහැනි වේ.

මෙම විශාල රැවටිල්ලේ නාට්‍යයේ උච්ඡතම ජවනිකාව වන්නේ, සාතන් විසින්ම තමන් ක්‍රිස්තුස්වහන්සේ යයි නිරූපණය කිරීමයි. ක්‍රිස්තුස්වහන්සේ, තම බලාපොරොත්තු ස්ථිර කරමින් නැවත පැමිණෙනවාය යන ඉගැන්වීම සභාව මගින් බොහෝ කලක් තුළ උගන්වා ඇත. විශාලම රැවටිලිකරු ක්‍රිස්තුස්වහන්සේ පැමිණ ඇතැයි රඟනු ඇත. ලෝකයේ තැන් තැන්වල බබලන දීප්තියකින් යුක්තව එළිදරව් පොතේ, යොහන් විසින් දේව පුත්‍රයාව විස්තර කරමින් සඳහන් කර ඇති පරිදි, සාතන්ද මනුෂ්‍යයන් ඉදිරියේ පෙනී සිටිනු ඇත (එළිදරව් 1:13-15).

`රැවටිල්ලට හසු නොවී සිටිනු පිණිස, ක්‍රිස්තුස්වහන්සේ නැවත එන අන්දම සහ මළවුන්ගේ ස්වභාවය නිවැරදිව දැනිසිටීම වැදගත් වන්නේ ඇයි?`