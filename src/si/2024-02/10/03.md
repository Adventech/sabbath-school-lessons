---
title:  පරණ තෙස්තමේන්තුවේ මරණය
date:   03/06/2024
---

`ගීතාවලිය 6:5; ගීතාවලිය 115:17 1 රාජාවලිය 2:10; 1 රාජාවලිය 11:43 සහ  1 රාජාවලිය 14:20. මළවුන්ගේ ස්වභාවය පිළිබඳව මෙම පාඨ තුළින් උගන්වන්නේ කුමක්ද?`

ආත්මය අමරණීයයි කියා පරණ තෙස්තමේන්තුවේ ඉගැන්වීම් තුළ නැත. තවද, විශ්වාසවන්තයින් මරණයෙන් පසු සදාකාලීන දිව්‍ය සැප විඳීම පිණිස ස්වර්ගයට ඔසවා ගනු ලබන බවට හෝ විශ්වාසය කඩකළවුන්, සදාකාලිකව ගින්නේ දැවෙන පිණිස නිරයට තල්ලු කර දමනු ලබන බවටත් එම ඉගැන්වීම් තුළ නැත. එහි උගන්වනු ලබන්නේ මරණය යනු නින්දක් ලෙසය. රාජාවලිය පොතේ සඳහන්වන්නේ, “ඔවුන්, ඔවුන්ගේ පියවරුන් සමග සැතැපුනෝය” යනුවෙන් ආදි පිතෘවරුන්ගේ මරණය පිළිබඳව වන සඳහනයි ඒ. ගීතිකාකරු එය හඳුන්වන්නේ, “මරණ නින්ද” (ගීතාවලිය 13:3; මෙය ගීතාවලිය 90:5 සමග සසඳන්න). මරණය පිළිබඳව යෝබ් තුමා සඳහන් කරන්නේ, “සිය නින්දෙන් නැගිට නොඑයි” (යෝබ් 14:12) යනුවෙනි. ගීතිකාකරු එයට තවත් යමක් එකතු කරමින්, “මා දමිටු හෙයින් , මම ඔබේ මුහුණ දකින්නෙමි; මා අවදිවන කළ ඔබේ ස්වරූපය දැක සෑහීමට පත්වන්නෙමි (ගීතාවලිය 17:15).

ඇසිරියානු හමුදාව පරාජය වීමෙන් පසුව, හේවායන්ගේ මරණය “අවසාන නින්දට වැටුනෝය” (ගීතාවලිය 76:5) යනුවෙන් සඳහන් කර ඇත. මනුෂ්‍යයෙක් මරණයට පත්වූවායින් පසුව, ඔහුගේ ආත්මය ඔබ මොබ සැරිසරනවා යන ඉගැන්වීම කිසිසේත් බයිබලයෙන් නොවන අතර, එය මිථ්‍යාදෘෂ්ටික ආගම්වල ඇති මතයකි.

මරණය පිළිබඳව වන සත්‍යය අවබෝධ කරගන්නට අපොහොසත් වීමෙන්, අපව සාතන්ගේ රැවටිල්ලට ගොදුරුවීමට බොහෝ ඉඩකඩ ඇත. “බොහෝ දෙනෙකු අභිමුඛයට යක්ෂයාගේ ආත්ම පැමිණ තමන් මියගිය ආදරණීය ඥාතියෙකු හෝ මිත්‍රයෙකු බව පවසා, ඔවුන්ව අනුකරණය කරමින් ඉතා භයානක මිථ්‍යාමත ප්‍රකාශ කර සිටී. මෙම භූතාත්ම සොයන විට, අමුත්තෙකු ලෙස පෙනී සිටින තැනැත්තා අපේ අනුකම්පාව සහ දයාව දිනාගැනීම පිණිස ක්‍රියාකරන අතර, ඔවුන්ගේ රඟපෑම රිසිසේ කරගෙන යාම පිණිස හාස්කම් පවා සිදුකරනු ඇත. බයිබල් සත්‍යතාවය තුළින් මේවා දරාගැනීමට අප සූදානම් විය යුතු අතර, මළවුන් කිසිවක් නොදන්නා බව හොඳ අවබෝධයකින් යුතුව වටහාගෙන, එසේ පැමිණෙන අය යක්ෂයන්ගේ ආත්ම බව දතයුතුය.” —Ellen G. White, The Great Controversy, p. 560.

`දානියෙල් 12:2 සහ යෝබ් 19:25, 26 කියවන්න. මළවුන්ගේ ස්වභාවය පිළිබඳව කුමන ගුණාංග මෙම පාඨ තුළ සඳහන් වේද?`

මරණය යනු නින්දට වැටුන විවේකයක් වන අතර, එම ස්වභාවය නැවත නැගිටීම තෙක් වේ. ජීවත්ව සිටින්නවුන් සමග අදහස් හුවමාරු කරගැනීම පිණිස, ඔබ මොබ දුවන ශරීරයෙන් වෙන්වූ ආත්මයක් කියා දෙයක් නැත. මිථ්‍යා ලබ්ධිකයන් ආත්ම සැරිසැරීමක් ඇති ලොවක් පිළිබඳව විශ්වාස කළත්, පුරාණ ඉශ්‍රායෙල්වරු විශ්වාස කළේ, මරණය යනු නැවත නැගිටීමේ උදෑසන වන තෙක්, මනුෂ්‍යයාට වන නින්දක් හා සමාන දෙයක් ලෙසටය.

අප යමෙක් මියගිය විට හඬා වැලපෙන නමුත්, ක්‍රිස්තුස්වහන්සේ තුළ මරණයට පත්වන අය පිළිබඳව මේ ආකාරයෙන් සිතන්න: මරණයේදී ඔවුන් ඔවුන්ගේ නෙත් පියාගනු ඇත, ඊට පසු යේසුස්වහන්සේගේ දෙවන පැමිණීමට කොපමණ කාලයක් ගතවූවත්, ඔවුන් එසේ සිටින අතර ඔවුන් ඊළඟට දන්නාවූ දෙය, දෙවන පැමිණීමයි. ඔවුන්ට ඇතිවිය හැකි පළමු සිතුවිල්ල විය හැක්කේ, අතිශයින් විශ්මිතව, අහෝ යේසුස්වහන්සේ හරි ඉක්මණින් නැවත පැමිණියා නේද! යනුවෙන් විය හැක.