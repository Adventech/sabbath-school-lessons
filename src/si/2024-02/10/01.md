---
title:  ආත්මවාදය හෙළිදරව් වේ
date:   01/06/2024
---

### මේ සතියේ පාඩමේ අධ්‍යයනය සඳහා කියවන්න
මතෙව් 10:28; දේශනාකාරයා 9:5; යෙසායා 8:19, 20; යොහන් 11:11-14” 21-25; 1 තෙසලෝනික 4:16, 17; එළිදරව් 16:13, 14; මතෙව් 24:23-27; 2 තෙසලෝනික 2:9-12.

> <p>කටපාඩම් පදය</p>
> “මක්නිසාද ස්වාමීන්වහන්සේම මහත් ශබ්දයක්ද උත්තම දේවදූතයෙකුගේ හඬද දෙවියන්වහන්සේගේ හොරණෑ නාදයද ඇතුව ස්වර්ගයෙන් බස්නාසේක. ක්‍රිස්තුස්වහන්සේ තුළ මළාවූ අය පළමුකොට නැගිටින්නෝය. එවිට ජීවත්ව ඉතුරුව සිටින අපි එකවිටම ඔවුන් සමග ස්වාමීන්වහන්සේ සම්මුබවන පිණිස වලාකුල්වලින් අහසට ඇදගනු ලබන්නෙමුව. මෙසේ අපි නිතරම ස්වාමීන්වහන්සේ සමග සිටින්නෙමුව.” (1 තෙසලෝනික 4:16, 17).

දශක ගණනාවකට පෙර, මරණාසන්නව සිටි මිනිසුන් මියගියායින් පසුව, නැවත ප්‍රාණවත්වී, තමා මියගියායින් පසු ලැබූ පුදුමාකාර අත්දැකීම් පිළිබඳවද, එම අවස්ථාවේදී දුටු සහ ඇසුන දේ පිළිබඳවද වාර්තා සටහන්කොට ඇත. මැරුණ අය ඇත්තටම නොමැරෙණ බව, මේ වාර්තා පරිහරණය කරන මිලියන සංඛ්‍යාත පිරිසක් විශ්වාස කරති. ආත්මවාදය පිළිබඳව වන මේ ප්‍රාථමික විශ්වාසය, ඉතා පුළුල් ලෙස පැතිර ඇති සාතන්ගේ ප්‍රත්‍යක්ෂ රැවටිලි ක්‍රමයකි.

ඇත්තවශයෙන්ම ආත්මවාදය ආරම්භ වූයේ, ඒදන් උයනේදී සර්පයා විසින් ඒව හට, “නුඹ මැරෙන්නේ නැත,” යනුවෙන් කී බොරුවත් සමගය (උත්පත්ති 3:4). ව්‍යාජ ආගමික කණ්ඩායමක් සමග 19 වන සියවසයේ ෆොක්ස් සොහොයුරියන්(Fox sisters) විසින් මෙම ආත්මවාදය ව්‍යාපාරය ආරම්භ කළේ, අසනු ලබන ඕනෑම ප්‍රශ්නයකට මියගිය ප්‍රාණකාරයන් පිළිතුරු ලබාදෙන බවයි. පසුව මෙම සොයුරියන් තමා කළේ බොරුවක් බව පිළිගත්හ.

මෙම පාඩමේ පරමාර්ථය වනුයේ, සාතන්ගේ අවසාන කාලයේ රැවටිල්ලට ඇති එකම ආරක්ෂාව වන්නේ, ක්‍රිස්තුස්වහන්සේ සමග පෞද්ගලික සම්බන්ධතාවයක් ගොඩනගා ගැනීම සහ බයිබලයේ ඇති ඉගැන්වීම් තුළ ස්ථිරවම පිහිටුවා සිටීමයි. අපගේ ඇස්, කන් සහ හදවත කුමන අදහස් පැවසුවත්, මරණය පිළිබඳව බයිබලයෙහි ඇති ඉගැන්වීම් කෙරෙහි අවධානය අනිවාර්යයෙන්ම යොමුකළ යුතුය.

ජුනි 8 වන සබත් දවසට සූදානම් වීම පිණිස මහා අරගලය පරිච්ඡේද 31-34 ආශ්‍රයෙන් සකසා ඇති පාඩම අධ්‍යයනය කරන්න.