---
title:  වැඩිදුර අධ්‍යයනය සඳහා
date:   28/06/2024
---

“එහිදී පුළුල්ව පැතිර ඇති තැනිතලා, අලංකාර කඳුගැට බවට පත්වේ. දෙවියන්වහන්සේගේ කඳුවැටි උදාර ලීලාවෙන් කෙලින් සිටිනවා දැකිය හැක. එම සාමකාමී තැනි භූමිවල සිට, ගලා යන ඇල මාර්ග අසලටවී, මෙතුවක් කල් වන්දනාකරුවන් සහ තැනින් තැන යමින් සිටි අය මෙන් සිටි දේව ජනතාවට නිවසක් හමුවනු ඇත...

“ඔවුන්ගේ නොමියන මනසෙන්, අසීමිත ප්‍රීතියකින් යුක්තව මැවීමේ බලය සහ ගැළවීමේ ප්‍රේමය තුළ ඇති අරුම පුදුම දේ පිළිබඳව මෙනෙහි කරනු ඇත. දෙවියන්වහන්සේව අමතක කර දැමීම පිණිස පරීක්ෂා කරනු ලැබීමට කිසිදු නපුරු බලවේගයක් නැත. මනුෂ්‍යයාගේ සෑම අංගයක්ම වර්ධනය වනු ලබන අතර, සෑම හැකියාවක්ම වැඩිදියුණු වනු ඇත. දැනුම ලබාගැනීමේදී මනස වෙහෙස වන්නේවත්, ශක්තිය ක්ෂයවී යන්නේවත් නැත. එහිදී උත්කෘෂ්ට ව්‍යාපෘති ඉදිරියට ගෙනයනු ඇත, ඉතා උසස් අපේක්ෂාවන් මුදුන්පත් කරගනු ඇත, ඉහළ පරමාර්ථ ඉටුකරගනිති. එනමුත් තවදුරටත් තරණය කිරීමට උස් ස්ථාන ඇත, අගය කිරීම පිණිස තවත් විශ්මිත දේ ඇත, අවබෝධ කරගැනීම සඳහා අළුත් සත්‍යයන් ඇත, මනසේ, ආත්මයේ සහ ශරීරයේ බලවර්ධනය පිණිස අලුත් විෂයයන් තිබෙනු ඇත.” —Ellen G. White, The Great Controversy, pp. 675, 677.

“කියාගත නොහැකි තරම් ප්‍රීතියකින්, පොළොවේ දරුවන්, පාපයට නොවැටුනාවූ ජිවින්ගේ ප්‍රීතිය සහ ප්‍රඥාව අත්දකිනු ඇත. කාලාන්තර තුළ ඔවුන් විසින් යුගයෙන් යුගයට දෙවියන්වහන්සේගේ මැවිල්ල පිළිබඳව මෙනෙහි කිරීමෙන් ලද දැනුමේ වස්තු බීජ පොළොවේ දරුවන් සමග ඔවුන් බෙදාගනු ඇත. හීන නොවූ දෘෂ්ටියකින් ඔවුන් දෙවියන්වහන්සේගේ මැවිල්ලේ තේජස නරඹනු ඇත. ඉර සහ තාරකා පද්ධති, ඒවාට පැවරූ ක්‍රියා පටිපාටියට අනුව, දෙවියන් වහන්සේගේ සිංහාසනය වටේ භ්‍රමනය වනු ඇත. කුඩා දේ පටන් අතිවිශාල වූ දෙය දක්වා, සියළුම දේවල මැවුම්කරුගේ නම ලියා ඇත. ඒ සියල්ල තුළ උන්වහන්සේගේ බලයේ පරිපූර්ණ බව දකින්නට ඇත.” —The Great Controversy, pp. 677, 678.

“මහ අරගලය අවසාන වී ඇත. පාපය හෝ පව්කරුවන් තවදුරටත් නැත. මුළු විශ්වයම අතිශයින් පිරිසිදුය. සමගියේ සහ ප්‍රීතියේ හදගැස්මේ රිද්මය මුළු මහත් මැවිල්ල සිසාරා යයි. සියල්ල මැවූ උන්වහන්සේ තුළින්, අසීමිත ප්‍රදේශ කරා, ජීවනයද, ආලෝකයද, සතුටද ගලා බසී. ඉතා කුඩා පරමාණුවේ සිට, අතිවිශාල ලෝක දක්වාද, සියළුම සජීවී සහ අජීවී දේවල්ද, ඒවායේ නිර්මල අලංකාරයෙන් සහ සම්පූර්ණ ප්‍රීතියෙන් දෙවියන්වහන්සේගේ ප්‍රේමණීය බව ප්‍රකාශ කරයි.” —The Great Controversy, p. 678.

**සාකච්ඡා සඳහා ප්‍රශ්න**:

`පාපයට මෙතරම් දිගුකාලයක් තුළ පැවතීමට දෙවියන්වහන්සේ ඉඩදී ඇත්තේ මන්දැයි ඔබ සිතන්නේද? එමෙන්ම, කිසිම මනුෂ්‍යයෙකු ඔහු මෙලොව ජීවත්වන කාලයේදී පීඩා වින්දා මෙන් එහිදී පීඩා විඳින්නේ නැත. එය තවත් ආකාරයකින් පවසනවා නම් යමෙක් (ඔහු හෝ ඇය) එහිදී පීඩා නොවිඳින බවය. පාපය පැවැති අවුරුදු දහස් සංඛ්‍යාත ප්‍රමාණය හා සැසඳීමේදී මනුෂ්‍ය ජීවිතය කෙතරම් කෙටිද? නපුර පිළිබඳව වන අපහසු ප්‍රශ්නය සමග ක්‍රියාකිරීමේදී, මෙම සිතුවිල්ල උපකාර වන්නේ කුමන ආකාරයකින්ද?`

`අවුරුදු දහසක කාල පරිච්ඡේදය, ගැළවීමේ සැලැස්මට ගැලපෙන්නේ කුමන ආකාරයකටද? එහි දෙවියන්වහන්සේගේ චරිත ගුණාංග පිළිබඳව පවසන දේ කෙරෙහි අවධානය යොමුකරන්න. ගළවනු ලැබූ සියලුදෙනා දෙවියන්වහන්සේගේ යුක්තිය, සාධාරණත්වය සහ ප්‍රේමය දකින තුරු, විනාශවූවන් මත අවසාන විනිශ්චය ගෙන එනු ලබන්නේ නැත.`