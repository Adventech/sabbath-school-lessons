---
title:  පීඩා කාලයේ බලාපොරොත්තුව
date:   23/06/2024
---

`එළිදරව් 22:11,12 දානියෙල් 12:1,2 සහ යෙරමියා 30:5-7. දෙවන පැමිණීමට සුළු කලකට පෙර වන සිද්ධීන් මොනවාද?`

මිනිස් පරිවාස කාලය අවසන් වීමෙන් පසු පීඩාකාරී කාලය පැමිණෙනු ඇත. එවැනි පීඩාකාරී කාලයක් පොළොවේ මනුෂ්‍යයන් බිහිවූදා පටන් නොවීය. නපුරු ලෝකය මත වැගිරෙන්නාවූ වසංගත හතක් පිළිබඳව එළිදරව් 16හි සඳහන් වේ. නමුත් ඊජිප්තුවට (මිසරය) පැමිණියාවූ වසංගත වලදී මෙන් දේව ජනතාව එම බලපෑම් වලින් බේරාගනු ලැබේ. දානියෙල් පොතේ දී ඇති පොරොන්දුව කෙරෙහි අවධානය යොමුකරන්න: “නුඹේ සෙනඟගෙන්, පොතේ නම් ලියා ඇති සියල්ලන්, ගැළවෙන්නේ ඒ කාලයේදීය’‘ (දානියෙල් 12:1). මෙහි සඳහන් වන්නේ “ජීවනයේ පොත” විය හැක. (පිලිප්පි 4:3; එළිදරව් 13:8; එළිදරව් 20:12-15; එළිදරව් 22:19). අප යේසුස්වහන්සේට විශ්වාසවන්තව සිටින්නේ නම්, අපගේ නම් ජිවනයේ පොතෙන් මකා දමනු ලබන්නේ නැත.

`1 යොහන් 3:1-3, යොහන් 8:29 සහ යොහන් 14:30 කියවන්න. පීඩාකාරී කාලයට මුහුණ දීම පිණිස ඇති එකම ප්‍රමාණවත් සූදානම් වීම කුමක්ද?`

පීඩාකාරී කාලයේදී, දෙවියන්වහන්සේගේ ජනතාව, යේසුස්වහන්සේ සමග අතිශයින් ගැඹුරු සම්බන්ධතාවයක් පවත්වාගෙන යනු ලබන හෙයින්, එය කිසිදෙයකට වෙනස් කළ නොහැක. ඔවුන්ගේ උත්කෘෂ්ට අභිලාෂය වන්නේ, සියළුදෙයින් උන්වහන්සේව සතුටට පත්කොට, ශුද්ධාත්මයාණන්වහන්සේගේ ක්‍රියාකිරීම් තුළින්, උන්වහන්සේ පවිත්‍රව සිටින්නාක් මෙන්, ඔවුනුත් පවිත්‍රව සිටීමයි. ක්‍රිස්තුස්වහන්සේගේ හදවත තුළ සාතන්ගේ රැවටිල්ලට අනුකූලත්වය දක්වන කිසිවක් නොවීය. අපට උන්වහන්සේගේ චරිතයෙහි මෙම අංගයද පරාවර්තනය කිරීමට පුළුවන.

`ගීතාවලිය 27:5; ගීතාවලිය 91:1-11 සහ එළිදරව් 3:10-12 කියවනන්. පීඩා කාලය පිළිබඳව අපේ සිත්වල ඇති සැක දුරුකරන අන්දමේ කුමන පොරොන්දුවක් දෙවියන්වහන්සේ අපට දෙන සේක්ද?`

මැදහත්කරුවෙකු නොමැතිව, පීඩාකාරී කාලය තුළ ජීවත්වීම යන සංකල්පය ඇතැමෙක් වැරදි ලෙස අවබෝධ කරගෙන ඇත. සියළුදෙනා යේසුස්වහන්සේට පක්ෂව හෝ එරෙහිව තීරණයක් ගැනීමෙන් පසුව, යේසුස් වහන්සේ ස්වර්ගීය මණ්ඩපය තුළ කරනු ලබන මැදිහත්වීමේ කටයුතු නවතනු ඇත. නමුත්, මේ කාලයේදී අපි, අපේම ශක්තිය කෙරෙහි රඳා සිටිය යුතු බව මින් අදහස් නොකෙරේ. යේසුස්වහන්සේ අපට සහතික වී ඇත්තේ සෑම අවස්ථාවකම අප සමග සිටින බවයි (මතෙව් 28:20). අපට දකින්නට නොහැකි වුවත් ඇදහිල්ල විශ්වාස කරයි, එමෙන්ම අප අවට ලෝකය කඩා හැලුනත් විශ්වාසය රඳයි. පීඩාකාරී කාලය තුළදී, අපේ ඇදහිල්ල ශක්තිමත් වන අතර, සදාකාලිකව යේසුස්වහන්සේ සමග ජීවත්වීමට ඇති ආශාව වැඩිවනු ඇත.