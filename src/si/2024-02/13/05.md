---
title:  අවුරුදු දහසක කාලය තුළ විනිශ්චය
date:   26/06/2024
---

`එළිදරව් 20:4-6 කියවන්න. අවුරුදු දහසේ කාල පරිච්ඡේදය තුළ ධර්මිෂ්ඨයින් කරන්නේ කුමක්ද? එය වැදගත්වන්නේ ඇයි?`

අවුරුදු දහසේ කාලය තුළ දෙවියන්වහන්සේගේ සාධාරණත්වය සහ ප්‍රේමය පිළිබඳවත්, උන්වහන්සේ පාපයේ ගැටළුව සම්බන්ධව ක්‍රියාකර ඇති ආකාරය පිළිබඳවත්, පුද්ගලිකව නිරීක්ෂණය කිරීමට ධර්මිෂ්ඨයන්ට හැකිවනු ඇත. බොහෝ දේ පිළිබඳව ඔවුන්ට ඇති ප්‍රශ්න ගැන දෙවියන්වහන්සේගෙන් විමසා බැලීමට උවමනාවක් නැති කිසිවෙකු හෝ සිටිය හැකිද? මෙම අවුරුදු දහස තුළ ගැළවීම ලැබූ අයට ස්වර්ගයේ සිට ප්‍රශ්න කිරීම් කළ හැක. තමාගේ ආදරවන්තයෙකු හෝ කිට්ටු මිතුරෙකු ස්වර්ගයෙහි දකින්නට නැතිනම්, දෙවියන්වහන්සේගේ තීරණය සම්පූර්ණ ලෙස වටහාගැනීමට ගැළවීම ලැබූ අයට ඉඩ ප්‍රස්ථාව ලැබේ. මීට පෙර කිසිදිනක අවබෝධ කරගත්තාට වඩා මිහිතලය මත ජීවත්වූ සෑම පුද්ගලයෙකුව ගළවා ගනු පිණිස දෙවියන්වහන්සේ කළ බලවත් උත්සාහය හොඳින් අවබෝධ වනු ඇත. ස්වර්ගය අහිමි වූවන්ට එසේ වූයේ ඔවුන්ගේම ක්‍රියාවක් වන ක්‍රිස්තුස්වහන්සේව ප්‍රතික්ෂේප කිරීමෙන් බවද ඔවුන්ට අවබෝධ වේ. දෙවියන්වහන්සේ උන්වහන්සේගේ අවසාන විනිශ්චය වන “දෙවන මරණය“ හෙවත් සදාකාල විනාශය කරනු ලබන්නේ එවිටය.

`එළිදරව් 20:7-9 අවුරුදු දහස අවසන්වන්නේ කෙසේද? සාතන්ගේ සහ ඔහුගේ අනුගාමිකයන්ගේ ඉරණම කෙබඳාුද?`

අවුරුදු දහසක් මුළුල්ලේ පරීක්ෂාවලට ලක් කිරීමට හෝ රවටනු ලැබීමට සාතන්ට කිසිවෙකු නොමැත. “සාතන් සහ ඔහුගේ දූතයන් තනිව සිට පාපයේ මරණීය ප්‍රතිවිපාක” පිළිබඳව කල්පනා කරමින් සිටිනු ඇත. අවුරුදු දහස අවසානයේදී, මැරුණාවූ දුෂ්ටයින්, විනිශ්චයට මුහුණ දීම සඳහා සහ අවසාන විනිශ්චයට මුහුණ දීම පිණිස නැගිටුවනු ලබනවා ඇත. (එළිදරව් 20:5)

දැන් සාතන්ට විශාල අනුගාමිකයන් පිරිසක් ඇත. ඔහු මහත් අරගලයේදී පරාජය පිට පරාජය ලබා ඇතත්, නැතිවුණාවූ මහත් ජනකාය ඒකරාශි වූ විට ඔහු තුළ චිත්ත ධෛර්යයක් ඇතිවේ. නොයෙක් ජාතීන් ඇතුලත් මෙම විශාල පිරිස රවටනු පිණිස ඔහු හමුවන්නේ, සාතන්ගේ කැරලි ගැසීම අත්හැර දැමීමට තවමත් ඔහු තුළ ඇති අකමැත්ත හේතුවෙනි. තව එක්වරක් උත්සාහ කොට දේව රාජ්‍යය පරාජය කොට, ඔවුන්ගේ රාජ්‍යයක් ස්ථාපිත කරන්න ඉදිරියට එන ලෙස සාතන් ඔවුන්ව දිරිගන්වයි. “ගොග් සහ මොගොග්” යන යෙදුම් භාවිතා කර ඇත්තේ සෑම යුගයකම සිටි ගැළවීම නොලැබූ පුද්ගලයින් සංකේතවත් කිරීම පිණිසය. සාතන් සහ ඔහුගේ අනුගාමිකයන්, “සැදැහැවතුන්ගේ කඳවුරු, ප්‍රියමනාප නුවරද වටලාගත්හ” (එළිදරව් 20:9).

අවුරුදු දහස අවසානයේදී, දුෂ්ටයින් මළවුන්ගෙන් නැගිටුවනු ලබනවා පමණක් නොව, ශුද්ධවූ නගරය, වන නව යෙරුසලමද, ස්වර්ගයේ සිට පොළොවට පහත් කරනු ලබනවා ඇත (එළිදරව් 21:2). ශුද්ධවන්තයින් අවුරුදු දහස තුළ ක්‍රිස්තුස්වහන්සේ සමග නව යෙරුසලමේ ජීවත් වෙමින් එහි ආණ්ඩු කරමින් සිටිති. එම අවුරුදු දහස අවසානයේදී, එම නගරය සමග දෙවියන් වහන්සේත්, දේවදූතයනුත්, ගළවනු ලැබුවාවූ සියළුදෙනාත් පැමිණෙනු ඇත. සියළුදෙනා මහා අරගලයේ අවසාන සටන සඳහා පෙළගැසී සිටිති. පාපය සදහටම බලපාන පරිදි තුරන් කිරීමට සූදානම්ය.

`අවසාන විනිශ්චයට යොදා ඇති කාලය පිළිබඳව සලකා බැලීමේදී දෙවියන්වහන්සේගේ චරිත ගුණාංග පිළිබඳව කුමක් පැවසිය හැකිද?`