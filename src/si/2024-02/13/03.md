---
title:  යේසුස්වහන්සේගේ ඉක්මණින් පැමිණීමේ බලාපොරොත්තුව
date:   24/06/2024
---

`යොහන් 14:1-3 සහ තීතස් 2:11-14 කියවන්න. අනාගතයේ ආලෝකයේ අභියෝග සහ එලඹෙන කරදරයේ දී, මෙම පද මෙතරම් දිරිගන්වන්නේ ඇයි?`

“නුඹලාගේ සිත් නොකැළඹේවා” යනුවෙන් යේසුස්වහන්සේ පැවසූ වචන, අපව කිසිවිටෙක තනිකරනු නොලබන බවටත්, අපව ගෙදර ගෙන යනු පිණිස උන්වහන්සේ නැවත එන බවටත් දෙනු ලැබූ සහතිකයකි. මෙම ලෝකය අපේ ස්ථිර නිවස නොවේ. වඩා යහපත් දවසක් පැමිණෙනු ඇත. සෑම පාඨ 25කට එක් වරක්, අපේ ස්වාමීන්වහන්සේගේ නැවත පැමිණීම පිළිබඳව අළුත් ගිවිසුමේ සඳහන්වේ. අඳුරු කාල පරිච්ඡේදයක් පැමිණ, රජයේ සහ ආගමික බලවේග එකට එක්වී අපට ජීවිත තර්ජන එල්ලකරන විට, ක්‍රිස්තුස්වහන්සේගේ පැමිණීමේ පොරොන්දුව තුළ, අපේ සිත් බලාපොරොත්තුවෙන් පිරීයනු ඇත. සෑම පරම්පරාවකම සිටි විශ්වාසවන්ත දේව ජනතාවගේ සිත් පුබුදු කළ “ආශිර්වාද ලත් බලාපොරොත්තුව” මෙයයි.

`එළිදරව් 6:15-17 සහ යෙසායා 25:8, 9 කියවන්න. මෙම පාඨවල සඳහන්ව ඇති පරිදි ගැළවුණාවූ අයගේ සහ විනාශවූවන්ගේ ආකල්ප සංසන්දනය කරන්න. මෙවැනි දෙආකාරයක සිතුවිලි සහ ආකල්ප ඇතිවීමට වන හේතු පිළිබඳව පැහැදිලි කර හැක්කේ කුමක්ද?`

දුෂ්ටයින් පාපයේ ඇති භයානකකම පිළිබඳව අවබෝධ කරගෙන ඇති අතර, ධර්මිෂ්ඨයන් අනුග්‍රහය කරණකොටගෙන සපයා දී ඇති පුදුම දේ පිළිගෙන ඇත. දෙවියන්වහන්සේට විරුද්ධව කැරලි ගැසීමෙන් බිය, වරදකාරී හැඟීම්, වරද කළ බවට තීන්දු කිරීම සහ අවසානයේ සදාකාලික විනාශය වනු ඇත. උන්වහන්සේගේ ගැළවීමේ අනුග්‍රහය දක්වන්නේ නම්, අපට කමාව, සමාදානය සහ උන්වහන්සේගේ තේජාන්විත නැවත පැමිණීමේදී සදාකාල ප්‍රීතිය හිමිවනු ඇත.

`එළිදරව් 15:3,4 සහ එළිදරව් 19:7 කියවන්න. ක්‍රිස්තුස්වහන්සේ තුලින් අපට නොමිලයේ දී ඇති තේජාන්විත ගැළවීම කෙරෙහි ගැළවීම ලැබූ අය ප්‍රතිචාර දක්වන්නේ කෙසේද?`

“ක්‍රිස්තුස්වහන්සේගේ කුරුසිය සදාකාලය පුරාවටම ගැළවීම ලැබූවන්ගේ විද්‍යාව සහ ගීතයද වේ. තේජවන්ත ස්වභාවයට පත්කරනු ලැබූ ක්‍රිස්තුස්වහන්සේ තුළ ඔවුන් කුරුසිපත් කළාවූ ක්‍රිස්තුස්වහන්සේව දකිති... මිනිස් වර්ගයාට ඇති ප්‍රේමය කරණකොටගෙන, සියළු ලෝකවල නිර්මාතෘ සියළු-දෙනාගේ ඉරණම තීරණය කරන්නා, උන්වහන්සේගේ තේජස පසෙක ලා, උන්වහන්සේව ලජ්ජාවට පත්වීමට ඉඩ හැර, කළදේ හේතුකොටගෙන, විශ්වයේ පුදුමයට සහ ප්‍රශංසාවට සැමදා යොමුකරනු ලබයි.” —Ellen G. White, The Great Controversy, p. 651

`එළිදරව් 12:17; එළිදරව් 17:13,14; එළිදරව් 19:11-16. මෙම පාඨවල ක්‍රමිකව ඉදිරියට යාම හෙවත් වර්ධනය දෙස ප්‍රවේසමෙන් අවධානය යොමු කරන්න. මෙම පාඨවල දක්නට ඇති ක්‍රමික වර්ධනය තුළින් පොළොවේ වන අවසානය යුද්ධය සහ අවසානයේදී ක්‍රිස්තුස්වහන්සේගේ ජයග්‍රහණය කුමක් පවසනු ලබයිද?`