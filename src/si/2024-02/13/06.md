---
title:  සදාකාල දෙකක්
date:   27/06/2024
---

`2 කොරින්ති 5:10 රෝම 14:10,11 සහ එළිදරව් 20:11-15. දුෂ්ටයින්ව නැවත නැගිටුවනු ලැබීම පිළිබඳව මෙම පාඨ තුළ කුමක් සඳහන්වේද?`

අතිශයින් දුෂ්ට වූ පාපයේ ගැටළුව නැවතත් කිසි දවසක ඇති නොවන පිණිස කටයුතු කිරීමේදී, දෙවියන්වහන්සේ සර්ව සාධාරණ සෑම කෙනෙකුටම සෑමවිටම යුක්තිය ඉටුකරන බව සියළුදෙනා අවබෝධ කරගත යුතුවේ. දෙවියන්වහන්සේ සාධාරණ දෙවිකෙනෙක් බව ඒත්තු ගනිමින්, මහ අරගලයේදී උන්වහන්සේ දැක්වූ සාධාරණත්වය පසසමින් සියළුදෙනා උන්වහන්සේ ඉදිරියේ දණින් වැටී නමස්කාර කරනු ලබන අතර, සාතන් සහ ඔහුගේ දුෂ්ට දූතයන් පවා තමන් කිසිම සාධාරණ හේතුවක් නොමැතිව දෙවියන්වහන්සේට එරෙහිව කැරලි ගැසූ බවත් පිළිගනිති. එලන් වයිට් මහත්මිය විසින් සපයා ඇති ප්‍රඥාවන්ත කියමන දෙස විමසිලිමත් වන්න: “වාර්තා පොත් දිග හැර, යේසුස්වහන්සේ තම දෙනෙත් දුෂ්ටයන් වෙත යොමු කළ විගස, ඔවුන් කළාවූ සෑම පාපයක් පිළිබඳ මතකයන් ඔවුන්ගේ සිත් තුළට එනු ඇත. ඔවුන්ගේ පාද ශුද්ධවූ සහ පවිත්‍රවූ මාර්ගයෙන් ඉවතට ගමන් කොට, දෙවියන්වහන්සේගේ ව්‍යවස්ථාව උල්ලංඝනය කරමින්, අහංකාරය සහ මුරණ්ඩුකම මගින් ඔවුන්ව කොතරම් ඈතට ගෙන ගොස් ඇද්දැයි ඔවුන් දකිනු ඇත. ඔවුන් මුහුණ දුන්, ඔවුන්ව මුළාකරන පරීක්ෂාවලට කැමැත්තෙන්ම අවනතවී, පාපයෙහි නියැලුනහ. ඔවුන්ට දෙනු ලැබූ ආශිර්වාද ඔවුන් විසින්ම දූෂණයට පත් කළහ. දෙවියන්වහන්සේගේ පණිවුඩකරුවන්ව එපා කළහ. අවවාද ප්‍රතික්ෂේප කළහ. එක පිට එක වශයෙන් මුහුද රළපහරක් සේ ඔවුන් වෙත යැවූ කරුණාවේ රළ, ඔවුන් තුළ තිබූ මුරණ්ඩුකම සහ කමාව ඉල්ලා නොසිටින හදවත් හේතුවෙන් ආපසු ගසාගෙන යාමට සැලැස්වූහ. සියල්ල ගිණිමය අකුරුවලින් ලීවාක් මෙනි...

“සියළු දුෂ්ටයෝ දෙවියන්වහන්සේගේ නඩු ශාලවේදී, දෙවියන් වහන්සේගේ ස්වර්ගයේ රජයට එරෙහිව ක්‍රියාකිරීම හේතුවෙන්, රාජ ද්‍රෝහී චෝදනා ලැබ සිටිති. ඔවුන් උදෙසා මැදහත්වීමට කිසිවෙකු නැත. ඔවුන්ට කිසිම සමාවට කරුණක් නැත. සදාකාලික මරණ දණ්ඩනයේ තීන්දුව ඔවුන්ට එරෙහිව ප්‍රකාශ කර ඇත.” —The Great Controversy, pp. 666, 668.

`එළිදරව් 20:9; ගීතාවලිය 37:20 සහ මලාකි 4:1,2. මෙම පාඨ තුළින්, පාපය සහ පව්කරුවන් අවසාන වශයෙන් විනාශ කර දැමීම සහ ධර්මිෂ්ඨයන්ට ලැබෙන විපාක පිළිබඳව කුමන ආකාරයේ පෙර දැනුමක් අපට ලැබේද?`

ශුභ ආරංචිය නම් සාතන් සහ ඔහුගේ දුෂ්ට දූතයන් ගිණිවිලක් තුළ මරණයට පත්වන්නාහ. පාපයත්, පව්කරුවනුත් දැවී යනු ඇත. එළිදරව් 20:9ට අනුව ඔවුන් ගින්නෙන් දැවී විනාශ වන අතර, සදාකාලයටම වධයට පමුණුවනු ලබන්නේ නැත. ඊළඟ පදයේ ඇති “සදහටම” යන යෙදුමෙන් සෑමවිටම එම අදහස උපයෝගී වන්නේ නැත. ඇතැම් විට “තෙක්” යන යෙදුම යෙදිය හැක. මෙහි අර්ථය වන්නේ අපේක්ෂිත ප්‍රතිඵලය ඉටුවන තෙක් මිස, සදහටම පිලිස්සෙමින් පවතින බව අදහස් නොවේ. (නික්මයාම 21:6; 1 සාමුවෙල් 1:22, 28; ජූඩ් 7 සහ 2 පේත්‍රැස් 2:4-6). විනාශවූවන්ට විනාශවීම පමණක් වන අතර, විනාශවීමේ කර්තව්‍ය සදාකාලික නොවේ. දෙවියන්වහන්සේ කිසිවිටෙක සදාකාලිකව වධ බන්ධන පමුණුවන්නකු නොවේ.

`අවසානයේදී සදාකාලික වූ දෙකෙන් එකක් අපට හිමිවනු ඇත. විනාශ වූවන්, අවාසනාවන්ත පරිදි, ඔවුන් උපයාගත් කුලිය ලබනවා ඇත. එනම් සදාකාලික මරණයයි. එසේනම්, අපේ එකම බලාපොරොත්තුව වන අපට ලැබිය යුතු දේ, එනම් මරණය, නොලැබ සිටිනු පිණිස, යේසුස්වහන්සේව සහ උන්වහන්සේගේ ධර්මිෂ්ඨකම කෙරෙහි විශ්වාසවන්තව සිටීම වැදගත්වන්නේ ඇයි?`