---
title:  දේව ව්‍යවස්ථාවෙහි නොවෙනස්වන ස්වභාවය
date:   27/05/2024
---

`මතෙව් 5:17, 18; ගීතාවලිය 111:7, 8; දේශනාකාරයා 12:13,14; 1 යොහන් 5:3 සහ හිතෝපදේශ 28:9. කිතුනුවෙකුට ව්‍යවස්ථාව හා සමග ඇති සම්බන්ධතාවය පිළිබඳව මෙම පාඨ තුළින් අපට උගන්වනු ලබන්නේ කුමක්ද?`

දෙවියන්වහන්සේගේ ව්‍යවස්ථාවෙහි පාරිශුද්ධභාවය උසස්කොට සැලකූ ප්‍රොතෙස්තන්ත ප්‍රතිසංස්කරණවාදීන්ගේ පාද සටහන් අනුගමනය කරමින් සෙවන්ත්-ඩේ ඇඩ්වෙන්ටිස්ට්වරුන්ද ක්‍රියා කරති. ජෝන් වෙස්ලි තුමන් මෙය ප්‍රබල ලෙස සනාථ කර ඇති අන්දම සනිටුහන් කරගන්න: “මෝසෙස් විසින්, ඉශ්‍රායෙල් ජනතාවට දෙනු ලැබූ වත් පිළිවෙත් හෙවත් චාරිත්‍ර ව්‍යවස්ථා තුළ නියෝග සහ ව්‍යවස්ථා දේවමාළිගාව තුළ වූ පැරණි පූජා සහ වත් පිළිවෙත් වලට අදාල වූ සියළුදේ විනාශ කොට විසුරුවා හැරීමට අපගේ ස්වාමීන්වහන්සේ පැමිණිසේක. නමුත් දසපනතෙහි අන්තර්ගත සදාචාර නීතිය, අනාගතවක්තෘ-වරුන් විසින් ක්‍රියාවට නැංවූ අතර, උන්වහන්සේ එය ඉවත් කළේ නැත. මින් කිසිම දෙයක් ඉවත්කරලීම උන්වහන්සේගේ පැමිණීමේ පරමාර්ථය නොවීය. මෙම ව්‍යවස්ථාව කඩා බිඳ දැමිය නොහැකි වන අතර, “එය ස්වර්ගයෙහි විශ්වාසවන්ත සාක්ෂියක් ලෙස නොවෙනස්ව පවතිනු ඇත.” ... ව්‍යවස්ථාවෙහි සෑම කොටසක්ම සියළු මානව වර්ගයා කෙරෙහිද, සියළුම වයස් මට්ටම් වලට අයත් අය කෙරෙහිද, බලගතුව පැවතිය යුතු අතර, තවද එය යම්කිසි කාලයකට හෝ ස්ථානයකට පමණක් වලංගු නොවන බැවින්ද, එසේත් නැතහොත් කිසියම් අවස්ථාවකට අනුකූල වන පරිදි වෙනස්වීමද නොවිය යුතු අතර, දේව ස්වභාවයට සහ මනුෂ්‍යයාගේ ස්වභාවයට අනුකූල වන පරිදි කිසි ලෙසකින්වත් නොවෙනස්ව පැවතිය යුත්තේය.” —"Upon Our Lord's Sermon on the Mount," Discourse V, John Wesley's Sermons: An Anthology (Nashville, TN: Abington Press, 1991), pp. 208, 209.

`නික්මයාම 34:5-7 රෝම 7:11,12 ගීතාවලිය 19:7-11 ගීතාවලිය 89:14 සහ ගීතාවලිය 119:142, 172 සමග සංසන්දනය කරන්න. මෙම පාඨ තුළින් දෙවියන්වහන්සේගේ ව්‍යවස්ථාව සහ උන්වහන්සේගේ චරිත ස්වභාවය (ගුණාංග) පිළිබඳව කුමක් පවසයිද?`

දෙවියන්වහන්සේගේ ව්‍යවස්ථාව උන්වහන්සේගේ චරිත ස්වභාවයෙහි පිටපතක් වන බැවින්ද, උන්වහන්සේගේ සිංහාසනයෙහි පදනම වන බැවින්ද, මනුෂ්‍යයා උදෙසා සදාචාරාත්මක අඩිතාලමක් වන හෙයින්ද, සාතන් එයට ද්වේෂ කරයි. “පොළොවෙහි තිබූ මණ්ඩපය, ස්වර්ගයෙහි ඇති දෙයක අනුරුවක් වන බව කිසිවෙකුට ධාරණය කරනොගෙන සිටිය නොහැකි වන අතර, පොළොවේ පිහිටි ගිවිසුම් පෙට්ටිය තුළ තැන්පත් කර තිබූ ව්‍යවස්ථාව, ස්වර්ගයෙහි ඇති ගිවිසුම් පෙට්ටිය තුළ ඇති ව්‍යවස්ථාවේ සත්‍ය සහ සමාන පිටපතක් බවත්, එමෙන්ම දෙවියන්වහන්සේගේ ව්‍යවස්ථාව කෙරෙහි ස්වර්ග මණ්ඩපය පිළිබඳව ඇති සත්‍යය පිළිගන්නේ නම්, දෙවියන්වහන්සේගේ ව්‍යවස්ථාව මගින් ප්‍රකාශ කරනු ලබන කරුණු පිළිගන්නා බවත්, එමෙන්ම එසේ පිළිගනු ලබන්නේ නම් සබත පිළිබඳව වන හතරවන ව්‍යවස්ථාව පවත්වන්නට අපි බැඳී සිටිමු. ස්වර්ගයේ මණ්ඩපය තුළ කරනු ලබන ක්‍රිස්තුස්වහන්සේගේ මෙහෙවර, අවිරෝධීව ශුද්ධ ලියවිල්ල තුළින් ප්‍රකාශවීමට, දැඩි සහ අධිෂ්ඨානශීලී ලෙස විරෝධතාවය දැක්වීමට හේතුවූ රහස මෙයයි. —Ellen G. White, The Great Controversy, p. 435.

`අප තවදුරටත් දස පනත පැවැත්වීමට අවශ්‍යවන්නේ නැත යනුවෙන් මිනිසුන් විසින් පවසන විට දෙනු ලබන හේතු මොනවාද? එය පිටුපස ඇති සත්‍යයම හේතුව කුමක්දැයි ඔබ සිතන්නේද?`