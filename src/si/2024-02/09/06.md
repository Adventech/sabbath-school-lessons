---
title:  පාඩම
date:   30/05/2024
---
දේවදූතයන් තුන්දෙනාගේ පණිවුඩය

පළමුවන දේව දූතයා හඬ නගා කියනු ලබන පණිවුඩය එළිදරව් 14:7හි මෙසේ සඳහන් වේ; “දෙවියන්වහන්සේට බියවී, උන්වහන්සේට ගෞරව කරන්න. මන්ද, උන්වහන්සේගේ විනිශ්චයේ පැය පැමිණ ඇත. අහස හා පොළොවත්, මුහුද හා දිය උල්පතුත්, මවා වදාළ තැනැන්වහන්සේට නමස්කාර කරන්න”. ඉක්මණින් පැමිණෙන්නට ඇත්තාවූ විනිශ්චය හේතුවෙන්, අපේ ඉහළම පක්ෂපාතීත්වයත්, මුළු හිතින්ම කරනු ලබන නමස්කාරයත්, මැවුම්කරුට ලබාදෙන ලෙස ස්වර්ගය ආයාචනා කරනු ලබයි.

දෙවන දේව දූතයා ප්‍රකාශ කර සිටින්නේ, “වේශ්‍යකම නමැති මද්‍යසාරය සියලු ජාතීන්ට පෙවූ මහා බබිලෝනිය වැටුණාය, මහා බබිලෝනිය වැටුණාය, වැටුණාය”යි කීය. (එළිදරව් 14:8). බබිලෝනියෙන් පෙන්නුම් කරනු ලබන්නේ පළමුවන දේව දූතයාගේ හඬ ප්‍රතික්ෂේප කර, වැරදි නමස්කාර ක්‍රමවේද අනුගමනය කරනවුන්ය. එම නිසාම එළිදරව් 14:9-11. “මෘගයාට සහ ඔහුගේ රූපයට” නමස්කාර නොකළ යුතු බවට අවවාද කරනු ලබයි. මෙහි එකිනෙකට විරුද්ධවූ තෝරාගැනීම් දෙකක්. එනම්, මැවුම්කරුට නමස්කාර කරනවාද නැතහොත් මෘගයාට නමස්කාර කරනවාද යනුවෙනි.

පෘථිවිය මත වසන සෑම කෙනෙක්ම, අවසානවූත්, නැවත ආපසු හැරවිය නොහැකිවූත් තීරණයක් ගනු ලබන්නේ, ඔවුන්ගේ පක්ෂපාතීත්වය හිමිවන්නේ කාටද? එනම්, යේසුස්වහන්සේටද නැතහොත් සාතන්ටද යනුවෙනි.

`එළිදරව් 14:12 කියවන්න. මෘගයාට නමස්කාර කිරීම ප්‍රතික්ෂේප කරන්නවුන් හඳුනා ගැනීම පිණිස ඔවුන් සතු ලක්ෂණ දෙක මොනවාද? මෙම දෙකම අතිශයින් වැදගත්වන්නේ මන්ද?`

ලෝක ඉතිහාසයේ කිසිදිනක නොවූ විරූ පරිදි, අති බිහිසුණු පීඩා විඳීම් වලට සහ මහත් ප්‍රතිරෝධවලට මුහුණ දෙන, දෙවියන්වහන්සේට හිතවත්ව සිටින ජන සමූහයක් සිටිනු ඇත. ක්‍රිස්තුස්වහන්සේගේ ධර්මිෂ්ඨකම නැමැති තිළිනය තුළින් ඔවුන් දයාවෙන් පරිපූර්ණවූ, කීකරු ජීවිත ගතකරනු ඇත. මැවුම්කරුට නමස්කාර කිරීම, සහ දේව ආඥාවන් පැවැත්වීම කරනු ලබන්නන්ට මෘගයාට නමස්කාර කරන්නවුන්ගෙන් විරෝධතාවයන් පැමිණෙනු ඇත. අවසාන අරගලයේදී, මූලික කරුණ වන හිතෛෂීභාවය ක්‍රිස්තුස්වහන්සේටද නැතහොත් මෘගයාගේ බලවේගවලටද යන කරුණු පදනම්ව ඇත්තේ නමස්කාරය මූලිකව වන අතර, යහපත සහ නපුර අතර ඇති අරගලයේ කේන්ද්‍රීය කරුණ වන්නේ සබත් පැවැත්වීමයි.

කැපවීමෙන් යුත් ගැළවුම්කරුගේ මෙම අනුගාමිකයන් හට යේසුස් වහන්සේ “තුළ” ඇදහිල්ල තිබෙනවා පමණක් නොව, ඔවුන්ට යේසුස්වහන්සේ “කෙරෙහි” විශ්වාසයක් තිබේ. අතිශයින් ගැඹුරු, මහත් විශ්වාසයකින් යුක්ත, තද කැපවීමක් ඇති, යේසුස්වහන්සේ කෙරෙහි ඇති විශ්වාසය නිරයේ සිටින සියලුම යක්ෂයන් එක්වී, මිහිපිට ඇති සියළුම පරීක්ෂාවන් යෙදුවත්, වෙනස්කළ හැකි දෙයක් නම් නොවේ. දැකිය නොහැකි වූවත් විශ්වාස කරන්නේ ඇදහිල්ල කරණකොටගෙන වන අතර, එවිට ඇයි කියා ප්‍රශ්න නොකොට විශ්වාස කිරීමට පුළුවන. තේරුම්ගත නොහැකි වුවත් බලාපොරොත්තු තබාගනී. “යේසුස්වහන්සේ කෙරෙහි ඇති ඇදහිල්ල” අප ඇදහිල්ලෙන්ම ලබාගත යුතු තිළිණයකි. එමගින් අපව ඉදිරියට ඇති අර්බුද මැදින් ඔසවාගෙන යනු ඇත. අවසාන අර්බුදය ඇරඹී, අපට ආර්ථික සම්බාධක, පීඩා කිරීම්, සිරගත කිරීම් සහ මරණය පවා ඇතිවන විට, යේසුස්වහන්සේ කෙරෙහි ඇදහිල්ල තිබීමෙන් යේසුස්වහන්සේ නැවත එනතුරු අවසාන කාලය තුළ අපව ඔසවාගෙන යනු ලබනවා ඇත.

`අනාගතයේ පැමිණීමට නියමිත දේවලට දෙවියන්වහන්සේ ඔබව අද සූදානම් කරන්නේ කෙසේද?`