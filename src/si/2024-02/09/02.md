---
title:  ශුද්ධස්ථානය සහ ව්‍යවස්ථාව
date:   26/05/2024
---

`එළිදරව් 11:19; නික්මයාම 25:16; නික්මයාම 31:18 සහ නික්මයාම 12:17. මණ්ඩපයේ අතිශුද්ධ ස්ථානය තුළ තිබූ ගිවිසුම් පෙට්ටිය තුළ තැන්පත් කර තිබුණ දේවල් පිළිබඳව ඉහත සඳහන් පාඨ තුළින් කුමක් පෙන්නුම් කරයිද?`

සමගි කිරීමේ දවස විනිශ්චයේ දවසක් විය. ඉශ්‍රායෙල් දේශය තුළ සිටි සියළුදෙනා, තම සිත් සෝදිසි කරගනිමින්, පසුතැවිලිව සියළු වැඩවලින් තොරව

මෙම වැදගත් උළෙලට සහභාගි විය යුතු බවට නියෝග කර තිබුණි. (ලෙවී කථාව 23:29-31 බලන්න). පාපය වෙනුවෙන් සමගිකමක් කරනු ලැබීම පිණිස මෙම දවසේදී පමණක්, උත්තම පූජකයා අතිශුද්ධ ස්ථානයට ඇතුල්වේ. මෙම මණ්ඩපයෙහි අභ්‍යන්තරයේම ගිවිසුම් පෙට්ටිය තබා තිබුණි. ගිවිසුම් පෙට්ටිය තුළ ගල්ලෑලි මත ලියූ, දෙවියන්වහන්සේගේ ව්‍යවස්ථාව වන දසපනත විය. ගිවිසුම් පෙට්ටිය මත වූ රණින් නිමකළ වැස්ම ‘කරුණාසනය’ යන නමින් හඳුන්වනු ලැබූ අතර ශුද්ධස්ථානය පාපයෙන් පවිත්‍ර කරනු ලබන පිණිස එය මත රුධිරය ඉසිනු ලැබුණි. කරුණාසනයට ඉහලින් පිහිටි ස්ථානයක සිටි දෙවියන්වහන්සේ එහි වැඩසිටින බව පෙන්නුම් කෙරුණි. පුදනු ලැබුවාවූ සෑම පූජාවකින්ම පෙන්නුම් කෙරුනේ මනුෂ්‍ය වර්ගයා උදෙසා වන දෙවියන්වහන්සේගේ කරුණාව වූ අතර, සමගි කිරීමේ දවසින් පෙන්නුම් කරන්නේ, පාපය සිහිගන්වනු ලබන්නේ විනිශ්චයේ දවස තෙක් බවත් (හෙබ්‍රෙව් 10:3) ක්‍රිස්තුස්වහන්සේගේ රුධිරය තුළින් පමණක් පාපය ඉවත් කළ හැකි බවට ඇති විශ්වාසයෙන් පමණක් බවයි. (1 පේත්‍රැස් 1:18, 19). එහිදී දෙවියන්වහන්සේ ඉදිරියේ දයාව සහ සාධාරණත්වය ඉතා අලංකාර ලෙස සංයෝග වේ.

ස්වර්ගීය මණ්ඩපය දෙස බැලූ විට, යොහන් අපෝස්තුළුවරයා දුටුවේ, “ස්වර්ගයෙහි තිබෙන දෙවියන්වහන්සේගේ මාළිගාව විවෘත කරන ලද බවත්,” උන්වහන්සේගේ “ගිවිසුම් කරඬුව” (එළිදරව් 11:19) එහි ඇති බවත්ය. ඊට මහත් අරගලය මගින් මෙම ප්‍රකාශය එක් කර ඇත. ස්වර්ගයෙහි මණ්ඩපය තුළ ඇත්තාවූ අති ශුද්ධ ස්ථානයේ දෙවියන්වහන්සේගේ ව්‍යවස්ථාව තැන්පත් කර ඇත. එම ව්‍යවස්ථාව දෙවියන්වහන්සේ විසින්ම මහත් ගිගුරුම් සහ අකුණු සැර මැද සීනයි කන්දේදී පැවසූ අතර, උන්වහන්සේගේ ඇඟිලි තුඩුවලින්ම ගල් ලෑලි මතද ලියනු ලැබුණි. ස්වර්ගයෙහි අතිශුද්ධස්ථානය තුළ තබා ඇත්තේ දෙවියන් වහන්සේගේ ව්‍යවස්ථාවේ මුල් සහ සත්‍ය පිටපත වන අතර, මෝසෙස් විසින් පරණ ගිවිසුමේ මුල් පොත් පහ තුළ ගල් පතුරු තුළ ලියා වාර්තා කොට ඇත්තේද සම්පූර්ණයෙන්ම දෝෂ රහිත නිවැරදි පිටපතයි. මෙම වැදගත් කරුණ නිවැරදිව අවබෝධ කරගත් අය, දෙවියන්වහන්සේගේ ව්‍යවස්ථාවේ ශුද්ධවූද, වෙනස් නොවන්නාවූ ස්වභාවයද දකින්නහුය. —Ellen G. White, The Great Controversy, p. 434.

මුල් ඇඩ්වෙන්ටිස්ට් ඇදහිලිවන්තයන් බයිබලයේ ශුද්ධස්ථානය පිළිබඳව ඇති ඉගැන්වීම් හැදෑරූ අතර, දේව ව්‍යවස්ථාවේ වැදගත්කමත්, දෙවියන් වහන්සේගේ ව්‍යවස්ථාවේ හදවත බඳුවූ සබත සහ එහි ඇති වැදගත්කම පිළිබඳවත් අවබෝධ කරගත්හ. ඔවුන් විශ්වාස කළ තර්කය වූයේ, ස්වර්ගයේ අති ශුද්ධ ස්ථානයේ ඇති ගිවිසුම් පෙට්ටිය තුළ තබා තැබීමට තරම් දේව ව්‍යවස්ථාව වැදගත් නම්, එය නියත වශයෙන්ම කුරුසියේදී ඉවත දැමීම සිදුවිය හැකි දෙයක් නම් නොවන බවයි.

`සෑම සතියකම නොවරදවාම පැයට සැතපුම් 1000 (දහසක) පමණ වේගයෙන් අපකරා එන සබත පිළිබඳව කල්පනා කරන්න. එමගින් මැවීමේ ඉගැන්වීමේ වැදගත්කම පිළිබඳව අපට පැවසිය යුත්තේ කුමක්ද? මෙතරම් බලගතු සහ නැවත නැවත සිහිගන්වමින් ඉස්මතු වන ධර්මතාවයක් තිබේද?`