---
title:  දේව රාජ්‍යයේ අත්තිවාරම
date:   25/05/2024
---

### මේ සතියේ පාඩමේ අධ්‍යයනය සඳහා කියවන්න
එළිදරව් 14:6-12; දේශනාකාරයා 12:13, 14; හිතෝපදේශ 28:9; දානියෙල් 7:25.

> <p>කටපාඩම් පදය</p>
> “මහ සර්පයා ස්ත්‍රී කෙරෙහි උදහස්වී, දෙවියන්වහන්සේගේ ආඥා පවත්වන්නාවූ, යේසුස්වහන්සේගේ සාක්ෂිය දරන්නාවූ ඇගේ වංශයේ ඉතිරි අයට විරුද්ධව යුද්ධකරන්ට ගියේය.” (එළිදරව් 12:16).

ගැඹුරු ලෙස බයිබලය ඉගෙනීම තුළින්, ස්වර්ගීය මණ්ඩපයේ අතිශුද්ධ ස්ථානය තුළ ඇති ව්‍යවස්ථාවේ ඇති වැදගත්කම ඇඩ්වෙන්ටිස්ට්වරුන් අවබෝධ කරගත්හ. දේව ව්‍යවස්ථාව දෙස සැලකිල්ලෙන් බැලීමේදී, හතරවන ආඥාව වන සබත් පැවැත්වීමේ වැදගත්කම ඔවුහු වටහාගත්හ. මෙම ආඥාව අන් කිසි ආඥාවකට වඩා දෙවියන්වහන්සේ අපේ මැවුම්කරු ලෙසද සැබෑ නමස්කාරයේ අත්තිවාරම ලෙසද හඳුනා දෙනු ලබන්නේ, මෙය ලෝක ඉතිහාසයේ අවසාන කාලය තුළ ජීවත්වන අයට විශේෂයෙන් වැදගත්වන තේමාවක් වන බැවිනි. (එළිදරව් 14:6-12 බලන්න).

ආරම්භයේ සිට සාතන්ට උවමනා වූයේ දේව ව්‍යවස්ථාව හෑල්ලුවට ලක්කරමින්, දේව නමස්කාරයට බාධා පැමිණවීමයි. ව්‍යවස්ථාවෙන් එකක් පමණක් “කඩ කළොත්”, ඔහු සියල්ල ගැන වරදකරු වන බව සාතන් හොඳින් දන්නා බැවින් (යාකොබ් 2:1-10) දෙවියන්වහන්සේගේ ව්‍යවස්ථාව උල්ලංඝනය කරන ලෙස ඔහු මිනිසුන්ව දිරිගන්වයි. ඔහු සබතට ද්වේෂ කරන්නේ, එමගින් මිනිසුන් හට තම මැවුම්කරුවාව මතක් කරදෙනු ලබන අතර, උන්වහන්සේට නමස්කාර කළ යුතු ආකාරයත් සිහිගන්වන බැවින්, ස්වර්ග රාජ්‍යයේ අතිශුද්ධ ස්ථානයේ ඇති දේව ව්‍යවස්ථාව තුළද එම අදහස ගැබ්කොට ඇත. ව්‍යවස්ථාව මගින් පාපය විග්‍රහ කරන බැවින්, දේව සෙනඟ උන්වහන්සේට විශ්වාසවන්තව සිටීමට උත්සාහ දරණ කාලය පුරාවට, උන්වහන්සේගේ ව්‍යවස්ථාව, සබත් දවස පිළිබඳ ආඥාවද ඇතුලත්ව වලංගු වන බව සැලකිය යුතුවේ.

මෙම පාඩමේ පරමාර්ථය වනුයේ, ශුද්ධ ස්ථානය, දෙවියන්වහන්සේගේ ව්‍යවස්ථාව, සබත, මෘගයාගේ ලකුණ මුල් කරගනිමින් එන්නාවූ පීඩා කාලය අතර ඇති සම්බන්ධතාවයන් පෙන්නුම් කිරීමයි. එමෙන්ම සබත, අවසාන කාලයේ පරම්පරාවට බලපාන අයුරුද අපි ගවේෂණය කරන්නෙමු.

මහත් අරගලය පොතේ පරිච්ඡේද 25-27 දක්වා ඇති කොටස් උපයෝගී කරගනිමින් සකස් කර ඇති පාඩම ජුනි 01 වන දිනට යෙදෙන සබතට සූදානම් වීම සඳහා අධ්‍යයනය කරන්න.