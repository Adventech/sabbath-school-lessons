---
title:  වැඩිදුර අධ්‍යයනය සඳහා
date:   31/05/2024
---

“තමුන්ට වාසි සහගත අන්දමේ සාක්ෂි බයිබලයෙන් හමු නොවූ විට, බොහෝදෙනෙක් එම තර්කම ක්‍රිස්තුස්වහන්සේට සහ උන්වහන්සේගේ අපොස්තුළුවරුන්ට එරෙහිව ඉදිරිපත් කළ බව අමතක කරමින් සෙසු අය පොළඹවාගන්නට නොසැලෙන, නොපසුබට උත්සාහයක යෙදෙති. අපේ වැදගත් මිනිසුන්ට, මෙම සබත් ප්‍රශ්නය නොවැටහෙන්නේ ඇයි? ඔබ මෙන්ම ස්වල්ප දෙනෙක් එය විශ්වාස කරති. ඔබ පමණක් නිවැරදියි, ලෝකයේ අනෙක් සියළුම උගතුන් වැරදියි, ඒක වෙන්න බැරිදෙයක් නේද?”

“එවැනි තර්කයක ඇති වැරදි බව පෙන්වීමට, කළ යුත්තේ ශුද්ධ ලියවිල්ලෙහි සඳහන් කරුණු උපුටා දැක්වීම සහ සෑම යුගයකදීම ස්වාමීන්වහන්සේ උන්වහන්සේගේ ජනතාව සමග කටයුතු කළේ කෙසේදැයි ඓතිහාසික කරුණු ගෙන දැක්වීමයි.” —Ellen G. White, The Great Controversy, p. 455.

“අතීතයේ පරම්පරාවල සිටි කිතුනුවන් ඉරු දින පැවැත්වූයේ, එසේ කිරීමෙන් තමන් බයිබලයෙහි සඳහන් සබත පවත්වනවා යයි යන සිතුවිල්ල තිබූ බැවිනි; වර්තමානයේද, රෝමාණු කතෝලික සභාවේ සත්ප්‍රසාදය පිළි-නොගන්නා නමුත්, ඉරිදා දවසේ සබත් පැවැත්වීම දෙවියන්වහන්සේ විසින් ස්ථාපිත කරනු ලැබූ දෙයක් බව අවංකව විශ්වාස කරන කිතුනුවෝ සෑම සභාවකම පාහේ සිටිති. දෙවියන්වහන්සේ ඔවුන්ගේ අපේක්ෂාවල නිහතමානී ස්වභාවය සහ උන්වහන්සේ ඉදිරියේ ඔවුන්ගේ අවංකභාවය පිළිගන්නා සේක. නමුත්, ඉරුදින පැවැත්වීම නීති මගින් බලගන්නවන්නට යන විට සබත් දවස කෙරෙහි ඇති තම වගකීම පිළිබඳව මුළු ලොවම අවබෝධ කරගන්නා විට, යමෙක් රෝමයේ අධිකාරීබලය පිළිගෙන, දෙවියන්වහන්සේගේ අණට ඉහළින් පාප් බලය පිළිගන්නේ නම්, ඔහු දේව නීතිය උල්ලංඝනය කළාවූ තැනැත්තෙකු වේ. එවිට ඔහු රෝමයට සහ එය ස්ථාපිත කළාවූ බලවේගයට ගෞරවය දක්වයි. ඔහු මෘගයා සහ උගේ රූපයට නමස්කාර කරන්නෙකු බවට පත්වේ. දෙවියන්-වහන්සේගේ අධිකාරීබලය පෙන්නුම් කරන සහ උන්වහන්සේගේ බල අධිකාරිත්වය පෙන්නුම් කරන ලකුණ මිනිසුන් විසින් ප්‍රතික්ෂේප කර ඒ වෙනුවට රෝමය විසින් එහි අධිකාරිත්වය පෙන්නුම් කිරීමට ඉදිරිපත් කර ඇති ලාංඡනයට ගෞරව කිරීමට තෝරාගන්නේ නම් ඔහු ‘මෘගයාගේ ලකුණ’ අනුගමනය කරයි. මෙම කරුණ ඉතා පැහැදිලිව සෙනඟට ඉදිරිපත් කරන තෙක්, ඔවුන් තෝරාගන්නේ දෙවියන්වහන්සේගේ ආඥාද, නැතහොත් මිනිසාගේ ආඥාවන්දැයි පැහැදිලිව තෝරාගැනීමෙන් පසුව, එම වරදෙහිම නිරත වන්නන් හට ‘මෘගයාගේ ලකුණ හිමිවේ.’ —The Great Controversy, p. 449.

**සාකච්ඡා සඳහා ප්‍රශ්න**:

`ලෝකය ඉක්මණින් සහ විශ්මිත ආකාරයෙන් වෙනස්වේ. අවසාන කාලයේ සිදුවීම වන විට සූදානම් වීමෙන් තොරව නොසිටින පිණිස අප නිතරම සෝදිසියෙන් සිටිය යුත්තේ මන්ද?`

`විනිශ්චය පිළිබඳව සහ දේව ව්‍යවස්ථාව පිළිබඳව අපට ඇති අවබෝධය, අප ගැළවීම ලබන්නේ අනුග්‍රහයෙන් පමණක් බව වටහාගැනීමට කැපකර ගන්නේ කෙසේද?`

`සබත් දවසේ සැබෑ වැදගත්කම අවබෝධ කරනොගෙන, සතියේ පළමු දවස වන ඉරුදින අවංකව පවත්වන්නාවූ අයට ඔබ සාක්ෂි දරණ ක්‍රම මොනවාද?`

`ආගමේ සහ රජයේ බලය එකතුවීමෙන් ඇතිවිය හැකි අන්තරාකාරී ස්වභාවයන් මොනවාද? කිතුනුවන් ලෙස අප ආණ්ඩුව සමග කටයුතු කළයුත්තේ කුමන ආකාරයටද?`