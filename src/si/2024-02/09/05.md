---
title:  මෘගයාගේ ලකුණ
date:   29/05/2024
---

`එළිදරව් 12:12, 16 සහ එළිදරව් 13:7 කියවන්න. මෙම පාඨ තුළින් යක්ෂයාගේ කෝපය පෙන්නුම් කරන්නේ කුමන ආකාරයෙන්ද? දෙවියන්වහන්සේගේ අවසාන කාලයේ සෙනග සමග යක්ෂයා මෙතරම් කෝපයට පත්වන්නේ ඇයි?`

කාලාන්තරයක් මුළුල්ලේ ක්‍රිස්තුස්වහන්සේ සහ සාතන් අතරවූ විශ්වීය අරගලය පිළිබඳව එළිදරව් 12වන පරිච්ඡේදයේ සටහනක් දැක්වේ. එය උච්ඡ අවස්ථාවකට පැමිණෙන්නේ දෙවියන්වහන්සේගේ සෙනඟට එරෙහිව සාතන් විසින් කරනු ලබන අවසන් ප්‍රහාරයෙනි. එළිදරව් 13 වන පරිච්ඡේදයේ, මකරාගේ මිතුරන් දෙදෙනෙකු හඳුන්වා දෙනු ලබයි; එනම්, මුහුදෙන් මතුවූ මෘගයා සහ ගොඩබිමින් මතුවූ මෘගයාය. මේ බල අධිකාරීන් දෙපොල, ඔහුට එකතුවූයේ දේව සෙනඟට එරෙහිව සටන් කිරීමටය.

`එළිදරව් 13:4, 8, 12, 15 සහ එළිදරව් 14:7, 9-11. (තවද එළිදරව් 15:4; එළිදරව් 16:2; එළිදරව් 19:20; එළිදරව් 20:4; එළිදරව් 22:9). මෙම සියළු පාඨ තුළින් මතුවන එකම තේමාව කුමක්ද?`

මෙහි ඇති වෙනස්කම් දෙස අවධානය යොමු කරන්න. මනුෂ්‍යයෝ දෙවියන්වහන්සේට නමස්කාර කරති, නොඑසේනම් වෙනයම් දෙයකට වැඳ නමස්කාර කරති. මැවුම්කරු නමස්කාරය ලැබීමට සුදුස්සෙකි (එළිදරව් 5:9). ස්වර්ගයේදී ක්‍රිස්තුස්වහන්සේ සහ සාතන් අතර අර්බුදය ඇරඹුනේ නමස්කාරය මුල්කරගනිමින්ය. “වලාකුළු පසුකොට ඉහළට නැගී, සර්ව පරාක්‍රමයාණන්ට සමාන වෙමි” (යෙසායා 14:14). මැවුම්කරුට පමණක් හිමිවිය යුතුව තිබූ නමස්කාරය, යක්ෂයාටද අවශ්‍ය විය. එළිදරව් 13ට අනුව, ගොඩබිම මෘගයාගේ ක්‍රියාකාරකම් තුළින් ඔහුට සාර්ථක වීමට හැකිවිය (එළිදරව් 13:4).

මෙම කොටස දානියෙල් 7 වන පරිච්ඡේදය සමග සංසන්දනය කළ විට අපට දකින්නට ලැබෙන්නේ, මෙම ගොඩබිම මෙන් නැගී ආ මෘගයා, “කාලයන්ද ව්‍යවස්ථාවද වෙනස් කරන්නට සිතන”; අනාවැකි “දවස්” 1260ක් හෙවත් වසර 1260ක් බලය පවත්වන, එනම් ‘කුඩා අඟට’ සමානය. (දානියෙල් 7:25 එළිදරව් 13:5 සමග සසඳන්න. 6 වන පාඩම නැවත බලන්න). කාලය පිළිබඳව දේව ව්‍යවස්ථාවෙහි සඳහන් වන එකම කොටස වන්නේ, දසපනතේ ඇති හතරවන ආඥාවයි. මෙම අදාල සභාව මගින් නමස්කාර කරන දවස 7 වන දවස වන සෙනසුරාදා සිට, සතියේ පළමුවන දවස වන ඉරිදාට වෙනස් කිරීමට උත්සාහගෙන ඇත.

යම්කිසි භූමික බලවේගයක් දෙවියන්වහන්සේ විසින් දී ඇති උන්-වහන්සේගේ බලපරාක්‍රමයේ ලකුණක් වන 7වන දවසට යෙදෙන නමස්කාර දවස වන සබත, වෙනස් කිරීමට උත්සාහ දරන්නේ නම්, එය උන්වහන්සේගේ බව නොසලකා හැර, උන්වහන්සේගේ ආධිපත්‍යය ප්‍රාථමික මට්ටමින්ම පැහැර ගැනීමට දරණ උත්සාහයකි. (නික්මයාම 31:13; එසකියෙල් 20:12,20). මෙම කරුණ මත අවසානයේදී සත්‍ය සහ බොරු නමස්කාරය අතර ඇති අරගලය පිළිබඳව අවධානය යොමුවිය යුතුය.

මෙම කරුණ හේතුවෙන්ම දෙවියන්වහන්සේට විශ්වාසවන්තව සිටින්නන්ව හඳුනාගනු ලබන්නේ, “දෙවියන්වහන්සේගේ ආඥා පිළිපදින” අය ලෙසටය (එළිදරව් 12:16; එළිදරව් 14:12). මෙයට, ඉරිදා නොව, 7වන දවසේ සබත් පැවැත්වීමට අදාල වේ. දෙවියන්වහන්සේගේ ශුද්ධවූ දවසේදී උන්වහන්සේට නමස්කාර කිරීමට පටහැනිව දේවදූතයන් තුන්දෙනාගේ අවසාන පණිවුඩය වන උන්වහන්සේගේ ශුද්ධ දවසේ නමස්කාර කරන ලෙස කරනු ලබන ඉල්ලීම ප්‍රතික්ෂේප කරමින් (යෙසායා 58:13), මෘගයාටත් ඔහුගේ ව්‍යාජ සබත වන ඉරිදා නමස්කාරය තෝරාගන්නා අයට මෘගයාගේ ලකුණ ලැබෙනවා ඇත (11 වන පාඩම බලන්න).