---
title:  වැඩිදුර අධ්‍යයනය සඳහා
date:   12/04/2024
---

“ශුභාරංචිය විකාශය වීමත්, එයට සම්බන්ධවූවන්ගේ සංඛ්‍යාව වැඩිවීමත් සිදු විය.රෝමයේ සිටි රාජාලියන්ට පවා යා නොහැකි ස්ථාන කරා එය කිඳා බැස්සේය. පීඩාව ව්‍යාප්ත කිරීම දිරිගැන්වූ මිථ්‍යා දෘෂ්ටික පාලකයන්ට ඔවුන්ගේ වරද පෙන්වා දෙමින් වරක් කිතුනු බැතිමතෙකු මෙසේ පැවසුවේය: “ඔබට අපව මරණයට පත් කිරීමට, වද බන්ධනයට ලක් කිරීමට, වැරදිකරුවන් යයි ප්‍රකාශයට පත් කිරීමට පුළුවන... අප නිර්දෝෂී බවට ඇති සාක්ෂිය ඔබේ අසාධාරණත්වයවත්. ඔබේ කෲරත්වයවත් ඔබට සාර්ථකත්වය ළඟා කරදෙන්නේ නැත.”නමුත් එය තවත් අය පීඩාව කරා ගෙනෙනු පිණිස වඩාත් ශක්තිමත්ව කරනු ලැබූ හුදු කැඳවීමක් බඳුය. ඔබ විසින් අපව ඝාතනයට ලක් කරනු ලබන්නාවූ සෑම වාරයක් පාසා, අපේ සංඛ්‍යාව තවත් වර්ධනය වනු ඇත; කිතුනුවන්ගේ රුධිරය බීජයයි 50.” —Ellen G. White, The Great Controversy, pp. 41, 42.

“ධර්මිෂ්ඨයන්හට අධර්මිෂ්ඨයන් අතින් පීඩාවට පත්වීමට ඉඩ හැරීම පිළිබඳව අභිරහස ඇදහිල්ලෙන් දුර්වලවූවන් ව්‍යාකූලත්වයට පත් කොට ඇත. දෙවියන්-වහන්සේ විසින් අතිශයින්ම දූෂිත මනුෂ්‍යයන්හට සාර්ථක වීමට සැලැස්වීම පිළිබඳව සහ එම දුෂ්ඨයන්ගේ තාඩන පීඩනවලට, පවිත්‍රව ජීවත්වන්නන් යොමු වන බැවිනුත්, ඇතැමෙක් දෙවියන්වහන්සේ කෙරෙහි ඇති විශ්වාසය අත්හැරීමට සූදානම්ව සිටිති. සාධාරණ සහ දයාන්විත කෙනෙක්, එමෙන්ම අසීමිත බලයක් හිමි කෙනෙක්, මෙවැනි අසාධාරණයක් සහ දුෂ්ට පාලනයක් ඉවසා දරා සිටින්නේ කෙසේදැ? යි ප්‍රශ්නයක් පැන නැගිය හැක. මෙම ප්‍රශ්නය පිළිබඳව අපට කිරීමට කිසිවක් නැත. දෙවියන්වහන්සේ අප කෙරෙහි ඇති උන්වහන්සේගේ ප්‍රේමය පිළිබඳව ඇති තරම් සාධක ඉදිරිපත් කර ඇති අතර, අපට උන්වහන්සේගේ ක්‍රියාමාර්ග සම්පූර්ණයෙන් වටහා ගැනීමට අපහසු බැවින්, උන්වහන්සේගේ යහපත්කම පිළිබඳව ප්‍රශ්න නොකර සිටිමු.” —The Great Controversy, p. 47.

**සාකච්ඡාව සඳහා ප්‍රශ්න**:

`පීඩාව තුළින් දෙනු ලබන්නේ කුමන තක්සේරුවක්ද? ඇතැම් අවස්ථාවලදී දෙවියන්වහන්සේ උන්වහන්සේගේ සෙනගට පීඩාවට පත්වීමට ඉඩ හරිනවා යයි ඔබ සිතන්නේ ඇයි? ඇතැම් අවස්ථාවලදී විශේෂයෙන්ම මුල් සභා තිබූ සමයේ, එමඟින් යහපතක් සිදු වූවා යයි සිතිය හැකි නමුත්, එය තුළින් කිසිම හොඳක් දකින්නට නැති සේ පෙනෙන අවස්ථා පිළිබඳව කුමක් පැවසිය හැකිද? මෙවැනි අවස්ථාවලදී, ඇදහිල්ල රඳා පවත්වා ගනු පිණිස, දෙවියන් වහන්සේගේ ප්‍රේමය පිළිබඳව පුද්ගලික අත්දැකීමක් වැදගත් වන්නේ ඇයි?`

`මෙම ප්‍රශ්න ඔබේ මිත්‍රයකු විසින් අසනු ලැබුවහොත් ඔබ දක්වන ප්‍රතිචාර කෙබඳුද? මා පීඩාවට පත් වූ විට දෙවියන්වහන්සේ සිටියේ කොහේද? උන්වහන්සේ මට ප්‍රේම කරනවා නම්, මට මෙතරම් කරදරකාරී කාලයක් උදා වී ඇත්තේ ඇයි?`

`ලෝකයට බලපාන ලෙස ඔබේ ප්‍රාදේශීය සභාවට සැලකිලිමත් ප්‍රජාවක් විය හැක්කේ කෙසේද? මෙම සතියේ පාඩමට අදාළ වන පරිදි ප්‍රායෝගික ක්‍රම සහ විධි පිළිබඳව සාකච්ඡා කරන්න.`