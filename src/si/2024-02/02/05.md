---
title:  සමාජ සත්කාරය
date:   10/04/2024
---

මුල් ක්‍රිස්තියානි සභාව වර්ධනය වූයේ එහි සමාජිකයන් සුභ ආරංචිය දේශනා කළ නිසා පමණක් නොව, ඔවුන් සුභාරංචිය තුළ ජීවත් වූ නිසාය. ඇදහිලි වන්තයන් ක්‍රිස්තුස්වහන්සේගේ මෙහෙවර අනුකරණය කළහ” තවද, යේසුස් වහන්සේ ඔවුන්ගේ ධර්මශාලාවල අනුශාසනා කරමින් ද, රාජ්‍යය පිළිබඳව සුභ අස්න දේශනා කරමින් ද, සෙනග අතර සියලු ආකාර ලෙඩ රෝග සුව කරමින්ද ගලීලය පුරා සැරි සැරූ සේක. (මතෙව් 4:23). යේසුස්වහන්සේ සෙනග උදෙසා මහත් ලෙස කටයුතු කළා සේම, නව ගිවිසුමේ සභාවද එසේම කළේය. මනුෂ්‍ය අවශ්‍යතාවයන් සපුරාලීම පිණිස තිබූ කැපවීම සහ පරාර්ථකාමී ප්‍රේමයත්, ඒ හා බැඳුන ශුද්ධාත්ම බලයෙන් සුභාරංචිය බෙදා ගැනීමත් හේතුවෙන් මුල් ක්‍රිස්තියානි සභාව ශතවර්ෂ ගණනාවක් මුළුල්ලේ ලෝකයට විශාල බලපෑමක් ඇති කළේය.

`කියවන්න: ක්‍රියා 2:44-47, ක්‍රියා 3:6-9, සහ ක්‍රියා 6:1-7. අවස්ථාවන් එකිනෙකට වෙනස් වෙන නමුත්, නියත වශයෙන්ම සත්‍ය වූ මුල් ක්‍රිස්තු ධර්මය පිළිබඳව බයිබල් පාඨ වලින් අපට උගත හැක්කේ කුමන ප්‍රතිපත්තිද?`

මෙම නව ගිවිසුමේ ඇදහිලිවන්තයින් ක්‍රිස්තුස්වහන්සේගේ උදාහරණ අනුගමනය කරමින්, පේතෘස් තුමා පවසා ඇති අන්දමට, “දෙවියන්වහන්සේ උන්වහන්සේ සමඟ සිටි බැවින්.... උන්වහන්සේ යහපත් ක්‍රියා කරමින්ද, යක්ෂයා විසින් පීඩා කරන ලද සියල්ලන් සුව කරමින්ද හැසිරුණ සැටිත් ඔබ දන්නහුය” (ක්‍රියා 10:38 නව අනුවාදය). ක්‍රිස්තුස්වහන්සේගේ සභාව, මිහිතලය පිට ඇති උන්වහන්සේගේ ශරීරය වන අතර, තවද එය මුල් සියවස් තුළදී වේදනාවට පත්වූවන්ට සහ දුකින් පෙළෙන මනුෂ්‍යයන් වෙනුවෙන් පූජා වීමේ ප්‍රේමය ප්‍රකාශ කෙරුණි. මෙම මුල් ඇදහිලිවන්තයින් ක්‍රිස්තුස්වහන්සේගේ සානුකම්පිතභාවයේ ජීවමාන සාක්ෂිකරුවන් වූහ.

විශ්වය පුරා සිසාරා යන මහා අරගලයේදී, මනුෂ්‍යයා තුළ ඇති දෙවියන් වහන්සේගේ ස්වරූපය මකා දැමීම යක්ෂයාගේ අරමුණයි. ශුභාරංචියේ පරමාර්ථය වන්නේ දෙවියන්වහන්සේගේ ස්වරූපය මනුෂ්‍යයා තුළ නැවතත් ගොඩනැගීමයි. ශාරීරික, මානසික, හා අධ්‍යාත්මික සුවතාවය නැවත ගොඩනැගීම මෙම අරමුණයි.

අප එකිනෙකා වෙනුවෙන් ඇති සැලැස්ම යේසුස්වහන්සේ, යොහන් ගේ ශුභාරංචියේ 10:10හි පෙන්නුම් කොට ඇත.

“සොරා එන්නේ සොරකම් කරන්නටත්, මරන්නටත්, විනාශ කරන්නටත් පමණකි. මා පැමිණියේ ඔවුන් හට ජීවනය ලැබෙන පිණිසය. සපුරාම එය ලැබෙන පිණිස ය.” (නව අනුවාදය) අප ශාරීරිකව මනා සෞඛ්‍යයකින්ද, මානසිකව සාවධානව ද, සිතෙහි පහළ වන හැඟීම් වලින් ස්ථාවරවද, සහ අධ්‍යාත්මිකව පූර්ණවද සිටිනු දැකීම උන්වහන්සේගේ අභිලාෂයයි.

උන්වහන්සේගේ නැවත පැමිණීම පිළිබඳව මෙය අති විශේෂ සත්‍යයකි. විශාල අර්බුදයකට මේ ලෝකය මුහුණපා සිටී. මතෙව් 24හි සහ ලූක් 21හි යේසුස් වහන්සේ විසින්ම පවසා ඇත්තේ, උන්වහන්සේ නැවත පැමිණීමට පෙර ලෝකයේ ඇතිවෙන්නාවූ විනාශකාරී ස්වභාවයයි. ක්‍රිස්තුස්වහන්සේ අපව සුවකිරීමේ අනුග්‍රහය තුළින් ස්පර්ශ කරන විට, අපද අන් අයව පූර්ණත්වයට ගෙනෙනු පිණිස, ඔවුන්ව ස්පර්ශ කිරීමට දැඩි ආශාවෙන් සිටින්නෙමු--යේසුස් වහන්සේ අපව බිඳුනා වූ ලෝකයකට තානාපතිවරුන් ලෙස යවනු ලබන්නේ, අන්‍යයන්ව උන්වහන්සේගේ ප්‍රේමයෙන් ස්පර්ශ කරනු පිණිස ය. නව ගිවිසුමේ ක්‍රිස්තු ධර්මයේ ස්වභාවය වූයේ, එකිනෙකා සඳහා වූ ඔවුන්ගේ සමාජයන් කෙරෙහි වන ප්‍රේමයයි.

`සාකච්ඡා කරන්න: සාතන්ගේ චෝදනා වැරැදි බව පෙන්නුම් කරනු පිණිස ක්‍රිස්තුස්-වහන්සේ සමඟ එක්වී කටයුතු කිරීමේ දී සභාවට ඇති කාර්යභාරය කුමක්ද?`