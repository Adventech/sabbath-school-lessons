---
title:  'ප්‍රධාන කරුණ: ප්‍රේමයද ආත්මාර්ථකාමීත්වයද?'
date:   06/04/2024
---

### මේ සතියේ පාඩමේ අධ්‍යයනය සඳහා කියවන්න
ලූක් 19:41-44; මතෙව් 23:37, 38; හෙබ්‍රෙව් 11:35-38; එළිදරව් 2:10; ක්‍රියා 2:44-47; යොහන් 13:35.

> <p>කටපාඩම් පදය</p>
> “භය නොවෙන්න, මක්නිසාද මම නුඹ සමග සිටිමි; තැති නොගනින්න, මක්නිසාද මම නුඹේ දෙවියන්වහන්සේය. මම නුඹ ශක්තිමත්කොට, නුඹට උපකාර කරන්නෙමි; එසේය, මාගේ ධර්මිෂ්ඨකම නමැති දකුණතින් නුඹ උසුලන්නෙමි.” (යෙසායා 41:10).

ඔබ, යෙරුසලම නගරයට ඉහළින් ඇති ඔලීව කන්දේ සිට ඔබගේ එළු, බැටළු රැල බලා ගන්නා වූ එඬේරෙකු යයි උපකල්පනය කරන්න. ඔබට හඬවල් ශ්‍රවණය වේ. ක්ෂණිකවම, ඔබ යෙසුස්වහන්සේගේ හඬ හඳුනා ගන්නවා ඇත. ඉර බැස යන අතර, එම හිරු කිරණ දේව මාලිගාවේ සුදු පැහැති, තේජාන්විත කිරිගරුඬ බිත්ති මත පතිතවී, හිම කන්දක් මෙන් ප්‍රතිබිම්භනය වන විට, යේසුස් වහන්සේ හැඟීම් බරව කීවේ, “සැබැවින්ම මම ඔබට කියමි. ගලක් මත ගලක් ඉතිරි නොවන ලෙස ඒවා සියල්ලම බිඳ හෙළනු ඇත” (මතෙව් 24:2 නව අනුවාදය).

ගෝලයන් ව්‍යාකූලත්වයට පත් වූ අතර, ඔබට ද එවැනිම හැඟීමක් ඇති විය. මෙම වචන තුළින් යේසුස්වහන්සේ අදහස් කළේ කුමක්ද? යේසුස් වහන්සේගේ ගෝලයන් ප්‍රශ්න කළ දේවල් ලෝක අවසානයට සම්බන්ධ වන්නේ කෙසේද? යේසුස්වහන්සේ දක්ෂ ලෙස යෙරුසලමේ විනාශය සමග, උන්වහන්සේ නැවත වාරයක් පැමිණීමට පෙර, ලෝකාන්තිමයේ සිද්ධීන් හොඳින් ගලපා ඉදිරිපත් කරන විට, ඔබ මහත් අවධානයකින් යුක්තව සවන් දෙයි.

යෙරුසලම විනාශයේ දී මෙන්ම, අවසාන කාලයේදී දේව සෙනඟ රැවටීමට සහ විනාශ කිරීමට දරන්නාවූ යක්ෂයාගේ උපක්‍රමවල පෙර නිමිති අප දකින්නෙමු. අවසාන කාලයේ වන සිදුවීම් යෙරුසලම නගරයේ විනාශයට අදාළ කරගෙන යේසුස්වහන්සේ විසින් පැහැදිලි කරන අයුරු අපි මතෙව් 24 තුළින් දකින්නෙමු. දේව ජනතාව විනාශයට පත් කිරීමේ සාතන්ගේ දෙවැදෑරුම් ක්‍රමය පිළිබඳව අප අධ්‍යයනයක යෙදෙමු. නපුරාට පීඩා තුළින් අත්පත් කරගැනීමට අපහසු දේවල්, සංවාද සහ ගිවිසුම් තුළින් අත්කර ගැනීමට ඔහු අපේක්ෂා කරයි.

දෙවියන්වහන්සේ කිසිවිටෙකත් පෙර සූදානමකින් තොරව නොසිටින අතර, අතිශයින් අභියෝගාත්මක අවස්ථාවලදී පවා උන් වහන්සේ, උන්වහන්සේගේ ජනතාව ආරක්ෂා කරන සේක.

අප්‍රේල් 13 දිනට යෙදෙන සබත් දවසට සූදානම් වනු පිණිස, මහා අරගලය 1, 2 පරිච්ඡේද කියවන්න.