---
title:  ප්‍රේමයේ උරුමය
date:   11/04/2024
---

`කියවන්න: යොහන් 13:35 සහ 1 යොහන් 4:21. මහත් අරගලයේදී දෙවියන් වහන්සේගේ පාලනයට එරෙහිව සාතන් විසින් ගෙනෙනු ලබන අභියෝග පිළිබඳව මෙම බයිබල් පාඨ මගින් කුමක් පෙන්නුම් කරේ ද? ක්‍රිස්තු ධර්මයෙහි හරය පිළිබඳව එහි කුමක් සඳහන් වේද?`

මුල් සියවස් කිහිපය තුළ ප්‍රේමය නියත වශයෙන්ම තිබිය යුතු බවට සම්මතයක් සේ සලකනු ලැබීය. ටර්ටුලියන් නම් දේවධර්ම ශාස්ත්‍රඥයෙකු පැවසුවේ, “අපට බොහෝ අය විසින් විශේෂයෙන්ම තත්ත්ව නාමයන් දීමට (Brand Name) හේතු වූයේ, ප්‍රේමයෙන් යුක්තව කරනු ලබන ක්‍රියාවන්ය. බලන්න, ඔවුන් එකිනෙකාට ප්‍රේම කරන හැටි,” යනුවෙන් පිරිස් පවසති. "Chapter 39," in Apology, trans. S. Thelwall, https://www.logoslibrary.org/tertullian/apology/39.html (accessed October 10, 2022).

දේව ප්‍රේමය හෙළිදරව් කළ සහ පැහැදිලිවම පෙන්නුම් කළ එක් සිද්ධියක් වනුයේ, ක්‍රිස්තු වර්ෂ 160 සහ 260 තුළ විනාශකාරී රෝග, වසංගත ලෙස මුල් සියවස් වල පැතිර ගිය අවස්ථාවේදීය. ක්‍රිස්තු භක්තිකයන් ඉදිරිපත් වී, මරණයට ගොදුරු වන්නන් වෙනුවෙන් මෙහෙවරක යෙදුනාහ. මෙම වසංගතය රෝගීන් දස දහස් ගණනින් මරණයට පත් කළ අතර, ඇතැම් ගම්මාන වලින් සහ නගර වලින් කිසිවෙක් ඉතිරි නොවීය. ක්‍රිස්තුභක්තිකයන්ගේ පරාර්ථකාමී, පරිත්‍යාගශීලී, සැලකිලිමත්, ප්‍රේමනීය සේවය ජනතාව කෙරෙහි මහා බලපෑමක් ඇති කිරීමට සමත් විය. මෙම වසංගත දෙක තිබූ කාල වකවානු තුළ, දහස්, දස දහස්, ලක්ෂ සංඛ්‍යාත සහ අවසානයේදී, මිලියන සංඛ්‍යාත රෝම අධිරාජ්‍යයේ ජීවත්වූ පුරවැසියන් ක්‍රිස්තුස්වහන්සේව අදහන්නන් බවට පත් වූහ. ප්‍රේමය, අනුන් කෙරෙහි දැක්වූ කරුණාව, සහ සංවිධානාමකව පරහිතකාමීව රෝගීන්ව සහ එම රෝගවලින් මියැදෙන්නට ආසන්නව සිටි පුද්ගලයන් රැක බලා ගැනීම හේතුවෙන් මෙම ඇදහිලිවන්තයන්ව සහ ඔවුන් විසින් නියෝජනය කළාවූ ක්‍රිස්තුස් වහන්සේව අගය කිරීමට බඳුන් විය.

රොඩ්නි ස්ටාර්ක් (Rodney Stark) විසින් රචිත The Rise of Christianity, නම් කෘතියේ, මෙම ඓතිහාසික සිදුවීම්, නාට්‍ය අනුසාරයෙන්, නවීනයට ගැලපෙන සේ, අලුතින් සොයාගත් තොරතුරු සමඟ ඉදිරිපත් කර ඇත. එම කෘතිය මගින් තවදුරටත් ඔහු ප්‍රකාශ කර ඇත්තේ, මෙම ඓතිහාසික යුදෙව්-ක්‍රිස්තියානි සමාජය, දෙවන වසංගත සමයේදී සියලු දෙනාම එක්වී හෙද සේවා හමුදාවක් ලෙස, පීඩාවට පත් වූවන්ට අවශ්‍ය මූලික අවශ්‍යතා සපයමින් කටයුතු කළ අන්දමයි.

ක්‍රිස්තු වර්ෂ 260 දී පමණ, දෙවන විශාල වසංගතය උත්සන්නව පැතිර යමින් තිබූ අවධියේ, ඩියෝනිසියස් (Dionysius) නම් පාලකයා, රෝගීන් උදෙසා සාත්තු සත්කාර මෙහෙවරේ යෙදී සිටි, වසංගත නිසාම ලෙඩ දුකට පත්ව මියගියාවූ ක්‍රිස්තියානි වීරයන්ට ප්‍රශංසා කරමින් ලිපියක් ලීවේය.

“අපේ සහෝදර කිතුනු බැතිමතුන්ගෙන් බොහෝ දෙනෙක් නොසැලෙන ප්‍රේමයක් සහ ඉතා හිතවත් ස්වභාවයක් පෙන්නුම් කරමින්, එකිනෙකා කෙරෙහි පමණක් සිතා කටයුතු කිරීම අතපසු නොකළහ. තමාට ඇති අවදානම් සහිත තත්ත්වය නොසලකමින්, රෝගීන් වෙනුවෙන් කරන උපස්ථාන තමන් භාරගෙන, ඒ අයගේ සෑම අවශ්‍යතාවයක් කෙරෙහි අවධානය යොමු කරමින්, ක්‍රිස්තුස් වහන්සේ තුළ සේවය කළ අවස්ථාවලදී ඔවුන්ටද තම අසල්වාසීන්ගෙන් මෙම වසංගත රෝග වැළඳුන විට ඔවුන් එම රෝග වලින් මරණයට පත් වූවත් එය සන්සුන්ව භාරගෙන,සතුටින් වේදනාවන්ද පිළිගත්හ.” —The Rise of Christianity (Princeton, NJ: Princeton University Press, 1996), p. 82.

`මෙහි පැහැදිලි ලෙස අපට දී ඇති පණිවුඩය කුමක්ද? අපට අප පිළිබඳව අමතක කොට මෙහි දැක්වෙන්නා වූ පරාර්ථකාමී ස්වභාවය ඇතිකර ගත හැක්කේ කෙසේද? එය එතරම් පහසු දෙයක් නොවෙනවා නොවේද?`