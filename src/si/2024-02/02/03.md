---
title:  කිතුනු බැතිමතුන් දේව පිහිටෙන් ආරක්ෂා වේ
date:   08/04/2024
---

යෙරුසලමේ විනාශය කරා මග පෑදූ කරුණු තුළින්, දෙවියන්වහන්සේගේ දයාව, අනුග්‍රහය, ආරක්ෂාව සහ පෙර දැක්ම පැහැදිලි ලෙස පෙන්නුම් කර ඇත. සෙස්ටියස් ගැලස් සහ රෝම හමුදාවන් නගරය වට කළහ. පහරදීමට ආසන්න ලෙස පෙනී තිබියදී, අනපේක්ෂිත ලෙස රෝම හමුදාවන් ආපසු කැඳවනු ලැබුණි. යුදෙව් හමුදාවන් ඔවුන් පසුපස හඹාගොස්, විශාල ජයග්‍රහණයක් ලැබූහ.

රෝම වරුන් පලා යමින්ද, යුදෙව්වන් ලුහුබඳිමින්ද සිටි අවස්ථාවේ, යෙරුසලමේ සිටි ක්‍රිස්තියානි භක්තිකයන් ජොර්දාන් ගඟෙන් ඔබ්බෙහි පිහිටි, පෙරියාවේ පෙල්ල නම් ප්‍රදේශයට පලා ගියහ. “අපේක්ෂාවෙන් සිටි ක්‍රිස්තු භක්තිකයන් හට පොරොන්දු වූ ආකාරයටම ලකුණක් දී තිබුණා සේම, ගැළවුම් කරුගේ අවවාද වලට අවනත වන්නාවූ සියලු දෙනාට අවස්ථාවක් උදා කර දෙනු ලැබුණි. යුදෙව්වන් හෝ රෝමවරුන් විසින් ක්‍රිස්තියානි භක්තිකයන්ගේ පලා යාමට බාධා නොකරන ලෙස අනෙක් සියලු සිද්ධීන් නිෂ්ප්‍රභා කරනු ලැබ තිබුණි.” —Ellen G. White, The Great Controversy, p. 30.

`කියවන්න: ගීතාවලිය 46:1 සහ යෙසායා 41:10. දෙවියන්වහන්සේගෙන් ලැබෙන සැලසුම් සහගත ආරක්ෂාව සහ අවශ්‍යතාවයන් සැපයීම පිළිබඳව මෙම බයිබල් පාඨ තුළ සඳහන් වන්නේ කුමක්ද?`

දෙවියන්වහන්සේගේ ස්වාධිපත්‍යය තුළ, මෙලොවෙහි උන්වහන්සේගේ දේව අභිප්‍රාය ඉටු කර ගන්නා පිණිස, මෙලොවෙහි ඇතිවන සිද්ධීන් උන්වහන්සේ විසින් නිශේධනය කරන සේක. මනුෂ්‍යයාගේ තෝරාගැනීම් පදනම් කොටගෙන, ඇතැම්විට දෙවියන්වහන්සේ උන්වහන්සේගේ මූලික සැලැස්මෙහි වෙනස්කම් කරන නමුත්, මෙම ග්‍රහලෝකය වෙනුවෙන් ඇති අවසාන සැලැස්ම ඉෂ්ට වෙනවා ඇත. ක්‍රිස්තුස්වහන්සේ වෙනුවෙන් කටයුතු කිරීමේදී ඇතැම්විට, දේව සෙනගට පීඩා විඳීම්, සිරගත කිරීම්, සහ මරණයට පවා භාජන විය හැක. සාතන්ගේ දුෂ්ට ප්‍රහාරයන් හේතුවෙන් අතිශයින් අභියෝගාත්මක, අවස්ථා තිබුණත්, දෙවියන්වහන්සේ, උන්වහන්සේගේ සභාව පෝෂණය කරමින් ආරක්ෂා කරන සේක.

`කියවන්න: හෙබ්‍රෙව් 11:36-38; සහ එළිදරව් 2:10. නපුරේ බලවේගයන් සමග අපට ඇති සටන පිළිබඳව මෙම බයිබල් පාඨ මගින් පෙන්නුම් කරන්නේ කෙබඳු යථාර්ථයක්ද? පෙර ප්‍රශ්නයේ වූ දෙවියන්වහන්සේගේ ආරක්ෂාව සම්බන්ධයෙන් ඇති අදහස, මෙම කොටසේ ඇති බයිබල් පාඨ සමගම ගැලපෙන්නේ කොයි ආකාරයෙන්ද? දෙවියන්වහන්සේගේ ආරක්ෂාව සහ ඇතැමුන්ට දෙවියන්වහන්සේ විසින් වේදනාත්මක දුක් විඳීම් සහ ක්‍රිස්තුස්වහන්සේ වෙනුවෙන් මරණයට පත්වීමට සිදුවීම අතර ඇති අදහස් වල පරස්පරභාවයක් තිබේද?`

“ක්‍රිස්තුස්වහන්සේගේ සභාව විනාශ කිරීමට සාතන් ගත් උත්සාහය නිෂ්ඵල වූවකි. යේසුස්වහන්සේගේ ගෝලයන් දිවි පුදා උන්වහන්සේගේ විශ්වාසවන්ත ප්‍රමිති දරන්නන් ගේ රාජකාරියේදී ඔවුන් මිය ඇදී ගියත්, මහා අරගලය නැවතුනේ නැත. පරාජය වීමෙන් ඔවුන් ජයග්‍රහණය කළෝය. දෙවියන් වහන්සේගේ වැඩ වල නිරතවූවන් ඝාතනය කරුණු ලැබූ නමුත්, උන්වහන්සේගේ වැඩ බාධාවකින් තොරව ස්ථාවර ලෙස ඉදිරියට යයි. —Ellen G. White, The Great Controversy, p. 41.

`බයිබලය ලියූ කතුවරු පීඩාව සහ වේදනාව දැන දැනම, දේව ප්‍රේමයෙහි යථාර්ථය පිළිබඳව නැවත නැවතත් ලිවීමෙන්, ඒ පිළිබඳව අප තුළ ඇතිවිය යුතු අදහස කුමක්ද? අපට, අප උදෙසා එවැනිම ප්‍රේමයක් දැකිය හැක්කේ කෙසේද?`