---
title:  වැඩිදුර අධ්‍යයනය සඳහා
date:   24/05/2024
---

විනිශ්චයේදී අප උදෙසා වන මෙහෙවරත්, ඊට අදාළව ඇති අපේ භූමිකාවක් දෙස විමසිලිමත් වන්න: “යේසුස්වහන්සේ ඔවුන්ගේ පාප නොසලකා හරින්නේ නැත, නමුත් ඔවුන්ගේ පසුතැවිලි වීම සහ ඇදහිල්ල පෙන්නුම් කර, ඔවුන් උදෙසා කමාව ඉල්ලා සිටින සේක. උන්වහන්සේ, තුවාලවූ අත් දෙවියන්වහන්සේ සහ දේවදූතයන් ඉදිරියේ ඔසවමින්, මා ඔවුන්ව නම් වශයෙන් හඳුනනවා යයි පවසන සේක. මම ඒවා මගේ අත්ලේ කොටා ඇතැයි පවසනසේක. “දෙවිඳුන් ප්‍රියකරන පඬුර නම්, බිඳුණු හදවතකි. දෙවිඳුනි ඔබ තැළුණ බිඳුණු සිතක් ඉවත නොදමන සේක.” ගීතාවලිය 51:17. උන්වහන්සේගේ සෙනඟට චෝදනා කරන මිනිසුන්ට උන්වහන්සේ පවසන්නේ, “සාතන්, සමිඳාණන්වහන්සේ නුඹට තරවටු කරන සේක්වා! යෙරුසලමට ප්‍රියකරන සමිඳාණන්වහන්සේ නුඹට තරවටු කරන සේක්වා” යනුවෙනි.

“දෙවියන්වහන්සේ විසින් පිළිගත් උන්වහන්සේගේ නාමය දරණ සෙනඟව නියෝජනය කරනු ලබන්නේ කිලිටි වැරහැලි ඇඳගෙන ස්වාමීන් වහන්සේ ඉදිරියේ සිටින්නවුන් ලෙස බැවින්, ඔවුන් නිහතමානීව, තම සිත් සෝදිසි කිරීමෙන් යුතුව සිටිය යුතුවේ. සත්‍යයට කීකරුව තම සිත් සෝදිසි කරගනිමින් පවිත්‍ර කරගන්නාවූ අයට ඇත්තවශයෙන්ම ඔවුන් කෙරෙහි ඉතා නිහතමානී ආකල්ප ඇත. ඔවුන් ක්‍රිස්තුස්වහන්සේගේ කැළලක් නොමැති ජිවිතය දෙස බලමින් කල්ගතකරන තරමට, උන්වහන්සේගේ ප්‍රතිරූපය අනුකරණය කරන්නට ඔවුන් හට වැඩි වැඩියෙන් ආශාවක් ඇතිවන අතර, තමන් පිළිබඳව පාරිශුද්ධත්වයක් හෝ ශුද්ධත්වයක් ඔවුන් එතරම් දකින්නේ නැත. අප විසින් අපගේ පාපතර ස්වභාවය පිළිබඳව අවබෝධ කරගත යුතු අතර, අපේ ධර්මිෂ්ඨකම, අපව ශුද්ධභාවයට පත්කරන්නා සහ අපේ ගැළවුම්කරු ලෙසට අප ක්‍රිස්තුස්වහන්සේ කෙරෙහි රඳා සිටිය යුතුය. සාතන් විසින් අපට එරෙහිව ගෙනෙනු ලබන චෝදනා වලට අපටම පිළිතුරු දිය නොහැක. අප වෙනුවෙන් සාර්ථකව ආයාචනා කළ හැක්කේ ක්‍රිස්තුස්වහන්සේට පමණි. අපේ ඇති කිසිම හොඳක් හෝ වටිනාකමක් නිසා නොව, උන්වහන්සේගේ වටිනාකම නිසාම, අපට එරෙහිව චෝදනා නගන්නාව නිශ්ශබ්ද කිරීමට උන්වහන්සේට පුළුවන. —Ellen G. White, Testimonies for the Church, vol. 5, pp. 471, 472.

“අප දැන් ජීවත්ව සිටින්නේ උතුම්වූ සමගි කිරීමේ දවස තුළයි. ආදර්ශයක් සේ දැක්විය හැකි පූජා උත්සවයේදී, පූජකයා විසින් ඉශ්‍රායෙල් ජනතාව උදෙසා සමගි කිරීමේ මෙහෙවරෙහි යෙදී සිටි අතර, ජනතාව විසින් ස්වාමීන්වහන්සේ ඉදිරියෙහි පසුතැවිල්ලෙන් සහ නිහතමානීවීමෙන් තම සිත් සන්තාපයෙන් යුක්තව කටයුතු කළ යුතවූ අතර, එසේ නොකළ යමෙක් වුවහොත් ඔහුව සෙනඟ අතරින් නෙරපා හරිනු ලැබුණි. එමෙන්ම, දැනට ජීවනයේ පොතේ නම් සඳහන්ව ඇති සියළුමදෙනා, දයාවේ කාලයේ ඉතිරිව ඇති කාල පරිච්ඡේදය තුළ දෙවියන්වහන්සේ ඉදිරියේ ඔවුන්ගේ සිත් සන්තාපයට පත්වී, පාපය ගැන දුක්වී, සැබෑ ලෙස පසුතැවිලි විය යුතුය. —The Great Controversy, pp. 489, 490.

**සාකච්ඡා සඳහා ප්‍රශ්න**:

`යේසුස්වහන්සේ අප උදෙසා දෙවියන්වහන්සේ ඉදිරියෙහි අත් ඔසවා තුවාල කැලැල් සහිත අත් පියාණන්වහන්සේට පෙන්වනු ලැබීමෙන් අපේ සිත් තුළ ඇතිවන හැඟීම් මොනවාද? විනිශ්චයේදී මෙය අපගේ එකම බලාපොරොත්තුව මන්ද?`

`අපි සමගි කිරීමේ දවසෙහි ජීවත්වන්නෙමු. සමගි කිරීම යනු නැතිවූ පව්කරුවන් ගළවනු ලබන පිණිස කෙරෙන දෙවියන්වහන්සේගේ ක්‍රියාදාමයයි. එසේනම්, දෙවියන්වහන්සේගේ වැඩට, පව්කරුවන් ගළවා ගැනීම පිණිස නියම කළ ඕනෑම දවසක් ශුභ ප්‍රවෘත්තියක් වන්නේ ඇයි?`

`එලන් ජී වයිට් විසින් ලියා ඇති දෙයක් කෙරෙහි අවධානය යොමුකරන්න: “අප වෙනුවෙන් ඵලදායී ආයාචනයක් කළ හැක්කේ ක්‍රිස්තුස්වහන්සේට පමණක්ය. අපේ වටිනාකමක් නිසා නොව, උන්වහන්සේට ඇති බලය සහ වටිනාකම් මත පදනම්වූ විවාද තුළින්, චෝදනා නගන්නාව නිශ්ශබ්ද කිරීමට උන්වහන්සේට පුළුවන. —Advent Review and Sabbath Herald, January 2, 1908. මෙම බලාපොරොත්තුව, ඔබේම බලාපොරොත්තුව කරගත හැක්කේ කෙසේද?`