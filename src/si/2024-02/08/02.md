---
title:  ස්වර්ගීය මණ්ඩපය
date:   19/05/2024
---

`නික්මයාම 25:8, 9, 40 සහ හෙබ්‍රෙව් 8:1-6 කියවන්න. මෙම පාඨ තුළ දක්වා ඇති මණ්ඩප දෙක මොනවාද?`

මුල් ඇඩ්වෙන්ටිස්ට් ඇදහිලිවන්තයන් 1844ට පසුව මාසගණනාවක් තුළ ශුද්ධ ලියවිල්ල සෝදිසියෙන් ඉගෙන ගත් කළ බයිබලයෙහි මණ්ඩප දෙකක් පිළිබඳව සඳහන්ව ඇති බව ඔවුන්ට අවබෝධ වූ අතර මෝසෙස් විසින් ගොඩනගන ලද එක සහ අනෙක ස්වර්ගයෙහි ඇති මුල්ම කිසිම අනුකරණයකින් තොරවූ එකයි. බයිබලයෙහි, “ශුද්ධ ස්ථානය” යන යෙදුම, මෝසෙස් විසින් ගොඩ නැගූ මණ්ඩපය ස්වර්ගයෙහි ඇති දෙයට සමාන අනුරුවක් වූ අතර, දෙවැන්න වූයේ ස්වර්ගයෙහි ඇති, කිසිම අනුකරණයකින් තොරවූ මුල්ම, “සැබෑ මණ්ඩපය” වන බැවින්, පොළොවේ ඇති මණ්ඩපය සාදන ලද්දේ ස්වර්ගයෙහි මණ්ඩපය අනුකරණය කරමිනි. ක්‍රිස්තුස්වහන්සේගේ මරණය සිදුවූ අවස්ථාවේදී, අනුකරණයක්වූ මණ්ඩපයෙහි තිබූ පූජාවේ වැදගත්කම අහිමි විය. ස්වර්ගයෙහි ඇති “සැබෑ මණ්ඩපය” අලුත් ගිවිසුමේ මණ්ඩපයයි. මෙම කාලයේදී දානියෙල් 8:14හි සඳහන් අනාවැකිය සම්පූර්ණ වූ අතර, ඉන් පෙන්නුම් කරනු ලබන මණ්ඩපය අලුත් ගිවිසුමේ මණ්ඩපය විය යුතුය.

දවස් 2300හි අවසානය වන ක්‍රි.ව. 1844 වන විට, මෙම භූමිය මත ශත වර්ෂ බොහොමයක් මුළුල්ලේ මණ්ඩපයක් නොතිබුණි. එබැවින්, රෑ දාවල් දෙදහස් තුන්සියයක් පසුවන තුරුය. ඉන්පසු ශුද්ධ ස්ථානය පවිත්‍ර කරනු ලබන්නේය යන කියමනෙන් අනිවාර්යයෙන්ම පෙන්නුම් කරනු ලබන්නේ ස්වර්ගයෙහි ඇති ශුද්ධස්ථානයයි.” —Ellen G. White, The Great Controversy, p. 417.

කාන්තාරයේ තිබූ මණ්ඩපය, ස්වර්ගයෙහි වූ මණ්ඩපයෙහි අනුරුවක් විය. පොළොවේ තිබූ මණ්ඩප තුළ කෙරුන පූජාවන්, දෙවියන්වහන්සේගේ ගැළවීමේ සැලැස්මේ පෙර නිමිත්තක් බඳුවිය. පූජා කළ සෑම පූජාවක් තුළින්ම පෙන්නුම් කෙරුනේ, කල්වාරියේ කුරුසිය මත පූජාවීම යන ක්‍රිස්තුස් වහන්සේවයි (යොහන් 1:29 බලන්න). ක්‍රිස්තුස්වහන්සේගේ පූජාවීම තුළින්, අප පාපය මගින් වරදකරුවන් බවට පත්කරනු ලැබීමෙන් නිදහස් වන්නෙමු. අපට කමාව ලැබේ. අප උදෙසා වූ යේසුස්වහන්සේගේ පූජාවීම පිළිගෙන, අපේ පව් කියාදෙන්නෙමු නම් අපව තවදුරටත් වරදට පත්කරනු ලබන්නේ නැත. (1 යොහන් 1:9). යේසුස්වහන්සේ අප උදෙසා මරණයට පත්වූ බැටළු පැටවා පමණක් නොව, අප වෙනුවෙන් ජීවත්වන පූජකයාද වේ.

හෙබ්‍රෙව් 7:25 මෙවැනි පැහැදිලි කිරීමක් ඇත: “එබැවින්, උන්වහන්සේ මගින් දෙවියන්වහන්සේ වෙතට ළඟාවන්නන් සදහටම ගළවන්නට උන්වහන්සේට පිළිවන. මන්ද, ඔවුන් උදෙසා මැදිහත්වීමට උන්වහන්සේ සදහටම ජීවත්වන බැවිණි.” උන්වහන්සේ පාපය මගින් වරදට පත්කරනු ලැබීම ඉවත්කොට, පාපයේ බලයෙන් අපව ගළවාගන්නා සේක (රෝම 8:1-4; 2 කොරින්ති 5:21). ස්වර්ගයේ මණ්ඩපය තුළ යේසුස්වහන්සේගේ මෙහෙවර අප උදෙසාය. උන්වහන්සේගේ මැදහත්වීමේ ප්‍රතිඵලයක් ලෙස, අපේ ජීවිත කෙරෙහි ඇති පාපයේ දැඩි ග්‍රහණය බිඳීගොස් ඇත. අප තවදුරටත් පාපයේ බැඳීමට හෝ පව්කාර ස්වභාවයට වහල්වී නැත. ක්‍රිස්තුස්වහන්සේ තුළ අප නිදහස්ය. පාපය මගින් අපව හසුරුවනු ලැබීමෙන් නිදහස්ව සිටින්නෙමු. ක්‍රිස්තුස්වහන්සේව ඇදහිල්ලෙන් අල්ලාගෙන සිටිමු නම්, ගැළවීමේ සහතිකය අපට ඇත.

`යේසුස්වහන්සේ ඔබ උදෙසා මෙහෙවර කරනු ලබන බවට, එනම් ඔබ උදෙසාම උන්වහන්සේ මැදහත්කාරකම් කරන බව දැනගැනීමෙන් ඔබට ඇතිවන හැඟීම් කෙබඳුද? ඔබ උදෙසා මැදිහත්කරුවෙක් ඔබට අවශ්‍ය වන්නේ ඇයි? මෙම සත්‍යතාවය යහපත් ආරංචියක් වන්නේ ඇයි?`