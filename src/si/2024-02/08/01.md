---
title:  ශුද්ධස්ථානයේ සිට ආලෝකය
date:   18/05/2024
---

### මේ සතියේ පාඩමේ අධ්‍යයනය සඳහා කියවන්න
නික්මයාම. 25:8, 9, 40; හෙබ්‍රෙව්. 8:1-6; ලෙවී කථාව 16:21, 29-34; ලෙවී කථාව 23:26-32; හෙබ්‍රෙව් 9:23-28; දෑනියෙල් 7:9, 10.

> <p>කටපාඩම් පදය</p>
> “ඉතින් අප කියන දේවලින් ප්‍රධාන එක නම් ස්වර්ගවල මහෝත්තමයාණන්වහන්සේගේ සිංහාසනයේ දකුණු පැත්තේ හිඳගත්තාවූ, මනුෂ්‍යයා විසින් නොව ස්වාමීන්වහන්සේ විසින් පිහිටුවනලද ශුද්ධස්ථානයේ හා සැබෑවූ මණ්ඩපයේ සේවකයෙක් වූ උත්තම පූජකයෙක් අපට සිටින බවය.” (හෙබ්‍රෙව් 8:1,2).

1844 ඔක්තෝම්බර් මස 22 දින වූ බලාපොරොත්තු කඩවීමෙන් පසුව, මිල(ර්)රයිට් ව්‍යාපාරයේ සිටි ඇතැමෙක් අවබෝධ කරගත්තේ දවස් 2300හි අනාවැකිය ක්‍රිස්තුස්වහන්සේගේ දෙවන පැමිණීමට අදාල නොවන බවත්, එය ස්වර්ගීය ශුද්ධස්ථානයේ කෙරෙන ක්‍රිස්තුස්වහන්සේගේ මෙහෙවර හා සමග සම්බන්ධ වන බවත්ය.

ස්වර්ගයෙහි ඇති ශුද්ධස්ථානය පවිත්‍ර කිරීම, භූමියේ ඇති භූමික මණ්ඩපය පවිත්‍ර කිරීමේ කටයුත්තේ සම්පූර්ණ වීමකි. මෙම වැදගත් සත්‍යය හොඳින් අවබෝධ කරගනු පිණිස දානියෙල් 7 සහ 8 අතර ඇති සමානතාවයන් දෙස බලන්න.

| දානියෙල් 7 | දානියෙල් 8 |
| --- | --- |
| බබිලෝනිය | |
| මේදෝ - පර්සියාව | මේදෝ - පර්සියාව |
| ග්‍රීසිය | ග්‍රීසිය |
| රෝමය | රෝමය |
| ස්වර්ගයෙහි වන විනිශ්චය | ශුද්ධස්ථානය පවිත්‍ර කිරීම |

මෙම සමාන්තරතාවයන් මගින් ශුද්ධස්ථානය පවිත්‍ර කරනු ලැබීමේ ස්වභාවය පෙන්නුම් කරන අතර, එය උන්වහන්සේගේ පැමිණීමට පෙර වන විනිශ්චයයි. මෙම සතිය තුළ ස්වර්ගයෙහිදී සිදුවන ක්‍රිස්තුස්වහන්සේගේ මෙහෙවර පිළිබඳව ගවේෂණයක යෙදෙමු.

මැයි මස 25වන සබත් දවසට සුදානම් වන පිණිස මහත් අරගලය පොතේ 18-21 දක්වා වන පරිච්ඡේද පාදක කොටගෙන සකස් කර ඇති මෙම පාඩම අධ්‍යයනය කරන්න.