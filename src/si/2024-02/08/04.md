---
title:  විනිශ්චය පැමිණ තිබේ
date:   21/05/2024
---

`දානියෙල් 7:9, 10 සමග එළිදරව් 14:6, 7 සංසන්දනය කරන්න.`

විනිශ්චය යනු බයිබලය පුරාවටම ඇති තේමාවකි. “අපේ සියලු රහස් හොඳ හෝ නරක හෝ වේවා, දෙවියන්වහන්සේගේ විනිශ්චයට භාජනය වනු ඇත (දේශනාකාරයා 12:14). උන්වහන්සේට සවන්දුන්නවුන්ට, යේසුස්වහන්සේ අනාගතයේ එන විනිශ්චය පිළිබඳව පවසමින්, “තවද, මිනිසුන් දොඩන සියලු ප්‍රලාප ගැන, දේව විනිශ්චය දවසේදී, ඔවුන් වගකිව යුතු යයි ඔබට කියමි (මතෙව් 12:36). පාවුල්තුමා ඊට තවත් අදහසක් එක් කරමින්, “උන්වහන්සේ අඳුරෙහි සැඟවුන දේ ආලෝකයට පමුණුවා, සිත් සතන්හි අදහස් හෙළිකරන සේක (1 කොරෙන්ති 4:5). පණිවුඩය රැගෙන ආ දේව දූතයා යොහන්ට පැවසුවේ, “උන්වහන්සේගේ විනිශ්චයේ පැය පැමිණ ඇත” (එළිදරව් 14:7).

`එළිදරව් 22:10-12 කියවන්න. යේසුස්වහන්සේ නැවත පැමිණෙන විට, සම්පූර්ණ මානව වර්ගයාගේ ඉරණම වන්නේ කුමක්ද? මේ පිළිබඳව යොහන් තුමාට දී ඇති පැහැදිලි ප්‍රකාශය කුමක්ද?`

ක්‍රිස්තුස්වහන්සේ උන්වහන්සේගේ අවසාන විපාක ලබාදීමට පැමිණෙන බැවින්, එම සිද්ධියට ප්‍රථමයෙන් විනිශ්චයක් තිබිය යුතු වන්නේ උන්වහන්සේ පැමිණෙන්නාවූ විට කාට කුමන විපාකය දිය යුතුදැයි තීරණය කරනු පිණිසය. ක්‍රිස්තුස්වහන්සේ නැවත පැමිණෙන විට කිසිවෙකුට හෝ දෙවෙනි අවස්ථාවක් ලැබෙන්නේ නැත. මේ වන විට සෑම මනුෂ්‍යයෙකුටම, වෙනස් නොවන පරිද්දෙන් යේසුස්වහන්සේට පක්ෂව හෝ විපක්ෂව තීරණයක් ගැනීමට අවස්ථාව ලැබී ඇත.

`මතෙව් 25:1-13 කියවන්න. එම දෙකොටසට අයත් ඇදහිලිවන්ත කණ්ඩායම් වලට, යේසුස්වහන්සේ වෙනස් ආකාරයෙන් සබඳතාවයන් දක්වන්නේ ඇයි?`

“සෝදිසිකිරීමේ වැඩ නිමවූ පසු, සෑම යුගයටම අයත්ව සිටි, ක්‍රිස්තුස්-වහන්සේගේ අනුගාමිකයන් යයි කියාගත් අයගේ තොරතුරු විමර්ශනය කොට තීරණයක් ගනු ලබන තෙක්, නියත වශයෙන්ම ඒ වන තෙක්, කරුණාවේ දොරටු වසා දමන්නේ නැත. මෙය එක් කෙටි වාක්‍යයකින් පවසනු ලැබුවහොත්, “සූදානම්ව සිටි අය, උන්වහන්සේ සමග සරණ මංගල්‍ය සඳහා ඇතුලට ගියෝය: එවිට දොර වසනු ලැබීය. ගැළවුම්කරුගේ අවසාන මෙහෙවර සිදුවූ කාල පරිච්ඡේදයේ සිට, මනුෂ්‍යයාගේ ගළවාගනු ලැබීමේ මෙහෙවර අවසාන කාල පරිච්ඡේදය දක්වා අපව ගෙන එනු ලැබිණි. —Ellen G. White, The Great Controversy, p. 428.

විනිශ්චයට බියවීමට අපට හේතුවක් නැත. ක්‍රිස්තුස්වහන්සේ තුළ අපට කමාව ලැබේ. වරදට පත්කරනු ලැබීමෙන් නිදහස අප සතුව ඇත, ධාර්මික ජීවිතයක් ගත කිරීමට බලය අප සතුව ඇත, තවද අවසාන ජයග්‍රහණය අපගේය.