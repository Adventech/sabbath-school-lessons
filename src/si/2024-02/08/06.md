---
title:  යේසුස්වහන්සේ, විනිශ්චයේදී අපගේ මැදහත්කරුය
date:   23/05/2024
---

`හෙබ්‍රෙව් 10:9-14 කියවන්න. පොළොවේ තිබූ මණ්ඩපය තුළ සිදුකෙරුනාවූ පූජක තැනගේ සේවය සහ ස්වර්ගයෙහි ඇති මණ්ඩපය තුළ කෙරෙන්නාවූ ස්වර්ගීය මණ්ඩපය තුළ යේසුස්වහන්සේ විසින් කරනු ලබන සේවයත් අතර කුමන වෙනසක් මෙම පාඨ තුළින් දක්වයිද?`

පාපයට සම්පූර්ණ පූජාවක් ලෙස යේසුස්වහන්සේ එක්වරක් පමණක් කුරුසිය මත දිවි පිදූ සේක. ස්වර්ගීය මණ්ඩපය තුළ කරනු ලබන උන්-වහන්සේගේ පූජක මෙහෙවර තුළින් අපව පවිත්‍රත්වයට පත්කරනු ලැබේ. උන්වහන්සේ දැන් අතිශුද්ධ ස්ථානයට පිවිස ඇති හෙයින් අප පිළිබඳව කෙරෙන විනිශ්චයේදී අපේ මැදහත්කරු ලෙස ක්‍රියාකරනසේක. (1 යොහන් 2:1 බලන්න). “බොහෝදෙනෙකුගේ පව් දුරු කරනු පිණිස, එකම වරක් ක්‍රිස්තුස්වහන්සේ දිවි පිදූ සේක. පාපය දුරුකරන පිණිස නොව, උන්වහන්සේගේ ආගමනය බලා සිටින්නන්ට ගැළවීම දෙන පිණිස, උන්වහන්සේ දෙවන වර ප්‍රකාශවන සේක” (හෙබ්‍රෙව් 9:28). උන්වහන්සේගේ පූජාවීම සහ මැදහත්වීම කරණකොටගෙන පාපයට නිසි පිළියම් ලබාදී ඇත. උන්වහන්සේ නැවත වරක් පැමිණෙන්නේ, “උන්වහන්සේගේ ප්‍රකාශ වීම ආශාවෙන් බලා සිටින සියල්ලන් උදෙසාය” (2 තිමෝති 4:8).

`හෙබ්‍රෙව් 6:19, 20 කියවන්න. උන්වහන්සේව අනුගමනය කරන ලෙස අපට ආරාධනා කරන්නේ ඇයි? අප අනුගමනය කරන්නාවූ අතර අපට දකින්නට ලැබෙන්නේ කුමක්ද?`

“කල්වාරියේ සිදුවූ ක්‍රිස්තුස්වහන්සේගේ මරණය මෙන්ම, ගැළවීමේ සැලැස්ම සම්පූර්ණ වනු පිණිස ස්වර්ගයෙහි ඇති මණ්ඩපය තුළ උන්වහන්සේගේ මැදිහත් වීම අතිශයින් වැදගත්වේ. උන්වහන්සේගේ මරණයෙන් ආරම්භ කළ වැඩකටයුතු, සම්පූර්ණ කිරීම පිණිස උන්වහන්සේ ස්වර්ගයට නැගී ගිය සේක. අප ඇදහිල්ලෙන් යුතුව තිරය තුළට පිවිසිය යුත්තේ, ‘අප උදෙසා පුරෝගාමියෙකු වශයෙන්’ ක්‍රිස්තුස්වහන්සේ පිවිසි ඇති හෙයිනි (හෙබ්‍රෙව් 6:20). එහිදී කල්වරියේ කුරුසියෙන් නික්මෙන ආලෝකය පරාවර්තනය වේ. එහිදී අපට ගැළවීමේ අභිරහස් පිළිබඳව පැහැදිලි අවබෝධයක් ලැබෙනු ඇත. මානව වර්ගයාගේ ගැළවීම පිණිස ස්වර්ගයට අතිවිශාල මිලක් දැරීමට සිදුවිය. කරනුලැබුවාවූ පූජාව දේව ව්‍යවස්ථාව කඩකිරීම නිසා කෙරුණ විශාලතම වන්දි ගෙවීමක් විය. උන්වහන්සේගේ මැදිහත්වීම කරණකොටගෙන, උන්වහන්සේ වෙතට ඇදහිල්ලෙන් පැමිණෙන සියළුදෙනා, දෙවියන්වහන්සේට ඉදිරිපත් කිරීම පිණිස, යේසුස්වහන්සේ විසින් පියාණන්වහන්සේගේ සිංහාසනයට පිවිසෙන මාර්ගය පිළියෙල කර ඇත. —Ellen G. White, The Great Controversy, p. 489.

ගැළවීමේ සැලැස්ම, මහත් අරගලයේ ගැටළු නිරාකරණය කිරීමට සහ මෙම ග්‍රහලෝකය සාතන්ගේ ග්‍රහණයෙන් ගළවාගනු පිණිස සකස් කරනු ලැබූ සම්පූර්ණ සැලසුමකි. යේසුස්වහන්සේගේ ජීවිතය, අවශ්‍යතා වලින් පිරී ගිය ලෝකයකට සහ බලා සිටින විශ්වයට, දෙවියන්වහන්සේගේ ප්‍රේමය පෙන්නුම් කරනු ලැබුණි. උන්වහන්සේගේ මරණය පාපයේ භයංකාර කම පෙන්නුම් කොට, සියළු මනුෂ්‍ය වර්ගයාටම ගැළවීම ඉදිරිපත් කෙරුණි. ස්වර්ගයේ මණ්ඩපයේ සිට කරනු ලබන මැදිහත්වීම තුළින්, අප උන්වහන්සේ වෙතට ඇදහිල්ලෙන් ළඟාවෙන්නේ නම්, සමගි කිරීමේ ප්‍රතිඵල අපට හිමිවේ.

`කුරුසිය මත සිදුකෙරුන උන්වහන්සේගේ මරණය, ස්වර්ගයෙහි සිදුකෙරෙන උන්වහන්සේගේ මැදිහත්වීමේ මෙහෙවර හා සම්බන්ධ වන්නේ කුමන ආකාරයකටද, තවද ගැළවීමේ සැලැස්ම උදෙසා විනිශ්චය මෙතරම් වැදගත් වන්නේ ඇයි?`