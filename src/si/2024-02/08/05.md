---
title:  අති ශුද්ධස්ථානය පිළිබඳව ශුභ ආරංචිය
date:   22/05/2024
---

`හෙබ්‍රෙව් 4:14-16 සහ හෙබ්‍රෙව් 10:19-22 මෙම පාඨ තුළින් කුමන සහතිකයක් සහ දේව කැඳවීමක් අප එකිනෙකාට දී තිබේද?`

පාවුල් තුමා හෙබ්‍රෙව් පොතෙහි පෙන්වන්නේ, “නොසෙල්වී”, “බිය සැක නැතිව පැමිණෙන්න,” “බලාපොරොත්තුවෙන් නොසෙල්වී” යනුවෙන් පවසන්නේ අපේ උත්තම පූජකයා වන යේසුස්වහන්සේ කෙරෙහි ඇදහිල්ල යොමුකර සිටිය යුතු බවයි. අපට අවශ්‍ය සියළු දේ යේසුස්වහන්සේ තුළ අපට තිබේ. යේසුස්වහන්සේ විසින් අප උදෙසා විවෘත කොට ඇති “නව සහ ජීවමාන” මාර්ගය ඔස්සේ ඇදහිල්ල කරණකොටගෙන, ස්වර්ගීය මණ්ඩපයට ඇතුළත්වීමට අපට පුළුවන.

මළුව දෙස බැලීමේදී, පිත්තල පූජාසනය මත ඇති අංවල, රුධිරය ඇති බව අපි දකිමු. ශුද්ධ ස්ථානය තුළ, සුවඳ දුම් පූජාසනය මත ඇති රණින් නිම කළ අංවල රුධිරය ගැල්වී ඇති බව දනිමු. කරුණාවේ ආසනය ඉදිරිපිට ඇති තිරය මත ලේ ඉස ඇති බව අපට දකින්නට ලැබේ.

සෑම පියවරක් පාසාම, යේසුස්වහන්සේගේ රුධිරය මාවත පිළියෙල කරනු ලබයි. මෙමගින් අපට බලාපොරොත්තු ඇති වන්නේ, අපට දෙවියන්වහන්සේ සමග නැවත එක්වීමට හැකියාවක් ඇතිවන්නේ, යේසුස්වහන්සේ අපට සමාව ලබාදී, අපේ පාප මකා හැරියහොත් පමණක් වන බැවිනි. දෙවියන්වහන්සේගේ කරුණාව අසීමිත වන්නාසේම උන්වහන්සේගේ ධර්මිෂ්ඨකමද එසේමය. යේසුස්වහන්සේ පළමුකොට අපේපාපවලට සමාව දීමටත්, දෙවනුව ඒවා සම්පූර්ණයෙන් මකා හැරීමටත් සහතික වන්නේ නැත්නම්, අපේ වැරදි වලට කමාවී දෙවියන්වහන්සේ සමග ඒකත්වයකට ගෙනෙනු පිණිස සිදුවුණාවූ ක්‍රිස්තුස්වහන්සේගේ පූජාවීම ධර්මිෂ්ඨකමට බාරගත නොහැක.

`එළිදරව් 11:19 කියවන්න. මහත් අරගලය යන සන්දර්භය තුළ, මෙම දර්ශනය ඉතා වැදගත්වන්නේ ඇයි? එමගින් ව්‍යවස්ථාව සහ ශුභාරංචිය අතර ඇති බෙදා වෙන් කළ නොහැකි සම්බන්ධතාවය පෙන්වන්නේ කෙසේද?`

ඇස් නිලංකාර වන දීප්තියකින් සහ ගිණි ජාලාවක් වැනි තේජසකින් යුක්තව විශ්වයේ සිංහාසනය පිහිටා ඇති ස්ථානයේ දෙවියන්වහන්සේ වැඩසිටින අතර, එම සිංහාසනයෙහි අත්තිවාරම අභියස ගිවිසුම් පෙට්ටිය තුළ ඇති දෙවියන්වහන්සේගේ ව්‍යවස්ථාව අපට හමුවේ. මෙහි එනම් අතිශුද්ධ ස්ථානයේ දෙවියන්වහන්සේගේ ධර්මිෂ්ඨකම සහ කරුණාව හෙළිදරව් වේ. ලෝකයේ ඇති කිසිම බලවේගයකට දෙවියන්වහන්සේගේ ව්‍යවස්ථාව වෙනස් කිරීමට නොහැකිවන හේතු අතර එක් වැදගත් හේතුවක් වන්නේ, එය ස්වර්ගයෙහි ඇති ගිවිසුම් පෙට්ටිය තුළ තැන්පත් කර ඇති බැවිනි. හෙබ්‍රෙව් 8:10හි මෙසේ සඳහන් කර ඇත. “ඒ දවස්වලට පසු මා විසින්, ඉශ්‍රායෙල් වංශය සමග කරන ගිවිසුම නම්: මාගේ ව්‍යවස්ථාව ඔවුන්ගේ මනසෙහි සටහන් කර, ඒවා ඔවුන්ගේ සිත්වල ලියන්නෙමි. මම ඔවුන්ගේ දෙවියන්වහන්සේ වන්නෙමි. ඔවුහු මාගේ සෙනඟ වන්නෝය.” ස්වර්ගයෙහි ඇති මණ්ඩපය තුළට ඇදහිල්ලෙන් යුතුව ඇතුල්වන විට, අපගේ අතීත පාපවලට සමාවත්, අප වෙනුවෙන් ජීවිතය පූජාකොට, ව්‍යවස්ථාව අපේ පිත්තල ලියන ලද්දාවූ යේසුස් ක්‍රිස්තුස්වහන්සේට කීකරුව ජීවත්වීම පිණිස ක්‍රිස්තුස්වහන්සේ තුළ බලයක් ලැබෙනු ඇත. යේසුස්වහන්සේ අපව “සදහටම” (හෙබ්‍රෙව් 7:25) ගළවන සේක. යේසුස්වහන්සේ පාපයේ දණ්ඩනයෙන් සහ එහි බලයෙන් අපව සම්පූර්ණ ලෙස ගළවාගන්නා සේක.

`යේසුස්වහන්සේගේ මැදිහත්වීම අතිශයින්ම ශුභ ආරංචියක් වන්නේ ඇයි? අප ව්‍යවස්ථාව ඉදිරිපිට, ධර්මිෂ්ඨකමේ ප්‍රමිතිය වශයෙන් සිටගෙන සිටින්නේ නම්, ශුභාරංචියෙන් තොරව අපට ඇති බලාපොරොත්තුව කුමක්ද?`