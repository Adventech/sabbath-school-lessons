---
title:  ශුද්ධස්ථානයෙන් අතිශුද්ධ ස්ථානය තුළ
date:   20/05/2024
---

`ලෙවී කථාව 16:21, 29-34 ලෙවී කථාව 23:26-32 සහ හෙබ්‍රෙව් 9:23-28 කියවන්න. සමගි කිරීමේ දවස පුරාණ ඉශ්‍රායෙල්වරුන්ට මෙතරම් වැදගත්වූයේ ඇයි?`

වසරේ සෑම දවසක් පාසාම පූජකවරුන් පූජාවන් පැවැත්වූ අතර, හෙබ්‍රෙව් බසින් යොම්කිපූර් (Yom Kippur) යනුවෙන් හඳුන්වනු ලැබූ සමගි කිරීමේ දවසේදී සෑම ඊශ්‍රායල්වරයෙකුගේම ඇස් යොමුව තිබුණේ මණ්ඩපය දෙසටය. ලෙවී කථාව 16 සහ 23 වන පරිච්ඡේද තුළ, සමගි කිරීමේ දවසේදී කළ යුතු දෙව්ල් පිළිබඳව සවිස්තරාත්මකව දක්වා ඇත. සෑම සාමාන්‍ය කටයුත්තක්ම නවතා දමනු ලැබුණි. සියළුමදෙනා නිරාහාරව උන්හ. උත්තම පූජකයා ඔවුන් උදෙසා අති ශුද්ධ ස්ථානයේ වැඩ සිටි දෙවියන්වහන්සේ ඉදිරියට පැමිණි අතර, ජනයා ඔවුන්ගේ සිත් සෝදිසි කරගත්හ. ඔවුන් ඉතා නිහතමානීව සහ සිතට දැනෙන පරිදි පාපොච්ඡාරණය කිරීමෙන් දෙවියන්වහන්සේව සෙවූහ.

සමගි කිරීමේ දවසේදී යමෙක් “සන්තාප” නොවූයේ නම්, ඔහුව “නෙරපා හරිනු ලබනවා” ඇති අතර, තවදුරටත් එවැන්නෙක් තෝරාගත් සෙනඟගේ කොටස්කාරයෙකු නොවේ (ලෙවී 23:27, 29). සමගි කිරීමේ දවසේදී උත්තම පූජකයා විසින්, දෙවියන්වහන්සේ වෙනුවෙන් කැප කළ එළුවාගේ රුධිරය රැගෙන, මණ්ඩපය තුළට ගොස්, කරුණාවේ ආසනය මත රුධිරය ඉස, රත්රන් වලින් නිමකළ පූජාසනයේ අංවල රුධිරය තවරා, පසුව පිත්තල පූජාසනය මතද තවරා, සම්පූර්ණ මණ්ඩපයම හොඳින් පවිත්‍ර කරනු ලැබේ. ඔහු විසින් “සමගි කිරීමේ කටයුතු හමාර කළ පසුව,” උත්තම පූජකයා විසින් ජීවත්ව සිටින එළුවාගේ හිස මත ඔහුගේ දෑත් තබා ඊශ්‍රායෙල් ජනතාවගේ පාප කියාදෙනු ලැබුණි. ඉන් පසුව ඌට නැවත කඳවුරට ඒමට නොහැකි වන පරිදි කාන්තාර ප්‍රදේශයකට පිටමං කරනු ලැබිණි. (ලෙවී කථාව 16:20-22).

දිනපතා පැවැත්වූ තේවාවන් මගින් රුධිරය ශුද්ධ ස්ථානය කරා ගෙන යනු ලැබූ අතර, එහි පාප පිළිබඳව ලියා තැබීමටත් (යෙරමියා 17:1), එම පාප සදාකාලයටම තුරන් කර දැමීම සඳහා වන වගකීම දෙවියන්වහන්සේ විසින් ගනු ලැබීමත් පෙන්නුම් කෙරුණි. සමගි කිරීමේ දවසේදී එය එනම් පාප මණ්ඩපයෙන් පිටතට ගෙනැවිත්, යක්ෂයාව නියෝජනය කරන අශාශෙල් එළුවාගේ හිස මත තබා, පාපයේ ගැටළුවට ඔහු අවසාන වශයෙන් වගකිව යුතු බව එළිදරව් කරනු ලැබීය.

මෙම එළුවාව කාන්තාරයේ ඈතට පිටමං කරනු ලැබූ අතර, සමගි කිරීමේ දවස අවසන්වූ විට දෙවියන්වහන්සේ සතුව පිරිසිදු මණ්ඩපයක් මෙන්ම පවිත්‍ර සෙනඟක් විය. ස්වර්ගයෙහි වූ මණ්ඩපය තුළ ක්‍රිස්තුස්වහන්සේ පළමුව ශුද්ධ ස්ථානයේද, වසර 1844න් පසුව, එනම් දවස් 2300ට පසුව අතිශුද්ධ ස්ථානයේද අප වෙනුවෙන් මෙහෙවරක යෙදී සිටින සේක.

යේසුස්වහන්සේ අපේ ආදේශකයා වන බැවින් මෙම මහත් විනිශ්චය තුළින් අපට ජයග්‍රාහිකව පැමිණිය හැක. වයිට් මහත්මිය පවසා ඇති ආකාරයට, “අපව උන්වහන්සේගේ විනිශ්චය තුළින් නිදොස් කොට ඇත, එහි කොටසක් අපට නොතිබුණි. යුගයන්ගේ ආශාව, පි. 25. මෙම ධර්මිෂ්ඨකම අප පිට පවරනු ලැබීම හේතුවෙන් අපේ ආත්ම සන්තාපයට පත්වීමෙන්, පාපයෙන් ඉවත්ව හැරී යන්නෙමු. මින් අදහස් කරන්නේ අප සැප පහසු ලෙස පාපය පිළිනොගන්නා බවත් අප කිරීමට ආශාකරන පාපවල අප ඇලී ගැලී නැති බවත්ය. ඒ වෙනුවට අපි දේව අනුග්‍රහය තුළ වර්ධනය වෙමින්, ශුද්ධවූ ජීවිතයක් ගතකරන බවත්ය.

`අද ජීවත්වන අපට සමගි කිරීමේ දවස පිළිබඳව ඇති වැදගත්කම කුමක්ද? අප ජීවත්වන ආකාරය පිළිබඳව එමගින් වෙනසක් ඇතිකළ යුත්තේ ඇයි?`