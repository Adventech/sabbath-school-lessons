---
title:  දෙවියන්වහන්සේගේ වචනය ඉදිරියට ගෙන යාම
date:   29/04/2024
---

`2 කොරින්ති 4:1-6 සහ 2 කොරින්ති 2:14 කියවන්න. පාවුල්තුමා දේව වචනය ප්‍රචාරය කිරීමේදී බොහෝ අභියෝග වලට මුහුණ දීමට සිදුවූවත්, එතුමාට තිබූ ආත්ම ශක්තිය පිළිබඳව මෙම පාඨ තුළ සඳහන්ව ඇත්තේ කුමක්ද?`

අපොස්තුළු පාවුල්තුමා ශුභාරංචිය ප්‍රකාශ කිරීමේදී බොහෝ බාධක වලට මුහුණ පෑ නමුත්, දෙවියන්වහන්සේගේ වචනය අවසානයේදී ජයග්‍රහණය කරනු ලබනු ඇතැයි යන විශ්වාසය ඔහු තුළ විය. ඔහු කියූ පරිදි, “සත්‍යයට පක්ෂව මිස, සත්‍යයට විපක්ෂව කිසිවක් අපට කළ නොහැකිය.” (2 කොරින්ති 13:8).

ප්‍රතිසංස්කරණවාදීන් එවැනිම පරීක්ෂා වලට මුහුණ පෑහ. නමුත්, ඇදහිල්ල තුළින් ඔවුහු දේවචනයට විශ්වාසවන්තව සිටියහ. අතිශයින් දුෂ්කරතාවලට ධෛර්යසම්පන්නව මුහුණ දුන් කෙනෙකුගේ උදාහරණයකි විලියම් ටින්ඩේල්. ටින්ඩේල්ගේ බලවත් ආශාවක් වූයේ, එංගලන්තයට පහසුවෙන් කියවිය හැකි නිවැරදිව පරිවර්තනය කළ බයිබල් පිටපතක් ලබාදීමයි. ඔහු අධිෂ්ඨාන කරගත්තේ, මුල් භාෂාවලින් ලියා ඇති බයිබලය ඉංග්‍රීසි බසට පරිවර්තනය කිරීම අතර, ඔහුට වසර 140කට පමණ පෙර සිටි වික්ලිෆ්ගේ ඉංග්‍රීසි පරිවර්තනයේ තිබූ ඇතැම් වැරදිද නිවැරදි කිරීමට ඔහුට අවශ්‍ය විය. අවසානයේදී ටින්ඩේල්වද අත්අඩංගුවට ගෙන නඩු ඇසූහ. ජර්මනියේ වර්ම්ස් නුවර පිහිටි මුද්‍රණාලයක පරිවර්තනය කොට තිබූ බයිබල් පිටපත් බොහොමයක් අත් අඩංගුවට ගෙන ප්‍රසිද්ධියේ ගිණි තබනු ලැබීය. ක්‍රි. ව. 1536දී බෙල්ජියමේ ඔහුගේ නඩු විභාගය පැවැත්විනි. මිථ්‍යාව පතුරනවා යන චෝදනාවට වැරදිකරු කොට, කණුවකට තබා ගැටගසා, ගිණි තබා මරා දමන ලෙස තීන්දු විය. ඔහුගේ ඝාතකයන්, කණුවට තබා ඔහුව ගැට ගසන අතර ඔහුගේ ගෙල සිරකොට පසුව ශරීරය පුළුස්සා දැමූහ. ඔහුව මරණයට පත්කරනු ලැබූ අවස්ථාවේ ජවයෙන් යුතුව ඔහු පැවසූ වචන මෙසේ සටහන්වේ. “ස්වාමීන්වහන්ස, එංගලන්තයේ රජුගේ දෙනෙත් විවෘත කළ මැනව” යනුයි. දෙවියන්වහන්සේ ආශ්චර්යමත් ලෙස ටින්ඩේල්ගේ යාච්ඤාවට පිළිතුරු දුන්සේක.

ටින්ඩේල්ගේ මරණයෙන් වසර හතරක් තුළ, බයිබලයේ ඉංග්‍රීසි පරිවර්තන හතරක් මුද්‍රණය කෙරුණි. ක්‍රි. ව. 1611දී බයිබලයෙහි කිංග් ජේම්ස් (King James Version) අනුවාදය මුද්‍රණය කෙරුණි. එය ටින්ඩේල්ගේ පරිවර්තනය මත පදනම් වූවකි. මෙම කටයුතුවල යෙදුනාවූ වියතුන් 54දෙනා ටින්ඩේල්ගේ මුල් ඉංග්‍රීසි පරිවර්තනය ආශ්‍රයෙන් මුද්‍රණ කටයුතු කළහ. ඇතැම් අය පවසන පරිදි 1611 කිංග් ජේම්ස් අනුවාදය සකස් කිරීමේදී, පරණ ගිවිසුම සඳහා ටින්ඩේල්ගේ පරිවර්තනයෙන් සියයට 76ක ප්‍රමාණයක්ද, නව ගිවිසුම සැකසීමේදී ඔහුගේ පරිවර්තනයෙන් සියයට 83ක්ද, ලබාගත් බවයි. ක්‍රි.ව. 2011දී බයිබල් මුද්‍රණයේ 400 වසර සංවත්සරය සමරණ විට, බයිබල් පිටපත් බිලියනයක් මුද්‍රණය කරනු ලැබ තිබුණි. කිංග් ජේම්ස් අනුවාදය, ලොවේ ජනගහනයෙන් මිලියන දහස් ගණනකගේ ජීවිත කෙරෙහි බලපා ඇත. ටින්ඩේල්ගේ කැපවීම අතිශයින්ම වටිනා දෙයකි.

අවස්ථාවන් කෙතරම් දුෂ්කර ලෙස පෙනීගියත් හෝ අතිශයින් අභියෝගාත්මක වුවත්, ටින්ඩේල් මෙන්ම බයිබලය විශ්වාස කරන්නාවූ අනෙක් අය නිතරම විශ්වාස කළේ, දෙවියන්වහන්සේ උන්වහන්සේගේ කැමැත්ත අනුව කටයුතු කරන බවයි. සදාකාලය උදෙසා ටින්ඩේල්ගේ ජීවිතය තුළින් වෙනසක් විය.

`දානියෙල් 12:3 සහ එළිදරව් 14:13 කියවන්න. ඉතා බලවත් ලෙස මෙම බයිබල් පාඨ ටින්ඩේලේගේ ජීවිතයට අදාල වූයේ කෙසේද? ඔබ දැන් ඔබේ ජීවිතය පිළිබඳවත්, එය තුළින් අන් අය කෙරෙහි ඇති බලපෑමත් පිළිබඳව සිතන්න. අනෙක් අයට සදාකාලය උදෙසා බලපෑම් කරනු ලැබීම පිණිස ඔබට ඇති ඉඩප්‍රස්ථාව පිළිබඳව මෙම පාඨ තුළින් ඔබට අත්වන දිරිගැන්වීම කුමක්ද?`