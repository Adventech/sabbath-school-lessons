---
title:  'කීකරුකම: ඇදහිල්ලේ ඵලය'
date:   02/05/2024
---

`රෝම 3:27-31; රෝම 6:15-18; සහ රෝම 8:1,2. ගැළවීම ක්‍රිස්තුස්වහන්සේගේ ධර්මිෂ්ඨකමෙන් පමණි යන්න පිළිබඳව මෙම බයිබල් පාඨ මගින් අපට උගන්වන්නේ මොනවාද?`

ලූතර්ගේ කාලයේ කිතුනු සභාව හරහා අළුත් සුළඟක් ගසා ගියේය. තම පව්කාර ජීවිතය දෙස නොව, යේසුස්වහන්සේ දෙස බලන ලෙස දස දහස් සංඛ්‍යාත ජනයාට උගන්වනු ලැබුණි. මෙම මිනිසුන් තමා දෙස බැලූවිට දුටු දෙයින් අධෛර්යයට පත්වීම, පුදුමයට පත්වීමට තරම් කාරණයක් නොවේ. එවැනිම අත්දැකීමක් නොලබන්නේ අද සිටින ඇදහිලිකරුවන්ගෙන් කවරෙක්ද? අප විසින් යේසුස්වහන්සේ දෙස පමණක් බැලිය යුත්තේ එම නිසාය,

දේව කරුණාව අපව වෙනසකට යොමු කරයි. දිනක් ජෝන් වෙස්ලි තුමන්, ලන්ඩන් නුවර පැවති මොරාවියන් (Moravian) ආගමික නිකායේ රැස්වීමකට සහභාගි වූවේය. රෝම පොත පිළිබඳව ලූතර් විසින් ලියා තිබූ හැඳින්වීමට සවන්දීමෙන්, වෙස්ලි පුදුමයට පත්විය. ජීවිතයේ ප්‍රථම වතාවට ඔහුට ශුභාරංචිය අවබෝධවන්නට විය. ඇතැම් විට ඔහුගේ ඇතුලාන්තය කැළඹීමකට ලක්වෙන්නා සේ ඔහුට දැණුනු නමුත්, ඔහු වෙනුවෙන් ජීවිතය පූජා කළ ක්‍රිස්තුස්වහන්සේ වෙතට ඔහු ඇදීයන්නාසේ ඔහුට දැණුනි. ඔහු හඬනගා ප්‍රකාශ කර සිටියේ, මට තදින් හැඟී ගියා මම ක්‍රිස්තුස්වහන්සේ කෙරෙහි විශ්වාස කළා කියා, ගැළවීම පිණිස ක්‍රිස්තුස්වහන්සේ පමණයි: මගේම පාප ඉවත් කළා කියලා සහතිකයක් උන්වහන්සේ මට දුන්සේක. තවද පාපයේ සහ මරණයේ ව්‍යවස්ථාවෙන් උන්වහන්සේ මා ගළවා ගත්සේක. —John Whitehead, The Life of the Rev. John Wesley, M.A. (London: Stephen Couchman, 1793), p. 331.

`1 පේත්‍රැස් 2:2; 2 පේත්‍රැස් 3:18; කොලොස්සි 1:10 සහ එපීස 4:18-24 කියවන්න. ක්‍රිස්තියානි ජීවිතය පිළිබඳව මෙම පාඨ මගින් හෙළිදරව් කරන වැදගත් සත්‍යයන් මොනවාද?`

වැඩි වැඩියෙන් සත්‍යය දැනගන්නා පිණිස ප්‍රතිසංස්කරණවාදීන් ක්‍රමානුකූලව දේව වචනය අධ්‍යයනය කළහ. ඔවුන් සිටි තත්ත්වය පිළිබඳව සෑහීමකට පත් නොවූ බැවින්ද, දැඩි ආගමික වතාවත් පැවැත්වුවත් කිසිම සැලකිය යුතු වර්ධනයක් දකින්ට නොතිබුණ බැවින්ද, ඔවුන් තුළ දැඩි ආශාවක් වූයේ ක්‍රිස්තුස්වහන්සේව වඩා හොඳින් දැනගැනීමටය. මධ්‍යතන යුගයේ සිටි බයිබලය විශ්වාස කළාවූ කිතුනුවන්ට ඔවුන්ගේ කැපවීම නිසා අධික මිලක් ගෙවීමට සිදුවිය. ඔවුන් වධබන්ධනයට පත්කොට, සිරගතකොට, පිටුවහල් කර, මරණයටද පත්කළහ. ඔවුන් සතු දේපොල අත්පත් කරගත්හ. ඔවුන්ගේ ගෙවල්වලට ගිණි තැබූහ. ඔවුන්ගේ ඉඩම් කොල්ල කෑහ. ඔවුන්ගේ පවුල් පීඩාවට පත් කළහ. ඔවුන්ව ඔවුන්ගේ නිවාසවලින් පන්නා දැමූ විට, ඔවුන්, “දෙවියන්වහන්සේ විසින්ම සැලසුම් කොට නිම කළ,” නගරයක් දෙස බැලූහ. (හෙබ්‍රෙව් 11:10). ඔවුන්ට පීඩා පැමිණෙවූ විට ඔවුහු පීඩකයින්ට ආශිර්වාද කළහ. ඔවුන්ව අඳුරු, තෙතබරිත සිරකුටිවල දැමූ විට, වඩාත් දීප්තිමත් හෙට දවසක් සඳහා වන දෙවියන්වහන්සේගේ පොරොන්දු මෙනෙහි කළහ. ඔවුන්ගේ ශරීර සිරගත කළ නමුත්, ඔවුහු නිදහස භුක්ති වින්දාහ. ඔවුහු ක්‍රිස්තුස්වහන්සේ තුළ නිදහස්ව සිටියෝය. උන්වහන්සේගේ වචනයෙහි සත්‍යය තුළ ඔවුහු නිදහසේ සිටියහ. උන්වහන්සේගේ ඉක්මන් පැමිණීමේ බලාපොරොත්තුව තුළ ඔවුහු නිදහසේ සිටියහ.

`ඔබ, ඔබ පිළිබඳව සිතන කල්හි, ගැළවීම පිළිබඳව ඔබට ඇත්තේ කුමන බලාපොරොත්තුවක්ද?`