---
title:  ක්‍රිස්තුස්වහන්සේ පමණයි... කරුණාව පමණයි
date:   01/05/2024
---

`එපීස 2:8, 9; රෝම 3:23, 24; රෝම 6:23 සහ රෝම 5:8-10. ගැළවීමේ සැලැස්ම පිළිබඳව මෙම පාඨ තුළින් උගන්වනු ලබන්නේ කුමක්ද?`

දෙවියන්වහන්සේ තිළිණයක් ලෙස ගැළවීම පිළිගන්වා ඇත. ක්‍රිස්තුස්-වහන්සේ කල්වාරියේදී කුරුසිය මගින් උන්වහන්සේගේ මරණය තුළින් නොමිලයේ ලබා දුන් දෙය ලබාගන්නා ලෙස ශුද්ධාත්මයාණන්වහන්සේ විසින් අපට මගපෙන්වනු ලබයි. දේව පුත්‍රයාණන්වූ යේසුස්වහන්සේ, උන්වහන්සේගේ සම්පූර්ණ ජීවිතය පූජාකළේ අපගේ පාප උදෙසා සමගි කරනු ලැබීමටය.

දේව යුක්තිය පසඳලීම පිණිස අනිවාර්යයෙන්ම අපේ සම්පූර්ණ කීකරුකම තිබිය යුතුවේ. අපගේ දෝස සහිත ජීවිත වෙනුවට ක්‍රිස්තුස්වහන්සේගේ නිර්දෝශී ජීවිතය ඇත. අප විසින් කඩ කර ඇති දේව පනත මගින්, අපව සදාකාල මරණයට සුදුස්සන් සේ, වරදට පත්කර ඇත. බයිබලය ඉතා පැහැදිලිය. අපගේ පව්කාර තෝරාගැනීම් තුළින්, අපේ ජීවිත උදෙසා වන දෙවියන්-වහන්සේගේ පරමාදර්ශී සැලසුම පිණිස ඇති ප්‍රමිතියට අපට ළඟාවීමට නුපුළුවන. අප පව්කර ඇත්තෙමු. අපට වෙන පිහිටක් නොමැතිව, ශුද්ධවූ දෙවිකෙනෙකුගේ සාධාරණ, ධර්මිෂ්ඨ ඉල්ලීම් ඉටුකිරීමට නුපුළුවන. එබැවින් අපට සදාකාලික මරණය හිමිවිය යුතුය. නමුත් ශුභ ආරංචියක් ඇත. අපොස්තුළු පාවුල් තුමා අපට අවධාරණය කරන්නේ; “පාපයේ විපාකය මරණයයි, එහෙත් දෙවියන්වහන්සේගේ දීමනාව නම්, අපගේ ස්වාමීන් වන ක්‍රිස්තුස් යේසුස්වහන්සේ තුළ සදාතන ජිවනයයි” (රෝම 6:23) යනුවෙනි. එය ලැබීමට සුදුසුකම් නොතිබුණත් දෙනු ලබන තිළිණයකි; එය ලැබෙන්නේ ක්‍රියාවලින් නම්, අප විසින් එය උපයාගත යුතුවේ. ශුභාරංචිය තුළ ඇත්තේ එකම එක සත්‍යයක් පමණක් නම්, එම සත්‍යය වන්නේ අපට ගැළවීම උපයාගත නොහැකි බවයි.

ක්‍රිස්තුස්වහන්සේ පමණක් තමන්ගේ ගැළවීමේ මූලාශ්‍රය බව මාර්ටින් ලූතර් සහ අනෙක් ප්‍රතිසංස්කරණවාදීන් අවබෝධ කරගත්හ. එවිට ලූතර් තුමා ක්‍රිස්තුස්වහන්සේගේ ගැළවීමේ කරුණාවේ පණිවුඩය දේශනා කිරීම ආරම්භ කළේය. හදවතට තදින් කාවදින, ජීවිත වෙනසකට යොමුකරන පණිවුඩවලට සවන්දීමට ජනකාය රැස්වූහ. ඔහුගේ පණිවුඩය පාළු කාන්තාරයක සිටින කෙනෙකුට සිසිල් පැන් වීදුරුවක් බීමට ලැබුණාක් මෙන් ජීවිතවලට තද බලපෑමක් ඇතිවිය. සියවස් ගණන් පැරණි චාරිත්‍ර තුළ එල්බ සිටින සේ මධ්‍යතන යුගයේ සභාව, ජනතාවට විලංගු දැම්මාසේ තබාගෙන සිටියත්, ඉන් ඔවුන් තුළ කිසිම ආත්මික වෙනසක් ඇති නොවුනි. බයිබලය තුළින් ලූතර් ගෙන ආ පණිවුඩ සිත් තුළට කාවැදුන අතර, ජීවිත තුළ වෙනසක් ඇති විය.

ලූතර් තුමා නව ගිවිසුම කියෙවූ අතර, දෙවියන්වහන්සේගේ යහපත්කම පිළිබඳව ඔහුගේ සිත පිරී ගියේය. සකල මනුෂ්‍ය වර්ගයාව බේරාගැනීම සඳහාවූ දේව කැමැත්ත පිළිබඳව ඔහු පුදුමයට පත් විය. ඒ කාලයේ සභා නායකයින් මගින් කෙරුන ජනප්‍රිය ඉගැන්වීමක් වූයේ ගැළවීම පිණිස මනුෂ්‍යයා විසින් කොටසක්ද, දෙවියන්වහන්සේ විසින් තවත් කොටසක්ද ඉටු කළයුතු බවයි. නමුත්, ලූතර් අවබෝධ කරගත්තේ කුරුසිය මත වුනාවූ ක්‍රිස්තුස්වහන්සේගේ මරණය, සියලු මනුෂ්‍යයන් උදෙසා ප්‍රමාණවත් වන බවය.

අපට සලකනු ලැබිය යුතු අන්දමට, ක්‍රිස්තුස්වහන්සේට සලකනු ලැබුවේ, උන්වහන්සේට සැලකිය යුතු අන්දමට අපට සලකනු ලබන පිණිසය. කිසිදු කොටසක් නොතිබුණ අපට උන්වහන්සේගේ ධර්මිෂ්ඨකමෙන් අප ධර්මිෂ්ඨ කරනු ලබන පිණිස, උන්වහන්සේට කිසි කොටසක් නොතිබුණ අපගේ පාපය ගැන උන්වහන්සේට වරද තබන ලදී. උන්වහන්සේට හිමිවූ ජීවිතය අපට ලැබෙන පිණිස, අපට හිමිවූ මරණය උන්වහන්සේට දෙන ලදී. “එලන් ජී. වයිට්, යුගයන්ගේ ආශාව පිටුව 25.

ශුභාරංචියේ සාරාංශය ලෙස අපූරු ලෙස ලියා ඇත්තේ කෙතරම් ප්‍රබල කරුණක්ද; එනම් “අපට අයිතිව නොතිබුණ” ධර්මිෂ්ඨකමක් තුළින් අපව ධර්මිෂ්ඨයන් කිරීමට පුළුවන. කෙතරම් පුදුමාකාර පොරොන්දුවක්ද!

`ගැළවීම යනු, ක්‍රිස්තුස්වහන්සේ තුළ දෙවියන්වහන්සේ විසින් කරනු ලබන ක්‍රියාවක් නම්, කිතුනුවෙකුගේ ජීවිතය තුළ යහපත් වැඩවලට ඇති භූමිකාව කුමක්ද? අපේ අත්දැකීම් තුළ යහපත් ක්‍රියාවල වැදගත්කම පිළිගනිමින්, ඒවා අපේ බලාපොරොත්තුවේ අඩිතාලම කර නොගෙන සිටින්නේ කෙසේද?`