---
title:  වැඩිදුර අධ්‍යයනය සඳහා
date:   03/05/2024
---

“දෙවියන්වහන්සේගේ විශ්වාසවන්ත සේවකයෝ, තනිව වැඩ නොකළහ. අධිකාරීන්ද, බලධාරීන්ද, උසස් ස්ථානවල සිටි දුෂ්ට ආත්මයන්ද ඔවුන්ට විරුද්ධව එකතුවූ නමුත්, ස්වාමීන්වහන්සේ උන්වහන්සේගේ සෙනඟව අත්හැරියේ නැත. ඔවුන්ගේ දෙනෙත් හැර බලන්නට හැකිවූවා නම්, දෙවියන්වහන්සේ සමීපව සිටින බව ඔවුන් දකින්නට ඇති අතර, එය පුරාණයේ සිටි අනාගතවක්තෘවරයාට ලැබුණ අත්දැකීම මෙන්ම වනු ඇත. එලීෂාගේ සේවකයා සතුරු හමුදාව විසින් පිටවිය හැකි සියළු මාර්ග වසා ඔවුන්ව වටකර සිටින බව ඔහුගේ ස්වාමියාට පෙන්නුම් කළ විට, අනාගතවක්තෘවරයා යාච්ඤා කරමින්, සමිඳාණන්වහන්ස, ඔහුට පෙනෙන පිණිස ඔහුගේ ඇස් පැහැදුව මැනව”යි කීවේය. (2 රාජාවලිය 6:17). අහෝ අශ්ව රථ සහ ගිණිමය අශ්වයන්ගෙන් කන්ද පිරී තිබුණේ ස්වර්ගීය හමුදාවකින් දෙවියන්-වහන්සේට හිතෛෂී මනුෂ්‍යයාව ආරක්ෂා කරගනු පිණිසය. එවැනි ආකාරයෙන්ම, දේවදූතයන් විසින් ප්‍රතිසංස්කරණ ක්‍රියාවලියේ යෙදී සිටි සේවකයන් හට ආරක්ෂාව සපයනු ලැබුණි. —Ellen G. White, The Great Controversy, p. 208.

ප්‍රතිසංස්කරණ ක්‍රියාවලියෙහි නිරතවූවන්ගේ ඇදහිල්ල පෙරලා දමා, ඔවුන්ගේ ක්‍රියාවන්ට විරුද්ධව අසිපත් අමෝරාගෙන සිටි විට ලූතර් ලීවේ: “සාතන් ඔහුගේ කෝපය එළිදක්වයි, අදේව දෘෂ්ටික පාප්වරු කුමන්ත්‍රණය කරමින්, අපට එරෙහිව යුද්ධ ප්‍රකාශ කර ඇත. ඇදහිල්ලෙන් සහ යාච්ඤාවෙන් යුතුව, අපේ සතුරන් දෙවියන්වහන්සේගේ ආත්මයෙන් විනාශයට පත්ව, සාමය ඇතිවන පිණිස, දෙවියන්වහන්සේගේ සිංහාසනය ඉදිරියේ නිර්භීත ලෙස සටන් කරන්නැයි මිනිසුන් ධෛර්යයමත් කරන්න. අපේ ප්‍රධානියාට අපේ ප්‍රධාන සේවය වන යාච්ඤාව අවශ්‍යව ඇත; මිනිසුන් අසිපතේ අග්ගිස්සට යොමුව ඇති බවත්, එමෙන්ම යක්ෂයා වියරු වැටී සිටින බවත් එබැවින් ඔවුන් යාච්ඤාවේ නිරත විය යුතු බවත් දන්වන්න.” —D'Aubigné, book 10, chapter 14, quoted in Ellen G. White, The Great Controversy, p. 209.

“ඇදහිල්ලෙන් ධර්මිෂ්ඨ කරනු ලැබේ, ලූතර් විසින් සොයාගත් අළුත්ම කරුණ වන අතර, එය ශුභාරංචියේ පදනම මෙන්ම අපේ ගැළවීමේ බලාපොරොත්තුව රඳන සත්‍යයද වේ. ඔහු විසින් ලියන ලද "A mighty Fortress" (බලවත් ආරක්ෂක බලකොටුව) නම් ගීතිකාව පැහැදිලි ලෙස ශුභාරංචිය ප්‍රකාශ කරයි: ලූතර් තුමන් ලියූ ගීතිකාවේ කොටසක සිංහල අනුවාදයයි මේ: “අපි අපේම ශක්තිය තුළ සීමාවී සිටිනවා නම් අපේ උත්සාහය පැරදෙනු ඇත. අපේ පැත්තේ හරි මිනිසා නොසිටියා නම් දෙවියන්වහන්සේ විසින්ම තෝරාගත් මිනිසා ඒ කවුරු වන්නට ඇත්ද කියා ඇසුවා නම් ඒ මනුෂ්‍යයා ක්‍රිස්තුස් යේසුස් වහන්සේය. සවිබලැති ස්වාමීන්වහන්සේ උන්වහන්සේගේ නාමය යුගයෙන් යුගයට එකමය උන්වහන්සේ සටන ජයගත යුතුය.” —The Seventh-day Adventist Hymnal (Hagerstown, MD: Review and Herald, 1985), no. 506.

**සාකච්ඡාව සඳහා ප්‍රශ්න**:

`කරුණාව සහ ව්‍යවස්ථාව අතර සහ ඇදහිල්ල සහ යහපත් ක්‍රියා අතර ඇති සමතුලිත භාවය අප විසින් පැහැදිලි කර දිය හැක්කේ කුමන ආකාරයෙන්ද?`

`අපේ මනසට ඉතා පහසුවෙන්ම ‘ව්‍යවස්ථාවාදය’ට (legalism) යොමුවිය හැක්කේ කෙසේදැයි ඔබ සිතන්නේද? ව්‍යවස්ථාවාදය හෙවත් ‘නීතියට වැඩකිරීම’(legalism) ඔබ අර්ථකථනය දක්වන්නේ කෙසේද? එය ක්‍රිස්තියානි ඇදහිල්ලට එතරම් අනර්ථකාරී වන්නේ ඇයි?`

`“අනුග්‍රහය තුළින් ගැළවීම,” යන සංකල්පය නිසි ලෙස අවබෝධ කරනොගතහොත්, එය අනතුරුදායක විය හැකිද? එවැනි අවබෝධයක් කොහෙන් කෙලවර විය හැකිද?`

`“අගයක් නැති අනුග්‍රහය” යනුවෙන් ඇතැම් අය පවසන විට ඉන් කුමක් අර්ථගැන්වේද? අනුග්‍රහය ඇත්තෙන්ම අඩුවටිනාකමකින් යුත් දෙයක්ද?`