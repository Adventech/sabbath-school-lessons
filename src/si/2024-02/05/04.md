---
title:  ආත්මයාණන් විසින් ආලෝකමත් කරනු ලැබීම
date:   30/04/2024
---

දවසක් විශ්ව විද්‍යාලයේ පුස්තකාලයේ ඉගෙනගනිමින් සිටි විට මාටින් ලූතර් තුමන්ට ඔහුගේ ජීවිතය වෙනසකට යොමුකළ මොහොත උදාවිය. ලතින් භාෂාවේ ලියන ලද බයිබල් පිටපතක් ඔහුට හමුවිය. මෙවැනි පොතක් තිබෙනවාද කියාවත් ඔහු මීට පෙර දැනසිටියේ නැත. ඔහු ප්‍රීති ප්‍රමෝදයට පත්ව, පරිච්ඡේදයෙන් පරිච්ඡේදයත්, පදයෙන් තවත් පදයකුත් කියවාගෙන ගියේය. දේව වචනයෙහි ඇති පැහැදිලි ස්වභාවය මෙන්ම එය තුළ තිබුණාවූ බලය පිළිබඳවත් ඔහු මවිතයට පත්විය. ඔහු එහි පිටු දෙස නෙත් යොමා තිබූ කරුණු උරාගත් අතර, ශුද්ධාත්මයාණන්වහන්සේ ඔහුගේ මනස ආලෝකමත් කළසේක. ඔහු කියවමින් සිටි විට, මෙතෙක් කල් සම්ප්‍රදායන් මගින් සඟවාගෙන සිටි සත්‍යයන් ශුද්ධ ලියවිල්ලේ පිටු තුළින් පිටතට පැන එන්නාසේ ශුද්ධාත්මයාණන්ගේ මගපෙන්වීමෙන් ඔහුට අවබෝධ විය. බයිබලය සමග ඔහු ලැබූ පළමුවන අත්දැකීම පිළිබඳව ඔහු මෙසේ සටහන් කොට ඇත. “අහෝ, දෙවියන්වහන්සේ විසින් මටම කියා මෙවැනි පොතක් දුන්නා නම්!” යනුවෙනි.

**බයිබලයට අප විසින් අර්ථකථනයන් දීම පිළිබඳව පහත දැක්වෙන පාඨ තුළින් අපට ලබාගත හැකි ප්‍රතිපත්ති මොනවාද?**

`යොහන් 14:25, 26`

`යොහන් 16:13-15`

`2 පේත්‍රැස් 1:20, 21`

මෙම පාඨ අතිශයින්ම බලවත් වීමට හේතු වන්නේ, බයිබලය ලියූ පුද්ගලයන්ව පොළඹවනු ලැබූ ශුද්ධාත්මයාණන්වහන්සේම, බයිබලය කියවන්නාවූ අපටද මගපෙන්වනු ලබන බවට ඇති පොරොන්දුවයි. උන්වහන්සේ දේව සත්‍යය අර්ථකථනය කරන තැනැන්වහන්සේය. අවාසනාවකට මෙන්, වර්තමානයේ සිටින ක්‍රිස්තියානිකාරයන් යයි කියාගන්නා බොහෝ දෙනෙක් බයිබලයේ ඇත්තාවූ ආශ්චර්යයන් නොසලකා හරින අතර, මානව සංකල්ප පිළිබඳව අතිශයෝක්තියෙන් පවසති. සාතන්ට බයිබලය තවදුරටත් අපෙන් සඟවා තැබිය නොහැකි බැවින්, ඊළඟට කළ හැකි හොඳම දෙය ඔහු විසින් කරනු ලබයි. එනම් එහි ඇති ආශ්චර්යමත් ස්වභාවය ඉවත ලා, එය යහපත් සාහිත්‍යමය ග්‍රන්ථයක් පමණක් හෝ එය සමූහයන් දමනය කරනු පිණිස, ආගම විසින් යොදාගෙන ඇති උපකරණයක් ලෙස හඳුන්වනු ලැබීමයි.

ප්‍රතිසංස්කරණවාදීන් පැහැදිලිවම දුටු දෙයක් වූයේ, පූජකයන්වත්, නායක පූජකයන්වත්, පාප්වහන්සේවත් නිවැරදිව ශුද්ධ ලියවිල්ලට අර්ථකථන නොදෙන බවත් එසේ කළ හැක්කේ ශුද්ධාත්මයාණන්වහන්සේට පමණක් බවත්ය. ස්කොට්ලන්තයේ සිටි ප්‍රතිසංස්කරණවාදියෙකු වූ ජෝන් නොක්ස් John Knox සහ ස්කොට්ලන්තයේ රැජිනක් වූ මේරි Mary අතර වූ සංවාදයක් මෙසේ සටහන් කර ඇත.

මේරි පවසමින්, “ඔබ එක් ආකාරයකට ශුද්ධ ලියවිල්ල පරිවර්තනය කරනවා, තවද ඒ අය (රෝමානු කතෝලික ගුරුවරු) තවත් ආකාරයකින් එය පරිවර්තනය කරනවා; මා විසින් විශ්වාස කළ යුත්තේ කාවද? විනිසුරු වන්නේ කවුද?”

“ඉතා පැහැදිලි ලෙස දෙවියන්වහන්සේ බයිබලය පිළිබඳව ප්‍රකාශ කර ඇති බැවින්, ඔබතුමිය දෙවියන්වහන්සේව විශ්වාස කරන්න”යි ප්‍රතිසංස්කරණවාදියා පැවසුවේය. තවද බයිබලයේ පවසා ඇති පරිදි ඒ දේවල් විශ්වාස කරනවා විනා ඒ එක් එක් පුද්ගලයන් පවසන දේ විශ්වාස කිරීම සුදුසු නැත. දේව වචනය ඉතා සරලයි; කියවන්නාවූ අතර යම්කිසි ස්ථානයක අපැහැදිලි කොටසක් හමුවූවොත්, ශුද්ධාත්මයාණන්වහන්සේ, උන්වහන්සේගේ අදහස් පරස්පරව ඉදිරිපත් නොකරන බැවින්, බයිබලයේ වෙනත් තැනක එම කරුණ පිළිබඳව පැහැදිලිව ඉදිරිපත් කර තිබෙනවා. එම නිසා යම්කිසි කෙනෙක් මුරණ්ඩු ලෙස නොදැනුවත්ව සිටීමට තීරණය කළොත් මිස. කිසිම සැකයක් ඇතිවීමට හේතුවක් නැත.” —David Laing, The Collected Works of John Knox, vol. 2, pp. 281, 284, quoted in Ellen G. White, The Great Controversy, p. 251