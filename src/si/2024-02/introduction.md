### මහත් අරගලය (මතභේදය)

“බයිබලය පුරා දිවෙන තේමාව කුමක්දැයි” අසනු ලැබුවහොත්, ඔබ ප්‍රතිචාර දක්වන්නේ කෙසේද? යේසුස්වහන්සේ? ගැළවීමේ සැලැස්ම? කුරුසිය? නියත වශයෙන්ම මේ තුනටම පිළිතුර වන්නේ “ඔව්” යනුවෙනි. නමුත් මෙම වැදගත් මාතෘකා තුන දිග හැරෙන්නේ ඊටත් වඩා සර්ව සම්පූර්ණ තේමාවක් වන මහා අරගලයට (මතභේදයට) එරෙහිවය. මෙම තේමාව බයිබලයේ උත්පත්ති පොතේ සිට එළිදරව් පොත දක්වා විහිදේ.

ලුසිෆර් විසින් දෙවියන්වහන්සේට එරෙහිව ස්වර්ගයේදී මහා අරගලය ආරම්භ කරන ලදී. මෙම විශ්වීය ගැටුමේ හදවත වන්නේ දෙවියන්වහන්සේගේ ප්‍රේමය පිළිබඳ ප්‍රශ්නයයි. උන්වහන්සේ සම්පුර්ණයෙන්ම ප්‍රේම කරන්නේද? උන්වහන්සේගේ මැවිල්ලේ හොඳම අවශ්‍යතාවය උන්වහන්සේට තිබේද? එසේත් නැතිනම් උන්වහන්සේ තමාගේම අභිලාෂයන් පමණක් අපේක්ෂා කරන අධිකාරී ඒකාධිපතියෙක්ද?

මෙම කාර්තුවේ පාඩම්, දෙවියන්වහන්සේගේ දෘෂ්ටිකෝණයට අදාළව, අනාවැකි මාර්ගයෙන්, ක්‍රිස්තුස්වහන්සේගේ කාලයේ සිට සියවස් ගණනාවක කාලය පුරා අපේ කාලය දක්වාත් ඉන් ඔබ්බටත් ලෝක ඉතිහාසය පිළිබඳ ගවේශනයක යෙදෙයි. දෙවියන්වහන්සේගේ ස්වභාවයම ප්‍රේමයයි. එබැවින් උන්වහන්සේගේ සියලු‍ ක්‍රියාවන් ප්‍රේමනීයය. නමුත් මෙම කරුණ සෑම විටම බෙලහීන මිනිසුන්ට හෝ දේවදූතයන්ට පවා නොපෙනේ. නමුත් මහා අරගලය (මතභේදය) දිග හැරෙන විට දෙවියන්වහන්සේගේ ප්‍රේමය ක්‍රමානුකූලව හෙළි වේ. අපි එහි උස හා ගැඹුර කුරුසය හරහා ඉතා පැහැදිලිව දකිමු. කල්වාරිහිදී, ක්‍රිස්තුස් වහන්සේ මනුෂ්‍ය වර්ගයා මුදවා ගැනීම සඳහා තම ජීවිතය වගුරුවන විට, දෙවියන්වහන්සේගේ ප්‍රේමය මුළු විශ්වය ඉදිරියේ ප්‍රදර්ශනය වූ අතර, සාතන්ගේ අවසාන පරාජය සහතික විය.

නියත වශයෙන්ම සටන සීඝ්‍රයෙන් පැතිර යයි. සාතන් යේසුස් වහන්සේව කුරුසියේදී විනාශ කිරීමට උත්සාහයක යෙදුනාක් මෙන්, සියවස් ගණනාවක් මුළුල්ලේ ඔහු දෙවියන්වහන්සේගේ ජනතාව විනාශ කිරීමට ගත් උත්සාහය යන් අප දකින්නෙමු. සාතන් කුරිරු ලෙස දෙවියන්වහන්සේගේ සභාවට වදහිංසා පමුණුවා මිලියන සංඛ්‍යාත පිරිසක් ඝාතනයකොට ඇති නමුත්, දෙවියන් වහන්සේ සෑම විටම උන්වහන්සේගේ ජනතාව සමඟ සිට ඇති අතර, කිසිවිටකත් ඔවුන්ව අත්නොහරින සේක.

ස්වර්ගයෙහි කැරලි ගැසීමේ සිට මහත් අරගලයේ වර්ධනය වීම පිළිබඳව මෙම කාර්තුව තුළ අප ගවේෂණයක යෙදෙමු. කිස්තුස්වහන්සේ සහ සාතන් අතර ගැටුමක හේතුකාරක වූ කරුණු විමසා බලමු. වෝල්ඩෙන්සි වරුන්ට සහ ප්‍රතිසංස්කරණවාදීන් වධ බන්ධනයට ලක් කළා, යදම් වලින් බඳිනු ලැබූ වත් කණු වලට ගැටගසා වධ දෙනු ලැබූවත් සහ ජීවිත පරිත්‍යාග කිරීමට සිදුවුවත්, බයිබලයේ ඇති සත්‍යය අනුගමනය කිරීම සඳහා ඔවුන් තුළ වූ අප්‍රතිහත ධෛර්යය පිළිබඳව අපි දකිමු. මෙම ආත්මික වීරයන්ගේ ඇදහිල්ල පිළිබඳව ඊ ජී වයිට් මහත්මිය මෙසේ පවසා ඇත. “ඔවුන්ගේ ශක්තිය වූයේ බයිබලයයි. තවද එහි ඉගැන්වීම් පදනම් කරගනිමින් සියලු‍ ධර්මතාවයන් සහ සියලු‍ම සුදුසුකම් පිළිබඳව වන ප්‍රකාශයන් ඔවුන් විශ්ලේෂණය කළහ. මෙම ශුද්ධ මනුෂ්‍යයන්ව කණුවලට තබා ගැට ගසා වධ බන්ධනයට ලක් කරනු ලැබූ අවස්ථා වලදී දෙවියන්වහන්සේ සහ උන්වහන්සේගේ වචනය පිළිබඳව වූ විශ්වාසයෙන් යුතුව ඔවුන් ඒවාට මුහුණ දුන්හ.“ --The Great Controversy, p. 249.

ආගමික ප්‍රතිසංස්කරණවාදීන් විසින් දල්වන ලද සත්‍යයේ පහන අද දක්වාත් දීප්තිමත්ව බබළයි. ආගමික ප්‍රතිසංස්කරණ වාදීන් තුළ මුල් බැසගත්තාවූ ලියවිල්ල කෙරෙහි ඇති පූර්ණ විශ්වාසය සහ ඇදහිල්ල කරණකොටගෙන අනුග්‍රහය තුළින් ගැළවීම යන තේමාව ඇඩ්වෙන්ටිස්ට් ව්‍යාපාරයට මුල පුරනු ලැබූ අතර, මෙම සංකල්පය ගොඩනැගීමට විළියම් මිලර් මූලිකව ලෝ වටා සිටින බොහෝ දෙනෙක් දායක වූහ.

දෙවියන්වහන්සේ විසින් සෙවන්ත් ඩේ ඇඩ්වෙන්ටිස්ට් සභාව ගොඩනඟන ලද්දේ, සියවස් ගණනාවක් පුරා නොසළකා හැර තිබුණ බයිබලානුකුල සත්‍යයන් ප්‍රතිෂ්ඨාපනය කිරීම සඳහා ප්‍රතිසංස්කරණවාදීන් විසින් තැබූ අත්තිවාරම මත ගොඩනැගීම සඳහා ය. එහි සඳහන් ප්‍රධාන මෙහෙවර වනුයේ එළිදරව් 14:6-12 දක්වා වූ කොටසෙහි ඇති දේව දූතයන් තුන්දෙනාගේ පණිවිඩය ප්‍රකාශ කිරීමයි. එය ඉක්මනින්ම විනාශ වන්නට යන්නාවූ ලෝකයකට දී ඇත්තාවූ අවසාන අවවාදාත්මක නිවේදනයයි.

යොහන් නම් අපෝස්තුළුවරයා විසින් මහා සර්පයා (මකරා) ලෙස හඳුන්වා ඇති සාතන්ගේ උදහස මෙම ප්‍රකාශය හේතුකොටගෙන ඇතිවිය. “එවිට මකරා ස්ත්‍රිය කෙරෙහි කෝපයෙන් දිලිහි දෙවියන් වහන්සේගේ ආඥා පිළිපදින , යේසුස් වහන්සේගේ සාක්ෂිය දරන ඇගේ වංශයේ ඉතිරි අයට විරුද්ධව සටනට ගියේය (එළිදරව් 12:16).“ එමෙන්ම නිරයේ සියලු‍ බල අධිකාරින් අභිබවා ජය ගන්නාවූ දෙවියන්වහන්සේගේ ප්‍රේමය කරණකොටගෙන අලු‍ත් අහසක් සහ අලු‍ත් පොළොවක් නිර්මාණය කරනු ලැබීම තෙක් ඇත්තාවූ මහා අරගලයේ අවසාන සිද්ධීන් පිළිබඳව අධ්‍යනයක අපි යෙදෙන්නෙමු.

මෙම කාර්තුවේ පාඩම් වල මූලික පදනම බයිබලය මත පිහිටා ඇති අතර, මෙම වැදගත් මාතෘකාව පිළිබඳව අධ්‍යයනය කිරීම පිණිස ඊ. ජී. වයිට් මහත්මිය විසින් රචිත මහා අරගලය කෘතියේ ඇති තේමාවන් උපයෝගී කරගනිමු. එපීස පොතේ (3:19 නව අනුවාදය) සඳහන් පරිදි ක්‍රිස්තුස්වහන්සේගේ ඥානාතික්‍රාන්ත ප්‍රේමය අවබෝධ කරගෙන ක්‍රියා කරනු පිණිස එක් එක් පාඩමට පාදක වන පරිච්ඡේද අධ්‍යයනය කිරීම පහසු වන පිණිස සහකාර ග්‍රන්ථයක් ලෙස ඉහත සඳහන් ලියවිලි උපයෝගී කරගෙන ඇත.