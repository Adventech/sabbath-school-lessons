---
title:  ස්වර්ගය උදෙසා මුද්‍රාකරනු ලැබීම
date:   17/06/2024
---

නමස්කාරය සම්බන්ධයෙන් පැමිණෙන්නට ඇත්තාවූ අර්බුදයේදී, දෙවියන්වහන්සේගේ විශ්වාසවන්ත ජනතාව ලෞකික සැප සම්පත්වලට යටත් නොවෙති (එළිදරව් 14:12). ඔවුන්ව ශුද්ධාත්මයාණන්වහන්සේ විසින් මුද්‍රා තබනු ලබන අතර (එපීස 4:30), ඒ අයගේ ස්ථාවරය වෙනස් කළ නොහැක. පුරාණ කාලයේ, යම්කිසි නිල ලියවිල්ලක වලංගු බව පෙන්වනු පිණිස, එම ලියවිල්ලට මුද්‍රාවක් තබනු ලැබුණි. එය පැහැදිලි, පුද්ගලිකව ලේඛකයාට අදාල ලකුණක් විය. අවසාන අර්බුදය නමස්කාරය මත පදනම් වූ එකක් වන බැවින් සහ දෙවියන්වහන්සේගේ අධිකාරිත්වය උන්වහන්සේගේ ව්‍යවස්ථාවෙන් පෙන්නුම් කරන බැවින්ද, දෙවියන්වහන්සේගේ මුද්‍රාව උන්වහන්සේගේ ව්‍යවස්ථාවෙහි ගැබ්කොට තිබීම අපට අපේක්ෂා කළ හැක. (යෙසායා 8:16 සමග සංසන්දනය කරන්න).

`නික්මයාම 20:8-11 කියවන්න. මුද්‍රාවක තිබිය යුතු කුමන ලක්ෂණ, සබත් ආඥාව තුළ තිබේද?`

සත්‍ය මුද්‍රාවක හඳුනාගැනීමේ ලක්ෂණ තුනක් අපට මෙහි ඇත: (1) මුද්‍රාව අයිතිකරුගේ නම “තාගේ ස්වාමිවූ දෙවියන්වහන්සේ (2) ඔහුගේ තනතුර හෝ පදවිය “සියල්ල මැවූ තැනැන්වහන්සේ“මැවුම්කරු (3) ඔහුගේ බල ප්‍රදේශය, අහස සහ පොළොවත්, මුහුදත් එහි ඇති සියල්ලත්” වේ. මුද්‍රාව ඇතැම්විට බයිබලයෙහි “සලකුණ” (රෝම 4:11) ලෙස හැඳින්වේ. මෙම වචන දෙක හුවමාරු කළ හැක. දෙවියන්වහන්සේගේ මුද්‍රාව හෙවත් සලකුණ දේව ව්‍යවස්ථාවෙහි හදවත මෙන් ව සබත වන අතර, අවසාන අරගලයේදී නමස්කාරය එහි කේන්ද්‍රීය ස්ථානයක් ගනු ඇත. (එසකියෙල් 20:12,20; එළිදරව් 12:17.

`එළිදරව් 7:1, 2 සහ එළිදරව් 14:1; එළිදරව් 13:16, 17 සමග සංසන්දනය කරන්න. දෙවියන්වහන්සේගේ මුද්‍රාවත්, මෘගයාගේ සලකුණත් දරන්නට යන්නේ කොහේද? මෙහි වෙනසක් ඇත්තේ මන්දැයි ඔබ සිතන්නේද?`

දෙවියන්වහන්සේගේ මුද්‍රාව නළලේ තබනු ඇත. නළල, මනසේ සංකේතයක් වන්නාසේම සිහිකල්පනාවෙන් කරනු ලබන තීරණ පෙන්නුම් කරයි.

මෘගයාගේ සලකුණ නළලේ හෝ අතේ දරන අතර, මිනිසුන් සිහිකල්පනාවෙන් ඔවුන්ගේම තීරණ අනුව සාතන්ගේ බොරුව පිළිගන්නා බව හෝ මරණ බිය හේතුවෙන් ඔවුන් වැරදි නමස්කාරය නැඹුරු වන බවත්ය.

දෙවියන්වහන්සේට කීකරුවන්නන්ට යක්ෂයා ද්වේෂ කරයි. මහත් අරගලය උච්ඡතම අස්ථාවට පැමිණෙන්නේ, මකරා (සාතන්) “දෙවියන් වහන්සේගේ ආඥාද, යේසුස්වහන්සේ කෙරෙහි ඇදහිල්ලද” ආරක්ෂා කරන ඉතිරි සෙනඟට විරුද්ධව යුද්ධ කිරීමෙනි. (එළිදරව් 14:12). ක්‍රිස්තුස්වහන්සේට ඇති පක්ෂපාතිත්වය තුළ ඔවුන් නොසැලී සිටිති.

`දිනපතා ස්වාමීන්වහන්සේට විශ්වාසවන්තව සිටීම, අවසාන මහා අර්බුදය පැමිණිවිට, ඊට සූදානම්වීමක් වන්නේ ඇයි?`