---
title:  වැඩිදුර අධ්‍යයනය සඳහා
date:   21/06/2024
---

වර්ෂ 1851 තරම් ඈත කාලයේදී, එළිදරව් 13:11-17 දක්වා වන කොටසේ සඳහන් දෙවන මෘගයා, අමෙරිකා එක්සත් ජනපදය ලෙස ඇඩ්වෙන්ටිස්ට් පුරෝගාමීන් හඳුනාගෙන සිටියහ. නමුත් එම කාලවකවානුවේදී, එක්සත් ජනපදය විසින් පළමුවන මෘගයාට නමස්කාර කරන ලෙස ලොවට බලකරන්නේ කෙසේදැයි අවබෝධ කරගැනීම පවා අතිශයින් දුෂ්කර වන්නට ඇත (එළිදරව් 13:12). වර්ෂ 1880 ගණන්වලදී පවා එක්සත් ජනපද නාවික හමුදාවට තිබුණේ පරණවූ නැව් හතලිස් අටක් පමණි.

නමුත් ශීතල යුද්ධය අවසාන වන විට, කිසියම් බලයකට එක්සත් ජනපදයේ හමුදා ශක්තිය අසලකටවත් ඒමට නුපුළුවන් විය. අමෙරිකානු ජනතාව නිදහස භුක්ති විඳ තිබුණත්, දුෂ්කර කාල ළඟාවන විට, එම නිදහස පාගා දමන අයුරු දකින්නට අපහසු නැත, නැතහොත් එය සම්පූර්ණයෙන්ම නොසලකා හරින අවස්ථාද තිබේ. මෙවැනි දේ අද දවසේ පවා සිදුවනවා දකින්නට ඇති බව බොහෝ අය විශ්වාස කරති.

“අවනතවීමට ප්‍රතික්ෂේප කරන සියල්ලන් හට (බොරු සබත් පැවැත්වීමට) උසාවි මගින් දඬුවම් නියම කොට, ඔවුන් මරණ දණ්ඩනයට සුදුස්සන් යයි අවසානයේදී පවසනු ලබනවා ඇත. අනෙක් අතට, මැවුම්කරු නියම කළ විවේක ගන්නාවූ දවස අන්තර්ගතව ඇති දෙවියන්වහන්සේගේ ව්‍යවස්ථාවට කීකරුවීම අපේක්ෂා කරනු ලබන අතර, එම නීති කඩකරන්නන් උදෙසා දේව උදහස පැමිණෙනු ඇත” —Ellen G. White, The Great Controversy, p. 604.

“මෙම කුණාටුව ප්‍රබල ලෙස පැමිණෙත්ම, තුන්වන දේවදූතයාගේ පණිවුඩය කෙරෙහි තම විශ්වාසය ඇතැයි පැවසූ බොහෝදෙනෙක්, සත්‍යයට කීකරුවීමෙන් පිරිසිදු කරනු ලැබ නැති හෙයින්, ඔවුන් සිටිනා භූමිකාව අතහැර, විරුද්ධවාදීන් සමග එක්වෙති. ලෝකය සමග එක්වී එහි ආත්මය සමග කොටස්කරුවන් වීමෙන්, ඔවුන් කාරණා දෙස බලන්නේ ලෝකයා බලන ආකාරයටම බොහෝ සෙයින් සමාන වන පරිදි වන අතර, පරීක්ෂා පැමිණි විට, වඩා පහසු සහ ජනප්‍රිය පැත්ත තෝරාගැනීමට ඔවුන් සූදානම්ය. කුසලතා ඇති, දක්ෂ ලෙස කථා කළ හැකි, කලක් සත්‍යය තුළ සිටිමින් ප්‍රශංසා මුඛයෙන් කථා කළ පුද්ගලයන්, ඔවුන්ට ඇති බලය මිනිසුන් නොමග යැවීම පිණිස යොදාගනු ලබනවා ඇත. ඔවුන්, ඔවුන්ගේ පරණ සහෝදරවරුන්ගේ පරම සතුරන් බවට පත්වන්නාහ. සබත් පවත්වන්නන්ව උසාවි කරා ගෙනවිත්, ඔවුන්ගේ ඇදහිල්ල පිළිබඳව ප්‍රශ්න අසනු ලබන විට, ඔවුන් දෙන පිළිතුරු වලට වැරදි අර්ථකථන දෙමින් ඔවුන්ට විරුද්ධව කටයුතු කරන්නේ යක්ෂයාගේ නියෝජිතයන් වන සත්‍යය හැරගිය පුද්ගලයින්ය. තවද ඔවුන් බොරු වාර්තා ඉදිරිපත් කරමින් දෝෂාරෝපනය කරමින් පාලකයන්ව ඔවුන්ට විරුද්ධව පෙලගස්වති. —Ellen G. White, The Great Controversy, p. 608.

**සාකච්ඡා සඳහා ප්‍රශ්න**:

`එන්නාවූ අර්බුද වලදී අවසාන කාලයේ වන සිදුවීම් හොඳින් අවබෝධ කරගැනීම වැදගත් වන්නේ ඇයි? රැවටිල්ලෙන් ආරක්ෂා වීමට ශුද්ධ ලියවිල්ල උපකාර වන්නේ කෙසේද?`

`ශතවර්ෂ ගණනාවක් මුළුල්ලේ, ලෝ පුරා ඇති ප්‍රජාතන්ත්‍රවාදී සමාජයන් ආගමික නිදහස ආරක්ෂා කිරීමේ වැදගත් මෙහෙවරක් කළහ. එම ස්වභාවය ක්ෂණිකව වෙනස් විය හැක්කේ කෙසේද?`

`එලන්වයිට් මහත්මියගේ ඉහත ප්‍රකාශය දෙස බලන්න. හෙට දවසේ ඔබ ඇඩ්වෙන්ටිස්ට් ධර්මතාවය පිළිගත් අය සමග සිටිනු පිණිස ඔබ අද දවසේ ගන්නා තීරණ මොනවාද?`

`මහත් හඬ තුළ දෙවන දේවදූතයාගේ පණිවුඩය වෙනස් වන්නේ කෙසේද? මිහිපිට දෙවියන්වහන්සේගේ වැඩ නිම කරනු පිණිස, අවසාන වර්ෂාව ලැබීම සඳහා අප සූදානම් විය යුත්තේ කෙසේද?`