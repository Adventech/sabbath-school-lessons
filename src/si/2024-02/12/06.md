---
title:  මහත් හඬ
date:   20/06/2024
---

`එළිදරව් 18:1-4; හබක්කුක් 2:14 සහ මතෙව් 24:14. මෙම පොළොව මත දෙවියන්වහන්සේගේ වැඩකටයුතු නිමාවන අන්දම පිළිබඳව මෙම පාඨ වලින් ප්‍රකාශ කෙරෙන්නේ කුමන ආකාරයෙන්ද?`

බබිලෝනියේ වැටීම ප්‍රකාශ කරන දේව දූතයා “මහා බලයෙන්” යුක්ත විය. එළිදරව් 14හි සඳහන් දේවදූතයන්ට මෙන්, මෙම දූතයා පෙන්නුම් කරන්නේ මනුෂ්‍යයන්ගේ පණිවුඩකරුවන්ය. මෙම දේවදූතයා දෙවියන්වහන්සේගේ තේජස සම්පූර්ණයෙන්ම නිරාවරණය කරන බැවින්, මුළු පොළොවම ආලෝකවත් වේ. ග්‍රීක භාෂාවෙන් නව ගිවිසුමේ බලය සහ අධිකාරිත්වය පෙන්නුම් කරනු පිණිස යොදා ඇති වචනය (exousia ) එක්ස්ඔවුසියා නම් වේ. එමගින් බොහෝ විට පෙන්නුම් කරන්නේ නිරයේ අධිපතිකම් සහ බල-පරාක්‍රමවලට එරෙහිව ක්‍රිස්තුස්වහන්සේ ලැබූ ජයග්‍රහණයයි. යේසුස්වහන්සේ තම ගෝලයන්ව පිටත් කර හැරිය අවස්ථාවේ මෙම වචනය භාවිතා කළ බව මතෙව් 10:1හි සඳහන්වේ. යේසුස්වහන්සේ උන්වහන්සේගේ ගෝලයන් හට නිරයේ අධිපතිකම් සහ බලපරාක්‍රමවලට එරෙහිවන පිණිස බලය ලබාදුන්සේක. උන්වහන්සේ ඔවුන්ව දේව බලයෙන් සන්නද්ධ කොට, යහපත සහ නපුර අතර සටනේදී ජයග්‍රාහී වන පිණිස, පිටත්කර හැරිය සේක. මතෙව් 28 වන පරිච්ඡේදයෙහි සඳහන් වන පරිදි, “ස්වර්ගයෙහිද, පොළොවෙහි සියලු බලය” ඇතිව උන්වහන්සේ නැවතත් ඔවුන්ව යවන්නේ, සකල ජාතීන් ගෝලයන් කරන පිණිසය” (මතෙව් 28:18, 19).

ශුද්ධාත්මයාණන්වහන්සේගේ බලයෙන් පූර්ණව, නිරයේ අධිපතිකම්වලට හා බලපරාක්‍රමයන්ට එරෙහිව ජීවිතය තුළින් සහ මරණයෙන් ජයගත්, ජීවමාන ක්‍රිස්තුස්වහන්සේගේ බලයෙන් යුක්තව නව ගිවිසුමේ සභාව, මුළු ලොවම දෙවියන්වහන්සේගේ තේජසින් ආලෝකවත් කළේය. වසර කිහිපයකින් එදා දැනසිටි ලෝකය කරා ශුභාරංචි පණිවුඩය ගෙනයාමට ගෝලයන්ට හැකිවිය. (කොලොස්සි 1:23).

අවසාන කාලයේදී අසීමිත බලයකින් යුක්තව ශුද්ධාත්ම වගුරුවනු ලබන අතර, ලෝකයේ සතර දිග් භාගය කරා ශුභාරංචිය ව්‍යාප්ත වනු ඇත. දිනකට දහස් සංඛ්‍යාත පිරිසක් හැරෙනු ලබන අතර, දෙවියන්වහන්සේගේ අනුග්‍රහයත්, සත්‍යයත් පෘථිවිය කෙරෙහි මහත් බලපෑමක් ඇතිකරනු ඇත. මේ ආකාරයෙන් මුළු ලොවටම අවවාද කරනු ලබන අතර, එමගින් ප්‍රකාශවන ශුභාරංචිය සහ බලාපොරොත්තුව ලෝක ව්‍යාප්ත වනු ඇත.

“දේව බලයේ ප්‍රකාශිතවීම මුලින් මෙන් නොව අඩුවෙන් ප්‍රකාශවන බව දකින විට පවා, ශුභාරංචියේ උතුම් මෙහෙවර වසා දැමීම සුදුසු නොවේ. පළමු වර්ෂාව වැගිරවීම මගින් සම්පූර්ණ වූ අනාවැකි වලට අනුව ශුභාරංචියේ ප්‍රකාශවීම ආරම්භ වූවාසේම, අන්තිම වර්ෂාවේදීද ඒ ආකාරයෙන්ම වනු ඇත.

“දේව සේවකයන්, දෙවියන්වහන්සේට කැපවුනාවූ දීප්තිමත් මුහුණුවලින් යුක්තව, ඉතා කඩිසරව ස්වර්ගීය පණිවුඩය තැනින් තැනට ගෙන යති. මුළු ලොව පුරා, මෙම අවවාදාත්මක පණිවුඩයේ හඬ දස දහස් ගණනක් ඔස්සේ ගෙනයනු ලබනවා ඇත. ප්‍රාතිහාර්යයන් සිදුවේ. රෝගීන් සුවපත්වේ. ලකුණු සහ පුදුම ක්‍රියා ඇදහිලිවන්තයින් අනුව යනු ඇත.” —Ellen G. White, The Great Controversy, pp. 611, 612.

`ශුද්ධාත්ම වැගිරීමත්, අන්තිම වර්ෂාවත් සහ මහත් හඬත් පමාවීමට ඇති හේතු මොනවාද? පුද්ගලයන් ලෙස අපි දරන භූමිකාව කෙතරම් කුඩා වුවත්, ශුද්ධාත්මයාණන් වැගිරවීම කෙරෙහි විවෘතව සහ අපේක්ෂාවෙන් සිටින්නේ නම්, අපට සම්පූර්ණ කළ හැකි භූමිකාව කුමක්ද?`