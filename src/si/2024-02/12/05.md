---
title:  පළමුවෙනි සහ අන්තිම වර්ෂාව
date:   19/06/2024
---

`යෝවෙල් 2:21-24 සහ ක්‍රියා 2:1-4, 41-47 කියවන්න. පළමු ශතවර්ෂයේ ඉටුවූයේ කුමන අනාවැකියක්ද? ඉන් ඇතිවූ බලපෑම කුමක්ද?`

පෙන්තකොස්ත දවසේදී, ශුද්ධාත්මයාණන් වගුරවනු ලැබීමෙන්, කිතුනු සභාව ඉතා ප්‍රබල ලෙස දියත් කෙරුණි. එක් දවසක් තුළ තුන් දහසක් දෙනා හැරුනහ. දෙවියන්වහන්සේගේ ජීවිත වෙනස් කරන්නාවූ අනුග්‍රහය තුළින් සිදුවූ ප්‍රාතිහාර්යය පිට ප්‍රාතිහාර්යය පිළිබඳව ක්‍රියා පොතේ වාර්තා කොට ඇත: එනම්, “පණිවුඩය ඇසූ බොහෝ දෙනෙක් අදහා ගත්හ. ඒ මිනිසුන්ගේ ගණන පන්දහසක් පමණ විය (ක්‍රියා 4:4). යාච්ඤා කිරීම පිණිස රැස්වූයේ ඇදහිලිවන්තයන් 120ක් පමණක් වූ නමුත්, යාච්ඤාව හේතුකොටගෙන විශ්මිත වෙනසක් සිදුවිය. ඉතා ඉක්මණින් සභාවට දහස් ගණනින් ඇදහිලිවන්තයින් එක්වූහ. “පූජකයන්ගෙන් මහත් සමූහයක්ද ඇදහිල්ල පිළිගත්හ” යනුවෙන් සඳහන් වේ (ක්‍රියා 6:7). ඔව්, ඇත්තවශයෙන්ම පූජකයන්ගෙන් බොහොමයක් යේසුස්වහන්සේගේ අනුගාමිකයන් බවට පත්වූහ.

ගෝලයන්ට යෙරුසලමේ ඉතා ප්‍රබලව පීඩා පැමිණි විට, ඔවුන්, “දේශයෙහි සැරිසරමින්, දේව වචනය දේශනා කළහ” (ක්‍රියා 8:4). යුදයේද, සමාරියේද සහ ගලීලයේද සභා ස්ථාපිත කරනු ලැබුණි (ක්‍රියා 9:31 බලන්න). අපොස්තුළු පාවුල් තුමාගේ හැරීමෙන් පසුව එතුමා මධ්‍යධරණී ප්‍රදේශ පුරාවට ක්‍රිස්තුස්වහන්සේව ප්‍රකාශයට පත් කළේය. තෙසලෝනිකයේදී ශුභාරංචිය පැතිරවීමට එරෙහිවූ යුදෙව්වන්ගෙන් ඇතැමෙක් මෙම පුදුම සහගත ප්‍රකාශය

කළහ. “ලෝකය පෙරලූ මේ අය මෙහිද පැමිණ සිටිති” (ක්‍රියා 17:6). මුල් සභාවට අත්පත් කරගැනීමට හැකිවූ දේ පිළිබඳව කෙතරම් බලවත් සාක්ෂියක්ද මේ! ශුද්ධාත්මයාණන්වහන්සේගේ බලයෙන් යුක්තව, ගෝලයන් එකල දැන සිටි ලෝකයට ඉතා කෙටි කලකින් යාමට සමත් වූහ. යෝවෙල් පැවසූ පළමුවෙනි වර්ෂාව පිළිබඳව වන අනාවැකිය පෙන්තකොස්ත දවසේ ඉටුවූ අතර, පොළොවේ අවසාන අස්වැන්න සුදානම් කරනු පිණිස වඩාත් ප්‍රබල ලෙස අන්තිම වර්ෂාව පැමිණෙනු ඇත.

`සෙකරියා 4:6; සෙකරියා 10:1; හොෂෙයා 6:3 සහ යාකොබ් 5:7,8 කියවන්න. මෙම බයිබල් පාඨවලට අනුව, මිහිපිට දෙවියන්වහන්සේගේ වැඩ නිමා කරනු ලබන්නේ කෙසේද?`

“පළමු” සහ “අන්තිම” වර්ෂාව යන යෙදුම් ගෙන ඇත්තේ ඉශ්‍රායෙල්වරුන්ගේ අස්වැන්න නෙලීම්වලට අදාළව කෘෂිකාර්මික චක්‍රය තුළිනි. පළමු වර්ෂාව වැටුනේ සරත් සෘතුවේ වන අතර එම වැස්සෙන් බීජ රෝපණය විය. වසන්ත කාලයේ පැමිණි අන්තිම වර්ෂාව අස්වැන්න පැසෙන්නට බෙහෙවින් උපකාරී විය. මෙයින් පෙන්නුම් කරන්නේ ශුභාරංචිය ප්‍රකාශ කිරීම පිණිස ශුද්ධාත්මයාණන්වහන්සේ විසින් ඉටුකරනු ලබන සේවයයි. පළමු වර්ෂාව ශුද්ධාත්මයාණන්වහන්සේ විසින්, ශුභාරංචියේ ආරම්භයේදී දුන් බැවින් එය එම බීජ රෝපණය වීමට බෙහෙවින් උපකාර වූ ලෙසම අන්තිම වර්ෂාව අවසාන කාලයේදී අස්වැන්න නෙලාගැනීමට හොඳින් පැසෙන පිණිස දෙනු ලබනවා ඇත” —Ellen G. White, The Great Controversy, pp. 611, 612.