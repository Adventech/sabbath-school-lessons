---
title:  දෙවියන්වහන්සේට සහ උන්වහන්සේගේ වචනයට පක්ෂපාත වීම
date:   16/06/2024
---

`හිතෝපදේශ 23:23; යොහන් 8:32 සහ යොහන් 17:17. මෙම පාඨ තුළින් දිස්වෙන පොදු ලක්ෂණය කුමක්ද?`

යුගයන් මුළුල්ලේ, මහ අරගලය වූයේ සත්‍යය සහ වරද අතර වූ සටනකි. සාතන් බොරුකාරයෙකු මෙන්ම බොරුවේ පියාය (යොහන් 8:44). යේසුස්වහන්සේ සත්‍යයේ නිර්මාතෘවරයාය. උන්වහන්සේ ප්‍රකාශ කර සිටියේ, “මාර්ගයද, සත්‍යයද ජීවනයද මම වෙමි (යොහන් 14:6) යනුවෙනි. සාතන්ගේ රැවටිල්ලෙන් අපව නිදහස් කරන සත්‍යය ඇත්තේ දේව වචනය තුළය. බයිබලය සාතන්ගේ උපක්‍රම එළිදරව් කොට දෙවියන්වහන්සේගේ සැලසුම් පෙන්නුම් කරනු ලබනවා ඇත. ශුද්ධ ලියවිල්ල අපේ පාදවලට පහනක්ය (ගීතාවලිය 119:105). ගීතිකාකරු ප්‍රකාශ කර සිටින්නේ, “ඔබේ වචන පැහැදිලි වන විට ආලෝකය ලැබේ. එයින් අනුවණයන්ට නුවන ලැබේ” (ගීතාවලිය 119:130) යනුවෙනි. ඔහු ඊට තවත් යමක් එක්කරමින්, “ඔබේ ව්‍යවස්ථාවේ හරය සත්‍යවේ’‘ (ගීතාවලිය 119:160) යනුවෙනි.

`2 පේත්‍රැස් 1:16-21. අනාවැකිය පිළිබඳව කුමන සහතිකයක් අපෝස්තුළුවරයා විසින් දෙනු ලබයිද? දෙවියන්වහන්සේගේ අනාවැකියෙන් පවසන වචනවල වැදගත්කම පෙන්නුම් කරනු පිණිස ඔහු යොදාගන්නා උදාහරණ මොනවාද?`

අප විසින් “හිතාමතා ප්‍රබන්ධ” අනුගමනය කර නැත්තෙමු. දේව වචනයේ ඇති අනාවැකි තුළින් ඉදිරියට ඇති මාර්ගය ආලෝකවත් කෙරේ. එමගින් අපට සත්‍ය අසත්‍ය අතර වෙනස අවබෝධ කරගැනීමට උපකාරවේ. බයිබලය නොතිබුණා නම්, අපට ඉතිරිවන්නේ මනුෂ්‍යයන්ගේ හිතුමතේ ක්‍රියාකරන අදහස් පමණක් බැවින්, අප පහසුවෙන් රැවටිල්ලට යොමුවීමට පුළුවන. “දේව සෙනඟ ශුද්ධ ලියවිල්ල වෙත යොමුකරනු ලබන්නේ, ඔවුන්ව බොරු ගුරුවරුන්ගේ බලපෑම්වලින් ආරක්ෂා කරනු ලබන පිණිස සහ අන්ධකාරයේ ආත්මවල රැවටිල්ලට හසු නොවන පිණිසත්ය. බයිබලය පිළිබඳව ඇති දැනුමෙන් මිනිසුන්ට වළක්වා ගැනීම පිණිස සාතන් හැකි සෑම උපක්‍රමයක්ම යොදන්නේ, එහි ඇති සරල ඉගැන්වීම් තුළින් ඔහුගේ රැවටිලිකාර ස්වභාවය පෙන්නුම් කරන බැවිනි... අවසාන ප්‍රබල මායාව අප ඉදිරියේ ඉක්මණින් විවෘතවනු ඇත. ක්‍රිස්තු-විරෝධියා විසින් අප ඉදිරියේ අතිශයින් මවිතයට පත්කරන දේවල් කිරීමට නියමිතය. ව්‍යාජ දේ, සත්‍යයට අතිශයින් සමාන වන හෙයින්, ශුද්ධ ලියවිල්ලේ උපකාරයෙන් තොරව එහි වෙනස හඳුනාගැනීමට අපහසු වනු ඇත.... බයිබලයේ ඇති සත්‍යතාවයන් තුළින් තම මනස ශක්තිමත් කරගත් අය හැරුණු විට, වෙන කිසිවෙකුට අවසානයේ පැමිණෙන මහා අරගලයට ඔරොත්තු දීම අපහසු වේ. සෑම පුද්ගලයෙකුටම තම ඇතුලාන්තය දෙස සෝදිසියෙන් බැලීමේ පරීක්ෂණයක් පැමිණෙනු ඇත: මම මනුෂ්‍යයන්ට වඩා දෙවියන්වහන්සේට කීකරු වෙම්ද? තීරණාත්මක පැය එළඹ ඇත. අපේ පාද දෙවියන්වහන්සේගේ වෙනස් නොවන පර්වතය වන ලියවිල්ල මත ස්ථාපිත කර තිබේද? අප දෙවියන්වහන්සේගේ ආඥා සහ යේසුස් වහන්සේගේ ඇදහිල්ල ආරක්ෂා කරගනිමින් සිටීමට කැමතිද?” මහා අරගලය පිටු 593, 594.

`ඉහත දක්වා ඇති ප්‍රශ්න දෙස බලන්න. අවසාන අරගලයේදී අපට ස්ථිරව සිටීම පිණිස කුමක් උපකාර වෙයිද? අපට දේව වචනය ඉගෙනීමට බාධාවක් වන්නේ කුමක්ද? පුද්ගලික සුඛ විහරණය පිණිස අප සම්මුතියකට එළඹිය හැක්කේ කුමන ආකාරයකින්ද?`