---
title:  පොළොවේ අවසාන සිද්ධීන්
date:   15/06/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 8:32; එසකියෙල් 20:12, 20; එළිදරව් 7:1, 2; එළිදරව් 14:1; යෝවෙල් 2:21-24; හොෂෙයා 6:3; යාකොබ් 5:7, 8; එළිදරව් 18:1-4.

> <p>කටපාඩම් පදය</p>
> “සත්‍යයද ප්‍රඥාවද ඉගනගැන්මද නුවණද මිලේට ගනින්න, ඒවා නොවිකුණා තබාගනින්න.” (හිතෝපදේශ 23:23).

ඔබේ දුව විශ්ව විද්‍යාලයේ ග්‍රීෂ්ම නිවාඩුව සඳහා නිවස කරා වාහනය පදවාගෙන එන අයුරු උපකල්පනය කරන්න. ඔබ ඇගේ පැමිණීම මහත් ආසාවෙන් අපේක්ෂා කරන අතර. කාලගුණ වාර්තාව පිළිබඳව නිරීක්ෂණය කරන විට කාලගුණික තත්වය ක්‍රම ක්‍රමයෙන් නරක අතට හැරෙන බව ඔබට අවබෝධ වීමෙන් ඔබ කනස්සල්ලට පත්වේ. ඇසට පෙනෙන මානයේ කුණාටු වලාකුළු දකින්නට තිබේ. සුළඟ දැඩි ලෙස හමයි. අහස විවරවී වැස්ස ඇද හැලේ. ගස් කඩා වැටේ. වැඩිවෙලාවක් ගතවන්නට මත්තෙන්, නිවසට පැමිණීමට ඇති ප්‍රධාන මාර්ගය සම්පූර්ණයෙන්ම අවහිරවී ඇත. එවිට ඔබේ මිතුරෙකු පවසා සිටින්නේ අතුරු මාර්ගයක් ඔස්සේ නිවස කරා පැමිණිය හැකි බවයි. වැටි ඇති ගස්වල කඳන් මගහරිමින් මෝටර් රථයක් පදවාගෙන යාමට පුළුවන. සන්නිවේදනය අපහසු වුවත්, ඔබේ දුවට කෙටි පණිවුඩයක් යවමින්, ඉතා ප්‍රවේසමෙන් නිවස කරා එන අන්දම දන්වා සිටිය හැක.

වෙන කිසිදෙයකට වඩා, අපව ජීවිතයේ කුණාටු මැදින් නිවස කරා ගෙනයාමට යේසුස්වහන්සේ අපේක්ෂා කරයි. එලන් වයිට් මහත්මිය ඒ පිළිබඳව මෙසේ ලියා ඇත, “ඉතා දරුණු කුණාටුවක් එහි වියරුවත් සමග පැමිණේ. අප එයට මුහුණ දීමට සූදානම්ද?” “ Testimonies for the Church, vol, 8, p. 315. ක්‍රිස්තුස්වහන්සේගේ ජීවිතය, මරණය, නැවත උත්ථානවීම සහ ස්වර්ගයේ ශුද්ධස්ථානය තුළ කරනු ලබන මෙහෙය යන මේ සියළුදේම අපව නිවස කරා ගෙනයාම සහතික කරනු පිණිසය. දානියෙල් සහ එළිදරව් යන පොත්වල සඳහන් අනාවැකි පණිවුඩ, අවසාන කාලයේ ජීවත්වන්නාවූ සෙනඟට, ජීවිතයේ ඇති කුණාටුවලට මුහුණදී, කිසියම් දවසක ආදරණීය ගැළවුම්කරුගේ උණුසුම් වැළඳගැනීම ලබන පිණිස වන්නාවූ දෙවියන්වහන්සේ විසින් දෙනු ලබන උපදේශයකි.

මෙම සතියට අදාළ පාඩමේ පරමාර්ථය වනුයේ, අවසාන කාලයේ වන සිදුවීම් පිළිබඳව අනාවැකියෙන් පවසා ඇති දේ හෙළිදරව් කිරීමත්, ලෝකයේ අවසාන අරගලයට මුහුණ දී අපව නිවෙස් කරා ගෙන යනු පිණිස ක්‍රිස්තුස් වහන්සේගේ ශක්තිය නැවතත් වාරයක් අනාවරණය කරගැනීමයි.

ජූනි මස 22 වන දිනට යෙදෙන සබතට සූදානම් වීම පිණිස මහ අරගලයේ පරිච්ඡේද 37 සහ 38 ආශ්‍රයෙන් සකසා ඇති පාඩම අධ්‍යයනය කරන්න.