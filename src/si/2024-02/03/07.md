---
title:  වැඩිදුර අධ්‍යයනය සඳහා
date:   19/04/2024
---

කියවන්න සෑම යුගයකදීම ද්වේෂයේ සහ සත්‍යතාවයට විරෝධය පෑමේ එකම ආත්මයක් විසින් දෙවියන්වහන්සේගේ සතුරන්ව පොළඹවනු ලබන අතර, උන්වහන්සේගේ සේවකයන් ඒ ආකාරයෙන්ම අවදියෙන් සහ විශ්වාසවන්තව සිටිනු ඇතැයි අප්ක්ෂා කෙරේ. යේසුස්වහන්සේගේ මුල් ගෝලයන්ට උන්වහන්සේ කී වචන, කාලයාගේ අවසානයේ සිටින උන්වහන්සේගේ අනුගාමිකයන්ටද අදාලවේ: “ඔබට කියන දෙය හැමටම කියමි. අවදිව සිටින්න. මාර්ක් 13:37. —Ellen G. White, The Great Controversy, pp. 56, 57.

මිනිසුන්ට කිසිදු බාධාවකින් තොරව බයිබලයක් ලබාගත හැකි ලෝකයේ බොහෝ ප්‍රදේශවල සිටින අය උදෙසා, එහි බලපෑම හීන කරනු පිණිස සාතන් විසින් වෙනත් උපක්‍රම යොදාගෙන ඇත. ඇතැම් විට නොයෙක් විද්‍යාත්මක කටයුතු මගින් හෝ බයිබලය පිළිබඳව අධ්‍යයන සැසි පවත්වමින්, ඒවා තුළින් දේව වචනය පිළිබඳව ඇති විශ්වාසය ඇතැම්විට හෑල්ලුවට ලක්කරමින් කටයුතු කිරීම, එක් සාර්ථක උපක්‍රමයක් බවට පත්ව ඇත. උදාහරණයක් ලෙස ගතහොත්, දානියෙල් පොතේ දැක්වෙන පරිදි එය ක්‍රි. පූ. 500දී පමණ ලිවුවා යයි කිව හැකි නමුත්, බයිබලය පිළිබඳව මහාචාර්යවරුන් යයි පවසන ඇතැම් අය ක්‍රි. පූ. දෙවන සියවස මැද භාගයේ එය සිදුවූවා යයි පවසති. ඔවුන් පවසන මෙම කාල පරිච්ඡේදය තුළ සිදුනොවූයේ නම්, පොත ලියූ අනාගතවක්තෘවරයා, ඉතාම නිවැරදි ලෙස අනාගතය පවසා තිබිය යුතු බවත්, එය නම් කෙසේවත් සිදුවිය නොහැකි දෙයක් බවටත් ඔවුහු තර්ක ඉදිරිපත් කරති. මේ ආකාරයේ ඔවුන්ගේ තර්ක තුළින් ගෙනෙනු ලබන නිගමනය වන්නේ, දානියෙල් පොත ලියා ඇත්තේ එම පොතේ සඳහන්ව ඇති කාලයේ නොව, ඊට වසර සියගණනකට පසුව බවයි. අවාසනාවකට මෙන්, බයිබලය පිළිබඳව වන මෙම බොරුව වර්තමානයේ සිටින උගතුන්සේ සැලකෙන පිරිස් විසින් අප මත පටවන්නට උත්සාහ කරන රැවටිලිවලින් එකකි. ඊටත් වඩා ඛේදජනක දෙය වන්නේ, මෙම මිථ්‍යාවන් උගන්වනු ලබන්නේ ශුද්ධ ලියවිල්ල උගන්වන මහාචාර්යවරුන් බැවින්, සාමාන්‍ය මිනිසුන් මෙම වැරදි ඉගැන්වීම් නිවැරදි යයි පිළිගැනීමයි. කරුණු මෙසේ හෙයින්, “සියල්ල විමසා බලා යහපත් දේ තදින් අල්ලාගන්න” යනුවෙන් පාවුල් තුමා පවසා තිබීම පුදුමයට කරුණක් නොවේ. (1 තෙසලෝනික 5:21).

**සාකච්ඡාව සඳහා ප්‍රශ්න**:

`අඟහරුවාදා පාඩමට යොමුවී උපුටා දක්වා ඇති කොටස දෙස බලා පහත දැක්වෙන කරුණු කෙරෙහි අවධානය යොමුකරන්න: ඉතාම සූක්ෂම ලෙස ශුද්ධ ලියවිල්ලෙහි බලය අවතක්සේරු කරනු පිණිස සාතන් විසින් එවැනි උපක්‍රම අද දවසේ උපයෝගී කරගන්නේ කෙසේද?`

`දේව වචනයට වැරදි අර්ථකථනයන් දීම වලක්වනු පිණිස අපට ඇති ආරක්ෂිත ක්‍රම මොනවාද?`

`යහපත සහ නපුර අතර ඇති මහත් අරගලය තුළ සාතන්ගේ ප්‍රධාන අරමුණ වන්නේ, දෙවියන්වහන්සේ ඒකාධිපති ප්‍රේමයක් නොදක්වන බියකරු පාලකයෙකු සේ හුවා දක්වමින් උන්වහන්සේගේ චරිතය ඝාතනය කිරීමයි. නපුරා මෙය කිරීමට උත්සාහ ගන්නේ කෙසේද? තවද ඔවුන්ගේ බොරුවලට දෙන, දෙවියන්වහන්සේගේ ප්‍රතිචාරය කුමක්ද?`

`පේත්‍රැස් තුමා, “එහෙත් ශුද්ධ ලියවිල්ලෙහි එන දිවැස්වැකියක් විසඳා ගැනීම කිසිවෙකුට නොහැකි බව පළමුකොට ඔබ දැනගත යුතුය” යනුවෙන් පවසා ඇත. (2 පේත්‍රැස් 1:20). අපේ අභිමථාර්ථයන් ඉටුකර ගැනීම පිණිස, අප විසින් ලියවිල්ලේ අදහස් විකෘතියකට පත් නොකරන බවට අපට සහතික විය හැක්කේ කෙසේද? මෙය අප සිතනවාට වඩා පහසු දෙයක් වන්නේ කෙසේද? මෙවැනි දේවලට අප යොමු නොවී සිටිය හැක්කේ කෙසේද?`