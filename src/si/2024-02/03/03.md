---
title:  දරුණු වෘකයන්
date:   15/04/2024
---

`ක්‍රියා 20:27-32 කියවන්න. අනාගතයේ සිදුවන්නට යන්නාවූ ධර්මතාවයන් හැරයාම පිළිබඳව එපීසයේ සිටි සභා නායකයන් හට පාවුල් තුමා විසින් කුමන අනතුරු ඇඟවීමක් කරන ලද්දේද?`

පාවුල් තුමන්ගේ උපදේශන වල පරමාර්ථය වූයේ, අනාගතයේ වන්නට යන්නාවූ සිද්ධීන්වලට සභාව සූදානම් කිරීමයි. පහත දක්වා ඇති පාඨ තුළින් ඔහුගේ ප්‍රධාන කරුණු පිළිබඳව විස්තර කොට ඇත. “රැලට අනුකම්පා නොකරන, රෞද්‍ර වෘකයන් ඔබ අතරට පැමිණෙන බව,” ඔහු කනස්සල්ලට පත්වූ ප්‍රධාන කරුණ විය (ක්‍රියා 20:29). තවත් ආකාරයකින් පැවසුවහොත්, සභාව තුළින්ම ඇදහිලිවන්තයන් හට පීඩාවන් පැමිණෙනු ඇත.

“ඔබ අතරෙන් සමහරුන් ඉදිරිපත්ව, තමන් අනුව යන්නට ගෝලයන් ඇදගන්නා පිණිස දුර්මත පලකරනු ඇත” (ක්‍රියා 20:30) යනුවෙන් පවසමින් අපෝස්තුළුවරයා තම කනස්සල්ල ඉදිරිපත් කළේය. සභාව තුළට මිථ්‍යා මත ඇතුළත් වනු ඇත. දේව සත්‍යය වෙනුවට බොරු ඉගැන්වීම් ආදේශ කරගනු ඇත. මිථ්‍යා දෘෂ්ටික ක්‍රියාකාරකම් ව්‍යාප්ත වනු ඇත. හතරවන සහ පස්වන සියවස් වන විට, සභාවේ වැඩි දියුණුවට හේතුවනවා යයි පවසමින්, ඉතා සූක්ෂම ලෙස සම්මුති වලට ක්‍රිස්තියානි සභාව තුළට රිංගා ගැනීමට අවකාශ යෙදුණි. නමුත් ඉන් අත්වූ බියකරු ප්‍රතිඵලය වන්නේ දේව වචනය තුළ ඇති සත්‍යතාවයෙන් ඉවත්ව යාමයි.

`2 තෙසලෝනික 2:7-12 කියවන්න. ඉදිරියට එන්නාවූ සත්‍යයට පිටුපා යාම පිළිබඳව අපෝස්තුළු පාවුල් තුමා විස්තර කරන්නේ කෙසේද? ඇදහිලිවන්තයන් විසින් සෙවිය යුත්තේ කුමන ගුණාංගයද?`

පාවුල් තුමා විසින් පවසන ලද, “නොපනත්කමේ අභිරහස ක්‍රියාකරයි,” යන්න වැදගත් වැකියකි. පාවුල් තුමාගේ කාලයේදී පවා දෙවියන්වහන්සේගේ ව්‍යවස්ථාවේ ඇති සත්‍යයට විරුද්ධව යෑම සහ කටයුතු කිරීම ක්‍රම ක්‍රමයෙන් සිදුවිය. ඊට පසු ශත වර්ෂවලදී මෙම වෙන්වීම ප්‍රබල ලෙස සිදුවිය.

දෙවන ආඥාවට විරුද්ධව යමින්, ක්‍රිස්තියානි සභාව තුළට රූප වන්දනාව හඳුන්වා දෙනු ලැබුණි. වසර දහස් ගණනක් මුළුල්ලේ, රූප වන්දනාව මිථ්‍යාදෘෂ්ටික ආගම් වල ප්‍රධාන අංගයක් විය. මිථ්‍යා දෘෂ්ටික ආගම්වල සිට ක්‍රිස්තියානි ආගමට හැරෙන්නවුන්ගේ පහසුව පිණිස, මිථ්‍යා දෘෂ්ටික ආගම් වල ඇදහූ දේවතාවුන් සහ දෙවිවරුන්ව කිතුනු සභාවේ ඊනියා ශාන්තුවරුන් ලෙස නම් කරනු ලැබුණි. හිරුට නමස්කාර කළ ඉරිදා දවස, ක්‍රිස්තුස්වහන්සේගේ උත්ථානයට කරනු ලබන ගෞරවයක් බව පවසමින් ක්‍රමිකව ඉරු දිනට මාරු කරුනු ලැබුණි. දැනටත් ප්‍රචලිතව පවතින්නාවූ මෙම ව්‍යාජ දවස පැවැත්වීම, ශුද්ධ ලියවිල්ල මගින් අනුමත කොට නැත.

`ඔබ දකින ආකාරයට වර්තමානයේදී සභාවට ඇතුලත් වන සම්මුතීන් මොනවාද? වඩා වැදගත් ලෙස ඔබ සලකන ඇතැම්විට ඔබ විසින් අනුමත කරනු ලබන සම්මුති මොනවාද? එසේ කරන්නේ ඇතැම්විට සත්‍යය වැරදි දේ සමග මුසු කිරීමෙන්ද?`