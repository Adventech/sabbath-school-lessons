---
title:  මනස සඳහා සටන
date:   18/04/2024
---

`2 කොරින්ති 4:3-6 කියවන්න. “මෙලොව දෙවියා නොඇදහිලිවන්තයන්ගේ සිත් අඳුරු කර ඇත.” (2 කොරින්ති 4:4) යන්නෙහි තේරුම කුමක්ද? ඔවුන්ගේ ඇස් අන්ධවී ඇත්තේ කෙසේද? දෙනෙත් විවෘතවන්නේ කෙසේද?`

මෙම පාඨය තුළ “මනස” යන්න ග්‍රීක භාෂාවෙන් යොදා ඇති වචනය නොඑමා (noema) යනුයි. එහි ගැබ්ව ඇති අරුත නම් අපේ අවබෝධය හෝ මානසික පීඨයන් (යම් යම් මානසික ක්‍රියාකාරකම් උත්පාදනය කරනු ලබන්නේය) මෙම පදය පිළිබඳව SDA බයිබල් (SDA Bible [mmentery) පැහැදිලි විස්තරයක් දී ඇත. “ක්‍රිස්තුස්වහන්සේ සහ සාතන් අතර සටන යනු, මනුෂ්‍යයාගේ මනස සඳහා වන සටනකි. (රෝම 7:23, 25; 12:2; 2 කොරින්ති 3:14, 11:3; පිලිප්පි 2:5, 4:7, 8). සාතන්ගේ ප්‍රධාන කටයුත්ත වන්නේ මනුෂ්‍යයාගේ මනස අන්ධ කිරීම හෝ අඳුරු කිරීමයි. ඔහු විසින් මේ දේවල් කරනු ලබන්නේ, දේව වචනය ඉගෙනීමෙන් ඔවුන්ව ඈත්කර තැබීමෙන් අධි ශාරීරික සහ අධි ආත්මික දේවලට යොමුකොට මනස දුර්වල කිරීමෙන් මනස තුළ නිතරම ලෞකික දේවලට පමණක් අවධානය යොමු කිරීමට සැලැස්වීමෙන් සහ උඩඟුකම මෙන්ම තමාව නිතරම උසස් කර දැක්වීමේ මානසිකත්වය ඇතිකිරීම තුළිනි.” (6 වෙළුම, 854 පිටුව).

නැතිව ගියාවූ දේ පිළිබඳව අනවබෝධය ඇත්තේ, ඔවුන්ට දැනගැනීමට අවස්ථාවක් නොතිබුණ නිසා නොවේ. එයට හේතුව එය නොදැන සිටීමට ඔවුන් විසින්ම ගෙන තිබූ තීරණයයි. බොහෝ අයට සත්‍යය දැනගැනීම පිණිස සෑම අවස්ථාවක්ම තිබුණ නමුත්, විශ්වාස නොකිරීමට ඔවුන් තෝරාගත් බැවින් සාතන් විසින් ඔවුන්ගේ දෙනෙත් අන්ධ කරනු ලැබුණි. සාතන්ගේ රාජ්‍යය අන්ධකාරයේ රාජධානියකි. තවදුරටත් SDA බයිබල් අටුවාව දක්වන පරිදි “සාතන්ගේ දුෂ්ට සැලසුම් සහ රැවටිලිකාරකම හෙළිදරව් කිරීමට ඇති එකම මාර්ගය ශුභාරංචිය වන අතර, එමගින් මනුෂ්‍යයාට අඳුරින් එලියට පිවිසෙන මාර්ගය දැකීමට පුළුවන.” (6 වෙළුම, 854 පිටුව). නව ගිවිසුමේ ඇති පණිවුඩයේ හරය වන්නේ යේසුස්වහන්සේගේ ජීවිතය, මරණය සහ නැවත උත්ථානය වීමයි. යේසුස්වහන්සේ ශුභාරංචියේ හදවත වන අතර, ශුද්ධ ලියවිල්ලේ කේන්ද්‍ර ස්ථානයයි. සෑම ලියවිල්ලක්ම උන්වහන්සේ පිළිබඳව සාක්ෂි දරනු ඇත. (යොහන් 5:39).

`යොහන් 1:4, 5, 9 සහ 14. මෙම පාඨවලින් යේසුස්වහන්සේව විස්තර කර ඇත්තේ කෙසේද? යොහන් 1:14 කෙරෙහි විශේෂ අවධානයක් යොමුකරන්න.`

කිතුනු දහමේ මුල් සියවස් තුළ, තමන්ව අඳුරේ සිට ආලෝකය කරා ගෙනෙන තැනැත්තා හැටියට ක්‍රිස්තුස්වහන්සේට සම්පූර්ණ කැපවීමකින් යුක්තව සිටියහ. උන්වහන්සේගේ අනුග්‍රහය කරණකොට ඔවුන්ට ගැළවීමද, උන්වහන්සේගේ බලයෙන් වෙනස්වීමද, උන්වහන්සේගේ ප්‍රේමයෙන් ඔවුන්ව උනන්දු කරනු ලැබිණි. මරණයට පවා ක්‍රිස්තුස්වහන්සේ කෙරෙහි තිබූ විශ්වාසවන්තකම බිඳ දැමිය නොහැකි විය. ශුභාරංචියේ තිබූ තේජාන්විත ආලෝකය තුළින් යක්ෂයාගේ රැවටිලිකාර ස්වභාවය ඔවුන් අවබෝධ කරගත්හ. ක්‍රිස්තුස්වහන්සේගේ අනුග්‍රහය කරණකොටගෙන, උන්වහන්සේගේ සත්‍යය වෙනුවෙන් ධෛර්යයසම්පන්නව නැගී සිටි ස්ත්‍රීන් සහ පුරුෂයන් නිතරම උන්වහන්සේ සමග වූහ. මෙම මුල් සියවස් තුළ, ක්‍රිස්තුස්වහන්සේගේ ප්‍රේමය, අනුග්‍රහය සහ සත්‍යයේ ආලෝකය අඳුර මැදින් ගලා ආවේය.