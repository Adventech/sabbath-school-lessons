---
title:  'සම්මුතිය: සාතන්ගේ සූක්ෂම උපාය මාර්ගය'
date:   14/04/2024
---

`යොහන් 14:6 සහ යොහන් 8:44 සංසන්දනය කරන්න. යේසුස්වහන්සේගේ සහ සාතන්ගේ චරිත ස්වභාවයන් පිළිබඳව කුමන වෙනසක් මෙම පාඨ දෙක තුළින් පෙන්නුම් කෙරේද?`

“ශුද්ධ ලියවිලි තුළින් සාතන්ගේ රැවටිලිකාරකම් හොඳින් අවබෝධ කරගනිමින්, ඔහුගේ බලයට එරෙහිව නැගී සිටීමට මනුෂ්‍යයන්ට හැකිවන බව සාතන් හොඳින් දැන සිටියේය. ලෝකයේ ගැළවුම්කාරයාණන්වහන්සේ පවා, ඔහුගේ ප්‍රහාරයට එරෙහිව නැගී සිටියේ දේව වචනය නිසාය. ප්‍රහාරයක් එල්ලවන සෑම අවස්ථාවකම, “එසේ ලියා තිබේ” යන්න සදාකාලික සත්‍යයේ පලිහක් සේ යොදාගනිමින් කටයුතු කළසේක. සතුරා විසින් ගෙනෙනු ලැබූ සෑම යෝජනාවක්ම, වචනය තුළ තිබුණාවූ ප්‍රඥාව සහ බලය තුළින් උන්වහන්සේ ප්‍රතික්ෂේප කළසේක. සාතන් විසින් මනුෂ්‍යයාව තම වසඟයට ගෙන, බලහත්කාරයෙන් පාප් සංස්ථාවේ අධිකාරිත්වයට නතු කරනු පිණිස, ඔහු විසින් ඔවුන්ව ශුද්ධ ලියවිල්ල පිළිබඳව නොදැනුවත් භාවයෙන් තබාගත යුතුය. බයිබලය මගින් දෙවියන්වහන්සේව උසස් කොට, දුර්වලවූ මනුෂ්‍යයාව ඔවුන්ගේ නියමිත ස්ථානයේ තබනු ඇත. එබැවින් එහි අන්තර්ගතව ඇත්තාවූ ශුද්ධවූ සත්‍යය සැඟවීම සහ යටපත්කොට තැබීම කළ යුතුය. මෙම තර්කය රෝමානු සභාව විසින් උපයෝගී කරගෙන ඇත. වසර සිය ගණනක් මුළුල්ලේ බයිබලය බෙදාහැරීම තහනම් කර තිබුණි. මනුෂ්‍යයන්ට එය කියවීම හෝ තම නිවෙස් තුළ තබාගැනීම තහනම් කර තිබූ අතර, කිසිම ප්‍රතිපත්තියක් හෝ හික්මීමක් නොතිබුණාවූ පූජකයන් විසින් තම සිතැඟි පරිදි ලියවිල්ලෙහි ඇති ඉගැන්වීම් වලට අර්ථකථනය දුන්හ. එලෙස කිරීමෙන් පාප්වහන්සේ මෙලොව සිටින, දෙවියන්වහන්සේගේ නියෝජිතයා ලෙස විශ්වීය පිළිගැනීමක් ඇති කළ බැවින් ඔහුට සභාවේ මෙන්ම රාජ්‍යයේදී අධිකාරිත්වය පිළිගැන්විණි.” —Ellen G. White, The Great Controversy, p. 51.

`වර්තමානයේ සාතන් විසින් දේව වචනය විකෘති කිරීමට හෝ වැරදි අර්ථකථනයන් දීමට ගනු ලබන උත්සාහයන් පිළිබඳව සාකච්ඡා කරන්න.`