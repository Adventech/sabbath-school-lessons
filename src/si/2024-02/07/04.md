---
title:  විලියම් මිලර් සහ බයිබලය
date:   14/05/2024
---

දෙවියන්වහන්සේ, ක්‍රිස්තුස්වහන්සේ තුළ පමණක් ඇදහිල්ලෙන් ධර්මිෂ්ඨ කරනු ලැබේ යන්න නැවත සොයාගනු පිණිස ප්‍රොතෙස්තන්ත ප්‍රතිසංස්කරණ-වාදීන් යොදාගත්තාසේම, ක්‍රිස්තුස්වහන්සේගේ දෙවන පැමිණීම පිළිබඳව ඇති සත්‍යයන් නැවත සොයාගනු පිණිස උන්වහන්සේ විලියම් මිලර්ව උපයෝගී කරගත් සේක. විලියම් මිලර් ශුද්ධ ලියවිලි අධ්‍යයනය කළ විට, ඔහු අවබෝධ කරගත්තේ ඔහුට සිතාගත නොහැකි පරිද්දෙන් ක්‍රිස්තුස්වහන්සේ ඔහුට ප්‍රේම කළ බවයි. බයිබලයක්, පෑනක් සහ සටහන් පොතක් අත ඇතිව, ඔහු උත්පත්ති පොතෙන් ආරම්භ කර, අත ඇති ලියවිල්ල අවබෝධ වන තුරු සෙමෙන්, සෙමෙන් ක්‍රමානුකූලව හැදෑරුවේය. ශුද්ධ ලියවිල්ලෙහි එක් කොටසක් තවත් කොටසක් සමග සංසන්දනය කිරීමෙන්, බයිබලයට ස්වයං පැහැදිලි කිරීමක් කිරීමට ඔහු ඉඩ හැරියේය.

`යෙසායා 28:9, 10; හිතෝපදේශ 8:8, 9; යොහන් 16:13 සහ 2 පේත්‍ර3ස් 1:19-21 කියවන්න. මෙම බයිබල් පාඨ තුළින් ඔබට හමුවන බයිබලයට අර්ථකථනය දීමේ ප්‍රතිපත්ති මොනවාද?`

විලියම් මිලර් ශුද්ධ ලියවිලි පාඨයක් වෙනත් පාඨ සමග සංසන්දනය කිරීමෙන්, බයිබලයේ තිබූ රහස් ඔහුට විවෘත වුණි. ඔහු සඟවා ඇති නිදන් වස්තුවක් සොයන්නාක් මෙන් සෙවීමට පටන්ගත් බැවින්, ඔහුගේ ප්‍රයත්නයන් ශුභ ඵල ගැන්විණි. ඔහුට වැටහෙන පරිදි, ශුද්ධාත්මයාණන්වහන්සේ විසින් දේව වචනය ඔහු වෙත විවෘත කරනු ලැබීය. ඔහු ඉගෙන ගත් වෙනත් බයිබලයේ කොටස් ඉගෙනීමට දැක්වූ උනන්දුව හා සමාන උනන්දුවක්, අනාගත වාක්‍ය ඉගෙනීම කෙරෙහි දැක්වීය.

`දානියෙල් 1:17; දානියෙල් 2:45; 1 පේත්‍රැස් 1:10, 11 සහ එළිදරව් 1:1-3. බයිබලයේ ඇති අනාවැකි අවබෝධ කරගැනීම පිළිබඳව මෙම පාඨ තුළින් අපට උගන්වනු ලබන්නේ කුමක්ද?`

අනාවැකි සඳහන් පොත්වල ඇති සංකේත අභිරහසක්ව වසා තබා නැත. මේ ලෝකයට ඉක්මණින් සිදුවීමට ඇත්තාවූ දේවල් හොඳින් පැහැදිලි කිරීම පිණිස ප්‍රේමණීය දෙවියන්වහන්සේ විසින් අනාවැකි සපයාදී ඇත. විලියම් මිලර් හොඳින් අවබෝධ කරගත් පරිදි, අනාවැකියක් හොඳින් අර්ථකථනය කළ හැක්කේ අනාවැකියක් මගිනි. අනාවැකි තුළ ඇති සංකේත බයිබලය මගින්ම හොඳින් පැහැදිලි කර ඇත. මෘගයන් විසින් රජවරුන් හෝ රාජධානි පෙන්නුම් කර ඇත. (දානියෙල් 7:17, 23). සුළඟ සංකේතවත් කරන්නේ විනාශයයි (යෙරමියා 49:36). ජලය මගින් ජන සමූහයා හෝ රාජ්‍යයන් නිරූපණය වේ (එළිදරව් 17:15). ස්ත්‍රිය මගින් සභාව පෙන්නුම් කෙරෙයි. (යෙරමියා 6:2, එපීස 5:22-32). දානියෙල් සහ එළිදරව් වල සඳහන් කාල අනාවැකි වලටද සංකේත භාෂා ඇති අතර, එක අනාවැකි දවසක්, සාමාන්‍ය වසරකට සමාන කර ඇත. (ගණන් කථාව 14:34; එසකියෙල් 4:6). බයියලයට අර්ථගැන්වීමේ මෙම ප්‍රතිපත්ති විලියම් මිලර් විසින් ප්‍රායෝගිකව යොදාගැනීමේදී, ක්‍රිස්තුස්-වහන්සේගේ දෙවන පැමිණීමේ කාලයයි ඔහු අවබෝධකරගත් දෙයින් ඔහු පුදුමයට පත් විය.

`අනාවැකි අවබෝධ කරගැනීමේදී, එහි පෙන්වා ඇති සංකේත භාෂාව නිවැරදි ලෙස හඳුනා ගැනීම අපේ ඇදහිල්ලට මෙතරම් වැදගත් වන්නේ ඇයි?`