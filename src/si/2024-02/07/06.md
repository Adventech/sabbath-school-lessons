---
title:  දීර්ඝතම අනාවැකි කාලසටහන
date:   16/05/2024
---

`එස්රා 7:7-13 කියවන්න. පර්සියාවේ වහල් භාවයේ සිටි ඊශ්‍රාලේවරුන්ට නිදහස්ව ගොස් ඔවුන්ගේ දේවමාළිගාව නැවත ගොඩනගන්නයි නියෝගය නිකුත් කළේ කවදාද?`

ක්‍රි. පූ. 457දී පර්සියාවේ රජවූ අර්තක්ෂස්තා විසින් මෙම නියෝගය නිකුත් කරනු ලැබීය. යුදෙව්වන්ට නැවත යෙරුසලමට ගොස් නමස්කාරය පිණිස තම දේවමාළිගාව ගොඩනගාගන්න යයි නිකුත් කරනු ලැබූ නියෝග වලින් තුන්වන සහ අවසාන නියෝගය මෙයයි. මෙම තුන්වන නියෝගය වඩා සම්පූර්ණ වූ නියෝගයක් වූ අතර එය දවස් 2300 අනාවැකියේ ආරම්භක එක ලෙස සනිටුහන් විය.

`දානියෙල් 9:25, 26 කියවන්න. මෙම සම්පූර්ණ අනාවැකි කාලය ආරම්භ වන්නේ කවදාද? මෙම පාඨ තුළින් අනාවැකියක් පවසා ඇති ප්‍රධාන සිද්ධීන් මොනවාද?`

මෙම විශිෂ්ට අනාවැකිය තුළින් දානියෙල්, ඉදිරියට වන්නට යන දේ පිළිබඳව පවසා ඇත්තේ, “යෙරුසලම නැවත පිහිටුවා ගොඩනගන්නට කියා ආඥාව නිකුත්වූ තැන් පටන්” මෙසියස්වහන්සේ දක්වා වන කාලය අනාවැකි සති 69ක් හෙවත් අනාවැකි දවස් 483 වන අතර, මෙම කාල පරිච්ඡේදය ක්‍රි. ව. 27 සරත් සෘතුව දක්වා විය. “මෙසියස්” යන වචනයෙන් පෙන්නුම් කරනු ලබන්නේ, “අභිෂේකලත් අධිපතියා”ය. ක්‍රි.ව. 27 සරත් සෘතුවේදී ක්‍රිස්තුස්වහන්සේ බෞතීස්මවී, ශුද්ධාත්මයාණන්වහන්සේ විසින් “ආලේප කරනු ලැබූ බව සඳහන් වේ (ක්‍රියා 10:38). බෞතීස්මයෙන් පසුව යේසුස්වහන්සේ ගලීලයට ගොස්, “දෙවියන්වහන්සේගේ සුබ අස්න දේශනා කරමින්,” පවසා සිටියේ, “නියමිත මොහොත පරිපූර්ණවී තිබේ” යනුවෙනි (මාර්ක් 1:14, 15).

ක්‍රි.ව. 31 වසන්ත කාලයේ, එනම් අවසාන අනාවැකි සතිය මැද භාගයේදී, උන්වහන්සේගේ බෞතීස්මවීමෙන් වසර තුනහමාරකට පසුව, යේසුස් වහන්සේව කුරුසිපත් කරනු ලැබුණි. දෙවියන්වහන්සේගේ බැටළු පැටවාණන් නියෝජනය කරමින් පැවති පූජා ක්‍රමය, කල්වාරිය මතවූ ක්‍රිස්තුස්වහන්සේගේ පූජාවීමත් සමග නිමාවට පත්විය. මූලික ආදර්ශයක් හා එක්වූ අතර, අවසානයේ චාරිත්‍රානුකූල සියළු පුද පූජා නතර විය.

`දානියෙල් 9:27 සති 70 අනාවැකිය අවසන් වන්නේ කෙසේද?`

යුදෙව්වන් සඳහා විශේෂයෙන් වෙන්කර තිබූ සති 70 හෙවත් අවුරුදු 490, ක්‍රි. ව. 34දී නිමාවට පත්වූයේ ශුභාරංචි පණිවුඩය, සැන්හෙඩි්‍රන් මණ්ඩලය මගින් ප්‍රතික්ෂේප කරනු ලැබීමෙනි. (ක්‍රියා 6:8-7:60 කියවන්න).

වසර 2300 අනාවැකියෙන් වසර 490ක් අඩුකළ විට, අනාවැකිය සම්පූර්ණ වනු පිණිස ඇත්තේ වසර 1810කි. මෙහි අවසානය පෙන්නුම් කරනු ලබන්නේ ක්‍රි.ව. 1844ටය. විලියම් මිලර් සහ මුල් ඇඩ්වෙන්ටිස්ට්වරුන් විශ්වාස කළේ දානියෙල් 8:14හි සඳහන් ශුද්ධස්ථානය පෘථිවිය බවත්, ක්‍රිස්තුස්වහන්සේ පොළොව ගින්නෙන් පවිත්‍ර කිරීම පිණිස 1844 වසරේදී පැමිණෙනු ඇති බවත්ය. (සිකුරාදා පාඩමේ දී ඇති සටහන බලන්න).