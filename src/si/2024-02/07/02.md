---
title:  උන්වහන්සේගේ නැවත පැමිණීමේ පොරොන්දුව
date:   12/05/2024
---

ප්‍රොතෙස්තන්ත ප්‍රතිසංස්කරණවාදීන් සහ ඕලන්දය අතහැර අළුත් ලෝකය කරා පිවිසි වන්දනාකරුවන්, යේසුස්වහන්සේගේ පැමිණීම ආශාවෙන් අපේක්ෂා කළහ. ඔවුන්ට, යේසුස්වහන්සේගේ දෙවන පැමිණීම අතිශයින් ප්‍රීතිමත් සිදුවීමක් වූහෙයින්, එය සිදුවන තුරු නොඉවසිල්ලෙන් සිටියහ. ජෝන් වික්ලිෆ් නමැත්තා, ක්‍රිස්තුස්වහන්සේගේ පැමිණීම අපේක්ෂාවෙන් සිටියේ එය සභාවේ බලාපොරොත්තුව වූ බැවිණි. කැල්වින් තුමා සියළු ප්‍රතිසංස්කරණවාදීන් වෙනුවෙන් අදහස් ප්‍රකාශ කරමින්: “අන්කිසි දෙයකට වඩා ශුභ කටයුත්තක්” බව ක්‍රිස්තුස්වහන්සේගේ තේජාන්විත නැවත පැමිණීම පිළිබඳව කියා සිටියේය. දෙවියන්වහන්සේගේ විශ්වාසවන්ත ස්ත්‍රී පුරුෂයන්ට යේසුස්වහන්සේගේ දෙවන පැමිණීම ප්‍රීතිවීමට කරුණක් මිස, බිය විය යුතු කරුණක් නොවේ.

`යොහන් 14:1-3 1 තෙසලෝනික 4:13-18 සහ තීතස් 2:11-14 කියවන්න. සියවස් ගණනාවක් මුළුල්ලේ ජීවත්වූ කිතුනුවන්ට මෙම බයිබල් පාඨ මගින් මෙවන් බලාපොරොත්තුවක් දුන්නේ ඇයි?`

ක්‍රිස්තුස්වහන්සේගේ දෙවෙනි ඊම පිළිබඳව ඇති විශ්වාසය තුළින්, බයිබලය අදහන කිතුනුවන් හට මෙතරම් ප්‍රීතියක් සහ බලාපොරොත්තුවක් ඇතිවීමට හේතුව අවබෝධ කරගැනීමට පුළුවන. එය පෙන්නුම් කරන්නේ, ලෙඩ රෝග ඇතිවීම, දුක් පීඩා විඳීම සහ මරණයට පත්වීම අවසාන වන බවයි. දිළිඳුකමේ අසාධාරණයේ සහ දුෂ්ට පාලනයේ අවසානය එමගින් සනිටුහන් කරයි. එමගින් කලහ, විසංවාද සහ යුද්ධ අවසන් වනු ඇතැයි අපේක්ෂා කෙරේ. එය අනාගතයේ ඇතිවන සාමකාමී ලොවක් පිළිබඳවත්, ප්‍රීතියෙන් යුතුව, සියළු වකවානුවලම ජීවත්ව සිට ගැළවීම ලැබුවාවූ අය ක්‍රිස්තුස්වහන්සේ සමග සදාකාල සහභාගිත්වයෙන් යුතුව ප්‍රීතියෙන් ජීවත්වන්නට යන ආකාරය පිළිබිඹු කරයි.

“සෑම යුගයකම සිටි සැබෑ අනුගාමිකයන්ගේ බලාපොරොත්තුව වූයේ ස්වාමීන්වහන්සේගේ පැමිණීමයි. උන්වහන්සේ නැවත පැමිණෙන බව, ඔලීව කන්දේ සිට ගැළවුම්කරුවාණන්වහන්සේ, පිටත්ව යාමට පෙර පොරොන්දු වූ බැවින්, ගෝලයන්ගේ අනාගතය දීප්තිමත් වූයේ, හදවත් සතුටින් සහ ප්‍රීතියෙන් ඉපිල ගියේ එම හැඟීම කිසිම දුකකට නිවා දැමීමට හෝ කිසිම පීඩාවකට උනන්දුව අඩු කළ ආකාරයෙන් නොවේ. දුක්විඳීම් සහ පීඩා විඳීම මධ්‍යයේ, අපගේ උතුම්වූ දෙවියන්වහන්සේ සහ අපගේ ගැළවුම්කරු වූ යේසුස් ක්‍රිස්තුස්වහන්සේගේ පැමිණීම අපට “අසිරිමත් බලාපොරොත්තුවක්” ගෙන එයි.

තෙසලෝනිකයේ සිටි ඇදහිලිවන්තයන්, ක්‍රිස්තුස්වහන්සේගේ පැමිණීම ඔවුන්ගේ ජීවිත කාලය තුළදී සිදුවේ යයි අපේක්ෂාවෙන් සිට මිය ගිය තම ආදරවන්තයන්ව භූමදානය කළ විට ශෝකයෙන් මුසපත්වූ අවස්ථාවලදී, ඔවුන්ගේ ගුරුතුමන්වූ පාවුල් තුමා ඔවුන්ට පවසා සිටියේ යේසුස්වහන්සේගේ පැමිණීමේදී මළාවූ අය උත්ථාන වනු ඇති බවයි. එවිට ක්‍රිස්තුස්වහන්සේ තුළ මළාවූ අය නැගිටුවනු ලබන අතර, එවිට ජීවත්ව සිටින ධර්මිෂ්ඨයන් සමග අහසේදී ස්වාමීන්වහන්සේට මුණගැසෙනු ඇති බවයි. “එහෙයින් මේ වචනවලින් එකිනෙක සනසන්න” යනුවෙන් පාවුල්තුමා සඳහන් කළේය. 1 තෙසලෝනික 4:16-18. —Ellen G. White, The Great Controversy, p. 302.

`අපේ ඇදහිල්ලට දෙවෙනි පැමිණීම මෙතරම් වැදගත්වන්නේ ඇයි? මළාවූ අය නින්දක සිටින බව අප විශේෂයෙන්ම දන්නා බැවින් (10 වන පාඩම බලන්න) මෙම පාඩම මේ ආකාරයෙන් වැදගත් වන්නේ ඇයි? එය නොමැති නම්, පාවුල් තුමා පවසා ඇති පරිදි අප බලාපොරොත්තු සුන්වූ අය බවට පත්වන්නේ ඇයි? (1 කොරින්ති 15:15-18 බලන්න).`