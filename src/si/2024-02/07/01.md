---
title:  බලාපොරොත්තුව මගින් පොලඹවනු ලැබීම
date:   11/05/2024
---

### මේ සතියේ පාඩමේ අධ්‍යයනය සඳහා කියවන්න
1 තෙසලෝනික 4:13-18; මතෙව් 24:27, 30, 31; 2 පේත්‍රැස් 1:19-21; දානියෙල් 8:14; දානියෙල් 9:20-27; එස්රා 7:7-13.

> <p>කටපාඩම් පදය</p>
> “ඒ දවසෙහි මෙසේ කියනු ලබන්නේය: බලව, මේ අපේ දෙවියන්වහන්සේය, අපි උන්වහන්සේ ගැන බලාසිටියෙමුව, උන්වහන්සේ අප ගළවනසේක. මේ තැනන්වහන්සේ ස්වාමීන්වහන්සේය; අපි උන්වහන්සේ ගැන බලාසිටියෙමුව, අපි උන්වහන්සේගේ ගැළවීම ගැන ප්‍රීතිසන්තෝෂවන්නෙමුව.” (යෙසායා 25:9)

ශුද්ධ ලියවිල්ල තුළ කේන්ද්‍රගත තේමාවක් වනුයේ යේසුස්වහන්සේගේ දෙවෙනි පැමිණීමයි. බයිබලයෙහි ශුද්ධවූ පිටු තුළින් දිවෙන රනින් කළ නූලකට එය සමාන කළ හැක. එක් ආචාර්යයෙකු තක්සේරු කර ඇති අන්දමට, පරණ ගිවිසුම තුළ පමණක් යේසුස්වහන්සේගේ දෙවන පැමිණීම පිළිබඳව අවස්ථා 1845 සඳහන් කොට ඇත. නව ගිවිසුමේ ඇති පරිච්ඡේද 260 තුළ වාර 300කට වඩා ක්‍රිස්තුස්වහන්සේගේ දෙවන පැමිණීම සඳහන්ව ඇත. සෑම බයිබල් පද 25කට එක්වරක් එය සඳහන්වේ. නව ගිවිසුමේ ඇති පොත් 27න් විසිතුනක්ම මෙම උත්කර්ෂවත් සිද්ධිය පිළිබඳව සඳහන් කරයි.

බෙදීම් සහ අරගල ඇතිවීම හේතුවෙන්, යුරෝපයේ ප්‍රතිසංස්කරණවාදී කටයුතු පසුබෑමකට ලක්වූ පසු, අමෙරිකා එක්සත් ජනපදය ඇතුළු රටවල් බොහොමයක ප්‍රොතෙස්තන්තවාදය රෝපනය වන්නට වීමෙන්, බොහෝදෙනා දෙවන පැමිණීමේ සත්‍යය ඇතුළුව සත්‍යයේ සිළුව රැගෙන ඉදිරියට යාමට ප්‍රිය වූහ.

විලියම් මිලර් නම් බැප්ටිස්ට් ගොවියා ඉන් එක්කෙනෙකි. ඔහු බයිබලය ඉගෙනීමේදී ඔහුට ක්‍රිස්තුස්වහන්සේ ඉක්මණින් නැවත පැමිණෙන බව අවබෝධ වූ අතර, ඇතැම් විට ඔහුගේ ජීවිත කාලයේදීම එය විය හැකි යයි සිතා, එම පණිවුඩය දේශනා කිරීම ආරම්භ කළේය. මිලර් විසින් ආරම්භ කළ ව්‍යාපාරය තුළින් ඇතැම් අයට අධෛර්යයට පත්වීමට මුහුණ දීමට සිදුවුවත්, බොහෝ දෙනෙකුට එමගින් බයිබලයේ ඇති සත්‍යතාවයෙන් විවෘත වූ අතර, එම සත්‍යය අදටත් අදාලවේ.

මෙම සතියේ පාඩම තුළින් යේසුස්වහන්සේගේ දෙවන පැමිණීම පිළිබඳව වන තොරතුර, ශතවර්ෂ ගණනාවක් මුළුල්ලේ සිටි ඇදහිලිවන්තයින්ගේ සිත් ප්‍රීතියට පත්වන්නේ මන්ද, එම උත්කර්ෂවත් අවස්ථාවට අප සූදානම් විය හැක්කේ කෙසේද කියාත් සෝදිසි කර බලමු.

මැයි මස 18වන සබත් දවසට සුදානම් වන පිණිස මහත් අරගලය පොතේ 18-21 දක්වා වන පරිච්ඡේද පාදක කොටගෙන සකස් කර ඇති මෙම පාඩම අධ්‍යයනය කරන්න.