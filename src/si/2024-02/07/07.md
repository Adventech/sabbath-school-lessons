---
title:  වැඩිදුර අධ්‍යයනය සඳහා
date:   17/05/2024
---

සති 70 සහ දින 2300 දිවැස් වාක්‍ය දෙස බලන්න. මෙම දිවැස් වාක්‍ය ආරම්භවන්නේ ක්‍රි. පූ. 457දී වන අතර, “මෙසියස් නම් කුමරා”ගේ ජීවිතය වටා, සති 70 අනාවැකිය මගින් ස්ථාපිත කර තිබූ සිද්ධීන් පිළිබඳව ප්‍රකාශ කෙරේ. එම ස්ථිර අඩිතාලම සමගින්, දින 2300 අනාවැකිය ක්‍රි.ව. 1844දී නිමාවට පත්වේ.

![Chart](chart.png)

“මුල් ගෝලයන් මෙන්ම, විලියම් මිලර් සහ ඔහුගේ සමාගම්කරුවන්, ඔවුන් දැරූ පණිවුඩයේ බැරෑරුම් කම සම්පූර්ණයෙන් අවබෝධ කරගෙන නොතිබුණි. සභාව මගින් දිගුකලක් මුළුල්ලේ ස්ථාපිතව තිබූ වරදක්, හේතුකොටගෙන, අනාගත වාක්‍යයෙහි තිබූ වැදගත් අංගයකට නිවැරදි අර්ථකථනයක් දීමට ඔවුහු අපොහොසත් වූහ. දෙවියන්වහන්සේ විසින් මෙම පණිවුඩය අන්‍යයන් සමග බෙදාගනු පිණිස ඔවුන්ට නියම කර ඇති බව ඔවුන් විසින් පවසා සිටියත්, එහි අර්ථය වැරදි ලෙස අවබෝධ කරගැනීම හේතුවෙන් ඔවුන්ට බලාපොරොත්තු කඩවීමකට මුහුණ පෑමට සිදුවිය. —Ellen G. White, The Great Controversy, pp. 351, 352.

එනමුත් දෙවියන්වහන්සේට උන්වහන්සේගේ හිතකර අභිමතාර්ථ අත්පත් කරගැනීමට හැකිවූයේ, විනිශ්චය පිළිබඳව අවවාද ඒ අකාරයෙන්ම දීමට හැකිවූ බැවිනි. උතුම් දවස අත ළඟය. උන්වහන්සේගේ අවශ්‍යතා සැපයීම සහ මගපෙන්වීම තුළින් මනුෂ්‍යයන්ව නිත්‍ය කාලයක් පිළිබඳව පරීක්ෂණයකට ගෙනෙනු ලැබුවේ, ඔවුන්ගේ සිත් තුළ සැඟවී තිබූදේ හෙළිදරව් කිරීම පිණිසය. සභාව පරීක්ෂා කිරීම පිණිසත් පවිත්‍ර කරනු පිණිසත් පණිවුඩය සැලසුම් කොට තිබුණි. ඔවුන්ගේ පක්ෂපාතිත්වය සහ ප්‍රේමය මේ ලෝකයේ දේවලටද, නැතහොත් ක්‍රිස්තුස්වහන්සේට සහ ස්වර්ගික දේවලටද යයි පෙන්නුම් කිරීමට ඔවුන්ට සිදුවිය. ඔවුන් ගැළවුම්කරුට ප්‍රේමකරන බව පවසා සිටි බැවින්, එම ප්‍රේමය ඔප්පු කර පෙන්වීමට මෙය අවස්ථාවක් විය. ඔවුන්ගේ ලෞකික බලාපොරොත්තු සහ අභිලාෂයන් ඉවත ලා, ස්වාමීන්වහන්සේගේ පැමිණීම ප්‍රීතියෙන් අපේක්ෂා කිරීමට ඔවුන් සූදානම්ව සිටියේද? පණිවුඩය සැලසුම් කොට තිබුණේ, ඔවුන්ගේ ඇත්ත ආත්මික ස්වභාවය පිළිබඳව දැනගනු පිණිස වන අතර එය කරුණාවෙන් යුතුව ඔවුන් වෙත යවනු ලැබුවේ, පසුතැවිලි වීමෙන් සහ නිහතමානීව ස්වාමීන්වහන්සේව සොයනු පිණිස ඔවුන් තුළ උද්‍යෝගයක් ඇති කිරීම සඳහාය. —The Great Controversy, p. 353.

**සාකච්ඡාව සඳහා ප්‍රශ්න**:

`විලියම් මිලර්ගේ අත්දැකීම් තුළින් අපට ඉගෙනගත හැකි පාඩම් මොනවාද? අපේ වැරදි අවබෝධයන්, ඇතැම් විට දෙවියන්වහන්සේ විසින් නිෂේධනය කරනු ලබනවාද?`

`බයිබලයේ අවංක භාවයත්, ක්‍රිස්තුස්වහන්සේගේ දේවත්වයත් ස්ථාපිත කිරීමේදී, දානියෙල් 9:24-27 දක්වා හොඳින් අවබෝධ කරගැනීම ඉතා වැදගත් වන්නේ ඇයි?`

`ගැළවීමේ සැලැස්මේදී, අනාවැකි අවබෝධ කරගැනීම තුළ ඇත්තේ කුමන වැදගත් භූමිකාවක්ද? දේව සැලැස්මට අනාවැකි මෙතරම් වැදගත් වන්නේ ඇයි?`