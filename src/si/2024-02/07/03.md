---
title:  කාලය අපේක්ෂාවෙන් සිටීම
date:   13/05/2024
---

ප්‍රොතෙස්තන්ත ප්‍රතිසංස්කරණවාදීන් සැබෑ ලෙස සිදුවන, සියල්ලන්ට දර්ශනය වන, ශබ්දය ඇසෙන තේජාන්විත ලෙස සිදුවන ක්‍රිස්තුස්වහන්සේගේ නැවත පැමිණීමක් පිළිබඳව විශ්වාස කරන්නට යෙදුනත්, කාලයත් සමග මෙම බයිබල් සත්‍යය පිළිබඳවූ ඉගැන්වීම අවබෝධ කරගත් ආකාරයෙහි වෙනස්කම් ඇතිවිය. දහනව වන සියවසයේ ජීවත්වූ ප්‍රසිද්ධියක් ඉසිලූ දේශකයන් දේශනා කළ ක්‍රිස්තුස්වහන්සේ මෙලොවට නැවත පැමිණ වසර දහසක සාමකාමී කාලයකට උන්වහන්සේගේ රාජ්‍යය ස්ථාපිත කරන බවයි. මේ හේතුවෙන් ආත්මික අලස බවක් මෙන්ම උදාසීනකමක් ඇතිවීමෙන් ආත්මික වටිනාකම් සුළුකොට තැකුනි.

එමෙන්ම, ක්‍රිස්තුස්වහන්සේගේ ගෝලයන් පවා උන්වහන්සේගේ පැමිණීමේ ස්වභාවය පිළිබඳව දුර්මත ඇතිකරගත්හ. ඔවුන් කල්පනා කළේ මෙසියස්වහන්සේ ජනරාල්වරයෙකුසේ පැමිණ, රෝමය මගින් ඇති කළ වහල් භාවය දුරු කොට කටයුතු කරනවා මිස, පාපය තුළින් මිනිසාව වරදට පත් කර ඇති බැවින් පාපයේ බැමි වලින් මුදවාගන්නා කෙනෙකු ලෙස නොවේ. ඒ ආකාරයෙන්, ක්‍රිස්තුස්වහන්සේ පැමිණෙන ආකාරය නිසි ලෙස අවබෝධ කරගැනීමට ඔවුහු අපොහොසත් වූහ.

`ක්‍රියා 1:9-11; එළිදරව් 1:7 සහ මතෙව් 24:27, 30, 31 කියවන්න. අපේ ස්වාමීන් වහන්සේ නැවත පැමිණෙන ආකාරය පිළිබඳව මෙම පාඨවලින් අපට උගන්වනු ලබන්නේ කුමක්ද?`

ක්‍රිස්තුස්වහන්සේ පළමු වතාවේ, බිළිඳෙකු ලෙස බෙත්ලෙහෙමේ ගව ඔරුවක් තුළට පැමිණිවිට, උන්වහන්සේ පැමිණි ආකාරය අවබෝධ කරගත්තේ ඉතා සුළු පිරිසකි. නමුත් උන්වහන්සේ දෙවන වර පැමිණෙන්නාවූ විට, “සෑම ඇසක්ම” දකිනු ඇත. උන්වහන්සේ නැවත පැමිණෙන විට, හොරණෑ හඬ සෑම කනකටම ඇසෙනු ඇත. මෙලොව සිටින සෑම මනුෂ්‍යයෙක්ම උන්වහන්සේගේ තේජස දකිනු ඇත. අපව රැවටීමට හේතුවක් නැත. උන්වහන්සේගේ නැවත පැමිණීම පිළිබඳව ශුද්ධ ලියවිල්ලෙහි ඉතා පැහැදිලිව දක්වා ඇත.

ක්‍රිස්තුස්වහන්සේගේ දෙවන පැමිණීම පිළිබඳව, බයිබලය මගින් හෙළිදරව් කර ඇති එක් ගාම්භීර සහ තේජවන්ත සත්‍යයක් වන්නේ, උන්වහන්සේ නැවත එන්නේ ගැළවීමේ වැඩකටයුතු නිමා කිරීමටය. මෙතරම් කාලයක් මරණයේ සෙවනැල්ල තුළ, සැරි සැරීමට ඉඩ හරිනු ලැබූ, දෙවියන්වහන්සේගේ වන්දනාකරුවන් වූ සෙනඟට, “නැවත නැගිටීමද, ජීවනයද” වූ තැනැන්-වහන්සේ විසින්, උන්වහන්සේගේ නැවත පැමිණීම පිළිබඳව,” පිටුවහල් කර සිටි අයව නැවත නිවෙස කරා ගෙන එනු ලබන බවට,” ප්‍රීතිදායක සහ බලාපොරොත්තුව උපදවන පොරොන්දුවක් දෙනු ලැබිණි. දෙවන පැමිණීම පිළිබඳව ඇති ඉගැන්වීම බයිබලයේ සඳහන් ප්‍රධාන තේමාවයි. පළමු යුවල, ඒදන් උයනෙන් පිටත්ව ගිය කණගාටුදායක දවසේ සිට, ඇදහිල්ලේ දරුවන්, පොරොන්දුවූ තැනන්වහන්සේ පැමිණ විනාශකරුගේ බලය බිඳ ඔවුන්ව නැතිවූ පාරාදීසය කරා ගෙනයන තෙක් බලාපොරොත්තුවෙන් සිටිති.

ලූතර් වොරන් නම්වූ මුල් ඇඩ්වෙන්ටිස්ට් නායකයෙකු, තරුණ අයට පැවසුවේ, “ක්‍රිස්තුස්වහන්සේගේ පැමිණීමට සූදානම්ව සිටිය හැකි එකම මාර්ගය වන්නේ, සූදානම් වීමෙන් පසු නිතර සූදානම්ව සිටින්න” යනුවෙනි. ක්‍රිස්තුස්වහන්සේ ඉක්මණින් පැමිණේ යන පණිවුඩය, අප සියළුදෙනාටම ඉතා වැදගත් වන්නේ අපේ සිත් සෝදිසි කර, අපේ ආත්මික ජීවිතය තක්සේරුවකට ලක් කිරීමට ආයාචනා කරන බැවිනි. එය දේව කැමැත්ත අනුව ජීවත්වීමට දෙනු ලබන කැඳවීමකි. ක්‍රිස්තුස්වහන්සේ බලවත් තේජසකින් යුක්තව නැවත පැමිණෙන විට, මධ්‍යස්ථව සිටීමේ ස්ථාවරයක් ගත නොහැක.

`1 තෙසලෝනික 5:2-5 සහ හෙබ්‍රෙව් 9:28 කියවන්න. ක්‍රිස්තුස්වහන්සේ නැවත පැමිණෙන ආකාරය පිළිබඳව මෙම පාඨ තුළින් දෙනු ලබන්නේ කුමන දිරිගැන්වීමක්ද?`