---
title:  වැඩිදුර අධ්‍යයනය සඳහා
date:   26/04/2024
---

“රෝමයේ තිබුණ බොහෝ වැරදි පෙන්නුම් කරමින්, තෝරාගත් පුද්ගලයින්ගේ මනසට විශාල ආලෝකයක් ඇතුළත්වීමට දෙවියන්වහන්සේ ඉඩ හැරිය නමුත්, ලෝකයට දිය යුතු සම්පූර්ණ ආලෝකය ඔවුන්ට නොලැබුණි. උන්වහන්සේගේ මෙම සේවකයන් තුළින් දෙවියන්-වහන්සේ විසින් මෙම මිනිසුන්ව රෝමාණුකරණයේ අඳුරෙන් එළියට මගපෙන්වූ සේක. ඔවුන්ට දරාගත හැකි පරිදි උන්වහන්සේ ඔවුන්ව පියවරෙන් පියවරට මගපෙන්වමින් ගෙනගියසේක. සම්පූර්ණ ආලෝකය එකවර ලබාගැනීමට ඔවුන් සූදානම්ව සිටියේ නැත. එම ආලෝකය එකවර දෙනු ලැබුවහොත්, බොහෝ කලක් ඝන අන්ධකාරයේ සිටි කෙනෙකුව එකවරම මධ්‍යහ්නයේ හිරුගේ තේජසට යොමු කළාක් මෙන්, එය දරාගත නොහැකිව ඔවුන් එයින් ඉවත්ව යනු ඇත. එබැවින්, උන්වහන්සේ, මිනිසුන්ට දරාගත හැකි පරිදි, ක්‍රම ක්‍රමයෙන්, ටිකින් ටික නායකයන් හට එළිදරව් කළසේක. සෑම විශ්වාසවන්ත සේවකයෙකුගෙන්ම අපේක්ෂා කරනු ලබන්නේ, ශතවර්ෂයක්, ශතවර්ෂයක් පාසාම ප්‍රතිසංස්කරණ මාවත ඔස්සේ මනුෂ්‍යයන්ට මගපෙන්වීමයි.” —Ellen G. White, The Great Controversy, p. 103.

තවත් ලිපියකින් ශුභාරංචියේ ගෝලයෙකු වූ පූජකයෙකුට, හස් විසින් නිහතමානීව ඔහුගේ වැරදි පිළිබඳව පවසා සිටියේ, ඉතා වටිනා වස්ත්‍රාභරණ වලින් සැරසී එය භුක්ති විඳිමින්, වැදගැම්මකට නැති රැකියාවක ඔහු යෙදී සිටි බවයි. ඊට පසු එතුමා මෙම සිත්කාවදින අනුශාසනාව කළේය. දෙවියන්වහන්සේගේ මහිමයත්, ආත්මවල ගැළවීමත් පිළිබඳ උවමනාව ඔබේ මනස තුළ නිතර තිබේවා, කිසි විටෙකත් සුඛෝපභෝගී ජීවිතය පිණිස යම් යම් දේ අත්පත් කර ගැනීමටවත්, බූදලය රැස් කිරීමවත් නොවේවා. ඔබේ ආත්මයට වඩා, ඔබේ නිවස සැරසිලි කිරීම පිළිබඳව ප්‍රවේසම් වන්න. වෙන කිසි දෙයකට වඩා ආත්මික මන්දිර ගොඩනැගීම පිණිස කටයුතු කරන්න. දුප්පතුන් සමග ධාර්මික සහ නිහතමානී විය යුතු අතර, ඔබට ඇති ද්‍රව්‍ය සාද පවත්වමින් පරිභෝජනය නොකරන්න. ඔබේ ජීවිතය වෙනසකට යොමුකරමින්, අනවශ්‍යදේ වලින් වැලකී සිටීම සුදුසු නොවේද, මට මෙන් ඔබටද දැඩි දඬුවම් පමුණුවනු ඇතැයි මා සිත තුළ බියක් ඇතිවේ.” —The Great Controversy, pp. 105, 106.

**සාකච්ඡාව සඳහා ප්‍රශ්න**:

`“ක්‍රමිකව වැඩිවන ආලෝකය,” යනු කුමක්ද? දෙවියන්වහන්සේ සත්‍යය ක්‍රමිකව හෙළිදරව් කරන්නේ ඇයි? මෙම ප්‍රතිපත්ති වර්තමානයේ ඇති දේව සභාවට අදාළවන්නේ කෙසේද?`

`සොයාගනු ලබන නව සත්‍යයන්, දෙවියන්වහන්සේගේ සෙනඟ විසින් මෙතුවක් කල් අවබෝධ කරගෙන සිටි සත්‍යයන් හා සැසඳෙන්නේ කෙසේද? නව ආලෝකය පැරණි ආලෝකයට පරස්පරව නොගිය යුත්තේ ඇයි?`

`ඔබ කොහේ ජීවත් වුවත්, ඔබ සිටින සංස්කෘතිය මගින්, වටිනාකම්, අදහස් සාරධර්ම පිළිබඳ නීති වැනි දේවල් මගින් බයිබලයේ ඇති ඉගැන්වීම් වලට පටහැනි අදහස් ඉදිරිපත් කිරීමට පුළුවන. මෙම විසංවාද නිවැරදි ලෙස හඳුනාගැනීමෙන් පසුව, ඔබටත් සභාවටත් මෙම අභියෝගවලට මුහුණ දෙන අන්දම ඔබ දකින්නේ කුමණ ආකාරයකින්ද? සංස්කෘතික අංගයන් ලෙස හුවා දක්වන ඇතැම් විකෘති අගයන්ට හසුනොවී, යහපත් පුරවැසියන් ලෙස අපට සිටිය හැක්කේ කෙසේද?`

`ජෝන් හස් නමැත්තා විසින් ලියූ ලිපිය වර්තමානයේදී, ඔබට බලපාන්නේ කුමන ආකාරයකටද? මෙම ලිපිය ඔබගේ සිතට තදින් කාවදින්නේ කුමන දේවල් නිසාද?`