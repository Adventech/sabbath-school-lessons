---
title:  ප්‍රතිසංස්කරණ ක්‍රියාවලියේ පහන් තරුව
date:   24/04/2024
---

`ගීතාවලිය 19:7-11, ගීතාවලිය 119:140, ගීතාවලිය 119:162 සහ යෙරමියා 15:16. ප්‍රතිසංස්කරණ ක්‍රියාදාමයේ, මූලික ගල මෙන් වූ දාවිත් සහ යෙරමියාගේ ආකල්ප තුළ, දේව වචනය පිළිබඳ තිබූ සමානත්වය කුමක්ද?`

සෑම ප්‍රතිසංස්කරණ වාදියෙක්ම දෙවියන්වහන්සේගේ වචනය තුළ “ප්‍රමෝදයට” පත්වූහ. දේව කැමැත්ත ඉටුකිරීම ඔවුන්ට ප්‍රීතියක් විය. ඔවුන්, උන්වහන්සේගේ ව්‍යවස්ථාවට “ප්‍රේම” කළහ. ප්‍රතිසංස්කරණ ක්‍රියාදාමය තුළ තිබුණාවූ එක් මූලික සත්‍යයක් වූයේ, ශුද්ධ ලියවිල්ල ඉගෙන ගන්නාවූ අතරතුර තිබූ ප්‍රීතියයි. බයිබලය ඉගෙනීම වෙහෙසකර කාර්යයක් නොවීය. එය නීතිය අකුරට ඉටුකිරීමේ ක්‍රියාදාමයක් නොවීය. එය අනිවාර්යයෙන්ම කළ යුතුයයි බලකර සිටින දෙයක් නොවන අතර එය කිරීම සතුටකි. ඔවුන් ශුද්ධ ලියවිල්ල ඉගෙනගන්නාවූ අතර, ශුද්ධාත්මයාණන්වහන්සේ කරණකොටගෙන ඔවුන් තුළ වෙනසක් ඇති විය.

වික්ලිෆ්ගේ ස්වභාවය ශුද්ධ ලියවිල්ලේ ඇති උගන්වන, වෙනසක් ඇති කරන බලයට සාක්ෂියකි. ඔහුගේ අනන්‍යතාවය එලෙස ඇති කළේ බයිබලයයි. එළිදරව් කිරීමේ මහඟු සත්‍යයන් අවබෝධ කරගැනීමට ගනු ලබන උත්සාහයන් තුළින්, අපගේ ශරීරයේ සෑම යාන්ත්‍රණයකටම නැවුම් බවක් සහ ශක්තියක් ලැබේ. එමගින් මනස පුළුල්වී, අවබෝධ කිරීමේ හැකියාව තියුණුවී, විනිශ්චය මුහුකුරා යයි. බයිබලය ඉගෙනීම තුළින් උතුම් සිතුවිලිද, හැඟීම් සහ බලාපොරොත්තු වෙනත් කිසිම අධ්‍යයනයකින් නොවන පරිදි වර්ධනය කරනු ලබයි. එමගින් අපේ අපේක්ෂාවන්ගේ ස්ථාවරත්වයක්ද, ඉවසීමද, ධෛර්යයද, වර්ධනය කරන අතර, අපේ චරිතාංග පිරිපහදුකොට, අපේ ආත්මය පවිත්‍ර කෙරේ. ශුද්ධ ලියවිල්ල උනන්දුවෙන් සහ ගෞරවයෙන් ඉගෙනගත්විට මෙතෙක් දක්ෂ මානවයන් විසින් දෙනු ලැබූ හොඳම පුහුණුවකට හෝ කිසිම මානව දර්ශනවාදයකට කළ නොහැකි පරිද්දෙන් ශිෂ්‍යයාගේ මනස, අසීමිත බුද්ධියක් ඇති තැනැන් වහන්සේගේ මනස හා සම්බන්ධවීමෙන්, වඩාත් ශක්තිමත් සහ වඩා ක්‍රියාශීලී බුද්ධියක් මෙන්ම, උතුම් ප්‍රතිපත්ති ඇති මිනිසුන් ලෝකයට දායාද වනු ඇත. —The Great Controversy, p. 94.

`2 තිමොති 2:1-3 කියවන්න. දේව වචනය ඉගැන්වීම පිළිබඳව පාවුල් තුමා විසින් තිමොති හට දුන්නාවූ උපදේශ මොනවාද?`

දේව වචනයෙහි සත්‍යතාවය සහ යේසුස්වහන්සේ තුළ ගැළවීමේ ප්‍රීතිය, ප්‍රතිසංස්කරණවාදීන්ගේ සිත් තුළ පිරී ගිය බැවින් ඔවුන්ට එය අන්‍යයන්ට ඉගැන්වීමේ දැඩි ආශාවක් ඇතිවිය. ජෝන් වික්ලිෆ් කරුණු දෙකක් මත බයිබලය ඉංග්‍රීසි භාෂාවට පරිවර්තනය කිරීමට කල්පනා කළේය. එනම් ජීවමාන ක්‍රිස්තුස්වහන්සේ ශුද්ධ වචනය තුළින් ඔහුගේ ජීවිතය වෙනසකට යොමු කිරීම, ක්‍රිස්තුස්වහන්සේගේ ප්‍රේමය, මෙම උගත් දේ අන්‍යයන් සමග බෙදාගැනීම පිණිස ඔහුව උනන්දු කරනු ලැබීමයි.

වික්ලිෆ්ට ප්‍රථමයෙන්, ඉංග්‍රීසි භාෂාවෙන් තිබුණේ බයිබලයෙහි ඉතා සුළු කොටසක් පමණි. රෝම අධිකාරීන් ඔහු වෙතට ළඟාවීමට මත්තෙන් ඔහුගේ මරණය සිදුවූ නමුත්, ඉන් නොනැවතුන පාප් බල අධිකාරිය, ඔහුගේ සිරුර ගොඩගෙන, පුළුස්සා අළු ගංගාවකට විසි කළහ. ඔහුගේ අළු ජලයට එක්වූ පසු සෑම ප්‍රදේශයකටම පාවී ගියාසේම, ජීවනයේ පැන් හා සමාන දේව වචනයද ඔහු කළාවූ වැඩවල ප්‍රතිඵලයක් ලෙස සෑම ප්‍රදේශයකම පැතිර ගියේය. ඒ ආකාරයෙන් “ප්‍රතිසංස්කරණ ක්‍රියාවලියේ පහන්තරුව” වන වික්ලිෆ්ව දෙවියන්වහන්සේ උපයෝගී කරගත්සේක.