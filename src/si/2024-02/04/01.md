---
title:  සත්‍යය උදෙසා නැගී සිටීම
date:   20/04/2024
---

### මේ සතියේ පාඩමේ අධ්‍යයනය සඳහා කියවන්න
දානියෙල් 7:23-25; එළිදරව් 12:6, 14; යූදස් 3, 4; එළිදරව් 2:10; ක්‍රියා 5:28-32; ගීතාවලිය 19:7-11; 1 යොහන් 5:11-13.

> <p>කටපාඩම් පදය</p>
> “මෝසෙස් කාන්තාරයේදී සර්පයා එසවූ ලෙසම මනුෂ්‍ය පුත්‍රයාද උන්වහන්සේ කෙරෙහි අදහාගන්න සෑමදෙනම, සදාකාල ජීවනය ලබන පිණිස ඔසවනු ලබන්ට ඕනෑය.” (යොහන් 3:14, 15).

වර්තමාන තුර්කියේ වෙරළබඩ පිහිටි ඉස්මීර් නම් නගරය බයිබලයෙහි එළිදරව් පොතේ සඳහන්ව ඇත්තේ, ස්මර්ණය යනුවෙනි. ලක්ෂයක පමණ ජනගහනයක් සිටි මෙම පුරාන නගරය 1වන සහ 2වන සියවස්වල ඉතා දියුණු තත්වයක පැවතුණි. එම නගරය ධනවත් නගරයක් වූවාසේම රෝම පාලනයට අතිශයින් පක්ෂපාතී විය.

වසරකට වතාවක් රෝම දෙවිවරුන්ට සුවඳ දුම් පූජාවන් පවත්වන ලෙස ස්මර්ණවල වැසියන්ට නියම කර තිබුණි. දෙවන සියවසයේදී වර්ධනය වෙමින් පැවති ක්‍රිස්තියානි ජන සමූහයක්ද ස්මර්ණ නගරයේ සිටි අතර, ඔවුන්ගෙන් බහුතරයක් මෙම රෝම නීතියට අවනත නොවන්නට තීරණය කරගත්හ. මේ කාලයේදී, රෝම දෙවිවරුන්ට පුද පුජා පැවැත්වීම ප්‍රතික්ෂේප කළ පොලිකාප් නමැති බිෂොප්වරයෙකුව ස්මර්ණා නගරයේ ප්‍රධාන චතුරස්‍රය වෙත ගෙනගොස් කණුවකට ගැටගසා ගිනි තැබූහ. ක්‍රිස්තුස්වහන්සේව අත්හරින ලෙස අවසාන වශයෙන් පොලිකාප්ගෙන් ඉල්ලා සිටි විට මෙම මහලු මනුෂ්‍යයා පැවසුවේ, “මම වසර අසූහයක් මුළුල්ලේ උන්වහන්සේට සේවය කර ඇති අතර, උන්වහන්සේ මට කිසිම වරදක් කර නැත. මාව ගළවාගත් මගේ රජතුමන්ට එරෙහිව, මම යමක් පවසන්නේ කෙසේද?” යනුවෙනි.

ශතවර්ෂ ගණනාවක් පුරා, ක්‍රිස්තුස්වහන්සේ කෙරෙහි ඔවුන්ගේ ඇදහිල්ල අත්හැරීමට වඩා ප්‍රාණ පරිත්‍යාගයක් අත්විඳීමට පිරිමින් සහ කාන්තාවන් කැමැත්තෙන් සිටිති. ඔවුන්ගේ පරිත්‍යාගය අපගේ ධෛර්යය යළිත් පණගන්වයි. ක්‍රිස්තුස්වහන්සේ කෙරෙහි ඔවුන්ගේ කැපවීමේ කතාව අපගේම කැපවීම අලු‍ත් කරයි. මෙම සතියේ අපි වොල්ඩෙන්සිස් සහ හස් සහ ජෙරොම් වැනි පසුකාලීන ප්‍රතිසංස්කරණවාදීන්ව පෙලඹවූ බයිබලානුකුල මූලධර්ම කිහිපයක් දෙස බලමු, පොලිකාප් මරා දැමූ එම රෝම බලයේ මරණ තර්ජන හමුවේ අපි ස්වාමීන්-වහන්සේට විශ්වාසවන්තව සිටිමු. නමුත් වර්තමාන පාප් බල අධිකාරියෙන්.

අප්‍රේල් 27 වන සබත් දවසට සුදානම් වන පිණිස මහා අරගලය පොතේ 4-6 වන පරිච්ඡේදය පාදක කොටගෙන සකස් කර ඇති මෙම පාඩම අධ්‍යයනය කරන්න.