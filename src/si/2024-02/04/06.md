---
title:  බලාපොරොත්තුවෙන් සතුටුවීම
date:   25/04/2024
---

`කියවන්න: හෙබ්‍රෙව් 2:14, 15 මහා අරගලයේ යථාර්ථය මධ්‍යතනය යුගයේ සිටි ඇදහිලිවන්තයින් අත්දුටුවේ කෙසේද?`

විශ්වාසවන්ත වෝල්ඩෙන්සිවරුන් ඔවුන්ට බියකරු පීඩා අත්වූ අවස්ථාවේදී ප්‍රීතියෙන් සිටීමට හේතුවූ කරුණු මොනවාද? හස් සහ ජෙරෝම්, ටින්ඩේල්, ලැටිමර් සහ මධ්‍යතන යුගයේ සිටි අනෙකුත් වේද සාක්ෂිකයන්ට, ගිණිදැල්වලට සහ කඩුවට මුහුණ දීමට ධෛර්යය ලැබුණේ කෙසේද? දෙවියන් වහන්සේගේ පොරොන්දු කෙරෙහි තිබූ විශ්වාසයයි. “මා ජීවත්වන නිසා ඔබත් ජීවත්වන බැවින්” (යොහන් 14:19) යනුවෙන් ක්‍රිස්තුස්වහන්සේ පැවසූ පොරොන්දුව ඔවුහු විශ්වාස කළහ. ජීවිතයේ විශාල පරීක්ෂාවලට මුහුණ දීම පිණිස, උන්වහන්සේගේ ශක්තිය ප්‍රමාණවත් බව ඔවුහු අත්ටුහ. ක්‍රිස්තුස් වහන්සේගේ පීඩා විඳීමට වන සහභාගිත්වයෙන් ඔවුහු ප්‍රීතියක් ලැබූහ. තවද ඔවුන්ගේ විශ්වාසවන්තකම ලෝකයටම බලවත් සාක්ෂියක් විය.

පැවති දේවලට වඩා ඔබ්බට යමින්, ඉදිරියේදී වන්නට යන දේ පිළිබඳව ඔවුන් නෙත් යොමු කළහ. ක්‍රිස්තුස්වහන්සේගේ උත්ථානවීම තුළින්, මරණය පරාජයට පත්වූ සතුරෙකු බව ඔවුහු දත්හ. මෙම ධෛර්යය සම්පන්න ස්ත්‍රීන් සහ පුරුෂයන්ට, මරණයේ ගෙල සිරකිරීම නිෂ්ඵල දෙයක් විය. ඔවුහු දේව වචනයෙහි ඇති පොරොන්දු වල එල්බ ගනිමින් ජයග්‍රාහිකව පිවිසියහ.

`යොහන් 5:24, යොහන් 11:25, 26 සහ 1 යොහන් 5:11-13 කියවන්න. මෙම පොරොන්දු ඔබට පෞද්ගලිකව දෙන සහතිකය කුමක්ද? ජීවිතයේ පරීක්ෂාවලදී ඒවා අපට උපකාර වන්නේ කෙසේද?`

ජෝන්හස් නමැත්තා, සිරගත කිරීම්, අසාධාරණය සහ මරණය ඉදිරියේදී පවා සැලෙන පුද්ගලයෙක් නොවේ. ඔහු මාස ගණනාවක් මුළුල්ලේ සිරගත කරනු ලැබීය. එහි තිබුණාවූ සීතල තෙත සහිත ස්වභාවයෙන් ඔහු මරණාසන්න වන තරමට රෝගී විය. එනමුත්, “දේව අනුග්‍රහය ඔහුව ආරක්ෂා කළේය. ඔහුගේ අවසාන තීන්දුවට පෙර පීඩා විඳිමින් ගෙවූ සති කිහිපය තුළ, ඔහුගේ ආත්මය ස්වර්ගීය සමාදානයෙන් පිරී ගියේය. ඔහු සඳහන් කළේ “මම මගේ සිර මැදිරියේ සිට, විලංගු දමා ඇති අත්වලින් මගේ මිතුරාට ලියන ලිපියයි මේ. හෙට මම මරණ දණ්ඩනය ප්‍රකාශ කරන තීන්දුවක් අපේක්ෂා කරනවා.... ක්‍රිස්තුස්-වහන්සේගේ උපකාරයෙන්, අනාගතයේදී මිහිරි, සමාදානයෙන් යුත් ජීවිතයකින් හමුවන්නෙමු. දෙවියන්වහන්සේ මට මෙතරම් කරුණාවන්ත වූවාදැයි ඔබ දැනගන්නවා ඇත. එමෙන්ම පරීක්ෂාවන් සහ කරදර මධ්‍යයේ උන්වහන්සේ මට සහයෝගය දැක්වූ අන්දමද ඔබට අවබෝධ වනු ඇත.” —Bonnechose, vol. 2, p. 67. “ඔහු සිටි සිර මැදිරියේ අඳුර මැදින් ඔහු දුටුවේ ඇදහිල්ලේ සැබෑ ජයග්‍රහණයයි.” —Ellen G. White, The Great Controversy, pp. 107, 108.

පාවුල් අපෝස්තුළුතුමා කළ උපදේශ අද අපට අතිශයින් අදාල වේ. “පොරොන්දුව දුන් තැනැන්වහන්සේ විශ්වාසවන්ත බැවින් අප පිළිගත් බලාපොරොත්තුවෙහි නොසෙල්වී, ස්ථිරව පිහිටා සිටිමු.” (හෙබ්‍රෙව් 10:23) අතීතයේදී දෙවියන්වහන්සේගේ පොරොන්දු මගින් ආරක්ෂා කළාසේම, එමගින් වර්තමානයේ සිටින අපවත් ආරක්ෂා කරනු ලබයි.

`ක්‍රිස්තුස්වහන්සේ වෙනුවෙන් සියල්ල අහිමි කර ගැනීමෙන් කුමන දෙයක් අදහස් කළ හැකිද? (මාර්ක් 8:36). මෙම පොලෝ තලයේ අවසාන අරගලය තුළ අපව ආරක්ෂා කරනු පිණිස වෝල්ඩෙන්සිවරුන්ගෙන් සහ ප්‍රතිසංස්කරණවාදීන්ගෙන් අපට උගත හැකි පාඩම් මොනවාද?`