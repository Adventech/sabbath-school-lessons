---
title:  පීඩා කළ නමුත් ජයග්‍රාහිකයි
date:   21/04/2024
---

`දානියෙල් 7:23-25 සහ එළිදරව් 12:6-14. මෙම පාඨ තුළ පෙන්නුම් කර ඇත්තේ කුමන අනාවැකි කාල පරිච්ඡේදයන්ද`

දේව සෙනඟ උන්වහන්සේට විශ්වාසවන්තව සිටින සෑම අවස්ථාවකදීම සාතන් කෝපයෙන් වියරු බවට පත්වේ. බොහෝවිට ඉන්පසු පීඩාකිරීම ඇරඹේ. දානියෙල් තුමා මේ කාලය පිළිබඳව ඉදිරියේදී වන්නට යන්නාවූ දේවල් සම්බන්ධයෙන් පැවසුවේ “සැදැහැවතුන්ට විරුද්ධව යුද්ධ කර” සහ “පීඩා කරන්නේය” යනුවෙන් මධ්‍යතන යුගයේ සභාවන් මගින් කෙරුණු සිද්ධීන් පිළිබඳවය. (දානියෙල් 7:21, 25). යොහන් අනාගතවක්තෘවරයා මේ කාල පරිච්ඡේදය තුළ දේව සභාව කාන්තාරයට පලවා හරින බවත් එහිදී, “වසරකුත්, දෙවසරකුත්, අඩවසරකුත් ඈ පෝෂණය කරනු ලබයි” (එළිදරව් 12:6හි තවත් කරුණු එකතු කරමින් පවසා ඇත්තේ, “ස්ත්‍රිය කාන්තාරයට පලා ගියාය... දෙවියන්වහන්සේ විසින් පිළියෙල කරන ලද ස්ථානයක් ඈට එහි විය” යනුවෙනි. කාන්තාරයේදී දේව සෙනඟව පෝෂණය කරනු ලැබිණි. මෙම දීර්ඝවූ මහත් අරගලය පැවති අඳුරු කාල පරිච්ඡේදය තුළ පාප්වරුන් සිය බලය ප්‍රබල ලෙස පතුරවමින් සිටියදී උන්වහන්සේගේ වචනය තුළින් දේව සෙනඟට ශක්තිය සපයා දෙමින් ඔවුන්ව ආරක්ෂා කළසේක.

දෙවියන්වහන්සේ විසින් “සකස් කරන ලද” ස්ථානයක් දේව සෙනඟට හමුවිය. ජීවිතයේ විශාල අභියෝග ඇතිවූ සෑම අවස්ථාවකදීම, දෙවියන් වහන්සේ උන්වහන්සේගේ විශ්වාසවන්තයන් උදෙසා ස්ථානයක් පිළියෙල කරන සේක. ඔවුන්ට අතිවිශාල පරික්ෂාවන් ඇතිවූ සෑම අවස්ථාවක් පාසා, උන්වහන්සේගේ ප්‍රේමයේ සහ සැලකිල්ලේ සරණ උන්වහන්සේගේ සෙනඟට ලැබී ඇත. (ගීතාවලිය 46 බලන්න).

කාලයක්ද, කාලවල්ද, සහ කාල භාගයක්ද වශයෙන් දින 1260 පිළිබඳව එළිදරව් 12:6හි සහ 14හි සඳහන් වන්නේ එකම කාලයක් පිළිබඳවය. (කාල 3 1/2ක් හෝ වසර X 360 වසරක දවස් ගණන = 1260). බොහෝ විට බයිබලයෙහි සඳහන් අනාවැකි සංකේත මගින් ඉදිරිපත් කර ඇත. දානියෙල් සහ එළිදරව් පොත්වල, අනාවැකි සඳහන් කොටස්වල ඉදිරිපත් කර ඇති පරිදි එක් දවසක් එක් වසරකට සමකොට ඇත. මෙම දවසකට වසරක් සමකිරීම ගණන් කථාව 14:34හි සහ එසකියෙල් 4:6හි සඳහන් කර ඇත.

දවස් - වසර ප්‍රතිපත්තිය රඳා පවත්නේ මෙම බයිබල් පාඨ දෙක මත පමණක් නොව, නමුත් එයට වඩාත් පුළුල් වූ ශුද්ධ ලියවිලි පදනමක් ඇත. විලියම් ශෙයා නමැති අය කාල නිර්ණය කිරීමේ විද්‍යාඥයකු සහ පුරාණ ගිවිසුම පිළිබඳව මහාචාර්යවරයෙකු වන අතර, මෙම ප්‍රතිපත්තිය පිළිබඳව පේලි 23කින් සමන්විත සාක්ෂි පරණ ගිවිසුමෙන් උපුටා දක්වා ඇත. සියවස් ගණනාවක සිට බයිබල් පරිවර්තකයන් මෙය උපයෝගී කරගෙන ඇත.

විසිගොත්, වැන්ඩල්ස් සහ ඔස්ට්‍රොගොත් නම් ගෝත්‍රවලට අයත් වූවන්, රෝමවරුන් නිල වශයෙන් ඉගැන්වූ ආකාරයට වෙනස් ලෙස බයිබලයේ ඇති ධර්මතාවයන් විශ්වාස කළහ. දවස් 1260 ආරම්භ වූයේ, ක්‍රි. ව. 538දී පමණ, ඔස්ට්‍රොගොත් නම් නොදියුණු ගෝත්‍රිකයන්ව රෝමයෙන් නෙරපා හරිනු ලැබූ සමයේදීය. ක්‍රි. ව. 1798දී නැපෝලියන් අධිරාජයාගේ ජෙනරාල්වරයෙකු වන බර්තියර් විසින් රෝමයේ සිටි පාප්තුමාව සිරභාරයට ගන්නා තෙක් ආත්මික අන්ධකාරයෙන් යුතු කාලය පැවතුනි. මෙම කාල පරිච්ඡේදය තුළ බොහෝ දෙනෙකුව වේද සාක්ෂිකයන් ලෙස මරා දමනු ලැබුවේ ඔවුන් දෙවියන් වහන්සේගේ වචනයට කීකරුව සිටි බැවිනි. මරණයේදී පවා ඔවුන් ජයග්‍රාහී වූහ. ක්‍රිස්තුස්වහන්සේ තුළ ඔවුන් වරදට පත්කරනු ලැබීමෙන් සහ පාපයේ ආධිපත්‍යයෙන් ජයලැබුවේ, “බැටළු පැටවාණන්ගේ රුධිරය තුළින්ය.” කුරුසියමත ක්‍රිස්තුස්වහන්සේ ලැබූ ජයග්‍රහණය, ඔවුන්ගේ ජයග්‍රහණය විය. ඔවුන් මරණයට පත්වූ නමුත්, එම මරණය ක්‍රිස්තුස්වහන්සේ නැවත එනතුරු ඔවුන් ලබන විවේකයයි.

`සම්පූර්ණවූ බයිබල් අනාවැකි තුළින්, ඔබේ ඇදහිල්ල ශක්තිමත්ව ඇත්තේ කෙසේද?`