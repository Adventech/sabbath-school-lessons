---
title:  යේසුස්වහන්සේ පිළිබඳව අපේ සාක්ෂිය
date:   14/11/2024
---

යොහන් විසින් නැවත නැවතත්, යේසුස්වහන්සේ වෙත සාක්ෂි ගෙනෙනු ලබන්නේ, ඔහු සිතන ප්‍රකාරව, සියළු දේ අභිබවා යන අවසානයක් ගෙන ඒමයි. එනම්: “මේ පොතේ ලියා නැති වෙනත් බොහෝ හාස්කම්, යේසුස්වහන්සේ ගෝලයන්ට ඉදිරිපත් කළසේක. නුමුත් මේවා ලියන ලද්දේ යේසුස්වහන්සේ දෙවියන්වහන්ස්ගේ පුත්‍රවූ ක්‍රිස්තුස්වහන්සේ බව නුඹලා විශ්වාස කරන පිණිසත් විශ්වාස කොට උන්වහන්සේගේ නාමයෙන් ජිවනය ලබන පිණිසත්ය (යොහන් 20:30, 31).

යේසුස්වහන්සේ නොයෙකුත් ප්‍රාතිහාර්ය කරන අතරතුර, ඔබද ශාරීරිකව එම ස්ථානයේ සිට ඒවා නැරඹූ අන්දම උපකල්පනය කරන්න. අප ඇත්ත වශයෙන්ම විශ්වාස කරනවා ඇත. එසේ නොවේද? අප ඒ විධියට සිතන්නට කැමැත්ත ඇතිව ඇත; ඇතැම්විට යේසුස්වහන්සේ කළ ප්‍රාතිහාර්යය දුටු අයට වඩා, උන්වහන්සේව විශ්වාස කරනු පිණිස ඇතැම් විට අපට ඕනෑ තරම් හේතු කියවන්නට පුළුවන. ඒ ඇයි?

`අපට විශ්වාස කිරීම පහසුවන පිණිස, අද අපට තිබෙන, එනමුත් යේසුස්වහන්සේගේ කාලයේ නොතිබුණ සමහර දේවල් මොනවාද? (මතෙව් 24:2, මතෙව් 24:14, මතෙව් 24:6-8 උදාහරණ ලෙස බලන්න)`

එනම්, යොහන්ගේ ශුභාරංචියේ බලගතු වාර්තාවන් අපට තිබෙන නිසා පමණක් නොව, එදා මෙදා අතරතුර යේසුස්වහන්සේ සහ වෙනත් ශුද්ධ ලියවිලි ලේඛකයන් විසින් අනාගතවාක්‍යයෙන් පැවසූ බොහෝ දේවල් සත්‍ය ලෙස සිදුවී සහ සිදුවෙමින් පවතින බැවිනුත්ය. ඉන් සමහරෙක් වන්නේ; දේව මාලිගය විනාශ වීම (මතෙව් 24:2), ශුභාරංචිය ලෝ වටා ප්‍රචලිත වීම (මතෙව් 24:14), මහත් සේ ඇදහිල්ලෙන් වැටී යාම (2 තෙසලෝනික 2:3), ලෝකය වැටුනාවූ නපුරුවූ ස්ථානයක් වීම (මතෙව් 24:6-8) යන ඒවාය. යේසුස්වහන්සේගේ ජීවිත කාලය තුළ, උන්වහන්සේ සේවය කළ අතරතුර, උන්වහන්සේගේ අනුගාමිකයන් නිතර ඉතා සුලු පීඩාවට පත්වූ ස්ත්‍රී පුරුෂ කණ්ඩායමක් වූ අතර, මනුෂ්‍යයන්ගේ මිණුම් දණ්ඩෙන් මැන බැලුවහොත්, ඔවුන්ව බොහෝ කලකට පෙර ඉතිහාසයෙන් අතු ගෑවුණ පිරිසක් වන්නට තිබුණි. මෙහි සඳහන් කළ සියල්ල සිද්ධ වන බව, ඔවුන්ට දැනගැනීමට ලැබුණේ කෙසේද? ඇත්තටම ඔවුහු දැනගත්හ. ඇත්තවශයෙන්ම අපේ ඇදහිල්ල අද පවතින්නේ, ශුභාරංචිය ලොව මුළුල්ලේ යන බවට යේසුස්වහන්සේ විසින් පවසනු ලැබූ අනාගත වාක්‍ය හේතුකොටගෙනය.

එමෙන්ම අද, වසර දෙදහසකට පමණ පසුව, යේසුස්වහන්සේගේ අනුගාමිකයින් ලෙස, යේසුස්වහන්සේ අප උදෙසා කර ඇති දේවල් පිළිබඳව, උන්වහන්සේ වෙනුවෙන් සාක්ෂි දැරීමේ අනගි ඉඩ ප්‍රස්ථාවක් අපට ඇත. අප විසින්ම, අප උදෙසා යේසුස්වහන්සේ මෙසියස්වහන්සේ ලෙස හඳුනාගත හැක්කේ, නතානියෙල්ගේවත්, නිකදේමුස්ගේවත් ළිඳ ළඟ සිටි සමාරියානු ස්ත්‍රිය නිසාවත් ඵරිසිවරුන් විසින් ඉදිරිපත් කළ තර්ක නිසාවත් නොවේ. එසේ සිදුවන්නේ ශුද්ධාත්මයාණන්වහන්සේගේ මගපෙන්වීම සහ පෙළඹවීම තුළ ශුද්ධ වචනය කියවා, යේසුස්වහන්සේව මෙලොව ගැළවුම්කරුවා ලෙස පිළිගැනීමෙන් පමණක්ය.

එවිට අප එක් එක්කෙනාට අපේම ක්‍රමය අනුව, දෙවියන්වහන්සේ සමග අපේම සම්බන්ධතාවයන් ගොඩ නගාගනිමින්, සිටිනා විට සියල්ලන්ට පවසනු පිණිස අපට කථාවක් තිබෙනු ඇත. අපේ කථා සියල්ල කුල්මත් කරන, මළවුන්ගෙන් නැගිටුවීමක් හෝ උපතේ පටන් අන්ධව සිටි තැනැත්තෙකුව සුව කිරීම වැනි දෙයක් නොවුනාට ප්‍රශ්නයක් නැත. වඩාත්ම වැදගත් වන්නේ අප විසින් අප උදෙසාම යේසුස්වහන්සේව දැන හැඳිනගෙන, යොහන්ගේ ශුභාරංචියේ සඳහන්ව ඇති පුද්ගලයින් මෙන්ම, උන්වහන්සේ උදෙසා සාක්ෂි දැරීමයි.