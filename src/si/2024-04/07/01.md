---
title:  විශ්වාස කරන්නාවූ අය ආශිර්වාද ලද්දෝය
date:   09/11/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 8:54-58, උත්පත්ති 12:3, රෝම 4:1-5, යොහන් 12:1-8, යොහන් 19:4-22, යොහන් 20:19-31, දානියෙල් 2, දානියෙල් 7.

> <p>කටපාඩම් පදය</p>
> “නුඹ මා දුටු බැවින් විශ්වාසකෙළෙහිය. නුදුටු නුමුත් විශ්වාසකළාවූ අය ආශීර්වාදලද්දෝයයි යේසුස්වහන්සේ කීසේක.” (යොහන් 20:29)

යොහන්ගේ ශුභාරංචිය පුරාවටම ඔහුට විවිධාකාරවූ පුද්ගලයන් ඇත. නොයෙක් පසුබිම්වලින් පැමිණෙන මිනිසුන්, විශ්වාසයන් සහ විවිධ අත්දැකීම් ඇති අයද වූ අතර ඒ සියළුදෙනාම සාක්ෂි දැරුවේ යේසුස්වහන්සේ නම් කවුද කියාය.

“අන්න! දෙවියන්වහන්සේගේ බැටළු පැටියාණෝ,” (1 යොහන් 1:36). “අපට මෙසියස්වහන්සේ සම්බවූ සේක” (යොහන් 1:41) “මෝසෙස් විසින් ... ලියන ලද උන්වහන්සේ අපට සම්බවූසේක” (යොහන් 1:45). “රබ්බි, ඔබ දෙවියන් වහන්සේගේ පුත්‍රයාණෝය; ඔබ ඉශ්‍රායෙල්වරුන්ගේ රජ්ජුරුවෝය!” (යොහන් 1:49). “ඒ ක්‍රිස්තුස්වහන්සේදෝහෝයි (යොහන් 4:29). “අපිම අසා, සැබෑවටම මුන්වහන්සේ ලෝකයාගේ ගැළවුම්කාරයාණන් බව දනිමු” (යොහන් 4:42). “ස්වාමීනි, අපි කාළඟට යමුද? සදාකාල ජිවනයේ වචන ඔබවහන්සේට ඇත්තේය (යොහන් 6:68). “ස්වාමීනි ඔබ දෙවියන්වහන්සේගේ පුත්‍රවූ ලෝකයට එන තැනැන් වහන්සේවූ ක්‍රිස්තුස් බව විශ්වාස කරගෙන සිටිමි” (යොහන් 11:27). “මම අන්ධව සිටියෙමි, දැන් මට පෙනීම ඇත්තේය” (යොහන් 9:25). “මෙන්න, නුඹලාගේ රජ!” (යොහන් 19:14). “මොහු අත කිසිවරදක් ඇති බව මට නොපෙනේ” (යොහන් 19:6). “මාගේ ස්වාමීනි, මාගේ දෙවියනි! (යොහන් 20:28).

මෙම මිනිසුන්ගෙන් ඇතැමෙක් කවුරුන්ද, යේසුස්වහන්සේගේ අනන්‍යතාවය පිළිබඳව ඔවුන් විසින් ඒ ඒ ආකාරයෙන් සාක්ෂි දැරුවේ ඇයි?

නොවැම්බර් 16 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.