---
title:  වැඩිදුර අධ්‍යයනය සඳහා
date:   15/11/2024
---

කියවන්න Ellen G. White, "The Test of Faith," pp. 145–155, in Patriarchs and Prophets; "In Pilate's Judgment Hall," pp. 723–740, in The Desire ofAges.

තෝමස්, යේසුස්වහන්සේගේ දෙපාමුල වැටී, “මාගේ ස්වාමීනි, මාගේ දෙවියනි” යනුවෙන් පවසමින් හඬා වැලපුනේය.

“යේසුස්වහන්සේ ඔහුගේ වරද පිළිගැනීම අනුමත කළ නමුත්, ඔහු තුළ තිබූ අවිශ්වාසය පිළිබඳ සුළු තරවටුවක් කළේ: තෝමස්, නුඹ මා දුටු බැවින් විශ්වාස කළෙහිය. නුදුටු නුමුත් විශ්වාස කළාවූ අය ආශිර්වාද ලද්දෝය යනුවෙනි. තෝමස්, ඔහුගේ සහෝදරයන්ගේ සාක්ෂි විශ්වාස කිරීමට කැමැත්තෙන් සිටියේ නම්, තෝමස්ගේ ඇදහිල්ල මීට වඩා යේසුස්වහන්සේට ප්‍රසන්න දෙයක් වන්නට ඇත. ලෝකය දැන්, තෝමස්ගේ උදාහරණය අනුගමනය කිරීමට පටන් ගතහොත්, කිසිවෙකු ගැළවීම විශ්වාස නොකරන අතර; ක්‍රිස්තුස්වහන්සේ පිළිගන්නාවූ සියල්ල එසේ කළ යුත්තේ, අන් අයගේ සාක්ෂි වලිනි. සැකය අනුව ක්‍රියා කරන්නාවූ බොහෝ දෙනෙක් තමාගේ නිදහසට කරුණු පවසන්නේ, තෝමස්ගේ මිතුරන්ගෙන් තෝමස්ට තිබූ සාක්ෂි ඔවුන්ට තිබුණේ නම්, ඔවුන් විශ්වාස කරන බවය. ඔවුන් වටහා නොගන්නාවූ කරුණක් වන්නේ, ඔවුන්ට එම සාක්ෂි පමණක් නොව තවත් බොහෝ දේවල් ඇති බවය. තෝමස් මෙන් බොහෝ අය සැකයට තුඩුදෙන සියළු හේතු සාධක දුරු වන තුරු බලා සිටියත්, ඔවුන්ගේ අපේක්ෂාවන් කිසිවිටෙක ඉටු නොවේ. ඔවුන් ක්‍රම ක්‍රමයෙන් අවිශ්වාසය තුළ තහවුරු වෙති. තමන් අන්ධකාරය තුළ පෝෂණය වෙමින්, මැසිවිලි නගමින්, දොස් කියමින් සිටින්නේ නම්, තමන් කරන්නේ කුමක්දැයි ඔවුහු නොදන්නාහ. ඔවුන් සැකයේ බීජ වපුරන අතර, ඔවුන්ට අස්වැන්න ලෙස නෙලාගත හැක්කේද සැකය පමණි. ඇදහිල්ල සහ විශ්වාසය අතිශයින් අවශ්‍ය වෙලාවක, බලාපොරොත්තු සහිතව විශ්වාස කිරීමට බලයක් තමන් සතුව නොමැති බව බොහෝ දෙනෙකුට අවබෝධ වනු ඇත.” —Ellen G. White, The Desire of Ages, pp. 807, 808.

**සාකච්ඡා සඳහා ප්‍රශ්න**:

`ආබ්‍රහම් සහ තෝමස් තමන්ගේ ඇදහිල්ල ප්‍රකාශ කිරීමේදී වූ ප්‍රධාන වෙනස්කම් මොනවාද? ඔවුන්ගේ කථාන්තර වලින් අපට ගත හැකි පාඩම් මොනවාද?`

`සාක්ෂි දෙනු ලබන ආකාරය යොහන්ගේ ශුභාරංචිය තුළින් අප දැක ඇති පරsදs, පංතියේදී කැමැති කෙනෙක් සිටී නම්, සාක්ෂියක් දරන්න. සිද්ධීන් සහ අවස්ථාවන් වෙනස් විය හැකි වුවත්, මනුෂ්‍යයන් විසින් පවසන කරුණුවල වෙනසක් තිබෙන නමුත්, ඔවුන් සියළුදෙනාම සාක්ෂි දරන්නේ එකම ස්වාමීන්වහන්සේටය.`

`අතිශයින් දාර්ශනික ප්‍රශ්නයක් පිලාත් ඇසුවේය. එනම්, “සත්‍යය යනු කුමක්ද?” යනුවෙනි. යොහන් ශුභාරංචිය තුළ අප විසින් අධ්‍යයනය කළ සියළුදේ ආශ්‍රයෙන් එම ප්‍රශ්නයට පිළිතුරු සපයන්න.`

`දානියෙල් 2 සහ 7හි සඳහන් අනාවැකි දෙස බලන්න. යේසුස්වහන්සේගේ කාලයේ ජීවත් වූ අයට මෙම පරිච්ඡේද දෙක තිබුණ නමුත් එදා ඔවුන්ට නොතිබුණ අද අපට ඇති එම අනාවැකි සම්පූර්ණ වීම සම්බන්ධයෙන් සහ විශ්වාස කරනු පිණිස තවත් කරුණු ඇතුලත්ව ඇති වාසිදායක තත්වයන් මොනවාද?`