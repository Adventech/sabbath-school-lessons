---
title:  පිලාත් නොදැනුවත්ව කළ සාක්ෂි දීම
date:   12/11/2024
---

ආගමික නායකයන්, යේසුස්වහන්සේව අත්අඩංගුවට ගෙන, නඩු විමසා, උන්වහන්සේව මරණ දණ්ඩනයට පැමිණවීම පිළිබඳව ගත් උත්සාහය සම්බන්ධයෙන් යොහන් වරින් වර ඔහුගේ ශුභාරංචිය තුළ සඳහන් කර ඇත. යේසුස්වහන්සේ විසින් නිතරම පාහේ පවසන ලද්දාවූ උන්වහන්සේගේ කාලය හෝ පැය තවම පැමිණ නැත, යනුවෙන් උන්වහන්සේ අදහස් කළේ, උන් වහන්සේගේ කුරුසිපත් කරනු ලැබීමේ අවස්ථාව වන බව යොහන්තුමාගේ ශුභාරංචියේ තේමාවක් ලෙස අන්තර්ගත කොට ඇත (යොහන් 2:4; යොහන් 7:6, 8, 30; යොහන් 12:7, 23, 27; යොහන් 13:1; යොහන් 17:1).

දැන් පැය පැමිණ ඇත. යේසුස්වහන්සේව අත්අඩංගුවට ගෙන, අන්නස් ඉදිරියටත්, ඊට පසුව උත්තම පූජකයා වූ කායඵස් වෙතටත්, ඊට පසුව දෙවතාවක් පිලාත් වෙතටත් ගෙනයනු ලැබුණි.

යේසුස්වහන්සේ ක්‍රිස්තුස්වහන්සේ වන බවට සාක්ෂි දැරීම පිණිස යොහන් විසින් ජීවිතයේ නොයෙක් වෘත්තීන්වල යෙදුන පුද්ගලයන්ව කැඳවනු ලැබීය. මෙම අවස්ථාවේ යොහන් කැඳවන්නේ යේසුස්වහන්සේව විනිශ්චය කළාවූ පිලාත් නම් ආණ්ඩුකාරවරයාවය. මෙම සාක්ෂිය අතිශයින් වැදගත් වන්නේ, පිලාත් රෝමවරයකුද, ආණ්ඩුකාරයකුද, විනිශ්චයකාරයකුද වූ අතර, අනෙක් සාක්ෂිකරුවන්ගෙන් බොහෝ දෙනෙකු යුදෙව් ජාතියට අයත් සාමාන්‍ය සිවිල් වැසියන් වීමය.

`පිලාත්ගේ තීන්දුව යොහන්ගේ ශුභාරංචියේ තේමාවට ඈඳාගත්තේ කෙසේද? යොහන් 18:38, යොහන් 19:4-22.`

සිකුරාදා උදයේ පාන්දරින්ම යේසුස්වහන්සේව පිලාත් වෙත ගෙනෙනු ලැබුණි. (යොහන් 18:28). ඔහුගේ සැලැස්ම වූයේ සිරකරුව ඉක්මණින්ම උන්වහන්සේගේ ඉරණම කරා යොමු කිරීමය. එනමුත්, යේසුස්වහන්සේගේ හැසිරීමේ ලීලාව හේතුවෙන් පිලාත්ගේ අවධානය යොමුවිය. ආණ්ඩුකාරවරයා යේසුස්වහන්සේව ප්‍රශ්න කොට උන්වහන්සේගේ මුවින් පිටවූ වචන වලට, “ මම රජෙක්යයි නුඹ කියනවා හරිය. ඒ පිණිස මම ඉපිද සිටිමි, මා ලෝකයට ඇවිත් සිටින්නේ සත්‍යයට සාක්ෂිදෙන පිණිසය. සත්‍යයෙන්වූ සියල්ලෝ මාගේ හඬ අසතියි කීසේක” (යොහන් 18:37)

අවසානයේදී, ආණ්ඩුකාරවරයා යේසුස්වහන්සේට මරණSය දණ්ඩනය පැමිණවීමට තීරණය කළත්, තුන්වතාවක් යේසුස්වහන්සේ තුළ වරදක් නොමැති බව ප්‍රකාශ කර සිටියේය (යොහන් 18:38, යොහන් 19:4,6). තවද කුරුසියට ඉහළින්, “නාසරෙත්හි යේසුස්වහන්සේ, යුදෙව්වරුන්ගේ රජ” යන වැකිය ලිවීමට සලස්වමින් (යොහන් 19:19) යේසුස්වහන්සේ යනු කවුරුන්ද කියා ඔහුගේ සාක්ෂිය නිමකළේය. ක්‍රිස්තුස්වහන්සේගේ නිර්දෝෂී භාවයට ඔහු සාක්ෂි දැරුවත්, ඔහු යේසුස්වහන්සේ මරණ දණ්ඩනයට සුදුස්සෙකු සේ තීන්දුවක් දුන්නේය.

පිලාත් ඉදිරිපිට සත්‍යයේ තැනන්වහන්සේ සිටගෙන සිටි අතර, ඔහු විසින් ජන සමූහයාට අයුතු බලපෑම් කරන්නට ඉඩ හැර අවසානයේදී, කොයිදෙයක් වුවත් කිසි වගක් නැති සේ පිලාත් යේසුස්වහන්සේව මරණ දණ්ඩනයට නියම කළේය. ඔබේ හෘද සාක්ෂියට සහ හදවතට සවන් නොදී හරි දෙය නොකර සිටීමේ බරපතලකම පෙන්වන කෙතරම් ඛේදජනක උදාහරණයක්ද මේ!

`ජනප්‍රිය බලපෑම් වලට යටවී ඇතැම් විට පීඩනයට හසුවී හරි දෙය කිරීමෙන් වැලකී පිලාත් මෙන් කටයුතු කිරීමේ ඇති භයානකකම පිළිබඳව පිලාත්ගේ අත්දැකීමෙන් අපට ඉගෙන ගත හැක්කේ කුමක්ද?`