---
title:  පියාණන්, පුත්‍රයාණන් සහ ශුද්ධාත්මයාණන්
date:   07/12/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 14:10, 24; උත්පත්ති 3:7-9; යොහන් 16:27, 28; යොහන් 16:7-11; යොහන් 17:1-26.

> <p>කටපාඩම් පදය</p>
> “මාගේ නාමයෙන් පියාණන්වහන්සේ එවන සැනසිලි-කාරයාණන්වහන්සේ, එනම් ශුද්ධාත්මයාණන්වහන්සේ, නුඹලාට සියල්ල උගන්වමින්, මා විසින් නුඹලාට කියනලද සියල්ල නුඹලාට සිහිකරවනසේක.” (යොහන් 14;26)

යොහන් ශුභාරංචියෙහි තේමාවන් වර්ණවත් කැබලි එකට අමුනා සාදන ලද චිත්‍රයක් බඳුය. යොහාන් ලකුණු (ප්‍රාතිහාර්ය) ගෙන හැර පාමින්, අනාගත වක්තෘවරුන් විසින් පොරොන්දු වී ඇති මෙසියස්වහන්සේ යේසුස්වහන්සේ බව පෙන්නුම් කරයි. යේසුස්වහන්සේ ක්‍රිස්තුස්වහන්සේ බව පෙන්නුම් කරනු පිණිස යොහන් විසින් සාක්‍ෂිකරුවන් පෙළක්ම උපයෝග කරගනී. එමෙන්ම උන්වහන්සේගේ දේවත්වය පෙන්නුම් කරුණු පිණිස ඔහු විසින් “මම” යන වදන සඳහන් වාක්‍ය යොදා ගනු ලබයි.

යොහන් පොතේ 1 වන පරිච්ඡේදය තුළ, දේවත්වයෙහි සිටින තැනන් වහන්සේලා තුන්දෙනාවම සඳහන් වේ. (යොහාන් 1:1-4, 14, 18, 32-34), සියවස් ගණනාවක් මුළුල්ලේ දේවත්වයේ ස්වභාවය අවබෝධ කරගැනීම පිණිස මනුෂ්‍ය වර්ගයා උත්සාහ කළත් ඔහු ඊට ආපොහොසත් වී ඇති බැවින් ඇතැමෙක් එම අදහස ප්‍රතික්ෂේප කරති. කිසියම් කරුණක් ග්‍රහණය කර ගැනීමට නොහැකි වන හේතුව නිසා හෝ මානවයාගේ පටු තර්ක කිරීම් වලට නොගැලපෙන බැවින් ප්‍රතික්ෂේප කිරීම කෙතරම් අමනෝඥ ක්‍රියාවක්ද.

යොහන් පවසන්නේ, ඔබට දෙවියන්වහන්සේව අවබෝධ කරගැනීමට අවශ්‍ය නම්, ඔබ විසින් යේසුස්වහන්සේ දෙස බලා තවද ශූද්ධ වූ වචනය තුළින් එළිදරව් කොට ඇති කරුණුද බැලිය යුතු බවයි. මෙම ප්‍රවේශය තුළින් සම්බන්ධතාවයන් ගැන අලුත් ලොවක් අප ඉදිරියේ විවෘත වේ, එනම්, දේවත්වය තුළ සිටින තුන්දෙනා වහන්සේලා අතර සම්බන්ධතාවය, දේවත්වය තුළ සිටින සාමාජිකයන් සහ මනුෂ්‍යයින් අතර ඇති සම්බන්ධතාවය, සහ මානවයින් අතර ඇති සම්බන්ධතාවය යනුවෙනි. මෙම සතියේ අධ්‍යයනය තුළින්, යොහන් විසින් පියාණන්, පුත්‍රයාණන් සහ ශුද්ධාත්මයාණන්වහන්සේලා ඉදිරිපත් කරනු ලබන අන්දම දෙස බලන නමුත්, දැනට සලකා බලනු ලබන්නේ, සමුගැනීමේ සංවාදය පිළිබඳව වන සන්දර්භය තුළය (යොහන් 13-17).

දෙසැම්බර් 14 වන දිනට යෙදෙන පාඩමට සූදානම් වීම පිණිස මෙම සතියේ පාඩම අධ්‍යයනය කරන්න.