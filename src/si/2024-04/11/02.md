---
title:  ස්වර්ගයෙහි පියාණන්
date:   08/12/2024
---

යොහන් ශුභාරංචිය ලියා ඇත්තේ සමස්ත බයිබල් ජවනිකාව අන්තර්ගත කිරීමේ අදහසින් වන අතර, එය ආරම්භ කොට ඇත්තේ අපේ ආරම්භය පිළිබඳව කෙරෙන සඳහනකිනි. “පටන්ගැන්මේ දී දෙවියන්වහන්සේ අහසත් පොළොවත් මැවූසේක (උත්පත්ති 1:1), හෝ පටන්ගැන්මේදී, පියාණන්වහන්සේ ද පුත්‍රයාණන්වහන්සේ සහ ශූද්ධාත්මයාණන්වහන්සේ ද අහසත් පොළොවත් මැවූ සේක. පවත්නා වූ සියළුම දේවල මූලාශ්‍රය උන්වහන්සේලාය. උන්වහන්සේලා විශ්වය ද එය තුළ ජීවීන්ද මැවුසේක. අපේ ග්‍රහලෝකය මත විශේෂ මැවිල්ලක් වූ ජීවය මවනු ලැබූ අතර අති විශේෂ මැවිල්ලක් වූයේ මානවයාව මවනු ලැබීමය. මනුෂ්‍යාව මැවීමේ දෙවියන් වහයන්සේගේ පරමාථ_ය වූයේ මනුෂ්‍යා උන්වහන්සේ සමග සහ එකිනෙකා සමග ප්‍රේමයෙන් සහ සමගියෙන් සිටිනු දැකීමය.

අවාසනාවකට ලුසිෆර් ලෝකයට පාපය ගෙන ආවේය, දෙවියන්වහන්සේ සමග අපට ඇති අපේ සම්බන්ධතාවයට බාධා පමුණුවන වෙනත් දේවල් අතර, පාපයද කැපී පෙනෙන ස්ථානයක් ගනී. එමගින් දෙවියන්වහන්සේව වැරදි ලෙස නියෝජනය කරනු ලබයි. එබැවින් යේසුස්වහන්සේ, දෙවියන්වහන්සේ පිළිබඳව අපට ඇති දැනුම වර්ධනය කරන පිණිස සහ මනුෂ්‍ය වර්ගයා හට ගැළවීම ගෙනෙනු පිණිස, අපේ මනුෂ්‍ය ස්වභාවය වැළඳගත් සේක.

යේසුස්වහන්සේ මෙලොව සිටියදී, උන්වහන්සේගේ ජීවිතය පියාණන් වහන්සේට බාර කොට, උන්වහන්සේගේ මගපෙන්වීම අනුව ජීවත් වූ සේක. උන්වහන්සේ පැවසුවේ, “මම ද පියාණන්වහන්සේ ද, එක්තැනැත්තෙකි” යනුවෙනි (යොහන් 10:30). මම මාගේ පියාණන්වහන්සේගේ ක්‍රියා නොකරමි නම්, මා විශ්වාස නොකරන්න” (යොහාන් 10:37).

**පහත සඳහන් පාඨ තුළින් පෙන්වා දෙන පරිදි, පියාණන්වහන්සේගේ භූමිකාවන් මොනවාද?**

`යොහන් 3:16,17; යොහන් 6:57`

`යොහන් 5:22,30`

`යොහන් 6:32; යොහන් 14:10, 24`

`යොහන් 6:45`

`යොහන් 15:16; යොහන් 16:23`

`මෙම පාඨ තුළින් පියාණන්වහන්සේව, යේසුස් ක්‍රිස්තුස්වහන්සේ සමග පුත්‍රයා ලෙස සමීප සම්බන්ධතාවයකින් පෙන්නුම් කරනු ලබයි. පියාණන්වහන්සේට අපේ ලෝකය සමග අතිශයින් සමීප සබඳතාවයක් ඇතුවා සේම, උන්වහන්සේ අපේ ගැළවීම උදෙසා අතිමහත් ආයෝජනයක් කර ඇත. අපකෙරෙහි ඇති දේව ප්‍රේමය පිළිබඳව මෙම සත්‍යතාවය අපට කුමක් උගන්වනු ලබයිද?`