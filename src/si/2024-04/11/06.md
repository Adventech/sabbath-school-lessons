---
title:  යේසුස්වහන්සේගේ යාච්ඤාව
date:   12/12/2024
---

යොහන් 17 වන පරිච්ඡේදය ඇතැම් අවස්ථා වලදී හඳුන්වා දී ඇත්තේ, යේසුස්වහන්සේගේ උත්තම පූජක යාච්ඤාව වශයෙනි. එමගින් සමුගැනීමේ සංවාදය නිමවේ. යේසුස්වහන්සේ මෙලොවට පැමිණියේ මනුෂ්‍ය වර්ගයාව නැවත ගොඩනගා, අවසානයේදී මුලින් තිබුණාක් මෙන් දෙවියන්වහන්සේ සමග පුද්ගලික සබඳතාවයක් ගොඩනැගීම පිණිසය. දෙවියන්වහන්සේ විසින් ඉටුකරන සේ උන්වහන්සේට බාරදුන් සෑම දෙයක්ම උන්වහන්සේ විශ්වාසවන්ත ලෙස ඉටුකළ සේක. උන්වහන්සේගේ වචන හා ක්‍රියා තුළින් උන්වහන්සේ ජනතාව උදෙසා දෙවියන්වහන්සේව සන්නිවේදනය කළ සේක.

නොබෝ කලකින්, යේසුස්වහන්සේ පොළොවෙන් පිටත්ව යනු ඇත. උන්වහන්සේගේ ගෝලයන් උදෙසා වන උන්වහන්සේගේ ප්‍රේමය තවත් වාරයක් ප්‍රකාශ කොට සිටීම උන්වහන්සේගේ කැමැත්ත විය. උන්වහන්සේ පියාණන් වහන්සේ සහ ශුද්ධාත්මයාණන්වහන්සේ සමග ඇති සමීප සබඳතාවය පිළිබඳව ඔවුන් හොඳින් අවබෝධ කරගැනීම උන්වහන්සේ අපේක්‍ෂා කළේය. එමෙන්ම උන්වහන්සේට අවශ්‍ය වූයේ ඔවුන්වද පියාණන්, ශුද්ධාත්මයාණන් සහ උන්වහන්සේ සමග එවැනිම සබඳතාවයක් කරා ගෙන ඒමය.

`යොහන් 17:1-26 කියවන්න. යේසුස්වහන්සේගේ පියාණන්වහන්සේත් සහ ගෝලයනුත් අතර ඉතා කිට්ටු සම්බන්ධතාවයක් ඇතිවනු දැකීම යේසුස් වහන්සේගේ අපේක්‍ෂාව වූ බව, පෙන්නුම් කිරීම පිණිස මෙම පරිච්ඡේදය තුළ යොදා ඇති වචන සහ වාක්‍ය ඛණ්ඩ මොනවාද?`

බොහෝ අය යොහන් 17 කියවන විට අදහස්කරන, අතිශයින් වැදගත්වන කරුණු වන්නේ එකමුතු භාවය සහ ප්‍රේමය පමණක් වන බවයි. කිසිම ප්‍රශ්නයක් නැත, දෙවියන්වහන්සේගේ අභිලාශය වන්නේ උන්වහන්සේත්, සියළු ජනයාත් සමග පුද්ගලික සම්බන්ධතාවය නැවත ගොඩ නැගීමයි. එනමුත්, මෙම කොටස ඉතා ප්‍රවේසමෙන් කියවනු ලැබුවහොත් අවබෝධ වන්නේ ප්‍රේමයත් සත්‍යයත් අතර මීට වඩා වැදගත් සම්බන්ධතාවයක් ඇති බවයි.

“සදාකාල ජීවනය නම් මේය - එකම සැබෑවූ දෙවියන්වහන්සේ වන ඔබ.....ඔවුන් විසින් ඇඳින ගැනීමය” (යොහන් 17:3), දෙවියන්වහන්සේ නොව, උන්වහන්සේ කවුරුන් දැයි අප සිතන්නේ නම් ඒ උන්වහන්සේය. “ඔබ ලෝකයේ මට දුන් මනුෂ්‍යයන්ට ඔබගේ නාමය ප්‍රකාශ කළෙමි... ඔවුහු ඔබගේ වචනය රක්‍ෂා කළෝය ...... මා ඔබ වෙතින් ආ බව සැබවින් දැන (යොහන් 17:6,8).... සත්‍යතාවයෙන් ඔවුන් පවිත්‍ර කළ මැනව (යොහන් 17:17).

ක්‍රිස්තුස්වහන්සේ පැමිණියේ පියාණන් එළිදරව් කිරීම පිණිසය. මෙම එළිදරව් කිරීම අතිශයින් වැදගත් වන්නේ, දෙවියන්වහන්සේ පිළිබඳව බොහෝ වැරදි වටහාගැනීම් ඇති බැවිනි. යොහන් ශුභාරංචිය තුළින් පෙන්නුම් කරන්නේ යේසුස්වහන්සේ මෙම මෙහෙවර කෙතරම් බැරෑරුම් ලෙස සැලකුවාද යන වගයි. උන්වහන්සේ නිවැරදි ලෙස දෙවියන්වහන්සේගේ වචනය සහ ක්‍රියාවන් නියෝජනය කළ සේක. සත්‍යය, එතරම් ගණන්ගත යුත්තක් නොවූවා නම්, මෙතරම් දුරක් යන්නේ ඇයි?

යේසුස් වහන්සේ අතිශයින් දුෂ්කර ජීවිතයක් ගත කළ අතර, අවසානයේදී ආගමික බලධාරීන් විසින් උන්වහන්සේව ප්‍රතික්ෂේප කරනු ලැබුණි. ජන සමූහය විසින් උන්වහන්සේව උදාසීන සේ සැලකූ අතර, ඇතැම් විට උන්වහන්සේගේ ගෝලයන් පවා උන්වහන්සේ කෙරෙහි එවැනි ආකල්පයක් දැරූහ. උන්වහන්සේගේ එක් ගෝලයෙක් උන්වහන්සේව පාවා දුන් අතර, තවත් කෙනෙක් තුන් වතාවක්ම උන්වහන්සේව නොහඳුනන බව තරයේ පවසා සිටියේය. උන්වහන්සේ, අයුක්ති සහගත විනිශ්චයකට මුහුණදී, යම් සෙනඟක් ගළවාගන්නට පැමිණියසේක්ද, එම සෙනඟ විසින් කුරුසිපත් කරනු ලැබ මරණයට පත්වූසේක.

`දෙවියන්වහන්සේ සහ යේසුස්වහන්සේ අතර ඇති ප්‍රේමයට සමාන ප්‍රේමයක්, ඔබේ ජීවිතය තුළින් සාර්ථක ලෙස පරාවර්තනය කරන්නේ කෙසේද?`