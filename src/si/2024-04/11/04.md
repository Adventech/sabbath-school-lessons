---
title:  පුත්‍රයාණන්ව හඳුනනවා නම් පියාණන්වද හඳුනනවා ඇත
date:   10/12/2024
---

යොහන් ශූභාරංචිය මුළුල්ලේ, පුත්‍රයාණන්වහන්සේ වන යේසුස් වහන්සේ, පියාණන් සමග ක්‍රියාකාරකම් කරන අන්දම විස්තර කරයි. යේසුස්වහන්සේ පියාණන් යනු කවුරුන් දැයි පැහැදිලි කරන අතර, මේ ලෝකය සමග උන්වහන්සේට ඇති සම්බන්ධතාවය පෙන්නුම් කරයි. මෙය සම්පූර්ණ-යෙන්ම යොහන් 1:8 හි සඳහන් කරුණු වලට සම්බන්ධ වන අතර, එහි සඳහන් වන්නේ උන්වහන්සේ පියාණන්වහන්සේව ප්‍රකාශ වන්නට සලස්වන බවය (මෙහි ග්‍රීක භාෂාවෙන් යෙදී ඇති වචනය "exegeomai" “එක්සිජිඕමයි” වන අතර එහි තේරුම්වන්නේ, පැහැදිලි කිරීම, අර්ථ කථනය කිරීම, විවරණය යනුවෙනි.) නැවත නැවතත් යේසුස්වහන්සේ මෙය කරන සේක.

පියාණෙනි (patēr) යන වචනය යොහන් ශූභාරංචිය තුළ 136 වාරයක්ද යොහන් 1-3 පරිච්ඡේද තුළ 18 වාරයක් ද සඳහන් වනු දකින්නට ලැබෙන අතර, අළුත් ගිවිසුම තුළ මෙම වචනය සඳහන් වාර ගණන සැලකූ විට, එම වාර සංඛ්‍යාවෙන් තුනෙන් එක් කොටසකට වඩා ඇත්තේ යොහන්ගේ ශුභාරංචිය තුළය. යේසුස්වහන්සේ විසින් පියාණන්වහන්සේව ප්‍රකාශ වෙන්නට සැලැස් වූ එක් වැදගත් ස්ථානයක් වන්නේ, ශූභාරංචිය තුළ සඳහන්ව ඇති සමුගැනීමේ සංවාදය අතරතුරය.

යේසුස්වහන්සේ, මිහිපිට පියාණන්වහන්සේගේ නියෝජිතයා වූ අතර, උන්වහන්සේ මෙහි පැමිණ, මනුෂ්‍යයකුගේ මාංශමය ශරීරයෙන් ජීවත් වී, පියාණන්ගේ කැමැත්ත ඉටු කළ සේක. ඇත්ත වශයෙන්ම, යේසුස්වහන්සේ පැවසුවේ, ... මාගේම කැමත්ත නොව, මා එවූ තැනන්වහන්සේගේ කැමැත්ත සොයමි (යෙහාන් 5:30) යනුවෙනි. මුල්වතාවට මෙය තැතිගන්වනු ලබන කියමනක් සේ පෙනිය හැකි වුවත්, යේසුස්වහන්සේ මනුෂ්‍යයකු ලෙස පියාණන්වහන්සේට කෙතරම් දුරට සම්පූර්ණයෙන්ම කැප වී සිටියාදැයි පෙනී යනු ඇත.

තවදුරටත් යේසුස්වහන්සේ පවසා සිටියේ, උන්වහන්සේ වැඩ නිම කරනු පිණිස පියාණන්වහන්සේ විසින් යේසුස්වහන්සේව එවනු ලැබ ඇති බව ද, එම කටයුත්ත මනුෂ්‍ය වර්ගයාගේ ගැළවීම වන අතර පියාණන්වහන්සේ විසින්ම, උන්වහන්සේගේ කටයුතු පිළිබඳව සාක්‍ෂි දැරූ සේක (යොහන් 5:36-38)

යේසුස්වහන්සේ ප්‍රකාශ කළේ පියාණන්වහන්සේ, උන්වහන්සේව එවා ඇත්තේ පියාණන් වෙතට මනුෂ්‍යයාව කැඳවාගෙන යා හැකි එකම තැනැත්තා උන්වහන්සේ බව ප්‍රකාශ කිරීම පිණිසය (යොහන් 6:40,44). යේසුස්වහන්සේ තුළ පවතින සදාකාල ජීවනය මනුෂ්‍යයන් විසින් ලබාගැනීම පියාණන්වහන්සේගේ අභිමතය වන අතර, ඔවුන්ව නැවත උත්ථාන වීමේදී නැගිටුවාලන්නට උන්වහන්සේ පොරාන්දු වන සේක.

`යේසුස්වහන්සේ සහ පියාණන්වහන්සේ අතර ඇති සම්බන්ධතාවය පිළිබඳව මෙම පාඨ තුළින් අපට උගන්වන්නේ මොනවාද? යොහන් 7:16; යොහන් 8:38; යොහන් 14:10, 23ත යොහන් 15:1, 9, 10ත යොහන් 16:27, 28; යොහන් 17:3.`

පියාණන්වහන්සේ සමග ඇති සම්බන්ධතාවය පිළිබඳව යේසුස්වහන්සේ විසින් පවසන කරුණු විශ්aමය දනවන සුළුය. උන්වහන්සේ ස්ථිරවම ප්‍රකාශකර සිටින්නේ, උන්වහන්සේගේ සියළු ඉගැන්වීම්, පියාණන්ගේ ඉගැන්වීම් වන බවත්; උන්වහන්සේ විසින් පවසනු ලබන සියළු දේ, උන්වහන්සේ පෞද්ගලිකව පියාණන්වහන්සේගෙන් අසනු ලැබූ දේවල් වන බවත්; උන්වහන්සේ කෙරෙහි විශ්වාස කරන්නේනම්, පියාණන්ව විශ්වාස කිරීම් හා සමාන වන බවත්; උන්වහන්සේගේ වචන මෙන් ක්‍රියාවද, පියාණන්ගෙන් වන බවත්; උන්වහන්සේ සහ පියාණන්වහන්සේ එකමුතුවී, ප්‍රේමයෙන් යුක්තව මනුෂ්‍යාගේ ගැළවීම උදෙසා කටයුතු කරන බවත්ය. ස්වර්ගයෙහි සිටින පියාණන්වහන්සේ සමග ඇති අතිශයින් සමීප සබඳතාවය පෙන්නුම් කරනු පිණිස ඇති කෙතරම් ප්‍රබල සාක්‍ෂියක්ද!

`ඔබේ සිතුවිලි සහ ක්‍රියාවන්, ඔබේ ජීවිතය තුළ වන දේව කැමැත්තෙහි ප්‍රකාශනයක් වන්නේ නම්, ඔබේ ජීවිතය වෙනස්වන්නේ කුමන ආකාරයෙන්ද? යේසුස්වහන්සේගෙන්, අපේ ජීවිතවලට ඇති දේව කැමැත්ත පිළිබඳව අවබෝධයක් ලබා ගනිමින්, අප යහපත් ජීවිත ගත කරන්නේ කෙසේද?`