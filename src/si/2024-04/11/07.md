---
title:  වැඩිදුර අධ්‍යයනය සඳහා
date:   13/12/2024
---

කියවන්න Ellen G. White, " 'Let Not Your Heart Be Troubled,' " pp. 662–680, in The Desire of Ages; "Additional Note on [John] Chapter 1," The SDA Bible Commentary, vol. 5, pp. 911–919.

යේසුස්වහන්සේ යනු කවුරුන්දැයි තක්සේරු කිරීමේදී, උන්වහන්සේගේ විරුද්ධවාදීහු මනුෂ්‍යයාගේ ප්‍රමිති අනුව උන්වහන්සේව විනිශ්චය කරන්නේ “මාංශිකවය” (සාතන් 8:15). මෙය “බාහිර පෙනුම මුල්කරගෙන විනිශ්චය කරනවාටත් වඩා නරක දෙයකි (යොහන් 7:24). ඔවුන්, ශුද්ධාත්මයාණන් වහන්සේගේ බලපෑම් සහ පාලනයකින් තොරව, වැටීගිය ලෝකයක වැටීගිය මිනිසුන් විසින් මාංශමය නිර්නායකයන් වල පිහිට පතමින් කටයුතු කළහ. (බලන්න යොහන් 3:3-7). ඔවුන් උන්වහන්සේගේ ‘මාංශය’ ඒ ආකාරයෙන්ම දුටු නමුත්, කිසි විටෙකත් නුදුටු කරුණක් වූයේ, වාක්‍යාණෝ මාංශවත් වීමට තිබුණු හැකියාවයි (යොහන් 1:14) ක්‍රිස්තුස්වහන්සේට එවැනි සීමිත නිර්නායක වලින් සලකනු ලැබීම යනු උන්වහන්සේව ලෞකික මට්ටමකින් කිරා මැන බැලීම වේ (2 කොරින්ති 5:16).

“සැනසිලිකාරයාණන්වහන්සේව, සත්‍යයේ ආත්මයාණන් වශයෙන් ද හඳුන්වනු ලබේ. උන්වහන්සේගේ කර්තව්‍ය වන්නේ සත්‍යය විග්‍රහ කොට පවත්වාගෙන යාමයි. උන්වහන්සේ පළමු කොට සත්‍යයේ ආත්මය ලෙස සිත තුළ වාසය කරමින්, උන්වහන්සේ සැනසිලිකාරයාණන් වන සේක. සත්‍යය තුළ සැනසුම සහ සාමය ඇති නමුත්, බොරුව තුළ සැබෑ සාමාදානයක් හෝ සැනසුමක් නැත. සාතන් විසින් මනස පාලනය කරන්නේ, බොරු න්‍යායන් සහ වාරිත්‍ර තුළිනි. මිනිසුන්ව බොරු ප්‍රමිති කරා යොමුකිරීමෙන්, ඔහු ඔවුන්ගේ චරිතය විරූපී කරයි. ශුද්ධ ලියවිල්ල තුළින් ශුද්ධාත්මයාණන්වහන්සේ මනසට කථා කරන අතර එම සත්‍යය හිතට කාවැද්දීමට සලස්වනු ලබයි. එසේ කිරීමෙන් උන්වහන්සේ වැරැද්ද පෙන්වා දී, එය පුද්ගලයන්ගේ ජීවිත තුළින් ඉවත් කරනු ලබයි. ආත්මයාණන් වහන්සේ දේව වචනය තුළින් ක්‍රියාත්මක වීමෙන්, ක්‍රිස්තුස්වහන්සේ තෝරාගත් සෙනගව උන්වහන්සේ වෙතට අවනත කරගන්නා සේක” The Desire of Ages, p. 671.

**සාකච්ඡා සඳහා ප්‍රශ්න**:

`සදාකාල ජීවනය යනු දෙවියන්වහන්සේ ඇඳින ගැනීමයි (යොහන් 17:3). දෙවියන් වහන්සේව ඇඳින සිටීම යන්නෙන් අදහස්වන්නේ කුමක්ද? එය, උන්වහන්සේ පිළිබදව සාමාන්‍ය සත්‍ය කරුණු දැන සිටීමට පමණක් සීමා විය යුතු නොවන අතර, එනම් උන්වහන්සේ බලවත්ය හෝ උන්වහන්සේ ප්‍රේමණීයය, හෝ උන්වහන්සේ සාධාරණත්වයේ දෙවිකෙනෙක්ය යන්නට පමණක් සීමා නොවී, ඇත්තවශයෙන්ම දෙවියන්වහන්සේ දැන සිටීම යනුවෙන් කුමක් අර්ථගැන්වේද? “ඔබ දෙවියන් වහන්සේව අඳුනනවාද’යි යමෙක් ඔබෙන් විමසා සිටිය හොත්, ඔබ පවසන්නේ කුමක්ද? ඔබේ පිළිතුරට යේසුස්වහන්සේ සම්බන්ධව වන්නේ කුමන ආකාරයටද?`

`ප්‍රායෝගිකව, දෛනික ජීවිතයේදී, යේසුස්වහන්සේ පැවසූ “ඔබගේ වචනය සත්‍යතාවය (යොහන් 17:17) යන්නෙන් අදහස් කරනු ලබන්නේ කුමක්ද?`

`ඔබ ලෝකයෙන් ඔවුන් අහක් කරන පිණිස නොව, නපුරාගෙන් ඔවුන් ආරක්‍ෂා කරන පිණිස යාච්ඤා කරමි’යි යේසුස්වහන්සේ යාච්ඤා කළ සේක. (යොහන් 17:17) අපේ ජීවිත තුළින් කෙතරම් යහපත් ලෙස මෙම යාච්ඤාවට පිළිතුරු සැපයිය හැකිද යන්න පිළිබඳව අපේ තෝරාගැනීම් බලපෑම් ඇතිකරන්නේ කෙසේද?`