---
title:  ශුද්ධාත්මයාණන් වහන්සේ
date:   11/12/2024
---

යොහන්ගේ ශුභාරංචිය තුළ පියාණන්වහන්සේ සහ පුත්‍රයාණන්වහන්සේ තරම් ප්‍රසිද්ධියක් ශුද්ධාත්මයාණන්වහන්සේට දී නැත. එනමුත්, යේසුස් වහන්සේගේ මෙහෙවර සාර්ථක වීම පිණිස උන්වහන්සේගේ භූමිකාවද අතිශයින් වැදගත් වේ.

`යොහන් 1:10-13 කියවන්න. යමෙකුගේ හැරීමට ශුද්ධාත්මයාණන්ගේ ඇති වැදගත් කම පිළිබඳව ශුද්ධ ලියවිල්ලෙහි කුමක් සඳහන් වේද?`

ශුද්ධාත්මයාණන්වහන්සේගේ භූමිකාව කොතෙක් දුරට කේන්ද්‍රගතවී ඇත්දැයි යොහන් පොතේ 1වන පරිච්ඡේදය තුළින් අපට දැකිය හැක. යොහන් අපට පවසන්නේ, වාක්‍යාණෝ පිළිගත් බොහෝ දෙනා (මින් අදහස් කෙරෙන්නේ උන්වහන්සේව අදහාගත් සියළු දෙනා) “දෙවියන්වහන්සේගේ දරුවන් වන බවත්, ඔවුහු ලෙයෙන්වත්, මාංශයේ කැමැත්තෙන්වත් මනුෂ්‍යාගේ කැමැත්තෙන්වත් නොව දෙවියන්වහන්සේගෙන් උපන්නෝය” (යොහන් 1:3). මෙය සිදුවන්නේ ශුද්ධාත්මයාණන්වහන්සේගේ ක්‍රියා වලින් පමණි.

`ශුද්ධාත්මයාණන් වහන්සේගේ ක්‍රියා පිළිබඳව පහත සඳහන් පාඨ වලින් පවසන්නේ කුමක්ද? යොහන් 3:5–8, යොහන් 6:63, යොහන් 14:26, යොහන් 15:26, යොහන් 16:7–11.`

“යේසුස්වහන්සේ තම ගෝලයන්ට ශුද්ධාත්මයාණන්වහන්සේගේ නිල කටයුතු විස්තර කරමින්, උන්වහන්සේගේ සිත මෙන් ඔවුන්ගේ සිත්ද, ප්‍රීතියෙන් සහ බලාපොරොත්තුවෙන් ප්‍රබෝධමත් කිරීමට අපේක්‍ෂා කළ සේක. උන්වහන්සේ සන්තෝෂ වූයේ, උන්වහන්සේගේ සභාවට උන්වහන්සේ අති විශාල ලෙස උපකාර කොට ඇති බැවිනි. උන්වහන්සේගේ ජනතාවගේ අභිවෘද්ධිය සඳහා පියාණන්වහන්සේගෙන් ලබාගත හැකි වූ උසස්ම ත්‍යාගය වූයේ ශුද්ධාත්ම දායාදයයි. ප්‍රකෘතිමත් කිරීමේ නියෝජිතයෙකු ලෙස ශුද්ධාත්මයාණන්වහන්සේට දෙනු ලැබූ අතර, එය නොමැතිවූයේ නම් ක්‍රිස්තුස් වහන්සේගේ පූජාවීම නිෂ්ඵල ක්‍රියාවක් වනු ඇත. සියවස් ගණනාවක් මුළුල්ලේ නපුරේ බලය ශක්තිමත් වෙමින් පැවති අතර, යක්ෂයාගේ මෙම බැඳීම් වලට මිනිසුන්ගේ අවනතවීම අතිශයින් පුදුමාකාරය. පාපයට එරෙහිව නැගීසිටීමටත්, ජයගැනීමටත් හැකිවන්නේ දේවත්වයෙහි තුන්වන බලවතා වන, මදක් හෝ වෙනස් නොකළ සම්පූර්‍ණ දේව බලය හිමි තැනන්වහන්සේ තුළිනි. The Desire of Ages, p. 671.

දෙවියන්වහන්සේ සැබෑය යනුවෙන් සහතික කරනු ලබන ශුද්ධාත්මය ලැබීම කොතරම් ආශීර්වාදයක්ද (යොහන් 3:33) යමෙකුව පාපය පිළිබඳව වරද කරු බවට පත් කරන්නේ ද, ධර්මිෂ්ඨකම සහ විනිශ්චය පිළිබඳ ඒත්තුගන්වන්නේ ද ශුද්ධාත්මයාණන්වහන්සේ විසිනි (යොහන් 16:8-11). එබැවින් අපට හරි දෙය, සත්‍යය සහ යහපත් දෙය හඳුනා ගැනීමට මහත්සේ උපකාර වන ප්‍රධාන කරුණ වන්නේ, අපගේ සිතුවිලි සහ ජීවිත අත්දැකීම් දේව වචනයට භාර කොට අපට වරද පෙන්වා දෙන්නා වූ මෙන්ම අපට ඒත්තු ගන්වන්නාවූ ශුද්ධාත්ම බලයට අවනත වීමයි.