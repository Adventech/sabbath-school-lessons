---
title:  ශුද්ධ ලියවිලි සහ සත්‍යය
date:   05/12/2024
---

ශුභාරංචිය පුරාවට මාර්ගයද, සැබෑවද, ජීවනයද වන තැනන්වහන්සේ පිළිබඳව අපට පැවසීම පිණිස ශුද්ධ ලියවිල්ල තුළින් වැදගත් කාර්යයක් ඉටුකරනු ලබයි. ශුභාරංචිය පුරාවටම මෙන්ම බයිබල පුරාවටද, පරණ සහ අළුත් ගිවිසුම් වලද, සත්‍යය එළිදරව් කරනු පිණිස ශුද්ධ ලියවිල්ල මගින් ප්‍රධාන කටයුත්තක් කරනු ලබයි. යේසුස්වහන්සේ යනු කවුද, උන්වහන්සේ පැමිණියේ කුමක් කරන පිණිසද යන කරුණු අපට ඉගැන්වීමේදී මෙය විශේෂයෙන් සත්‍යය වේ.

`යොහන් 5:38-40 කියවන්න. මෙහිදී යේසුස්වහන්සේ ශුද්ධ ලියවිලි සම්බන්ධයෙන් පවසා ඇත්තේ කුමක්ද?`

යේසුස්වහන්සේ මෙසියස්වහන්සේ බව සනාථ කරනු පිණිස, යේසුස් වහන්සේ සහ උන්වහන්සේගේ ගෝලයින්, නැවත නැවතත් ශුද්ධ ලියවිල්ල වෙත යොමුවූහ. “මක්නිසාද, නුඹලා මෝසෙස් විශ්වාස කරනවා නම්, මාත් විශ්වාස කරනවා ඇත; කුමක් හෙයින්ද, ඔහු මා ගැන ලීවේය. නුමුත් නුඹලා ඔහුගේ ලියවිලි විශ්වාස නොකරනවා නම්, මාගේ වචන විශ්වාස කරන්නේ කොහොමදැයි කීසේක” (යොහන් 5:46, 47).

`ලූක් 24:27 කියවන්න. යේසුස්වහන්සේ කළ මෙහෙවරේ වැදගත්කම එළිදරව් කරනු පිණිස, යේසුස්වහන්සේ විසින් පළමුකොට, ශුද්ධ ලියවිල්ල වෙත අවධානය යොමුකරනු ලැබීම වැදගත්වන්නේ ඇයි?`

තවත් ස්ථානයක, නික්මයාම පොතෙන් උපුටා දක්වනු ලැබූ විට ක්‍රිස්තුස් වහන්සේ පැවසුවේ, “... දෙවියන්වහන්සේ නුඹලාට කී බව, නුඹලා කියෙව්වේ නැද්ද?” (මතෙව් 22:31). සෙකරියස් දෙවියන්වහන්සේගේ පොරොන්දු පෙන්වා දෙමින්, “ලෝකයෙහි පටන්ගැන්මේ සිට විසූ ශුද්ධවූ ස්වකීය අනාගතවක්තෘ-වරුන්ගේ මුඛයෙන් කියෙවූ ලෙස,” (ලූක් 1:69) පෙන්තකොස්ත දවසේදී පේත්‍රැස් තුමා කළ දේශනාවේදී ඔහු පැවසුවේ, “... ශුද්ධාත්මයාණන්වහන්සේ දාවිත්ගේ මුඛයෙන් පෙර කීවාවූ වාක්‍යය සම්පූර්ණ වෙන්ට ඕනෑව තිබුණේය” (ක්‍රියා 1:16).

බයිබලය විද්‍යාව පිළිබඳව වන පාඩම් පොතක් නොවේ. පරමාණුවක් බෙදා වෙන්කරන අන්දම හෝ මොලයේ ශල්‍ය කර්මයක් කරන අන්දම එමගින් පැහැදිලි කරන්නේ නැත. එනමුත්, ඊටත් වඩා වැදගත් දෙයක් එමගින් කරනු ලබයි. අපේ විශ්වයේ අර්ථවත් බව පෙන්නුම් කරනු ලබන සන්දර්භය අපට සපයනු ලයි. දොරගුළු විවෘත කරන යතුර එය වන අතර, අපට පෙනීම ගෙනෙන ආලෝකයද එයවේ. එය නොතිබුණා නම්, දෙවියන්වහන්සේ ජීවමානව සිටින බව නොදැන අප අන්ධකාරයේ සිටිමු. විශ්වය තුළ උන්වහන්සේගේ ක්‍රියාකාරකම් නොදනිමු. අපේම ආරම්භය පිළිබඳව නොදැනුවත් වන්නෙමු. ජීවිතයේ අර්ථවත් බවක් හෝ අනාගතය පිළිබඳව අවබෝධයක් නොමැතිව සිටිමු.

`විද්‍යාව තුළින් න්‍යයාත්මකව හෝ අපට පැහැදිලි කළ නොහැකි, බයිබලය තුළින් උගන්වන ලබන සත්‍යතාවයන් මොනවාද?`