---
title:  මාර්ගයද, සැබෑවද සහජීවනයද
date:   30/11/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 13:1-20; යොහන් 14:1-3; දානියෙල් 7:27; යොහන් 14:5-11; යොහන් 1:14; කොලොස්සි 1:16, 17; යොහන් 5:38-40’

> <p>කටපාඩම් පදය</p>
> “කිසිවෙක් කිසිකලක දෙවියන්වහන්සේ දුටුවේ නැත; පියාණන්වහන්සේගේ ළයේ ඉන්නාවූ ඒකජාතක පුත්‍රයාණන්වහන්සේම උන්වහන්සේ ප්‍රකාශකළසේක.” (යොහන් 1:18).

යොහන් ශුභාරංචිය ප්‍රධාන කොටස් හතරකට බෙදා ඇත: එනම් හැඳින්වීම (යොහන් 1:1-18) ලකුණු පිළිබඳ පොත (යොහන් 1:19-12:50), මහිමයේ පොත (යොහන් 13:1-20:31) සහ නිම කිරීම (යොහන් 21:1-25) වේ. අප මෙතෙක් අපේ අධ්‍යයනය තුළින් අවධානය යොමුකර ඇත්තේ, හැඳින්වීම සහ ලකුණු පිළිබඳව වන පොත වෙත වන අතර, යේසුස්වහන්සේ කවුරුන්ද යන වග, උන්වහන්සේ විසින් සිදුකර ඇත්තාවූ ප්‍රාතිහාර්යය (ලකුණු), සාකච්ඡා සහ ඉගැන්වීම් තුළින් ඉගෙන ගත්තෙමු. දැන් ඇති පාඩම් විශේෂයෙන්ම යොහන්ගේ පොතේ තුන්වන කොටස වන මහිමය නම් පොත කෙරෙහි අවධානය යොමුවේ.

බොහෝ දෙනෙක් දන්නාවූ “මම වෙමි” යන ප්‍රසිද්ධ වාක්‍යාංශ හත, ලකුණු පිළිබඳව වන පොත සහ මහිමය පිළිබඳව වන පොතද අතර පාලමක් සේ පෙළගැසී තිබීම, සිත් ගන්නා කරුණකි. ඒවා නම්, ජීවනදායක කෑම (යොහන් 6:35, 41, 45, 51), “ලෝකයේ ආලෝකය” (යොහන් 8:12, යොහන් 9:5), ‘දොරකඩ’ (යොහන් 10:7, 9), “යහපත් බැටළු එඬේරා” (යොහන් 10:11, 14), නැවත - නැගිටීමද ජීවනයද (යොහන් 14:6) සහ “සැබෑවූ මිදිවැල” (යොහන් 15:1,5) යනුවෙන් වේ.

මෙම සතියේ අධ්‍යයනය ආරම්භවන්නේ, සමුගැන්මේ කථාවක් පැවැත්වීම අරමුණු කොටගෙන වන අතර, එහිදී අතිශයින් වැදගත් සිද්ධියක් වන යේසුස්වහන්සේ ගෝලයෙන්ගේ පාද සේදීමේ කටයුත්ත, හඳුන්වා දීමෙන් ආරම්භ වේ. ඉන්පසුව 14වන පරිච්ඡේදයෙහි සඳහන් “මම” (මම වෙමි) නම් වාක්‍ය කොටස වෙත යොමු වෙමු. (“මාර්ගයද සැබෑවද ජීවනයද මමය).

දෙසැම්බර් මස 07 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.