---
title:  වැඩිදුර අධ්‍යයනය සඳහා
date:   06/12/2024
---

කියවන්න Ellen G. White, " 'The Light of Life,' " pp. 463–475, in The Desire of Ages; E. Edward Zinke, "The Authority of the Bible and the Certainty of the Second Coming," The Certainty of the Second Coming (Hagerstown, MD: Review and Herald PublishingAssociation, 2000), pp. 23–36.

“මම ලෝකයේ ආලෝකය වෙමි”යි යේසුස්වහන්සේ පැවසූ විට, උන් වහන්සේ සිටියේ දේව මාළිගයේ කූඩාරම් මංගල්‍ය උත්සවයට සහභාගි වෙමිනි. මෙම මළුව මැද උස් කණු දෙකක් වූ අතර, විශාල ප්‍රමාණයේ පහන් කණු වලට ආධාරකයක් සේ එවා තිබුණි. සවස පූජාවලින් පසුව එහි තිබූ පහන් දල්වනු ලැබූ අතර, එම ආලෝකය යෙරුසලම නගරය කරා ගලා ගියේය. මෙම උත්සවය පවත්වනු ලැබුවේ, කාන්තාර ප්‍රදේශයේ ඉශ්‍රායෙල් සෙනඟ ගමන් ගත්තාවූ අතරේදී, ඉශ්‍රායෙල් සෙනඟට මගපෙන්වීම උදෙසා වූ ආලෝක කුළුණ අනුස්මරණය කිරීම පිණිස මෙන්ම, මෙසියස්වහන්සේගේ පැමිණීම පෙන්නුම් කරන පිණිසත්ය. සන්ධ්‍යාවේදී සියළු පහන් දැල්වූ විට, මළුව පුරා ප්‍රීති ප්‍රමෝදය දිස්වූ දසුනක් විය ...

“යෙරුසලම නගරය ආලෝකමත්වූ විට මෙසියස්වහන්සේ පැමිණ ඉශ්‍රායෙල් ජනයා මත උන්වහන්සේගේ ආලෝකය වගුරුවනු ඇතැයි යන බලාපොරොත්තුව ජනයා තුළ ඇති විය. එනමුත්, යේසුස්වහන්සේට මෙම දර්ශනය තුළින් වඩාත් පුළුල්වූ අර්ථගැන්වීමක් විය. දේව මාළිගයේවූ දීප්තිමත් පහන්, ඒ අවට ප්‍රදේශයම ආලෝකවත් කළාසේම, ලොවේ ඇති අඳුර පහකරන, ආත්මික ආලෝකය වන්නේ ක්‍රිස්තුස්වහන්සේය. එනමුත්, එම සංකේතය අසම්පූර්ණ වූ එකකි. එනම්, උන්වහන්සේගේ අත්වලින්ම අහසේ තබා ඇති එම මහත් ආලෝකය, උන්වහන්සේගේ මෙහෙවරේ තේජස පෙන්නුම් කරන වඩාත් නිවැරදි නියෝජනයකි

“ඒ උදෑසන, ඔලීව කන්දට ඔබ්බෙන් හිරු නැග එමින්, එම කිරණ බැබලෙන දීප්තියෙන් යුතුව, කිරි ගරුඬ මාළිගය වෙත පතිත වී, රත්රන් බිත්ති ආලෝකවත්වී, තිබූ විට, යේසුස්වහන්සේ එදෙසට අත දිගු කොට පැවසුවේ, “මම ලෝකයේ ආලෝකය වෙමි” යනුවෙනි. —Ellen G. White, The Desire of Ages, pp. 463, 464.

**සාකච්ඡා සඳහා ප්‍රශ්න**:

`පංතියේදී අඟහරුවාදා පාඩමේ අවසාන ප්‍රශ්නය සඳහා ඔබේ පිළිතුර පිළිබඳව සාකච්ඡා කරන්න. අපට විද්‍යාව තුළින් න්‍යායාත්මක වශයෙන් හෝ හදාරන්නට නොහැකිය, කිනම් වැදගත් සත්‍යයක් බයිබලය තුළින් උගන්වනු ලබයිද ? උදාහරණයක් වශයෙන්, කුරුසිය? හෝ මළවුන්ගෙන් උත්ථාන වීම? හෝ දෙවෙනි පැමිණීම? තවත් කිනම් වැදගත් බයිබලයේ අන්තර්ගත සත්‍යයන් අපට එළිදරව් කළ යුතුද? එසේ එළිදරව් කරනු නොලැබුවහොත් කිසිදිනක එම සත්‍යයන් දැනගැනීමට නොහැකි වන බවද සලකන්න.`

`දෙවියන්වහන්සේ පිළිබඳව දැනුම සහ උන්වහන්සේ කෙබඳුද යන කරුණ පිළිබඳව හොඳින් දැන සිටි, මනා බුද්ධියක් මෙන්ම සම්පූර්ණ පුද්ගලයෙකු වූ ලුසිෆර් පිළිබඳව සිතා බලන්න. ඒ සියළු දේ තිබුණත්, ඔහු උන්වහන්සේට එරෙහිව කැරළි ගැසුවේය. එමගින් අපටත් ඇති නිදහස් කැමැත්ත පිළිබඳව කුමක් පවසනු ලබයිද? මොහොතක් පාසා එම නිදහස් කැමැත්ත දෙවියන් වහන්සේගේ කැමැත්තට අවනතව තබා ගැනීම අතිශයින් වැදගත් වන්නේ ඇයි?`