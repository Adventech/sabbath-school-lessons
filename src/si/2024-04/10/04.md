---
title:  මාර්ගයද, සැබෑවද, ජීවනයද මම වෙමි
date:   03/12/2024
---

`යොහන් 14:5, 6 කියවන්න. යේසුස්වහන්සේ යන ස්ථානය පිළිබඳව තෝමස් කුමක් විචාළේද? යේසුස්වහන්සේ ප්‍රතිචාර දැක්වූයේ කෙසේද?`

තෝමස්ගේ විමසීම තර්කානුකූල වූ එකක් විය. යම් කිසි පුද්ගලයකු කොහේ යන්නේදැයි ඔබ නොදන්නේ නම්, එම තැනැත්තාව ඔබ අනුගමන කරන්නේ කෙසේද? යේසුස්වහන්සේ, එම ප්‍රශ්නය වෙනත් අතකට යොමු කරමින්, පවසා සිටියේ මාර්ගය උන්වහන්සේ වන බවයි. මාර්ගය කුමක් කරාද? පියාණන්වහන්සේ වෙතට වන මාර්ගය. හැඳින්වීම තුළ (යොහන් 1:1-18), වාක්‍යාණෝ (Logos) ක්‍රිස්තුස්වහන්සේ සහ පියාණන්වහන්සේ අතර ඇති අති සමීප සම්බන්ධතාවය පිළිබඳව අවධාරණය කර ඇත.

යොහන් 1:18හි සඳහන්ව ඇති අන්දමට, ඒකජාතක (මෙය අද්විතීය වශයෙන් පරිවර්තනය කළේ නම් වඩාත් සුදුසුය) පියාණන්වහන්සේව ප්‍රකාශ කරනු ලැබුවේ දෙවියන්වහන්සේ විසින්මය. ‘ප්‍රකාශ කරනු ලැබීම’ සඳහා ග්‍රීක භාෂාවෙන් යොදා ඇති වචනය වන්නේ, exēgeomai (එක්සිජිඕමයි) වන අතර, එයින් අර්ථ ගැන්වෙන්නේ, පැහැදිලි කිරීම පිණිස, පරිවර්තනය කිරීම පිණිස, විවරණය වැනි ඒවාය. ඉංග්‍රීසි භාෂාවෙහි exegesis (විවරණය) නම් වචනයද බිඳී එන්නේ ඉහත සඳහන් exēgeomai නම් ග්‍රීක වචනයෙනි. එහි අර්ථය වන්නේ “අර්ථය උළුප්පා” දැක්වීමයි. එබැවින්, යේසුස්වහන්සේ පියාණන්වහන්සේ හා සම්බන්ධ වන පුරුක වන අතර, වැටුණාවූ ලෝකයකට පියාණන්වහන්සේව පැහැදිලි කරන්නේ සහ අවබෝධ කරදෙන්නේද ක්‍රිස්තුස්වහන්සේමය. එහි ප්‍රතිඵලයක් වශයෙන්, උන්වහන්සේ පියාණන්වහන්සේ වෙතට ඇති මාර්ගය හෙවත් මාවතය. උන්වහන්සේ නොසිටින්නට, අප අපේ වටහාගැනීම්වලට සීමාවී සිටින්නෙමු.

`යොහන් 14:7-11 කියවන්න. පිලිප් තුළ තිබූ වැරදි අවබෝධතාවයන්, යේසුස්වහන්සේ නිවැරදි කළේ කෙසේද?`

පිලිප් පියාණන්වහන්සේ පෙන්වන මෙන් ඉල්ලා සිටි නමුත්, එය කිසිම පව්කරුවෙකුට සිදුකොට ජීවත්වීමට හැකිවූ දෙයක් නොවේ (නික්මයාම 33:17-34:9, යොහන් 1:18 සමඟ සසඳන්න. ඔවුන්ගේ අනවබෝධය පිළිබඳව යේසුස් වහන්සේ තරවටු කරමින්, ඔවුන් උන්වහන්සේව දැක ඇත්නම්, පියාණන්වද දැක ඇති බවයි (යොහන් 14:9). එබැවින්, යේසුස්වහන්සේ දෙවියන්වහන්සේට මාර්ගය වන බව පැහැදිලිය. උන්වහන්සේ නොමැතිව මාවත, අඳුරු වූද, අවිනිශ්චිත වූද ස්වභාවයක් ගනු ඇත. දෙවියන්වහන්සේ වෙතට ඇති මාර්ගය ආලෝකවත් කරන ආලෝකය උන්වහන්සේය. යේසුස්වහන්සේ වදන් තුනක් එකට ගොනුකොට ඇත: එනම්, මාර්ගයද, සත්‍යය සහ ජීවනයද වේ. මාර්ගය යන වචනය එක්වරක් යොහන් 1:23හි යොදා ඇත්තේ, යොහන් බව්තීස්ත යේසුස් වහන්සේ උදෙසා මාර්ගය සූදානම් කරන බවත්, තවද එම වචනය යොහන් 14:6හි යොදාගෙන ඇත. එනමුත්, සත්‍යය සහ ජීවනය යොහන්ගේ ශුභාරංචියේ ප්‍රධාන තේමාවන් වේ. බදාදාට සහ බ්‍රහස්පතින්දාට යෙදෙන අධ්‍යයනයන් තුළින් අප “සත්‍යය” නමැති සංකල්පය පිළිබඳව හදාරන අතර, එය අතිශයින් වැදගත් වන මාතෘකාවක් වන්නේ, මේ ලෝකයේ “සත්‍යය” කියන්නාවූ අදහස ප්‍රශ්න කිරීම් වලට යොමුවන බැවිනි.

`පියාණන්වූ දෙවියන්වහන්සේව පෙන්නුම් කරනු පිණිස, අපට ඇත්තාවූ අනර්ඝතම එළිදරව් වීම ක්‍රිස්තුස්වහන්සේ බව අවබෝධ කරගැනීම අපට එතරම් සැනසිලිදායක කරුණක් වන්නේ ඇයි?`