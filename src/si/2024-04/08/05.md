---
title:  'යේසුස්වහන්සේ පිළිබඳව පරණ ගිවිසුමේ අනාවැකි: 2 වන කොටස'
date:   20/11/2024
---

යේසුස්වහන්සේ ආගමික නායකයන්ට පැවසුවේ “ලියවිලිවල සදාකාල ජීවනය ඇත්තේ යයි නුඹලා සිතන බැවින්, නුඹලා ඒවා සොයන්නහුය. ඒවා මා ගැන සාක්ෂි දෙයි” (යොහන් 5:39). උන්වහන්සේ පිළිබඳව ප්‍රකාශ කිරීමට කෙතරම් විශිෂ්ට කියමනක්ද!

තක්සේරු විවිධාකාර වුවත්, ඇතැම් විද්වතුන් පවසන අන්දමට, නාසරීය යේසුස්වහන්සේ පරණ ගිවිසුමේ ඇති අනාවැකි සියගණන් සම්පූර්ණ කර ඇති බවය. සංඛ්‍යාව කුමක් වුවත්, එක මනුෂ්‍යයෙකු උදෙසා මේවා සියල්ල කෙසේ වෙතත්, සුළු වශයෙන් හෝ සම්පූර්ණ වීමේ ඉඩ ප්‍රස්ථාව දෙස බැලූ විට අතිශයින් පුදුම සහගතය. විටින් විට යමෙක් විසින් මෙවැනි චිත්‍රයක් ගොඩනගනු ඇත. එනම්: ටෙක්සාස් ජනපදය තරම් විශාල භූමි ප්‍රදේශයක අඩි දෙකක් පමණ උසට කාසිවලින් අතුරනු ලැබුවායයි සිතමු. එම කාසි අතරින් එක් කාසියක් පමණක් රෝස පැහැයෙන් වර්ණ ගන්වා අනෙක් කාසි සමග මිශ්‍ර කළායයි සිතමු. ඊට පසුව රෙදිකඩක් ගෙන ඇස් නොපෙනෙන සේ ආවරණය කළ පුද්ගලයෙකු කැඳවා රෝස පැහැගැන්වූ කාසිය සොයාගන්න යයි කිවහොත්, ඔහුට හෝ ඇයට එම රෝස පැහැති කාසිය අහුලා ගැනීමට ඇති වාසිය/අවාසිය කුමක්ද?

කිසිදු ප්‍රශ්නයක් නැත. ක්‍රිස්තුස්වහන්සේගේ උපත, ජීවිතය සහ මරණය පරණ ගිවිසුමේ අනාවැකියෙන් පවසා ඇති අතර, මෙය තුළ උන්වහන්සේ අපේක්ෂිත මෙසියස්වහන්සේ ලෙස, උන්වහන්සේගේ අනන්‍යතාවය පිළිබඳව විශ්මය උපදවන සාක්ෂි සපයා ඇත. යොහන් වරින් වර පරණ ගිවිසුමේ බයිබල් පාඨ පෙන්නුම් කරමින් යේසුස්වහන්සේ කවුරුන්ව සිටියේද? උන්වහන්සේව විශ්වාස කරමින්, උන්වහන්සේ විසින් දෙනු ලබන ගැළවීම පිළිගත යුත්තේ මන්දැයි පවසයි.

**යොහන්ගේ ශුභාරංචිය තුළ ඇති පහත සඳහන් එක් එක් පාඨය තුළින්, මෙසියානු අනාවැකි සම්පූර්ණ වීම පිළිබඳව පෙන්නුම් කරනු ලබන්නේ කුමක්ද?**

`යොහන් 12:13, ගීතාවලිය 118:26`

`යොහන් 12:14, 15; සෙකරියා 9:9`

`යොහන් 13:18, ගීතාවලිය 41:9`

`යොහන් 19:37, සෙකරියා 12:10, සෙකරියා 13:6`

`ඔබ අදහන්නාවූ දෙය පිළිබඳව කොතෙක් දුරට ඔබ මුල්බැසගෙන සිටීද? මෙසියස්වහන්සේව විශ්වාස කිරීම පිළිබඳව යමෙක් ඔබට අභියෝග කළහොත්, ඔබ දෙන පිළිතුර කුමක්ද? ඇදහිල්ල ආරක්ෂා කරනු පිණිස යන්නේ කොහාටද? ඒ ඇයි?`