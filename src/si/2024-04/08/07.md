---
title:  වැඩිදුර අධ්‍යයනය සඳහා
date:   22/11/2024
---

කියවන්න Ellen G. White, " 'Let Not Your Heart Be Troubled,' " pp. 662–680, in The Desire of Ages.

රත්රන් නිධානයක් මෙන්, හෙබ්‍රෙව්වරුන්ගේ බාරකාරත්වයට සත්‍යය පවරා තිබුණි. යුදෙව් ආර්ථිකය, ක්‍රිස්තුස්වහන්සේ විසින්ම ස්වර්ගයේ අනුමැතිය සහිතව ස්ථාපිත කරනු ලැබීය. ආදර්ශ සහ ලාංඡන තුළින් ගැළවීමේ උතුම් සත්‍යතාවයන් ආවරණය කොට තිබුණි. එනමුත්, මෙම ලාංඡන වලින් පෙන්නුම් කරනු ලබන ක්‍රිස්තුස්වහන්සේ පැමිණි විට යුදෙව්වන් උන්වහන්සේව හඳුනාගත්තේ නැත. ඔවුන් සතුව දේවවචනය තිබුණි; එනමුත් පරම්පරාවෙන් පරම්පරාවට පැවත ආ සම්ප්‍රදායන් සහ ශුද්ධ ලියවිල්ලට දෙනු ලබන මනුෂ්‍යයන්ගේ අර්ථකථන හේතුවෙන්, යේසුස්වහන්සේ තුළ ඇති සත්‍යයෙන් ඔවුන්ව වළක්වාලනු ලැබීය. ශුද්ධ ලියවිලි තුළ තිබූ ආත්මික අදහස් තුරන් විය. සියළු දැනුමේ භාණ්ඩාගාරය ඔවුන් හට විවෘත කොට දුන් නමුත්, ඔවුන් ඒ බව දැන සිටියේ නැත.

දෙවියන්වහන්සේ උන්වහන්සේගේ සත්‍යය මනුෂ්‍යයන්ගෙන් සඟවා තබන්නේ නැත. ඔවුන්ගේම ක්‍රියාවන් හේතුවෙන් ඔවුන් එය නොපැහැදිලි තත්වයක තබාගනිති.

ක්‍රිස්තුස්වහන්සේ මෙසියස්වහන්සේ බවට සාක්ෂි විශාල වශයෙන් යුදෙව් ජනතාවට දුන් නමුත්, ජීවිතයේ සැලකිය යුතු වෙනසක් ඇති කරගනු පිණිස එම ඉගැන්වීම් මගින් ඔවුන්ව කැඳවනු ලැබුණි. ඔවුන් ක්‍රිස්තුස්වහන්සේව පිළිගත්තේ නම්, ඔවුන් දකින්නේ ඔවුන් අගය කළ සිද්ධාන්ත සහ සම්ප්‍රදායන් සමගම ආත්මාර්ථකාමී, අදේව දෘෂ්ටික පුරුදුද අත්හල යුතු බවය. වෙනස් නොවන සදාකාලික සත්‍යය ලබාගනු පිණිස කැපවීමක් අවශ්‍ය විය. යේසුස්වහන්සේ කෙරෙහි ඇදහිල්ල ස්ථාපිත කරනු පිණිස දෙවියන්වහන්සේට දිය හැකි තීරණාත්මක සාක්ෂි පිළිගැනීම ඔවුහු ප්‍රතික්ෂේප කළහ. පරණ ගිවිසුම විශ්වාස කරනවා යයි ඔවුන් පවසා සිටියත්, ක්‍රිස්තුස්වහන්සේ පිළිබඳව එහි සඳහන් උන්වහන්සේගේ ජීවිතය සහ චරිතයට අදාළ සාක්ෂිය පිළිගැනීම ඔවුහු ප්‍රතික්ෂේප කළහ. කලින් තීරණය කර තිබූ ඔවුන්ගේ අදහස් වෙනස් කොට, ඔවුන්ගේ හැරීමක් සිදුවුවහොත් මිස යමක් හරි යයි ඒත්තු ගැනීමට ඔවුහු බිය වූහ. ශුභාරංචිය නමැති නිධානය, මාර්ගය, සත්‍යය සහජීවනය යන සියළුදේ ඔවුන් සමග වුවත්, ස්වර්ගයෙන් දිය හැකි විශාලතම තිළිණය ඔවුහු ප්‍රතික්ෂේප කළහ. —Ellen G. White, Christ's Object Lessons, p. 105.

**සාකච්ඡා සඳහා ප්‍රශ්න**:

`යේසුස්වහන්සේගේ ජීවිතය තුළින් සම්පූර්ණවූ අනාවැකි වලින් ඇදහිල්ල වර්ධනය වන්නේ කෙසේද?`

`ආගමික නායකයන් හට යේසුස්වහන්සේව විශ්වාස කිරීමට බාධාවක් වූ කරුණු තුනක් හෝ හතරක් සඳහන් කරන්න. මෙම ප්‍රතිපත්ති අද දවසේ ඉදිරිපත් වන්නේ කුමන ආකාරයටද?`

`අද දවසේ ඔබේ විශ්වාසය රඳන්නේ කොහේදැයි පෞද්ගලිකවම ඇගයීමක යෙදෙන්න. ඔබේ ඇදහිල්ල ශක්තිමත් කරනු පිණිස ඔබ සිතන පරිදි ගත යුතු ක්‍රියා මාර්ග මොනවාද?`

`ශුද්ධ ලියවිල්ලෙහි අධිකාරි බලය පිළිබඳව සඳුදාට යෙදෙන අධ්‍යයනයෙහි අවසාන ප්‍රශ්නයට ඔබේ පිළිතුර විය යුත්තේ කුමක්ද? ශුද්ධ ලියවිල්ල අපේ අවසාන සහ මූලික බලධාරියා වීම පිළිබඳව සැක උපදවන ඕනෑම දෙයක් ප්‍රතික්ෂේප කළ යුත්තේ ඇයි?`