---
title:  පහළින් පැමිණීම
date:   21/11/2024
---

යොහන් ශුභාරංචිය මෙතෙක් දුරට අධ්‍යයනය කිරීමෙන් අපට අවබෝධ වන්නේ යොහන් විසින් යේසුස්වහන්සේව දකින්නේ, පොරොන්දු වූ මෙසියස්වහන්සේ සහ යුදෙව් ජනතාව මෙතෙක් කල් බලා සිටි ඉමහත් බලාපොරොත්තුව ලෙසය.

එනමුත්, මිනිසුන්ගේ ආත්මික මගපෙන්වන්නන් වූ බොහෝ ආගමික නායකයන්, විශාලතම සතුරන් ලෙස කටයුතු කර ඇති බවය. ඒ ඇයි?

`යොහන් 8:12-30 කියවන්න. යේසුස්වහන්සේ සහ මෙම ආගමික නායකයන් අතර වූ උfද්‍යාaගය කුමක්ද? උන්වහන්සේව බොහෝ දෙනෙකු විසින් ප්‍රතික්ෂේප කිරීම සඳහා වූ හේතුව පැහැදිලි කරනු ලබන්නේ කුමන පාඨ වලින්ද?`

ඔවුන් උන්වහන්සේව හෝ පියාණන්වහන්සේව නොදන්නා බව යේසුස්වහන්සේ පැවසූ සේක (යොහන් 8:19). ඔවුන් මෙම දෙදෙනාවම දැන සිටිය යුතුවූ නමුත්, ඔවුන් ස්වයං රැවටිල්ලකට ගොදුරුවී සිටියහ. ඔවුන් ඔවුන්ගේම සම්ප්‍රදායන් සහ දර්ශන තුළ ගිලී සිටි බැවින්, යේසුස්වහන්සේ ඔවුන් ඉදිරියෙහි සිටියද, උන්වහන්සේ නොයෙක් දේ කරමින්, නොයෙක් දේ පවසමින් සිටියද පියාණන්වහන්සේ පිළිබඳව අති ප්‍රබල එළිදරව් කිරීම් කළද ඔවුහු උන්වහන්සේව ප්‍රතික්ෂේප කළහ.

දෙවනුව, යේසුස්වහන්සේ ඔවුන්ට පැවසුවේ, “නුඹලා පහළින් වන්නහුය” (යොහන් 8:23). තවත් වචනයකින් පැවසුවහොත්, මේ මිනිසුන් බොහෝ සෙයින් ආගමට ලැදි බවක් පෙන්වූ නමුත්, ඔවුන් යහපත් ආත්මික ස්වභාවයක හෝ දෙවියන්වහන්සේට අනුව ජීවත්වූ සෙනඟක් නොවූහ. “ඔවුන් දේව භක්තියේ වේසය දරන නමුත්,” (2 තිමෝති 3:5), ඔවුන් තුළ තිබුණේ එපමණය. ඔවුන් බාහිරව ශ්‍රද්ධාව පෙන්නුම් කළත්, අභ්‍යන්තරයෙහි අවිශ්වාසය පිරී තිබුණි.

මෙය අලුත් දෙයක් නොවේ: “මේ සෙනඟ තමන්ගේ මුඛයෙන් ලංවී, තමුන්ගේ තොල්වලින්, මට ගෞරව කරන නමුත්, ඔවුන්ගේ සිත මාගෙන් දුරු කරගත් බැවින්ද, මා කෙරෙහි තිබෙන ඔවුන්ගේ භය මනුෂ්‍යයන්ගෙන්, ඉගෙන ගත් ආඥාවන්ට තිබෙන බැවින්, (යෙසායා 29:13). ඊට ශතවර්ෂ ගණනාවකට පසුව, යේසුස්වහන්සේ එම සංකල්පය ප්‍රතිරාවය කරමින් පැවසුවේ, “මනුෂ්‍යයන්ගේ ශික්ෂාවන් ගුරුකම් කොට උගන්වමින්, නිරර්ථකයේ මට නමස්කාර කරති (මාර්ක් 7:7) යනුවෙනි. ඔවුන් අනුගමනය කළ මනුෂ්‍ය ඉගැන්වීම්, ඔවුන්ගේ මනුෂ්‍ය ආඥාවන් “මේ ලෝකයෙන්” වූ අතර (යොහන් 8:23), තවද යේසුස්වහන්සේ පැවසුවේ, “මම මේ ලෝකයෙන් නොවෙමි” යනුවෙනි (යොහන් 8:23). මෙම මිනිසුන් තමාවම රවටා ගැනීම තරමක අශුභ ක්‍රියාවක් වුවත්, එය අතිශයින් නරක ක්‍රියාවක් බවට පත්වූයේ, ඔවුන් වෙනත් අයවද මුලාකිරීමට යොමුවීමෙන් වන අතර, කිසියම් උනන්දුවක් ඇති කරගත හැකිවන්නේ මෙම හුවමාරුව මෙම පාඨවල පෙන්වා ඇති පරිදි, “බොහෝ දෙනෙක් උන්වහන්සේ කෙරෙහි අදහාගත්තේය” (යොහන් 8:30) වශයෙන් සඳහන් කර තිබීමෙනි.

යුදෙව්වන්ට නරක නායකත්වයක් තිබුණු නමුත්, බොහෝ යුදෙව්වන්ට ඉන් ඔබ්බට ගොස්, යේසුස්වහන්සේ යනු කවුරුන්ද කියා ඔවුන්ටම දැකගැනීමට හැකි විය.

`ආගමික නායකයින් සමග යේසුස්වහන්සේ කටයුතු කළ ආකාරය ගැන ඔබට ගත හැකි පාඩම් මොනවාද? අපට “පහළින් නොව,” “ඉහලින්” විය හැක්කේ කෙසේද? අපට එහි වෙනස පිළිබඳව දැනගත හැක්කේ කෙසේද?`