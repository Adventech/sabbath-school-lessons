---
title:  පරණ ගිවිසුමේ අනාගතවාක්‍ය සම්පූර්ණ වීම
date:   16/11/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 5:17, 20, 36-40, 46, 47; යොහන් 13:18; යොහන් 17:12; යෙරමියා 2:13; සෙකරියා 9:9; යොහන් 8:12-30

> <p>කටපාඩම් පදය</p>
> “නුමුත් මට ඇත්තාවූ සාක්ෂිය යොහන්ගේ සාක්ෂියට වඩා උතුම්ය. මක්නිසාද මා විසින් ඉෂ්ටකරන පිණිස පියාණන්වහන්සේ මට භාරදුන්නාවූ මා කරන්නාවූ වැඩම, පියාණන්වහන්සේ මා එවූ බවට මා ගැන සාක්ෂිදෙයි.” (යොහන් 5:36).

යොහන්ගේ පොතෙන් නැවත නැවත අපට දැකිය හැකි වන්නේ, යේසුස් වහන්සේ කළ සහ කී සියළු දේවලින් පෙන්නුම් කරන්නේ ඇත්තවශයෙන්ම මෙසියස්වහන්සේ වන ක්‍රිස්තුස්වහන්සේ ඉශ්‍රායලයට පැමිණ ඇති බවයි. තවද උන්වහන්සේ ඇත්තවශයෙන්ම පැමිණ ඇත්තේ, ඔවුන්ගෙන් කෙනෙකු මෙන් බෙත්ලෙහෙමේ උපන් යුදෙව්වෙක් ලෙස ශුද්ධ ලියවිල්ලෙහි අනාවැකියෙන් පවසා තිබූ ලෙසටමය.

එනමුත් යොහන් ලීවේ, “උන්වහන්සේ ලෝකයෙහි සිටිසේක. ලෝකයද උන්වහන්සේ කරණකොටගෙන සාදන ලද්දේය. නුමුත් ලෝකයා උන්වහන්සේ ඇඳිනගත්තේ නැත” යනුවෙනි (යොහන් 1:10).

උන්වහන්සේ ලෝකයෙහි සිටිසේක, ලෝකයද උන්වහන්සේ කරණකොටගෙන සාදන ලද්දේය. නුමුත් ලෝකයා උන්වහන්සේ ඇඳින ගත්තේ නැත? මෙය පුදුමාකාර වැකියකි. යොහන්ගේ සහ වෙනත් ශුභාරංචිවල අපට දැකිය හැකි අන්දමට, යේසුස්වහන්සේ කළ සහ කී දේවල් හේතුවෙන් බොහෝ දෙනෙක් උන්වහන්සේව දැනගෙන සිටිය යුතුවූ නමුත්, බොහෝදෙනෙක් උන්වහන්සේව ඇඳින්නේ නැත. තවද, පරණ ගිවිසුමේ උන්වහන්සේව පෙන්නුම්කර තිබූ බැවින් ඔවුන් උන්වහන්සේ පිළිබඳව දැනගෙන සිටිය යුතුව තිබුණි.

මෙම සතිය තුළ යොහන් විසින් යේසුස්වහන්සේව මෙසියස්වහන්සේ ලෙස ඉදිරිපත් කළ තවත් ක්‍රම සහ විධි දෙස බලන අතර තවද උන්වහන්සේ ක්‍රිස්තුස් වහන්සේ බව සනාථ කරමින් ප්‍රබල සාක්ෂි තිබුණ නමුත් ඇතැම් මිනිසුන් උන් වහන්සේව තවදුරටත් ප්‍රතික්ෂේප කරන්නේ මන්දැයි විමසා බලමු.

ඔවුන්ගේ වැරදි වලින් අපට උගත හැකි පාඩම කුමක්ද?

නොවැම්බර් මස 23 වන දිනට යෙදෙන සබතට සූදානම් වන පිණිස මෙම සතියේ පාඩම අධ්‍යයනය කරන්න.