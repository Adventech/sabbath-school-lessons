---
title:  ශුද්ධ ලියවිල්ලෙහි බලාධිකාරී භූමිකාව
date:   18/11/2024
---

යේසුස්වහන්සේ මෙසියස්වහන්සේ බව පෙන්නුම් කිරීම පිණිස යොහන් තුමා උපයෝගී කරගත්, විශේෂ ලකුණු සහ සාක්ෂිවලට අමතරව, ක්‍රිස්තුස් වහන්සේගේ වැඩ පිළිබඳව අනාවැකියෙන් පවසා තිබුණාවූ, පරණ ගිවිසුමේ ඇති බලාධිකාරිත්වය වෙත යොහන් තුමා ආකර්ශනය වූයේය. පරණ ගිවිසුම කේන්ද්‍රීය ස්ථානයක් ගන්නේ යොහන්ගේ ශුභාරංචියට පමණක් නොව, සම්පූර්ණ නව ගිවිසුම කෙරෙහිම එය අදාළවේ. යේසුස්වහන්සේ යනු කවුරුන්ද, උන්වහන්සේ පැමිණියේ කොහේ සිටද, උන්වහන්සේ කළේ කුමක්ද, අනාගතයේ උන්වහන්සේ කරන්නට යන්නේ කුමක්ද යන කරුණු පිළිබඳව යේසුස්වහන්සේ සුදුසුකම ඔප්පු කිරීම පිණිස, ශුද්ධ ලියවිල්ල පදනම් කරගෙන ඇති අතර, මෙම අවස්ථාවේදී එසේ කිරීම පිණිස සම්පූර්ණයෙන්ම, පරණ ගිවිසුම කෙරෙහි රඳා පවතී.

`පහත සඳහන් බයිබල් පාඨ කියවන්න: යොහන් 5:39, 40, 46, 47. ශුද්ධ ලියවිල්ලෙහි අධිකාරිත්වය පිළිබඳව යේසුස්වහන්සේගේ ආකල්ප සම්බන්ධව එම පාඨ තුළින් අපට උගන්වන්නේ කුමක්ද?`

යොහන්ගේ ගිවිසුම පුරාවටම, බොහෝ අවස්ථාවලදී යේසුස්වහන්සේ පෙන්වා දෙන්නේ ශුද්ධ ලියවිල්ලේ අධිකාරි බලය උන්වහන්සේ උදෙසා ඇති ප්‍රධාන සාක්ෂියක් හැටියටය. උදාහරණයක් ලෙස බැලූ විට අපට පෙනී යන්නේ, උන් වහන්සේ කවුරුන්ද, කරන්නේ කුමක්ද යන කරුණු පෙන්නුම් කරනු පිණිස උන්වහන්සේ පරණ ගිවිසුමේ සිද්ධීන් දක්වා ඇති බවය. පහත දක්වා ඇති පරිදි ගණන් කථාව 21:5-9 කොටස උන්වහන්සේ තමන්ට අදාළ කරගත් සේක. “මෝසෙස් කාන්තාරයේදී සර්පයා එසවූ ලෙසම, මනුෂ්‍ය පුත්‍රයාද ... ඔසවනු ලබන්ට ඕනෑය” (යොහන් 3:14). මෙහිදී යේසුස්වහන්සේ එම කථාන්තරය වෙත යොමුවනවා පමණක් නොව, එය උන්වහන්සේට අදාළ කරගැනීමෙන්, මූලික වශයෙන් උන්වහන්සේ කරන්නේ, එම කථාන්තරය තුළින් පෙන්නුම් කිරීමට අපේක්ෂිත අදහස උදෙසා අධිකාරී බලයක් ඇති අර්ථකථනයක් අපට දෙනු ලබයි.

යේසුස්වහන්සේ පමණක් නොව වෙනත් අයද, යේසුස්වහන්සේව පෙන්නුම් කරනු පිණිස පරණ ගිවිසුම කරා යොමුවෙති. උදාහරණයක් ලෙස, යොහන්ගේ ශුභාරංචියේ ආරම්භයේදීම පෙන්නුම් කර ඇත්තේ, පිලිප්ගේ වචන මේ ආකාරයෙනි: “යම් කෙනෙකු ගැන මෝසෙස් විසින් ව්‍යවස්ථාවෙහිත්, අනාගතවක්තෘවරුන් විසිනුත් ලියන ලද්දේද උන්වහන්සේ අපට සම්බවූසේක (යොහන් 1:45) යනුවෙනි.

`පහත සඳහන් බයිබල් පාඨ කියවන්න. යොහන් 13:18; යොහන් 17:12; සහ යොහන් 19:24, 28,36. යේසුස්වහන්සේ සහ යොහන් විසින් ශුද්ධ ලියවිල්ලෙහි අධිකාරිත්වය සම්බන්ධයෙන් වටහාගත් අන්දම පිළිබඳව මෙම පාඨවල සඳහන්වන්නේ කුමක්ද? අපේ ඇදහිල්ල කෙරෙහි සම්පූර්ණ ලියවිල්ල සතුව ඇති භූමිකාව පිළිබඳව මෙය තුළින් කුමක් පැවසිය යුතුද?`

`බයිබලයේ ඇති අධිකාරි බලය පිළිබඳව අපට ඇති ඇදහිල්ල සූක්ෂම ලෙස හෝ එළිපිට අවතක්සේරුවකට පත්කිරීම පිණිස උත්සාහකරන බලවේග මොනවාද? ඔබේ පිළිතුර සබත් දවසේදී පංතිය වෙත රැගෙන එන්න.`