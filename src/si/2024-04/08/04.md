---
title:  'යේසුස්වහන්සේ පිළිබඳව පරණ ගිවිසුමේ අනාවැකි: 1 වන කොටස'
date:   19/11/2024
---

යේසුස්වහන්සේගේ අනන්‍යතාවය පිළිබඳව ආගමික නායකයන් සමග කථා කිරීමේදී යේසුස්වහන්සේ ශුද්ධ ලියවිල්ලේ අධිකාරි බලය සනාථ කළසේක. ආගමික නායකයන් ශුද්ධ ලියවිල්ල විශ්වාස කළ බැවින් බැලූ බැල්මට එවැනි දෙයක් කිරීමට උන්වහන්සේට අවශ්‍යතාවයක් නොතිබුණේයයි ඔබට හැඟෙන්නට පුළුවන. එනමුත්, ඔවුන් සමග පවා යේසුස්වහන්සේ ශුද්ධ ලියවිල්ලෙහි අධිකාරි බලය පිළිබඳව අවධාරණය කළේ ඔවුන්ගේ සිත් කොතෙක් දුරට දැඩිකරගෙන තිබුණත්, ඔවුන්ව වරදට පත් කිරීමෙන් ගැළවෙනු පිණිස ඔවුන් මොන සටනක යෙදුනත්, උන්වහන්සේ කවුරුන්ද යන කරුණ අවධාරණය කිරීමටය.

මේ අතරතුර යොහන් විසින් සෘජු උපුටාගැනීම් මෙන්ම, වක්‍රව ඉදිරිපත් කෙරෙන අදහස්ද පරණ ගිවිසුමෙන් ගෙන, මෙසියස්වහන්සේ පිළිබඳව පරණ ගිවිසුමේ ඇති පොරොන්දුද වාර්තා කොට ඇත.

**පහත සඳහන් අළුත් ගිවිසුමේ සහ පරණ ගිවිසුමේ පාඨ එකිනෙකට සම්බන්ධ වන්නේ කෙසේද? එනම් අලුත් ගිවිසුම, යේසුස්වහන්සේ උදෙසා සාක්ෂි දැරීම පිණිස මෙම බයිබල් පාඨ භාවිතා කරන්නේ කුමන ආකාරයෙන්ද?**

`යොහන් 1:23, යෙසායා 40:3`

`යොහන් 2:16, 17; ගීතාවලිය 69:9`

`යොහන් 7:38, යෙරෙමියා 2:13`

`යොහන් 19:36, ගණන්. 9:12`

යොහන් පමණක් නොව, පේත්‍රැස්, පාවුල්, මතෙව්, ලූක් සහ සියළුම ශුද්ධ ලියවිලි ලේඛකයන්, ශුද්ධාත්මයාණන්වහන්සේගේ ආනුභාවයට යටත්ව, බොහෝ අවස්ථාවලදී නාසරීය යේසුස්වහන්සේ පිළිබඳව උන්වහන්සේගේ ජීවිතය, මරණය, උත්ථානවීම සහ දෙවියන්වහන්සේගේ සිංහාසනය වෙත ඔසවා ගනු ලැබීම යන සියළු කරුණු පරණ ගිවිසුමේ ඇති අනාවැකිවල සම්පූර්ණ වීමක් ලෙස දක්වා ඇත.

යේසුස්වහන්සේගේ මෙහෙය පිළිබඳව ශුද්ධ ලියවිල්ලේ අනාවැකිවලින් පවසා තිබූ කරුණු යේසුස්වහන්සේ විසින් නිතර නිතර ගෝලයන්ට පෙන්නුම් කර දුන්නත් උන්වහන්සේගේ මරණය සහ නැවත නැගිටීම පිළිබඳව ඔවුන්ට අවසානයේදී වැටහුනේ කවදාද? ඔවුන්ට අවසාන වශයෙන් වැටහුනේ, උන්වහන්සේ මිය ගොස්, උත්ථානවී, ඔවුන් ඉදිරියේ පෙනී සිටි විටය. එබැවින් උන්වහන්සේ මේක කී බව, යේසුස්වහන්සේ මළවුන්ගෙන් නැගිටි පසු උන්වහන්සේගේ ගෝලයෝ සිහිකර, ලියවිල්ලද උන්වහන්සේ කී වචනයද විශ්වාස කළෝය. (යොහන් 2:22, යොහන් 20:9 තවදුරටත් කියවන්න).