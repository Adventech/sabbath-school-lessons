---
title:  ඔබේ නෙත් යේසුස්වහන්සේ මත තබාගැනීම
date:   23/12/2024
---

`යොහන් 21:20-22 කියවන්න. පේත්‍රැස්ව වැරදි මාවත ඔස්සේ යොමු කෙරුනේ කුමන ප්‍රශ්නයෙන්ද? යේසුස්වහන්සේ ඔහුව නිවැරදි මාවතට යොමු කළේ කෙසේද?`

යේසුස්වහන්සේ මීට ස්වල්ප වේලාවකට පෙර පේත්‍රැස්ව දේව සේවය උදෙසා යලි ස්ථාපිත කොට “මා අනුව එන්න”යි ඔහුට පැවසූ සේක (යොහන් 21:19). ඇතැම් විට එය ඇත්ත වශයෙන්ම, වෙරළ දිගේ යේසුස්වහන්සේ පසුපස ගමන් කිරීමක් පිළිබඳව විය හැක. එසේ වන්නට හැකි හේතුව නම් පේත්‍රැස් හැරී බැලූ විට දකින්නේ යොහන්ද යේසුස්වහන්සේ පසුපස එන බව වූයෙන්, ඔහු යේසුස්වහන්සේගෙන් යොහන් පිළිබඳව විමසා සිටියේය. ස්වාමීනි මොහු ගැන කිමෙක්ද? යනුවෙනි (යොහන් 21:21).

පේත්‍රැස්ව දේව සේවය උදෙසා යලි ස්ථාපිත කිරීමේදී, පේත්‍රැස් මරණයට පත්වන අන්දම පිළිබඳව යේසුස්වහන්සේ අනාවැකියෙන් පවසා තිබුණි (යොහන් 21:18). පෙනී යන්නේ, පේත්‍රැස්, යොහන් මරණයට පත්වන ආකාරය දැනගැනීම පිණිස කුතුහලයෙන් යුතුව සිටි බවයි. මෙම අවස්ථාවේදී යේසුස්වහන්සේ, පේත්‍රැස්ගේ අවධානය වෙන අතකට යොමු කරමින් ඔහුට උන්වහන්සේ අනුව එන ලෙසත්, අනෙක් ගෝලයන්ට වන්නට යන දේ පිළිබඳව කනස්සළු නොවන ලෙසත් දැන්වූ සේක.

`යොහන් 21:23-25 කියවන්න. යේසුස්වහන්සේගේ ප්‍රකාශනය වැරදි ලෙස වටහාගත්තේ කෙසේද? අපොස්තුළු යොහන් විසින් එම වැරදි අවබෝධය නිවැරදි කළේ කෙසේද?`

යේසුස්වහන්සේ, “මා එන තුරු ඔහු සිටිනවාට මා කැමති නම්, නුඹට මොකද? නුඹ මා අනුව එන්න! (යොහන් 21:22), යනුවෙන් යේසුස්වහන්සේ පැවසූ දෙයින් ඇතැම් මිනිසුන් තුළ වැරදි අවබෝධයක් ඇති විය. ඔවුන් කල්පනා කළේ යොහන්ගේ මරණය සිදුවන්නට පෙර, යේසුස්වහන්සේ නැවත එනු ඇති බවයි. කාලයාගේ ඇවෑමෙන් යොහන් වයෝවෘද්ධව සිටි බැවින්, ඔහු කිසිදිනක හෝ මරණයට පත්වේද යනුවෙන් අර්බුදකාරී තත්ත්වයක් ඇතිවූ අතර, (ඔහු පසුකලෙක මරණයට පත්විය) ඒ වන විටත් යේසුස්වහන්සේ නැවත පැමිණ සිටියේ නැත. යොහන් විසින් මෙම වැරදි අවබෝධය නිවැරදි කළේ, එම සිද්ධිය යේසුස් වහන්සේගේ කැමැත්ත අනුව පැවසූ දෙයක් මිස, ඉදිරියේදී වන්නට යන සිද්ධියක් පිළිබඳව වූ අනාවැකියක් නොවන බවය.

යේසුස්වහන්සේ කෙරෙහි අවධානය යොමුකරනවා මිස, අන් අය කෙරෙහි නොවිය යුතු බවත් මෙම සතියට අදාළ ඉතිරි පාඩම් තුළින් ප්‍රබලව ඉදිරිපත් කරනු ලබයි. අපේ ගැළවුම්කරු වන්නේ යේසුස්වහන්සේය. යේසුස්වහන්සේ පමණක්ය. මනුෂ්‍යයන් විසින් ඔබව කළ කිරීමට පත් කිරීම, ඇතැම්විට ඔබට හිංසා පීඩා කිරීම අනිවාර්යයෙන්ම සිදුවිය හැක.

අඟහරුවාදා සිට බ්‍රහස්පතින්දා දක්වා ආවරණය කර ඇති සත්‍යතාවයන් තුළින්, දේව වචනය අවබෝධ කරගැනීම පිළිබඳව වන තේමාව අදාළ කරගනු ලබයි. එහි පරමාර්ථය වන්නේ යේසුස්වහන්සේ දැන හැඳිනගෙන උන්වහන්සේව අනුගමනය කිරීමයි. අනෙක් අය අපට කොතෙක් උපකාර කළත්, ගුරුහරුකම් සැපයුවත්, මාර්ගෝපදේශ අපට දුන්නත්, උන්වහන්සේ පමණක් අපේ ස්වාමියාද, මග පෙන්නුම්කරුද විය යුතුය.

`ඔබ ඉතා ඉහළ මට්ටමකින් ඔබේ බලාපොරොත්තු තැබූ වෙනත් අය, ඔබව කීවරක් අධෛර්යයට පත්කරන්නට ඇත්ද? කෙතරම් දුෂ්කර වුවත්, එම අත්දැකීම තුළින් ඔබ ඉගෙනගත් පාඩම් මොනවාද?`