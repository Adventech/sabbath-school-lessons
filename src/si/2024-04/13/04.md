---
title:  ආලෝකය සහ අන්ධකාරය
date:   24/12/2024
---

`යොහන් 1:4-10; යොහන් 3:19-21; යොහන් 5:35; යොහන් 8:12; යොහන් 9:5; යොහන් 11:9, 10; සහ යොහන් 12:35. මෙහි ඇති මහත් පරස්පරයන් මොනවාද? සත්‍යය අවබෝධ කරගනු පිණිස මෙම පරස්පරයන් මූලික වන්නේ කෙසේද?`

ලෝකය අන්ධකාරයේ පවතී; එය ආලෝකය එපාකොට ඇති බැවින්, ස්ව උත්සාහයෙන් එයට සැබෑ වූ දෙවියන්වහන්සේ වෙතට පිවිසෙන මාර්ගය සොයාගත නොහැක, උන්වහන්සේ මැවිල්ලේද, එළිදරව් කිරීමේද සහ ගැළවීමේද පෞද්ගලික දෙවියන්වහන්සේය.

“මනුෂ්‍ය ප්‍රජාවට ස්ව උත්සාහයෙන් දේවත්වය පිළිබඳව දැනුම කිසිසේත් ලබාගත නොහැක. එය ස්වර්ගය මෙන් උසය. නුඹට මක්කරන්ට පුළුවන්ද? ෂෙයෝලයට වඩා ගැඹුරුය; නුඹට දැනගන්ට පුළුවන් කුමක්ද?” යෝබ් 11:8. දෙවියන්වහන්සේගේ ගැඹුරු දේ අපට එළිදරව් කළ හැක්කේ, ආත්මයාණන්ට පමණි, ඒ දේ ඇසට නොපෙනුනේය. මනුෂ්‍යයාගේ සිතට නොපැමිණෙන්නේය. නුමුත් දෙවියන්වහන්සේ ස්වකීය ආත්මයාණන්වහන්සේ කරණකොටගෙන, අපට ඒ දේ එළිදරව් කළසේක. —Ellen G. White, The Desire of Ages, p. 412.

පියාණන්වහන්සේව “ප්‍රකාශකොට” ඇත්තේ ක්‍රිස්තුස්වහන්සේ පමණි (යොහන් 1:18). exēgeomai (එක්සිජිඕමයි) නම් ග්‍රීක ක්‍රියාපදයෙහි එන තේරුම් වන්නේ, “පරිවර්තනය කිරීම” “පැහැදිලි කිරීම, “විවරණය” යනුවෙනි. යොහන්, යේසුස්වහන්සේව පෙන්නුම් කරනු ලබන්නේ, දෙවියන්වහන්සේව දැනසිටීම යනුවෙන් අර්ථ ගැන්වෙන්නේ කුමක්දැයි පැහැදිලි කරදෙන්නාවූ ස්වර්ගයේ පණිවුඩකරු ලෙසටය. අපට ඇත්තවශයෙන්ම දෙවියන්වහන්සේව අඳුනාගත හැක්කේ යේසුස්වහන්සේ තුළින් පමණකි.

`යොහන් 8:42-44 කියවන්න. ඉශ්‍රායෙල් නායකයන් ඔවුන්ගේ ඇදහිල්ල ගොඩනගා ඇති ව්‍යාජ අත්තිවාරම, යේසුස්වහන්සේ විසින් විස්තර කරනු ලබන්නේ කුමන ආකාරයටද?`

සත්‍යයේ පිහිටා නැති අය කථා කරන්නේ ඔවුන්ගේම සම්පත් වලිනි. ඔවුන් කිසියම් පාඨයක අර්ථය “දකින්නේ” මානව දෘෂ්ටි කෝනයකින් පමණකි. ඊට පටහැනිව අප විසින් ක්‍රිස්තුස්වහන්සේව ලෝකයේ ආලෝකය ලෙස පිළිගෙන, උන්වහන්සේගේ වචනයට අර්ථකථන දීමේදී උන්වහන්සේව අනුගමනය කළ යුත්තෙමු. ඊට පටහැනි වනසේ, යක්ෂයා කථා කරන්නේ, “ඔහුගේම කාරණා වලිනි” (යොහන් 8:44). අප ප්‍රවේසම් නොවන්නේ නම්, අප ඇදහිල්ලෙන් සහ කීකරුකමෙන් දෙවියන්වහන්සේට බාර නොවන්නේ නම්, අපද එම වරදම කිරීමේ අවදානමට ගොදුරුවී සිටින්නෙමු: එනම්, බයිබල් පාඨයක් කියවීමේදී අපේම අපේක්ෂාවන් උවමනාවන් සහ අපි දකින ආකාරයෙන් අර්ථ ගැන්වීමට උත්සාහ ගන්නාවූ අතර, එය අප සිතනවාට වඩා පහසු දෙයකි.

`ඔබව කැළඹිල්ලකට හෝ අපහසුතාවයකට පත් කරනු ලබන සත්‍යයට ඔබ සාමාන්‍යයෙන් ප්‍රතිචාර දක්වන ආකාරයත්, ඊට පටහැනිව එම සත්‍යයට ඔබ විසින් ප්‍රතිචාර දැක්විය යුතු ආකාරයත් දක්වන්න.`