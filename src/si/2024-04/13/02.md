---
title:  ගලීලයේ හමුව
date:   22/12/2024
---

`යොහන් 21:1-19 කියවන්න. දෙවියන්වහන්සේගේ අනුග්‍රහය සහ මනුෂ්‍යයාගේ නිහතමානීකම පිළිබඳව මෙහි පෙන්වා දී ඇති වැදගත් සත්‍යයන් මොනවාද?`

යොහන් 20 වන පරිච්ඡේදය හමාර වන්නේ පොතේ පරමාර්ථය හෙළි දක්වමින් වන අතර, එය ඇත්තවශයෙන්ම අවසන් කිරීමට ඇති තර්කානුකූල ස්ථානය වන නමුත්, තවත් එක් පරිච්ඡේදයක් එකතු කොට ඇත. විසි එක්වන පරිච්ඡේදය ආරම්භ වන්නේ, ගෝලයන්ගෙන් ඇතැමෙක් ගලීලයේ සිටින බව වන සඳහනකිනි. එනම්, පේත්‍රැස් අදහස් කර තිබුණේ ගලීලයේ මුහුදේ රාත්‍රිය ගතකරන ලෙසය. බැලූ බැල්මට පෙනෙන්නට තිබුණේ ඔවුන්ගේ ඉහත කාලය නැවත පැමිණ ඇතුවාක් මෙන්ය, එමෙන්ම ගෝලයන් ඔවුන්ගේ පරණ ව්‍යාපාරය වූ ධීවර කටයුතු වලට පැමිණියහ. එනමුත්, එම රාත්‍රිය මුළුල්ලේම ඔවුන් කිසිදෙයක් ඇල්ලුවේ නැත.

එම උදෑසන පුදුම සහගත අමුත්තෙක් වෙරළේ සිට ඔවුන්ගේ ඔරුවේ දකුණු පසට වන්නට දැල හෙලන්නැයි කීවේය. එවිට ඔවුන්ට අසුවූ මසුන් ප්‍රමාණය කොතෙක් දැයි පැවසුවහොත් දැල ඇදගැනීම පවා ඔවුන්ට අතිශයින් දුෂ්කර විය. එය ඔවුන් යේසුස්වහන්සේ සමග මෙහෙය ආරම්භයේදී ලැබූ අත්දැකීම හා සමාන විය (ලූක් 5:1-11 බලන්න). යොහන් ක්ෂණිකවම යේසුස් වහන්සේව හඳුනාගෙන පේත්‍රැස්ට පැවසූ විට, ඔහු ක්ෂණිකව වතුරට පැන වෙරළ කරා පිහිනා පැමිණියේය.

යේසුස්වහන්සේ පේත්‍රැස්ගෙන් ප්‍රශ්න තුනක් විමසා සිටිසේක. ඒ සියල්ල ඔහුගේ, ස්වාමීන්වහන්සේට ඔහු තුළ ඇති ප්‍රේමය පිළිබඳව වන ඒවාය. කුරුසිපත් කරනු ලැබීමට පෙර ඔහු අවධාරණය කොට පවසා සිටියේ යේසුස්වහන්සේ උදෙසා ඔහුගේ ජීවිතය පවා දීමට ඔහු සූදානම් බවයි (යොහන් 13:37). එම අවස්ථාවේදී, යේසුස්වහන්සේ අනාවැකියෙන් පැවසුවේ ඔහු තුන්වතාවක් යේසුස්වහන්සේව නාඳුනන බව පවසන්නට යන වගය (යොහන් 13:38). ගලීලයේ වූ මෙම හමුවේදී, පේත්‍රැස් තමන්ව සටහන් කිරීමේ මූලාශ්‍රය කර නොගෙන, මුල් තැන යේසුස්වහන්සේ වෙත පැවරුවේය: ඔහු පැවසුවේ; ස්වාමීනි ඔබ සියල්ල දන්නා සේක; මා ඔබට ආදරේ ඇති බව ඔබ දන්නා සේක” යයි පැවසුවේය (යොහන් 21:17).

ඇතැම් අය නිරීක්ෂණය කර ඇති පරිදි යේසුස්වහන්සේ භාවිතා කර ඇති ක්‍රියාපදය වන්නේ agapaō (අගපාඕ) වන අතර එහි තේරුම ප්‍රේම කිරීම වන බැවින් පේත්‍රැස්ගෙන් ප්‍රශ්න කිරීමේදී (අවසාන ප්‍රශ්නයේදී හැරුණු විට) ඔහු නිතරම ප්‍රතිචාර දැක්වූයේ phileō ෆිලෙඕ, වචනයේ අර්ථය මුල් කරගනිමින් වන අර්ථයද ‘ප්‍රේම කිරීම,’ වුවත් එම ප්‍රේමය මිතුරෙක් මිතුරෙකුට දක්වන ප්‍රේමයයි. මින් පෙන්නුම් කරනු ලබන්නේ මෙම අවස්ථාව වන විටත් පේත්‍රැස් තුළ උසස් ඝනයේ ප්‍රේමයක් වර්ධනය වී නොතිබුණ බවය.

ඇත්තවශයෙන්ම, පේත්‍රැස්ගේ පිළිතුර යොමුවී තිබුණේ නිහතමානීභාවය පෙන්නුම් කිරීම සඳහාය. පේත්‍රැස් නොයෙක් වර විටින් විට අසමත්වී ඇති බැවින්, ඔහු විසින් බොහෝ විට “අඩු අවධාරණයක්” ඇති පදය ඕනෑකමින්ම තමන් පිළිබඳව අධිතක්සේරුවක් දීමට තරම් එඩිතර නොවී තෝරාගත්තා විය හැක. යේසුස්වහන්සේ පිළිගත්තේ ඔහුගේ මෙම නිහතමානීභාවය වන අතර, එයම පේත්‍රැස්ව නැවත දේව මෙහෙය කරා යොමුකිරීම පිණිස වැදගත් සුදුසුකමක් වූයේය. නිහතමානීභා වය, දේව සේවයට ඉතා උතුම් සුදුසුකමක් වන්නේ එය තුළින් අවධානය තමන්ට නොව ක්‍රිස්තුස්වහන්සේට වන නිසාය.

පේත්‍රැස්ව නැවත ගොඩනගනු ලැබීම සහ මුල් සභාවේ නායකත්වය ගෙන කටයුතු කිරීම, යේසුස්වහන්සේ මළවුන්ගෙන් උත්ථානවූ බවට ඇති ප්‍රබල සාක්ෂියකි. පේත්‍රැස් දේව සේවය තුළ කැපී පෙනෙන ලෙස නැගී ඒම අනෙක් ගෝලයන්ට පැහැදිලි කිරීමට තිබූ අපහසුතාවයන් මග හැරුනේ, යේසුස් වහන්සේ විසින්ම අනෙක් ගෝලයන් ඉදිරියේ පේත්‍රැස්ව දේව සේවයේ නැවත ස්ථාපිත කළ බැවිනි.

`ඕනෑම කෙනෙක් ස්වාමීන්වහන්සේව සොයමින් යන විට නිහතමානී භාවය අතිශයින් වැදගත් වන්නේ ඇයි? කුරුසියේ ආලෝකයෙන් බැලූ විට, අපට ආඩම්බර වීමට තරම් ඇත්තේ කුමක්ද?`