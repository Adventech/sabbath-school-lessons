---
title:  වැඩිදුර අධ්‍යයනය සඳහා
date:   27/12/2024
---

දෙවියන්වහන්සේ යමක් දෙස සිතන බලන ආකාරය මනුෂ්‍යයන්ට වඩා හාත්පසින්ම වෙනස්වූවකි. දෙවියන්වහන්සේ, උන්වහන්සේගේ දැක්ම, ශුද්ධාත්ම බලය තුළ උන්වහන්සේගේ ශුද්ධ වූ වචනයවන බයිබලය තුළින් අප සමග බෙදාගනී. අප අන්ධකාරයේ ඇවිදින්නට තීරණය කරනවාද එසේත් නැත්නම් වචනය තුළින් එළිදරව් කර ඇති ක්‍රිස්තුස් වහන්සේගෙන් පැමිණෙන ආලෝකය තෝරාගෙන, එය තුළ ඇවිදිනවාද යනු අපේ තෝරාගැනීමයි.

යේසුස් ක්‍රිස්තුස්වහන්සේ වන දේව පුත්‍රයාණන්වහන්සේ මනුෂ්‍ය වර්ගයාගේ ගැළවුම්කරුවාණන් වහන්සේට අප පෞද්ගලිකවම යටත්ව සිටීම අප විසින් කරනු ලබන අතිශයින් වැදගත් තෝරාගැනීමක් වේ. ශුද්ධාත්මයාණන් වහන්සේගේ බලය තුළින්, පියාණන් වූ දෙවියන්වහන්සේ අපට එළිදරව් කොට ඇත්තේ ජීවිතයේදීද, මරණයේදීද, යේසුස්වහන්සේගේ උත්ථානවීමේදීද ගැඹුරු ප්‍රේමයකින් යුක්ත වන බවයි. තවද අප යේසුස්වහන්සේ පිළිබඳව දන්නේ, උන්වහන්සේගේ ජීවිතයේදීද, මරණයේදීද, මරණයෙන් උත්ථාන වීමේදීද, ඒ සිදුවූ සෑම දෙයක්ම දේව වචනයෙහි වාර්තා කර ඇති බැවිනි.

දෙවියන්වහන්සේගේ දූතයෝ නිරතුරුවම පොළොවේ සිට ස්වර්ගයටද, ස්වර්ගයේ සිට පොළොවටද යති. පීඩා විඳින්නාවූ, දුක් විඳින්නාවූ අය උදෙසා ක්‍රිස්තුස්වහන්සේ කළාවූ ආශ්චර්යයෝ දෙවියන්වහන්සේගේ බලයෙන්ද, දේවදූතයන්ගේ සේවයෙන්ද කරන ලද්දෝය. දෙවියන්වහන්සේගෙන් අපට ලැබෙන සෑම ආශිර්වාදයක්ම, පැමිණෙන්නේ ක්‍රිස්තුස්වහන්සේ තුළිනි. දේවදූතයන්ගේ සේවය කරණකොටගෙනය. තමා පිටට මනුෂ්‍යත්වය ගැනීමෙන් අපගේ ගැළවුම්කාරයාණන්වහන්සේ, උන්වහන්සේගේ සැලකීම ආදම් වැටුණාවූ දූ පුතුන්ගේ සැලකීම සමග එක්සත් කරනසේක. ඒ අතරම තමන්වහන්සේගේ දිව්‍යත්වයෙන්, උන්වහන්සේ දෙවියන්වහන්සේගේ සිංහාසනය අල්ලා ගන්නා සේක. මේ අන්දමට ක්‍රිස්තුස්වහන්සේ මනුෂ්‍යයා හා දෙවියන්වහන්සේ අතරද, දෙවියන්වහන්සේ හා මනුෂ්‍යයා අතරද සම්බන්ධකමේ මාර්ගයවනසේක. —Ellen G. White, The Desire of Ages, p. 143.

**සාකච්ඡා සඳහා ප්‍රශ්න**:

`යොහන්ගේ පොතේ ඇති සියලුම කථාන්තර අතරින්, ඔබේ සිතට, දෙවියන් වහන්සේගේ ප්‍රේමය සහ ගුණාංග පිළිබඳව තදින්ම කාවදින කථාන්තරය කුමක්ද? එම කථාව ඔබව මෙතරම් ආකර්ශනය කරන්නේ මන්දැයි ඔබේ පංතියට පවසන්න.`

`යමෙක් ප්‍රායෝගිකව සත්‍යය සොයා යායුත්තේ කෙසේද?`

`සත්‍යයේ බේරුම්කරු ලෙස තමන්ව පසෙකට ලා කටයුතු කිරීම සාමාන්‍යයෙන් දුෂ්කර වන්නේ ඇයි? අපට එය කෙසේ හෝ කළ හැකිද, නොඑසේ නම්, අපේ මනුෂ්‍ය ස්වභාවය යම්කිසි මට්ටමකට හෝ ශුද්ධ ලියවිලි දෙස අප බලන ආකාරය කෙරෙහි බලපෑම් ඇති කරනු ලබයිද? මෙම යථාර්ථය අප විසින් අවබෝධ කරගත යුතු වන්නේ ඇයි, තවද දේව වචනය කෙරෙහි අපේ ඇති අවිචාරවත් භාවයටත් කරනු පිණිස නිහතමානිත්වය උපකාර වන්නේ කෙසේද?`

`දේව වචනය මානවයාගේ දේශපාලනයට සහ අවිචාරවත් බුද්ධියට නතු කරගත් විට අත්විය හැකි අතිශයින් බියකරු උදාහරණ වලින් බටහිර ක්‍රිස්තියානි ලෝකය පිරී පවතී. බයිබලයට අර්ථකථනය දීම පිණිස මානව දෘෂ්ටිකෝණය පමණක් යොදා ගත්විට අත්වන භයානක ඉරණම පිළිබඳව අද දවසේ අපට උගත හැකි පාඩම් මොනවාද?`

`ඔබේම වචනයෙන් යොහන් ශුභාරංචියෙන් දැක්වෙන විශාල චිත්‍රය (දළ විශ්ලේෂණය) සංක්ෂිප්තව ඉදිරිපත් කරන්න. අද දවසේ අපට ඉන් ලැබෙන කේන්ද්‍රීය පණිවුඩය කුමක්ද?`