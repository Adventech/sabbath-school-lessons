---
title:  'නිමාව: යේසුස්වහන්සේව සහ උන්වහන්සේගේ වචනය දැනගැනීම'
date:   21/12/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 21; යොහන් 11:9, 10; යොහන් 18:42-44; යොහන් 4:46-54; 2 තිමෝති 3:16; යොහන් 15:1-11.

> <p>කටපාඩම් පදය</p>
> “ලියවිලිවල සදාකාල ජීවනය ඇත්තේයයි නුඹලා සිතන බැවින් නුඹලා ඒවා සොයන්නහුය; ඒවා මා ගැන සාක්ෂිදෙයි;” (යොහන් 5:39).

යොහන්ගේ ශුභාරංචියද මාර්ක් ශුභාරංචිය මෙන් අවසන් වන්නේ ගලීලයේදී වන හමුවකිනි. යොහන්ගේ පොතේ අවසාන පාඩම එම හමුව පිළිබඳව අදාල වන නමුත්, එය අප යේසුස්වහන්සේව සහ දේව වචනය දන්නේ කෙසේද යන තේමාව හා බැඳේ. මෙම තේමාව හතරවන ශුභාරංචිය පුරාවටම දිවෙන තේමාවකි.

ඔවුන් යේසුස්වහන්සේ සමග වසර තුනකට වැඩි කාලයක් සිටි නමුත්, මේ වන විටත් ගෝලයින් කුරුසිපත් වීම හෝ නැවත උත්ථාන වීම පිළිබඳව යේසුස් වහන්සේ නැවත නැවත බොහෝ අවස්ථාවලදී පවසා තිබුණත්, එම කරුණු පිළිගැනීමට ඔවුහු සූදානම්ව නොසිටියහ.

අවාසනාවකට මෙන් ඔවුන් උන්වහන්සේ පැවසූ දේ ඒ අයුරින්ම වෙතැයි විශ්වාස නොකළහ.

අපද, අද දවසේ එම වරදම කිරීමට ගොදුරුවිය හැක: දේව වචනයට සවන් දීමෙන් හෝ කියවමින් සිටියත්, එයට අවධානයෙන් යුතුව සවන් නොදීමටත් ඊට අනුගත නොවීමටත්, ඊට කීකරු නොවීමටත් පුළුවන. එනම්, අපේ සිතුවිලි සහ ක්‍රියාවන්ට මගපෙන්වන ආලෝකය ලෙස එය පිළිගන්නට අප සූදානම් නොවීමයි. අවාසනාවකට මෙන්, ඇතැම් විට නොදැනුවත්කමින් යුක්තව බොහෝ කිතුනුවුන් පත්ව ඇත්තේ මෙවැනි තත්ත්වයකටය.

මෙම සතිය, යොහන් පිළිබඳව අධ්‍යයනයක යෙදෙන අවසාන සතිය වන අතර, අප විසින් ශුභාරංචියෙහි ඇති වැදගත් අවස්ථා කිහිපයක් දෙස බලන විට, යේසුස්වහන්සේ පිළිබඳව සාමාන්‍ය බුද්ධි මට්ටමක දැනුමකට පමණක් සීමා නොවී, වඩාත් ගැඹුරු ලෙස සහ වඩාත් සමීප ලෙස උන්වහන්සේව දැන හැඳින ගනිමින්, උන්වහන්සේ කෙරෙහි සහ උන්වහන්සේගේ වචනය කෙරෙහි පවතිමු.

දෙසැම්බර් මස 28 දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.