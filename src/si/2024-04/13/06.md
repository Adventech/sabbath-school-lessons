---
title:  යේසුස්වහන්සේ තුළ පැවතීම
date:   26/12/2024
---

`යොහන් 12:32 කියවන්න. මෙම සිත් ඇදගන්නා වැකිය තුළින්, යේසුස්වහන්සේගේ අධිකාරිත්වය විස්තර කරනු ලබන්නේ කුමන විධියටද?`

මෙම කාර්තුවේ පාඩම් තුළින් අප දැක ඇති පරිදි, යොහන්ගේ ශුභාරංචිය අපව යේසුස්වහන්සේ වෙතට ආකර්ශනය කරනු ලබන්නේ, අප විසින් දෙවියන් වහන්සේව දැනගැනීමට සහ උන්වහන්සේගේ කැමැත්ත කිරීමට කැමති නම් පමණි. යොහන් ශුභාරංචිය මුළුල්ලේම යේසුස්වහන්සේව හමුවන සෙනඟ, උන්වහන්සේව පිළිගෙන ආලෝකයෙහි වර්ධනය වීම හෝ ආලෝකය ප්‍රතික්ෂේප කිරීමෙන් අන්ධභාවයට පත්වන්නාහ. නිකදේමුස් ළිඳ ළඟ සිටි ස්ත්‍රිය, රාජකීය නිලධාරියා, බෙතෙස්දා පොකුණ ළඟ සිටි මිනිසා, රොටි සහ මසුන්ගෙන් සප්පායම් වූ 5000ක් දෙනා, යේසුස්වහන්සේගේ සහෝදරයින්, ආගමික නායකයින්, අන්ධව උපන් මිනිසා, මරියා සහ මාර්තා, පිලාත් යන මේ සියළුදෙනාම යේසුස්වහන්සේ මුණගැසීමෙන් පසුව, උන්වහන්සේ විසින් ගෙන එනු ලැබූ ආලෝකය පිළිබඳව තෝරාගැනීමක් කළහ.

පහළින් එන දේව ධර්මය තුළින්, මනුෂ්‍යයන්ගේ වාද විවාද උපයෝගී කරගනිමින්, දෙවියන්වහන්සේගේ පැවැත්ම සහ උන්වහන්සේගේ ස්වභාවය පිළිබඳව වන තීන්දු තීරණ ගනිති. දේවත්වය තුළ ඇති ශුද්ධ භාවය, සම්පූර්ණත්වය සහ සියළුම දේ දන්නාවූ ප්‍රඥාවට ඉහළින්, මනුෂ්‍යයාගේ දර්ශන පථයට අනුව දෝෂ සහිත වැටුනාවූ සහ අවිචාරාත්මක දේවල් තබාගෙන සිටී. පහළින් එන දේව ධර්මය ඒකාන්තයෙන්ම, අතීතයේ කර ඇති අන්දමටම මිනිසුන්ව නොමග යැවීම පිණිස අනාගතයේත් කටයුතු කරනු ඇත (එළිදරව් 14:1-12 කියවන්න). මනුෂ්‍ය බුද්ධිය, දෙවියන්වහන්සේව අභිබවා යෑමට උත්සාහ කරන විට, ලෝකය මත බොරු නමස්කාරය බලහත්කාරයෙන් පටවන්නට උත්සාහ දරනු ඇත.

`යොහන් 15:1-11 කියවන්න. ආත්මික වර්ධනයේ සහ සෞඛ්‍යයේ රහස කුමක්ද?`

රහස නම් යේසුස්වහන්සේ සමග සම්බන්ධවී සිටීමයි. උන්වහන්සේ දෙවියන්වහන්සේගේ වාක්‍යාණෝය, ජීවනයේ රොටිය. ලෝකයේ ආලෝකයයි, බැටළුවන්ගේ දොරකඩය, යහපත් එඬේරාණෝය, නැවත නැගිටීමද, ජීවනයද, මාර්ගයද, සැබෑවද, ජීවනය සහ සැබෑ වැළද වේ.

දේවත්වයේ පුද්ගලයන් සහ ඔවුන්ගේ වචනය, එනම් බයිබලය කාන්දමක් මෙනි. එයට ප්‍රතිරෝධයක් නොදැක්වූයේ නම්. ඒවා වෙතට අපව ආකර්ශනය කරගනු ඇත. දේව හඬ උන්වහන්සේගේ වචනය තුළින් අපව ආමන්ත්‍රණය කරනු ලබයි. අපට ශ්‍රවණය වන්නාවූ බොහෝ හඬවල් ඇත; නමුත් ක්‍රිස්තුස්වහන්සේ පවසා ඇත්තේ ක්‍රිස්තුස්වහන්සේ මෙතනය, උන්වහන්සේ අතනය කියා යමෙක් පවසනවා නම් ඔවුන්ගෙන් ප්‍රවේසම් විය යුතු බවයි. අප සියළු දේ ලියවිල්ල තුළින් බැලුවහොත් මිස, ඔවුන්ට සත්‍යය නොමැති බව අප දැනගන්නේ කෙසේද? එවිට අප විසින් අපේ අදහස් දෙවියන්වහන්සේගේ වචනයට බාර කොට, කටයුතු කළ යුත්තෙමු.” Scriptures?"—Ellen G. White, The Advent Review and Sabbath Herald, April 3, 1888