---
title:  වැඩිදුර අධ්‍යයනය සඳහා
date:   18/10/2024
---

කියවන්න Ellen G. White, " 'God With Us,' " pp. 19–26, in The Desire of Ages.

“ස්වාමිවූ යේසුස් ක්‍රිස්තුස්වහන්සේ දිව්‍ය වූ දේව පුත්‍රයාණන්වහන්සේ, සදාකාලිකව සිටිසේක. උන්වහන්සේ විශේෂිත පුද්ගලයෙකු වූ නමුත්, පියාණන්වහන්සේ සමග ඒකත්වයෙන් සිටිනසේක. උන්වහන්සේ ස්වර්ගයෙහි මහිමයට වඩා ඉහළින් සිටිනසේක. උන්වහන්සේ ස්වර්ගීය ප්‍රඥාවේ අධිපතියාවූ අතර, උන්වහන්සේ, උන්වහන්සේට ඇති අයිතියක් ලෙස, දේවදූතයන්ගේ අලංකාර ප්‍රණාමය උන්වහන්සේ පිළිගන්නා සේක. මෙය දෙවියන්වහන්සේගෙන් සොරාගැන්මක් නොවීය (හිතෝපදේශ 8:22-27 ඇසුරිනි).

ලෝකයේ අත්තිවාරම යෙදීමට ප්‍රථමයෙන් ක්‍රිස්තුස්වහන්සේ පියාණන් වහන්සේ සමග ඒකත්වයෙන් සිටිමියි කී සත්‍යතාවය තුළ ආලෝකය සහ මහිමය ඇත. අඳුරු ස්ථානයක බබලන ආලෝකය මෙය වන අතර, එය දිව්‍යමය මුල තේජසින් ප්‍රබෝධමත් කරයි. මෙම සත්‍යයෙහි අසීමිත අබිරහස් වෙනත් අද්භූත සහ වෙනත් ආකාරයකින් සහ පැහැදිලි කළ නොහැකි සහ අවබෝධ කරගත නොහැකි ආලෝකයේ තැන්පත් කර ඇත. —Ellen G. White Comments, The Seventh-day Adventist Bible Commentary, vol. 5, p. 1126.

“මම වනාහි භූමියෙන් ඔසවනු ලැබුවොත් සියල්ලන් මා වෙතට ඇද-ගන්නෙමි” යනුවෙන් යේසුස්වහන්සේ පවසා ඇත (යොහන් 12:32). ගැළවුම් කාරයාණන්වහන්සේ, ලෝකයේ පාප උදෙසා තම ජීවිතය පූජාකළ හෙයින්, පව්කරුවන් හට ක්‍රිස්තුස්වහන්සේව එළිදරව් කළ යුතුවේ. තවද අප කල්වාරි කුරුසිය මත සිටින දෙවියන්වහන්සේගේ බැටළු පැටවාණන් දෙස බලා සිටින විට, අපගේ මනසට ගැළවීමේ අබිරහස අනාවරණය වන්නට ආරම්භ වනවාසේම, දෙවියන්වහන්සේගේ යහපත්කම තුළින් අපව පසුතැවිල්ල කරා යොමු කරනු ලබනවා ඇත. පව්කරුවන් උදෙසා තම ජීවිතය පූජා කිරීමෙන්, අපට අදහාගත නොහැකි ආකාරයකට ක්‍රිස්තුස්වහන්සේ උන්වහන්සේගේ ප්‍රේමය පෙන්නුම් කළසේක. පව්කරුවා මෙම ප්‍රේමය දෙස බලන විට, ඔහුගේ සිත මෘදුවී, මනසට තදින් බලපෑම් ඇති කොට බලවත් ලෙස පශ්චත්තාප වීමට ආත්මය තුළ උනන්දුවක් ඇතිවේ... ඕනෑම අවස්ථාවක මිනිසුන් වෙනසක් ඇති කරගැනීමට උත්සාහයක යෙදෙන විට, හරි දෙය කිරීම පිණිස අවංක ආශාවක් ඇතිවූ විට, ඔවුන්ව එවැනි දේ වෙතට යොමු කරනු ලබන්නේ ක්‍රිස්තුස්වහන්සේගේ බලයයි. ඔවුන් නොදැනුවත්වම එම බලපෑම ඔවුන් මත ක්‍රියාත්මක වන අතර, ඔවුන්ගේ හෘද සාක්ෂිය තුළ උනන්දුව ඇතිවී, බාහිර ජීවිතයේ වෙනස්කම් ඇතිවේ. ක්‍රිස්තුස්වහන්සේ උන්වහන්සේගේ කුරුසිය දෙස බැලීමට ඔවුන්ව කැඳවන අතර, ඔවුන්ගේ පාප හේතුවෙන් උන්වහන්සේගේ සිරුරෙහි ඇතිවූ තුවාල දෙස බැලීම පිණිස කැඳවන අතර, උන්වහන්සේගේ ආඥා සිහියට නැගෙනු ඇත. —Ellen G. White, Steps to Christ, pp. 26, 27.

**සාකච්ඡාව සඳහා ප්‍රශ්න**:

`යේසුස්වහන්සේ මැවුම්කරුවාණන් ලෙස යොහන් තුමා විසින් ආරම්භයේදීම පවසා සිටින්නේ ඇයි? සෑම දේව ධර්ම ඉගැන්වීමකටම මැවීමේ ඇති වැදගත්කම පිළිබඳව මෙමගින් පවසනු ලබන්නේ කුමක්ද? එසේනම්, ශුද්ධ ලියවිල්ලේ එළිදරව් කර ඇති ආකාරයට මැවීම පිළිබඳව නිවැරදි අවබෝධයක් ඇතුව සිටීම වැදගත්වන්නේ ඇයි?`

`ඉරිදා දවසේ අධ්‍යයනය සඳහා ඇති කොටසේ පාඩම අවසානයේ ඇති ප්‍රශ්නය පිළිබඳව වැඩියෙන් සිතා බලන්න. කුරුසිය මත සදාකාලීන වූ දෙවියන්වහන්සේ නොව, මවනු ලැබූ තැනැත්තෙකු මිය ගියේ නම් කුරුසියට කුමක් වේද? යේසුස්වහන්සේ සදාකාලික දෙවියන්වහන්සේ හැර වෙන ඕනෑම කෙනෙකු වී තිබුණේ නම්, අපට අහිමි වන්නේ මොනවාද?`