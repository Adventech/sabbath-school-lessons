---
title:  වාක්‍යාණන්වහන්සේට සවන් දෙනවාද හෝ සවන් නොදෙනවාද?
date:   15/10/2024
---

`කියවන්න: යොහන් 1:9-13. මනුෂ්‍යයන් විසින් යේසුස්වහන්සේට ප්‍රතිචාර දක්වන අන්දම පිළිබඳව යොහන් තුමා විසින් මෙහි පිළිබිඹු කරන්නේ කුමන ආකාරයේ අමිහිරි යථාර්ථයක්ද?`

යොහන් 1:1-18 දක්වා වන හැඳsන්වSම තුළින් විස්තර කරන්නේ, වාක්‍යාණෝ ලෝගෝස් (logos) යනු යේසුස්වහන්සේ කවුරුන්ද කියා පමණක් නොවන අතර, ලෝකවාසීන් උන්වහන්සේට සම්බන්ධ වන්නාවූ ආකාරය පිළිබඳවත් අන්තර්ගත වේ. යොහන් 1:8හි උන්වහන්සේ ලෝකයට පැමිණෙන්නාවූ සෑම පුද්ගලයෙකුටම ඥානය ලබාදෙන සැබෑ ආලෝකය ලෙස හඳුන්වනු ලබයි. ආලෝකය, ලෝකය ආලෝකමත් කරමින්, එය අවබෝධ කරගැනීමේ හැකියාව ඇති කරයි. C.S. ලුවිස් නැමැත්තා පවසා ඇති පරිදි, මා කිතු දහම විශ්වාස කරමි. හිරු පායා ඇති බව මා විශ්වාස කරන්නේ, එසේ පායනවා මා දකින නිසා නොව, එනමුත් එය පායන හේතුවෙන් අන් සියළුමදේ මාහට දර්ශනය කළ හැකි වන නිසාය. —"Is Theology Poetry?" (n. p.: Samizdat University Press, 2014), p. 15, originally presented in 1944.

තවද, යොහන් 1:9හි පවසන දේවල වැදගත්කම දෙස බලන්න. ආලෝකය සෑම කෙනෙකු වෙතම පැමිණෙන නමුත්, සෑම කෙනෙකුම ආලෝකය වැළඳගන්නේ නැත. අප විසින් හෙට දවසට යෙදෙන පාඩම තුළින් දකින්නාවූ අන්දමට, මිනිසුන් විසින් යේසුස්වහන්සේව පිළිගන්නාවූ සහ ප්‍රතික්ෂේප කරන්නාවූ ආකාරය යොහන්ගේ ශුභාරංචියේ ඇති ප්‍රධාන තේමාවක් වේ. එම තේමාව ආරම්භවන්නේ මෙහිදීය. මෙහි ඇති අතිශයින් කණගාටු උපදවන සිද්ධිය වන්නේ, තමාගේම සෙනඟ වන ඉශ්‍රායෙල් ජනතාව වෙතට මෙසියස්වහන්සේ පැමිණි නමුත්, මෙසියස්වහන්සේ ලෙස බොහෝ දෙනෙකු විසින් උන්වහන්සේව පිළි නොගැනීමයි.

පාවුල් තුමාද එවැනිම කනගාටුදායක තේමාවකට, එනම් යුදෙව්වන් බහුතරයක් ප්‍රතික්ෂේප කළ බව රෝම 9-11 දක්වා සඳහන් වේ. පාවුල් තුමා අවිනිශ්චිත අඩිතාලමකින් අවසාන කරන්නේ නැත, එනමුත් පවසන්නේ යුදෙව්වන් බොහොමයක් මෙන්ම, අන්‍ය ජාතිකයන්ද, මෙසියස්වහන්සේ ලෙස යේසුස්වහන්සේව පිළිගන්නා බවය. ඇත්තවශයෙන්ම, ඔහු අන්‍ය ජාතිකයන්ට අවවාද කරන්නේ යුදෙව්වරුන්ට එරෙහිව පාරට්ටු නොකරන ලෙසය. “මක්නිසාද නුඹ ස්වභාවයෙන්ම වල් ඔලීව ගසින් කපනු ලැබ, ස්වභාවයට විරුද්ධව හොඳ ඔලීව ගසකට පාස්සන ලද්දෙහි නම් ස්වභාවික අතු වන මොව්හු තමුන්ගේම ඔලීව ගසට කොපමණ වැඩි වශයෙන් පාස්සනු නොලබන්නෝද’’ (රෝම 11:24).

එම අදහස තුළම සිටින යොහන් තුමා පවසන්නේ තමන්ගේ පුද්ගලික ගැළවුම්කරු ලෙස යේසුස්වහන්සේව පිළිගන්නාවූ සියළුදෙනා දෙවියන් වහන්සේගේ දරුවන් වන බවය. මෙය සිදුවන්නේ උන්වහන්සේගේ නාමය කෙරෙහි විශ්වාස කිරීමෙනි. (යොහන් 1:12, 13).

ශුභාරංචියෙහි හැඳින්වීම සහ අවසානය අතර ඇති සම්බන්ධතාවය මෙයයි. යොහන් 20:31හි, මෙම ශුභාරංචිය ලිවීමට වූ හේතුව අපෝස්තුළුවරයා පෙන්වා දෙයි. එනම් ඔබ යේසුස්වහන්සේ ක්‍රිස්තුස්වහන්සේ සහ දේව පුත්‍රයාණන්වහන්සේ බව විශ්වාස කරමින්, එසේ විශ්වාස කිරීම කරණ-කොටගෙන, උන්වහන්සේගේ නාමයෙන් ඔබට ජීවනය අත්වන පිණිසය. ඒ ආකාරයෙන් හැඳින්වීම සහ අවසානය තුළ එක්සත්කමක් ගොඩනැගී ඇත. ඒවා අතර වන සියළුදේ ඇතුලත් කොට ඇති, එකිනෙකට සම්බන්ධවී පවතින සංකල්ප ලෙස ඒවා සැලකිය හැක. මෙම සම්බන්ධතාවයෙන් පෙන්නුම් කරනු ලබන්නේ, යොහන් ශුභාරංචිය තුළ පවතින සියලුදේ අන්තර්ගත කරන්නාවූ ස්වභාවය වන අතර, එනම් මනුෂ්‍යයන් ගැළවීම ලබන්නේ, යේසුස් ක්‍රිස්තුස් වහන්සේ ඔවුන්ගේ ගැළවුම්කරු ලෙස විශ්වාස කිරීමෙනි.

`දෙවියන්වහන්සේගේ පුතෙකු හෝ දුවෙකු වීමෙන් ඔබේ ජීවිතය වෙනසකට යොමුව ඇත්තේ කෙසේද?`