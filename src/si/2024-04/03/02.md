---
title:  පටන්ගැන්මේදී - දිව්‍ය ලාංඡන
date:   13/10/2024
---

`කියවන්න: යොහන් 1:1-5. මෙම වචන තුළින් වාක්‍යාණෝ නම් යේසුස් ක්‍රිස්තුස්වහන්සේ පිළිබඳව කුමක් පෙන්නුම් කරනු ලබයිද?`

යොහන්ගේ ශුභාරංචිය ආරම්භ වන්නේ මෙම පුදුමාකාර සිතුවිල්ලත් සමගය. “පටන්ගැන්මෙහිදී වාක්‍යාණෝ සිටිසේක. වාක්‍යාණෝ දෙවියන්වහන්සේ හා සමග සිටිසේක. වාක්‍යාණෝ දෙවියන්වහන්සේව සිටිසේක” (යොහන් 1:1). මෙම අලංකාර වාක්‍ය තුළින්, අපට උකහා ගැනීමට දුෂ්කර වන්නාවූ ගැඹුරක් ඇති සිතුවිල්ලක් ඉදිරිපත් කරයි.

පළමුවෙන්ම, මෙම ඉවැන්ජලිස්තවරයා උත්පත්ති 1:1හි සඳහන් මැවීමේ කථාව පිළිබඳව යම්කිසි ඇඟවීමක් කරයි, “පටන්ගැන්මේදී” විශ්වයේ පටන්ගැන්මටත් පෙර වාක්‍යාණෝ සිටිසේක. ඒ ආකාරයෙන් යේසුස්වහන්සේ සදාකාලයටම ජීවත්වන බව යොහන් විසින් සනාථ කරනු ලබයි.

ඊළඟට වාක්‍යාණෝ දෙවියන්වහන්සේ හා සමග සිටි සේක” යනුවෙනි. යොහන් 1:18 තුළින්, යොහන් පෙන්වා දෙන්නේ, උන්වහන්සේ පියාණන් වහන්සේගේ ළයේ” සිටින බවකි. මෙයින් නියත වශයෙන්ම අර්ථ ගැන්වෙන්නේ කුමක්දැයි වටහාගන්නට උත්සාහ දැරුවත්, ඉතා පැහැදිලිව පෙනෙන එක් කරුණක් වන්නේ, යේසුස්වහන්සේ සහ පියාණන්වහන්සේ අතිශයින් ලෙන්ගතුව ඉතා සමීපව සිටින බවය.

ඊටපසුව ඔහු පවසන්නේ, “වාක්‍යාණෝ දෙවියන්වහන්සේව සිටිසේක” යනුවෙනි. වාක්‍යාණෝ දෙවියන්වහන්සේව සිටී නම්, වාක්‍යාණෝ දෙවියන් වහන්සේ සමග සිටින්නේ කෙසේද යන ප්‍රශ්නය පැන නගිනු ඇත. මීට අදාල පිළිතුර ග්‍රීක භාෂාවේ ඇත. ග්‍රීක භාෂාවේ නිශ්චිත අව්‍ය වචන (උදා: "the") ඇතත්, නිශ්චිත නොවන අව්‍ය වචන (උදා: a/an) එම භාෂාවේ නැත. එවිට අපට මෙහිදී වැදගත් වන්නේ, ග්‍රීක භාෂාවේ වන නිශ්චිත අව්‍ය වචනය වන "the" යන වචනය විශේෂයෙන්ම නිශ්චිත වූ දෙයකට හෝ පුද්ගලයෙකුට අදාල වන බව වටහා ගැනීමයි (මෙහි යොදා ඇති "the" යන වචනය ග්‍රීක භාෂාවෙන් ඉංග්‍රීසියට පරිවර්තනය කළ විට ලැබෙන වචනයයි.

මෙහි ඇති "the Word was with God," වාක්‍යාණෝ දෙවියන්වහන්සේ හා සමග සිටිසේක යන්න ග්‍රීක භාෂාවෙන් ලියූවිට නිශ්චිත අව්‍ය වචනයක් "the" ඇති අතර, (සිංහලයට පරිවර්තනය කළ විට, ග්‍රීක භාෂාවේ ඇති අදහස් භාෂාවල ඇති ව්‍යාකරණවල වෙනස්කම් හේතුවෙන් නියමිත මුල් අදහස නොලැබෙන බව සලකන්න). එයින් පෙන්නුම් කරන්නේ විශේෂිත පුද්ගලයෙකු වන, (the) පියාණන් වහන්සේය. And the Word was with the Father එය වාක්‍යාණෝ පියාණන් සමග සිටිසේක. "and the Word was God," යන වාක්‍යංශයෙහි, වාක්‍යාණෝ දෙවියන්වහන්සේව සිටිසේක. මෙහිදී “දෙවියන්වහන්සේ” "God" යන වචනයට "the" නම් නිශ්චිත අව්‍ය පදය ග්‍රීක භාෂාවේ නැත. මෙම පසුබිම තුළ, දේවත්වයෙහි ලක්ෂණ පෙන්නුම් කරයි. යේසුස්වහන්සේ දෙවියන් වහන්සේය - පියාණන්වහන්සේ නොවන්නේය, එනමුත් උන්වහන්සේ තවමත් දේවත්වය ඇති දෙවියන්වහන්සේගේ පුත්‍රයාණන්වහන්සේය, එනම් දේවත්වය තුළ සිටින දෙවන තැනැත්තාය.

අපෝස්තුළුවරයා, යොහන් 1:3,4 අවබෝධ කරන අයුරු සැබෑදැයි විශ්ලේෂණය කරමින් පවසන්නේ, මවනු ලැබුවාවූ සියල්ලේ මැවුම්කරු යේසුස් වහන්සේ බවය. මින් පෙර නොතිබුණාවූ, නමුත් දැන් පවතින්නාවූ සියල්ල මවන ලද්දේ යේසුස්වහන්සේ තුළින් වන අතර, උන්වහන්සේ මැවුම්කාර දෙවියන් වහන්සේය.

“සදාකාලයේ සිටම ස්වාමිවූ යේසුස් ක්‍රිස්තුස්වහන්සේ, පියාණන්වහන්සේ හා ඒකත්වයක්ය; උන්වහන්සේ දෙවියන්වහන්සේගේ ස්වරූපයය; උන්වහන්සේගේ උත්තම භාවයේ හා තේජසේ ස්වරූපයය; උන්වහන්සේගේ තේජසේ ප්‍රකාශවීමය.” —Ellen G. White, The Desire of Ages, p. 19.

`ක්‍රිස්තුස්වහන්සේගේ සම්පූර්ණ දේවත්වය අපේ දේව ධර්ම ඉගැන්වීම්වල වැදගත් අංගයක් වන්නේ ඇයි? කිසියම් ආකාරයකින් යේසුස්වහන්සේ මවන ලද්දාවූ ජීවියෙක් නම්, අපට අහිමිවන දේවල් මොනවාද? ඔබේ පිළිතුර සබත් දවසේදී පංතියට රැගෙන විත්, ක්‍රිස්තුස්වහන්සේගේ සදාකාලික දේවත්වය අපේ ඇදහිල්ලට මෙතරම් වැදගත් වන්නේ මන්දැයි සාකච්ඡා කරන්න.`