---
title:  නැවත මතුවන තේමා - ගෞරවය (මහිමය)
date:   17/10/2024
---

`කියවන්න: යොහන් 17:1-5. “පියාණෙනි පැය පැමිණ තිබේ; පුත්‍රයා ඔබ ගෞරවයට පමුණුවන පිණිස, ඔබ පුත්‍රයා ගෞරවයට පැමිණෙවුව මැනව” යනුවෙන් පැවසීමෙන් යේසුස්වහන්සේ අදහස්කළේ කුමක්ද?`

ඊයේ දවසට නියමිතව තිබූ අධ්‍යයනය තුළින් යොහන්ගේ ශුභාරංචිය තුළ ගැබ්ව ඇති භූමික වූද, මනුෂ්‍ය වර්ගයාට සම්බන්ධ වූද කථා වස්තුව දෙස බැලූ අතර, එහිදී යේසුස්වහන්සේ යනු කවුරුන්ද සහ උන්වහන්සේ කුමක් කරන්නේද යන කරුණ කේන්ද්‍ර කරගනිමින් මනුෂ්‍යයන් අතර වූ ගැටීම් සහ අන්තර් ක්‍රියාකලාපයන් පිළිබඳව දුටුවෙමු. අදට නියමිත අධ්‍යයනය තුළින්, යොහන් පොතේ සඳහන් දිව්‍යමය, විශ්වීය කථා වස්තුව දෙස බලමු.

හැඳින්වීම ආරම්භ වන්නේ විශ්වීය කථා වස්තුවෙනි. යේසුස්වහන්සේව පෙන්නුම් කර ඇත්තේ, දේව පුත්‍රයාණන් විශ්වයේ මැවුම්කරුවාණන් ලෙසටය. තවද, පෙර නොතිබුණාවූ නමුත් පසුව පැවතුනාවූ සියළුම දේවල පැවැත්ම ආරම්භ වූයේ යේසුස්වහන්සේගෙන් පමණක්ය. උන්වහන්සේ කරණ-කොටගෙන සියල්ල සාදන ලද්දේය; සාදන ලද කිසිවක් උන්වහන්සේ නොමැතිව සාදන නොලද්දේය (යොහන් 1:3). උන්වහන්සේගේ මාංශවත් වීමේදී, උන්වහන්සේ මනුෂ්‍යයෙකු වීමේ මහිමය එහි සනිටුහන් කර ඇත (යොහන් 1:14). යොහන්, මහිමයට ග්‍රීක භාෂාවෙන් යොදා ඇති වචනය (doxsa) ඩොක්සා වන අතර, එහි අරුත් වන්නේ, දීප්තිය, අලංකාරය, කීර්තිය, ගෞරවය යනුවෙනි) තවද මහිමය දක්වනවා යන්නට යොදා ඇති ග්‍රීක වචනය (doxsazō ඩොක්සාසෝ වන අතර, එහි අරුත් වන්නේ ප්‍රශංසා කිරීම, ගෞරව කිරීම, මහත්සේ ප්‍රශංසා කිරීම, ගෞරව සම්මාන පිදීම යනුවෙනි). මෙහිදී මනුෂ්‍යයන්ගෙන් ගෞරව ලැබීම මෙන්ම, දෙවියන්වහන්සේගෙන් ගෞරවය හෝ මහිමය ලැබීම යන දෙකම ඊට අදාළ වේ.

යොහන්ගේ ශුභාරංචිය තුළ යේසුස්වහන්සේව මහිමයට පත්කරනවා යන අදහස උන්වහන්සේගේ පැය යන සංකල්පය හා සම්බන්ධවී ඇත; ඉන් අදහස් වන්නේ උන්වහන්සේගේ මරණය සිදුවන කාලයයි (සංසන්දනය කරන්න යොහන් 2:4, යොහන් 7:30, යොහන් 8:20, යොහන් 12:23-27, යොහන් 13:1, යොහන් 16:32 සහ යොහන් 17:1). උන්වහන්සේගේ මහිමයේ පැය වන්නේ කුරුසියයි.

මෙම අදහස බෙහෙවින් එකිනෙකට පරස්පර වූ එකක් වනුයේ, පුරාණ රෝමවරුන් විසින් පාලනය කළ ලෝකයේ කුරුසිපත් කිරීම යනු, අතිශයින් ලජ්ජාවට සහ අවමානයට පත්කරනු ලබන්නාවූ දඬුවම් ක්‍රමයක් වූ බැවිනි. මෙය විශ්වාස කිරීමට පවා අපහසු, දෙවියන්වහන්සේ කුරුසිය මත, යන සංකල්පය තුළින් පෙනෙන මිනිසා සහ දෙවියන්වහන්සේ එකට වෙළී ඇති කථා වස්තුවකි.

මනුෂ්‍යයෙකුගේ මට්ටමින්, යේසුස්වහන්සේ අවමන් කරනු ලැබූ අපරාධ කරුවෙකුසේ සලකනු ලැබූ හෙයින් වේදනාත්මක මරණයක් විඳිමින්, දුර්වලව සිටියදී මොරගසා පැවසුවේ, “මාගේ දෙවියනි, මාගේ දෙවියනි, ඔබ මා අත්හැරියේ මක්නිසාද? යනුවෙනි. මෙම මනුෂ්‍යත්වයට අදාළ කුරුසියේ අඳුරු පැත්ත විශේෂයෙන්ම මතෙව් සහ මාර්ක් යන ශුභාරංචිය තුළ පෙන්නුම් කර ඇත (මතෙව් 27:46, මාර්ක් 15:34).

එනමුත් කුරුසියෙහි මහිමාන්විත පැත්ත විශේෂයෙන්ම ලූක් සහ යොහන් ශුභාරංචිය තුළ පෙන්නුම් කර ඇත (ලූක් 23:32-47, යොහන් 19:25-30). එය ගැළවීමේ සහ දයාවේ ස්ථානයක් වන අතර, මෙහිදී දේව පුත්‍රයාණන්වහන්සේ, උන්වහන්සේම පියාණන්වහන්සේ වෙතට බාරවූ සේක.

දෙවියන්වහන්සේගේ අතිමහත් මහිමය පෙන්නුම් කරනු ලැබුවේ, උන්වහන්සේව අතිශයින් ලැජ්ජාවට පමුණුවමින් ලෝකයේ පාප උන්වහන්සේ පිටට ගැනීම වීම, කෙබඳු උත්ප්‍රාසයක් හෙවත් ඇනුම්පදයක්ද!

`මනුෂ්‍යයාව පාපයෙන් ගළවා ගැනීම පිණිස දෙවියන්වහන්සේව කුරුසිපත් කිරීමට සිදුවූ තරමේ ප්‍රබල ක්‍රියාකාරිත්වයක් අවශ්‍යවීම පිළිබඳව ඇති අදහස නිරීක්ෂණය කරන්න. පාපය කෙතරම් නරක දෙයක්දැයි යන වග පිළිබඳව අපට පවසන්නේ කුමක්ද?`