---
title:  වාක්‍යාණෝ මාංශවත් වූ සේක
date:   14/10/2024
---

`කියවන්න: යොහන් 1:1-3,14. යේසුස්වහන්සේ, එනම් දෙවියන්වහන්සේ විසින්ම කළාවූ දේවල් පිළිබඳව මෙම පාඨ තුළින් පැවසෙන්නේ කුමක්දැයි අපට දැනගත හැකි වැදගත්ම සත්‍යය ලෙස මෙය සලකනු ලබන්නේ මන්ද?`

යොහන් තුමා ඔහුගේ ශුභාරංචිය ආරම්භ කරන්නේ “යේසුස්” යන නාමයෙන්වත්, මෙසියස්වහන්සේ/ක්‍රිස්තුස්වහන්සේ වැනි උන්වහන්සේගේ කාර්යය භාරය පිළිබඳවත් නොව, ලෝගොස් (logos) යන යෙදුම ඇසුරිනි. යොහන් තුමා ලියූ වකවානුවේදී, ලොගෝස් (logos) යන යෙදුම භාවිතා කළේ විශ්වයේ තර්කාන්විත ව්‍යQහය පෙන්නුම් කිරීමට හෝ එය තුළ පවතින්නාවූ තාර්කික න්‍යාය සහ හේතු සාධක පෙන්නුම් කරනු පිණිසය.

එමෙන්ම, පුරාණයේ සිටි බලගතු දර්ශනවාදියෙකු වූ ප්ලේටෝ විසින් යථාර්ථය ස්ථර දෙකකට වෙන්කොට ඇත. ඉන් එකක් වන්නේ කිසිසේත් වෙනස් නොවන, සම්පූර්ණත්වය උපරිමයෙන් පවතින ස්ථරය වන අතර, අනෙක් ස්ථරය වන්නේ මෙලොව ජරා ජීර්ණයට පත්වන්නාවූ, ඉහළ ඇති සර්ව සම්පූර්ණ ස්ථරයෙහි අතිශයින් අසම්පූර්ණ නියෝජනයකි, මෙවැනි දෙයක් කොතැනක හෝ මනඃකල්පිතව පවතින්නට ඇත. (එම ප්‍රශ්නයට ප්ලේටෝ කිසිවිටෙක පිළිතුරු සැපයුවේ නැත). ඇතැම් දර්ශනවාදීන් ලෝගෝස් (logos) නම් වචනය හඳුන්වනු ලබන්නේ, සදාතනික ස්වභාවය සහ ජරා ජීර්ණවන භූමික ස්වභාවයන් අතර පවතින අතරමැදි (Abstract) කලාපයක්, එනම් අදහසක් හෝ සිතුවිල්ලක් තුළ පමණක් පවතින, භෞතික පැවැත්මක් නොමැති ස්වභාවයකි.

යොහන් තුමා මෙම යෙදුම භාවිතා කරන්නේ සම්පූර්ණයෙන්ම වෙනස් ආකාරයකටය. ඔහුගේ ස්ථාවරය වන්නේ සත්‍යය, එනම් ලෝගොස් (logos) යනු අහසේ ඉහළින් ඇති, ස්වර්ගයත්, පොළොවත් අතර පාවෙමින් පවතින අමූර්තක (Abstract) සංකල්පයක් නොවන බවය. ඔහුගේ අදහස අනුව, ලෝගෝස් යනු පුද්ගලයෙකි. යේසුස් ක්‍රිස්තුස්වහන්සේ මාංශවත්වී අප අතරෙහි වාසය කළසේක. (යොහන් 1:14).

යොහන්ගේ අදහස අනුව ලෝගොස් (logos) යනු දෙවියන්වහන්සේගේ වාක්‍යාණෝය. ඉතා වැදගත්වන්නේ දෙවියන්වහන්සේ සන්නිවේදනය කිරීමයි. ඒ උන්වහන්සේ මනුෂ්‍ය වර්ගයාට සම්පූර්ණයෙන්ම වෙනස්වූ ආකාරයකට හෙළිදරව් වීමය. එනම් දෙවියන්වහන්සේ අප මෙන් කෙනෙකු වීමය.

යොහන් ශුභාරංචිය තුළින් ලෝගොස් (logos) යන පදයෙන් සදාතනික දෙවියන්වහන්සේව නියෝජනය කරනු ලබන අතර, උන්වහන්සේ කාලය සහ අවකාශය තුළ සිටින, පෞද්ගලික මට්ටමින් මනුෂ්‍ය වර්ගයා සමග කථා කරන, ක්‍රියා කරන සහ අfන්‍යාන්‍ය සම්බන්ධතාවයන් පවත්වාගෙන, යන තැනැන් වහන්සේය. සදාතනික දෙවියන්වහන්සේ මනුෂ්‍යයෙකු බවට පත්වී, අප මෙන් කෙනෙකු වූසේක.

යොහන් 1:14හි අපොස්තුළුවරයා පෙන්නුම් කරන්නේ, “වාක්‍යාණෝ මාංශවත්වී, අප අතරෙහි වාසය කළ සේක” යනුවෙනි. මෙහි යොදා ඇති වචනය වන “වාසය කළ” යන්නෙහි පරිවර්තනය කළ විට, ග්‍රීක භාෂාවෙන් අර්ථ ගැන්වෙන්නේ කූඩාරමක් සෑදීම වැනි අදහසයි. යොහන් තුමා වක්‍ර ලෙස නික්මයාම 25:8 සඳහන් සිද්ධිය වෙත යොමුවෙමින්, දෙවියන්වහන්සේ ඉශ්‍රායෙල් වරුන්ට අණ කළේ, ඔවුන් අතර වාසය කරනු පිණිස උන්වහන්සේට මණ්ඩපයක් ගොඩනගන ලෙසය. එමෙන්ම, යේසුස්වහන්සේ හෙවත් දේව පුත්‍රයාණන් වහන්සේ මාංශවත් වීමේදී, මනුෂ්‍යයාගේ මාංශය තුළට ඇතුල්වී, මනුෂ්‍යයන් හට උන්වහන්සේ වෙතට ළඟාවිය හැකි පරිදි, උන්වහන්සේ සතුව තිබූ තේජස ආවරණය කරගත්සේක.

`යොහන් තුමා විසින් මෙහි ලියා ඇති දේවලින් අදහස් වන්නේ කුමක්දැයි සිතා බලන්න. මැවුම්කරුවාණන් වන දෙවියන්වහන්සේ විසින්ම, අප මෙන් මනුෂ්‍යයෙක් බවට පත්වී, මෙලොව අප සමග ජීවත්වූසේක. (අප මෙතෙක් උන්වහන්සේ අප වෙනුවෙන් මරණයට පත්වීම පිළිබඳව මාතෘකාවට පැමිණ නැත!) මනුෂ්‍ය වර්ගයා උදෙසා වන දෙවියන් වහන්සේගේ ප්‍රේමයේ යථාර්ථය පිළිබඳව මෙයින් අපට ප්‍රකාශවන්නේ කුමක්ද? මෙම පුදුමාකාර සත්‍යය තුළින් මෙතරම් විශාල සැනසීමක් අප විසින් ලැබිය යුත්තේ ඇයි?`