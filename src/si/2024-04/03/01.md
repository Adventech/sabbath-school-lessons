---
title:  'පසුබිම: හැඳින්වීම'
date:   12/10/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 1:1-5, උත්පත්තිa 1:1, යොහන් 1:9-13, යොහන් 3:16-21, යොහන් 9:35-41, මතෙව් 7:21-23, යොහන් 17:1-5.

> <p>කටපාඩම් පදය</p>
> “පටන්ගැන්මෙහිදී වාක්‍යයාණෝ සිටිසේක, වාක්‍යයාණෝ දෙවියන්වහන්සේ හා සමග සිටිසේක, වාක්‍යයාණෝ දෙවියන්වහන්සේව සිටිසේක.” (යොහන් 1:1)

පළමු සතිය තුළ යොහන් පොත නිමාවීම පිළිබඳව සඳහන්ව තිබෙන්නේ, එදා මෙම පොත ලියන්නට වූ හේතුව සඳහන් කර ඇති බැවිනි. මෙම සතියේ පාඩම ශුභාරංචියේ ආරම්භය කරා යමින්, ශුද්ධාත්මයාණන්වහන්සේගේ ආනුභාවය ලැබ, යොහන්තුමා තම පාඨකයන්ව ගෙනයායුතු දිශානතිය කරා ගෙන යාමට සැරසෙයි. සාමාන්‍යයෙන් අළුත් ගිවිසුමේ ලේඛකයන්, ඔවුන්ගේ ලියවිල්ලේ පළමු ඡේදයේ වචන තුළින්, ඔවුන් ආවරණය කිරීමට අපේක්ෂිත, තේමාවන් ඉදිරිපත් කරති. යොහන් තුමාද ඒ ආකාරයෙන්ම, මැවිල්ලට පෙරවූ සත්‍යතාවන් ඇතුළුව, සියල්ල අභිබවා යන යේසුස්වහන්සේ පිළිබඳව වන සත්‍යතාවයන්, ඉතා උත්කර්ෂවත් ආකාරයෙන් ඔහුගේ තේමාවන් ලෝකය සිසාරා යන අන්දමින් ඉදිරිපත් කළේය.

පොතේ ආරම්භයේදීම, මේ ආකාරයෙන් ඉදිරිපත් කිරීම තුළින්, පාඨකයාට යේසුස්වහන්සේ මෙසියස්වහන්සේ වන බව හඳුන්වා දීම හේතුවෙන්, පාඨකයාට, පොතේ රඟදක්වන චරිතවලට නොතිබුණ වාසියක් අත්විය. ඉවැන්ජලිස්තවරයා යේසුස්වහන්සේගේ විශිෂ්ට කථාන්තරය පවසන්නාවූ විට, එම අති විශිෂ්ට තේමාවල් පාඨකයාට පැහැදිලි ලෙස දකින්නට පුළුවන. මෙම උතුම් තේමා සනිටුහන් වන්නේ යේසුස්වහන්සේ මෙලොව විසූ ඓතිහාසික කාලපරිච්ඡේදය තුළය.

මෙම සතියේ පාඩම තුළින් (යොහන් 1:1-18) දක්වා වන කොටසින් හැඳින්වීම ආරම්භ වීමෙන් පසුව එහි ප්‍රධාන තේමාවල සාරාංශය දක්වා ඇත. මෙම තේමාවන් පිළිබඳව යොහන් පොතේ වෙනත් ස්ථානවල සඳහන් කරුණු කෙරෙහිද විමසිලිමත්වෙනවා ඇත.

ඔක්තෝබර් මස 19 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.