---
title:  මෙසියස්වහන්සේ ලෙස යේසුස්වහන්සේගේ සාක්ෂිය
date:   19/10/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 1:19-23, යෙසායා 40:1-5, යොහන් 1:29-37, රෝම. 5:6, යොහන් 1:35-39, යොහන් 1:43-51, යොහන් 3:1-21.

> <p>කටපාඩම් පදය</p>
> “යේසුස්වහන්සේ උත්තරදෙමින්: සැබවක් සැබවක් නුඹට කියමි. යමෙක් අලු‍තෙන් නූපන්නොත් ඔහුට දෙවියන්වහන්සේගේ රාජ්‍යය දකින්ට නොහැකියයි ඔහුට කීසේක.” (යොහන් 3:3).

යේසුස්වහන්සේ, උන්වහන්සේ පිළිබඳව පැවසූ දේවල් සනාථ කරනු පිණිස උන්වහන්සේ මිනිසුන් හට ශුද්ධ ලියවිල්ලෙන් සාක්ෂි ප්‍රබල ලෙස ඉදිරිපත් කළ බැවින්, සැබවක්, සැබවක් නුඹලාට කියමි අදහන්නාට සදාකාල ජීවනය ඇත්තේය” (යොහන් 6:47) යනුවෙන් උන්වහන්සේ පැවසීමෙන් කිසිදු ප්‍රශ්නයක් නැත.

තවත් බොහෝ දේවල් ඇත: වතුර මිදියුෂ බවට පත්කිරීම; දහස් සංඛ්‍යාත පිරිසකට රොටි ස්වල්පයකින් කන්න දීම; ප්‍රභූවරයාගේ පුත්‍රයාව සුවකිරීම; බෙත්සයිදා පොකුණ අසල සිටි මනුෂ්‍යයාව නැවත යථා තත්ත්වයට පත්කිරීම; උපතේ සිට අන්ධව සිටි මනුෂ්‍යයාට පෙනීම ලබාදීම; ලාසරුස්ව මළවුන්ගෙන් නැගිටවනු ලැබීම ඉන් කිහිපයකි. ඉවැන්ජලිස්තවරයා, යේසුස්වහන්සේ යනු කවුරුන්දැයි පෙන්නුම් කිරීම පිණිස නානා මාදිලියේ සිද්ධීන් සහ පුද්ගලයන් පිළිබඳව සිහිගන්වයි. ඔවුන් සහ එම සිද්ධි අතර යුදෙව්වන්, අන්‍යජාතිකයන්, පොහොසතුන්, දුප්පතුන්, පුරුෂයින්, ස්ත්‍රීන්, පාලකයන්, සාමාන්‍ය වැසියන්, උගතුන් සහ නූගතුන් යන සියල්ලෝම උන්වහන්සේ යනු කවුරුන්ද යනුවෙන් සාක්ෂි දරති.

යොහන් තුමා යේසුස්වහන්සේගේ අනන්‍යතාවය සනාථ කරනු පිණිස, පියාණන්වහන්සේගේ සහ ශුද්ධ ලියවිල්ලේ සාක්ෂි ඉදිරිපත් කර ඇත.

මෙම සතිය ආරම්භ වන්නේ යොහන් බෞතීස්තගේ ප්‍රබල සාක්ෂියත් සමගය. වෙනත් සාක්ෂිකරුවන්ද වේදිකාවට ගොඩ වෙති: අන්ද්‍රe සහ සීමොන්, පේත්‍රැස්, පිලිප් සහ නතානියෙල් සහ කිසිසේත් අනපේක්ෂිත සාක්ෂිකරුවෙකු වන, ඵරිසියෙකු වූ නිකදේමුස් යන අයවේ. තවත් සාක්ෂිකරුවකු පසුබිමේ එනම් යොහන්ම සිටියේය. (අන්ද්‍රe සමග සිටි අනෙක් ගෝලයා යොහන්ය. යොහන් 1:35, 40).

ඔක්තෝම්බර් මස 26 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.