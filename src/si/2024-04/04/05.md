---
title:  පිලිප් සහ නතානියෙල්
date:   23/10/2024
---

`යොහන් 1:43-46 කියවන්න. තමන්ට දැනටමත් යේසුස්වහන්සේ කෙරෙහි ඇති ඇදහිල්ල පිළිබඳව පිලිප්ගේ පණිවුඩය තුළින් එළිදරව් කළේ කුමක්ද?`

අන්ද්‍රe සහ පේත්‍රැස් මෙන්ම පිලිප්ද බෙත්සයිදාවේ සිට පැමිණි අයෙකි. ඔහු, ඔහුගේ මිත්‍ර නතානියෙල් හමුවී, ඔහුට යේසුස්වහන්සේ පිළිබඳව පැවසුවේය. යොහන් බව්තීස්ත, යේසුස්වහන්සේව, “දෙවියන්වහන්සේගේ බැටළු පැටවා” ලෙස හැඳින්වීය. තමන්ට “මෙසියස්වහන්සේ” හමුවූ බව අන්ද්‍රe පේත්‍රැස්ට පවසා තිබුණි. නමුත් පිලිප් යේසුස්වහන්සේව හඳුන්වනු ලැබුවේ, මෝසෙස් සහ අනාගතවක්තෘවරුන් විසින් ලියා ඇති තැනැන්වහන්සේ සහ උන්වහන්සේට, “නාසරෙත් යේසුස්” යන නාමයද එකතු කළේය. ඔහු නාසරෙත් යන වචනය සඳහන් කිරීම හේතුවෙන්, ඔහුගේ මිතුරාගෙන් දැඩි ප්‍රතිවිරෝධයක් ඔහුට ඇතිවිය.

නතානියෙල් හට කුඩා නගරයක් වූ නාසරෙත් නුවරට එරෙහිව දැරූ මතයක් තිබුණාසේ පෙනෙන්නට ඇත. එවැනි පාර අද්දරක පිහිටි ස්ථානයකින් කිසිවිටෙකත් රජෙකු පැමිණය නොහැක. අවිචාරාත්මක හැඟීම් ඇති විට, මනුෂ්‍යයන්ව නිසිලෙස ඔවුන්ගේ වටිනාකම් අවබෝධ කිරීමට නොහැකි වන පරිද්දෙන් අපේ දෙනෙත් අන්ධ කරනු ලබයි. අවිචාරමත් සිතුවිලි සහ හැඟීම් ඇති මනුෂ්‍යයන්ව වෙනස් කිරීමට ඇති හොඳම මග වන්නේ ඔවුන්ට දාර්ශනික දේශනා පැවැත්වීමෙන්වත්, දේවධර්මය පිළිබඳව විවාදයකට කැඳවීම නොවන බවත්, ඇතැම් විට මුල සිටම ඔහු නතානියෙල්ගේ ස්වභාවය දැන සිටි හෙයින්, අදාළ පුද්ගලයන්ව පෞද්ගලික අත්දැකීමක් ලබන පිණිස වඩාත් සුදුසු විකල්පය බව පිලිප් අවබෝධ කරගෙන තිබූ බව පෙනෙන්නට ඇත. ඔහු සාමාන්‍ය පරිදි පවසා සිටියේ, ‘පැමිණ බලන්න’ යනුවෙනි. නතානියෙල් කළේද එම දෙයමය ඔහු ගොස් බැළුවේය.

`යොහන් 1:47-51 කියවන්න. යේසුස්වහන්සේ උන්වහන්සේ කවුරුන්ද යනවග නතානියෙල්ට ඒත්තු ගැන්වූයේ කෙසේද? එවිට නතානියෙල්ගේ ප්‍රතිචාරය වූයේ කුමක්ද?`

පිලිප්ගේ කැඳවීමට නතානියෙල් දැක්වූ ප්‍රතිචාරයෙහි අතිශයින් වැදගත් විස්තර 46 සහ 47 යන පද අතර සඳහන්ව නොමැති බවක් පෙනෙන්නට ඇත. කෙසේවුවද, ගොස් බලන පිණිස ඔහු නැගිට ගියේය. ඔහු තුළ තිබුණාවූ අවිචාරවත් හැඟීම් වලට වඩා, පිලිප් සමග ඔහුට තිබූ මිත්‍රත්වයේ බැඳීම වඩාත් බලවත් වූ හෙයින්, එම මොහොතේ සිට ඔහුගේ ජීවිතයේ බලවත් වෙනසක් ඇති විය.

යේසුස්වහන්සේ ඔහු පිළිබඳව යහපත් දේ පවසමින්, මෙන්න සැබවින්ම ඉශ්‍රායෙලිතයෙක්! මොහු තුළ කිසි වංචාවක් නැත වශයෙන් කී දෙය (යොහන් 1:47), නතානියෙල් යේසුස්වහන්සේව හමුවීමට ප්‍රථමයෙන් යේසුස්වහන්සේ පිළිබඳව පැවසූ දෙය හා සසඳන විට හාත්පසින්ම වෙනස්වූ දෙයක් ලෙස පෙනීයනු ඇත (යොහන් 1:46). නතානියෙල් අතිශයින් පුදුමයට පත්වී ප්‍රතිචාර දැක්වූයේ මීට පෙර ඔහුට යේසුස්වහන්සේව හමුවී නොතිබුණ බැවිනි.

ඊට පසුව යේසුස්වහන්සේ ඔහුව අත්තික්කා ගස ළඟ දුටු අවස්ථාව පෙන්නුම් කරනු ලබන අතර, මෙම කුඩා වැකිය හේතුවෙන් නතානියෙල් සම්පූර්ණයෙන්ම විශ්වාස කළේය. යේසුස්වහන්සේ, උන්වහන්සේගේ දේව දැක්ම තුළින්, එම අත්තික්කා ගස යට සිට නතානියෙල් යාච්ඤා කරමින් සත්‍යය සෙවූ ආකාරය දුටුසේක (බලන්න Ellen G. White, The Desire of Ages, pp. 140, 141). එවිට නතානියෙල් යේසුස්වහන්සේව උතුම් කොට දක්වමින්, පාප කියා දෙමින්, යේසුස්වහන්සේව රබ්බී, දේව පුත්‍රයාණෝ සහ ඉශ්‍රායෙල්වරුන්ගේ රජ වශයෙන් හැඳින්වූවේය. කුඩා එළිදරව් කිරීමක් සේ පෙනෙන මෙම කටයුත්ත තුළින් අතිමහත් ලෙස ඇදහිල්ල ප්‍රකාශ වන අයුරු බලන්න.