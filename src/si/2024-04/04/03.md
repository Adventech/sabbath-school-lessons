---
title:  දෙවියන්වහන්සේගේ බැටළු පැටවාණෝ
date:   21/10/2024
---

හෙබ්‍රෙව් ජනතාව, ඔවුන්ව රෝමයෙන් ගළවාගන්නාවූ මෙසියස් කෙනෙකුගේ පැමිණීම අපේක්ෂාවෙන් සිටියහ. යොහන් ශුභාරංචියේ පරමාර්ථය වූයේ, මෙසියස්වහන්සේ පිළිබඳව ඔවුන් තුළ තිබූ අවබෝධය වෙනස් කොට, රජුන්ගේ පැමිණීම පිළිබඳව, යේසුස්වහන්සේ සම්බන්ධයෙන් ඇති අනාවැකි සම්පූර්ණ වන අයුරු පෙන්නුම් කිරීමයි. මෙසියස්වහන්සේ ලෞකික පාලකයෙකු නොවේ. උන්වහන්සේ පැමිණියේ උන්වහන්සේ පිළිබඳව පරණ ගිවිසුමේ වූ පොරොන්දුවක් සම්පූර්ණ කිරීම පිණිස වන අතර, ලෝකය උදෙසාවූ උන්වහන්සේගේ පූජාවීම, දෙවියන්වහන්සේත් උන්වහන්සේගේ ජනතාවත් අතර තිබූ සම්බන්ධතාවය නැවත ගොඩනැගීම ඊට අදාළ! විය.

`කියවන්න: යොහන් 1:29-37. යේසුස්වහන්සේ පිළිබඳව යොහන් බව්තීස්ත කරන්නේ කුමන ප්‍රකාශයක්ද? උන්වහන්සේව පෙන්නුම් කරනු පිණිස ඔහු භාවිතා කරන්නේ කුමන ප්‍රතිරූපයක්ද, එමෙන්ම යේසුස්වහන්සේ කවුද කියා අවබෝධ කරගැනීමට සහ උන්වහන්සේගේ මෙහෙවර අවබෝධ කරගැනීමට එය ඉතා වැදගත් වන්නේ ඇයි?`

යේසුස්වහන්සේ දෙවියන්වහන්සේගේ බැටළු පැටවාණන් යනුවෙන් යොහන් බෞතීස්ත කරන ප්‍රකාශය, යොහන්ගේ ශුභාරංචියේ පරමාර්ථය සනාථ කරනු ලබන අතර, එමගින් මෙසියස්වහන්සේගේ ක්‍රියා කලාපය සහ උන් වහන්සේගේ ස්වභාවය අවබෝධ කරගැනීම පිණිස ඉවහල්වේ. ඇත්තවශයෙන්ම, යේසුස්වහන්සේ පූජා ක්‍රමයෙහි සම්පූර්ණ වීමක් වන්නේ, මුල්වතාවට උත්පත්ති 3:15හි දී ඇති ගැළවුම්කරුවෙකු පිළිබඳව වන පොරොන්දුව දෙස ආපසු හැරී බැලීමේදීය.

යේසුස්වහන්සේගේ බව්තීස්මයේදී යොහන් උන්වහන්සේ දෙවියන් වහන්සේගේ බැටළු පැටවා බව දැක්වූ අතර මෙසියස්වහන්සේගේ මෙහෙය මත අළුත් ආලෝකයක් බැබළුණි. අනාගතවක්තෘගේ කල්පනාව යෙසයියාගේ වචන දෙසට යොමුවිය; “එතුමා මරන්නට ගෙන යන බැටළු පැටවෙකු මෙන්’ උන්වහන්සේ ගෙන යන ලද බවයි. යෙසායා 53:7.” —Ellen G. White, The Desire of Ages, p. 136.

`මාර්ක් 10:45, රෝම 5:6 සහ 1 පේත්‍රැස් 2:24 කියවන්න. “දෙවියන්වහන්සේගේ බැටළු පැටවා” ලෙස වන යේසුස්වහන්සේගේ භූමිකාව අවබෝධ කරගැනීම පිණිස මෙම බයිබල් පාඨ අපට උපකාර වන්නේ කුමන ආකාරයෙන්ද?`

යොහන් බව්තීස්ත හට යේසුස්වහන්සේ පිළිබඳව සහ උන්වහන්සේගේ මෙහෙය පිළිබඳව තවත් බොහෝදේ ඉගෙනීමට උවමනාවක් තිබුණ නමුත්, යේසුස්වහන්සේ පොරොන්දු ප්‍රකාරව එවනු ලැබූ මෙසියස්වහන්සේ බවත්, උන්වහන්සේ පැමිණ ඇත්තේ අනාගතවාක්‍ය සම්පූර්ණ කරනු ලබන පිණිස බවත් ඔහු ඒකාන්තයෙන්ම දැන සිටියේය.

`“දෙවියන්වහන්සේගේ බැටළු පැටවා” යනුවෙන් යේසුස්වහන්සේට දී ඇති පදවි නාමය පිළිබඳව ගැඹුරින් සිතා බලන්න. එමගින් ඔබේ මනසට එන ප්‍රතිරූප මොනවාද? එය පරණ ගිවිසුම තුළ සඳහන්ව ඇති පූජා ක්‍රමය සමග සම්බන්ධවී ඇති අන්දම අනුව, අපේ ගැළවීම උදෙසා ගෙවා ඇති අධික මිල පිළිබඳව කෘතඥතාවය පෙන්වීමට හැකිවන්නේ කෙසේද?`