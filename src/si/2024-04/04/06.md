---
title:  නිකදේමුස්ගේ සාක්ෂිය
date:   24/10/2024
---

`යොහන් 3:1 කියවන්න. නිකදේමුස්ගේ සාක්ෂිය තුළින් යොහන් ශුභාරංචියේ තේමාවට සහයෝගයක් වන්නේ කෙසේද?`

නිකදේමුස්, ඉශ්‍රායලයේ සිටි ගෞරවණීය ගුරුවරයෙකු වූ අතර, සැන්හිඩි%න් මණ්ඩලයේ සිටි පොහොසත් සාමාජිකයෙකුද විය. හේතු කිහිපයක් කරණකොටගෙන, යොහන්ගේ ශුභාරංචිය තුළ ඔහුගේ සාක්ෂිය අතිවිශේෂ වේ. ඔහු යේසුස්වහන්සේට “රබ්බි” යනුවෙන් ආමන්ත්‍රණය කොට, යේසුස්වහන්සේ විසින් සිදුකළ හාස්කම් පෙන්වා දෙමින්, උන්වහන්සේගේ දේවත්වයේ මෙහෙය පෙන්නුම් කරන කාරණා ලෙස ඒවා හඳුනා ගනී. නිකදේමුස් කරන්නේ කුමක්දැයි ඔහුට අවබෝධ වන්නටත් පෙර, ඔහු විසින් යේසුස්වහන්සේ මෙසියස්වහන්සේ බවට සනාථ කරන සාක්ෂි සපයමින් සිටියේය.

නිකදේමුස්, යේසුස්වහන්සේ විසින් ඉදිරිපත් කරනු ලැබූ ලකුණු, යේසුස්වහන්සේගේ දිව්‍ය කැඳවීම පෙන්නුම් කරන දේවල් ලෙස දුටු නමුත්, මෙසියස්වහන්සේ පිළිබඳව පරණ ගිවිසුමේ අනාවැකි වල සම්පූර්ණවීමක් ලෙස ඒවා දුටුවේ නැත. එබැවින් නිකදේමුස් සැකසහිතව පැමිණි නමුත්; මෙම අවස්ථාව වන විට ඔහු යේසුස්වහන්සේ ක්‍රිස්තුස්වහන්සේ ලෙස හඳුනාගෙන සිටියේ නැත.

`යොහන් 3:3-21 කියවන්න. යේසුස්වහන්සේට, නිකදේමුස්ව විනිවිදව දැකිය හැකි බව පෙන්නුම් කරනු පිණිස උන්වහන්සේ නිකදේමුස්ට කීවේ කුමක්ද?`

සෑම පුද්ගලයෙකුගේම සිතුවිලි යේසුස්වහන්සේ දන්නා සේක. නිකදේමුස්ට උන්වහන්සේ දැක්වූ ප්‍රතිචාරය රළුවූද, ක්ෂණිකවූද එකක් ලෙස පෙනීයන නමුත්, යේසුස්වහන්සේ කෙලින්ම අදාළ කාරණාව වෙත ගියසේක. යුදෙව්වන් නිතර කල්පනා කළේ, අන්‍යජාතිකයන් ඔවුන්ගේ මාර්ග අතහැර හැරී ආයුතු අය වන බව වූ නමුත් ඔවුන්ද (යුදෙව්වන්) තෝරාගත් සෙනඟ වූ නමුත්, ඔවුන්ටද හැරීමේ අවශ්‍යතාවය පිළිබඳව වැටහුනේ නැත. කිසිවකු ඔවුන්ගේ ජාතිකත්වය හේතුකොටගෙන හෝ, කුඩා කළ සිට හැදී වැඩුන සභාව හේතුකොටගෙන උපතේදීම ගළවන ලද්දාවූ කෙනෙකු ලෙස බිහිවන්නේ නැත.

ආබ්‍රහම්ගේ කාලයේ පටන් පැවත එන යුදෙව්වන්ගේ පුදුමාකාර උරුමය, ඔවුන්ට පැහැදිලි ලෙසම බොහෝ වරප්‍රසාද හිමිකර දුන් බව අවිවාදයෙන් පිළිගත යුත්තකි. (රෝම 3:1, 2 බලන්න). නමුත් එම කරුණ පමණක් ප්‍රමාණවත් නොවේ. කිසිසේත් සිතාගත නොහැකි දෙයක්, යේසුස්වහන්සේ, නිකදේමුස්ට පැවසූ සේක. එනම්, ඔහු ඉශ්‍රායලයේ ගුරුවරයෙක් සහ පාලකයෙක් ලෙස, ඉහළින් නැවත ඉපදිය යුතුය යනුවෙනි!

ඉන්පසුව යේසුස්වහන්සේ, නිකදේමුස්ගේ මුහුණටම කියා පෑවේ, ඔහුගේ ආත්මික නොදැනුවත් භාවය පිළිබඳවය; ... “නුඹ ඉශ්‍රායෙල්හි ගුරුවරයාව සිටියදීත් මේ දේවල් දන්නේ නැද්ද? (යොහන් 3:10). මම ගරුකටයුතු ගුරුවරයකුව සිටියදීත් මේ කාරණා නොදැන සිටින්නේ කෙසේද? මෙම තරවටුව ඔහුව තූෂ්ණීම්භූත කරන්නට ඇත.

එවිට, ඔහුට යේසුස්වහන්සේ පිළිබඳව කුමන ආකාරයේ ප්‍රශ්න තිබුණත් පසුව නිකදේමුස්, උන්වහන්සේගේ අනුගාමිකයන් සමග උන්වහන්සේගේ පැත්ත ගත්තේය (යොහන් 19:39 බලන්න).

`“නැවත ඉපදීම” යනුවෙන් අදහස් වන්නේ කුමක්ද? යේසුස්වහන්සේ එම කරුණට මෙතරම් වැදගත්කමක් දෙමින් අවධාරණය කරන්නේ ඇයි?`