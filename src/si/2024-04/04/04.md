---
title:  යොහන්ගේ ගෝලයන් දෙදෙනා
date:   22/10/2024
---

යොහන්, ඔහුගේ ගෝලයන් දෙදෙනා සමග සිටි අවස්ථාවක, යේසුස් වහන්සේ ඔවුන් අසලින් ගමන් කළසේක. එවිට යොහන් “අන්න දෙවියන් වහන්සේගේ බැටළු පැටියාණෝ” යි පැවසුවේය (යොහන් 1:36). පරණ ගිවිසුමේ සඳහන්ව ඇති මෙසියස්වහන්සේගේ පැමිණීම පිළිබඳව යොහන් ක්‍රිස්තුස් වහන්සේ පිළිබඳව පවසන අන්දම යොහන්ගේ ගෝලයන් දෙදෙනා මීට පෙර අසා තිබුණි. එම ගෝලයන් දෙදෙනා, යේසුස්වහන්සේ යොහන්ට වඩා උතුම් බව වටහාගත් බැවින් සහ උන්වහන්සේ යොහන්ගේ පණිවුඩයෙහි සම්පූර්ණ වීමක් වශයෙන් සැලකූ බැවිනුත්, යොහන්ව අතහැර යේසුස්වහන්සේ පසුපස ගියහ.

`යොහන් 1:35-39 කියවන්න. යේසුස්වහන්සේ පිළිබඳව යොහන්ගේ සාක්ෂියට සවන්දීමෙන් පසුව මෙම ගෝලයන් දෙදෙනා කළේ කුමක්ද?`

යේසුස්වහන්සේ සමග සිටීම පිණිස ඔවුන් තුළ තිබුණ කැමැත්ත හේතුවෙන්, එම දෙදෙනා උන්වහන්සේ සමග එදින ගත කළහ. එදින තුළ ඔවුන් අත් දුටු සහ ඉගෙනගත් පුදුම සහගත දේවල් පිළිබඳව සියළු විස්තර දන්නේ කවුරුන්ද!

වැඩි කලක් ගතවන්නට පෙර ඔවුන් අත්දුටු දේවල් අන්‍යයන් සමග බෙදාගැනීමට බලවත් උවමනාවක් ඔවුන් තුළ වූයේ, ඉතා අනර්ඝ දේවල් ඔවුන් හැදෑරූ බැවින් විය හැක. ගෝලයන් දෙදෙනාගෙන් කෙනෙකු වූ අන්ද්‍රe, ඔහුගේ සහෝදරයා වන සීමොන්ව දුටු විගසම පවසා සිටියේ, “අපට මෙසියස්වහන්සේ සම්භවූ සේක” (මෙය පරිවර්තනය කළ විට, ක්‍රිස්තුස්වහන්සේ යනුවෙනි) (යොහන් 1:41). අන්ද්‍රe ඔහුගේ සහෝදරයාව යේසුස්වහන්සේ වෙතට ගෙන ආ විට, යේසුස්වහන්සේ විගසම ඔහුව හඳුනාගත් බව පෙන්වමින්, නුඹ යොහන්ගේ පුත්‍රවූ සීමොන්ය. නුඹට කේපස්ය කියනු ලබන්නේයයි කීසේක (යොහන් 1:42). යේසුස්වහන්සේ, පේත්‍රැස්ව හොඳින් දැන හැඳිනගෙන මෙන්ම අවබෝධ කර-ගෙන සිටිසේක. යේසුස්වහන්සේ පුද්ගලයෙකුව හඳුනාගැනීම යනු යොහන්ගේ ශුභාරංචියේ රටාවකි. (උදාහරණයක් ලෙස කියවන්න යොහන් 2:24, 25).

යොහන් සහ අන්ද්‍රeට පූජකයින්ට හා ආණ්ඩුකාරයින්ට තිබුණාවූ අවිශ්වාස ආත්මය තිබුණේ නම්, ඔවුන් යේසුස්වහන්සේගේ පාද මුල වාඩිවී ඉගෙනගන්නා ශිෂ්‍යයන් නොවනවා ඇත. ඔව්හු උන්වහන්සේගේ වචනය විනිශ්චය කරන පිණිස වරද සොයන්නන් හැටියට පැමිණෙනවා ඇත... නුමුත් මේ ගෝලයන් ගැන එසේ නොවීය. ඔව්හු යොහන් බව්තීස්තගේ ඉගැන්වීම් වලදී, ශුද්ධාත්මයාණන්වහන්සේගේ කැඳවීමට සවන් දුන්නෝය. ඔවුන් දැන් ස්වර්ගීය ගුරුතුමාගේ හඬ හඳුනාගත්හ... පරණ ගිවිසුමේ ශුද්ධ ලියවිලි මත දිව්‍ය ආලෝකයක් බබලවන ලදී. බහු පැතිකඩයන්ගෙන් යුත් සත්‍යයේ තේමාවන් නව ආලෝකය තුළින් කැපී පෙනුණි. —Ellen G. White, The Desire of Ages, p. 139.

යොහන් ශුභාරංචියේ සම්පූර්ණයෙන්ම අවධාරණය කර ඇත්තේ යේසුස්වහන්සේ යනු කවුරුන්ද යන වග ආලෝකය කරා ගෙනෙනු ලබන පිණිස වන අතර, එසේ වීමෙන් ශුභාරංචිය ලොව පුරා බෙදාගනු පිණිසත්ය.

`ක්‍රිස්තුස්වහන්සේ සහ ක්‍රිස්තුස්වහන්සේ කෙරෙහි ඔබ තුළ ඇති ඇදහිල්ල තුළින් ඔබේ ජීවිතය වෙනස්වී ඇත්තේ කුමන ආකාරයකටද? ඔබ තවදුරටත් අපේක්ෂාවෙන් සිටින වෙනත් වෙනස්වීම් මොනවාද?`