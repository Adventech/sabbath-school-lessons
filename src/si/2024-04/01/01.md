---
title:  මාර්ගය පෙන්නුම් කරන ලකුණු
date:   28/09/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 2:1-11; යොහන් 4:46-54; යොහන් 5:1-16; මාර්ක් 3:22, 23; මතෙව් 12:9-14; යොහන් 5:16-47

> <p>කටපාඩම් පදය</p>
> “මේ පොතෙහි ලියා නැති වෙනත් බොහෝ හාස්කම් යේසුස්වහන්සේ ගෝලයන් ඉදිරියෙහි කළසේක. නුමුත් මේවා ලියනලද්දේ යේසුස්වහන්සේ දෙවියන්වහන්සේගේ පුත්‍රවූ ක්‍රිස්තුස්වහන්සේ බව නුඹලා විශ්වාසකරන පිණිසත් විශ්වාසකොට උන්වහන්සේගේ නාමයෙන් ජීවනය ලබන පිණිසත්ය.” (යොහන් 20:30,31)

යොහන් තුමා ඔහුගේ ශුභාරංචිය ලියුවේ ඇයි? යේසුස්වහන්සේගේ හාස්කම් හෝ වෙනත් විශේෂිතවූ ඉගැන්වීමක් පිළිබඳව අවධාරණය කිරීම පිණිස ඔහුට කැමැත්තක් තිබුණේද? ඔහු විසින් ලියන ලද දේවල් ලිවීම පිණිස වූ හේතුව කුමක්ද?

ශුද්ධාත්මයාණන්වහන්සේගේ බලය සහ ආනුභාවය තුළ යොහන් තුමා හේතුව පැහැදිලි කරයි. ඔහු පවසා සිටින අන්දමට, ක්‍රිස්තුස්වහන්සේ පිළිබඳව තවත් බොහෝ දේවල් ලිවීමට හැකි වුවත් (යොහන් 21:25), “මේවා ලියන ලද්දේ යේසුස්වහන්සේ දෙවියන්වහන්සේගේ පුත්‍ර වූ ක්‍රිස්තුස්වහන්සේ බව නුඹලා විශ්වාස කරන පිණිසත් විශ්වාස කොට උන්වහන්සේගේ නාමයෙන් ජීවනය ලබන පිණිසත්ය” (යොහන් 20:31).

මෙම සතිය තුළ යේසුස්වහන්සේගේ මුල් කාලීන ප්‍රාතිහාර්යය පිළිබඳව යොහන් වාර්තා කර ඇති අන්දම බලන අතර, ඊට අදාල වන ප්‍රාතිහාර්යය සරණ මංගල්‍යයේදී උන්වහන්සේ විසින් වතුර මිදි යුෂ බවට පත්කිරීම

යමෙකුගේ බලවත්සේ රෝගාතුරවූ පුත්‍රයෙකුට සුවය ලබාදීම, බෙත්සයිදා පොකුණ ළඟ සිටි මනුෂ්‍යයාව සුවපත් කිරීම අන්තර්ගත විය.

යොහන් මෙම ප්‍රාතිහාර්යය “ලකුණු” වශයෙන් හඳුන්වනු ලැබීය. පාර දෙපස ඇති මාර්ග සලකුණු හෝ “ලකුණු” මෙන් වන අදහසක් ඔහු විසින් ඊට අදාල කර නැත. එනමුත් ප්‍රාතිහාර්යය සිදුවීමක් තුළ වඩාත් ගැඹුරු යථාර්ථයක් පෙන්නුම් කරනු ලැබුණි, එනම් යේසුස්වහන්සේ මෙසියස්වහන්සේ ලෙස ඉදිරිපත් කිරීමෙනි. මෙහි අන්තර්ගත සෑම සිද්ධියකදීම, අප දකින්නේ ඇදහිල්ලෙන් ප්‍රතිචාර දැක්වූ මිනිසුන්ගේ උදාහරණය. තවද, ඔවුන්ගේ ආදර්ශ තුළින් අපව කැඳවනු ලබන්නේ ඔවුන් කටයුතු කළ ආකාරයෙන්ම කටයුතු කිරීමටය.

ඔක්තෝබර් මස 05 දිනට යෙදෙන සබත් දවසට සූදානම් වනු පිණිස, මෙම සතියේ පාඩම අධ්‍යයනය කරන්න.