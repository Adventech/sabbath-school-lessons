---
title:  වැඩිදුර අධ්‍යයනය සඳහා
date:   04/10/2024
---

“යේසුස්වහන්සේ, ඔහුට දිව්‍ය උපකාර ගැන මොනම ස්ථිරතාවයක්වත් නුදුන් සේක. ඒ මනුෂ්‍යයාට සැක සිතීමට නැවතී සුව ලැබීමට තමාට තිබුණු එකම අවස්ථාව නැති කරගැනීමට ඉඩ තිබුණි. නුමුත් ඔහු ක්‍රිස්තුස් වහන්සේගේ වචනය විශ්වාස කළේය; ඒ අනුව ක්‍රියා කිරීමෙන් ඔහු ශක්තිය ලැබුවේය.

එම ඇදහිල්ලෙන්ම අපට ආත්මික සුවය ලැබීමට පුළුවන. පාපය කරණකොටගෙන අපි දෙවියන්වහන්සේගේ ජීවිතයෙන් වෙන්කරනු ලැබ සිටිමු. අපගේ ආත්ම අංශභාග තත්ත්වයට පත්වී ඇත. මේ කොරවූ මනුෂ්‍යයාට ඇවිදීමට නුපුළුවන් වූවාක් මෙන්ම, අපටද අපගේම බලයෙන් ශුද්ධවූ ජීවිත ගතකිරීමට නුපුළුවන. මෙම බලාපොරොත්තු නැතුව, පොරබදන අය ඉහළ බැළුවාවේ. ගැළවුම්කාරයාණන්වහන්සේ තමන්වහන්සේගේ රුධිරයෙන් මිලදී ගත් අය දෙස බලමින්, “නුඹ සුවය ලබන්නට කැමැත්තෙහිද?” කිව නොහැකි තරම් මෘදුවූ සානු-කම්පාවෙන් පවසන සේක. සනීපයෙන් සහ සමාදානයෙන් නැගිටින ලෙස උන්වහන්සේ ඔබට අණදෙන සේක. ඔබට සුව වූවායයි හැඟෙන තුරු බලා නොසිටින්න. උන්වහන්සේගේ වචනය විශ්වාස කරන්න, එවිට සුවය ලැබෙයි. ඔබගේ කැමැත්ත ක්‍රිස්තුස්වහන්සේ මත තබන්න. උන්වහන්සේට සේවය කිරීමට කැමති වන්න. උන්වහන්සේගේ වචනය අනුව ක්‍රියා කිරීමෙන්, ඔබ ශක්තිය ලබනවා ඇත. නපුරු පුරුද්ද කුමක් වුවත්, බොහෝකල් පැවතීම කරණකොටගෙන, ආත්මයත් ශරීරයත් බඳින්නාවූ ප්‍රධාන ආශාව කුමක් වුවත්, ක්‍රිස්තුස්වහන්සේට එයින් මිදීම ලබාදීමට පුළුවන; එසේ කිරීමට උන්වහන්සේ ආශාවන සේක. උන්වහන්සේ “පාපය කරණකොටගෙන මැරී සිටින ආත්මයට ජීවිතය දෙන සේක” (එපීස 2:1). උන්වහන්සේ දුර්වලකම හා අවාසනාවන්ත-6කමින්ද, පාපයේ යදම්වලින් බැඳ දමනු ලැබ සිටින වහළුන් මුදනු සේක” —Ellen G. White, The Desire of Ages, p. 203.

“දේව අපහාසය පිළිබඳව වූ චෝදනාවට යේසුස්වහන්සේ පිළිතුරු දුන්සේක. මේ වැඩ කිරීම පිළිබඳව, ඔබ විසින් මට චෝදනා කරනු ලබන මාගේ බලය මා දෙවියන්වහන්සේගේ පුත්‍රයාණන් වන බැවින් සහ ස්වභාවයෙන්, කැමැත්තෙන් සහ අදහසින් උන්වහන්සේ හා ඒකත්වයක් වීමය.” —The Desire of Ages, p. 208.

**සාකච්ඡාව සඳහා ප්‍රශ්න**:

`මෙම සතියේ පාඩම නැවත ආවර්ජනය කරන්න. මෙම සුවකිරීම් කළ හැකි දෙයක් බවට පත්වීමට ප්‍රධාන සාධකය වූයේ ඇදහිල්ලයි. ඊට හාත්පසින්ම වෙනස්වූ ආකාරයකට නායකයන් පෙන්නුම් කළේ, සැකයේ බියකරු බව සහ අවිශ්වාසයයි. අප සියළුදෙනාටම පාහේ ඇතිවන ප්‍රශ්න සමග සැකය පටලවා ගැනීම නුසුදුසු වන්නේ ඇයි? එම කාරණා එකම දේ නොවන්නේ ඇයි, එමෙන්ම ඒවා අතර වෙනස වටහාගැනීම වැදගත්වන්නේ ඇයි?`

`බ්‍රහස්පතින්දාට යෙදී ඇති කොටසේ අවසාන ප්‍රශ්නය දෙස බලන්න. සෙවන්ත්-ඩේ ඇඩ්වෙන්ටිස්ට්වරුන් ලෙස අප මෙම අනතුර පිළිබඳව විශේෂයෙන් ප්‍රවේසම් විය යුත්තේ ඇයි? හරි සබත් දවස කුමක්දැයි දැන එය පැවැත්වීම සහ, මළාවූ අයගේ ස්වභාවය පිළිබඳව නිසි අවබෝධයක් තිබීම කොතෙක් වැදගත් වුවත්, මෙම සත්‍යයන් වලින් අපට ගැළවීම ලැබිය නොහැක්කේ ඇයි? අපව ගළවාගන්නේ කුමක්ද? කෙසේද?`

`යොහන් 5:47 ප්‍රවේසමෙන් කියවන්න. උදාහරණයක් ලෙස, ලොව පුරා පැතිරුන ජල ගැල්මක් පිළිබඳව හෝ දවස් හයක් තුළ මැවීම පිළිබඳව හෝ විශ්වාස නොකරන්නාවූ, වර්තමානයේ සිටින අය, යේසුස්වහන්සේ මෙහි පවසා ඇති දෙයම කරන්නේ කෙසේද?`