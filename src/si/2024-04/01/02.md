---
title:  කානාහි සරණ මංගල්‍යය
date:   29/09/2024
---

`යොහන් 2:1-11 කියවන්න. යේසුස්වහන්සේ කානාහි කළ ලකුණ කුමක්ද? අළුතින් එකතු වන්නාවූ ගෝලයන් හට උන්වහන්සේව විශ්වාස කරනු පිණිස මෙය උපකාර වූයේ කෙසේද?`

යේසුස්වහන්සේ විසින් වතුර මිදි යුෂ බවට පත්කිරීමේ ප්‍රාතිහාර්යය දැකීමෙන්, ගෝලයන්ට යේසුස්වහන්සේව අනුගමනය කිරීමට තීරණ ගැනීමට හේතුකාරකවූ සාක්ෂියක් විය. මෙතරම් ප්‍රබල සාක්ෂියක් තිබියදීත් උන්වහන්සේ දෙවියන්වහන්සේ විසින් එවන ලද කෙනෙකු නොවන්නේ කෙසේද? (ඇතැම් විට මේ අවස්ථාව වන විට, උන්වහන්සේ දෙවියන්වහන්සේගේ පුත්‍රයාණන් බව අවබෝධ කරගැනීමට ඔවුන් සූදානම්ව නොසිටියා වන්නට පුළුවන).

මෝසෙස් ඉශ්‍රායෙල්වරුන්ගේ නායකයා වූ අතර, ඉශ්‍රායෙල් ජනතාව මිසර දේශයෙන් පිටතට ගෙනාවේ බොහෝ “ලකුණු සහ ආශ්චර්ය” (ද්විතීය කතාව 6:22; 26:8) කරමිනි. ඉශ්‍රායෙල්වරුන්ව, මිසරවරුන්ගෙන් බේරාගනු පිණිස දෙවියන්වහන්සේ උපයෝගී කරගත්තේ ඔහුවය. (එක් ආකාරයකින් ඔවුන්ගේ “ගැළවුම්කාරයාය”).

දෙවියන්වහන්සේ මෝසෙස් තුළින් අනාවැකියක් පවසමින් පවසා තිබුණේ මෝසෙස් මෙන් අනාගතවක්තෘවරයෙකු පැමිණෙන බවය. දෙවියන්වහන්සේ ඉශ්‍රායෙල්වරුන්ට පැවසුවේ උන්වහන්සේට සවන් දෙන ලෙසය (ද්විතීය කථාව 18:15, මතෙව් 17:5, ක්‍රියා 7:37). එම “අනාගතවක්තෘ” ලෙස පෙන්නුම් කරනු ලැබුවේ යේසුස්වහන්සේ වන අතර, යොහන් දෙවන පරිච්ඡේදය තුළින් යොහන් පෙන්නුම් කළේ, උන්වහන්සේගේ ප්‍රථම ලකුණ වන අතර, එමගින් ඉශ්‍රායෙල් සෙනඟ මිසර දේශයෙන් මුදවා ගැනීමද පිළිබිඹු විය.

නයිල් ගංගාව මිසර ජාතිකයන් හට සම්පත්වල මූලාශ්‍රයක් වූ අතර, මිසර ජාතිකයෝ එම ගංගාව දේවත්වයෙන් සැලකූහ. එක් වසංගතයක් එම ගංගාව මුල්කොටගෙන සිදුවිය. එනම් එම ගංගාවේ ජලය ලේ බවට පත්වීමයි. කානාහිදී එවැනිම ප්‍රාතිහාර්යයක් යේසුස්වහන්සේ කළ අතර, එහිදී වතුර ලේ බවට පත්කරනවා වෙනුවට, මිදි යුෂ බවට පත්කළසේක.

මෙහිදී ජලය තිබුණේ යුදෙව්වන් චාරිත්‍රානුකූලව පවිත්‍ර වීම පිණිස යොදාගන්නාවූ භාජන හයක වූ අතර එම හේතුව නිසාම මෙම ප්‍රාතිහාර්යය ගැළවීම පිළිබඳව වන බයිබල් තේමාවන්ට ඉතා සමීපව අදාලවේ. වතුර මිදි යුෂ බවට පත්කිරීමේ සිද්ධිය නැවත ආවර්ජනය කිරීමෙන් සහ නික්මයාම සිද්ධීන්වලට නැවත යොමුවීමෙන්, යොහන්, යේසුස්වහන්සේව පෙන්නුම් කරනු ලැබුවේ මිදුම්කරු ලෙසය.

මෙම මංගල්‍ය භෝජනය භාරව සිටි ප්‍රධාන තැනැත්තා, යේසුස්වහන්සේ විසින් සපයනු ලැබූ නොපැසුනු මිදියුෂ පිළිබඳව කල්පනා කළේ කුමක්ද? යේසුස් වහන්සේ කළාවූ ප්‍රාතිහාර්යය පිළිබඳව මෙම අවස්ථාව වන තෙක් ඔහු නොදැන සිටි බැවින් සහ ඔවුන් සතුව තිබූ අනර්ඝ මිදි යුෂ අවසානය දක්වා තබාගන්නේ මන්දැයි කල්පනා කරමින් මංගල්‍ය ප්‍රධානියා පුදුමයට පත්විය.

ග්‍රීක භාෂාවෙන් oinos ඔයිනොස් නම් වචනය නැවුම් සහ පැසුණු මිදියුෂ හැඳින්වීමට යොදාගන්නාවූ වචනයකි SDA බයිබල් අටුවාව චග 177 බලන්න). එලන් වයිට් විසින් යුගයන්ගේ ආශාව නම් පොතේ 149 පිටුවෙහි සඳහන් කර ඇත්තේ යේසුස්වහන්සේ ප්‍රාතිහාර්යයක් මගින් පිළිගැන්වූ මිදි යුෂ තුළ මද්‍යසාර අන්තර්ගත නොවූ බවය. සිදුවූ දෙය පිළිබඳව අවබෝධයක් තිබූ අය, එම සිද්ධිය පිළිබඳව මවිතයට පත්වූවාට කිසිදු සැකයක් නැත.

`යේසුස්වහන්සේව අනුගමනය කිරීම පිණිස ඔබට ඇති හේතු මොනවාද? (අපට බොහෝ හේතු දක්වා ඇත, එය එසේ නොවන්නේද?)`