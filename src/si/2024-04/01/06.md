---
title:  යේසුස්වහන්සේගේ අයිතිය ප්‍රකාශ කිරීම
date:   03/10/2024
---

බෙතෙස්දා පොකුණ ළඟ කරනු ලැබූ හාස්කම හේතුවෙන්, යේසුස් වහන්සේ යනු කවුරුන්ද යන වග පැහැදිලි කිරීමට යොහන් හට කදිම ඉඩ ප්‍රස්ථාවක් ඇති විය. යොහන් තුමා බයිබල් පාඨ 9කින් ප්‍රාතිහාර්යය පැහැදිලි කළ අතර, පාඨ 40කින් (පහත සඳහන් දේ කියවන්න) පමණ ප්‍රාතිහාර්යය සිදු කළ තැනැත්තාව විස්තර කරනු ලබයි.

`යොහන් 5:16-18 කියවන්න. සබත් දවසේදී උන්වහන්සේගේ ක්‍රියා කලාපයට උන්වහන්සේට පීඩා කරනු ලැබුවේ ඇයි?`

යොහන් 5:18 වන පාඨය සිත අවුල් ස්වභාවයක් ගෙන ආ හැක්කේ, යේසුස් වහන්සේ සබත කඩකරනවා සේ පෙනී යන බැවිනි. එනමුත්, යොහන් 5:16-18 දක්වා වන කොටස ප්‍රවේසමෙන් නිරීක්ෂණය කිරීමෙන් පෙනී යන්නේ, යේසුස් වහන්සේ විසින් සබත් දවසේ කරනු ලබන වැඩ උන්වහන්සේගේ පියාණන් වහන්සේගේ සම්බන්ධතාවයට අනුකූලව වන ඒවා බවයි. සබත් දවසේදී විශ්වය නඩත්තු කරගෙන යාමෙන් දෙවියන්වහන්සේ වලකින්නේ නැත. එමෙන්ම, යේසුස්වහන්සේගේ සබත් දවසේ ක්‍රියාවන් උන්වහන්සේගේ දේවත්වයට අයිතිය ප්‍රකාශ කිරීමේද කොටසකි. ආගමික නායකයන් උන්වහන්සේට පීඩා කිරීමේ පදනම වූයේ, උන්වහන්සේ සබත කැඩුවා යයි ඔවුන් කළ නිගමනය සහ දෙවියන්වහන්සේ හා සමාන බවට ප්‍රකාශ කරනු ලැබීමයි.

`යොහන් 5:19-47 කියවන්න. යේසුස්වහන්සේ කළ ප්‍රාතිහාර්යය හේතුවෙන්, උන්වහන්සේගේ අයිතිය පිළිබඳව උන්වහන්සේට පටබැඳුන, යේසුස්වහන්සේ කවුරුන්ද යන වග සැබෑ ලෙසම නායකයන් විසින් අවබෝධ කරගැනීම පහසුවන පිණිස යේසුස්වහන්සේ පැවසුවේ කුමක්ද?`

යේසුස්වහන්සේගේ ක්‍රියා පටිපාටිය අදියර තුනකින් උන්වහන්සේ රැකගන්න සේක. පළමුව උන්වහන්සේ, පියාණන්වහන්සේ සමග ඇති කිට්ටු සබඳතාවය පිළිබඳව පැහැදිලි කරයි (යොහන් 5:19-30). යේසුස්වහන්සේ සහ පියාණන්වහන්සේ සහයෝගයෙන් කටයුතු කරන බැවින්, උන්වහන්සේට විනිශ්චය කිරීමට සහ මළවුන් නැගිටුවීමට බලය ඇති බව යේසුස්වහන්සේ පෙන්නුම් කරනු ලබයි (යොහන් 5:25-30).

දෙවනුව, උන්වහන්සේගේ ආරක්ෂාව පිණිස එක්කෙනෙකුට පසුව තව කෙනෙකු බැගින් ක්ෂණික ලෙස “සාක්ෂිකරුවන්” හතර දෙනෙකු කැඳවන සේක. එනම් යොහන් බව්තීස්ත (යොහන් 5:31-35), යේසුස්වහන්සේ සිදුකරන්නාවූ ප්‍රාතිහාර්යය (යොහන් 5:36), පියාණන්වහන්සේ (යොහන් 5:37, 38) සහ ශුද්ධ ලියවිලි (යොහන් 5:39) යනුවෙනි. මෙහි සඳහන් සෑම “සාක්ෂිකරුවෙකුම” යේසුස්වහන්සේ උදෙසා සාක්ෂි දරති.

අවසාන වශයෙන් යොහන් 5:40-47 දක්වා වන කොටසින්, යේසුස් වහන්සේගේ මෙහෙය සහ ඔවුන්ගේ ආත්මාර්ථකාමිත්වය අතර වෙනස හෙළිදරව් කරමින්, ඔවුන්ව වරදට පත්කරන සේක. උන්වහන්සේ පවසන්නේ, ඔවුන් විසින් ඔවුන්ගේ සියළු බලාපොරොත්තු තබා ඇති මෝසෙස් තුළින් (යොහන් 5:45-47) ඔවුන්ව වරදට පත්කරනු ලැබීම පැමිණෙනු ඇත.

අපට නිසි දේවධර්ම ඉගැන්වීම් තිබුණත්, දෙවියන්වහන්සේ කෙරෙහි විශ්වාස කිරීමේදී, ක්‍රිස්තුස්වහන්සේ උදෙසා සම්පූර්ණයෙන් කැප නොවී සිටීමේ උගුලෙන් අපට ප්‍රවේසම් විය හැක්කේ කෙසේද? ඔබේ පිළිතුර සබත් දවසේ පැවැත්වෙන පංතියට රැගෙන එන්න.