---
title:  ගලීලයේදී දෙවන ලකුණ
date:   30/09/2024
---

යේසුස්වහන්සේ මෙලොව මෙහෙය කළාවූ කාලය පුරාවටම, සෙනඟට උන්වහන්සේව විශ්වාස කිරීම පහසු වන පිණිස උන්වහන්සේ ප්‍රාතිහාර්ය පිළිබඳව වාර්තා කර තැබුවේ, වෙනත් අයද උන්වහන්සේ කෙරෙහි විශ්වාස කරනු පිණිසය.

`යොහන් 4:46-54 කියවන්න. කිතුනු ධර්මප්‍රචාරකයා, කානාහි සරණ මංගල්‍ය අවස්ථාවේ සිදුවූ ප්‍රාතිහාර්ය කෙරෙහි නැවත සම්බන්ධ වන්නේ ඇයි?`

යේසුස්වහන්සේ ගලීලයේදී කළ දෙවන ලකුණ පිළිබඳව සඳහන් කිරීමේදී කානාහි සරණ මංගල්‍ය අවස්ථාවේදී දෙනු ලැබූ පළමුවන ලකුණ කෙරෙහි යොහන්ගේ අවධානය යොමුවේ. යොහන් පවසනු සේ පෙනෙන්නේ, යේසුස් වහන්සේ විසින් සිදුකරනු ලැබූ ලකුණු තුළින් උන්වහන්සේ කවුරුන්ද යන වග අපට හොඳින් වටහා ගැනීමට උපකාර වන බවය. ඊට පසුව යොහන් නැවතත් පවසන්නේ, “මේ වනාහි යේසුස්වහන්සේ යුදයේ සිට ගලීලයට පැමිණි පසු කළාවූ දෙවෙනි හාස්කමය” (යොහන් 4:54).

යේසුස්වහන්සේ මුලින්ම ඇමතිවරයාගේ ඉල්ලීමට ප්‍රතිචාරය දැක්වූ ආකාරය තරමක් දැඩි ස්වභාවයකින් වූයේ යයි යමෙකුට හැඟී යන්නට පුළුවන. එනමුත්, මෙම රාජ්‍ය නිලධාරියා, ඔහුගේ පුත්‍රයාගේ සුවය ලැබීම, යේසුස්වහන්සේ කෙරෙහි විශ්වාසය ඇති කරගැනීම පිණිස ප්‍රමුඛ හේතුවක් කරගත්තේය. යේසුස්වහන්සේට ඔහුගේ සිතුවිලි කියවන්නට හැකිවූ බැවින්, ඔහුට උන්වහන්සේ පෙන්නුම් කළේ, ඔහුගේ ආත්මික රෝගී තත්ත්වය, ඔහුගේ පුත්‍රයාට තිබූ ජීවිතයට තර්ජනයක් ඇති කළ රෝගයටත් වඩා බරපතල එකක් වන බවය. නිල්වන් අහසින් පාත්වුන හෙනගෙඩියක් සේ ඔහුට ක්ෂණිකවම අවබෝධ වූයේ, ඔහු තුළ වූ ආත්මික දිළිඳුකම හේතුවෙන්, ඔහුගේ දරුවාගේ ජීවිතය පවා අහිමි විය හැකි බවය.

අවබෝධ කරගැනීම පිණිස අතිශයින් වැදගත් කරුණක් වන්නේ, ප්‍රාතිහාර්යය මගින් පමණක්, යේසුස්වහන්සේ මෙසියස්වහන්සේ බව ඔප්පු කළ නොහැකි බවයි. වෙනත් අයද ප්‍රාතිහාර්යය සිදුකර ඇත. ඉන් ඇතැමෙක් සැබෑ අනාගතවක්තෘවරුන් වූ අතර, තවත් අය බොරුකරුවෝ වූහ. ප්‍රාතිහාර්ය වලින් පෙන්නුම් කරනු ලබන්නේ ලෝකෝත්තර බලවේගයක පැවැත්මයි; එවැනි ප්‍රාතිහාර්යය කරනු ලබන්නේ දෙවියන්වහන්සේ විසින් පමණක් බව ඉන් අදහස් නොකෙරේ. (සාතන්ට පවා “ප්‍රාතිහාර්යය” සිදුකළ හැක. “ප්‍රාතිහාර්යය” යන වචනයේ අර්ථය යනුවෙන් අප අදහස් කරන්නේ අද්භූත සිදුවීමකි).

මෙම ප්‍රභූවරයා බලවත් සන්තෝෂයෙන් යුක්තව, තම පුත්‍රයාව සුවපත් කරන ලෙස යේසුස්වහන්සේගෙන් ඉල්ලා සිටියේය. යේසුස්වහන්සේගේ ප්‍රතිචාරය ඔහුව දිරිගැන්වීය. යේසුස්වහන්සේ පැවසුවේ, “යන්න, නුඹේ පතq%යා ජීවත්ව සිටියි” යනුවෙනි (යොහන් 4:50). ග්‍රීක භාෂාවෙන් “ජීවත්ව සිටියි” යන ක්‍රියා පදය වර්තමාන කාලය පෙන්නුම් කරනු ලබන්නකි. මෙම වාක්‍ය සම්පූර්ණයෙන්ම ග්‍රීක භාෂාවෙන් ලියා ඇති අන්දමට, අනාගතයේ වන්නට යන්නාවූ සිද්ධියක් වර්තමානයේ සිදුවන්නාක් මෙන් දැඩි ස්ථිරත්වයකින් යුක්තව පවසා ඇති දෙයක් බව සඳහන්වේ. මෙම මිනිසා තම නිවෙස කරා සීග්‍රයෙන් ගියේ නැත. එනමුත්; ඔහු ගෙදර ගියේ පසු දිනය. එවිට ඔහුට දැනගන්නට ලැබුණේ, පෙරදින යේසුස්වහන්සේ එම වචන පැවසූ අවස්ථාවේදීම ඔහුගේ පුතුගේ උණ රෝගය පහව ගිය බවය.

යේසුස්වහන්සේ කෙරෙහි විශ්වාසය තැබීම පිණිස මෙය කෙතරම් ප්‍රබල හේතුවක්ද!

`අප ප්‍රාතිහාර්යයන් සිදුවන අන්දම දුටුවත්, ඒවා දේව බලයෙන් වන්නේ යයි ක්ෂණික නිගමනයකට පැමිණීමට පෙර අප විසින් නිරීක්ෂණය කළ යුතු වෙනත් කරුණු මොනවාද?`