---
title:  'තේජසේ පැය: කුරුසිය සහ මළවුන්ගෙන් උත්ථානවීම'
date:   14/12/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 18:33-19:5; යොහන් 19:17-22; යොහන් 19:25-27; ලූක් 2:34, 35; යොහන් 20:1-18; 1 කොරින්ති 15:12-20.

> <p>කටපාඩම් පදය</p>
> “එබැවින් පිලාත්: එසේ වී නම්, නුඹ රජෙක් දැයි උන් වහන්සේගෙන් ඇසුවේය. යේසුස්වහන්සේ උත්තර දෙමින්, මම රජෙක් යයි නුඹ කියනවා හරිය. ඒ පිණිස මම ඉපිද සිටිම්, මා ලෝකයට ඇවිත් සිටින්නේ සත්‍යයට සාක්‍ෂි දෙනු පිණිසය. සත්‍යයෙන් වූ සියල්ලේ මාගේ හඬ අසති‘යි (යොහන් 18:37) කී සේක.”

යේසුස්වහන්සේව මරණයට පත් කිරීම සහ මළවුන්ගෙන් උත්ථාන වීම, යොහන්ගේ පොතේ උච්ඡ ස්ථානයක් ගනී. මුල් පරිච්ඡේද දහයෙන් දළවශයෙන් වසර තුනහමාරක කාල පරිච්ඡේදයක් ආවරණය වන අතර, ඊට හාත්පසින්ම වෙනස් ආකාරයෙන් 11-20 දක්වා වන පරිච්ඡේද වලින් ආවරණය කරනු ලබන්නේ සතියක, දෙකක පමණ වූ කාල පරිච්ඡේදයකි.

යේසුස්වහන්සේගේ මරණය ශුභාරංචි හතර මගින් එක් එක් ආකාරයට ඉදිරිපත් කර ඇත. ඔවුන්ගේ වාර්තාවල ගැළපීමක් ඇති නමුත්, එක් එක් ලේඛකයා අවධාරණය කරන්නේ ඔවුන් තෝරා ගත් තේමාවන් වල දෝංකාරය ඔවුන්ට හැඟෙන පරිද්දෙනි. මතෙව් අවධාරණය කරන්නේ, ශුද්ධ ලියවිල්ලෙහි සඳහන්ව ඇති කරණාවල ඉෂ්ට වීම පිළිබඳවය. මාර්ක්ගේ අවධාරණය වන්නේ යේසුස්වහන්සේගේ බෞතීස්මය සහ කුරුසිය අතර ඇති සමාන්තර භාවය පිළිබඳවය; ලුක් අවධානය යොමු කරන්නේ, සුවතාවය පිණිස කුරුසිය සහ ගැළවීම (කුරුසිය මත සිටි සොරාගේ කථාව) පිළිබඳවය.

එනමුත්, යොහන් කුරුසිය පෙන්නුම් කරන්නේ යේසුස්වහන්සේගේ  සිංහාසනාරූඪ වීම වශයෙන් වන අතර, විශේෂයෙන්ම එය “පැය” යන සංකල්පයට බැඳී පවතින අන්දම, මෙම පොත පුරාවටම කීප ස්ථානයක දැකීමට පුළුවන: යොහාන් 7:30, යොහාන් 8:20, යොහාන් 12:27). සිංහාසනාරූඪ කිරීම පිළිබඳව වන සංකල්පය උත්ප්‍රාසාත්මක චිත්‍රයක් මවනු ලබන්නේ, කුරුසි පත් කිරීම රෝම වරුන් භාවිතා කළ අතිශයින් නීචවූද, ලජ්ජාසහගත මරණ දණ්ඩනය පැමිණවීමේ ක්‍රමයක් වූ බැවිනි. මෙහි ඇති පරස්පරය යොහන් උත්ප්‍රාසයෙන් යුතුව පෙන්නුම් කරන්නේ; යේසුස්වහන්සේ මෙහිදී ලජ්ජාව විඳ මරණයට පත්වන අතර, එම අවස්ථාවේදීම උන්වහන්සේ තේජාන්විත ලෙස, ගැළවුම් කරු වශයෙන් සිංහානාරූඪ වේ.

දෙසැම්බර් මස 21 වන දිනට යෙදී ඇති සබතට සූදානම් වන පිණිස මෙම සතියේ පාඩම අධ්‍යයනය කරන්න.