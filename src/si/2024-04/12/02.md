---
title:  සැබෑව (සත්‍යය) කුමක්ද?
date:   15/12/2024
---

යොහන් 18:28-32, දක්වා වන කොටසෙහි යේසුස්වහන්සේගේ නඩු විභාගය පිළිබඳව තොරතුරු සවිස්තරාත්මකව සපයා නැත. මෙහි අවධානය යොමුකර ඇත්තේ යේසුස්වහන්සේව පොන්නියස් පිලාත් වෙත ගෙන ඒම පිළිබඳව වන විස්තරයටය.

`කියවන්න යොහන් 18:33-38. පිලාත් සහ යේසුස්වහන්සේ කථාකළේ කුමක් පිළිබඳවද?`

ආණ්ඩුකාරවරයා යේසුස්වහන්සේගෙන් විමසා සිටින්නේ, උන්වහන්සේ යුදෙව්වන්ගේ රජුද වශයෙනි (යොහන් 18:33) මෙම තානාන්තර නාමය යොදා ඇති ප්‍රථම අවස්ථාව මෙය වන නමුත්, එය අවසාන එක නොවේ. යේසුස් වහන්සේ, පිලාත්ගෙන් අසන්නේ, මෙම ප්‍රශ්නය ඔහු විසින්ම සිතා අසනවාද, නැතහොත් වෙනත් කවුරුන් හෝ පැවසූ දෙයක් උන්වහන්සේගෙන් අසනවාද යනුවෙනි. යේසුස්වහන්සේගේ ප්‍රශ්න කිරීමත් සමග, ආණ්ඩුකාරයාට මේසයේ පැති මාරුවූවාක් වැනි දෙයක් වූයෙන්, ඔහු කථා කරන්නේ කාටදැයි ආණ්ඩුකාරයාට අවබෝධයක් තිබෙනවාද යන්න ප්‍රශ්න සහගත විය. මෙහි පාඨකයා, යේසුස්වහන්සේ රජුන් බව දැනටමත් දන්නා නමුත්, ආණ්ඩුකාරයාට එවැනි අවබෝධයක් තිබේද?

පිලාත් ප්‍රතිචාර දක්වන්නේ ඔහුගේම ප්‍රශ්නයකිනි: ‘මම යුදෙව්වෙක්ද‘ නුඹේම ජාතියද, නායක පූජකයෝද නුඹ මට භාරදුන්නෝය. නුඹ කළේ මොකක්ද” (යොහන් 18:35) යි ඇසුවේය. යේසුස්වහන්සේගේ ප්‍රශ්න කිරීම් හමුවේ ඇති වූ නොරිස්සුම් සවභාවයෙන්, මග හැරීමට ඔහුට උවමනා විය. මෙය සත්‍යයෙන් පිටතට යාම පිණිස ආණ්ඩුකාරවරයා ගත් පළමුවන පියවර වන අතර, අවිචාරවත් බව හේතුවෙන් අවබෝධතාවය අවහිරවන්නට ඔහු ඉඩ හැරියේය.

යේසුස්වහන්සේගේ ප්‍රතිචාරය වූයේ උන්වහන්සේගේ රාජ්‍යය මේ මිහිපිට ස්ථාපිත කරනු ලබන එකක් නොවන බවය. පිලාත්a එවිට ප්‍රත්‍යක්ෂ කරගනිමින් නිගමනය කරන්නේ යේසුස්වහන්සේ, උන්වහන්සේ රජෙක් බවට හිමිකම් පවසා සිටින බවයි (යොහන් 18:37). මෙම අවස්ථාවේදී යේසුස්වහන්සේ අතිශයින් වැදගත් වන, පැහැදිලි කිරීම කරමින් “ඒ පිණිස මම ඉපිද සිටිමි. මා ලෝකයට ඇවිත් සිටින්නේ සත්‍යයට සාක්‍ෂි දෙන පිණිසය. සත්‍යයෙන් වු සියල්ලෝ මාගේ හඬ අසති’ යි කී සේක (යොහන් 18:37).

පිලාත් එවිට අසන්නේ “සත්‍යය නම් කිමෙක්ද” යනුවෙනි (යොහන් 18:38) නමුත්, ඔහු පිළිතුරු ලැබෙන තෙක් සිටියේ නැත. ඒ වෙනුවට ඔහු පිටතට ගොස් රැස්කන ජන සමූහයාගෙන් යේසුස්වහන්සේව බේරාගනු පිණිස උත්සාහයක යෙදෙයි.

සැබෑව හෙවත් සත්‍යය යොහන් ශූභාරංචියෙහි එන තේමාවකි. සදාකාලීන වාක්‍යාණෝ මෙන් (logos, John1:1-5), යේසුස්වහන්සේ ආලෝකය සහ සත්‍යය වේ. මේ සියල්ල අන්ධකාරයට සහ වරදට එරෙහිව පවතී. උන්වහන්සේ කරුණාවෙන් ද සහ සත්‍යයෙන් ද පූර්ණය. (යොහන් 1:14)ග අනුග්‍රහයද, සත්‍යද පැමිණියේ උන්වහන්සේ තුළින්ය (යොහන් 1:17)ග යොහන් බෞතීස්ත සත්‍ය උදෙසා සාක්‍ෂි දැරුවේය. (යොහන් 5:33) යේසුස්වහන්සේගේ පියාණන්වහන්සේ “සැබෑ” කෙනෙක් බව යේසුස්වහන්සේ, සනාථ කළ සේක (යොහන් 7:28). යේසුස්වහන්සේ උන්වහන්සේගේ පියාණන්ගෙන් සැබෑව ඇසූ බව ප්‍රකාශ කළ සේක (යොහන් 8:40) “මාර්ගයද සැබෑවද, ජීවනයද, “යේසුස්වහන්සේය (යොහන් 14:6) දේව වචනය “සත්‍යයයි” (යොහන් 17:17). පිලාත් ප්‍රශ්නයක් නැගූ නමුත්, ඔහුගේ අවිචාරවත් බවත්, ඔහු කලින් ගෙන තිබූ තීන්දු සහ තීරණ හේතුවෙනුත්, ඔහුට එල්ල වූ බලපෑම් හේතුවෙනුත්, සත්‍යය දැන ගැනීමේ අවස්ථාව පිලාත්ට අහිමිව ගියේය.

`යේසුස්වහන්සේ නම් සත්‍යයි යන අදහස ඔබ අවබෝධ කරගන්නේ කෙසේද?`