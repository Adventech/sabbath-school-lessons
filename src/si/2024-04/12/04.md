---
title:  “තීන්දු වුණේය”
date:   17/12/2024
---

යොහන් 19:17-22 දක්වා වන කොටසින් පෙන්වා දෙන පරිදි, පිලාත් විසින් “යුදව්වරුන්ගේ රජ වූ නාසරිය යේසුස්” යන වැකිය ලතින්, ග්‍රීක සහ හෙබ්‍රෙව් භාෂාවලින් ලීවේය (යොහන් 19:19). ආගමික නායකයන්ට එම වැකිය වෙනස් කර ගැනීමට අවශ්‍ය විය. පිලාත් ඊට කිසිසේත් එකඟ නොවූ බැවින්, ලියනු ලැබූ වැකි යේසුස්වහන්සේගේ සත්‍යතාවයට අදාළ වූ නිශ්ශබ්ද සාක්‍ෂියක් වූවා සේම, යේසුස්වහන්සේ සිංහාසනාරූඪවූ රජෙකුසේ කුරුසිය මත සිටීමද එක් විශේෂ ලකුණක් විය. මෙම ස්ථානයේ දී ඔවුන්ගේ සැබෑ රජතුමන් යුදෙව්වන්ගේ රජ, සාමාන්‍ය අපරාධකාරයකු මෙන් කුරුසියක එල්ලී සිටියේය.

“යේසුස්වහන්සේගේ හිසට ඉහළින් සවිකොට තිබූ ලියවිල්ල එසේ තැබිය යුතු යයි තීරණය කරනු ලැබුවේ පිලාත්ට හෝ යුදෙව්වන්ට හෝ ඉහලින් සිටි බල පරාක්‍රමයක් විසින්ය. දෙවියන්වහන්සේ අවශ්‍යතාවයන් සැපයීමේ දී, එසේ සිදුවූයේ සිතුවිලි උද්දීපනය කිරීමට සහ ශුද්ධ ලියවිල්ලෙහි කරුණු වඩා හොඳින් සෝදිසි කොට බැලීම පිණිසත්ය. —Ellen G. White, The Desire of Ages, p. 745.

`යොහන් 19:25-27 කියවන්න. යේසුස්වහන්සේගේ මව සම්බන්ධයෙන් කුරුසිය සමීපයේ දී ඇතිවූ සිත් කාවදින දර්ශනය කුමක්ද?`

කුරුසිය පාමුල එදා සිටගෙන සිටි අය අතර, යොහන් නම් වූ ප්‍රේමවන්ත ගෝලයා යේසුස්වහන්සේගේ මෑණියන් වූ මරියා සමග ද තවත් අයද සිටියහ. මීට වසර බොහොමයකට ප්‍රථමයෙන්, යෝසෙප් සහ මරියා යේසුස්වහන්සේව කැපකිරීම පිණිස දේවමාළිගයට ගෙන ආ අවස්ථාවේ සිමියොන් නම් අනාගත වක්තෘ විසින් මෙම අවස්ථාව පිළිබඳව අනාවැකියෙන් පවසා තිබුණි (සංසන්දනය කරන්න ලූක් 2:34.35) යේසුස්වහන්සේ, මිය යෑමට ආසන්නව සිටි මොහොතේ, උන්වහන්සේගේ මවට කථාකළ සේක. “ස්ත්‍රිය, මෙන්න නුඹේම පුත්‍රයා! යයි තමන් මෑණියන්ට කී සේක. එවිට උන්වහන්සේ ගෝලයාට කථාකොට “මෙන්න නුඹේ මෑණියෝ!” යයි කී සේක (යොහන් 19:26, 27).

`යොහන් 19:28-30 කියවන්න. යේසුස්වහන්සේ මරණයට පත්වන අවස්ථාවේ පැවසූ “තීන්දුවුනේය” යන වචන වල ඇති වැදගත් කම කුමක්ද?`

ග්‍රීක භාෂාවේ ක්‍රියාපදයක් වන teleiō (ටෙලෙඕ) යන වචනයෙහි අරුත් කිහිපයක් ම ඇත. එනම්, (තීන්දු වුණේය, සම්පූර්ණ විය, ඉෂ්ඨ කරුණු ලැබුණි) වන අතර යොහන් 19:30ට අනුව (සියල්ල දැන් හමාරය) යන අදහසද ඇතුළත්ය. තවදුරටත් ඊට සම්බන්ධ නෑකම් කියන වචනයක් ඇත, එනම් teleioō (ටෙලෙයිඌ) යන වචනයෙහිද අර්ථයවන්නේ (නිමකිරීම, සම්පූර්ණ ලෙස නිම කිරීම) වන අතර මෙය 30 වන පදයෙහි ශුද්ධ ලියවිල්ලෙහි සඳහන් දේ සම්පූර්ණ කරණු ලැබීම). මෙම භූමිකාව කෙතරම් භයංකර වුවත්, සියළු දේම තීන්දුවිය. ඉෂ්ටකරගනු ලැබුණි සහ නිමා කරනු ලැබුණි.

යේසුස්වහන්සේ “තීන්දුවුණේය” යයි පැවසූ විට, පියාණන්වහන්සේ පැවරූ වැඩ උන්වහන්සේ නිම කළ බව අදහස් වේ.

`යේසුස්වහන්සේ “තීන්දුවුනේ” යයි පැවසූ විට, අප එක් එක්කෙනාට ඉන් අර්ථ ගැන්වෙන්නේ කුමක්ද? තීන්දුවුනේ කුමක්ද? එය අපේ ජීවිතවලට අදාලවන්නේ කෙසේද?`