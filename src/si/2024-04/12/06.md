---
title:  යේසුස්වහන්සේ සහ මරියා
date:   19/12/2024
---

`යොහන් 20:11-13 කියවන්න. මග්දලායේ මරියාට මේ වන තුරු හිස්වූ සොහොනේ අර්ථය තේරුම් නොගෙන පිණිස මෙහි සිදුවූයේ කුමක්ද?`

මීට ඉහත මරියාව පෙන්නුම් කර ඇති අවසාන අවස්ථාව වන්නේ, ඇය විසින් පේත්‍රැස්ට සහ යොහන්ට හිස් සොහොන පිළිබඳ පැවසූ අවස්ථාවයි (යොහන් 2012). ඔවුන් නැවත සොහොන කරා දුව ගිය අතර, ඇය පැමිණියේ මඳක් පමාවීය. පේත්‍රැස් සහ යොහන් සොහොන සෝදිසි කිරීමෙන් පසුව ඔවුහු පිටත්ව ගියහ. එනමුත්, මරියා පැමිණ හඬමින් එහි රැදී සිටියාය. පසුගිය දවස් කිහිපය තුළ ඇය සෑහෙන්න හඬා වැලපෙන්නට ඇතුවාට සැකයක් නැත. තවද දැන් තවත් හේතුවක් උද්ගතව ඇත? ඇය මඳක් නැමී එබී බැලුවාය.

යේසුස්වහන්සේ ශරීරය තිබු ස්ථානයේ සොහොන තුළ සුදු වස්ත්‍රයෙන් සැරසුන දේවදූතයන් දෙදෙනෙකු දැකීමෙන් ඇය පුදුමයට පත් වූවාය. ඔවුන් ඇගෙන් විමසා සිටියේ, “ස්ත්‍රිය මක්නිසා හඬනවාද? (යොහන් 20:13) යනුවෙනි. ඇයගේ වේදනාකාරී පිළිතුර වූයේ, ඔවුන් ඇගේ ස්වාමීන්වහන්සේව ගෙන ගොස් ඇති බවත්, උන්වහන්සේව තැන්පත් කර ඇත්තේ කොහේදැයි ඇය නොදන්න බවත්ය.

`යොහන් 20:14-18 කියවන්න. මරියාට සියළු දේ වෙනස් වූයේ කුමකින්ද?`

කඳුළු වලින් බොඳ වූ දෙනෙතින් යුතුව මරියා හැරී බැලූ විට දුටුවේ, යමෙක් ඇය පිටුපසින් සිට ගෙන සිටින අයුරුය. දේවදූතයන්ගේ හඬට සමාන හඬකින්, අමුත්තෙකු ඇගෙන් විමසුවේ, “ස්ත්‍රිය, නුඹ මක්නිසා හඬනවාද? කවරෙකු සොයනවාද? යනුවෙනි (යොහන් 20:15) එවිට ඇය කල්පනා කළේ ඇය කථා කරන්නේ උයන් ගොව්වාට යයි සිතා, යේසුස්වහන්සේගේ මෘත දේහය සොයා ගැනීම පිණිස ඔහුගේ ආධාර පැතුවාය.

අමුත්තා පැවසුවේ. “මරියා” යනුවෙන් එක් වචනයක් පමණකි. එය ඇගේ ලෝකය සම්පූර්ණයෙන්ම වෙනස් කළ එක් වචනයක හෙළිදරව් කිරීමකි. ක්ෂණිකවම පුදුමයට පත් වූ මරියා උත්ථාන වූ යේසුස්වහන්සේ ඇයට කථාකරන බව අවබෝධ කරගත්තාය. යේසුස්වහන්සේ මෙම අවස්ථාවේදී අවධාරණය කළේ, උන්වහන්සේ පියාණන්වහන්සේ වෙතට යා යුතු බැවින් උන්වහන්සේව පමා කරන්නට උත්සාහ නොකරන ලෙසටය. එනමුත්, උන්වහන්සේ ඇයට පැවරූ කටයුත්ත වූයේ, උන්වහන්සේ ඉහළට නැග යන බව ගොස් ගෝලයන්ට පවසන ලෙසය, එනම්ත “මම මාගේ පියාණන්වහන්සේ හා නුඹලාගේ පියාණන්වහන්සේද, වෙතට නගිමි” යනුවෙන්ය (යොහන් 20:17). මරියා ඇයට පවරණු ලැබූ මෙහෙවර සම්පූර්ණ කළාය. ඇය, ස්වාමීන්වහන්සේව දුටු බවත්, උන්වහන්සේ ඇයට පැවසූ වෙනත් දේ පිළිබඳව සවිස්තරාත්මකවත්, ඇය ගෝලයන්ට පැවසුවාය. (යොහන් 20:18)

`1 කොරින්ති 15:12-20 කියවන්න. පාවුල් තුමාට අනුව ක්‍රිස්තුස්වහන්සේ මළවුන්ගෙන් උත්ථාන වූයේ නැත්නම්, අපේ ක්‍රිස්තියානි ඇදහිල්ලේ ඇති වටිනාකම කුමක්ද?`