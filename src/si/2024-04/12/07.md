---
title:  වැඩිදුර අධ්‍යයනය සඳහා
date:   20/12/2024
---

කියවන්න Ellen G. White, " 'It Is Finished,' " pp. 758–764; " 'The Lord Is Risen,' " pp. 779–787; and " 'Why Weepest Thou?' " pp. 788–794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“යේසුස්වහන්සේව නිදහස් කිරීමට පිලාත්ට දැඩි ආශාවක් තිබුණි. එනමුත් ඔහු අවබෝධ කරගත්තේ, එය කළහොත් ඔහුට ඔහුගේ තානාන්තරය සහ ගෞරවය රැකගැනීමට නොහැකි වන බවය. මෙලොව බලය අහිමි කරගන්නවාට වඩා, අහිංසක ජීවිතයක් පූජා කිරීමට ඔහු තෝරාගත්තේය. කීදෙනෙක් පාඩු හෝ දුක් පීඩා වලින් වලකින පිණිස ඒ ආකාරයෙන්ම ප්‍රතිපත්ති පාවාදෙනවා ඇත්ද. හෘද සාක්ෂියට එකඟව යුතුකම් ඉටු කිරීම එක් දිශාවකටත්, ආත්ම අභිලාෂයන් තවත් දිශානතියකටත් යොමුවේ. සුළි කුණාටුව ප්‍රබල ලෙස වැරදි දිශාවට හමයි. නපුර සමග කේවල් කරමින් සිටින තැනැත්තා වැරදිකාර බවේ ඝන අන්ධකාරය කරා ගසාගෙන යනු ඇත.” —The Desire of Ages, p. 738.

“යේසුස්වහන්සේ උන්වහන්සේගේ පැමිණි කාර්යය හමාරවන තුරු, උන්වහන්සේගේ ප්‍රාණය නිරුද්ධ වීමට ඉඩ නොහැරිය අතර, උන්වහන්සේගේ අවසන් හුස්ම පිටවීමේදී පැවසුවේ, “තීන්දු වුනේය” යනුවෙනි (යොහන් 19:30). සටන ජයාන්විත විය. උන්වහන්සේගේ දකුණු අතින් සහ ශුද්ධවූ හස්තයෙන් උන්වහන්සේ ජයග්‍රහණය අත්කරගෙන තිබේ. රණකාමියෙකු සේ උන්වහන්සේගේ ධජය ඉහළින් පිහිටුවා තිබේ. දේවදූතයන් අතර ප්‍රීතියක් නොතිබුණේද? ගැළවුම්කරුගේ ජයග්‍රහණය තුළ මුළු ස්වර්ගයම ජයඝෝෂා නැගූහ. සාතන්ව පරාජය කරනු ලැබූ අතර, ඔහුගේ රාජධානිය අහිමිවූ බව ඔහුට අවබෝධ විය.

දේවදූතයන් මෙන්ම, නොවැටුණාවූ ලෝකවල වැසියන්, “සියල්ල තීන්දු වුනේය” හඬ නගා ප්‍රකාශ කිරීමේදී එය තුළ අතිශයින් වැදගත් වූ හේතුවක් විය. එනම්, ඔවුන්ට මෙන් අපටද ගැළවීමේ මහත් කාර්යය සම්පූර්ණ වීමයි. ඔවුන්, අප සමග එක්වී ක්‍රිස්තුස්වහන්සේගේ ජයග්‍රහණයේ ඵල නෙලාගනිති” —The Desire of Age!, p. 758.

**සාකච්ඡා සඳහා ප්‍රශ්න**:

`පිලාත් කළ වරද ඔබ විසින් නොකර සිටීම පිණිස ඔබ විසින් අනුගමනය කළ යුත්තේ කුමන ආකාරයේ තීරණ ගැනීමේ ක්‍රමවේදයක්ද?`

`අප වෙනුවෙන් යේසුස්වහන්සේට මරණයට පත්වීමට සිදුවූයේ ඇයි? අප වෙනුවට එනම් අපේ නියෝජිතයා ලෙස සිටීමට උන්වහන්සේට සිදුවූයේ ඇයි? අපට ගැළවීම ලැබීමට නම්, උන්වහන්සේගේ මරණය අත්‍යවශ්‍ය වූයේ ඇයි? ඔබේ පිළිතුරට සහයෝගයක් දක්වන්නේ කිනම් ශුද්ධ ලියවිලි පාඨ තුළින්ද?`

`යේසුස්වහන්සේගේ නැවත උත්ථාන වීම පිළිබඳව ඇති විශ්වාසය සම්බන්ධයෙන් සැලකීමේදී, ශුද්ධ ලියවිල්ල තුළ සහ ඓතිහාසික සාක්ෂි අතර කුමන ආකාරයේ සම්බන්ධතාවයන් දැකිය හැකිද? එනම්, යේසුස්වහන්සේ මළවුන්ගෙන් උත්ථාන වූ බව ප්‍රබලව සනාථ කරන, ඓතිහාසික සාධකය කුමක්ද?`

`1 කොරින්ති 15:12-20 දක්වා වන කොටස පිළිබඳව සිතා බලන්න. ක්‍රිස්තුස් වහන්සේ මළවුන්ගෙන් උත්ථාන නොවූයේ නම්, ක්‍රිස්තුස්වහන්සේ තුළ සැතපුනාවූ අයද, විනාශ වුණෝ වෙති (1 කොරින්ති 15:18) සහ ක්‍රිස්තුස්වහන්සේ තුළ සැතපුන අය ක්ෂණිකව ස්වර්ගයට යති, වැනි අදහස්වලින් යමෙක්, අර්ථවත් භාවයක් සොයාගන්නේ කෙසේද? යමෙක් මිය ගිය විට, ක්‍රිස්තුස්වහන්සේ පැමිණ උත්ථාන කරන තෙක් සැතපී සිටින බවට පාවුල් තුමා පවසා ඇති වචන ඔබ විසින් සනාථ කරන්නේ කෙසේද?`