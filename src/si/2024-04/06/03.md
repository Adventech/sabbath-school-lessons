---
title:  මෙසියස්වහන්සේ පිළිබඳව අලුත් අවබෝධයක්
date:   04/11/2024
---

`යොහන් 1:32-36 කියවන්න. ජනතාව විසින් දිගුකලක් බලාපොරොත්තුවෙන් සිටි, ඔවුන් විසින් මෙසියස්වහන්සේ පිළිබඳව කිසිසේත් අපේක්ෂා නොකළ දෙයක්, යොහන් බව්තීස්ත මෙහි පැවසුවේ කුමක්ද?`

යුදෙව්වන්ගේ අපේක්ෂාව වූයේ මෙසියස්වහන්සේ කෙනෙකු පැමිණ රෝම පාලනය පෙරලා දමනවා පමණක් නොව, ඔවුන් උදෙසා කීර්තිමත් සහ බලසම්පන්න රාජ්‍යයක් ගොඩනගන බවය. යේසුස්වහන්සේට, “දෙවියන් වහන්සේගේ බැටළු පැටවාණෝ” යනුවෙන් යොහන්ගේ ආමන්ත්‍රණය, බොහෝවිට උන්වහන්සේගේ සමගි කිරීමේ පූජා වීම සිහිගන්වනු පිණිස යොදාගත් නමුත්, බොහෝ දෙනෙකු මෙය වරදවා වටහාගන්නට ඇත. ඔහු කථා කළේ කුමක් පිළිබඳවද කියා අවබෝධයක්වත් ඔවුන්ට නොතිබෙන්නට ඇත.

යේසුස්වහන්සේ යනු පැමිණෙන්ට සිටින්නාවූ රජුන් පිළිබඳව ඇති අනාගත වාක්‍යවල සම්පූර්ණ වීමක් ලෙස සහ උන්වහන්සේ විසින් කරනු ලබන්නාවූ කටයුතු පිළිබඳව සහ මෙසියස්වහන්සේ පිළිබඳව ඔවුන් තුළ තිබූ අවබෝධය වෙනස් කිරීමට යොහන්ට ඔහුගේ ශුභාරංචිය තුළින් අවශ්‍ය විය. උන්වහන්සේ පැමිණෙන්නේ දේශපාලනික හෝ හමුදා නායකයකු වශයෙන් නොව, එනමුත් ලෝකයේ පාප උදෙසා පූජාවක් වීම පිණිසය. එය උන්වහන්සේගේ පරමාර්ථය විය. ඉන්පසුව, සියළුදේ හමාර වූවාට පසු අවසාන රාජධානිය පැමිණෙනු ඇත (දානියෙල් 7:18 බලන්න).

යේසුස්වහන්සේගේ බව්තීස්මයේදී, යොහන් උන්වහන්සේ දෙවියන් වහන්සේගේ බැටළු පැටවා බව දැක්වූ අතර, මෙසියස්වහන්සේගේ මෙහෙය මත අලුත් ආලෝකයක් බැබළුණි. අනාගතවක්තෘගේ සිතුවිල්ල යෙසායාගේ වචන දෙසට යොමුවිය; “එනම්, මරන්ට ගෙන යන බැටළු පැටවකු මෙන්” උන් වහන්සේ ගෙනයන ලද බවයි” යෙසායා 53:7. —Ellen G. White, The Desire of Ages, p. 136.

“මම උන්වහන්සේ නෑඳින සිටියෙමි” යනුවෙන් යොහන්තුමා පැවසූ බව යොහන් 1:31හි සඳහන්වේ. එසේනම්, ඔහු යේසුස්වහන්සේව මෙසියස්වහන්සේ ලෙස දැන හැඳිනගන්නේ කෙසේද? ඊට දිය හැකි පිළිතුර වන්නේ, යොහන්ව එවූ ස්වාමීන්වහන්සේ, මුලින් ඔහුට පවසා ඇති බවයි. “ආත්මයාණන් යමෙකු පිට බැස නවතිනවා නුඹ දකින්නෙහිද ශුද්ධාත්මයෙන් බව්තීස්ම කරන්නේ උන්වහන්සේ යයි මට කීසේක. මමද ඒක දැක: මුන්වහන්සේ දෙවියන්වහන්සේගේ පුත්‍රයාණෝ යයි සාක්ෂි දුනිමි” (යොහන් 1:33,34). තවත් ආකාරයකින් පැවසුවහොත්, ඉන් අර්ථ ගැන්වෙන්නේ, යේසුස්වහන්සේ මෙසියස්වහන්සේ වන බව දෙවියන්වහන්සේ විසින් යොහන්ට එළිදරව් කොට ඇති බවයි.

“දෙවියන්වහන්සේගේ බලයත්, ප්‍රඥාවත් ක්‍රිස්තුස්වහන්සේය (1 කොරින්ති 1:24). යේසුස්වහන්සේ ක්‍රිස්තුස්වහන්සේය යන දැනුම, ආත්මයාණන් වහන්සේගේ ඒත්තුගැන්වීමේ බලය අනුව, දෙවියන්වහන්සේගෙන් පැමිණෙන්නකි. මෙම තේමාව යොහන් පොතේ නිතර දකින්නට ඇත. ලෞකික දර්ශනවාදය තුළින්වත්, විද්‍යාවෙන්වත්, උසස් අධ්‍යාපනයෙන්වත්, ගැළවීම පැමිණෙන්නේ නැත. ඇදහිල්ලෙන් යුතුව බාර කළාවූ සිත් තුළින් ක්‍රිස්තුස්වහන්සේට කීකරුවීමෙන් පමණක් දෙවියන්වහන්සේගෙන් එය පැමිණේ.

`ක්‍රිස්තුස්වහන්සේ සමගි කිරීමේ පූජාවීම පිළිබඳව, අපට එළිදරව් කරනු ලැබුවහොත් මිස අප දැනගන්නේ කෙසේද? එසේනම් බයිබලය පිළිබඳව නිසි අවබෝධයක් මෙන්ම යේසුස්වහන්සේ පිළිබඳව එය තුළ ඇති ඉගැන්වීම් අතිශයින් වැදගත්වන්නේ ඇයි?`