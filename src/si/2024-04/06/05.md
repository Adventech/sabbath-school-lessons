---
title:  පියාණන්වහන්සේගේ සාක්ෂිය
date:   06/11/2024
---

යොහන් ශුභාරංචිය ආරම්භවන්නේ වාක්‍යාණෝ:ඛදටදs) දෙවියන් වහන්සේ සමග සිටීම වන අතර එනම්, මෙය පියාණන්වහන්සේ වන දෙවියන් වහන්සේ සමග වන බවය (යොහන් 1:1). වාක්‍යාණෝ මාංශවත්වූ විට, ආත්මයාණන්වහන්සේ යේසුස්වහන්සේ පිළිබඳව සාක්ෂි දරමින්, උන් වහන්සේa බව්තීස්ම වූ අවස්ථාවේදී ශුද්ධාත්මයාණන්වහන්සේ අහසින් බැස උන්වහන්සේ පිට හුන් සේක (යොහන් 1:32-34). යේසුස්වහන්සේ පොළොවෙහි උන් වහන්සේගේ මෙහෙය ඉෂ්ට කළ අතරේදී, පියාණන්වහන්සේද උන්වහන්සේ වෙනුවෙන් සාක්ෂි දැරූසේක.

`යොහන් 5:36-38 කියවන්න. යේසුස්වහන්සේ පියාණන්වහන්සේ පිළිබඳව මෙහි පවසන්නේ කුමක්ද?`

යේසුස්වහන්සේ විසින් කරනු ලැබූ මෙහෙයේදී සහ ප්‍රාතිහාර්යය වලදී, පියාණන්වහන්සේව සම්බන්ධ කරගත්සේක. පියාණන්වහන්සේ උන්වහන්සේ එවූ බවටත්, එමෙන්ම උන්වහන්සේ උදෙසා සාක්ෂි දැරූ බවටත්, උන්වහන්සේ ඉතා පැහැදිලිව ප්‍රකාශ කළසේක.

`මතෙව් 3:17, මතෙව් 17:5, මාර්ක් 1:11 සහ ලූක් 3:22 (තවද බලන්න 2 පේත්‍රැස් 1:17, 18). යේසුස්වහන්සේ පිළිබඳව පියාණන්වහන්සේ පවසන්නේ කුමක්ද?`

යේසුස්වහන්සේ බව්තීස්මවූ අවස්ථාවේදී, පියාණන්වහන්සේ සහ ආත්මයාණන්වහන්සේ පුත්‍රයාණන්වහන්සේ සමග එක්වූයේ, එය යේසුස් වහන්සේගේ මෙලොව මෙහෙය ආරම්භවූ වැදගත් අවස්ථාවක් වූ බැවිනි. පියාණන්වහන්සේ පවසා සිටියේ යේසුස්වහන්සේ, උන්වහන්සේගේ ප්‍රේමවන්ත පුත්‍රයා බවත්, උන්වහන්සේ කෙරෙහි ඉතා ප්‍රසන්නව සිටින බවත්ය. තවද ක්‍රිස්තුස්වහන්සේගේ මෙහෙයේ වැදගත් අවස්ථාවක, පියාණන්වහන්සේ නැවතත් කථා කළ අතර, මෙවර එය යොහන් ශුභාරංචිය තුළ වාර්තා කොට ඇත.

එම මෙහෙයේ අවසාන භාගයේදී සිදුවීම් උච්ඡ අවස්ථාවකට පැමිණේ. උන්වහන්සේව ආගමික නායකයන්ට නවතාලීමට නොහැකිවූ විට, පෙර කිසිදාකටත් වඩා, මෙවර උන්වහන්සේව මරා දැමීමට ඔවුන්ට අවශ්‍ය විය (යොහන් 12:19 බලන්න). ජන සමූහයක් උන්වහන්සේ පිළිබඳව අතිශයින් ප්‍රීති ප්‍රමෝදයට පත්වූයේ ලාසරුස්ව මළවුන්ගෙන් නැගිටුවනු ලැබීම පිළිබඳව වන සාක්ෂිය බොහෝදෙනෙක් දැක ඒ පිළිබඳව එකිනෙකාට පවසමින් (යොහන් 12:17,18) යේසුස්වහන්සේව අනුගමනය කිරීමට පටන් ගත් නිසාය. එම උත්සවයට සහභාගි වී සිටි ග්‍රීකයන්ටද යේසුස්වහන්සේව දැක මුණගැසීමට උවමනා විය.

මෙම අවස්ථාවේදී යොහන් 12:28හි සඳහන් “පියාණෙනි, ඔබගේ නාමය මහිමයට පැමිණෙවු මැනව” යනුවෙන් යේසුස්වහන්සේ පැවසූ දෙයට ප්‍රතිචාර වශයෙන්, පියාණන්වහන්සේ නැවතත් කථා කරමින්, “මම එය මහිමයට පැමිණවීමි. නැවතත් මහිමයට පමුණුවන්නෙමි”යි අහසේ සිට හඬක් නික්මුණේය. (යොහන් 12:28).

යේසුස්වහන්සේගේ මහිමයේ පැය කුරුසිය ළඟ බව අපි දැනටමත් දැක ඇත්තෙමු. ඒ අයුරින් යේසුස්වහන්සේ පිළිබඳව, පියාණන්ගේ සාක්ෂිය තුළින්, ලෝකයාගේ පාප උදෙසා දෙවියන්වහන්සේගේ බැටළු පැටවාණන් විසින් කරනු ලබන උතුම් පූජාවීම පෙන්නුම් කරනු ලබයි. එය, උන්වහන්සේගේ මෙලොව කළ සේවයෙහි උච්චතම අවස්ථාවයි. අප උදෙසා වූ උන්වහන්සේගේ මරණය හේතුවෙන්, අපේ සියළු පාප උදෙසාවූ දඬුවම උන්වහන්සේ වින්ද බැවින්, උන්වහන්සේ තුළ ඇදහිල්ලෙන් යුතුව සිටින්නෙමු නම්, අපට එම දඬුවමට කිසිවිටෙක මුහුණ පෑමට සිදුවන්නේ නැත.