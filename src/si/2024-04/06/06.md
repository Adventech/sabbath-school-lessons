---
title:  සමූහයාගේ සාක්ෂිය
date:   07/11/2024
---

“මංගල්‍යයේ මහත් දවසවූ අන්තිම දවසේ යේසුස්වහන්සේ නැගිට සිට ශබ්ද පවත්වමින්: යමෙකුට පිපාසා ඇත්නම් ඔහු මා ළඟට ඇවිත් බීවාවේ. මා කෙරෙහි අදහන්නා තුළින් ලියවිල්ලෙහි කියා තිබෙන හැටියට ජීවනදායක වතුර ඇති ගංගා ගලන්නේයයි කීසේක.” (යොහන් 7:37, 38).

යොහන් බොහෝ අවස්ථාවලදී යේසුස්වහන්සේ පිළිබඳව, උන්වහන්සේ කවුරුන් ලෙස අතීතයේ සිටියේද, උන්වහන්සේ කුමක් කිරීමට පැමිණියේද යන කරුණු පැහැදිලි කරමින් නිර්භීත වැකි පවසා ඇත.

යොහන් 7:37, 38හි සඳහන්, උපුටා දක්වා ඇති කොටසින් දැක්වෙන්නේ, යේසුස්වහන්සේ, තමන් කවුරුන්ද කියා පැවසූ කරුණු පිළිබඳවත්, උන්වහන්සේ වෙතට පැමිණෙන්නාවූ සියළුදෙනා හට උන්වහන්සේ විසින් ඉටුකර දෙනු ලබන දේවල් පිළිබඳවත්ය. මේවා මවිතය ඇතිකරන උන්වහන්සේගේ අයිතිය පෙන්නුම් කරන කියමන්වේ.

`කූඩාරම් මංගල්‍යයට පැමිණ සිටි යුදෙව්වන් හට යේසුස්වහන්සේ කථා කළ විට, සමූහය තුළ සිටි බොහොමයකගේ ප්‍රතිචාරය වූයේ කුමක්ද? (යොහන් 7:37-53 බලන්න).`

ඇතැමෙක් පැවසුවේ උන්වහන්සේ බොහෝ කලකට පෙර අනාගත වාක්‍යයෙන් පවසන ලද පරිදි මෝසෙස් මෙන් අනාගතවක්තෘවරයකු වන බවය. (ද්විතීය කථාව 18:15-19 බලන්න). තවත් අය සිතුවේ යේසුස්වහන්සේ ක්‍රිස්තුස්වහන්සේ බවය. නමුත්, මෙම අදහසත් සමග විවාදයත් හටගෙන මෙසියස්වහන්සේ ගලීලයෙන් නොපැමිණෙන බවත්, එසේම උන්වහන්සේ දාවිත්ගේ පෙලපතින්ම විය යුතු බවත්, උන්වහන්සේ බෙත්ලෙහෙමේ ඉපදිය යුතු බවත්, පැවසූහ. යේසුස්වහන්සේ පිළිබඳව මේ සියල්ල සත්‍ය වන නමුත් (මතෙව් 1-2 වන කොටස සමග සංසන්දනය කරන්න). මේ පිළිබඳව බොහෝ දෙනෙක් තුළ නිසි අවබෝධයක් නොතිබුණි.

උන්වහන්සේගේ චතුර භාෂා විලාශය සහ වචන භාවිතයෙහි දක්ෂතාවය හේතුවෙන්, අත් අඩංගුවට ගන්නා නිලධාරීන් පවා අපහසුතාවයකට පත්වූහ. ඵරිසිවරුන් එම නිලධාරීන්ට ප්‍රතිචාර දක්වමින් ප්‍රශ්න කළේ, “මුලාදෑනීන්ගෙන්-වත්, ඵරිසිරුවන්ගෙන්වත් යමෙක් ඔහු කෙරෙහි අදහාගත්තේද? (යොහන් 7:48) යනුවෙනි. ඵරිසිවරුන් විසින් එල්ලකරනු ලැබූ මෙම ප්‍රශ්නය හේතුවෙන්, නැවත වාරයක් නිකදේමුස්ව හඳුන්වා දීම පිණිස යොහන්ට ඉඩ ප්‍රස්තාව ලැබුණි. ඔහු යේසුස්වහන්සේ සමග හමුවකින් පසුව නිතරම උත්සාහ කළේ, යේසුස් වහන්සේව, ඔවුන්ගේ කුමන්ත්‍රණකාරී කටයුතුවලින් බේරාගැනීමටය. “යම් මනුෂ්‍යයෙකුගෙන් පළමු කොට නොඅසා, ඔහු කරන්නේ කිමෙක්දැයි ඔහුගෙන්ම නොදැන, අපගේ ව්‍යවස්ථාව ඔහු විනිශ්චය කෙරේදැයි?” ඔවුන්ට කීවේය (යොහන් 7:51).

නිකදේමුස්, යේසුස්වහන්සේ මෙසියස්වහන්සේ ලෙස කවදා හෝ පිළිගත්තෙහිද? ඔහු එසේ කළ බවට මෙහි දැක්වෙන ජවනිකාවෙන් නොපෙනුනත්, මෙම ක්‍රියාවත්, එමෙන්ම යේසුස්වහන්සේ මිය ගියායින් පසුව ඔහු විසින් කළ දේවල් දෙස බැලූ විට පෙනී යන්නේ, (යොහන් 19:39, 40 බලන්න). ඇත්ත වශයෙන්ම නිකදේමුස් යේසුස්වහන්සේ කෙරෙහි ඇදහිල්ලක් තිබූ බවට බයිබලය තුළ ප්‍රබල සාක්ෂි ඇති බවය.

එබැවින්, ඔවුන්ගේ ප්‍රශ්නයට පිළිතුර වන්නේ ‘ඔව්’ යනුවෙනි. අන්තිමට බලන කළ ඇත්තවශයෙන්ම, ඵරිසීන්ගෙන් එක්කෙනෙක් යේසුස්වහන්සේව විශ්වාස කළේය.

`යොහන් 7:49 කියවන්න. යේසුස්වහන්සේව අනුගමනය කළ මහත් පිරිසට, ඔවුන්ව හෙලා දකිමින් නායකයා පැවසුවේ කුමක්ද? අපට මෙහි තිබිය හැකි පාඩම කුමක්ද?`