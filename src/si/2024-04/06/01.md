---
title:  යේසුස්වහන්සේ පිළිබඳව තවත් සාක්ෂි
date:   02/11/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 3:25-36, යොහන් 1:32-36, දානියෙල් 7:18, යොහන් 6:51-71, යොහන් 5:36-38, යොහන් 7:37-53.

> <p>කටපාඩම් පදය</p>
> “මම වනාහි භූමියෙන් ඔසවනු ලැබුවොත් සියල්ලන් මා වෙතට ඇදගන්නෙමියි කීසේක.” (යොහන් 12:32).

යේසුස්වහන්සේ, උන්වහන්සේ පිළිබඳව හෝ, උන්වහන්සේ යනු කවුරුන්ද කියා හෝ උන්වහන්සේව එවූ තැනැත්තා පිළිබඳව හෝ, උන්වහන්සේ පැමිණ ඇත්තේ කොහි සිටද යන කරුණු පිළිබඳව පුදුමසහගත කරුණු කාරනා සාමාන්‍යයෙන් පවසනවාට පමණක් සීමාකර නැත. උන්වහන්සේ කවුරුන්ද යන වග උන්වහන්සේ විසින් කරනු ලැබූ ප්‍රාතිහාර්යය සහ ලකුණුවලින්ද පෙන්නුම් කළසේක. ඇතැමෙක් විවෘතව යේසුස්වහන්සේ පිළිබඳව සාක්ෂි දෙමින්: “ක්‍රිස්තුස්වහන්සේ ආ කල, මුන්වහන්සේ කළ ලකුණුවලට වඩා උන්වහන්සේ කරනසේක්දැයි කීවෝය (යොහන් 7:31).

යේසුස්වහන්සේගේ වචන ක්‍රියාවට නංවමින්, උන්වහන්සේගේ වචනවල ඇති සත්‍යතාවය සනාථ කළසේක.

එනමුත්, මෙම නාට්‍යය කෙරෙමින් පවතිද්දී, මනුෂ්‍යයන් අතර බෙදීමක් ඇතිවිය. බෙත්සයිදාවේ පොකුණ අසල සිටි රෝගියාව සුව කිරීමේදී නායකයින්ගේ උදහස මතුවිය. 5000කට ආහාර සැපයීමෙන් පසුව කපර්ණවුමේ ඇතිවූ සංවාදයේදී, මහත් පිරිසක් යේසුස්වහන්සේව ප්‍රතික්ෂේප කිරීම පිණිස හේතුවක් විය. ලාසරුස්ව මළවුන්ගෙන් නැගිටුවීම කරණකොටගෙන ඇතැම් අය තුළ ඇදහිල්ල ඉස්මතුවී පැමිණි අතර, ඈ තවත් අය තුළ වෛරය ඇතිවීම හේතුවෙන්, එය යේසුස්වහන්සේට එරෙහිව නඩු පවරා, උන්වහන්සේව මරණ දණ්ඩනයට පත්කිරීමට තරම් දුර දිග ගියේය.

මෙම සතියේ පාඩම තුළින් යේසුස්වහන්සේ පිළිබඳව සාක්ෂි දැරූ සහ ප්‍රකාශන කළාවූ අය පිළිබඳව දකිමු. මෙහි සඳහන් සෑම සිද්ධියක් තුළින්ම යේසුස්වහන්සේ ඇත්තවශයෙන්ම කවුරුන්ද යන වග එළිදරව් වන අතර, මෙම කාරණා එක්ව සලකා බැලීමේදී, යේසුස්වහන්සේ නම් මෙසියස්වහන්සේ පිළිබඳව ගැඹුරු දර්ශනයක් අපට ලැබෙනවා ඇත.

නොවැම්බර් 09 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.