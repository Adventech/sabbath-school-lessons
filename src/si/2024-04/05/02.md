---
title:  හමුවීමේ වටපිටාව
date:   27/10/2024
---

`යොහන් 4:1-4 කියවන්න. යේසුස්වහන්සේට සමාරිය මැදින් යාමට හේතුවූ පසුබිමේ කථාව කුමක්ද?`

යොහන් බව්තීස්තගේ ගෝලයන්ට වඩා යේසුස්වහන්සේගේ ගෝලයන් විසින් බව්තීස්ම කරනු ලබන බව, ඵරිසිවරුන් සොයාගත්හ. මෙම තත්ත්වය හේතුවෙන් යොහන්ගේ අනුගාමිකයන් සහ යේසුස්වහන්සේගේ අනුගාමිකයන් අතර කිසියම් අසහනකාරී තත්ත්වයක් මතුවීමට ඉඩ තිබුණි. යොහන්ගේ ගෝලයන්, ඔවුන්ගේ ස්වාමියාගේ කීර්තිනාමය සහ තත්ත්වය පිළිබඳව කල්පනා කරමින් ඊර්ෂ්‍යාසහගතවීම සාමාන්‍යයෙන් වන දෙයක් සේ සැලකිය හැකිය (යොහන් 3:26-30 සංසන්දනය කරන්න). යොහන්ගේ සිත්වල සනිටුහන් වන පිළිතුර වූයේ, උන්වහන්සේ වර්ධනය වෙන්ටත් මට අඩුවෙන්ටත් ඕනෑය යනුවෙනි (යොහන් 3:30). බොහෝ විට ගැටීම් වලින් වළකිනු පිණිස, යේසුස්වහන්සේ යුදයෙන් පිටත්ව ගලීලයට යාමට සැරසුන සේක. එම ස්ථාන දෙක අතර කෙලින් මාර්ගය තිබුණේ සමාරිය තුළින් වූ නමුත්, තිබුණ එකම මාර්ගය එය පමණක් නොවුනි. අතිශයින් කැපවූ යුදෙව්වන්, පෙරියාව හරහා නැගෙනහිර දිශාවට යමින් දීර්ඝ මාවතක් තෝරා ගත්හ. එනමුත් යේසුස්වහන්සේට සමාරියේ කිරීමට වැදගත් කටයුත්තක් තිබුණි.

`යොහන් 4:5-9 කියවන්න. ළිඳ ළඟ සිටි ස්ත්‍රිය සමග කථාවක් ආරම්භ කිරීම පිණිස යේසුස්වහන්සේ ඉඩ ප්‍රස්ථාව සාදාගත්තේ කෙසේද?`

යාකොබ්ගේ ළිඳ පිහිටා තිබුණේ ෂෙfඛම් ආසන්නයේ වූ අතර, ළිඳ ළඟදී හමුවූ ස්ත්‍රිය සිටියේ Sychar වලය. ළිඳ ළඟ සිට සිකාර් (Sychar) වලට සැතපුමක් පමණ (එනම් කි.මී. 1.5 පමණ) විය. යේසුස්වහන්සේගේ ගෝලයින් ආහාර මිලට ගනු පිණිස නගරයට ගිය විට යේසුස්වහන්සේ ළිඳ ළඟ වාඩිවී සිටිසේක. ළිඳේ තිබූ සිසිල් වතුරa ලබාගැනීමට ක්‍රමයක් යේසුස්වහන්සේට නොතිබුණි. ස්ත්‍රිය ජලය ලබාගනු පිණිස ළිඳ ළඟට පැමිණි විට, යේසුස්වහන්සේ ඇගෙන් බීමට වතුරa ඉල්ලා සිටිසේක.

යොහන් 3හි සඳහන්ව ඇති පරිදි, යුදෙව්වන්ගේ නායකයෙක් සහ රබ්බිවරයෙකුවූ නිකදේමුස්, යේසුස්වහන්සේ වෙතට පැමිණීම ඔහුව පහත් මට්ටමකට පැමිණුනා මෙන් සලකනු ලැබූ අතර, පුදුමවීමට තරම්වූ කරුණක්සේ ගණන් ගනු ලැබුණි. ඔහුව හඳුනාගත නොහැකි වන පරිදි, ඔහු පැමිණියේ රාත්‍රී කාලයේදීය. නමුත් යොහන් 4හි සඳහන්ව ඇති පරිදි, මෙම ස්ත්‍රිය සියල්ලන්ගෙන් සැඟවෙනු පිණිස පැමිණියේ මහ දවාලේය. ඇතැම් විට අනෙක් ස්ත්‍රීන්ට මුණ නොගැසී සිටින්නට එම ස්ත්‍රියට උවමනාවක් තිබෙන්නට ඇත. බොහෝ ස්ත්‍රීන් ජලය ගෙනයාම පිණිස දවස උණුසුම් වීමට පෙර උදෑසනින්ම පැමිණෙන්නට ඇත. එම ස්ත්‍රිය ජලය ලබාගැනීම පිණිස මෙතරම් දුරක්, දවසේ මධ්‍යහ්නයේ උණුසුම්ව තිබියදී ගියේ ඇයි? ඇයට එහි යාම පිණිස කුමන හේතුවක් තිබුණත්, යේසුස්වහන්සේව මුණගැසීමෙන් ඇගේ ජීවිතය සම්පූර්ණයෙන්ම වෙනත් දිසාවකට යොමු විය.

ඊළඟට එළිදැක්වෙන්නේ කුමන ජවනිකාවක්ද? යුදෙව් ගුරුවරයෙක්, අතිශයින් නරක නමක් ඇති සමාරිතානු කාන්තාවක් සමග! මෙය කෙබඳු පරස්පරයක්ද? නමුත් මෙම සංවාදය සිදුවූ සන්දර්භය තුළ, අතිශයින් වැදගත් සංවාදයක් ඇතිවේ.

`ඔබ විසින් අනුන්ට සාක්ෂි දීමට බාධාවක් විය හැකි, ඔබේම සංස්කෘතිය තුළ ඇති තහංචි මොනවාද? ඒවා මගහැර යාමට අප ඉගෙන ගත යුත්තේ කුමන ආකාරයකටද? සබත් දවසේදී ඔබේ පිළිතුර පංතියට ගෙන එන්න.`