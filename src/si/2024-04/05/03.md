---
title:  ළිඳ ළඟ සිටි ස්ත්‍රිය
date:   28/10/2024
---

`යොහන් 4:7-15 කියවන්න. මෙම ස්ත්‍රියට සාක්ෂි දීම ආරම්භ කරනු පිණිස යේසුස් වහන්සේ මෙම හමුවීම උපයෝගී කරගත්තේ කුමන ආකාරයටද?`

“යුදෙව්වන් සහ සමාරිතයන් අතර වූ වෛරී ස්වභාවය හේතුවෙන්, යේසුස්වහන්සේ උදෙසා කාරුණික ක්‍රියාවක් කිරීමෙන් එම ස්ත්‍රියව වළක්වනු ලැබ තිබුණු අතර, යේසුස්වහන්සේ ඇගේ සිතට ඇතුල්වන පිණිස සුදුසු අවස්ථාවක් සහ මාර්ගය සොයමින්, දේව කරුණාවෙන් යුක්තව, ඇයට උපකාරයක් කරනවා වෙනුවට ඇයගෙන් උපකාර ඉල්ලා සිටිසේක. ඇතැම්විට උන්වහන්සේ කරුණාවෙන් යමක් පිළිගන්වන්නට උත්සාහ කළේ නම්, බොහෝ විට එය ප්‍රතික්ෂේප කරනු ලැබීමට ඉඩ තිබූ නමුත් විශ්වාසය විසින් විශ්වාසය අවදිකරනු ලබනවා ඇත. —Ellen G. White, The Desire of Ages, p. 184.

නිකදේමුස් සමග තිබූ එම සංවාදයේදී මෙන්, මෙම ස්ත්‍රියගේ සිත තුළ තිබූ දේවල් පිළිබඳවද යේසුස්වහන්සේ දන්නා සේක. යුදෙව් මනුෂ්‍යයෙක් මෙවැනි උපකාරයක් සමාරිතානුවකුගෙන් ඉල්ලන්නේ මන්දැයි ඇය තුළ වූ මවිතයට පත්වීමේ ස්වභාවය පිළිබඳව යේසුස්වහන්සේ වටහාගත් බැවින්, උන්වහන්සේ සෘජුවම අදාළ කරුණ වෙත පැමිණි සේක.

“දෙවියන්වහන්සේගේ දීමනාවත්, මට බොන්ට දෙන්නැයි නුඹට කීවේ කවුද කියාත් නුඹ දැනගෙන සිටියා නම්, නුඹ ඔහුගෙන් ඉල්ලනවා ඇත. එවිට ඔහු නුඹට ජීවනදායක වතුර දෙනවා ඇතැයි කීසේක” (යොහන් 4:10).

එම කාන්තාවගේ ප්‍රතිචාරය, නිකදේමුස්ගේ ප්‍රතිචාරයට සමාන වූ බැවින්, මේ දේ වෙන්ට පුළුවන් කොහොමද? (යොහන් 3:9), යනුවෙන් අසනු ලැබුවේ නැවත ඉපදීම යන සන්දර්භය තුළය. ඇය අසා සිටියේ, ස්වාමීනි, වතුර අදින්ට භාජනයක් ඔබට නැත, ළිඳත් ගැඹුරුය. එබැවින් ඒ ජීවනදායක වතුර ඔබට කොයින්ද? (යොහන් 4:11). එම අවස්ථා දෙකෙහිදීම යේසුස්වහන්සේ ඔවුන්ට පෙන්වා දෙන්නේ (එක් තැනැත්තෙක් ඉතා ජනප්‍රිය යුදෙව් ගුරුවරයෙකු වූ අතර, අනෙක් තැනැත්තිය සැක සහිත චරිතයකින් යුත් සමාරිතානු කාන්තාවකි) අන් හැම දෙයකටම වඩා වටින ආත්මික සත්‍යතාවයන්වලට ඔවුන් දෙදෙනාම හොඳින් සවන්දී අවබෝධ කරගත යුතුවිය. මේ දෙදෙනාටම යේසුස්වහන්සේ විසින් පවසනු ලැබුවේ එක දෙයක් පමණි: එනම් ඔවුන්ට හැරීමේ අත්දැකීමක් අවශ්‍යවූ බවයි.

`ජීවමාන වතුර පිළිබඳව යේසුස්වහන්සේ විසින් පැවසූ දෙයට පරණ ගිවිසුමේ ඇති පසුබිම කුමක්ද? (යෙරමියා 2:13, සෙකරියා 14:8).`

ජීවිතය පවත්වාගෙන යාම පිණිස වතුර අතිශයින් වැදගත් වේ; මනුෂ්‍යයාට වතුර නොමැතිව පවතින්නට නොහැකිවාසේම, සදාකාල ජීවනය පෙන්නුම් කරනු පිණිස ‘වතුර’ අතිශයින්ම සුදුසු ප්‍රතිරූපයක් වන්නේය. එබැවින් යේසුස්වහන්සේ පවසා ඇත්තේ, “නුමුත් මා දෙන වතුරෙන් බොන කවරෙකුට නමුතA, කිසිකලෙක පිපාසා නොවන්නේය; මා ඔහුට දෙන වතුර ඔහු තුළෙහි සදාකාල ජීවනය නික්මවන්නාවූ වතුර උල්පතක් වන්නේය”යි කීසේක (යොහන් 4:14).

`යොහන් 7:37, 38 කියවන්න. මෙම පාඨ තුළින් යේසුස්වහන්සේ අපට පවසන්නේ කුමක්ද? තවද, උන්වහන්සේ මෙහි පොරොන්දුවන දෙය අප විසින් අත්දකිනු ලබන්නේ කෙසේද?`