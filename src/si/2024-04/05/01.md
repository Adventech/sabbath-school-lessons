---
title:  සමාරියයන්ගේ සාක්ෂිය
date:   26/10/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 4:1-42, යොහන් 3:26-30, යෙරෙමියා 2:13, සෙකරියා 14:8, එසකියෙල් 36:25-27.

> <p>කටපාඩම් පදය</p>
> “ස්ත්‍රියට කථාකොට: අප දැන් අදහන්නේ නුඹේ කීම නිසා නොවේ. මක්නිසාද අපිම අසා, සැබෑවටම මුන්වහන්සේ ලෝකයාගේ ගැළවුම්කාරයාණන් බව දනිමුයයි කීවෝය.” (යොහන් 4:42).

සමාරියයන් නම් කවුරුන්ද? ඉශ්‍රායෙලයේ උතුරු රාජධානිය ඇසිරියන්වරු ක්‍රි. පූ. 722දී යටත් කරගත්හ. රට තුළ දේශපාලනික ස්ථාවරත්වය පවත්වාගෙන යනු පිණිස, ඇසිරියන්වරුන්, යටත් කරගත්තාවූ අතිමහත් ජනතාව, ඔවුන්ගේ අධිරාජ්‍යය පුරාවට විසුරුවා හැරියහ. ඒ ආකාරයෙන්ම වෙනත් රටවලින්ද යටත් කරගත් ජනතාව ගෙනවිත්, උතුරු රාජධානිය තිබූ ප්‍රදේශ තුළ ජනාවාස ඇති කළ අතර, මේ අයම සමාරියයන් ලෙස හඳුන්වනු ලැබුණි. ඔවුන්, ඔවුන්ටම ආවේණික වූ යුදෙව් ආගමික ප්‍රජාවක් සකස්කරගෙන ජීවත් වූහ.

ඔවුන් සහ සැබෑ යුදෙව්වන් අතර එතරම් හොඳ සම්බන්ධතාවයක් පැවතුනේ නැත. උදාහරණයක් ලෙස, යුදෙව්වන් වහලුන්ව බබිලෝනියේ සිට යෙරුසලමට පැමිණ, දේවමාළිගය නැවත ගොඩනැගීමට උත්සාහ කළ විට, සමාරිතයන් ඊට විරුද්ධව නැගී සිටියහ. ඒ අතරතුර සමාරිතයානුවන් ගෙරිසිම් නම් කඳු මුදුනේ ඔවුන්ගේ දේවස්ථානය ගොඩ නැගූහ. නමුත් මෙම දේවස්ථානය ක්‍රි. පූ. 128දී, John Hyrcanus ජෝන් හියර්කේනාස් නැමැති යුදෙව් පාලකයා විසින් විනාශ කර දමන ලදී.

ක්‍රිස්තුස්වහන්සේගේ කාලයේදී පවා මෙම වෛරය සංසිඳී තිබුණේ නැත. යුදෙව්වන් තමන්ට හැකි පමණින් සමාරියට යාම මෙන්ම සමාරිත ජනතාව හැකිතාක් දුරට හමුවීමෙන් වැලකුනාහ. ඇතැම් විට දෙපිරිස අතර වෙළඳාම් කටයුතු වන්නට ඇති නමුත්, සමාජයීය වශයෙන් අන්තර් සබඳතාවයන් පැවැත්වීමට එරෙහිව තහංචි පනවා තිබුණි. යුදෙව්වන් සමාරිතයන්ගෙන් කිසිදෙයක් ණයට ඉල්ලා ගත්තේවත්, කිසිම උදව්වක් ලබා ගත්තේවත් නැත. මෙම පසුබිම යටතේ යේසුස්වහන්සේ සහ ළිඳ ළඟ සිටි ස්ත්‍රිය අතරේ සහ උන්වහන්සේ සහ සමාරියේ වූ නගරයක් වූ සයිකාර් Sychar වල සිටි ජනයාත් අතරවූ සංවාද යොහන්ගේ මතකයට නැගුනි.

නොවැම්බර් මස 02 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.