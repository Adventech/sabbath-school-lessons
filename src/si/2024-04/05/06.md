---
title:  සමාරිතානුවන්ගේ සාක්ෂිය
date:   31/10/2024
---

`යොහන් 4:27-29 කියවන්න. මෙම ස්ත්‍රිය ගත් පුදුමාකාර ක්‍රියාමාර්ගය කුමක්ද?`

ගෝලයන්ගේ පැමිණීමත් සමග, ස්ත්‍රිය සමග යේසුස්වහන්සේ පැවැත්වූ සාකච්ඡාවට බාධා ඇතිවිය. උන්වහන්සේ ස්ත්‍රියක් සමග කථා කරමින් සිටිනවා දැකීමෙන් ඔවුන් මවිතයට පත්වූවත්, ඔවුන් ඒ පිළිබඳව ප්‍රශ්න කළේ නැත. ඒ වෙනුවට ආහාර අනුභව කරන ලෙස ඔවුන් උන්වහන්සේගෙන් ඕනෑකමින් ඉල්ලා සිටියහ.

ඒ අතරතුර, එම ස්ත්‍රිය ඇගේ වතුර කලය තබා, නගරය කරා දුවගියේ, ඇය යේසුස්වහන්සේ හමුවීමෙන් අත් දුටු දේවල් බෙදාගැනීම පිණිසය.

`යොහන් 4:30-42 කියවන්න. මෙම මුණගැසීමට පසුව සිදුවූයේ කුමක්ද? එමෙන්ම ශුභාරංචිය පතුරුවාලිය හැකි ආකාරය පිළිබඳව එමගින් කුමක් උගන්වනු ලබයිද?`

යේසුස්වහන්සේගේ අස්වැන්න නෙලීම පිළිබඳව කථාව නගරවැසියන් බොහෝ දෙනෙකුගේ ගැළවීමට සම්බන්ධ කථාවෙන් බාධා ඇතිවීම පුදුම සහගත සිද්ධියකි. නමුත්, සිදුවෙමින් පවතින්නාවූ දෙය යේසුස්වහන්සේ විසින් අවබෝධ කරගත් බව අප විසින් දැනගත යුතුයයි යොහන් කල්පනා කරයි. ගැළවීමේ සැලැස්ම සමාරිය ස්ත්‍රිය සමග බෙදාගැනීම, ආහාර අනුභව කිරීමට වඩා යේසුස් වහන්සේට වැදගත් විය. ආත්ම ගැළවීම කරා යොමුකිරීම උන්වහන්සේගේ පරමාර්ථය වූ අතර, සියළුදෙනා සමගම ශුභාරංචිය බෙදාගැනීමේ වැදගත්කම ගෝලයන්ට ඉගැන්වීමට උන්වහන්සේට අවශ්‍යවූ අතර එම පිරිස අපට වඩා බෙහෙවින් වෙනස් වුවත් එය ප්‍රශ්නයක් කරගත යුතු නොවේ.

යොහන්ගේ ශුභාරංචිය තුළ අතිශයින් වැදගත් කරුණු අන්තර්ගත ස්ථාන ඇත. ඇත්තවශයෙන්ම යොහන් 4:39-42 ඉන් එක් අවස්ථාවකි. සමාරියයන් බොහෝ දෙනෙකු විශ්වාස කළේ එම ස්ත්‍රිය සාක්ෂි දුන් බැවිනි: “මා කළ සියල්ල උන්වහන්සේ මට කීසේක.” (යොහන් 4:39)

යේසුස්වහන්සේට, ඔවුන් සමග සිටින ලෙස සමාරිතානුවන් ඉල්ලා සිටියහ. එහි ප්‍රතිඵලය වූයේ යේසුස්වහන්සේගේ වචන හේතුකොටගෙන තවත් බොහෝ අය විශ්වාස කළෝය. “ස්ත්‍රියට කථාකොට: අප දැන් අදහන්නේ නුඹේ කීම නිසා නොවේ. මක්නිසාද අපිම අසා සැබෑවටම මුන්වහන්සේ ලෝකයාගේ ගැළවුම්කාරයාණන් බව දනිමු” යයි කීවෝය (යොහන් 4:42).

`එක පුද්ගලයෙකුගේ හෝ සාක්ෂියක බලසම්පන්න බව මෙම කථාන්තරය තුළින් පෙන්වාදෙන්නේ කුමක්ද? යේසුස්වහන්සේ ඔබේ ජීවිතයට කර ඇති දේවල් දෙස බලන විට, ඔබේ සාක්ෂිය කෙතරම් ප්‍රබලද?`