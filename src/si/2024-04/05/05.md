---
title:  යේසුස්වහන්සේගේ එළිදරවු කිරීම
date:   30/10/2024
---

`යොහන් 4:16-24 කියවන්න. මෙම ස්ත්‍රියගේ ජීවිතය තුළ තිබූ ගැඹුරු රහස් තමන් වහන්සේ දන්නා බව පෙන්නුම් කිරීම පිණිස යේසුස්වහන්සේ කළේ කුමක්ද? ඇය ඊට දැක්වූ ප්‍රතිචාරය කෙබඳු එකක්ද?`

ආලෝකය අතිශයින් දීප්තිමත්ව පැවතුන බැවින් ඒ දෙස කෙලින් බලා සිටියහොත් අන්ධ භාවයට පත්විය හැක. යේසුස්වහන්සේව අනාගතවක්තෘ කෙනෙකු ලෙස හඳුනාගත් ඇය, නැවත වරක් ඇයට පුරුදු මගහැරීම කිරීමට ඇය උත්සාහ කළාය. එබැවින්, ඇය යුදෙව්වන් සහ සමාරිතානුවන්, අතර ආගමික අර්බුදයකට මුහුණ පෑ සිද්ධියක් වන නමස්කාරය සඳහා සුදුසු ස්ථානය විචාලාය.

ඊට ප්‍රතිචාර දක්වමින්, යේසුස්වහන්සේ පෙන්වා දුන්නේ, තමන් කුමකට නමස්කාර කරනවාදැයි සමාරිතානුවන් නොදන්නා බවයි. ඔවුන්ගේ නමස්කාරය යුදෙව් ආගම සහ මිථ්‍යා දෘෂ්ටිය අතර සංකලනයක් විය. යුදෙව්වරුන් නමස්කාර කරන්නේ තමන්ව හෙළිදරව් කරන්නාවූ දෙවි කෙනෙකුට වන අතර මෙය සමාරිතානුවන්ට තවත් එක් වැදගත් ඒත්තු ගැන්වීමකි.

සැබෑ දෙවියන්වහන්සේට නමස්කාර කිරීම, එක් විශේෂ ස්ථානයක් හා බැඳුන දෙයක් නොවේ. එබැවින්, නමස්කාරය සඳහා සුදුසු ස්ථානයක් පිළිබඳව වන සාකච්ඡාව අදාළ නොවේ. දෙවියන්වහන්සේ ආත්මයක් වන බැවින්, උන්වහන්සේට නමස්කාර කරන්නවුන්, ආත්මයෙන්ද, සත්‍යයෙන්ද එසේ කළ යුතුය. යේසුස්වහන්සේ විසින් ඉදිරිපත් කරනු ලැබූ සරල සත්‍යය මෙම ස්ත්‍රිය පිළිගත් අතර, ඇය තවදුරටත් සත්‍යය ලැබීමට සූදානම්ව සිටියාය.

`යොහන් 4:25, 26 කියවන්න. යේසුස්වහන්සේ උන්වහන්සේගේ අනන්‍යතාවය ඇයට එළිදරව් කළේ කෙසේද?`

යේසුස්වහන්සේ නඩු විභාගයට ප්‍රථමයෙන් උන්වහන්සේ මෙසියස් වහන්සේ බව යමෙකුට පැවසූ අවස්ථාවක්, ශුභාරංචි හතර තුළින් සඳහන්ව ඇති එකම ස්ථානය යොහන් ශුභාරංචියේ මෙම ස්ථානයයි. උන්වහන්සේ විශාල වූද, වැදගත් යයි සලකනු ලැබුවාවූද, විශාල ජන සමූහයකට නොව, යාකොබ්ගේ ළිඳ ළඟ තනිව සිටි, නමක් සඳහන් කර නොමැති ස්ත්‍රියකට මෙසේ ප්‍රකාශ කළසේක. තනිවී හුදකලාව සිටින්නාවූ ඕනෑම පුද්ගලයෙකු කෙරෙහි උන්වහන්සේ උනන්දු වන සේක.

එමෙන්ම මෙම ස්ත්‍රිය විදේශීය සංස්කෘතියකින් පැවත එන්නියක් වූවා පමණක් නොව, හොඳ චරිතයකින් හෙබි ස්ත්‍රියක්ද නොවූවත්, යේසුස්වහන්සේ කවුරුන්ද යන වග ඇයට විවෘතව පැවසූ සේක. තවද, ඇයගේ ජීවිතයේ අඳුරු පැත්තෙහි වූ රහස්ද උන්වහන්සේ දන්නා බව එළිදරව් කිරීමෙන්, උන්වහන්සේ කෙරෙහි විශ්වාස කරනු පිණිස වැදගත් හේතුවක් උන්වහන්සේ මෙම ස්ත්‍රියට ලබා දුන්සේක.

`මනුෂ්‍යයන් විසින් එකිනෙකා කෙරෙහි ගොඩනගා ඇති බාධක ශුභාරංචිය විසින් බිඳ දැමිය යුතු බවට මෙම කථාව තුළින් පැවසිය යුත්තේ කුමක්ද?`