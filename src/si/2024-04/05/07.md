---
title:  වැඩිදුර අධ්‍යයනය සඳහා
date:   01/11/2024
---

කියවන්න Ellen G. White, "At Jacob's Well," pp. 183– 195, in The Desire of Ages.

ඈ ගැළවුම්කාරයාණන්වහන්සේ සොයාගත් විගසම, සමාරිය ස්ත්‍රිය අන් අය උන්වහන්සේ වෙතට ගෙනාවාය. තමා උන්වහන්සේගේම ගෝලයන්ට වඩා සඵලවත් මිෂනාරිවරියක් බව ඈ ඔප්පු කළාය. ගෝලයොA, සමාරිය ධෛර්යය දිය යුතු කෙතක් ලෙස දැක්වෙන කිසි සලකුණක් නුදුටුවෝය. ඔවුන්ගේ සිතුවිලි අනාගතයෙහි කළ යුතු වූ මහත් මෙහෙයක් කෙරෙහි යොමුවී තිබුණි. තමා අවටම, එක්රැස් කළ යුතුවූ අස්වැන්නක් තිබෙන බව ඔව්හු නුදුටුවෝය. නමුත්, ඔවුන් එපාකළ ස්ත්‍රිය මගින් ගැළවුම්කාරයාණන්වහන්සේට සවන්දීමට මුළු නගරයක් ගෙනෙන ලදී. ඈ, එකවරම ආලෝකය ඇගේ ගම්වැසියන් වෙත ගෙන ගියාය.

මේ ස්ත්‍රිය ක්‍රිස්තුස්වහන්සේ තුළ ක්‍රියාත්මක ඇදහිල්ලක් වැඩකරන අන්දම පෙන්නුම් කරන්නීය. සෑම සැබෑ ගෝලයෙක්ම මිෂනාරිවරයෙක් හැටියට දෙවියන්වහන්සේගේ රාජ්‍යයට උපදියි. ජීවනයේ වතුර බොන්නාවූ තැනැත්තේ, ජීවනයේ උල්පතක් වෙයි. ලබන්නාද බෙදා දෙන්නෙක් වෙයි. ආත්මයෙහි වූ ක්‍රිස්තුස්වහන්සේගේ අනුග්‍රහය කාන්තාරයෙහි උල්පතක් මෙන්, සියල්ල ප්‍රාණවත් කිරීමට වතුර සපයා දෙමින්, විනාශවීමට සූදානම්වූ සියල්ලන් තුළ ජීවනදායක වතුර ලැබීමට උනන්දු ආශාවක් ඇති කරයි. —Ellen G. White, The Desire of Ages, p. 195.

**සාකච්ඡාව සඳහා ප්‍රශ්න**:

`ඉරිදා දවසේ තිබූ පාඩමේ ඇති අවසාන ප්‍රශ්නයට ඔබ දී ඇති පිළිතුර පිළිබඳව පංතියේදී සාකච්ඡා කරන්න. ඒ පිළිබඳව දැඩිසේ අවංක වන්න. ඔබ විසින් අන්‍යයන් උදෙසා දරණ සාක්ෂියට බාධාවක් විය හැකි, ඔබේ සංස්කෘතිය තුළ පවතින තහංචි සහ අගතියක් ඇතිකරන හැඟීම් මොනවාද?`

`යේසුස්වහන්සේට උන්වහන්සේගේම සෙනඟට වඩා වැඩි පිළිගැනීමක් සමාරිතානුවන්ගෙන් ලැබීමට වූ හේතුව කුමක්දැයි ඔබ සිතන්නේද?`

`ඔබ, ඔබව සමාරිතානු ස්ත්‍රියගේ ස්ථානයේ තබන්න. සම්පූර්ණයෙන්ම ආගන්තුක වූ තැනැත්තෙක් පැමිණ ඇගේ සම්පූර්ණ රහස් තමන් දන්නා බව, ඔහු ඈට පවසනවා ඇත. ආගන්තුකයකු තබා, වෙනයම් කිසිම කෙනෙකු, මේ කාරණා පිළිබඳ දැනගන්නේ කෙසේද? යේසුස්වහන්සේ පිළිබඳව ඇගේ සිත තුළ චමත්කාරී හැඟීමක් ඇතිවීම පුදුමයට කරුණක් නොවේ. අපේ ජීවිතයේ අඳුරු වූද, වෙන කිසිම කෙනෙකු දැනගන්නවාට අප අකමැති වූද, රහස් ඇතුළුව අප පිළිබඳව වන සියළුදේද ස්වාමීන්වහන්සේ දන්නා බව පවසන මෙම කථාව තුළින් අපට පවසනු ලබන දෙය කුමක්ද? උන්වහන්සේ අපේ සියළු රහස් දැනසිටියත්, උන්වහන්සේ එම ස්ත්‍රියට සැලකූ අන්දමින්, උන්වහන්සේ අපට සැලකීමට අපේක්ෂා කරන ආකාරය පිළිබඳව කුමක් පෙන්නුම් කරනු ලබයිද? මෙම සත්‍යය තුළින් අපට ලැබිය හැකි සැනසුම කුමක්ද?`

`අප මෙතෙක් යොහන්ගේ ශුභාරංචිය තුළින් ඉගෙන ගත් තේමා අතරින්, කුමන ඒවා, යේසුස්වහන්සේ විසින් ළිඳ ළග සිටි සමාරිතානු ස්ත්‍රිය සමග කටයුතු කළ ආකාරය තුළ දැකිය හැකිද?`