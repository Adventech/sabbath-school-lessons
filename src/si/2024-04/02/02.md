---
title:  පන්දහසකට කෑම ලබාදීම
date:   06/10/2024
---

යොහන් 6:4,5 වන පාඨ තුළින් අපොස්තුළුවරයා විශේෂයෙන්ම මතක් කර සිටින්නේ, 5000කට කෑම දුන් ප්‍රාතිහාර්යය සිදුකරනු ලැබුවේ පාස්කු මංගල්‍යයට සමීප දවසකදී බවය. පාස්කු මංගල්‍යය පැවැත්වූයේ ඉශ්‍රායෙල් ජනතාව මිසර දේශයෙන් ගළවාගත් අවස්ථාව සිහිගැන්වීම පිණිසය. පාස්කු බැටළුවා, පවුලේ කුළුඳුලාගේ මරණය වෙනුවට ආදේශ කරගත් දෙයකි. මෙම පූජා ක්‍රමයෙන් සංකේතවත් වූයේ, අප උදෙසා වූ යේසුස්වහන්සේගේ මරණයයි. අපේ පාප හේතුවෙන් අප මත පතිත වීමට නියමිතව තිබූ මරණය, කුරුසිය මතදී යේසුස්වහන්සේ මත පතිත විය. ක්‍රිස්තුස්වහන්සේ අපේ පාස්කු බැටළුවා ලෙස අප උදෙසා මරණයට පත්කරනු ලැබුණි. (1 කොරින්ති 5:7).

උන්වහන්සේගේ හදවත බිඳී ගොස් ජීවිතය පොඩිකරනු ලබන තුරු, උන්වහන්සේ අපේ පාපයේ වරද සහ උන්වහන්සේගේ පියාණන්ගේ මුහුණ උන්වහන්සේ වෙතින් සඟවා ගනු ලැබීම තෙක් දරාගත්සේක. මේ සියළු පූජාවීම් කරනු ලැබුවේ පව්කරුවන් හට ගැළවීම ලැබෙනු පිණිසය. —Ellen G. White, The Great Controversy, p. 540.

`යොහන් 6:1-14 කියවන්න. යේසුස්වහන්සේ සහ මෝසෙස් අතර දැකිය හැකි සමාන්තරතාවයන් මොනවාද? එනම්, යේසුස්වහන්සේගේ කාලයේ සිටි ජනතාවට, මෝසෙස්ගේ මෙහෙවර තුළින්, මිසර දේශයෙන් තම මුතුන් මිත්තන්ව ගළවාගත් අන්දම සිහිගන්වන පිණිස යේසුස්වහන්සේ කළ දේවල් මොනවාද?`

මෝසෙස්ගේ නික්මයාම සිද්ධියට අදාළව නොයෙක් සවිස්තරාත්මක කරුණු වලින් මෝසෙස්ගේ ක්‍රියා කලාපයට යේසුස්වහන්සේගේ ක්‍රියාවන් අතිශයින් සමීප වූ සමාන්තරතාවයන් පිළිබිඹු කර ඇත. පාස්කු කාලය මිසර දේශයේ සිට අතිශයින් වැදගත්වන මුදා ගැනීමේ සිද්ධිය සිහිගන්වයි (යොහන් 6:4). යේසුස්වහන්සේ කන්දකට නැගුන සේක (යොහන් 6:3). මෝසෙස් සීනයි කන්දට ගියේය. ඉශ්‍රායෙල්වරුන් වනාන්තරයේ පරීක්ෂාවට යොමුව සිටියහ. එමෙන්ම යේසුස්වහන්සේ පිලිප්ව සෝදිසි කළසේක (යොහන් 6:5, 6). රොටී වැඩිවීමට සැලැස්වීම (යොහන් 6:11) මන්නා දීමේ සිද්ධිය ආවර්ජනය කිරීමකි. ඉතිරිවූ ආහාර එකතු කිරීම (යොහන් 6:12) ඉශ්‍රායෙල්වරුන් විසින් මන්නා එකතු කිරීම, නැවත වරක් පැවසුවා වැනිය. ඉතිරි ආහාර කූඩ දොළහක් එකතු කරගැනීම (යොහන් 6:13) ඉශ්‍රායෙල්වරුන්ගේ ගෝත්‍ර 12ට සමානතාවයක් දක්වයි. සෙනඟ ප්‍රකාශ කළේ, යේසුස්වහන්සේ ලෝකයට පැමිණ ඇති අනාගතවක්තෘවරයෙකු බව (යොහන් 6:14), වන අතර, ඊට සමාන්තරව “මෝසෙස් මෙන් අනාගතවක්තෘවරයෙකු (ද්විතීය කථාව 18:15) හි සඳහන්ව ඇත. මේ සියළු විස්තර තුළින් යේසුස්වහන්සේ අළුත් මෝසෙස් ලෙස උන්වහන්සේගේ සෙනඟ මුදවාගනු පිණිස පැමිණ ඇති බව පෙන්නුම් කරනු ලබයි.

මේ ආකාරයෙන් යොහන් තුමා යේසුස්වහන්සේව පෙන්නුම් කරන්නේ ලකුණු සහ පුදුමයක් ලෙස පමණක් නොව, ලකුණු සහ පුදුම දේවල් කරන්නෙකු ලෙස වන අතර, ඔවුන්ගේ සන්දර්භය තුළ යුදෙව්වන්ට විශේෂ අර්ථවත් බවක් තිබිය යුතුව තිබුණි. යේසුස්වහන්සේ ඔවුන් හට පෙන්නුම් කරනු ලැබුවේ, උන්වහන්සේගේ දේවත්වය පිළිබඳවය.

`යෙසායා 53:4-6 සහ 1 පේත්‍රැස් 2:24 කියවන්න. යේසුස්වහන්සේ දෙවියන් වහන්සේගේ බැටළු පැටවාණන් ලෙස මෙම පාඨවලින් උගන්වනු ලබන මහඟු සත්‍යය කුමක්ද? උන්වහන්සේගේ දේවත්වය, සත්‍යයට අදාල කරගන්නේ කෙසේද? අපට දැනගත හැකි ඒකායන සහ අතිශයින් වැදගත්වන සත්‍යය මෙම සත්‍යය බවට පත්වන්නේ කෙසේද?`