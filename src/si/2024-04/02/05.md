---
title:  'අන්ධ මිනිසාව සුවපත් කිරීම: 2 වන කොටස'
date:   09/10/2024
---

`කියවන්න: යොහන් 9:17-34. නායකයන් ඇසූ ප්‍රශ්න මොනවාද, සහ අන්ධ මිනිසා ප්‍රතිචාර දැක්වූයේ කුමන ආකාරයකටද?`

යේසුස්වහන්සේ වේදිකාව මත සිටින ප්‍රධාන නළුවා ලෙස ගණන් නොගන්නාවූ යොහන් පොතේ එකම දීර්ඝතම කොටස යොහන් 9වන පරිච්ඡේදයෙහි සඳහන් මෙම ඡේදය වන නමුත්, උන්වහන්සේ නියත වශයෙන්ම සාකච්ඡාවට බඳුන්ව ඇති ප්‍රධාන මාතෘකාව බවට පත්ව ඇත. පාපය පිළිබඳව ප්‍රශ්නයකින් මෙම කථාන්තරය ඇරඹුනාසේම (යොහන් 9:2), යේසුස්වහන්සේ සබත් දවසේදී කළ බැවින්, උන්වහන්සේද පව්කරුවෙකැයි ඵරිසිවරුන් කල්පනා කළ බැවින් (යොහන් 9:16, 24) සුවය ලැබූ තැනැත්තාට පරිභව කරමින්, “සියළු ආකාරයෙන් පාපවලට උපන්,” (යොහන් 9:34) කෙනෙකු ලෙස ඔහු දොස් නැගූහ.

කුතුහලය දනවන විපර්යාසයක් සිදුවිය. භෞතික වශයෙන් පමණක් නොව ආත්මික වශයෙන්ද මෙම අන්ධව සිටි මනුෂ්‍යයා වැඩි වැඩියෙන් දකින්නට පටන්ගත් අතර, ඔහු යේසුස්වහන්සේව අතිශයින් අගය කරමින්, බලවත් සේ විශ්වාස කළේය. අනෙක් අතට ඵරිසිවරුන්, සම්පූර්ණයෙන්ම වෙනස් මගක යමින්, ඔවුන්ගේ අවබෝධ කරගැනීම පිළිබඳව වඩ වඩාත් අඳ භාවයට පත්වූ අතර, පළමුව යේසුස්වහන්සේ පිළිබඳව බෙදුන මත දැරූ අතර (යොහන් 9:16) සහ උන්වහන්සේ පැමිණියේ කොහේ සිටදැයි නොදැන සිටියහ (යොහන් 9:29).

ඒ අතරතුර, යොහන් තුමා විසින් මෙම ප්‍රාතිහාර්යය දෙස නැවත බැලීමෙන් යේසුස්වහන්සේ යනු කවුරුන්දැයි අපට පැවසීමට ඉඩ ප්‍රස්ථාවක් ලැබේ. යොහන් 9හි සඳහන් ලකුණු පිළිබඳව තේමාව ශුභාරංචිය තුළ ඇති තවත් තේමා සමග සන්ධිස්ථානයකට පැමිණේ. යොහන් නැවතත් සනාථ කරමින් යේසුස්වහන්සේ ලෝකයේ ආලෝකය බව පවසයි (යොහන් 9:5 යොහන් 8:12 සමග සංසන්දනය කරන්න). එම කථාවේ යේසුස්වහන්සේගේ අභිරහස් ආරම්භය පිළිබඳවද එම කථාවේ සඳහන්ව ඇත. උන්වහන්සේ යනු කවුද? උන්වහන්සේ පැමිණියේ කොහේ සිටද? උන්වහන්සේගේ මෙහෙවර කුමක්ද (යොහන් 9:12, 29; යොහන් 1:14 සමග සංසන්දනය කරන්න). මීට ප්‍රථමයෙන් වූ ප්‍රාතිහාර්යය වාර්තාවේදී පෙන්නුම් කරනු ලැබූ මෝසෙස් නම් තැනැත්තා පිළිබඳව විස්තර මෙම පරිච්ඡේදයේද සඳහන්ව ඇත. (යොහන් 9:28, 29; යොහන් 15:45, 46 සහ යොහන් 6:32 සමග සංසන්දනය කරන්න. අවසාන වශයෙන් සමූහයාගේ ප්‍රතිචාරය පෙන්නුම් කරන තේමාවක්ද ඇත. ඇතැම් අය ආලෝකයට වඩා අන්ධකාරයට ප්‍රිය කරන අතර තවත් අය ඇදහිල්ලෙන් ප්‍රතිචාර දක්වති (යොහන් 9:16-18, 35-41; යොහන් 1:9-16, යොහන් 3:16-21, යොහන් 6:60-71 සමග සංසන්දනය කරන්න).

මෙහි ඉතා භයානක කරුණ වන්නේ ආගමික නායකයන්ගේ ආත්මික අඳ භාවයයි. වරක් අන්ධව සිටි හිඟන්නෙකුට ප්‍රකාශ කර සිටීමට හැකි වූයේ, “කිසිවෙක් අන්ධව උපන් කෙනෙකුගේ ඇස් පෑදූ බව, ලෝකය පටන් ගැන්මේ සිට කවදාවත් නෑසූ දෙයක්ය. උන්වහන්සේ දෙවියන්වහන්සේ කෙරෙන් නාසේක්නම්, කිසිදෙයක් කරන්ට උන්වහන්සේට නුපුළුවනැ”යි කීවේය (යොහන් 9:32, 33). එනමුත්, ජාතියේ ආත්මික මාර්ගෝපදේශකයන් වූ ආගමික නායකයන්, යේසුස්වහන්සේ මෙසියස්වහන්සේ ලෙස මුලින්ම හඳුනාගත යුතුවූ අය වූවත්, කෙතරම් ප්‍රබල සාධක තිබුණත්, ඔවුන් එය දුටුවේ නැත. එසේත් නැතිනම්, ඇත්තවශයෙන්ම එය දැකීමට ඔවුන්ට උවමනාවක් නොතිබෙන්නට ඇත. අපේ සිත් අපට රැවටිල්ල කරා යොමු කිරීමට ඇති හැකියාව පිළිබඳව මොන තරම් ප්‍රබල අනතුරු ඇඟවීමක්ද!

`1 කොරින්ති 1:26-29 කියවන්න. පාවුල් තුමා මෙම පාඨ තුළ ලියා ඇති දේවල් යොහන් තුමා ඉහත දක්වා ඇති කරුණු සමග ගැලපෙන්නේ කුමන ආකාරයටද සහ එම ප්‍රතිපත්ති අදටත් අදාළ වන්නේ කෙසේද?`