---
title:  'අන්ධ මිනිසාව සුවපත් කිරීම: 1 වන කොටස'
date:   08/10/2024
---

`1 වන කොටස කියවන්න යොහන් 9:1-16. මෙම මිනිසාගේ අන්ධභාවයට හේතුව කුමක් විය හැකිදැයි ගෝලයන් කල්පනා කළෝද? ඔවුන්ගේ වැරදි සහගත විශ්වාසය යේසුස්වහන්සේ නිවැරදි කළේ කුමන ආකාරයකටද?`

රෝගාතුරවීම සහ පාපය අතර සම්බන්ධතාවයක් ගෝලයන් ගොඩ නැගූහ. පරණ ගිවිසුමේ ඇති ඇතැම් පාඨ එවැනි අදහස් ඉදිරිපත් කර ඇත (සංසන්දනය කරන්න: නික්මයාම 20:5, 2 රාජාවලිය 5:15-27, 2 රාජාවලිය 15:5, සහ 2 ලේකම් 26:16-21), එනමුත් යෝබ්ගේ කථාව අධ්‍යයනයෙන් එවැනි තත්ත්වයක් නිතරම පැවතියේදැයි ප්‍රවේසමෙන් අවධානය යොමු කළ හැකිවනු ඇත.

යේසුස්වහන්සේ මෙම කරුණ නිවැරදි කළ අතර, පාපය සහ ලෙඩරෝග අතර සබඳතාවයක් ඇති බවට තිබෙන අදහස ප්‍රතික්ෂේප නොකරමින්, මෙම අවස්ථාවේදී ඉතා උසස්වූ පරමාර්ථයක් පෙන්නුම් කරමින්: එම සුව කිරීම හේතුවෙන් දෙවියන්වහන්සේ මහිමයට පත්වන බව කීසේක. මෙම කථාව තුළ මැවීමේ කථාන්තරයට කිසියම් සම්බන්ධතාවයක් ඇති බව පෙන්නුම් කෙරෙන්නේ, ලොවේ පළමු මිනිසාව පොළොවේ ධූලි වලින් සාදනු (උත්පත්ති 2:7) ලැබුවාමෙන්, මෙම අන්ධ මිනිසාට මව් කුසේ සිට තිබූ අඩුපාඩුව සම්පූර්ණ කිරීම පිණිස මඩ උපයෝගී කරගත්සේක.

මතෙව්, මාර්ක්, සහ ලූක් යන ශුභාරංචිවල ප්‍රාතිහාර්යය සිදුකරනු ලබන කථාන්තර පොදු රටාවක් අනුගමනය කරනු ලබයි: එහිදී දැකිය හැක්කේ ගැටළුව ප්‍රකාශ කරනු ලැබීම අදාළ පුද්ගලයාව යේසුස්වහන්සේ වෙතට ගෙන එනු ලැබීම, සුවපත් කිරීම සහ දෙවියන්වහන්සේට ප්‍රශංසා කරමින් ලද සුවය අවබෝධ කරගැනීම යන කරුණුය.

යොහන් 9හි සඳහන් කථාවේදී, එහි අනුපිළිවෙල යොහන් 9:7න් සම්පූර්ණ වේ. එනමුත්, යොහන්ට ආවේනික වූ පරිදි, ප්‍රාතිහාර්යයේ වැදගත්කම වඩාත් පුළුල් සාකච්ඡාවකට යොමුවන අතර සුවවූ මනුෂ්‍යයාත්, ආගමික නායකයිනුත් අතර දීර්ඝ සාකච්ඡාවකට මුල පුරා ඇත. මෙම වැදගත්වූ සාකච්ඡාව එකිනෙකට ගෙතී ඇති, එමෙන්ම එකිනෙකට පරස්පරවූ සංකල්ප දෙකක් මත පදනම්වී ඇත. එනම් පාපය/දෙවියන්වහන්සේගේ ක්‍රියා සහ අන්ධභාවය/පෙනීම යනුවෙනි.

යේසුස්වහන්සේ සුවකිරීම කළේ සබත් දවසක බව යොහන් 9:14 වන තෙක් කථකයා, පාඨකයාට නොපවසන අතර, එසේ සුව කිරීම ශුද්ධ ලියවිල්ලට අනුව නොව, සම්ප්‍රදායට අනුව සබත කඩකිරීමක් සේ සලකනු ලැබුණි. එබැවින්, ඵරිසිවරුන් විසින් උන්වහන්සේව සබත කඩකරන්නෙකු ලෙස ගණන් ගන්නා ලදී. ඔවුන් එළඹ සිටි නිගමනය වූයේ, උන්වහන්සේ සබත නොපවත්වන බැවින්, උන්වහන්සේ දෙවියන්වහන්සේගෙන් පැමිණි කෙනෙකු නොවේ යන මතයයි. නමුත් අනෙක් අයට එය බැරෑරුම් ප්‍රශ්නයක් වූයේ එසේ නම් පව්කරුවෙකුට මෙවැනි ලකුණු සිදු කිරීමට හැකිවන්නේ කෙසේද යනුවෙනි. (යොහන් 9:16).

මෙම සාකච්ඡාව ආරම්භ වූවා පමණක් නොවන නමුත් දැනටමත් බෙදීම් ඇති බව පෙනෙන්නට ඇත. යේසුස්වහන්සේ යනු කවුද යන කරුණ පිළිබඳව අන්ධව සිටි මනුෂ්‍යයාට වඩ වඩාත් පැහැදිලි වූවත්, ආගමික නායකයන් උන්වහන්සේගේ අනන්‍යතාවය පිළිබඳව වඩ වඩාත් ව්‍යාකූලත්වයකට හෝ අන්ධ භාවයට පත්වන්නාහ.

`අපේම විශ්වාසයන් සහ සම්ප්‍රදායන් වලට හසුවීමෙන්, අපේ ඇස් ඉදිරියෙහි ඇති වැදගත් සත්‍යතාවයන් මගහැරී යාහැකි අවදානම පිළිබඳව මෙම කථාවෙන් අපට පවසන්නේ කුමක්ද?`