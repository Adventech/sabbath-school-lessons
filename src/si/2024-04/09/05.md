---
title:  ජීවනයේ මූලාශ්‍රය ප්‍රතික්ෂේප කිරීම
date:   27/11/2024
---

ශුද්ධ ලියවිල්ල තුළ ඇති ඇතැම් අතිශය කනගාටුදායක සිද්ධීන් යොහන්ගේ ශුභාරංචියේ වාර්තා කර ඇත. “ආලෝකය අන්ධකාරයෙන් බබලයි. අන්ධකාරයද එය ග්‍රහණය නොකළේය ... (ආලෝකය) ලෝකයෙහි සිටිසේක, ලෝකයද උන්වහන්සේ කරණකොටගෙන සාදන ලද්දේය, නුමුත් ලෝකයා උන්වහන්සේ ඇඳිනගත්තේ නැත. උන්වහන්සේ ස්වකීය ස්ථානවලට ආසේක. ස්වකීයයෝ උන්වහන්සේ පිළි නොගත්තෝය (යොහන් 1:5, 10, 11). “මම වෙමි” නම් තැනැන්වහන්සේව, උන්වහන්සේගේම සෙනඟ විසින් ප්‍රතික්ෂේප කරනු ලැබුණි.

“නුඹලාගේ නිසැකකම අත්නාරින්න” යනුවෙන් පාවුල් තුමන් පසුකාලීන අවවාද කිරීම පුදුමවීමට තරම් හේතුවක් නොවේ (හෙබ්‍රෙව් 10:35). අප නැවත නැවත දකින පරිදි ක්‍රිස්තුස්වහන්සේව මිනිසුන් විසින් ප්‍රතික්ෂේප කරනු ලැබුවේ, උන්වන්සේගේ වචනය පිළිනොගත් බැවිනි.

“නූතන මානවවේදී ධර්මතා අනුව චින්තනය ආරම්භ විය යුත්තේ සැකයෙනි. සත්‍යය කුමක්දැයි තීරණය කරනු පිණිස මනුෂ්‍යයන් විසින් සෑමදෙයම ප්‍රශ්න කිරීමට ලක් කරති. හරස් ප්‍රශ්න කිරීමේදී වන පීඩනයට ඔරොත්තු දෙන කරුණු ඔවුන් ප්‍රබල දැනුම ලෙස පිළිගන්න අතර, එවැනි කරුණු මත ඔවුන්ගේ විශ්වාසය තබති. ඇතැමෙක් එම ක්‍රමවේදයම බයිබලය සඳහා යොදාගනිති. එනම් සෑම දෙයක්ම විද්‍යාත්මකව ඓතිහාසිකව, මනෝවිද්‍යාත්මකව, දර්ශනවාදීව, පුරාවිද්‍යාත්මකව හෝ භූවිද්‍යාත්මක යන අංග වලින් ප්‍රශ්න කොට බයිබලයේ ඇති සත්‍යතාවය පිළිබඳව තීරණය කළ යුතු බවයි. මෙම ක්‍රමවේදය ආරම්භ වන්නේම ශුද්ධ ලියවිල්ල පිළිබඳව සැක උපදවමිනි. ක්‍රිස්තුස්වහන්සේ අසා සිටියේ, “මනුෂ්‍ය පුත්‍රයා එන කල්හි පොළොවේ ඇදහිල්ල සම්බන්ධවේද? යනුවෙනි (ලූක් 18:8). —E. Edward Zinke and Roland Hegstad, The Certainty of the Second Coming (Hagerstown, MD: Review and Herald PublishingAssociation, 2000), p. 96.

`ගණන් කථාව 13:23-33 කියවන්න. කානාන් දේශය පිළිබඳව ඔත්තුකරුවන් විසින් ගෙනෙනු ලැබූ වාර්තා දෙකෙහි වෙනස්කම් මොනවාද?`

හෙබ්‍රෙව්වරුන්, කාදෙශ් බාර්නියා වල සිටියදී ඔවුන් කළ පාපය වන්නේ දේව වචනය පිළිබඳව සැක පහළ කිරීමයිs. ගොස් භූමිය අත්පත් කරගන්නා ලෙස, දෙවියන්වහන්සේ ඔවුන්ට පවසා තිබුණි. එම භූමිය පිළිබඳව ඔත්තු බැලීම පිණිස කානාන් දේශයට ඔත්තුකරුවන් දොළොස් දෙනෙකු යවනු ලැබුණි. ඔවුන් වාර්තා දෙකක් රැගෙන පැමිණියහ. බහුතරයක් ගෙනාවේ කොහෙත්ම එය ඉටුකර ගැනීම අපහසු වන බවට වාර්තාවකි. එම භූමියේ සිටින්නේ යෝධයන්ය. නගරය වටකොට උස් පවුරු බැඳ ඇත. අප මීට පෙර කිසිදිනක නුදුටු ආයුධ ඔවුන් සන්තකයේ පවතී. තවද එම හමුදා හොඳින් පුහුණුවී තිබෙනවා. ඒ වුණත්, අප මිසර දේශයේ වහලුන්ව බොහෝ කලක් ජීවත්ව ඇති හෙයින්, අපට හමුදා පුහුණුවක් ඇත්තේම නැහැ. මනුෂ්‍යයන්ගේ ප්‍රමිතීන් මත තීරණ ගත් දස දෙනෙකුගෙන් සමන්විත ඔත්තුකරුවන් බහුතරයකගේ තීරණය වූයේ එය කෙසේත් කළ නොහැකි දෙයක් වශයෙනි. එනමුත් ඔත්තුකරුවන් දෙදෙනෙකු ඔව් අපට පුළුවන් යනුවෙන් තීරණය කළේ දේව වචනය තුළ තිබූ අනෙක් සියල්ල අභිබවා යන බලය නිසාය.

`මෙහි සිදුකර ඇත්තාවූ වරද අප නොකර සිටින්නේ කෙසේද? අපි අපේම මත වල පිහිටා, අපි හරි දෙය හෙවත් දේව කැමැත්ත කරනවා යයි සිතා මෝඩ ක්‍රියා කිරීමෙන් වළකින්නේ කෙසේද?`