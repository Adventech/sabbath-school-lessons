---
title:  ජීවනයේ උල්පත
date:   23/11/2024
---

### මේ සතියේ පාඩමේ අධ්‍යයනය සඳහා කියවන්න
යොහන් 1:4; යොහන් 10:10; යොහන් 1:12, 13; යොහන් 6:61-68; ගණන්.13:23-33; මතෙව් 4:1-4.

> <p>කටපාඩම් පදය</p>
> “මාර්ගයද සැබෑවද ජීවනයද මමය. මා කරණකොටගෙන මිස කිසිවෙක් පියාණන්වහන්සේ වෙතට පැමිණෙන්නේ නැත.” (යොහන් 14:6).

යොහන් ශුභාරංචිය තුළ ඔබ කවුද කියා යේසුස්වහන්සේගෙන් විමසූ විට, යේසුස්වහන්සේ පිළිතුරු දුන්නේ, දේවත්වය ප්‍රකාශ වන යෙදුමකිනි. “මමය” යනු වෙන්වන යෙදුම කිසිම ප්‍රශ්නයකින් තොරව ස්වාමීන් වූ උන්වහන්සේ වෙනුවෙන් වූ යෙදුමක් වන අතර, උන්වහන්සේ දැවෙන පඳුරේදී මෝසෙස් ඉදිරියේ පෙනී සිටි විටද එම යෙදුම භාවිතා විය. උන්වහන්සේ මෝසෙස්ට පැවසුවේ, “මම යම්සේ සිටිම්ද එසේම සිටිමි” (නික්මයාම 3:14). “මම” වන මෙම දෙවියන්වහන්සේම, මාංශවත්වී ... අප අතරෙහි වාසය කළසේක. පියාණන්වහන්සේ වෙතින්වූ ඒකජාතක පුත්‍රයාණන්වහන්සේගේ මහිමය වැනි උන්වහන්සේගේ මහිමය දුටිමුව (යොහන් 1:14)’

“මම’ යන තේමාව යොහන් ශුභාරංචිය මුළුල්ලේම දකින්නට ඇත. මෙම සතියේ කටපාඩම් පදය තුළින්, මෙම තේමාව පිළිබිඹු වේ. “මාර්ගයද, සැබෑවද, ජීවනයද මමය” (යොහන් 14:6) යනුවෙනි. “මම” ලෝකයේ ආලෝකයද, ජීවනයේ රොටීද, බැටළුවන්ගේ දොරටුවද, යහපත් එඬේරාද එමෙන්ම සැබෑ මිදිවැලද වේ.

මෙම සතියේ යොහන්ගේ ශුභාරංචියෙන් පෙන්නුම් කරන පරිදි දෙවියන් වහන්සේව එළිදරව් කිරීම සිදුවේ. එසේම අප මෙම සතිය තුළ අප මේ කාරණා වල විරුද්ධ පැත්ත බැලීමේදී, එනම්, යේසුස්වහන්සේ මෙසියස්වහන්සේ ලෙස මෙතරම් වැදගත් සාධක තිබියදී, ඇතැම් අය උන්වහන්සේව ප්‍රතික්ෂේප කළහ. මෙම අදහස හේතු දෙකක් උදෙසා අපි අධ්‍යයනය කරමු: එම වරදම නැවත නැවත කිරීමෙන් වැළකීම සහ එම වරදට පෙළඹී, එම වරද කළහැකි වෙනත් අය වෙත යොමුවී, ඔවුන්ව ඉන් බේරාගැනීමද වේ.

නොවැම්බර් 30 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.