---
title:  වැඩිදුර අධ්‍යයනය සඳහා
date:   29/11/2024
---

කියවන්න Ellen G. White, " 'God With Us,' " pp. 19–26; "Controversy," pp. 601–609, in The Desire of Ages.

ක්‍රිස්තුස්වහන්සේ මනුෂ්‍යත්වය ගැනීමට නැඹුරු වීමෙන්, ක්‍රිස්තුස්වහන්සේ සාතන්ගේ චරිතයට හාත්පසින්ම වෙනස්වූ චරිත ගුණාංග පෙන්නුම් කළසේක. එනමුත්, උන්වහන්සේ තවත් පහළට පියවර තබමින්, ලජ්ජාවට පත්කරනු ලබන මාර්ගය කරා පිවිසිසේක. මනුෂ්‍යාකාරයෙන් සිටිය කලත්, මරණය එසේය, කුරුසියේ මරණය දක්වා කීකරුවූසේක” (පිලිප්පි 2:8). උත්තම පූජකයා විසින් තමාගේ අලංකාර පූජක ලෝගුව පසෙකලා, සාමාන්‍ය සුදු වස්ත්‍රයක් ඇඳගෙන, සාමාන්‍ය පූජක ධූරයෙහි කටයුතු කරන්නාසේ, ක්‍රිස්තුස්වහන්සේද, සේවකයකුගේ ස්වභාවය ගෙන, උන්වහන්සේ පූජාව ඔප්පු කළ අතර, උන්වහන්සේ පූජකයා මෙන්ම පූජාවද විය. ‘උන්වහන්සේ තුවාල ලැබුවේ අපේ අපරාධ නිසාය, පොඩි කරනු ලැබුවේ අපේ අයුතුකම් නිසාය; අපට සමාදානය ගෙන දෙන දඬුවම උන්වහන්සේ පිටට පැමිණෙවූසේක (යෙසායා 53:5).

“අපට සලකනු ලැබිය යුතු අන්දමට ක්‍රිස්තුස්වහන්සේට සලකනු ලැබුවේ, උන්වහන්සේට සැලකිය යුතු අන්දමට අපට සලකනු ලබන පිණිසය. අපට කිසි කොටසක් නොතිබුණ උන්වහන්සේගේ ධර්මිෂ්ඨකමෙන් අප ධර්මිෂ්ඨ කරනු ලබන පිණිසය. උන්වහන්සේට කිසි කොටසක් නොතිබුණ අපගේ පාපය ගැන උන්වහන්සේට වරද තබන ලදී. උන්වහන්සේට හිමිවූ ජීවිතය අපට ලැබෙන පිණිස අපට හිමිවූ මරණය උන්වහන්සේට දෙන ලදී.” —Ellen G. White, The Desire of Ages, p. 25.

**සාකච්ඡා සඳහා ප්‍රශ්න**:

`ලෝකය ගළවාගන්නා පිණිස යේසුස්වහන්සේ බොහෝ දේවල් අත්හැරියසේක. අනෙක් අය විසින් මෙම පුදුමාකාර සත්‍යය දැක උන්වහන්සේ වෙතට ඇදහිල්ලෙන් ඒම සඳහා උපකාර කිරීමේ යහපත්ම ක්‍රමය ලෙස ඔබ දකින්නේ කුමක්ද?`

`මනුෂ්‍යයන්ගේ ලෞකික මට්ටමින් සහ ඊට වෙනස්ව දේව එළිදරව් කරනු ලැබීම අනුව ගනු ලබන තීරණවල ප්‍රධාන වෙනස්කම් මොනවාද?`

`දෙවියන්වහන්සේගේ වචන අවබෝධ කරගැනීම පිණිස තර්ක කිරීම හෝ හේතු දැක්වීම කෙතෙක් දුරට ගැලපේද? ඇදහිල්ල කරා එළඹෙනු පිණිස අපට ඇත්තේ කුමන ආකාරයේ තාර්කික හෝ හේතුවාදය මුල් කරගත් කරුණුද? සම්පූර්ණවූ අනාගත වාක්‍ය, මවනු ලැබූ ලෝකයේ අලංකාරත්වය සහ සංකීර්ණත්වය, අපව තර්කානුකූලව සහ හේතුසාධකව ජීවමාන දෙවියන්වහන්සේ වෙතට සහ ගැළවීමේ සැලැස්මේ සත්‍යය කරා ගෙනයනු ලබන්නේ කෙසේද?`

`ඔබේ පංතියේදී අඟහරුවාදා දිනට යෙදී ඇති අවසාන ප්‍රශ්නය පිළිබඳව සාකච්ඡා කරන්න. ඔබේ ඇදහිල්ල පදනම්වී ඇත්තේ කුමක් මතද? ඔබ යේසුස්වහන්සේ පිළිබඳවත්, ශුභාරංචිය තුළින් පවසන දේ පිළිබඳවත් විශ්වාස කරන්නේ ඇයි දැයි යමෙක් විමසා සිටියහොත්, ඔබේ ප්‍රතිචාරය වන්නේ කුමක්ද?`