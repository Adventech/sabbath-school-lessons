---
title:  උන්වහන්සේ තුළ ජීවනය තිබුණේය
date:   24/11/2024
---

යොහන් 1:1හි අපොස්තුළුවරයා පැහැදිලිව පවසන්නේ යේසුස්වහන්සේ දෙවියන්වහන්සේ බවත්, දිව්‍ය පුත්‍රයාණන් බවත්ය. ඒ අනුව යොහන් 1:4හි පවසන්නේ උන්වහන්සේ තුළ ජීවනය තිබුණේය; ඒ ජීවනය මනුෂ්‍යයාගේ ආලෝකය වූයේය” යනුවෙනි. මෙහි ජීවනය යනුවෙන් සඳහන් වන්නේ දිව්‍ය ජීවනය වන අතර, එය කිසිවෙකුගෙන්වත් පැවත නොඑන, සදාකාලික ස්වයංභූ පැවැත්මකි. උන්වහන්සේ තුළ ජීවනය තිබෙන බැවින්, උන්වහන්සේට ජීවිතය අතහැර නැවතත් එය ලබාගැනීමට පුළුවන (යොහන් 10:17). උන්වහන්සේ තුළ ජීවනය තිබෙන බැවින්, උන්වහන්සේ කැමති කෙනෙකුට ජීවනය දීමට උන්වහන්සේට පුළුවන (යොහන් 5:21 යොහන් 14:19 සමග සංසන්දනය කරන්න).

ජීවනය (zoē සෝඒ) යන යෙදුම යොහන්ගේ ශුභාරංචියතුළ 36 වතාවක් සටහන්වී ඇති අතර සියයට 25 වාරයක් පමණ අලුත් ගිවිසුමේ සටහන්ව ඇත. යොහන් 1:4, 5 තුළ, අප වසන ග්‍රහලෝකයෙහි ජීවයේ ප්‍රභවය පෙන්නුම් කරනවා හැරුණුවිට එම වචනය:‘දē සෝඒ) ගැළවීමටද සම්බන්ධවේ. යොහන්ගේ ශුභාරංචිය පුරාවටම:‘දē සෝඒ) ජීවනය යන අදහස, සදාකාල ජීවනය, ගැළවීමේ පොරොන්දුව යන සංකල්ප පෙන්නුම් කිරීමට භාවිතා කෙරේ. (යොහන් 3:15, 16, 36; යොහන් 4:14, 36; යොහන් 6:27, 40, 47, 54, 68; සහ යොහන් 10:27, 28) එබැවින්, මැවීමේදී ජිවනය ලබා දුන් තැනැන්වහන්සේ විසින්ම නැතිවූ ලෝකයකට ගැළවීම සහ සදාකාලික ජීවනය ගෙනෙනු ලබයි.

`යේසුස්වහන්සේ මේ ලෝකයට පැමිණියේ ඇයි? යොහන් 1:29, යොහන් 3:16, යොහන් 6:40, යොහන් 10:10, යොහන් 12:27.`

“මෝසෙස් කාන්තාරයේදී සර්පයා එසවූ ලෙසම, මනුෂ්‍ය පුත්‍රයාද උන්වහන්සේ කෙරෙහි අදහාගන්න සෑමදෙනම, සදාකාල ජීවනය ලබන පිණිස ඔසවනු ලබන්ට ඕනෑය” (යොහන් 3:14, 15).

වනාන්තරයේදී සර්පයන් විසින් දෂ්ට කරනු ලැබූ විට ඉශ්‍රායෙල්වරු ඒ වෙනුවට පිත්තල සර්පයා දෙස බැලීම නියෝජනය වූවාසේම, පාපය මගින් පහර දෙනු ලැබ සිටින අපව නියෝජනය කරමින්, යේසුස්වහන්සේ අපේ ස්ථානය ගත්සේක. අපට හිමි දඬුවම උන්වහන්සේ බාරගත්තේ, උන්වහන්සේගේ ජීවනය අපට ලැබෙනු පිණිසය.

ක්‍රිස්තුස්වහන්සේගේ අපේක්ෂාව වන්නේ, අපට ජීවනය ලැබෙන පිණිසත්, එය අධික ලෙස ලැබෙන පිණිසත්ය (යොහන් 10:10). “නුමුත් යම් පමණ දෙනෙක් උන්වහන්සේ පිළිගත්තෝද, එනම්, උන්වහන්සේගේ නාමය කෙරෙහි අදහාගන්නෝද, ඔවුන්ට දෙවියන්වහන්සේගේ දරුවන් වෙන්ට උන්වහන්සේ බලය දුන්සේක. ඔවුහු ලෙයෙන්වත් මාංශයේ කැමැත්තෙන්වත්, නොව දෙවියන් වහන්සේගෙන් උපන්නෝය (යොහන් 1:12, 13).

ක්‍රිස්තුස්වහන්සේ පැමිණියේ පියාණන්වහන්සේව අපට එළිදරව් කිරීම පිණිසය. “කිසිවෙක් කිසිකලෙක දෙවියන්වහන්සේ දුටුවේ නැත; පියාණන් වහන්සේගේ ළයේ ඉන්නාවූ ඒක ජාතක පුත්‍රයාණන්වහන්සේම උන්වහන්සේ ප්‍රකාශ කළසේක (යොහන් 1:18). යේසුස්වහන්සේගේ චරිතාංග දැකීමෙන් අපට පියාණන්වහන්සේගේ ස්වභාවය දැකිය හැක.

`පියාණන්වහන්සේගේ චරිත ස්වභාවය පිළිබඳව යේසුස්වහන්සේගේ ජීවිතය තුළින් අපට ඉගෙනගත හැක්කේ කුමක්ද? මෙම එළිදරව් වීම මෙතරම් ශුභ ආරංචියක් වන්නේ ඇයි?`