---
title:  ඔබට එය කරන්න පුළුවන් යයි කීවේ කවුද?
date:   26/11/2024
---

`යොහන් 1:12, 13 කියවන්න. කිතුනුවකු වන පිණිස මෙහි විස්තර කර ඇති පියවරවල් මොනවාද?`

අප යේසුස්වහන්සේ කෙරෙහි විශ්වාස කරනු පිණිසත්, විශ්වාස කිරීම කරණකොටගෙන, උන්වහන්සේගේ නාමය තුළින් අපට සදාකාල ජීවනය ලැබෙන බවත් යොහන් ඔහුගේ ශුභාරංචියෙහි ලියුවේය (යොහන් 20:31). යොහන් 1:12, 13හි මෙම ක්‍රියාදාමය පියවර දෙකකින් විස්තර කර ඇත. පළමුව, අප විසින් උන් වහන්සේව පිළිගත යුතුය. එනම්, උන්වහන්සේ කෙරෙහි විශ්වාස කිරීමය. දෙවනුව, උන්වහන්සේ අපට දෙවියන්වහන්සේගේ දරුවන් වන පිණිස, 13 වන පදයෙහි සඳහන්ව ඇති පරිදි, දෙවියන්වහන්සේගෙන් උපන්නෝ වන ලෙස, අධිකාරිය හෝ බලය දෙන සේක. එබැවින් කිතුනු බැතිමතෙකු වීමේ මනුෂ්‍ය සහ දිව්‍ය සබඳතා මෙහි පෙන්නුම් කර ඇත. අප විශ්වාසයෙන් යුතුව ක්‍රියාත්මක විය යුතු අතර, උන්වහන්සේව පිළිගෙන, උන්වහන්සේගේ ආලෝකයට නිරාවරණය විය යුතු නමුත්, අපේ හදවත නැවත පණගන්වන්නේ උන්වහන්සේය.

ඇත්තවශයෙන්ම ඇදහිල්ල වචනයට සවන්දීම හේතුවෙන්, දෙවියන් වහන්සේගෙන් ලැබෙන තිළිණයකි (රෝම 10:17). “ක්‍රිස්තුස්වහන්සේ කෙරෙහි සත්‍යය වූ, පවතින්නාවූ ප්‍රේමයක් ඇතිවන පිණිස, උන්වහන්සේගේ වචනය තුළින් පෙන්වා දී ඇති ආකාරයට අප විසින් උන්වහන්සේව දැනගත යුතු වෙමු.” —Ellen G. White, Fundamentals of Christian Education, p. 433. “ආත්මයාණන්වහන්සේ මනුෂ්‍යයාගේ මනස තුළ ක්‍රියාත්මක වීමෙන් සහ ආලෝකමත් කිරීමෙන්, දෙවියන්වහන්සේ කෙරෙහි ඇදහිල්ල ඇතිවේ.” —Ellen G. White Comments, The Seventh-day Adventist Bible Commentary, vol. 7, p. 940.

පුත්‍රයාණන්වහන්සේව, මෙසියස්වහන්සේ ලෙස විශ්වාස කරන හෝ පිළිගන්නාවූ අය සදාකාල ජීවනය ලබන්නෝය. යොහන් තවදුරටත්, අවධාරණය කර සිටින්නේ, යේසුස්වහන්සේ පැවසූ වචන පිළිගන්නාවූ හෝ විශ්වාස කරන්නාවූ අය පිළිබඳවය (යොහන් 5:24, 38, 47). යමෙකුට ඒත්තු ගැනීමට සැලැස්වීමේ ක්‍රියාව කරනු ලබන්නේ ශුද්ධාත්මයාණන්වහන්සේ විසිනි. (යොහන් 16:7, 8 රෝම 8:16 සමග සංසන්දනය කරන්න).

`රෝම 8:16 කියවන්න. යේසුස්වහන්සේ තුළ ගැළවීම පිළිබඳව වන කුමන ප්‍රතිපත්තියක් මෙහි දැකිය හැකිද?`

ඇදහිල්ල, එනම් බයිබලයෙහි සඳහන් අන්දමට වන ඇදහිල්ල, අපේ සිත් තුළ ශුද්ධාත්මයාණන්වහන්සේගේ ක්‍රියා කිරීමෙන් වන අතර එය අපේ ඇදහිල්ලේ අත්තිවාරමයි. “පෙනෙන්නාවූ ඇස්වලටද ... ඇසෙන්නාවූ කන්වලටද ඇදහිල්ල විශාල ආශිර්වාදයකි” —Ellen G. White, In Heavenly Places, p. 104. මානව ප්‍රවිෂ්ටවීම අනුව ඇදහිල්ලට යොමුවන පිණිස අප විසින් සුදුසු පදනමක්ද, එමෙන්ම ඇදහිල්ලට සුදුසු නිර්ණායකයන්ද සොයා ඊට පසුව විශ්වාස කළ හැකි බවය. බයිබලයෙහි වන ඉගැන්වීම් ඊට හාත්පසින්ම වෙනස් වන්නේ, ඇදහිල්ල දෙවියන්වහන්සේගෙන් ලැබෙන තිළිණයක් වන අතර, එය එකම අඩිතාලම වන බවත්ය (එපීස 2:8, 1 කොරින්ති 1:17-24, 1 කොරින්ති 2:1-6). අප ආරම්භ කරන්නේ ඇදහිල්ලේ අඩිතාලමින් වන අතර, ඉන්පසුව අවබෝධයෙන් සහ අනුග්‍රහයෙන් අපි වර්ධනය වන්නෙමු.

`ඔබේ ඇදහිල්ල පදනම්වී ඇත්තේ කුමක් මතදැයි යමෙක් විමසා සිටියහොත්, ඔබේ ප්‍රතිචාරය කුමක්ද?`