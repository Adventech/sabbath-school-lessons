---
title:  සදාකාල ජීවනයේ වචන
date:   25/11/2024
---

`යොහන් 6:61-68 කියවන්න. ඔවුන් විසින් යේසුස්වහන්සේව හැර දමා යනවාදැයි යේසුස්වහන්සේ ඇසූ විට, පේත්‍රැස් විසින් දෙනු ලැබූ පිළිතුරෙහි අර්ථය කුමක්ද?`

“සදාකාල ජීවනය” පිළිබඳව වන පේත්‍රැස්ගේ වචන, යොහන්ගේ ශුභාරංචිය පුරා දිවෙන තේමාවට අන්තර්ගතවී ඇත. පන්දහසකට ආහාර දීමේ සන්දර්භය තුළ (යොහන් 6:27, 40, 47, 54, 68) සදාකාල ජීවනය පිළිබඳව වාග් ශෛලියෙහි එකතුවක් යොහන් 6 වන පරිච්ඡේදයෙහි දක්නට ඇත. යේසුස්වහන්සේ ජීවනයේ රොටි බව උන්වහන්සේ පවසන අතර, ඉන් අදහස්වන්නේ උන්වහන්සේගේ ජීවිතය, උන්වහන්සේගේ මරණය සහ උන්වහන්සේගේ උත්ථාන වීම යන සියල්ල සදාකාල ජීවනයේ මූලාශ්‍රය වන බවය.

‘සදාකාල ජීවනය’ හෝ ඊට සමාන වාක්‍යාංශ 17 පමන යොහන්ගේ ශුභාරංචිය තුළ දකින්නට ඇත. මෙම යෙදුම කිසියම් ආත්මභාවයක පැවැත්මක් හෝ සදාකාලීන වූ තැනැත්තෙකුගේ කොටසක් වීම හෝ යම්කිසි දේව සංකල්පයක් බව හෝ අදහස් නොකෙරේ. අනෙක් අතට, එමගින් ගැළවීම උදෙසා ජිවනය දෙනු ලබන බලයද, අපේ වර්තමාන පැවැත්මට හරවත් භාවයක් සහ අපේ ස්වාමීන්වහන්සේ පැමිණෙන විට, අපට ලැබෙන නිමක් නොවන ජීවනයද එමගින් පෙන්වනු ලැබේ. යේසුස්වහන්සේ මාංශවත් වූ ආකාරයටම යේසුස් වහන්සේ විසින් පවසනු ලබන නැවත නැගිටීමද කාලය සහ අවකාශය තුළ භෞතික ශරීරයක් තුළය. එය අපට වරක් ඒදන් උයනෙහි තිබුණාවූ ජීවනය ප්‍රකෘතිමත් කිරීම පිණිස මළවුන්ගෙන් උත්ථාන වීමයි.

`අපට සදාකාල ජීවනය ලැබෙන්නේ කෙසේද? යොහන් 3:15, 16; යොහන් 5:24; යොහන් 6:40, 47; යොහන් 8:31; යොහන් 12:46; යොහන් 20:31.`

අප උදෙසා ක්‍රිස්තුස්වහන්සේ පැමිණ ජීවත්වී ජීවිතය පිදූ බව අප විශ්වාස කරන්නේ ඇදහිල්ලෙන් පමණකි. මෙම ඇදහිල්ල තිළිණයක් ලෙස අප වෙතට පැමිණෙන නමුත්, අප හොඳ සිහි කල්පනාවෙන් යේසුස්වහන්සේ වෙතට බාරවී, පසුතැවිලිව අපට සමාව සහ පාපවලින් පවිත්‍ර කිරීම, උන්වහන්සේගේ රුධිරය අප උදෙසා වැගිරූ බැවින් අප ඉල්ලා සිටිය යුතුය.

ඔබත් මා අතහැර දමා යනවාදැයි යේසුස්වහන්සේ, පේත්‍රැස්ගෙන් විමසූ විට ඔහු කියා සිටියේ, “ස්වාමීනි අප කා වෙතට යන්නද? සදාකාල ජීවනයේ වචන ඔබවහන්සේට ඇත්තේය” යනුවෙනි (යොහන් 6:68). එහි ගැළවීමේ හරය සංක්ෂිප්තව අප විසින් එය ලබාගන්නේ කෙසේද යන්න පවසා ඇත. එය දර්ශන වාදයෙන්වත්, ඉතිහාසයෙන්වත්, විද්‍යාවෙන් හෝ සියළු මනුෂ්‍ය ඉගැන්වීම් වලින්වත් පැමිණෙන්නේ නැත. එය පැමිණෙන්නේ සදාකාල ජීවනයේ හිමිකරු වන යේසුස්වහන්සේගෙන් වන අතර උන්වහන්සේ එය ශුද්ධාත්මයාණන් වහන්සේට අනුකූලත්වය දක්වමින් එය බාරගන්නාවූ සියළුදෙනාට පිළිගන්වන සේක.

`සදාකාල ජීවනය ලැබීම පිළිබඳව වන පොරොන්දුව, අප මෙහි ගතකරන තාවකාලික ජීවිතය කෙරෙහි අප දරන ආකල්ප කෙරෙහි බලපාන්නේ කොයි ආකාරයෙන්ද? අප එය දකින අන්දම කෙරෙහි එය බලපෑම් ඇතිකරනු ලබන්නේ කෙසේද?`