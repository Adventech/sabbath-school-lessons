### යොහන් ශුභාරංචියේ තේමා

ඉරානයේ, ටෙහෙරාන් නුවර වෙළඳසැලක තිබූ පර්සියන් පලසක පුරාණ වනාන්තරයක සිතුවමක් අලංකාර ලෙස නිර්මාණය කොට තිබුණි. මෙහි වූයේ ස්විට්සර්ලන්තයේ වූ දසුනක ප්‍රතිනිර්මාණයක් වූ අතර, එහි කඳුවැටි, දිය ඇලි, නිල් මැණිකක් බඳුවූ විලක්, වනයෙන් වැසී ගිය කඳු ගැට සහ විශාල ලෙස පැතිරී ගිය නිල් අහසේ වලාපටලද දිස්විය.

එම වෙළඳ සැලේ සිටි යමෙක් එම සිතුවම තුළ වූ සූක්ෂම කරුණු සවිස්තරාත්මකව ඇගයීමට කල් ගෙවන්නට ඇත: එම සිතුවම තුළ වර්ග අඟලක පරිමාව තුළ අඩංගු කර ඇති ගැට ප්‍රමාණය, එම පලසට යොදා ඇති රෙදි වර්ගය, යොදා ඇති වර්ණක වැනි දේ ඇතුලුව මෙම පලස නිමකිරීම පිණිස අවශ්‍ය වූ සෑම සූක්ෂම කරුණු පිළිබඳව පවා අවධානය යොමු විය යුතුව තිබුණි.

එසේත් නොමැති නම් එම පුද්ගලයාට එම පලස නිර්මාණය කිරීම පිණිස උපයෝග කර ගත් ශිල්ප ක්‍රමවේද, සහ මෙහි අතිවිශිෂ්ට අලංකාරය සඳහා වූ තේමාවන් පිළිබඳව අවධානය යොමුකිරීමට හැකියාව තිබුණි: අහසේ ප්‍රතිබිම්බයක් විල තුළින් දිස්විය. කඳු ගැට හිමෙන් ආවරණයවී තිබුණි.

ලා කොළ පැහැති වනාන්තරය, තද කොළ පැහැයක් ගත් පෙඳ සහ පාසි වර්ග හේතුවෙන් වඩාත් සුන්දර විය. මෙම පලසට අදාල තේමාවන්, අති දක්ෂ ලෙස එකිනෙකට සම්බන්ධ කරමින්, ඇල්ප්ස් කඳුවැටියේ යම්කිසි ස්ථානයක ඇති ශෝභමාන භාවය මනරම් ලෙස ඉදිරිපත් කර තිබුණි.

මෙම කාර්තුව තුළ අප විසින් තවත් එක් ශ්‍රෙaෂ්ඨ නිර්මාණයක් පිළිබඳව අධ්‍යයනයක යෙදෙමු. මෙම නිර්මාණය කැන්වස් රෙද්දක් මත පින්සලකින් කරනු ලැබූ එකක්වත්, නිසි අයුරින්, කැමරා කාචයකට හසුකරගත් රූප රාමුවක්වත්, හෝ දක්ෂ ලෙස වියා ඇති බුමුතුරුණක්වත් නොවේ. එය, කලාත්මකව යොහන් ශුභාරංචියේ ඉදිරිපත් කර ඇති දේව වචනයයි.

වචනවලට, ඊට අදාල සංදර්භය තුළ තේරුම් ඇත. ශුද්ධ ලියවිල්ල තුළින් පවසන්නේ කුමක්දැයි වටහා ගනු පිණිස, එය අධ්‍යයනය කළ යුත්තේ ඊට අදාල වන සංදර්භය ඇසුරිනි. එනම්, අදාල වාක්‍ය, අදාල පරිච්ඡේද, අදාල කොටස්, බයිබලය තුළින් ගෙන එනු ලබන සමස්ත පණිවුඩය යන සෑම කරුණක් පිළිබඳවම සැලකිලිමත් විය යුතුවේ. අවසාන වශයෙන් සම්පූර්ණ බයිබලයම, ශුද්ධාත්මයාණන්වහන්සේගේ ආනුභාවයෙන් දෙනු ලැබ ඇති හෙයින්, සෑම කොටසක්ම අධ්‍යයනය කළ යුත්තේ, සම්පූර්ණ බයිබලයේ සන්දර්භය තුළය.

මෙම කාර්තුවේ අභිප්‍රාය වනුයේ යොහන් ශුභාරංචිය තුළින් දෙනු ලබන පණිවුඩය අවබෝධ කරගැනීමයි. ශුභාරංචි හතර අතර මෙම ශුභාරංචිය විශේෂ වන්නේ, යේසුස්වහන්සේ පෞද්ගලික මට්ටමින් සංවාදවල යෙදුනාවූ අවස්ථා පිළිබඳව මෙහි විශේෂ කොට දක්වා තිබීමයි. බොහෝ විට එය එක්කෙනෙකුට හෝ දෙදෙනෙකුට සීමාවූ සංවාද වේ. ඉන් සමහරක් නම්, නතානියෙල්, නිකදේමුස්, ළිඳ ළඟ සිටි ස්ත්‍රිය, බෙතෙස්ඩා පොකුණ අසල සිටි අංශභාග රෝගියා, අන්ධව උපන් මිනිසා ලාසරුස් සහ ඔහුගේ සහෝදරියන්, පිලාත්, පේත්‍රැස් සහ තෝමස් වේ. මේ කථාන්තරවලින් බොහොමයක් දැකිය හැක්කේ යොහන්ගේ ශුභාරංචිය තුළ පමණක්ය.

“යොහන්ගේ ශුභාරංචිය, අපව යේසුස්වහන්සේගේ ජීවිත කාලයට සහ උන්වහන්සේගේ මෙහෙවර කරා ගෙනයනු ලබත්වා! උන්වහන්සේව දැන සිටීම යනු සදාකාල ජීවනයයි.”

යොහන් ශුභාරංචිය යනු, අපොස්තුළුවරයා විසින් අපට සන්නිවේදනය කර ඇති දේව වචනයයි. සම්පූර්ණ බයිබලය මෙන්ම, මෙම ශුභාරංචියද අපට ලැබුණේ දෙවියන්වහන්සේගේ කැමැත්තෙන් මිස, මනුෂ්‍යයන්ගේ සිතුවිලි ප්‍රකාරයට නොවේ. ඉතා වැදගත් තේමාවන් අපට සන්නිවේදනය කරනු පිණිසය. යොහන්, ශුද්ධාත්මයාණන් විසින් උපයෝගී කරගත් උපකරණයක් වීමට: ස්වේච්ඡාවෙන් ඉදිරිපත් වූවෙකි. එම තේමා වලින් ඇතැමෙක් වන්නේ : වාක්‍යාණෝ ආලෝකය, රොටි, වතුර, ශුද්ධාත්මයාණන්, ඒකාග්‍රතාවය, ලකුණු, සාක්ෂිය සහ අනාවැකි වේ. මෙම තේමාවන් ශුභාරංචිය පුරාවටම අfන්‍යාන්‍ය ආකාරයෙන් එකිනෙකට ප්‍රවර්ධනය කරමින්, කරුණු කාරණා වඩාත් පැහැදිලි කරනු ලබයි.

බොහෝ විට බයිබලය අධ්‍යයනය කිරීමේදී අවධානය යොමුවන්නේ, කිසියම් වචනයක අර්ථය වෙත හෝ යම්කිසි කුඩා ඡේදයක් වෙතය. අප බයිබල් අකාරාදියකින්, වචනවල තේරුම් සොයාගනිමු. අප එහි ඇති ව්‍යාකරණ සෝදිසියෙන් බලන්නෙමු. එමෙන්ම ඊට කිට්ටුවෙන්ම පසුබිම්වන සන්දර්භය පිළිබඳව සැලකිලිමත් වන අතර ඓතිහාසික සන්දර්භය පිළිබඳවද සිතා බලන අතර, මෙය අප මුලින්ම ආදර්ශයට ගත් පලසේ කථාව මෙන් එම පලසේ වර්ග අඟලක් තුළ ඇති ගැට ප්‍රමාණය, රෙද්දේ වර්ගය, යොදා ඇති වර්ණක වැනි දේ පිළිබඳව අවධානය යොමු කරන්නෙමු. මෙම කුඩා කුඩා විස්තර වැදගත්වන්නට පුළුවන.

එනමුත්, ඉතා කුඩා, කුඩා දේවල් නිරීක්ෂණය කිරීමෙන් අප විසින් විශාල චිත්‍රය අමතක කිරීම සුදුසු නැත. පර්සියානු පලස තුළින් යමෙකුව ඉතා අලංකාරවූ ඇල්පයින් කඳු මුදුනේ වූ දර්ශනය වෙත ගෙන යා හැකි වන්නාසේම, යොහන්ගේ ශුභාරංචිය, අපට යේසුස්වහන්සේගේ ජීවිත කාලයට සහ උන්වහන්සේගේ මෙහෙවර කරා ගෙන යනු ලබත්වා. උන්වහන්සේව දැන සිටීම යනු සදාකාල ජීවනයයි. කුඩා, කුඩා විස්තරවලට නියමිත භූමිකාවක් ඇත. එනම්, අපව විශාල චිත්‍රය වෙත යොමු කිරීමයි. යොහන්ගේ පොතේ එම විශාල චිත්‍රය වන්නේ, අපේ ස්වාමිවූ සහ ගැළවුම්කරුවූ යේසුස්වහන්සේව දේව අනුග්‍රහයෙන්, පෙන්නුම් කිරීමයි.