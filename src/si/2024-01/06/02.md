---
title:  උදාර රණශූරයා
date:   04/02/2024
---

`කියවන්න: ගීතාවලිය 18:3-18; ගීතාවලිය 76:3-9, 12; සහ ගීතාවලිය 144:5-7. මෙම පාඨවල ස්වාමින්වහන්සේව නිරූපණය කරන්නේ කෙසේද? දෙවියන්වහන්සේ තම සෙනඟව ගළවා ගැනීමට ඇති සූදානම ගැන මෙම රූපකවලින් අදහස් කරන්නේ කුමක්ද?`

මෙම ගීතිකා ස්වාමින්වහන්සේට ප්‍රශංසා කරන්නේ, උන්වහන්සේගේ සෙනඟට තර්ජනය කරන නපුරු බලවේග වලට එරෙහිව ඇති උන්වහන්සේගේ විශ්මිත බලය නිසාය. එමගින් දෙවියන්වහන්සේ, උන්වහන්සේගේ තේජසින් රණශූරයා සහ විනිශ්චයකාරයා ලෙස නිරූපණය කරයි. රණශූරයෙකු ලෙස දෙවියන්වහන්සේගේ රූපකය ගීතාවලියේ නිතර දක්නට ලැබෙන අතර දෙවියන්වහන්සේගේ සෙනඟගේ මොරගැසීම් සහ දුක් වේදනාවලට දෙවියන් වහන්සේගේ ප්‍රතිචාරයේ ප්‍රබලත්වය සහ හදිසිභාවය ඉස්මතු කරයි.

“ස්වාමීන්වහන්සේ අහෙසහි ගර්ජනාකළසේක, මහෝත්තමයාණෝද තමන් හඩ නිකුත්කළසේක; ගල්වැසිද ගිනි අඟු‍රුද විය. උන්වහන්සේ තමන් ඊගස් විද ඔවුන් විසිරවූසේක; එසේය, බොහෝ විදුළි එවා ඔවුන් පරාජයකළසේක. එවිට ස්වාමිනි, ඔබගේ තරවටුකිරීමෙන්ද ඔබගේ නාසා වාත වේගයෙන්ද ජල පාරවල් ප්‍රකාශවුණේය, ලෝකයේ අත්තිවාරම්ද ප්‍රකාශවිය.” (ගීතාවලිය 18:13-15).

දෙවියන්වහන්සේගේ ක්‍රියාවෙහි දැඩි අධිෂ්ඨානය සහ ප්‍රබලත්වය හේතුවෙන්, දුක්විඳින්නන් කෙරෙහි දෙවියන්වහන්සේගේ ඉමහත් සැලකිල්ල සහ අනුකම්පාව හෝ නපුර පරාජය කිරීමට ඇති හැකියාව පිළිබඳව යම් සැකයක් ඇත්නම්, ඒවා දුරු කළ යුතුය. අපට අවශ්‍ය වන්නේ උන්වහන්සේ එය කරන තෙක් බලා සිටීම පමණි.

අවසානයේදී, දාවිත් වැනි, දෙවියන්වහන්සේගේ සෙනඟ, යුද්ධයට සම්බන්ධ වූ විට පවා, ජයග්‍රහණය ලැබුණේ මිනිස් ක්‍රමවලින් නොවේ. දෙවියන් වහන්සේගේ සෙනඟගේ සතුරන්ට විරුද්ධව කළ බොහෝ සටන්වලදී දාවිත් රජ, සියලු ජයග්‍රහණ අත්කරගත් එකම තැනැත්තා ලෙස දෙවියන්වහන්සේට ප්‍රශංසා කළේය. දාවිත් රජ, බොහෝවිට ලැබූ සාර්ථකත්වය සහ ජයග්‍රහණ සඳහා ඔහුටම ගෞරවය ලබා ගැනීම පහසු වන්නට ඇති නමුත්, ඔහුගේ මානසික රාමුව එවැනි ආකාරයේ එකක්නොවීය. ඔහුගේ බලයේ මූලාශ්‍රය පැමිණියේ කොහෙන්දැයි ඔහු දැන සිටියේය.

සමිඳාණන්වහන්සේ යුද්ධය සඳහා තම දෑත් පුහුණු කරන බව දාවිත් ප්‍රකාශ කළ ද (ගීතාවලිය 18:34), ගීතාවලියේ කොතැනකවත් ඔහු තම සටන් කුසලතා මත රඳා නොපවතී. ඒ වෙනුවට, සමිඳාණන්වහන්සේ දාවිත් වෙනුවෙන් සටන් කර ඔහුව මුදා හරිනසේක (ගීතාවලිය 18:47, 48).

ගීතාවලියෙහි, සාර්ථක රණශූරයෙකු ලෙස ප්‍රකට වූ දාවිත් රජ, දක්ෂ සංගීතඥයෙකු ලෙස ඔහුගේ භූමිකාව භාර ගන්නා අතර, ඔහුගේ සෙනඟගේ එකම ගැළවුම්කරුවා සහ පෝෂණයකරන්නා ලෙස ස්වාමින්වහන්සේට ප්‍රශංසා කරයි (ගීතාවලිය 144:10-15). සමිඳාණන්වහන්සේට ප්‍රශංසා කිරීම සහ යාච්ඤා කිරීම දාවිත්ගේ ශක්තියේ මූලාශ්‍ර වන අතර, එය ඕනෑම යුධ ආයුධයකට වඩා බලවත් ය. දෙවියන්වහන්සේව පමණක් විශ්වාස කළ යුතු අතර නමස්කාරද කළ යුතුය.

`ජීවිතයේ ඔබ සතුව ඇති දක්ෂතා, කුසලතා සහ සාර්ථකත්වය කුමක් වුවත්, ඒ සියල්ලේ මූලාශ්‍රය ඔබ සැමවිටම මතක තබා ගත යුත්තේ ඇයි? ඔබට එම මූලාශ්‍රය අමතක වුවහොත් ඔබ මුහුණ දෙන අනතුර කුමක්ද?`