---
title:  පීඩිතයන්ට යුක්තිය
date:   05/02/2024
---

`කියවන්න: ගීතාවලිය 9:18, ගීතාවලිය 12:5, ගීතාවලිය 40:17, ගීතාවලිය 113:7, ගීතාවලිය 146:6-10, සහ ගීතාවලිය 41:1-3. අද පවා අපට මෙහි ඇති පණිවිඩය කුමක්ද?`

දුප්පත්, අසරණ, පීඩිත, පියා නොමැති, වැන්දඹුවන්, සහ ආගන්තුකයන් ඇතුළු විවිධ අවදානමට ලක්විය හැකි කණ්ඩායම් සම්බන්ධයෙන් දෙවියන් වහන්සේ යුක්තිය සඳහා විශේෂ සැලකිල්ලක් සහ තැකීමක් දක්වයි. ව්‍යවස්ථාව සහ අනාගතවක්තෘවරුන් මෙන් ගීතාවලියද එම කරුණ පිළිබඳව පැහැදිලිය (නික්මයාම 22:21-27, යෙසා.3:13-15).

බොහෝ ගීතිකා “දුප්පත් සහ අසරණ” යන ප්‍රකාශය භාවිතා කරන අතර, පීඩිතයන් ජාතික හා ආගමික වශයෙන් පමණක් නියෝජනය කිරීමෙන් වැලකී ඇත. මෙය සිදු කරනු ලබන්නේ සියලු මනුෂ්‍ය වර්ගයා සඳහා දෙවියන් වහන්සේගේ විශ්වීය සැලකිල්ල ඉස්මතු කිරීම සඳහා ය.

“දුප්පත් සහ අගහිඟකම්” යන ප්‍රකාශය ද්‍රව්‍යමය දරිද්‍රතාවයට පමණක් සීමා නොවී, අනාරක්ෂිත බව සහ අසරණභාවය ද සංකේතවත් කරයි. මෙම ප්‍රකාශය දෙවියන්වහන්සේගේ අනුකම්පාවට ආයාචනා කරන අතර, එයින් අදහස් කරන්නේ දුක් විඳින්නා තනිව සිටින අතර දෙවියන්වහන්සේ හැර වෙනත් උපකාරයක් නොමැති බවයි. “දුප්පත් සහ අගහිඟකම්” කෙනෙකුගේ අවංකකම, සත්‍යවාදී බව සහ දෙවියන්වහන්සේ කෙරෙහි ඇති ප්‍රේමයෙන් යුක්තව දෙවියන් වහන්සේ කෙරෙහි සම්පූර්ණයෙන් රඳා පවතින බව ප්‍රකාශ කොට සිටින අතර, අධි ආත්ම විශ්වාසය සහ තමා පිළිබඳව අධිතක්සේරුව සම්පූර්ණයෙන්ම ප්‍රතික්ෂේප කළ යුතු බවයි.

මේ අතර, සියලු දේ අහිමි වූවන් රැකබලා ගැනීම තුළින් (ගීතාවලිය 41:1-3) සෙනඟ දෙවියන්වහන්සේට විශ්වාසවන්තව සිටින බව පෙන්නුම් කරයි. අවදානමට ලක්විය හැකි අඩු වරප්‍රසාදිත අයට එරෙහිව කරන ලද නපුරු දේවල් බයිබලානුකුල සංස්කෘතිය තුළ විශේෂයෙන් දරුණු පාපයන් විය (ද්වි. 15:7-11). ගීතාවලිය, සෑම පීඩාවකටම එරෙහිව තම හඬ නැඟීමට විශ්වාසවන්ත මිනිසුන්ව පොලඹවයි.

ප්‍රඥාවේ සහ සුරක්ෂිතභාවයේ අවසාන මූලාශ්‍රය ලෙස, විනාශ වන මිනිස් ක්‍රියාකාරකම් කෙරෙහි කෙනෙකුගේ විශ්වාසය තැබීමේ නිෂ්ඵල බව ද ගීතාවලිය අවධාරණය කරයි. දෙවියන්වහන්සේගේ සෙනඟ ගැළවීම සඳහා මිනිස් නායකයන් සහ ආයතන කෙරෙහි, විශේෂයෙන්ම ඔවුන් දෙවියන්වහන්සේගේ මාර්ගවලින් වෙනස් වන්නේ නම්, සම්පූර්ණ ඇදහිල්ල තැබීමේ පරීක්ෂාවට විරුද්ධ විය යුතුය.

“මක්නිසාද අපගේ ස්වාමිවූ යේසුස් ක්‍රිස්තුස්වහන්සේගේ කරුණාව, එනම්, උන්වහන්සේ ධනවන්තව සිටිය නුමුත්, තමන්වහන්සේගේ දිළිඳුකම කරණකොටගෙන නුඹලා ධනවන්ත වන පිණිස, නුඹලා උදෙසා දිළිඳුවූ බව නුඹලා දන්නහුය.” (2 කොරින්ති 8:9). ක්‍රිස්තුස්වහන්සේගේ ධනයට පාපය ගෙන ආ සෑම පීඩාවකින්ම ගැළවීම ඇතුළත් වන අතර, දෙවියන්වහන්සේගේ රාජ්‍යයේ සදාකාල ජීවනය උන්වහන්සේ අපට පොරොන්දු වනසේක. (එළිදරව් 21:4). යේසුස් ක්‍රිස්තුස්වහන්සේ දිව්‍ය විනිශ්චයකරු ලෙස ගීතාවලියේ පොරොන්දු ඉටු කරනසේක. උන්වහන්සේ වරප්‍රසාද අහිමි වූවන්ට සිදුවන සෑම හිරිහැරයක් මෙන්ම ඔවුන් කෙරෙහි ඇති යුතුකම් නොසලකා හරිනු ලැබූ අයවද විනිශ්චයට යොමු කරනු ලබනු ඇත (මතෙව් 25:31-46).

`අප අතර සිටින “දුප්පත් හා අගහිඟකම්” වලින් පෙළෙන අය ගැන අප කොපමණ සිතනවාද, ඔවුන් වෙනුවෙන් අප කොපමණ දේවල් කරනවාද?`