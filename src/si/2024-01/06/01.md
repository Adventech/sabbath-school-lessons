---
title:  මම නැගිටින්නෙමි
date:   03/02/2024
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 18:3-18, 41:1-3, ද්වි. 15:7-11, ගීතාවලිය 82, 96:6-10, 99:1-4, රෝම 8:34.

> කටපාඩම් පදය</p>
> “දිළිඳුන්ගෙන් කොල්ලකෑම නිසාද දුප්පතුන්ගේ සුසුම්ලීම නිසාද මම දැන් නැගිට, අපහාසකරනු ලැබූ අය සුරක්ෂිත ලෙස පිහිටුවන්නෙමියි ස්වාමීන්වහන්සේ කියනසේක.” (ගීතාවලිය 12:5).

නපුර, අයුක්තිය සහ පීඩාව සීඝ්‍රයෙන් පැතිර යන එකම යුගය අපගේ යුගය පමණක් නොවේ. ගීතිකාකරුවන් ජීවත් වූයේද එවැනි කාලයකය. එබැවින්, ඒවා වෙනත් කුමන ආකාරයේ ඒවා වුවත්, ගීතාවලිය යනු, අපගේ ලෝකයේ ප්‍රචණ්ඩත්වයට සහ පීඩනයට එරෙහිව දෙවියන්වහන්සේගේ විරෝධය මෙන්ම ගීතිකාකරුවන්ගේද විරෝධයවේ.

ඔව්, සමිඳාණන්වහන්සේ බොහෝ ඉවසිලිවන්ත වන අතර, කිසිවකු විනාශ වී යනවාට නොව පසුතැවිලි වී ඔවුන්ගේ මාර්ග වෙනස් කර ගන්නවාට කැමති වන සේක (2 පේතෘස් 3:9-15). තවද, දෙවියන්වහන්සේගේ මැදිහත්වීම සඳහා සුදුසු කාලය සැමවිටම මනුෂ්‍ය අපේක්ෂාවන් සමග නොගැලපෙන නමුත්, දෙවියන්වහන්සේගේ විනිශ්චය දවස පැමිණෙමින් තිබේ (ගීතා. 96:13, ගීතාවලිය 98:9). ඒ දවස පැමිණෙන තෙක්, අප උන්වහන්සේ කෙරෙහි සහ උන්වහන්සේගේ පොරොන්දු කෙරෙහි විශ්වාසය තැබිය යුතුය.

ධර්මිෂ්ඨකම සහ යුක්තිය (ගීතාවලිය 89:14, 97:2) මත තම සිංහාසනය පිහිටුවා ඇති මැවුම්කරුට පමණක්, උන්වහන්සේගේ ස්වෛරී විනිශ්චය තුළින්, ස්ථාවරත්වය සහ සමෘද්ධිය ලෝකයට ලබා දිය හැකිය. දිව්‍ය විනිශ්චයේ දෙවැදෑරුම් කාර්යභාරය වශයෙන් පීඩිතයන් මුදා ගැනීම සහ දුෂ්ටයන් විනාශ කිරීම ඇතුළත් වේ (ගීතාවලිය 7:6-17).

අපට පොරොන්දු වී ඇත්තේ මෙයයි, ඇත්ත වශයෙන්ම, එක් දිනක් පැමිණෙනු ඇත. - නමුත් ගීතිකාකරු අවධාරණය කරන කරුණක් වන්නේ එසේ සිදු වන්නේ, අප නියම කරන කාලය අනුව නොව, දෙවියන්වහන්සේගේ කාලයේ ය.

පෙබරවාරි 10 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.