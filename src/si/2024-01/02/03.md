---
title:  කරදර කාලවලදී විශ්වාසය
date:   08/01/2024
---

සියලු‍ම ක්‍රිස්තියානීන් බලාපොරොත්තු සුන් වූ සහ දුක් විඳීමේ අවස්ථාවන්, නැතහොත් ස්වාමින්වහන්සේ ඔවුන්ට මේ දේවල් සිදුවීමට ඉඩ දෙන්නේ මන්දැයි ඔවුන් කල්පනා කළ අවස්ථා පිළිබඳ අවබෝධයක් හෝ නියත වශයෙන් අත්දැකීම් හෝ ලබා ඇත. ගීතිකාකරුවෝද ඒ හා සමාන දේවල් හරහා ගියහ. තවද, දිව්‍යමය ආනුභාවයෙන්, ඔවුන් තමන් අත්විඳින ලද දේ වාර්තා කළහ.

`ගීතාවලිය 44 කියවන්න. එමඟින් අපට කුමක් පවසයිද? එමෙන්ම මෙය සෑම යුගයකම සිටින ඇදහිලිවන්තයන්ට අදාල වන්නේ මන්ද?`

දේවස්ථානයේ නමස්කාර මෙහෙය ගීතාවලිය තෝරා ගැනීම බොහෝ විට අපගේ සාමූහික යාච්ඤාවලදී අප ප්‍රකාශ කරන මනෝභාවයන් සහ වචනවල සුවිශේෂත්වය පිළිබිඹු කරයි. එවැනි සීමා කිරීම් ජීවිතයේ අඳුරු යථාර්ථයන්ට සම්බන්ධ වීමට අපගේ නොහැකියාව හෝ නොසන්සුන්තාවයේ ලකුණක් විය හැකිය. දුක් වේදනා ඇති වූ විට දෙවියන්වහන්සේ අපට අසාධාරණ ලෙස සලකන බව සමහර විට අපට හැඟිය හැකි නමුත්, ප්‍රසිද්ධ නමස්කාරයේදී හෝ පුද්ගලික යාච්ඤාවකදී පවා අපගේ මෙවැනි අදහස් හා සිතුවිලි ප්‍රකාශ කිරීම සුදුසු යැයි අපට නොපෙනේ.

මේ අකමැත්ත නිසා අපිට නමස්කාර කිරීමේ අවස්ථාව මඟහැරෙන්න පුළුවන. දෙවියන්වහන්සේ ඉදිරියෙහි අපගේ හැඟීම් සහ අදහස් අවංකව හා විවෘතව ප්‍රකාශ කිරීමට අපොහොසත් වීම බොහෝ විට අපව අපගේම හැඟීම්වල වහල්භාවයට පත් කිරීමකි. මෙය දෙවියන්වහන්සේ වෙත ළඟා වීමට අපට ඇති ඇදහිල්ල සහ විශ්වාසය ප්‍රතික්ෂේප කිරීමකි. අප යාච්ඤා කරන විට සහ නමස්කාර කරන විට, අපගේ අත්දැකීම් වාරණය කිරීම හෝ ප්‍රතික්ෂේප කිරීම අපෙන් බලාපොරොත්තු නොවන බවට ගීතාවලිය ඒකාන්තයෙන් පවසයි.

නිදසුනක් වශයෙන්, ගීතාවලිය 44 කියවීමෙන්, අහිංසකයන් දුක් වේදනා විඳීම පිළිබඳ ඔවුන්ගේ අත්දැකීම් නිදහසේ සහ ප්‍රමාණවත් ලෙස ප්‍රකාශ කිරීමට නමස්කාරයන්ට උපකාර කළ හැකිය. ගීතාවලිය, යාච්ඤා කිරීම තුළින් මිනිසුන්ට යාච්ඤාවේදී කතා කිරීමේ නිදහස අත්විඳීමට උපකාර කරයි. ගීතාවලිය, අපට සොයාගත නොහැකි හෝ කතා කිරීමට එඩිතර නොවන වචන අපට ලබා දෙයි. “අපි ඔබට අපක්ෂපාත නොවීමු; ඔබේ ආඥා කඩ නොකෙළෙමු. එහෙත් ඔබ අප වන සතුන් අතර අනාථ කළ සේක. තිත්ත කළුවරෙහි අප අත්හළ සේක.” (ගීතාවලිය 44:18, 19, NKJV)

කෙසේවෙතත්, ගීතාවලිය 44 ආරම්භ වන ආකාරය සැලකිල්ලට ගන්න. ලේඛකයා කතා කරන්නේ අතීතයේදී දෙවියන්වහන්සේ තම සෙනඟ වෙනුවෙන් විශාල දේවල් කළ ආකාරය ගැන ය. එබැවින්, කතුවරයා තම විශ්වාසය ප්‍රකාශ කරන්නේ දෙවියන්වහන්සේ කෙරෙහි මිස “මාගේ දුන්න” කෙරෙහි නොවේ (ගීතාවලිය 44:6).

එසේ තිබියදීත්, දෙවියන්වහන්සේගේ සෙනඟට තවමත් කරදර පැමිණ තිබේ. දුක්ඛිත හා විලාප ලැයිස්තුව දිගු හා වේදනාකාරී ය. කෙසේ වෙතත්, මේ සියල්ල මධ්‍යයේ පවා, ගීතිකාකරු, මොරගසමින් ගළවා ගන්නා ලෙස දෙවියන් වහන්සේගෙන් ඉල්ලයි. ”‍ඔබගේ දයාව නිසා අපව මුදවා ගන්න”‍ (ගීතාවලිය 44:26, NKJV). එනම්, කරදර මධ්‍යයේ වුවද, දෙවියන්වහන්සේගේ සහ උන්වහන්සේගේ ප්‍රේමයේ යථාර්ථය ඔහු දනී.

`අතීතය ආවර්ජනය කිරීමේදී නියත වශයෙන්ම දෙවියන්වහන්සේ සමීපව සිටි බවට ඇති අවබෝධය හා අත්දැකීම, වර්තමානයේදී බාධක කරදර සිදුවන අතර, දෙවියන් වහන්සේ දුරස්ථව සිටී යන හැඟීම ජය ගැනීමට උපකාර වන්නේ කෙසේද?`