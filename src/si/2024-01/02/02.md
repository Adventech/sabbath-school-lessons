---
title:  යාච්ඤාවේදී ගීතිකා භාවිතය පෝෂණය කිරීම
date:   07/01/2024
---

`කියවන්න: ගීතාවලිය 105:5, කොලොස්සි 3:16 සහ යාකොබ් 5:13. ඇදහිලිවන්තයන්ගේ නමස්කාර අත්දැකීම තුළ ගීතාවලියේ ස්ථානය කුමක්ද?`

ගීතාවලිය එදිනෙදා ජීවිතයට හඳුන්වා දීමේ සරල ක්‍රමයක් නම්, ගීතාවලිය 1 න් ආරම්භ වී, ගීතාවලියෙහි දක්වා ඇති අනුපිළිවෙල අනුගමනය කරමින්, ගීතාවලියක් කියවීමට සෑම දිනකම කාලය කැප කිරීමයි. තවත් ක්‍රමයක් නම්, ඔබගේ වර්තමාන අවස්ථාවලට අනුරූප වන ගීතිකා කියවීමය, එය කුමක් වුවත්: විලාප ගීත, සාමූහික විලාපයේ ගීතිකා, ස්තුති ගීතිකා, ගායනා, පසුතැවිලි ගීතිකා, ප්‍රඥාවන්ත ගීතිකා (දෙවියන් වහන්සේගේ ප්‍රඥාව සහ මඟ පෙන්වීම සොයමින් ගයන ගීතිකා වේ)., ඓතිහාසික ගීතිකා, කෝපය සහ උදහස අඩංගු ගීතිකා, සහ වන්දනා ගීතිකා ඉන් සමහරකි. මෙම කාර්තුව තුළදී, අපි ඒවායින් බොහොමයක් දෙස බලා මෙම ගීතිකා, ඒවා දිස්වන සම්බන්ධය තුළ අධ්‍යයනය කරන්නෙමු.

එසේනම් අපි ගීතාවලිය කියවිය යුත්තේ කෙසේද?

මුලින්ම ගීතාවලිය කියවන්න, සරල ආවර්ජනයක යෙදෙන්න, ඉන්පසු යාච්ඤා කරන්න. නැවත නැවත සම්පූර්ණ ගීතිකාව ආවර්ජනය කිරීමෙන්, ගීතාවලියේ විවිධ පැති ගැන මෙනෙහි කිරීමට හැකි වේ: ගීතිකාකරු දෙවියන් වහන්සේ ආමන්ත්‍රණය කරන ආකාරය සහ යාච්ඤාවට හේතු හොඳින් අවබෝධ කරගන්න . ඔබ දැන් සිටිනා ඔබේ තත්වය ගීතිකාකරුගේ අත්දැකීමට අනුරූප වන ආකාරය සහ ඔබේ අත්දැකීම් ප්‍රකාශ කිරීමට ගීතාවලිය ඔබට උපකාර කළ හැකි ආකාරය සලකා බලන්න. ඔබ විසින් කියවනු ලබන දෙය කොපමණ දුරට ඔබේ ජීවිතයට අදාළ වේදැයි අවබෝධ වීමෙන් ඔබ පුදුමයෙන් පුදුමයට පත්වනු ඇත.

ගීතාවලියේ යම් දෙයක් ඔබට අභියෝග කරන්නේ නම්, උදාහරණයක් ලෙස, ඔබ මුහුණ දෙන දෙයක් පිළිබඳ ඔබේ වර්තමාන ව්‍යාජ බලාපොරොත්තු එම ගීතිකාව මගින් නිවැරදි කරන්නේ දැයි සිතා බලන්න. ගීතාවලියේ පණිවිඩය ක්‍රිස්තුස්වහන්සේ නම් තැනැන්වහන්සේ සහ ගැළවීමේ ක්‍රියා පටිපාටිය සහ ක්‍රිස්තුස්වහන්සේගේ මෙහෙවර තුළින් අපට ලබා දෙන දිගුකාලීන බලා-පොරොත්තුවත් මෙනෙහි කරන්න. අප දන්නා පරිදි හෝ දැනගත යුතු පරිදි, එය සැමවිටම බයිබලයේ ඇති සෑම දෙයක්ම ක්‍රිස්තුස්වහන්සේ සහ කුරුසියේ ආලෝකයෙන් බැලීමට උපකාරී වේ. එසේනම්, අපි ගීතාවලිය කියවන්නේ කෙසේද?

එසේම, ගීතාවලිය සපයන යාච්ඤාව සඳහා නව චේතනාවන් සොයන්න, ඔබ, ඔබේ සභාව සහ ලෝකය සඳහා ඒවායේ වැදගත්කම ගැන සිතන්න. ඔබේ හදවතේ සහ මනසෙහි උන්වහන්සේගේ වචනය තැන්පත් කිරීමට දෙවියන් වහන්සේගෙන් ඉල්ලා සිටින්න. ගීතාවලිය ඔබ දන්නා කෙනෙකුගේ තත්වයට අනුරූප නම්, එම පුද්ගලයා වෙනුවෙන් යාච්ඤාවෙන් මැදිහත් වන්න. වැදගත් කාරණය නම්, ගීතාවලිය ජීවිතයේ බොහෝ පැති ආවරණය කරන අතර, ඒවා අපට පවසන දේ කියවා අපගේ හදවතට අවශෝෂණය කර ගැනීමෙන් අපට පෝෂණය විය හැකිය.

`“‍ක්‍රිස්තුස්වහන්සේගේ වචනය ඔබ තුළ සාරවත් ලෙස වාසය වැඩෙන්නට ඉඩ හරින්න”‍ (කොලොස්සි 3:16) යන්නෙන් අදහස් කරන්නේ කුමක්ද? එම අත්දැකීම සඳහා බයිබලය කියවීම පළමු හා තීරණාත්මක පියවර වන්නේ මන්ද?`