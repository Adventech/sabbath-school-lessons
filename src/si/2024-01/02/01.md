---
title:  යාච්ඤා කිරීමට අපට උගන්වන්න
date:   06/01/2024
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 105:5, කොලොස්සි 3:16, යාකොබ් 5:13, ගීතාවලිය 44, 22, 13, 60:1-5.

> කටපාඩම් පදය</p>
> “තවද උන්වහන්සේ එක් තැනක යාච්ඤාකරමින් සිට නිමවූ පසු, උන්වහන්සේගේ ගෝලයන්ගෙන් එක්කෙනෙක් කථාකොට: ස්වාමිනි, යොහන් තමාගේ ගෝලයන්ට ඉගැන්නුවාක්මෙන් අපටත් යාච්ඤාකරන්ට ඉගැන්නුව මැනවයි කීවේය.” (ලූක් 11:1).

පෙර සූදානමක් නැති ඉබේ කියවාගෙන යන යාච්ඤාව පමණක් සැබෑ යාච්ඤාව බවට විශ්වාසය සමහර කිතුනුවන් අතර බහුලව දක්නට ලැබේ. කෙසේ වුවද, යේසුස්වහන්සේගේ ගෝලයන් තමන්ට යාච්ඤා කරන්න උගන්වන්න කියා, යේසුස්වහන්සේගෙන් ඉල්ලා සිටි විට ඔවුන්ට මහත් විපාකයක් ලැබුණි. දෙවියන්වහන්සේ යාච්ඤා පොතක් වන ගීතාවලිය බයිබලයේ මැද තැබුවේ, පුරාණ කාලයේ සිටි දෙවියන්වහන්සේගේ සෙනඟ යාච්ඤා කළ ආකාරය අපට පෙන්වීමට පමණක් නොව, අද අපට යාච්ඤා කළ හැකි ආකාරය ඉගැන්වීමටය’

මුල් යුගයේ සිටම, ගීතාවලිය මගින් යේසුස්වහන්සේගේ යාච්ඤා ඇතුළුව දෙවියන්වහන්සේගේ සෙනඟගේ යාච්ඤා හැඩගස්වා ඇත (1 ලේකම් 16:7, 9; නෙහෙමියා 12:8; මතෙව් 27:46; එපීස 5:19). මෙම සතියේ අපි දෙවියන්වහන්සේගේ සෙනඟට ඔවුන්ගේ ජීවන ගමන තරණය කිරීමට සහ දෙවියන්වහන්සේ සමඟ ඔවුන්ගේ සබඳතාව වර්ධනය කිරීමට උපකාර කිරීමේදී ගීතාවලිය ඉටු කළ කාර්යභාරය දෙස බලමු. ගීතාවලිය යනු යාච්ඤාවන් බවත්, ඒවායේ දේවධර්මීය තීක්ෂ්ණ බුද්ධිය සඳහා පමණක් නොව, අපගේ පුද්ගල සහ සාමුහික යාච්ඤාව සාරවත් සහ ගුණාත්මකභාවයෙන් වර්ධනය කිරීමට කළ හැකි මාර්ග සඳහාද අගනා ඒවා බවත් අප මතක තබාගත යුතුය.

ගීතාවලිය යාච්ඤා කිරීම බොහෝ ඇදහිලිවන්තයන්ට නිතිපතා තෘප්තිමත් යාච්ඤා ජීවිතයක් ස්ථාපිත කිරීමට සහ පවත්වා ගැනීමට උපකාර කර ඇත. මේ සතියේ අපි ගීතාවලිය දෙස දිගටම බලමු, විශේෂයෙන්ම අපට ඕනෑ විදිහට දේවල් සිදු නොවන කාල සම්බන්ධයක් තුළය.

ජනවාරි 13 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න.