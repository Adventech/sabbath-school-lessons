---
title:  සමිඳාණන්වහන්සේ රජකම් කරන සේක
date:   13/01/2024
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 8, 100, 97, 75, 105:7-10, ගලාති. 3:26-29, ගීතාවලිය 25:10.

> කටපාඩම් පදය</p>
> “ස්වාමීන්වහන්සේ රජකම් කරනසේක; උන්වහන්සේ මහිමශ්‍රීය පැළඳ සිටිනසේක; ස්වාමීන්වහන්සේ පැළඳ සිටිනසේක, උන්වහන්සේ ශක්තිය නමැති ඉඟපටිය බැඳගන සිටිනසේක. ලෝකයද නොසෙල්වෙන ලෙස පිහිටා තිබේ.” (ගීතාවලිය 93:1).

ගීතාවලිය දෙවියන්වහන්සේගේ ස්වෛරී පාලනය පිළිබඳ මූලික විශ්වාසය නොසැලී තහවුරු කරයි. සමිඳාණන්වහන්සේ සියල්ල මවා පවත්වා ගෙන යන සේක.

උන්වහන්සේ මුළු ලෝකයේම ස්වෛරිත්වයෙන් යුත් රජ වන අතර, උන්වහන්සේ යුක්ති සහගත සහ ධර්මිෂ්ඨ ලෙස ලෝකය පාලනය කරයි. උන්වහන්සේගේ නීති සහ ව්‍යවස්ථා යහපත් වන අතර, ඒවා රකින අයට ජීවනය ලබා දෙයි. සමිඳාණන්වහන්සේ ලෝකය හොඳින් පිළිවෙලට පවතින බව සහතික කරන සාධාරණ විනිශ්චයකරුවෙකු වන අතර, උන්වහන්සේ එසේ කරන්නේ දැහැමි අයට විපාක දීමෙන් සහ දුෂ්ටයන්ට දඬුවම් කිරීමෙන්, නමුත් උන්වහන්සේ එසේ කරන්නේ උන්වහන්සේට සුදුසු යයි කියා සිතෙන කාලයේ දී මිස, අපට ඕනෑ ලෙසට නොවේ.

ඉශ්‍රායෙල් සමඟ දෙවියන්වහන්සේගේ ගිවිසුම ලෝකය සුරක්ෂිත කිරීමේදී විශේෂ කාර්යභාරයක් ඉටු කරන්නේ එය ස්වාමින්වහන්සේගේ ගැළවීම ප්‍රකාශ කරන බැවිනි. සමිඳාණන්වහන්සේ ඉශ්‍රායෙල් තම වටිනා වස්තුව ලෙස පිළිගනිමින්, ඉශ්‍රායෙල්, සියලු‍ ජාතීන්, උන්වහන්සේගේ සෙනඟ බවට පත් කළේය. සමිඳාණන්වහන්සේ උන්වහන්සේගේ ගිවිසුමට විශ්වාසවන්ත වන අතර, උන්වහන්සේගේ රැළ නොඇදහිලිවන්තකම සහ සමහර අවස්ථාවලදී එළිපිට කැරලි ගැසීම නොතකා ඔවුන්ව දිගටම රැකබලාගත්තේය.

ස්වාමින්වහන්සේගේ පරමාධිපත්‍ය පාලනයට අනුව ලෝකය ස්ථිරව පිහිටුවා සුරක්ෂිත කරයි. ගීතිකාකරුවන්ට අවශ්‍ය වන්නේ පාඨකයා මෙම මූලික සත්‍යය අවබෝධ කර ගැනීමයි. මෙම ලෝක දැක්ම ඔවුන්ගේ ප්‍රදීපාගාරය ලෙස තබාගෙන, ගීතිකාකරුවෝ නොබෙදුණු භක්තියෙන් සඵල වී දෙවියන් වහන්සේට සේවය කිරීමටත් උත්සාහ කරති.

ජනවාරි 20 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.