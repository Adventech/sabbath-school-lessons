---
title:  වැඩිදුර අධ්‍යයනය සඳහා
date:   19/01/2024
---

ගීතාවලිය 86:5, 15 කියවන්න; එලන් ජී. වයිට්, "God’s Love for Man," pp'9-15" in Steps to Christ දෙවියන්වහන්සේ නම් ප්‍රේමයයි යන සත්‍යය තුළින් දෙවියන්වහන්සේව සහ උන්වහන්සේගේ ක්‍රියා පිළිබඳව ගීතාවලියෙහි විස්තර කර ඇති අන්දමට අප වඩාත් හොඳින් අවබෝධ කරගන්නේ කෙසේද?

මෙම සතියේ අධ්‍යයනයෙන් අවධානය යොමු කරන්නේ ලෝකය ස්ථාපිත කර, එය ස්ථිර සහ සුරක්ෂිත කරන දෙවියන්වහන්සේ සහ උන්වහන්සේගේ ක්‍රියාකාරකම් ප්‍රධාන විස්තර කිහිපයක් කෙරෙහි ය. ගීතිකාකරුවන්, මැවුම්කරු, රජු, විනිශ්චයකරු, ගිවිසුම් ගැළවුම්කාරයා සහ නීති සම්පාදකයා වන දෙවියන් වහන්සේට ආයාචනා කරයි. දෙවියන්වහන්සේ දරන ලෝකයේ භූමිකාවන් දෙවියන්වහන්සේගේ වෙනත් විවිධ නම් සහ පදවි නාම වලින් තවදුරටත් පිළිබිඹු වේ. ඒවා අතර එඬේරා (ගීතාවලිය 23:1, 80:1), ගැළවීමේ පර්වතය (ගීතාවලිය 95:1), සහ පියාණන් (ගීතාවලිය 68:5, 89:26), යනුවෙනි’

මහා අරගලයේ කැළඹීම් මධ්‍යයේ, ලෝකයේ අපට ප්‍රවේශමෙන් හා ආරක්ෂිතව සිටිය හැකි වන්නේ, දෙවියන්වහන්සේගේ සර්වබලධාරිත්වය සහ උන්වහන්සේ කරන සහ කියන සෑම දෙයකදීම විශ්වාසවන්ත වන බැවිනි. මෙම දේවධර්මීය තේමාවන් කිසිසේත්ම පරිපූර්ණ නොවූවත්, ඒවා දෙවියන් වහන්සේ තමන්වහන්සේව පෙන්නූම් කරන ආකාරය ගීතිකා කරු විවිධ ආකාරවලින් යෝජනා කරයි.

අපි ගීතාවලිය දිගටම අධ්‍යයනය කරන විට, දෙවියන්වහන්සේගේ ප්‍රේමයේ සහ කරුණාවේ ස්වභාවය, සහ ලෝකය සුරැකීමට සහ ප්‍රතිෂ්ඨාපනය කිරීමේ සැලැස්මේ ආලෝකයෙන් ගීතාවලිය කියවීම, මතක තබා ගැනීම වැදගත්ය. “කුරුසියේ ආලෝකයේ දිව්‍යමය චරිතය අපි වැඩි වැඩියෙන් අධ්‍යයනය කරන තරමට, දයාව, මුදු මොළොක් බව සහ සමාව සාධාරණත්වය හා යුක්තිය සමඟ මිශ්‍ර වී ඇති බව අපට පෙනෙන අතර, අසීමිත වූ ප්‍රේමයක් සහ මුදු මොළොක් අනුකම්පාවක් පිළිබඳ අසංඛ්‍යාත සාක්ෂි අපි වඩාත් පැහැදිලිව හඳුනා ගනිමු. මවක් තම නොමග ගිය දරුවාට දක්වන ප්‍රේමය ට වඩා වැඩි ප්‍රේමයක් දෙවියන්වහන්සේ අපට දක්වන බව ගීතාවලියේ පෙන්නුම් කරයි..” “එලන් ජී. වයිට්, Steps to Christ" p15.

ගීතාවලියෙහි පෙන්වා දෙන පරිදි, තමුන්ගේ හිතුවක්කාරකම් සඳහා, මිනිසුන් දෙවියන්වහන්සේගේ විනිශ්චයට මුහුණ දෙන විට පවා-ඔවුන් දෙවියන් වහන්සේට දිගටම කන්නලව් කරන්නේ දෙවියන්වහන්සේගේ උදහස කාලයකට පමණක් බවත්, නමුත් උන්වහන්සේගේ දයාව සදාකාලික බවත් ඔවුන් දන්නා බැවිනි (ගීතාවලිය 103:8).

**සාකච්ඡාව සඳහා ප්‍රශ්න**:

`අවසානයේ දී දෙවියන්වහන්සේගේ සර්වබලධාරි පාලනය ස්ථාපිත කරන බවට ඇති යථාර්ථය තිබියදීත්, ලෝකයේ තවමත් කැළඹීම් සහ දුක පැවතීම මහා අරගලයේ යථාර්ථයක් බව අවබෝධයෙන් සිටීම වැදගත් වන්නේ මන්ද? මහා අරගලයේ ජවනිකාව අපට මෙතරම් ප්‍රයෝජනවත් වන්නේ ඇයි?`

`දෙවියන්වහන්සේ මැවුම්කරු ලෙස විශ්වාස කිරීම තුළින් අප ගැන අපගේ අවබෝධය සහ අනෙකුත් මැවිල්ල සමඟ අපගේ සම්බන්ධතාවය හැඩගස්වාගත යුත්තේ කෙසේද? මිනිසුන් එම සත්‍යයෙන් බැහැර වූ විට (ගීතාවලිය 106:35-42) කුමක් සිදුවේද?`

`බයිබලානුකුල කාලවල (ගීතාවලිය 115:4-8) ජාතීන්ගේ පිළිමවල ඇති වරද කුමක්ද? නවීන පිළිම ගැන කුමක් කිව හැකිද? ඒවා, සමිඳාණන්වහන්සේ සමඟ අපගේ ගමනට අනතුරුදායක වන්නේ ඇයි?`

`දෙවියන්වහන්සේගේ විනිශ්චය ආරම්භ වන්නේ උන්වහන්සේගේ සෙනඟගෙන් බව දැනගෙන දෙවියන්වහන්සේගේ සෙනඟ ජීවත් විය යුත්තේ කෙසේද? දෙවියන් වහන්සේ තම සෙනඟව විනිශ්චය කරන්නේ කෙසේද සහ කුමන අරමුණකටද?`