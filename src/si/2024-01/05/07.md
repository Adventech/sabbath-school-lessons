---
title:  වැඩිදුර අධ්‍යයනය සඳහා
date:   02/02/2024
---

කියවන්න: ගීතාවලිය 56; එලන් ජී. වයිට්, “ස්වාමින් වහන්සේ තුළ ප්‍රීති වීම” pp. 115-126, පිරිපුන් මග

ගීතිකාකරුවන් මෙන්, දෙවියන්වහන්සේගේ සෙනඟ සෑම විටම කල්පනා කරන්නේ “අන්‍ය දේශයක” ස්වාමීන්ගේ ගීත ගායනා කරන්නේ කෙසේද කියායි. 			

ස්වාමින්වහන්සේගේ පරමාධිපත්‍ය පාලනය කෙරෙහි අපගේ ඇදහිල්ල සමහර අවස්ථාවලදී දැඩි ලෙස අභියෝගයට ලක්වන අතර, දෙවියන්වහන්සේ පාලනය කරන්නේද, නැතහොත් ශුද්ධ ලියවිලිවල පවසන පරිදි සැබවින්ම බලවත් හා යහපත්ද වැනි සිතුවිලි ඇතැම් විට අප තුළ ඇති වේ.

බයිබලානුකුල ඇදහිල්ල බොහෝ විට විශ්වාසය සහ ස්ථීර භාවය තරම්ම, අවිනිශ්චිතභාවය සහ දෙගිඩියාව අදහස් කරයි. සමහර විට අවිනිශ්චිතභාවය සහ සැකය, විශේෂයෙන් නපුර සහ දෙවියන්වහන්සේගේ පෙනී නොසිටීම හමුවේ, දරාගත නොහැකි තරම් විය හැකිය. එහෙත්, අවිනිශ්චිතභාවය කිසි විටෙකත් දෙවියන්වහන්සේ හෝ උන්වහන්සේගේ ප්‍රේමණීය හා ධර්මිෂ්ඨ චරිතය සහ විශ්වාසනීයත්වය ගැන නොවිය යුතුය. ගීතිකාකරුවන් අනාගතය ගැන අවිනිශ්චිත විය හැකි නමුත්, ඔවුන් බොහෝ විට දෙවියන්වහන්සේගේ නොවරදින ප්‍රේමය සහ විශ්වාසවන්තකමට ආයාචනා කරති (ගීතාවලිය 36:5-10; ගීතා.69:2-8).

ඒ හා සමානව, අපි එකම ආදර්ශය අනුගමනය කළ යුතුය. “ඔබේ දුෂ්කරතා දෙස බලන්නේ නැතිව, ඉහළ බැලීමට ඔබේ සියලු බලයන් කැඳවන්න. එවිට ඔබ කිසි විටෙකත් ක්ලාන්ත නොවනු ඇත. වලාකුළෙන් පිටුපසින් සිටින යේසුස් වහන්සේ ඔබට උපකාර කිරීමට උන්වහන්සේගේ අත දිගු කරන ආකාරය ඔබ ඉක්මනින්ම දකිනු ඇත. ඔබ කළ යුත්තේ සරල ඇදහිල්ලෙන් උන්වහන්සේට ඔබේ අත ලබා දීම සහ උන්වහන්සේ ඔබව මෙහෙයවීමට ඉඩ දීමයි. ඔබ විශ්වාසවන්ත වන විට, යේසුස්වහන්සේ කෙරෙහි ඇදහිල්ල තුළින් ඔබ බලාපොරොත්තුවෙන් සිටිනු ඇත.” —Ellen G. White, Testimonies for the Church, vol. 5, pp. 578, 579.

දෙවියන්වහන්සේ “උන්වහන්සේගේ මුහුණ සඟවන” අවස්ථා යාච්ඤාවේ සඵලත්වය අඩුතක්සේරු නොකරන්න. ඊට ප්‍රතිවරෝධීව, මෙකී අවස්ථා ගීතිකාකරුවන්ට තමන්වම පරීක්ෂා කර බැලීමටත්, දෙවියන්වහන්සේගේ අතීත ගැළවීමේ ක්‍රියා සිහිපත් කිරීමටත්, පාපොච්චාරණයෙන් සහ නිහතමානී ඉල්ලීම්වලින් දෙවියන්වහන්සේ සෙවීමටත් හේතු විය. (ගීතාවලිය 77:10-12, ගීතාවලිය 89:46-52). “සැකයන් හා ප්‍රතිවිරුද්ධ බලපෑම් සමඟ ගැටීමෙන් ඇදහිල්ල ශක්තිමත්ව වර්ධනය වේ. මෙම පරීක්ෂාවලින් ලබාගත් අත්දැකීම්, වඩාත්ම මිල අධික මිණිමුතු වලට වඩා වැඩි වටිනාකමක් ඇත. —Ellen G. White, Testimonies for the Church, vol. 3, p. 555.

**සාකච්ජා කිරීම සඳහා ප්‍රශ්න**:

`නපුර හමුවේ ගීතිකාකරුවන් අත්විඳින ලද ආතතිය කුමක්ද? ඔබ මුහුණ දී ඇති සමාන ආතතීන් මොනවාද? ඔබ ඒවා සමඟ කටයුතු කර ඇත්තේ කෙසේද? මෙම කාලවලදී ඔබ ඔබේ ඇදහිල්ල පවත්වා ගන්නේ කෙසේද?`

`දෙවියන්වහන්සේ කෙරෙහි අපගේ ඇදහිල්ල පරීක්ෂාවන්ට භාජන වූ විට හෝ, තමන්ගේම දුක් වේදනා හේතුවෙන් මිනිසුන් විසින් දෙවියන්වහන්සේගේ යහපත්කම සහ බලය ගැන ප්‍රශ්න කරනු ලබන විට අප පිළිතුරු සෙවිය යුත්තේ කොතැනින්ද?`

`ප්‍රේමයේ සර්වබලධාරී දෙවි කෙනෙකු විසින් නිර්මාණය කර පවත්වාගෙන යන ලෝකයක නපුර පිළිබඳ පොදු ප්‍රශ්නයට ඔබ පිළිතුරු දෙන්නේ කෙසේද? මෙම අභියෝගයට අවම වශයෙන් යම් තරමකට හෝ පිළිතුරු දීමට, මහා අරගලයේ ජවනිකාව උපකාර වන්නේ කෙසේද?`