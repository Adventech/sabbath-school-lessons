---
title:  වැඩිදුර අධ්‍යයනය සඳහා
date:   26/01/2024
---

කියවන්න: Ellen G. White, "The Night of Wrestling," pp. 195–203, in Patriarchs and Prophets. දෙවියන්වහන්සේ කෙරෙහි ඇති අසීමිත විශ්වාසය හා නැවත නැවත කරන යාච්ඤාවේ බලය ගැන යාකොබ්ගේ අත්දැකීමෙන් අපට ඉගෙනගත හැක්කේ කුමක්ද?

ගීතාවලිය දෙවියන්වහන්සේ කෙරෙහි ඇති අපගේ ඇදහිල්ල ශක්තිමත් කරයි, උන්වහන්සේගේ බලවත් දෑත්වලට තම ජීවිතය භාර දෙන අයට කිසිදා නොබිඳෙන රැකවරණය වේ. “දෙවියන්වහන්සේ කෙරෙහි විශ්වාසය තබන අයට උන්වහන්සේ මහත් දේ කරනසේක. උන්වහන්සේගේ සෙනඟ යැයි පවසාගන්නා අයට ප්‍රබල ශක්තියක් නොමැති වීමට හේතුව වන්නේ, ඔවුන් තමන්ගේම ප්‍රඥාව කෙරෙහි විශ්වාසය තබා, ඔවුන් වෙනුවෙන් උන්වහන්සේගේ බලය හෙළි කිරීමට සමිඳාණන්වහන්සේට අවස්ථාවක් නොදීමයි. උන්වහන්සේ සහ ඇදහිලිවන්තයන් සහ අනාගතවක්තෘවරුන් කෙරෙහි ඔවුන්ගේ සම්පූර්ණ විශ්වාසය තැබුවහොත්, සෑම හදිසි අවස්ථාවකදීම උන්වහන්සේ තම ඇදහිලිවන්ත දරුවන්ට උපකාර කරනු ඇත. Ellen G. White, Patriarchs and Prophets p. 493'

එහෙත්, සමහර ගීතිකා වලින් පොරොන්දු වන දේ සහ අපගේ වර්තමාන තත්වයට නොගැලපෙන විට බරපතල අභියෝගයක් විය හැකිය. මෙවැනි අවස්ථාවලදී, කුරුසියේදී වඩාත් බලවත් ලෙස හෙළිදරව් කරන ලද දෙවියන් වහන්සේගේ යහපත්කම කෙරෙහි විශ්වාසය තැබීමට අප ඉගෙන ගත යුතුයි.

ඒ වගේම, සමහර අවස්ථාවලදී බොරු බලාපොරොත්තු ඇති කිරීමට සමහර ගීතිකා යොදාගන්න පුළුවන. ගීතාවලිය 91:11, 12 සාතන්ගේ දූෂිත භාවිතයට යේසුස්වහන්සේ දැක්වූ ප්‍රතිචාරයෙන් පෙන්නුම් කරන්නේ, දෙවියන් වහන්සේව විශ්වාස කිරීම, උන්වහන්සේව පරික්ෂා කිරීම හා පටලවා නොගත යුතු බවයි (මතෙව් 4:5-7) හෝ දෙවියන්වහන්සේගේ කැමැත්තට පටහැනි දෙයක් කරන ලෙස සාඩම්බරයෙන් ඉල්ලා සිටීමද නුසුදුසු බවයි.

“ක්‍රිස්තුස්වහන්සේගේ සභාවට හෝ තනි කිතුනුවකුට ලැබෙන විශාල ජයග්‍රහණ දක්‍ෂතාවයෙන් හෝ අධ්‍යාපනයෙන්, ධනයෙන්, හෝ මිනිසුන්ගේ අනුග්‍රහයෙන්, ලබන ඒවා නොවේ. වේදනාකාරී ඇදහිල්ලක් ඇති විට, ඒවා දෙවියන්වහන්සේ සමඟ යාච්ඤා කුටිය තුළ ලබා ගන්නා ජයග්‍රහණ වේ. —Ellen G. White, Patriarchs and Prophets, p. 203.

**සාකච්ඡා සඳහා ප්‍රශ්න**:

`දුෂ්කරතා මධ්‍යයේ දෙවියන්වහන්සේ කෙරෙහි විශ්වාසය තැබීම සහ සියලු‍ දේ දරුණු ලෙස නො පිටට පෙරලු‍න විට කුමක් කළ යුතු දැ යි අවබෝධ කරගනු පිණිස, පන්තියේදී, අඟහරුවාදා අධ්‍යයනයේ අවසාන ප්‍රශ්නයට පිළිතුර සාකච්ඡා කරන්න. දෙවියන්වහන්සේගේ ආරක්ෂාව පිළිබඳ ගීතාවලියේ ඇති පුදුමාකාර පොරොන්දු සමඟ පවා, යමෙකු මේ දේවල් තේරුම් ගන්නේ කෙසේද සහ ඒවා මිනිසුන්ට සිදුවිය හැක්කේ කෙසේද? මේ ගැනත් සිතන්න: එම පුදුමාකාර පොරොන්දු ගැන ලියූ ගීතිකාකරු විපත්තිවලින් පීඩා නොවින්දාද? හෝ එසේ පීඩාවට ගොදුරු වූ විශ්වාසවන්ත මිනිසුන් ගැන දැන සිටියේ නැද්ද?`

`සියලු‍ තත්වයන් තුළ දෙවියන්වහන්සේ කෙරෙහි අසීමිත විශ්වාසයක් වර්ධනය කර ගත හැක්කේ කෙසේද (උදා. ගීතා. 91:14; ගීතා. 143:8, 10; සහ ගීතා. 145:18-20)? මෙම විශ්වාසය නැති කර ගැනීමට අපට හේතු විය හැක්කේ කුමක්ද? නරක කාලවලදී දෙවියන්වහන්සේව විශ්වාස කිරීමට ඉගෙන ගැනීම සඳහා හොඳ කාලවලදී දෙවියන්වහන්සේ කෙරෙහි විශ්වාසය ඉතා වැදගත් වන්නේ මන්ද?`