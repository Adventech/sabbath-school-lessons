---
title:  ස්වාමින්වහන්සේ සවන්දී ගලවාගන්නා සේක
date:   20/01/2024
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 139:1-18; 121; 17:8; මතෙව්. 23:37; 1 කොරින්ති 10:1-4; හෙබ්‍රෙව්. 4:15, 16.

> කටපාඩම් පදය</p>
> “ධර්මිෂ්ඨයෝ මොරගැසුවෝය, ස්වාමීන්වහන්සේ අසා ඔවුන්ගේ සියලු‍ දුක්වලින් ඔවුන් ගැළවූසේක.” (ගීතාවලිය 34:17).

විශ්වය මවා පවත්වා ගෙන යන සර්ව බලධාරී ස්වාමීන්වහන්සේ, උන්වහන්සේ තම සෙනඟ සමඟ සබඳතාවක් ආරම්භ කර පවත්වාගෙන යන පූද්ගලික දෙවි කෙනෙකු ලෙසද, හෙළි කරන සත්‍යය ගීතාවලිය නැවත නැවතත් ඉස්මතු කරයි.

දෙවියන්වහන්සේ තම සෙනඟට සහ උන්වහන්සේගේ මැවිල්ලට ස්වර්ගයේ සහ පොළොවේ සමීපව සිටියි (ගීතාවලිය 73:23, 25). උන්වහන්සේ “ස්වර්ගයෙහි තම සිංහාසනය පිහිටුවා ඇත”‍ (ගීතාවලිය 103:19) සහ “වලාකුළු මත නැගී”‍ (ගීතාවලිය 68:4), උන්වහන්සේ “උන්වහන්සේට හඬගසන සියල්ලන්ටම, සමීපව සිටියි. සත්‍යවශයෙන් උන්වහන්සේට කන්නලව් කරන්නා” (ගීතාවලිය 145:18). සමිඳාණන්වහන්සේ ජීවමාන දෙවියන් වහන්සේය, උන්වහන්සේට අයැදින අය වෙනුවෙන් ක්‍රියා කරන බව ගීතාවලිය නොසැලෙන ලෙස තහවුරු කරයි (ගීතාවලිය 55:16-22). ගීතාවලිය අර්ථාන්විත වන්නේ ඒවා යාච්ඤාවලට සවන් දෙන සහ පිළිතුරු දෙන ජීවමාන දෙවියන් වහන්සේ විසින් පොලඹවන ලද සහ ආමන්ත්‍රණය කරන බැවිනි.

ස්වාමින්වහන්සේගේ සමීපත්වයට නිසි ප්‍රතිචාරය සමන්විත වන්නේ උන්වහන්සේ කෙරෙහි ඇදහිල්ලෙන් හා උන්වහන්සේගේ ආඥාවලට කීකරු වීමෙන් බව අප මතක තබාගත යුතුය. ඊශ්‍රායෙලයේ ඉතිහාසය බොහෝ විට හෙළි කළ පරිදි, මෙම ඇදහිල්ල සහ කීකරුකමට වඩා අඩු කිසිවක් උන් වහන්සේට පිළිගත නොහැකි වනු ඇත.

ජනවාරි 27 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.