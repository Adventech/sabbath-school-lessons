---
title:  ආරක්ෂකයා සහ ගැළවුම්කරුවා
date:   24/01/2024
---

`1 කොරින්ති 10:1-4 කියවන්න. පාවුල්, නික්මයාම කතාව විස්තර කරන්නේ කෙසේද? ඔහු එයින් ඉගැන්වීමට උත්සාහ කරන්නේ කුමන අධ්‍යාත්මික පාඩමද?`

`ගීතාවලිය 114 කියවන්න. ඊජිප්තුවෙන් ඊශ්‍රායෙල් ජනයාගේ දිව්‍යමය ගැළවීම මෙහි කාව්‍යමය වශයෙන් විස්තර කර ඇත්තේ කෙසේද?`

දෙවියන්වහන්සේ තම දරුවන් ඊජිප්තුවේ වහල්භාවයෙන් විස්මිත ලෙස ගළවාගැනීමේ කාව්‍යමය නිරූපණය කුමක්ද යන්න ගීතාවලිය 114 හි දක්වා ඇත. පැරණි තෙස්තමේන්තුව පුරාවටම සහ අලු‍ත් ගිවිසුමේ පවා ඊජිප්තුවෙන් මිදීම දෙවියන්වහන්සේගේ සෙනඟව ගළවා ගැනීමට ඇති බලයේ සංකේතයක් ලෙස සැලකේ. පාවුල්, 1වන කොරින්ති හි මෙම පදවල කරන්නේ, මුළු සත්‍ය කතාවම රූපකයක් ලෙස, යේසුස් ක්‍රිස්තුස්වහන්සේ තුළ ගැළවීමේ සංකේතයක් ලෙස දකිමිනි.

ගීතාවලිය 114 ද, ස්වභාවධර්මයේ බලයන් මත මැවුම්කරු ලෙස දෙවියන් වහන්සේගේ පරමාධිපත්‍යය තුළින් දිව්‍යමය ගැළවීම නිරූපණය කරන අතර, එය උන්වහන්සේ නික්මයාමේදී තම සෙනඟව බේරාගත් ආකාරයයි. මුහුද, ජෝර්දාන් ගඟ, සහ කඳු සහ කුඩා කඳු කාව්‍යමය වශයෙන් නියෝජනය කරන්නේ ඊශ්‍රායෙල්වරුන්ට පොරොන්දු දේශයට යන ගමනේදී විරුද්ධ වන ස්වභාවික සහ මානව බලයන්ය (ද්වි. 1:44, යෝෂුවා 3:14-17). කෙසේවෙතත්, දෙවියන්වහන්සේ ඔවුන් සියල්ලන් කෙරෙහි පරමාධිපතිය.

ඇත්ත වශයෙන්ම, සෑම කාලයකම සහ සෑම තැනකම සිටින දෙවියන්වහන්සේගේ බොහෝ දරුවන් සඳහා, ස්වර්ගීය යෙරුසලමට යන මාර්ගය අනතුරකින් පිරී තිබේ. කඳුවලින් ඔබ්බට ගොස් අහසේ සහ පොළොවේ මැවුම්කරු දෙස බැලීමට ගීතාවලිය ඔවුන්ව දිරිමත් කරයි (ගීතාවලිය 121:1).

114 වන ගීතිකාවේ ආත්මය ග්‍රහණය කරගනු ලබන්නේ යේසුස්වහන්සේ මුහුදු කුණාටුව සමනය කිරීම සහ උන්වහන්සේ ලෝකය ජයගෙන ඇති බැවින් දේව සභාවට බිය වීමට කිසිවක් නොමැති බව ප්‍රකාශ කිරීමෙනි (මතෙව් 8:23-27, යොහන් 16:33).

උන්වහන්සේගේ සෙනඟ වෙනුවෙන් සමිඳාණන්වහන්සේගේ ශ්‍රේෂ්ඨ ක්‍රියා මුළු පොළොවම උන්වහන්සේගේ අභිමුඛයේදී වෙව්ලන්නට පත්විය යුතුය (ගීතාවලිය 114:7). වෙව්ලීම බියට පත්වීමට වඩා ඒත්තු ගැනීම සහ නමස්කාර කිරීම ලෙස වටහා ගත යුතුය (ගීතාවලිය 96:9, ගීතාවලිය 99:1). දෙවියන් වහන්සේ ඔවුන්ගේ පැත්තේ සිටින බැවින්, ඇදහිලිවන්තයන්ට බිය වීමට කිසිවක් නැත.

`ඇදහිලිවන්තයන් වශයෙන් අප මුහුණ දෙන අධ්‍යාත්මික අන්තරායන් සමහරක් මොනවාද, ගීතිකාකරුට මෙන් අපට දැන් සැබෑ වන මෙම අන්තරායන්ට යටත් වීමෙන් අපව ආරක්ෂා කිරීමට ස්වාමින්වහන්සේගේ බලය මත රඳා සිටීමට අපට ඉගෙන ගත හැක්කේ කෙසේද?`