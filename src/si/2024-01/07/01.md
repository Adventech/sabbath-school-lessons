---
title:  ඔබගේ දයාව ස්වර්ගය දක්වා ළඟාවේ
date:   10/02/2024
---

### මේ සතියේ පාඩමේ අධ්‍යයනය සඳහා කියවන්න
ගීතාවලිය 136, ගීතාවලිය 51, ගීතාවලිය130, ගීතාවලිය 113, ගීතාවලිය 123.

> කටපාඩම් පදය</p>
> “ස්වාමිනි, මනුෂ්‍ය වර්ගයන් අතරේ ඔබට ස්තුතිකරන්නෙමි; ජාතීන් අතරේ ඔබට ප්‍රශංසා ගී කියන්නෙමි. මක්නිසාද ඔබගේ කරුණාව අහස දක්වාද ඔබගේ සැබෑකම වලාකුල් දක්වාද විශාලව තිබේ.” (ගීතාවලිය 57:9, 10).

ඔවුන් අධ්‍යාත්මිකව දුප්පත් බවත් දෙවියන්වහන්සේට පිරිනැමීමට යහපත් දෙයක් නැති බවත් ගීතිකාකරුවන්ට වැටහෙනවා. එනම්, දෙවියන්වහන්සේගේ ශුද්ධ සිංහාසනය ඉදිරියෙහි ඔවුන්ව නිර්දේශ කිරීමට ඔවුන් තුළ සහ ඔවුන් පිළිබඳව කිසිවක් නැත (ගීතාවලිය 40:17). අප සියල්ලන්ටම මෙන් ඔවුන්ටත් කරුණාව, දෙවියන්වහන්සේගේ කරුණාව අවශ්‍ය බව ඔවුන් තේරුම් ගනිති.

කෙටියෙන් කිවහොත්, ඔවුන්ට ශුභාරංචිය අවශ්‍ය වේ.

මනුෂ්‍යයන් දෙවියන්වහන්සේගේ දයාව මත සම්පූර්ණයෙන්ම රඳා පවතින බව ගීතාවලිය අවධාරණය කරයි. වාසනාවකට මෙන්, දෙවියන්වහන්සේගේ දයාව සදාකාලික වන අතර, දෙවියන්වහන්සේගේ මැවීම සහ දෙවියන් වහන්සේගේ ජනයාගේ ඉතිහාසය යන දෙකෙහිම ඒ පිළිබඳව සාක්ෂි දරයි (ගීතාවලිය 136). සදාකාලික දෙවියන්වහන්සේ අභිමුඛයෙහි, මිනිස් ජීවිතය තණකොළ මෙන් අස්ථිර ය, නමුත් දෙවියන්වහන්සේ මනුෂ්‍යයන්ට අනුකම්පා කර ඔවුන්ගේ ශක්තිය අලුත් කරනසේක. (ගීතාවලිය 103:3, 5, 15), උන්වහන්සේ තුළ සදාකාලික පොරොන්දුව ඇත.

දෙවියන්වහන්සේගේ ගිවිසුමට ස්වාමින්වහන්සේ විශ්වාසවන්තව සිටින හෙයින්, දෙවියන්වහන්සේගේ සෙනඟ සැනසීම ලබති. මිනිසුන්ගේ ආයාචනා, සමහර අවස්ථාවලදී කෙතරම් තදබල වුවත්, බොහෝ විට බලාපොරොත්-තුවෙන් පිරී ඇත්තේ ඔවුන් එම ආයාචනා ඔවුන්ගේ දයානුකම්පිත ස්වර්ගික පියා වෙත යොමු කර ඇති බැවිනි (ගීතාවලිය 103:13, 68:5, 89:26). දෙවියන් වහන්සේගේ කරුණාව සහ ප්‍රේමය පිළිබඳ නැවුම් අත්දැකීම්, අන් කිසිවකුට හෝ කිසිවකට නොව දෙවියන්වහන්සේට නමස්කාර කිරීමට සහ සේවය කිරීමට ඔවුන්ගේ අධිෂ්ඨානය ශක්තිමත් කරයි.

පෙබරවාරි 17 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.