---
title:  මෙල්කිසදෙක්ගේ පූජක පරපුරෙන් (ගුරු කුලයෙහි) සදාකාලික පූජකයාණෝ
date:   29/02/2024
---

`කියවන්න: ගීතාවලිය 110:4-7. ක්‍රිස්තුස්වහන්සේගේ පූජක තන්ත්‍රය අද්විතීය වන්නේ කෙසේද, සහ ක්‍රිස්තුස්වහන්සේගේ ස්වර්ගීය පූජකත්වය තුළ අපට සොයාගත හැකි උතුම් බලාපොරොත්තුව කුමක්ද?`

දෙවියන්වහන්සේ මෙසියස්වහන්සේට සදාකාලික රජකමක් (ගීතාවලිය 110:1-3) සහ උසස් තරාතිරමක පූජක තන්ත්‍රයක්, එනම් මෙල්කිසදෙක්ගේ පරපුර අනුව පිළිගැන් වූ සේක (ගීතාවලිය 110:4-7). සමිඳාණන්වහන්සේ උන්වහන්සේගේ වචනය බරපතල පොරොන්දුවකින් මුද්‍රා කරයි (හෙබ්‍රෙව් 6:18). අපට පරිපූර්ණ පූජකයෙකු ලබා දීමෙන් පසුබට නොවන බවට දෙවියන් වහන්සේගේ දිවුරුම උන්වහන්සේගේ කරුණාවේ ලකුණකි. මනුෂ්‍යයන්ගේ පව් සහ විවෘත කැරලි දෙවියන්වහන්සේව උන්වහන්සේගේ සෙනඟව අත්හැරීමට නිරන්තරයෙන් පොලඹවයි, නමුත් දෙවියන්වහන්සේගේ දිවුරුම වෙනස් කළ නොහැකි අතර පසුතැවිලි වූ ජනතාව කෙරෙහි උන්වහන්සේගේ විනිශ්චය අවලංගු කිරීමේදී දෙවියන්වහන්සේගේ කරුණාව සහතික කරයි (නික්මයාම. 32:14, ගීතාවලිය 106:45).

මෙසියස්වහන්සේ රජු ද පූජකයෙකු ද බව ප්‍රකාශ කිරීමෙන් දිව්‍ය දිවුරුම දාවිත්ගේ ගිවිසුමට නව අංගයක් හඳුන්වා දෙයි (ගීතාවලිය 110:4). ඊශ්‍රායෙල් රජවරුන්ට කිසිදා ලෙවී පූජකයන් ලෙස ක්‍රියා කළ නොහැකි විය (ගණන්. 8:19, 2 ලේකම් 26:16-21). පූජා ඔප්පු කරන රජවරුන් හෝ මිනිසුන් ගැන ශුද්ධ ලියවිල්ලේ සඳහන් වන විට, එයින් අදහස් කරන්නේ ඔවුන් පූජා ඔප්පු කළ පූජකයන් වෙත පූජා ගෙන ඒමයි. ගීතාවලිය 110 මෙසියස්වහන්සේ රජුව, ඊශ්‍රායෙල්හි අනෙකුත් රජවරුන් සහ පූජකයන්ගෙන් වෙන් කරයි. ක්‍රිස්තුස්වහන්සේගේ සදාකාලික පූජකත්වය සාලෙම් (යෙරුසලමේ) රජු සහ “මහෝත්තම දෙවියන්වහන්සේගේ” පූජකයා වූ මෙල්කිසදෙක්ගෙන් පෙන්නුම් කෙරේ (උත්පත්ති 14:18-20). පැරණි ගිවිසුමේ 110 වැනි ගීතිකාව හැර දාවිත් රජු හෝ වෙනත් ඊශ්‍රායෙල් රජෙකු මෙල්කිසදෙක්ගේ පරපුරෙන් පූජක තන්ත්‍රය හිමිකරගත් බව කිසිවිටක කථා නොකරයි. පැහැදිලිවම, ගීතාවලිය ඊශ්‍රායෙල් ඉතිහාසයේ සුවිශේෂී රජ-පූජකයෙකු ගැන කථා කරයි.

`හෙබ්‍රෙව් 7:20-28 කියවන්න. ක්‍රිස්තුස්වහන්සේ උසස් පූජකත්වයේ සමහර යෙදුම් මොනවාද?`

දිව්‍ය රජු මෙන්ම සදාකාලික පූජකවරයාද වන ක්‍රිස්තුස්වහන්සේට මනුෂ්‍ය පූජකයන්ට සහ රජවරුන්ට වඩා පෙර නොවූ විරූ උසස් බවක් ඇත. ඒ නිසා, අපට බලාපොරොත්තු ඇති කරගත හැක. ක්‍රිස්තුස්වහන්සේ ආරක්ෂා කරන්නේ මනුෂ්‍ය පොරොන්දු මත නොව, දෙවියන්වහන්සේගේ දිවුරුම මත පදනම් වූ උසස් ගිවිසුමකි. උන්වහන්සේ ස්වර්ගීය ශුද්ධස්ථානයේ සේවය කරනසේක. උන්වහන්සේගේ පූජක තන්ත්‍රය මනුෂ්‍ය පූජකයන් මෙන් පාපයෙන් හෝ මරණයෙන් බල නොපායි, එබැවින් උන්වහන්සේට තම සෙනඟ වෙනුවෙන් මැදිහත් වී සදහටම ගළවා ගත හැකිය. පරිපූර්ණ සහ දයානුකම්පිත පූජකයා ලෙස ක්‍රිස්තුස්වහන්සේගේ ප්‍රතිසන්ධාන කාර්යය, දෙවියන්වහන්සේගේ අභිමුඛයේම රැඳී සිටීමේ ස්ථිර සහතිකයක් උන්වහන්සේගේ සෙනඟට ලබා දෙයි (හෙබ්‍රෙව් 6:19, 20). ක්‍රිස්තුස්වහන්සේගේ රාජකීය පූජක තන්ත්‍රය මිනිසුන්ගේ හදවත් තුළ පමණක් නොව ලෝකයේද නපුරු පාලනය අහෝසි කරනු ඇත. සෑම ජාතියක්ම සහ පාලකයෙක්ම ක්‍රිස්තුස් යේසුස්වහන්සේගේ රාජකීය විනිශ්චයට යටත් වන බවට ගීතාවලිය 2 හි පොරොන්දුව උන්වහන්සේ ඉටු කරනු ඇත (ගීතාවලිය 2:6-9; 110:1, 2, 5, 6). යේසුස්වහන්සේගේ පුදුමාකාර රාජකීය පූජකත්වය අපගේ කීකරුකම සහ විශ්වාසය පිළිබඳ පරම හිමිකම් කියයි.