---
title:  වැඩිදුර අධ්‍යයනය සඳහා
date:   01/03/2024
---

කියවන්න: එලන් ජී. වයිට්, “දෙවියන්වහන්සේ අප සමඟය ”, Desire ofAges (යුගයන් ගේ ආශාව) හි පිටු 19-26, කියවන්න.

ක්‍රිස්තුස්වහන්සේගේ යාච්ඤාවන් සහ ක්‍රිස්තුස්වහන්සේ පිළිබඳ යාච්ඤාවන් යන දෙකම, ගීතාවලියෙහි ක්‍රිස්තුස්වහන්සේ නම් තැනැන්-වහන්සේ සහ මුදවාගැනීමේ දේවසේවය පිළිබඳ අද්විතීය හෙළිදරව්වක් සපයයි, එනම් “දෙවියන් වහන්සේ අප සමඟයි” (මතෙව්1:23).

අත්හැරීම සහ දුක් වේදනා පිළිබඳ සටන් කරන යාච්ඤාවලදී . යුක්තිය සහ ගැළවීම සඳහා මොරගැසීමේ දී උන්වහන්සේ “අප සමඟ සිටින දෙවියන් වහන්සේ”ය. යේසුස්වහන්සේ, “දෙවියන් වහන්සේ අප සමඟ” වන්නේ අපගේ අහිමි භාවයට සහ බලාපොරොත්තු සුන්වීමට අපව අත් නොහරිමින් ඇදහිල්ලේ ජයග්‍රාහී මාර්ගය අපට පෙන්වා දීමෙනි. පාපයේ සදාකාලික විනාශයෙන් අපව ගළවා ගැනීම සඳහා උන්වහන්සේ අප වෙනුවෙන් සදාකාලික පූජකයා සහ රජු බවට පත්වූසේක. පරිපූර්ණ දාවිත් රජු වන ක්‍රිස්තුස්වහන්සේ තුළ, ගැළවීම පිළිබඳ දෙවියන්වහන්සේගේ සියලු බැරෑරුම් පොරොන්දු ඒවායේ ඉටුවීම සොයා ගනී (2 කොරින්ති 1:20).

එලන් ජී. වයිට් මනුෂ්‍යත්වය සමඟ ක්‍රිස්තුස්වහන්සේගේ එකමුතුකම තීක්ෂ්ණ බුද්ධියෙන් විස්තර කරයි: “උන්වහන්සේගේ මනුෂ්‍යත්වය මගින්, ක්‍රිස්තුස්වහන්සේ මනුෂ්‍යත්වය ස්පර්ශ කළේය; උන්වහන්සේගේ දේවත්වයෙන්, උන්වහන්සේ දෙවියන්වහන්සේගේ සිංහාසනය අල්ලාගෙන සිටියි. මනුෂ්‍ය පුත්‍රයා ලෙස, උන්වහන්සේ අපට කීකරුකම පිළිබඳ ආදර්ශයක් දුන්සේක. දෙවියන්වහන්සේගේ පුත්‍රයා ලෙස, උන්වහන්සේ, අපට කීකරු වීමට බලය ලබා දෙනසේක. හොරෙබ් කන්දේ පඳුරේ සිට මෝසෙස්ට කතා කළේ ක්‍රිස්තුස්-වහන්සේ ය, මම ඒ මම වෙමි. . . . ඔබ ඊශ්‍රායෙල් සෙනඟට මෙසේ කියන්න: මම මාව ඔබ වෙත එව්වා.. නික්මයාම 3:14. මෙය ඉශ්‍රායෙල්ගේ මිදීමේ පොරොන්දුව විය. එබැවින් උන්වහන්සේ මනුෂ්‍යයන්ගේ ස්වරූපයෙන් පැමිණි විට, උන්වහන්සේ තමා මම බව ප්‍රකාශ කළසේක. බෙත්ලෙහෙමේ දරුවා, නිහතමානී සහ යටහත් පහත් ගැළවුම්කරුවා, දෙවියන්වහන්සේ මාංසයෙන් ප්‍රකාශිත වූසේක.. 1 තිමෝති 3:16. තවද උන්වහන්සේ අපට මෙසේ කියනසේක: ‘මම යහපත් එඬේරා වෙමි.‘ ‘මම ජීවමාන රොටි වෙමි.‘ ‘මාර්ගය, සත්‍යය සහ ජීවනය මම වෙමි.‘ ‘ස්වර්ගයෙහි සහ පොළොවෙහි සියලු බලය මට දී තිබේ.‘ යොහන් 10:11; 6:51; 14:6; මතෙව්. 28:18. මම සෑම පොරොන්දුවකටම සහතිකය වෙමි. -The Desire of Ages, pp. 24, 25.

**සාකච්ඡා සඳහා ප්‍රශ්න**:

`මනුෂ්‍යයන්ගේ ද්‍රෝහීකම නොතකා දෙවියන්වහන්සේ තම ගිවිසුමට නොසැලෙන විශ්වාසවන්තකම පෙන්නුම් කර ඇත්තේ කෙසේද? අද දින අරගලයක යෙදෙන දෙවියන්වහන්සේගේ දරුවන්ට එයින් ගෙනෙන සහතිකය කුමක්ද?`

`මෙල්කිසදෙක්ගේ පූජක ධූරයේ පරපුරට අනුව ක්‍රිස්තුස්වහන්සේගේ අද්විතීය සහ උසස් පූජක තන්ත්‍රය දෙවියන්වහන්සේගේ සෙනඟට ගැළවීමේ නිශ්චිතභාවය ශක්තිමත් කරන්නේ කෙසේද?`

`ශුභාරංචි මගින් පෙන්නුම් කරන්නේ ගීතාවලියේ බොහෝ මෙසියානු පොරොන්දු යේසුස් ක්‍රිස්තුස් වහන්සේ තුළ ඉටු වූ බවයි. මෙය දෙවියන්වහන්සේගේ වචනයේ සත්‍යතාව පෙන්නුම් කරන්නේ කෙසේද? දේවවචනය කෙරෙහි අපගේ විශ්වාසය දුර්වල කිරීමට නැඹුරු වන ඕනෑම හැඟීමකට අප විරුද්ධ විය යුත්තේ මන්ද?`

`”‘ස්වර්ගයෙහි ද පොළොවෙහි ද සියලු බලය මට පවරා තිබේ‘” (මතෙව් 28:18) යන ක්‍රිස්තුස්වහන්සේගේ වදන්වලින් අපට ලබා ගත හැකි මහා සැනසීම කුමක්ද? අපි මේ පොරොන්දුව අපේම අත්දැකීමට අදාළ කරගන්නේ කෙසේද?`