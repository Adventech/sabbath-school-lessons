---
title:  ආත්ම පරිත්‍යාගශීලී දිව්‍ය එඬේරා
date:   25/02/2024
---

`කියවන්න: ගීතාවලිය 23; ගීතාවලිය 28:9; ගීතාවලිය 80:1; ගීතාවලිය 78:52, 53; ගීතාවලිය 79:13; සහ ගීතාවලිය 100:3. සමිඳාණන්වහන්සේ සහ උන්වහන්සේගේ සෙනඟ අතර ඇති සම්බන්ධය මෙම පාඨවල නිරූපනය කරන්නේ කෙසේද?`

ස්වාමින්වහන්සේ එඬේරා ලෙසත් දෙවියන්වහන්සේගේ සෙනඟ උන්වහන්සේගේ තණබිම්වල බැටළුවන් ලෙසත් දක්වන ප්‍රතිරූපය, දෙවියන්වහන්සේගේ මගපෙන්වීම සහ උන්වහන්සේගේ සෙනඟගේ රැකවරණය සහ ඔවුන්ගේ සියලු අවශ්‍යතා සපුරාලීම සඳහා මනුෂ්‍යයන් දෙවියන්වහන්සේ මත යැපීම ඉස්මතු කරයි. එඬේරුන් තම බැටළුවන් සමඟ ජීවත් වූ නිසාත් එක් එක් බැටළුවාව තනි තනිව රැකබලා ගත් නිසාත් දෙවියන් වහන්සේ සහ උන්වහන්සේගේ සෙනඟ අතර සමීපත්වය පිළිබඳ සංකල්පය මෙම රූපයෙන් ගෙන එයි. එඬේර නිරූපණ මගින් දෙවියන්වහන්සේගේ රැළෙහි හිමිකම ද අවධාරණය කරයි, එය ශක්තිමත් බැඳීම් දෙකකින් සහතික කෙරේ එනම්: මැවීම (ගීතාවලිය 95:6, 7; 100:3) සහ ගිවිසුමය (ගීතාවලිය 28:9, හෙබ්‍රෙව් 13:20).

යෝසෙප්ව රැළක් මෙන් ගෙන යන දිව්‍ය එඬේරාගේ ප්‍රතිරූපය (ගීතාවලිය 80:1) සමහරවිට, යෝසෙප්ට යාකොබ්ගේ ආශිර්වාදය දෙනු ලබන්නට හේතු වූ බවට හැඟීමක් කරන අතර, එය දෙවියන්වහන්සේ ඊශ්‍රායෙලයේ එඬේරා ලෙස නිරූපණය කරන බැවින්, මෙම ශ්‍රේෂ්ඨ පොරොන්දුවට හා ආශීර්වාදයට ආයාචනා කරයි (උත්පත්ති 49:24).

රජවරුන් ඔවුන්ගේ සෙනඟගේ එඬේරුන් ලෙස සලකනු ලැබිණ. (2 සාමුවෙල් 5:2). එහෙත්, බොහෝ මනුෂ්‍ය රජවරුන් එවැනි කැඳවීමකට අනුව ජීවත් නොවූ නිසා, සැබවින්ම මෙම පදවිය ලැබිය යුත්තේ දෙවියන්වහන්සේට පමණි. යේසුස්වහන්සේ පමණක් එසේ කළ අතර, ඒ නිසා උන්වහන්සේව යහපත් එඬේරා ලෙස හැඳින්වේ.

`කියවන්න: යොහාන් 10:11-15. තමන් යහපත් එඬේරා ලෙස යේසුස්වහන්සේ පවසන්නේ කුමක්ද?`

දිව්‍ය එඬේරා සහ ඔහුගේ රැළ අතර ඇති සමීප බැඳීම එඬේරාගේ හඬ දැන සිටීම රැළ තුළ දක්නට ලැබේ (යොහන් 10:4, 27). අද දක්වාම, මැද පෙරදිග එඬේරුන්ට තම එඬේර හඬ හඳුනාගෙන අනුගමනය කරන බැටළුවන් ඇමතීමෙන් පමණක් මිශ්‍ර වී ඇති ඔවුන්ගේ රැළ බෙදිය හැකිය.

සමහර අවස්ථාවලදී, දෙවියන්වහන්සේගේ රැළ දෙවියන්වහන්සේගේ අතෘප්තිය සහ අත්හැරීමේ ලකුණක් ලෙස මිනිසුන් තේරුම් ගන්නා විවිධ දුක් වේදනාවලට මුහුණ දෙයි. එහෙත්, යහපත් එඬේරා කිසිවිටෙක තම අයාලේ ගිය බැටළුවන්ව අත් නොහරින නමුත් ඔවුන්ව බේරාගැනීමට සොයයි. මෙය දෙවියන්වහන්සේගේ සෙනඟ සමඟ ඇති සම්බන්ධතාවයේ ප්‍රබල රූපයකි. උන්වහන්සේ තම බැටළුවන් වෙනුවෙන් මිය යාමට කැමැත්තෙන් සිටී (යොහන් 10:11, 15) තවද, ඊට හාත්පසින්ම වෙනස් වූ සංකල්පයක් ලෙස උන්වහන්සේ ඔවුන් වෙනුවෙන් පූජා කරන බැටළු පැටවෙකු බවට පත් වේ (යොහන් 1:29). එසේම, යේසුස්වහන්සේ තම බැටළුවන් වෙනත් ගාල් වලින් කැඳවා ඔවුන්ව එක රැළකට එක් කරන බව තහවුරු කළ සේක (යොහන් 10:16).

`යේසුස්වහන්සේ අපගේ යහපත් එඬේරා ලෙස සිටීමෙන් අපට පොරොන්දු වී ඇති දෙයින් ඔබට දිනපතා සහ ප්‍රායෝගික මට්ටමින් ප්‍රයෝජන ගත හැකි ක්‍රම මොනවාද?`