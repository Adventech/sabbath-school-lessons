### දෙවියන්වහන්සේත් ජනයාත් හදවතින් හදවතට හමුවන ගීතාවලිය:

බයිබලයෙහි සඳහන් විශිෂ්ඨතම යාච්ඤා සහ ගීතිකා, ගීතාවලියෙහි අන්තර්ගත වේ. ප්‍රශංසාවේදී , ප්‍රීතියේදී, දුකේදී සහ බලාපොරොත්තු සුන් වූ අවස්ථාවලදී මේවා කියවනු ලැබුණි. තවද, ගිහියන්, රජවරුන්, කවියන්, සහ පූජකයන් පුද්ගලිකව හෝ සාමූහිකව මේවා පිළිබඳව කතා කිරීම හෝ ගායනය කිරීම කළහ. පරම්පරා ගණනාවක් තුළ ධර්මිෂ්ඨයන් මෙන්ම පසුතැවිලිවු පව්කරුවන්හටද ගීතවලීය යාච්ඤා පොතක් මෙන්ම ගීතිකා පොතක්ද විය.

ගීතාවලිය පොතට සුවිශේෂී කාර්යභාරයක් ඇත. එනම්, බයිබලයේ බොහෝමයක් ස්ථානවලදී අප හට ආමන්ත්‍රණය කරන අතර, ගීතාවලිය අප වෙනුවෙන් සහ අප සමඟ කථා කරයි. ගීතාවලිය ආශිර්වාදයේ, බලාපොරොත්තුවේ සහ පුනර්ජීවනයේ උල්පතකි, දෙවියන්වහන්සේගේ ශ්‍රේෂ්ඨත්වය පිළිබඳ මෙනෙහි කිරීමේදී සහ තමන් පිළිබඳව ස්වයං-ආවර්ජනය යන දෙකටම මග පෙන්වීමකි, යමෙකු ගැඹුරින් හඬා වැළපෙන විට විමුක්තිය ලබා දෙන්නකි , තවද දෙවියන්වහන්සේට නැවත කැපවීම් සඳහා ආකර්ෂණය කරන්නකි. බොහෝ අය ගීතාවලිය ඔවුන්ගේ හැඟීම් සහ අත්දැකීම් සමඟ අනුනාද වන අතර ඒවා ඔවුන්ගේම යාච්ඤාවන් ලෙස පිළිගැනීම පුදුමයට කරුණක් නොවේ. ගීතාවලිය ගැන ලූතර් හෘදයාංගමව කතා කරයි: “ප්‍රීතිය ප්‍රකාශ කිරීමට කෙනෙකුට ප්‍රශංසා හෝ කෘතඥතාවේ ගීතවලට වඩා උතුම් වචන සොයාගත හැක්කේ කොතැනින්ද? ඒවා තුළ ඔබට සියළු ශුද්ධවන්තයන්ගේ හදවත් දැකිය හැක්කේ ඔබ සොඳුරු විනෝද උයනක් දෙස බලා සිටින්නාක් මෙන් හෝ ස්වර්ගය දෙස බලා සිටින්නාක් මෙනි. . . . තවද, දුක ප්‍රකාශ කිරීමේදී ගීතාවලියෙහි ඇති විලාප ගී වලට වඩා විචක්ෂණශීලී, වඩා උචිත, වඩාත් දුක හැඟෙන වචන සොයා ගත හැක්කේ වෙන කොහෙන්ද? මේවායින්, ඔබ සියලු‍ ශුද්ධවන්තයන්ගේ හදවත් තුළට පෙනෙන්නේ ඔබ මරණය දෙස බලා සිටින්නාක් මෙන් හෝ නිරය දෙස බලා සිටින්නාක් මෙනි, දෙවියන්වහන්සේගේ උදහසේ වෙනස්වන සෙවනැලි මගින් දර්ශනය වන දර්ශනය නොපැහැදිලි වනවා මෙන්ම අඳුරු ය. . . . . එබැවින් ගීතාවලිය පොත තුළ ඔබට සියළු ශුද්ධවන්තයන්ගේ ප්‍රියතම පොත වන්නේ මන්දැයි තේරුම් ගැනීම පහසුය. මක්නිසාද යත් සෑම මිනිසෙකුටම සෑම අවස්ථාවකදීම ඔහුගේ අවශ්‍යතාවලට ගැලපෙන, ඔහුට හැඟෙන ගීතිකා එහි සොයාගත හැකිය. ඔහු වෙනුවෙන්ම ඒවා එහි පිහිටුවා ඇති පරිදි සුදුසු විය යුතුය. වෙනත් කිසිම පොතක ඊට සමාන වචන හෝ වඩා හොඳ වචන සොයාගත නොහැක. ජෝන් ඩිලන්බර්ගර් (නිව් යෝර්ක්: ඇන්කර් බුක්ස්, 1962), පිටු. 39, 40.

ගීතාවලියෙහි ඇති ජීවිතය වෙනස් කිරීමේ බලය අත්දැකීම පිණිස, පරම්පරා ගණනාවක් මුළුල්ලේ සිටි ඇදහිලිවන්තයන් කළාක් මෙන්, කරුණාවේ පරමාධිපති වන දෙවියන්වහන්සේට තම ප්‍රශංසාව, ආයාචනා, පාපොච්චාරණ, විලාප සහ ස්තුතිය ප්‍රකාශ කිරීම් පිණිස ගීතාවලිය ගායනා කිරීමට හා යාච්ඤා කිරීමට අපට ආරාධනා කර ඇත.

එසේනම් අපි ගීතාවලිය අධ්‍යයනය කළ යුතුද? සෙසු ශුද්ධ ලියවිලි මෙන්ම, ගීතාවලියද ලියා ඇත්තේ ඒවායේ සුවිශේෂී ඓතිහාසික, දේවධර්මීය සහ සාහිත්‍ය සන්දර්භය තුළ ය. ගීතාවලිය අධ්‍යයනය කිරීමේ කාර්යය වන්නේ ගීතාවලියේ විශේෂිත ලෝකය නූතන ප්‍රේක්ෂකයින් වෙත සමීප කිරීමයි. ගීතාවලිය දෙවියන් වහන්සේගේ සෙනඟගේ යාච්ඤාවන් වන අතර යේසුස් වහන්සේ මාංශවත්වූ ස්වාමින් වහන්සේ ලෙස යාච්ඤා කළ යාච්ඤාවන් වන අතර, ගීතාවලිය ද යේසුස් වහන්සේ පිළිබඳ යාච්ඤා බව අප සැලකිල්ලට ගත යුතුය. ඒවා මනුෂ්‍ය වර්ගයාට දෙවියන්වහන්සේගේ එළිදරව්ව වේ.

ගීතාවලිය අධ්‍යයනය කිරීමේ තවත් කාර්යයක් වනුයේ, දෙවියන්වහන්සේ, යේසුස් ක්‍රිස්තුස්වහන්සේ තුළින් ලෝකයට කළා වූ ද, කරනු ලබන්නාවු ද, කිරීමට යන්නාවූ ද, සියල්ල ගැන ඉගෙන ගැනීමයි.

“දෙවියන්වහන්සේගේ බොහෝ දරුවන්ට පොදු වූ ආත්මික ගමනක් ගැන ගීතාවලිය සාක්ෂි දරයි.”

ගීතාවලිය කවි 150 ක එකතුවක් වුවද, එම එකතුව ආවට ගියාටට අහඹු ලෙස කළ එකතුවක් විය නොහැක. දෙවියන්වහන්සේගේ බොහෝ දරුවන්ට පොදු වූ ආත්මික ගමනක් ගැන ගීතාවලිය සාක්ෂි දරයි. ගමන ආරම්භ වන්නේ දෙවියන්වහන්සේගේ ස්වෛරී පාලනය මගින් යහපතට විපාක සහ නපුරට දඬුවම් ලැබෙන බව ස්ථිරවම ප්‍රකාශ කරන විශ්වාසයකිනි . අප අපගේ අධ්‍යයනයෙන් ප්‍රගතියක් ලබන විට, නපුර විසින්, ඇදහිල්ලේ මනාව පිළිවෙළට ඇති ලෝකය, අභියෝගයට සහ තර්ජනයට ලක් කරන විට කුමක් සිදුවේද යන්න අපට පෙනෙනු ඇත. දෙවියන්වහන්සේ තවමත් රජකම් කරනවාද? ඇදහිලිවන්තයන් අමුතු දේශයක ස්වාමීන්ගේ ගීතය ගායනා කරන්නේ කෙසේද?

අපගේ ආශාව සහ යාච්ඤාව නම් ගීතාවලිය අපගේ ජීවන ගමනේදී අපව ශක්තිමත් කරන ලෙසත්, ඒවා තුළින් අපට දිනපතාම, හදවතින් හදවතටත් මුහුණෙන් මුහුණටත්, යේසුස් ක්‍රිස්තුස්වහන්සේව දකින දවස දක්වා දෙවියන්වහන්සේව මුණගැසීමට ලැබීමයි.