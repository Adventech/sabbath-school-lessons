---
title:  ඉතිහාසය සහ දෙවියන්වහන්සේගේ ප්‍රශංසාව සිහිපත් කිරීම
date:   04/03/2024
---

`ගීතාවලිය 105 කියවන්න. මෙම ගීතිකාවේ උද්දීපනය කර ඇති ඓතිහාසික සිදුවීම් සහ ඒවායේ පාඩම් මොනවාද?`

ගීතාවලිය 105, ස්වාමීන් සහ උන්වහන්සේගේ සෙනඟ වන ඊශ්‍රායෙල් අතර ගිවිසුම් සම්බන්ධය හැඩගැස්වූ ප්‍රධාන සිදුවීම් සිහිපත් කරයි. ආබ්‍රහම්ට සහ ඔහුගෙන් පැවතෙන්නන්ට පොරොන්දු දේශය ලබා දීමට දෙවියන්වහන්සේ ආබ්‍රහම් සමඟ ඇති කර ගත් ගිවිසුම, සහ ඊසාක් සහ යාකොබ්ට තහවුරු වූ මෙම පොරොන්දුව, යෝසෙප්, මෝසෙස් සහ ආරොන් හරහා සහ කානාන් යටත් කර ගත් අවස්ථාවේ දී ඉටු වූ ආකාරය ගැන එය අවධානය යොමු කරයි. ගීතාවලිය දෙවියන්වහන්සේගේ සෙනඟට සෑම පරම්පරාවකම බලාපොරොත්තුවක් ලබා දෙන්නේ අතීතයේ දෙවියන්වහන්සේගේ විස්මිත ක්‍රියා සෑම කාලයකම දෙවියන්වහන්සේගේ නොවෙනස්වන ප්‍රේමය උන්වහන්සේගේ සෙනඟට සහතික කරන බැවිනි (ගීතාවලිය 105:1-5, 7, 8).

ගීතාවලිය 105 ඉතිහාසයේ ඔහුගේ සෙනඟට දෙවියන්වහන්සේගේ විශ්වාසවන්තකම ඉස්මතු කිරීමේදී ගීතාවලිය 78ට (ඊයේ පාඩම බලන්න) සමාන වන අතර, එය එසේ කරන්නේ දෙවියන්වහන්සේව මහිමයට පත් කිරීමට සහ විශ්වාසවන්තකමට උනන්දු කිරීම සඳහාය. කෙසේ වෙතත්, ගීතාවලිය 78 මෙන් නොව, ගීතාවලිය 105 මනුෂ්‍යයන්ගේ අතීත වැරදි ගැන සඳහන් නොකරයි. මෙම ගීතිකාවේ වෙනත් අරමුණක් ඇත.

ඒ වෙනුවට, ඉශ්‍රායෙල්හි ශ්‍රේෂ්ඨතම ආදී පීතෘවරුන්ගේ ජීවිත තුළින් ඉතිහාසය 105 වන ගීතිකාවේ නැවත ප්‍රකාශ කර ඇති අතර, දෙවියන් වහන්සේගේ ප්‍රවේසම්කාරී නායකත්වය සහ ආදී පීතෘවරුන්ගේ දුෂ්කරතා ඉවසිලිවන්තව විඳදරාගැනීම පෙන්නුම් කරයි. ආදී පීතෘවරුන්ගේ නොපසුබස්නා උත්සාහයට සහ දෙවියන්වහන්සේට පක්ෂපාතීත්වයට බොහෝ ආශීර්වාද ලැබුණි. මේ අනුව, ගීතාවලිය 105, ආදී පීතෘවරුන්ගේ ඇදහිල්ල අනුකරණය කිරීමට සහ ඔවුන්ගේ කාලය තුළ දෙවියන්වහන්සේගේ ගැළවීම කෙරෙහි විශ්වාසයෙන් බලා සිටින ලෙස මිනිසුන්ට ආරාධනා කරයි.

ගීතාවලිය 105 හි ගීතිකා සටහනක් ඇත (ගීතාවලිය 105:1-7), දෙවියන් වහන්සේට සැබවින්ම ප්‍රශංසා කිරීමට නම්, දෙවියන්වහන්සේගේ සෙනඟ ඔවුන්ගේ ඉතිහාසයේ කරුණු දැනගත යුතු බව පෙන්වයි. ඉතිහාසය අපගේ ඇදහිල්ල සනාථ කිරීමට, සහ දෙවියන්වහන්සේට ප්‍රශංසා කිරීම, ගැන නිම කිරීමට නොහැකි තරම් හේතු, යන දෙකම තහවුරු කරයි.

නමස්කාරකයන් ආබ්‍රහම්ගේ වංශය සහ යාකොබ්ගේ දරුවන් ලෙස ආමන්ත්‍රණය කර ඇත (ගීතාවලිය 105:6), එමගින් දෙවියන්වහන්සේ ආබ්‍රහම්ව ශ්‍රේෂ්ඨ ජාතියක් බවට පත් කරනවාය කියා දෙවියන්වහන්සේ දුන් පොරොන්දුව ඉටු කිරීම ලෙස සලකයි (උත්පත්ති 15:3-6). ගීතිකාකරු ආදී පීතෘවරුන් සහ දෙවියන් වහන්සේගේ සෙනඟගේ පසු පරම්පරාවන් අතර අඛණ්ඩතාව අවධාරණය කරයි. ගීතිකාකරු අවධාරණය කරන්නේ “උන්වහන්සේගේ විනිශ්චයන් මුළු පොළොවෙහිම තිබීම” (ගීතාවලිය 105:7); යනුවෙන් අවධාරණය කරයි), එමගින් “අපගේ දෙවියන්වහන්සේ” මුළු ලෝකයේම ස්වාමියාණන් බවත්, උන්වහන්සේගේ ප්‍රේමනීය කරුණාව සියලු ජනයා වෙත විහිදෙන බවත් අමතක නොකරන ලෙස නමස්කාරකයන්ට අවවාද කරයි (ගීතාවලිය 96:1, 97:1). එය පැහැදිලිවම, ඇදහිලිවන්තයන්ගේ සෑම පරම්පරාවකටම විශ්වාසවන්තකම සඳහා වන කැඳවීමකි.

`සෙවන්ත්-ඩේ ඇඩ්වෙන්ටිස්ට්වරුන් ලෙස අප, ආබ්‍රහම්ගේ සිට මේ දක්වා සිටි සහ සිටින මනුෂ්‍යයන් පෙළ ගැස්වූ විට අප, අපව දකින්නේ කෙසේද? (ගලාති 3:29 බලන්න.) මෙම ඉතිහාසයෙන් අප ඉගෙනගත යුතු පාඩම් මොනවාද?`