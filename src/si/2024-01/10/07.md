---
title:  වැඩිදුර අධ්‍යයනය සඳහා
date:   08/03/2024
---

ක්‍රියා 7 සහ හෙබ්‍රෙව් 11. ඉතිහාසයේ දෙවියන් වහන්සේගේ පරමාධිපත්‍ය තුළ තම සෙනඟව මගපෙන්වීමේ අවසාන ඉලක්කය ගැන නව ගිවිසුම පවසන්නේ කුමක්ද?

ඓතිහාසික ගීතාවලිය දෙවියන්වහන්සේ තම සෙනඟට දක්වන විශ්වාසවන්තකමට බලවත් සාක්ෂියකි. දෙවියන්වහන්සේගේ සෙනඟගේ ඉතිහාසයේ සෑම සිදුවීමක්ම නාසරෙත්හි යේසුස්වහන්සේ නම් තැනැන්-වහන්සේ තුළ ලෝක ගැළවුම්කරුවාගේ දිව්‍යමය පොරොන්දුවේ අවසාන ඉටුවීම කරා ගෙන යන ප්‍රවේසම්කාරී පියවරක් විය. දෙවියන්වහන්සේගේ සෙනඟව බොහෝ විට ව්‍යාකූල කරවන සහ දෙවියන්වහන්සේ ඔවුන්ව අත්හැර දමා ඇතැයි සිතීමට සලස්වන පරීක්ෂණ පවා දෙවියන්වහන්සේගේ පරමාධිපත්‍ය පාලනය යටතේ සහ උන්වහන්සේගේ ආරක්ෂාවේ කොටසක් වූයේ දෙවියන්වහන්සේ ඉතිහාසයේ උත්තරීතර ස්වාමියා වන බැවිනි. මනුෂ්‍යයන්ගේ ද්‍රෝහීකමට පවා දෙවියන්වහන්සේ තම සෙනඟ කෙරෙහි ඇදහිල්ල තැබීමෙන් සහ උන් වහන්සේගේ පොරොන්දු ඉටු කිරීමෙන් වැළැක්විය නොහැකි බව ගීතිකාකරු දක්ෂ ලෙස ඉදිරිපත් කරයි. කෙසේ වෙතත්, පසුතැවිලි නොවූ පුද්ගලයන් සහ කණ්ඩායම් ගිවිසුම් ආශීර්වාදවලින් බැහැර කරන ලද අතර, ඔවුන්ගේ කුප්‍රකට අවසානය දෙවියන්වහන්සේ නොමැතිව හෝ උන්වහන්සේට විරුද්ධ වූ ජීවිතය මනුෂ්‍යයන්ව විනාශ කරන ආකාරය පිළිබඳ සදාකාලික අනතුරු ඇඟවීමක් ලෙස ක්‍රියා කරයි.

සමිඳාණන්වහන්සේ කෙරෙහි බලාපොරොත්තු තබා උන්වහන්සේට විශ්වාසවන්තව සිටීමට ගීතාවලිය සෑම විටම දෙවියන්වහන්සේගේ දරුවන්ට දිරිගන්වයි. “සමිඳාණන්වහන්සේ අපව ගෙන ගිය ආකාරය සහ ඉගැන්වීම් අමතක වීම හැර, අනාගතය සඳහා අපට බිය වීමට කිසිවක් නැත.” -Ellen G. White, Life Sketches of Ellen G. White, p. 196.

දෙවියන්වහන්සේගේ සෙනඟට නොබියව ඉදිරියට යාමට නම්, ඔවුන් ඔවුන්ගේ ඉතිහාසයේ කරුණු දැනගත යුතුය. එලන් ජී. වයිට් ඇදහිලිවන්තයන්ට ගීතාවලිය 105 සහ 106 අවම වශයෙන් සතියකට වරක්වත් කියවීමට උපදෙස් දෙයි.

දෙවියන්වහන්සේගේ සෙනඟගේ ඉතිහාසය පෙන්නුම් කරන්නේ දෙවියන් වහන්සේ තම වචනයේ දී ඇති කිසිදු පොරොන්දුවක් වෙනස් නොවන බවයි. මෙයට වර්තමාන පුද්ගල රැකවරණය පිළිබඳ දිව්‍යමය පොරොන්දු සහ ක්‍රිස්තුස් වහන්සේගේ දෙවන පැමිණීම පිළිබඳ අනාගත පොරොන්දු යන දෙකම ඇතුළත් වේ, එය දෙවියන්වහන්සේගේ යුක්තිය සහ සාමයේ රාජ්‍යය නව පොළොව මත පිහිටුවනු ඇත.

**සාකච්ඡා සඳහා ප්‍රශ්න**:

`ඉතිහාසය තුළ දෙවියන්වහන්සේ තම සෙනඟට විශ්වාසවන්තව නායකත්වය දුන් ආකාරය සිහිපත් කිරීමේ ආශීර්වාද මොනවාද? අතීතයේ පාඩම් අමතක කිරීම හෝ නොසලකා හැරීමේ ප්‍රතිවිපාක මොනවාද? පුරාණ ඊශ්‍රායෙලයට කිරීමට කැඳවා තිබූ දෙයම කිරීමට කැඳවා ඇති සභාවක් ලෙස එම ප්‍රතිපත්තිය අපට අදාළ කරගත හැක්කේ කෙසේද?`

`යම් යම්දේවල් සිදුවෙමින් පවතින්නේ මන්දැයි තේරුම් ගැනීම පහසු නොවුණත්, අපගේ ජීවිතයේ දෙවියන්වහන්සේගේ රැකවරණය හඳුනාගැනීමටත්, දෙවියන්වහන්සේගේ පරමාධිපත්‍යයේ මාර්ග කෙරෙහි ඉවසීම සහ විශ්වාසය තැබීමටත් ගීතාවලිය අපව දිරිමත් කරන්නේ කෙසේද?`

`අපගේ පුද්ගලික සහ සාමූහික නමස්කාර සේවාවන්හි දෙවියන්වහන්සේගේ සෙනඟගේ ඉතිහාසය අධ්‍යයනය වඩාත් ප්‍රමුඛස්ථානයට පත් කළ හැක්කේ කෙසේද? දෙවියන්වහන්සේගේ සෙනඟගේ වඩාත් මෑත ඉතිහාසය ගැන අපේ දරුවන්ට පැවසීමට අප වඩාත් උනන්දු විය හැක්කේ කෙසේද?`