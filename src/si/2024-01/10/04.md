---
title:  ඉතිහාසය සහ පසුතැවීම සිහිපත් කිරීම
date:   05/03/2024
---

`ගීතාවලිය 106 කියවන්න. මෙම ගීතිකාවේ උද්දීපනය කර ඇති ඓතිහාසික සිදුවීම් සහ ඒවායේ පාඩම් මොනවාද?`

ගීතාවලිය 106 ඉශ්‍රායෙල් ඉතිහාසයේ ප්‍රධාන සිදුවීම්, නික්මයාම, පාළුකරයේ නවාතැන් ගැනීම සහ කානාන්හි ජීවිතය ඇතුළු සියලු දේ උද්දීපනය කරයි. පිටුවහල් කරන ලද පරම්පරාවේ කූටප්‍රාප්තියට පත් වූ පියවරුන්ගේ දරුණු පාපයන් අවධාරණය කරයි. මේ අනුව, ගීතාවලිය නිසැකවම ලියා ඇත්තේ ජාතිය බබිලෝනියේ සිටියදී හෝ ඔවුන් ආපසු නිවෙස් කරා පැමිණි පසු වන අතර, ගීතිකාකරු ශුද්ධාත්මයාණන්ගේ ආනුභාවයෙන්, දෙවියන් වහන්සේගේ සෙනඟට මෙම ඓතිහාසික සිදුවීම් සහ ඒවායෙන් උගත යුතු පාඩම් විස්තර කළේය.

මෙම ගීතිකාවද, අනෙක් ඒවා මෙන්, දෙවියන්වහන්සේගේ කරුණාවේ ගිවිසුමට දෙවියන්වහන්සේගේ විශ්වාසවන්තකම පෙන්වා දෙයි, එමගින් උන්වහන්සේ අතීතයේ තම සෙනඟව ගළවාගත් සේක (ගීතාවලිය 106:45). දෙවියන්වහන්සේ නැවතත් තම පසුතැවිලි වූ සෙනඟට අනුග්‍රහය දක්වනු ඇති බවටත්, ජාතීන් අතරෙන් ඔවුන් එක්රැස් කරනු ඇති බවටත්, එහි බලාපොරොත්තුව ප්‍රකාශ කරයි (ගීතාවලිය 106:47). වර්තමාන ගැළවීම සඳහා වන ආයාචනය යනු යම්කිසි ප්‍රාර්ථනාවක් නොව, දෙවියන්වහන්සේගේ අතීත මිදීමේ සහතිකය (ගීතාවලිය 106:1−3) සහ දෙවියන්වහන්සේ තම සෙනඟ සමඟ ඇතිකරගත් ගිවිසුමට දෙවියන්වහන්සේගේ විශ්වාසවන්තකමේ නොසැලෙන ස්වභාවය මත පදනම් වූ ඇදහිල්ලේ යාච්ඤාවකි.

ගීතාවලිය 106 හි ඊශ්‍රායලයේ ඓතිහාසික අසාර්ථකත්වයන් සිහිපත් කිරීම, සහ මිනිසුන්ගේ පාපොච්චාරණයේදී ඔවුන් ඔවුන්ගේ මුතුන්මිත්තන්ට වඩා හොඳ අය නොවන බව පිළිගැනීම අනිවාර්ය අංගයකි. අතීත පරම්පරාවල අයුතුකම්වල ප්‍රතිවිපාක සහ ඔවුන් ගළවා ගැනීමට දෙවියන්වහන්සේ උන්වහන්සේගේ මහත් ඉවසීම සහ කරුණාව පෙරදැරිව ක්‍රියාකළ ආකාරය දැන සිටි නිසා තම මුතුන් මිත්තන්ටත් වඩා තමන් දරුණු බව වත්මන් පරපුර පිළිගනිති. මෙය ඔවුන්ට සත්‍යයක් නම්,යේසුස්වහන්සේ සහ කුරුසය තුළින් හෙළිදරව් වූ පරිදි දෙවියන්වහන්සේගේ චරිතය සහ ගැළවීමේ කරුණාව පිළිබඳ හෙළිදරව්ව ඇති අපට අද එය කොපමණ වැඩියෙන් අදාල වන්නේදැයි සිතා බලන්න.

ගීතාවලිය 106 හි ඇති ශුභාරංචිය නම්, දෙවියන්වහන්සේගේ ස්ථීර ප්‍රේමය සැමවිටම මනුෂ්‍යයන්ගේ පව්වලට වඩා වැඩියෙන් පවතින බවයි (ගීතාවලිය 106:8-10, 30, 43-46). දෙවියන්වහන්සේගේ උදහස ඉවත් කිරීම සඳහා මෝසෙස් සහ පිනෙහාස්ගේ ප්‍රධාන භූමිකාව, ඇදහිලිවන්තයන් වෙනුවෙන් ක්‍රිස්තුස් වහන්සේගේ මැදිහත්වීමේ වැදගත්කම පෙන්වා දීමයි. අතීත කථාවක් අපගේ කථාව බවට පරිවර්තනය කළ හැක්කේ දෙවියන්වහන්සේගේ කරුණාවේ පුද්ගලික අත්දැකීම් වලට පමණි.

`ගීතාවලිය 106:13හි සඳහන් වන්නේ: “ඔවුහු උන්වහන්සේගේ ක්‍රියා වහාම සිහි නැති කරමින් උන්වහන්සේගේ මන්ත්‍රණය බලා නොසිටියෝය.” එවැනි දේවල්ම අපගේ ජීවිතයේදීද කිරීමට පහසු වන්නේ ඇයි?`