---
title:  යෙරුසලමේ සාමය සඳහා යාච්ඤා කරන්න
date:   11/03/2024
---

`ගීතාවලිය 122:1-5 කියවන්න. යෙරුසලමට පැමිණි පසු නමස්කාරකයන්ගේ හැඟීම් මොනවාද? ඔවුන් යෙරුසලමේදී සොයාගැනීමට බලාපොරොත්තු වන්නේ කුමක්ද?`

122 වන ගීතිකාව වන්දනාකරුවන් යෙරුසලමට පැමිණීමෙන් පසු ඔවුන්ගේ ප්‍රීතිය හා ප්‍රමෝදය ප්‍රකාශ කරයි. යෙරුසලමට ගිය වන්දනා චාරිකා ප්‍රීතිමත් අවස්ථාවන් වූයේ, දෙවියන්වහන්සේගේ සෙනඟ අතීතයේ සහ වර්තමානයේදී ඔවුන් කෙරෙහි දෙවියන්වහන්සේගේ යහපත්කම සැමරීම සඳහා වසර තුළ තුන් වරක් එක් වූ බැවිනි (ද්වි. 16:16). යෙරුසලම ජාතියේ ජීවිතයේ කේන්ද්‍රස්ථානය වූයේ එහි “ඊශ්‍රායෙලයේ සාක්ෂිය” (ගීතාවලිය 122:4,) සහ විනිශ්චය සඳහා සිංහාසන (ගීතාවලිය 122:5) අඩංගු වූ බැවිනි. “ඊශ්‍රායෙලයේ සාක්ෂිය” යන්නෙන් අදහස් කරන්නේ “සාක්ෂියේ කූඩාරම” (ගණන් කථාව. 1:50,) සහ “සාක්ෂි පෙට්ටිය” (නික්මයාම 25:22) ලෙස හැඳින්වූ ශුද්ධස්ථානයයි. විනිශ්චය සඳහා පිහිටුවා ඇති සිංහාසන යෙරුසලමේ අධිකරණ පද්ධතිය නිරූපනය කරයි (2 සාමු 8:15). වන්දනාව යනු යුක්තිය සොයා යා හැකි කාලයයි. දෙවියන්වහන්සේට විශ්වාසවන්තව සිටීම සහ මිනිසුන්ට යුක්තිය ඉටු කිරීම කිසි විටෙකත් වෙන් නොකළ යුතුය.

`ගීතාවලිය 122:6-9 කියවන්න. දෙවියන් වහන්සේගේ සෙනඟගේ ප්‍රධාන යාච්ඤාව කුමක්ද?`

යෙරුසලමේ සාමය සඳහා යාච්ඤා කිරීම නගරයට සහ එහි වැසියන්ට දෙවියන්වහන්සේගේ ආශීර්වාද ඉල්ලා සිටින අතර, එය නමස්කාර කරන්නන් එක්සත් කරයි, ඔවුන් අතර සාමය පැතිරවීමට හේතු වේ (ගීතාවලිය 122:8). යෙරුසලම සාමයේ නගරය විය හැක්කේ දෙවියන්වහන්සේ සහ උන් වහන්සේගේ සෙනඟ අතර සහ දෙවියන්වහන්සේගේ දරුවන් අතර සාමය පැවතියේ නම් පමණි. මේ අනුව, යෙරුසලමේ සාමය සඳහා වූ යාච්ඤාව දෙවියන්වහන්සේ සහ එකිනෙකා සමඟ සාමයෙන් ජීවත් වීමට දෙවියන් වහන්සේගේ සෙනඟට ආයාචනා කරයි. යෙරුසලමේ සාමය තුළ, ජනතාව සමෘද්ධිමත් වනු ඇත (ගීතාවලිය 147:12-14).

දෙවියන්වහන්සේගේ සාමයේ සහ ගැළවීමේ ශුභාරංචිය ලොවට ප්‍රකාශ කළ හැක්කේ ශක්තිමත් හා එක්සත්ව සිටින දෙවියන්වහන්සේගේ සෙනඟට පමණක් බැවින් ඇදහිල්ලේ ප්‍රජාවගේ යහපැවැත්ම සඳහා වූ යාච්ඤාව දෙවියන් වහන්සේගේ දරුවන්ගේ යාච්ඤාවේ ප්‍රධාන විෂය විය යුතු බව ගීතාවලිය අපට උගන්වයි. (යොහන් 13:34, 35).

යෙරුසලමේ සාමය සඳහා යාච්ඤා කිරීම තවමත් ඇදහිලිවන්තයන්ගේ වරප්‍රසාදයක් සහ වගකීමක් වන්නේ, එය යෙරුසලම් නගරය පමණක් නොව මුළු ලෝකයම වැළඳ ගන්නා දෙවියන්වහන්සේගේ සාමයේ රාජ්‍යයේ අවසාන කාලයේ පැමිණීමේ බලාපොරොත්තුව සජීවීව තබා ගන්නා බැවිනි (යෙසායා 52 :7; 66:12, 13; එළිදරව් 21, 22).

`දැන් ජනතාවක් ලෙස අප අතර සමගිය ඇති කිරීමට උත්සාහ කළ හැකි ප්‍රායෝගික ක්‍රම මොනවාද?`