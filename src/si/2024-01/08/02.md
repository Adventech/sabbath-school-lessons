---
title:  ඔබේ වචනය මම මගේ හදවතේ සඟවාගෙන සිටියි
date:   18/02/2024
---

`කියවන්න: ගීතාවලිය 119:1-16, 161-168. අප දෙවියන්වහන්සේගේ ආඥා පිළිපැදිය යුත්තේ කෙසේද එසේ කිරීමෙන් ලැබෙන ආශීර්වාද මොනවාද?`

දෛනික ජීවිතයක්, දෙවියන්වහන්සේගේ ධර්මිෂ්ඨ මාවතේ වන්දනා ගමනක් (“ඇවිදීම/හැසිරීම”) ලෙස බයිබලය නිරූපණය කරයි. ඇදහිල්ලේ ජීවිතය පවත්වාගෙන යනු ලබන්නේ “ස්වාමින්වහන්සේගේ ව්‍යවස්ථාවෙහි” (ගීතාවලිය 119:1) හැසිරීමෙන් සහ “ඔබගේ මුහුණේ එළියෙහි” හැසිරීමෙන්ය (ගීතාවලිය 89:15). මේවා කිසිසේත් වෙනස් වූ ඇවිදීම් දෙකක් නොවේ. දෙවියන්වහන්සේගේ මුහුණේ ආලෝකයෙන් ගමන් කිරීම දෙවියන් වහන්සේගේ පනත් ආරක්ෂා කිරීම අදහස් කරයි. ඒ හා සමානව, ”ස්වාමින්වහන්සේගේ ව්‍යවස්ථාව අනුව” ගමන් කිරීම යනු මුළු හදවතින්ම දෙවියන්වහන්සේ සෙවීමයි (ගීතාවලිය 119:1, 2, 10).

“නිර්දෝෂ මාර්ගයෙහි යන්නාවූ” යනු ගීතාවලිය ධර්මිෂ්ඨ ජීවිතය විස්තර කරන තවත් ආකාරයකි (ගීතාවලිය 119:1). “නොකැළැල්” ජීවිතය දෙවියන්වහන්සේට පිළිගත හැකි “පළුදු නැති” පූජාවක් විස්තර කරයි (නික්මයාම 12:5). ඒ හා සමානව, ජීවමාන පූජාවක් වන ධර්මිෂ්ඨ පුද්ගලයාගේ ජීවිතය (රෝම 12:1), පාපයට ඇති ආශාවෙන් අපිරිසිදු නොවිය යුතුය. දෙවියන්වහන්සේට කැප වූ ජීවිතයක් ද “පරිපූර්ණ මාර්ගයකි” යන්නෙන් අදහස් වන්නේ, පුද්ගලයා දෙවියන් වහන්සේට ප්‍රසන්න ජීවිතයක් තුළ නිවැරදි මඟ පෙන්වීමක් ලබා ගන්නා බවයි (ගීතාවලිය 101:2, 6; 18:32 ද බලන්න).

දෙවියන්වහන්සේගේ ආඥා පිළිපැදීම, දිව්‍යමය නියෝගයන් හා පිළිපැදීම සමඟ කිසිම සම්බන්ධයක් නැත. ඊට පටහැනිව, එය හරි වැරැද්ද සහ හොඳ සහ නරක අතර වෙනස පිළිබඳ “හොඳ අවබෝධයකින්” සමන්විත වේ (ගීතාවලිය 111:10; 1 ලේකම් 22:12 ද බලන්න), හුදෙක් බාහිර ක්‍රියාවන් පමණක් නොව සමස්ත පුද්ගලයාම සම්බන්ධව වේ. “නොකිලිටි” වීම, දෙවියන්වහන්සේගේ ආඥා පිළිපැදීම සහ මුළු හදවතින්ම දෙවියන්වහන්සේ සෙවීම ජීවිතයේ වෙන් කළ නොහැකි ආකල්ප වේ (ගීතාවලිය 119:1, 2).

දෙවියන්වහන්සේගේ ආඥා ලෝකය සඳහා දෙවියන්වහන්සේගේ කැමැත්ත එළිදරව් කිරීමකි. ඒවා මිනිසුන්ට ප්‍රඥාවන්ත වීමටත් නිදහසේ සහ සාමයෙන් ජීවත් වීමටත් උපදෙස් දෙයි (ගීතාවලිය 119:7-11, 133). ගීතිකාකරු නීතිය ගැන සතුටු වන්නේ නීතිය ඔහුට දෙවියන්වහන්සේගේ විශ්වාසවන්තකම සහතික කරන බැවිනි (ගීතාවලිය 119:77, 174).

“ඔබේ ව්‍යවස්ථාවට ප්‍රේම කරන අයට මහත් සමාදානයක් ඇත, පැකිලීමට කිසිවක් ද ඔවුන්ට නැත්තේය” (ගීතාවලිය 119:165). පැකිලීමේ රූපය සදාචාරාත්මක අසාර්ථකත්වය නිරූපනය කරයි. ගීතිකාකරුගේ පාදවලට පහනක් ලෙස (ගීතාවලිය 119:105), දෙවියන්වහන්සේගේ වචනය අපව පරීක්ෂාවලින් ආරක්ෂා කරයි (ගීතා. 119:110).

`ක්‍රිස්තුස්වහන්සේ තම ජීවිතය තුළ දෙවියන්වහන්සේගේ වචනයේ බලය ප්‍රදර්ශනය කළේ කෙසේද (මතෙව් 4:1-11)? මේ මඟින්, දෙවියන්වහන්සේගේ ව්‍යවස්ථාවට කීකරු වීමට පෙලඹෙන හදවතකින් ලැබෙන බලය ගැන අපට කිව යුත්තේ කුමක්ද?`