---
title:  වැඩිදුර අධ්‍යයනය සඳහා
date:   23/02/2024
---

මේ නූතන කාලයේ ප්‍රඥාව ලබා ගැනීම, සතුට සාක්ෂාත් කර ගැනීම තරම් ප්‍රිය නොවන බව පෙනේ. මිනිසුන් ප්‍රඥාවන්ත වීමට වඩා සතුටු වීමට ප්‍රිය වනු ඇත. කෙසේවෙතත්, දෙවියන්වහන්සේගේ ප්‍රඥාව නොමැතිව අපට සැබවින්ම සන්තෝෂයෙන් හා තෘප්තිමත් ජීවිතයක් ගත කළ හැකිද? අපට බැරි බව ගීතාවලියේ පැහැදිලිවම කියා ඇත. ශුභාරංචිය නම් ප්‍රඥාව සහ සතුට යන දෙකෙන් එකක් තෝරා ගැනීමට අපෙන් ඉල්ලා සිටින්නේ නැත. දේව ප්‍රඥාව සැබෑ සන්තෝෂය ගෙන දෙයි.

හෙබ්‍රෙව් භාෂාවෙන් සරල උදාහරණයක් ගෙන මෙම කාරණය පැහැදිලි කළ හැකිය. හෙබ්‍රෙව් භාෂාවෙන් ‘පියවර’ යන වචනය බහුවචනයෙන් (hurey) “සන්තෝෂය” (ashrey) යන වචනයට බෙහෙවින් සමාන ය.

අපට මෙම සම්බන්ධතාවය ඉංග්‍රීසි පරිවර්තනයේ මග හැරුණත්, ඉංග්‍රීසි පරිවර්තනය මගින්, ප්‍රබල පණිවිඩයක් ලබා දෙයි එනම්: දෙවියන්වහන්සේගේ මාර්ගයට සම්බන්ධව ඇති “පියවර” (පඩිපෙළ) අපව ප්‍රීතිමත් ජීවිතයක් කරා ගෙන යනු ලබයි. (ගීතාවලිය 1:1, 17:5, 37:31, 44:18, 89:15, 119:1). බයිබලයේ ප්‍රඥාව හෝ සතුට යනු වියුක්ත සංකල්පයක් නොව, සැබෑ අත්දැකීමකි.

ඒවා දෙවියන්වහන්සේ සමඟ සබඳතාවයක් තුළ දක්නට ලැබේ, එය දෙවියන්වහන්සේට ගරු කිරීම, ප්‍රශංසා කිරීම, ශක්තිය සොයා ගැනීම සහ දෙවියන්වහන්සේ කෙරෙහි විශ්වාසය තැබීම ඇතුළත් වේ. ගීතාවලිය 25:14 පවසන්නේ “ස්වාමින්වහන්සේගේ රහස උන්වහන්සේට භය ඇත්තන් සමඟය, උන්වහන්සේ තම ගිවිසුම ඔවුන්ට පෙන්වනසේක” කියාය.

“දෙවියන්වහන්සේ අපට ඉදිරිපත් කර ඇති දීප්තිමත් පින්තූර සඳහා දෙවියන් වහන්සේට ස්තුති කරන්න. අපි උන්වහන්සේගේ ප්‍රේමයේ ආශීර්වාද ලත් සහතිකයන් එකට එකතු කරමු, අපි ඒවා දෙස නොකඩවා බලා සිටිමු: දෙවියන් වහන්සේගේ පුත්‍රයා තම පියාගේ සිංහාසනය හැර දමා, මනුෂ්‍යත්වය සමග උන්වහන්සේගේ දේවත්වය පැළඳ, සාතන්ගේ බලයෙන් මිනිසා ගළවා ගැනීම පිණිස; අප වෙනුවෙන් උන්වහන්සේගේ ජයග්‍රහණය, මිනිසුන්ට ස්වර්ගය විවෘත කිරීම, දෙවියන්වහන්සේ උන්වහන්සේගේ මහිමය හෙළි කරන පැමිණ සිටින කුටිය යන සියලු දේ මිනිස් දර්ශනයට හෙළි කරයි; ඇද වැටුණු ජාතිය පාපය විසින් ගිල දැමූ විනාශයේ වළෙන් නැඟිට, අනන්ත දෙවියන්වහන්සේ සමඟ නැවත සම්බන්ධ කර, අපගේ මිදුම්කරු කෙරෙහි ඇදහිල්ලෙන් දිව්‍යමය පරීක්ෂණය විඳදරාගෙන, ක්‍රිස්තුස්වහන්සේගේ ධර්මිෂ්ඨකමෙන් සැරසී, උන්වහන්සේගේ සිංහාසනයට උසස් විය “දෙවියන්වහන්සේ අපට මෙනෙහි කිරීමට සලස්වන පින්තූර මේවාය.” -Ellen G. White, Steps to Christ, p. 118.

**සාකච්ඡා සඳහා ප්‍රශ්න**:

`දේවවචනය කෙනෙකුගේ ප්‍රීතියේ උල්පත වන අතර එය හුදෙක් උපදෙස් පමණක් නොවන්නේ කෙසේද? දෙවියන්වහන්සේගේ වචනයෙන් පෝෂණය වීම, වචනය (වාක්‍යයානෝ) වන යේසුස් ක්‍රිස්තුස් වහන්සේ තුළ රැඳී සිටීම හා සම්බන්ධ වන්නේ කෙසේද (යොහන් 1:1; යොහන් 15:5, 7)?`

`මිනිසුන් දැනුවත්ව සහ නිරන්තරයෙන් දෙවියන්වහන්සේගේ ඉගැන්වීම් ප්‍රතික්ෂේප කරන විට සිදු වන්නේ කුමක්ද (ගීතාවලිය 81, ගීතාවලිය 95)? ඔබ සිතනා ආකාරයට එසේ වන්නේ ඇයි?`

`ධර්මිෂ්ඨයන්ගේ උපදෙස් (ගීතාවලිය 141) වලට වඩා දුෂ්ටයන්ගේ මාර්ගය සමහර විට වඩාත් යෝග්‍ය යයි පෙනී යන්නේ මන්ද? එනම්, බොහෝ විට දුෂ්ටයන් ඉතා හොඳින් ක්‍රියා කරන බව මතුපිටින් පෙනෙන්නට තිබෙන කාරණය සමඟ අප කටයුතු කරන්නේ කෙසේද?`