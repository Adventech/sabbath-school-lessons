---
title:  දුෂ්ට මාර්ගයේ රැවටිල්ල
date:   21/02/2024
---

`කියවන්න: ගීතාවලිය 141. ගීතිකාකරු යාච්ඤා කරන්නේ කුමක් සඳහාද?`

ගීතාවලිය 141 යනු අභ්‍යන්තරයෙන් සහ පිටතින් ඇති පරීක්ෂාවන්ගෙන් ආරක්ෂාව සඳහා වන යාච්ඤාවකි. ගීතිකාකරු දුෂ්ටයන්ගේ උපක්‍රමවලින් අනතුරට ලක් වෙනවා පමණක් නොව, (ගීතාවලිය 141:9, 10) දුෂ්ටයන් මෙන් ක්‍රියා කිරීමටද පෙළඹේ. පළමු දුර්වල කරුණ නම්, කථාවේ ස්වයං පාලනයක් වන අතර, ගීතිකාකරු යාච්ඤා කරන්නේ ස්වාමින්වහන්සේ ඔහුගේ තොල්වල දොරටු වලට මුරකාවල් යොදන ලෙසයි (ගීතාවලිය 141:3). මෙම රූපය මගින් පෙන්නුම් කරන්නේ බයිබලානුකුල කාලවලදී නගරය ආරක්ෂා කළ නගර දොරටු ආරක්ෂා කිරීමයි.

පරීක්ෂාව වන්නේ, දෙවියන්වහන්සේගේ දරුවා ධර්මිෂ්ඨයන්ගේ උපදෙස්වලට යටත් වේද, නැතහොත් දුෂ්ටයන්ගේ ප්‍රණීත ආහාරවලට ආකර්ෂණය වන්නේද යන්නයි (ගීතාවලිය 141:4, 5). ගීතිකාකරු, ඔහුගේ හදවත ප්‍රධාන තර්ජනයක් ලෙස නිරූපනය කරන්නේ, එහි සැබෑ සටන සිදුවන බැවිනි. දෙවියන්වහන්සේ කෙරෙහි පූර්ණ විශ්වාසය හා භක්තිය ඇති, නොනවතින යාච්ඤාවකින් පමණක් දෙවියන්වහන්සේගේ දරුවා පරීක්ෂාවෙන් ගළවා ගත හැකිය (ගීතාවලිය 141:2).

`ගීතාවලිය 1:1 සහ ගීතාවලිය 141:4 කියවන්න. පරීක්ෂාවේ ක්‍රමයෙන් වැඩි වන සහ කපටි ස්වභාවය මෙහි නිරූපණය වන්නේ කෙසේද?`

ගීතාවලිය 141:4 පරීක්ෂාවේ ක්‍රමයෙන් වැඩි වන ස්වභාවය නිරූපනය කරයි. පළමුව, සිත නපුරට නැඹුරු වේ. දෙවනුව, එය නපුරු ක්‍රියාවන් සිදු කරයි (හෙබ්‍රෙව් භාෂාවෙන් අර්ථය ක්‍රියාවෙහි පුනරාවර්තන ස්වභාවය අවධාරණය කරයි). තෙවනුව, දුෂ්ටයාගේ ප්‍රණීත ආහාර හදවත අනුභව කරයි, එනම් ඔවුන්ගේ නරක පුරුදු කැමති දෙයක් ලෙස පිළිගනී.

ඒ හා සමානව, ගීතාවලිය 1:1 හි දෙවියන්වහන්සේගේ දරුවා දුෂ්ටයන් සමඟ ගමන් කිරීමටත්, පව්කාරයන්ගේ මාවතේ සිටීමටත්, අවසාන වශයෙන්, නින්දා කරන්නන් සමඟ වාඩි වීමටත් සලස්වා, ඔහු ස්වාමින්වහන්සේගේ මාර්ගයේ ගමන් කිරීම වැළැක්වීමට පරීක්ෂාව පැමිණේ. පව්කාරයන්, දුෂ්ටයන් සහ නින්දා කරන්නන්: අප ඔවුන් හා සමාන නොවිය යුතුය, නැතහොත් ඔවුන් අපව සමිඳාණන්වහන්සේගෙන් ඈත් කිරීමට ඉඩ නොදිය යුතුය.

මෙම ගීතිකාවන් පරීක්ෂාවේ ක්‍රමයෙන් වැඩි වන, සිත් ඇදගන්නාසුළු සහ කපටි ස්වභාවය විස්තර කරයි, එය අවධාරණය කරන්නේ ස්වාමින්වහන්සේ මත සම්පූර්ණ යැපීම පමණක් කෙනෙකුගේ ජයග්‍රහණය තහවුරු කළ හැකි බවයි. පෙලඹවීම් මධ්‍යයේ යමෙකු කතා කරන සහ සවන් දෙන වචනවල වැදගත්කම ඒවා අවධාරණය කරයි. දුෂ්ට සහ ධර්මිෂ්ඨ යන දෙපිරිසගේම අවසානය දෙවියන්වහන්සේගෙන් ප්‍රඥාව සෙවීමට ඉගැන්විය යුතුය (ගීතාවලිය 1:4-6, 141:8-10). එහෙත්, ගීතිකා දෙකෙහිම, දෙවියන්වහන්සේගේ දරුවන්ගේ අවසාන නිදොස් කිරීම අනාගතයේදී පවතී. මෙයින් අදහස් කරන්නේ ඇදහිලිවන්තයන් දෙවියන්වහන්සේව ඉවසිලිවන්තව විශ්වාස කිරීමට සහ උන්වහන්සේ කෙරෙහි බලා සිටීමට කැඳවනු ලබන බවයි.