---
title:  වැඩිදුර අධ්‍යයනය සඳහා
date:   22/03/2024
---

Ellen G. White, "How to Pray," 39-42" In A Call to Stand Apart එලන් ජී. වයිට්, “යාච්ඤා කරන්නේ කෙසේද”, පිටු. 39-42, වෙන්ව සිටීමට කැඳවීමක්, නම් කෘත්‍යය, ඇසුරිනි.

නමස්කාරයේ කේන්ද්‍රීය දෙය නම් පසුතැවිල්ලේ අවශ්‍යතාවයයි, එනම්; සැබෑ පසුතැවිල්ලයි: “පසුතැවිල්ලට පාපය ගැන ශෝකය සහ එයින් ඉවත් වීම ඇතුළත් වේ. අපි පාපයේ පාපකාරී බව දකිනවා මිස එය අත් නොහරින්නෙමු. අපි එය සිතින් බැහැර කරන තුරු, ජීවිතයේ සැබෑ වෙනසක් සිදු නොවේ.

“පසුතැවිල්ලේ සැබෑ ස්වභාවය තේරුම් ගැනීමට අපොහොසත් වන බොහෝ දෙනෙක් සිටිති. බොහෝ අය තමන් පව් කර ඇති බවට දුක් වන අතර, බාහිර ප්‍රතිසංස්කරණයක් පවා කරන්නේ ඔවුන්ගේ වැරදි ක්‍රියාවන් තමන්ටම දුක් ගෙන එනු ඇතැයි ඔවුන් බිය වීමෙනි. නමුත් මෙය බයිබල් අර්ථයෙන් පසුතැවිල්ලක් නොවේ. ඔවුන් පාපයට වඩා දුක් විඳීම ගැන දුක් වෙති. කුලුඳුල්කම සදහටම නැති වූ බව දුටු ඒසව්ගේ ශෝකය එබඳු විය. ඇදගත් කඩුව අතැතිව තම මාවතේ සිටගෙන සිටින දේව දූතයා ගැන බියට පත් බාලාම්, තමාගේ ජීවිතය නැති නොවන පිණිස තමාගේ වරද පිළිගත්තේය. නමුත් පාපය ගැන සැබෑ පසුතැවිල්ලක්, අරමුණක් හැරවීමක්, නපුර පිළිකුල් කිරීමක් තිබුණේ නැත. යුදාස් ඉස්කාරියොත්, ඔහුගේ පාවා දීමෙන් පසු “නිදොස් ලේ පාවාදීමෙන් මම පව්කෙළෙමියි කීවේය.” මතෙව් 27:4. Ellen G. White, Steps to Christ, pp. 22, 23.

“අතින් සාදන ලද දේවමාළිගාවල දෙවියන් වහන්සේ වාසය නොකළත්, උන්වහන්සේ තම සෙනඟගේ රැස්වීම්වලට තම පැමිණීමෙන් ගෞරව කරන සේක. උන්වහන්සේව සෙවීමට, ඔවුන්ගේ පාපයන් පිළිගැනීමට සහ එකිනෙකා වෙනුවෙන් යාච්ඤා කිරීමට ඔවුන් එක් වූ විට, උන්වහන්සේ තම ආත්මයෙන් ඔවුන් හමුවන බවට උන්වහන්සේ පොරොන්දු වී ඇත. එහෙත් උන්වහන්සේට නමස්කාර කිරීමට රැස් වන අය සියලු නපුරු දේ පහකළ යුතු ය. ඔවුන් ආත්මයෙන් හා සත්‍යයෙන් හා ශුද්ධකමේ අලංකාරයෙන් උන්වහන්සේට නමස්කාර නොකරන්නේ නම්, ඔවුන්ගේ එක්වීම ඵලක් නොවනු ඇත. එවැනි අය ගැන සමිඳාණන්වහන්සේ ප්‍රකාශ කරන්නේ, “මේ සෙනඟ ඔවුන්ගේ මුඛයෙන් මා වෙතට ළං වන අතර ඔවුන්ගේ තොල්වලින් මට ගෞරව කරති. නමුත් ඔවුන්ගේ හදවත මගෙන් බොහෝ දුරස්ය.” මතෙව් 15:8, 9. දෙවියන් වහන්සේට නමස්කාර කරන අය උන්වහන්සේට ‘ආත්මයෙන් හා සත්‍යයෙන් නමස්කාර කළ යුතුය. මක්නිසාද පියාණන්වහන්සේ එවැනි අයව නමස්කාර කිරීමට සොයයි.‘ යොහන් 4:23 -Ellen G. White, Prophets and Kings, p. 50

**සාකච්ඡා සඳහා ප්‍රශ්න**:

`නමස්කාර කරන්නා දෙවියන් වහන්සේට කරන උතුම්ම පූජාව කුමක්ද (ගීතා. 40:6-10; රෝම 12:1, 2)?`

`පුද්ගල සහ සාමූහික නමස්කාරය සමාන වන්නේකෙසේද? අපට ඇත්තටම මේ දෙකම අවශ්‍ය වන්නේ ඇයි? එක් එක්කෙනා අනෙකා වැඩි දියුණු කරන්නේ කෙසේද?`

`බොහෝ අයගේ වටහා ගැනීම අනුව නමස්කාර කිරිම යනු, යාච්ඤා කිරීම, ගීතිකා ගායනා කිරීම, සහ බයිබලය සහ අධ්‍යාත්මික සාහිත්‍යය අධ්‍යයනය කිරීම, සඳහා පමණක් බව විශ්වාස කර සිටිති. නමස්කාරය සඳහා මෙම ක්‍රියාකාරකම් අත්‍යවශ්‍ය වුවද, නමස්කාරය ඒවාට පමණක් සීමා වී තිබේද? වෙනත් නමස්කාර ක්‍රම සඳහා උදාහරණ කිහිපයක් දෙන්න.`

`එලන් ජී. වයිට් මෙසේ ලිවීය: “උන්වහන්සේගේ දේවමෙහෙයන් හිතට දුක් ගෙනෙන, මානසික අවපාතයක් ඇති කරන කටයුත්තක් සේ සැලකිය යුතු නොවේ. සමිඳාණන්වහන්සේට නමස්කාර කිරීම සහ උන්වහන්සේගේ කාර්යයට සහභාගී වීම සතුටට කරුණක් විය යුතුය.අදරනග,“ීඑැචි එද ක්‍යරසිඑල චග 103ග ස්වාමින් වහන්සේට නමස්කාර කිරීම සතුටක් වන්නේ කෙසේද?`