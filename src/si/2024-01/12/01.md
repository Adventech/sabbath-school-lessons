---
title:  කිසිදා නිම නොවන නමස්කාරය
date:   16/03/2024
---

### සබත්දින පස්වරුවේ
මේ සතියේ පාඩමේ අධ්‍යයනය සඳහා කියවන්න. ගීතාවලිය 134; යෙසායා 42:10-12; එළිදරව්ව 14:3; ගීතාවලිය 15; 101:1-3; 96; එළිදරව්ව 14:6-12; යොහන් 4:23, 24.

> <p>කටපාඩම් පදය</p>
> “දිවි ඇති තාක් ස්වාමීන්ට ගී කියන්නෙමි. මා පවතින තෙක් මාගේ දෙවියන්වහන්සේට ප්‍රශංසා ගී කියන්නෙමි.” (ගීතාවලිය 104:33).

දෙවියන්වහන්සේගේ වරප්‍රසාදය සහ බලය පිළිබඳ අපගේ අත්දැකීම් වැඩි වන විට, “සමිඳුන් මා හට කළ සියළු යහපත්කම් ගැන උන්වහන්සේට මම කුමක් පුදම්ද?” යන පැනය, ගීතිකාකරු සමඟ අසන්නට අපව පොළඹවනු ලැබේ. (ගීතාවලිය 116:12). නොවැළැක්විය හැකි පිළිතුර නම් දෙවියන්වහන්සේට විශ්වාසවන්තව සිටීම සඳහා තම ජීවිතය කැප කිරීමයි.

ගීතාවලියෙහි, ඊශ්‍රායෙල් යනු හුදෙක් ජාතියක් පමණක්නොව, “මහා සභාවකි.” (ගීතාවලිය 22:22, 25; 35:18). මෙය දෙවියන්වහන්සේට ප්‍රශංසා කිරීමට සහ අනෙකුත් ජාතීන්ට උන්වහන්සේ ගැන සාක්ෂි දැරීමට ඊශ්‍රායෙලයේ මූලික කැඳවීම හෙළිදරව් කරයි, මන්ද සමිඳාණන්වහන්සේට මුළු ලෝකයම තම සෙනඟ සමග එක්ව නමස්කාර කිරීමට අවශ්‍ය වන බැවිනි. සමිඳාණන්-වහන්සේගේ සෙනඟ හඳුනාගෙන ඇත්තේ සමිඳාණන්වහන්සේට නමස්කාර කරන සහ උන්වහන්සේ කෙරෙහි සහ උන්වහන්සේගේ ප්‍රේමය කෙරෙහි බලාපොරොත්තුව ඇති ධර්මිෂ්ඨයන් සමඟ ය.

සභාව තුළ ස්වාමින්වහන්සේට ප්‍රශංසා කිරීම පරමාදර්ශී නමස්කාරයක් ලෙස සැලකේ. මෙය ඊශ්‍රායෙලයේ තනි පුද්ගලයෙකුගේ යාච්ඤාව සහ ප්‍රශංසාව දෙවන තැනක් ගන්නා බව අදහස් නොකෙරේ. ඊට හාත්පසින්ම වෙනස්ව, තනි පුද්ගලයා දෙවියන්වහන්සේට කරන නමස්කාරයට සාමූහික නමස්කාරයට නව ප්‍රශංසාවකින් පෝෂණය ගෙනදෙන්නේය. (ගීතාවලිය 22:22, 25) අනෙක් අතට පුද්ගල නමස්කාරය ප්‍රජාව සමඟ සමීප සබඳතාවයක් තුළ එහි උපරිම හැකියාවන් වර්ධනය කරයි. නමස්කාර කරන ප්‍රජාව “අවංක අයගේ රැස්වීම” ලෙසද හැඳින්වේ (ගීතාවලිය 111:1). අවංක අය දෙවියන්වහන්සේව හඳුනති (ගීතාවලිය 36:10) දෙවියන්වහන්සේ විසින් හඳුනනු ලැබේ (ගීතාවලිය 37:18), මෙම අත්දැකීම ඔවුන්ගේ පැවැත්මේ සෑම අංශයක්ම විනිවිද යයි.

මාර්තු 23 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.