---
title:  දේවානුභාවයෙන් දුන් යාච්ඤා
date:   03/01/2024
---

`2 සාමුවෙල් 23:1, 2 සහ රෝම 8:26, 27 කියවන්න. යාච්ඤාව ගැන මෙම පාඨවලින් අපට උගන්වන්නේ කුමක්ද?`

ගීතාවලිය පොළඹවනු ලැබූ ඉශ්‍රායෙල්වරුන්ගේ යාච්ඤා හා ප්‍රශංසාවන්ය. ගීතාවලිය තුළ දෙවියන්වහන්සේගේ හඬ, උන්වහන්සේගේ සෙනඟගේ හඬ සමඟ මිශ්‍ර වී ඇත. ගීතාවලිය දෙවියන්වහන්සේ සමඟ විචිත්‍රවත් අන්තර්ක්‍රියාවල ගතිකත්වය උපකල්පනය කරයි.

ගීතිකාකරුවන් දෙවියන්වහන්සේව පුද්ගලිකව ආමන්ත්‍රණය කරන්නේ “මාගේ දෙවියනි”‍, “අහෝ ස්වාමීනි”‍ සහ “මාගේ රජාණෙනි”‍ (ගීතාවලිය 5:2, ගීතාවලිය 84:3) යනුවෙනි. ගීතිකාකරුවන් බොහෝ විට දෙවියන්වහන්සේට කන්නලව් කරන්නේ “ඇහුම්කන් දෙන්න”‍ (ගීතාවලිය 5:1), “මාගේ යාච්ඤාව අසන්න”‍ (ගීතාවලිය 39:12), “‍බලන්න”‍ (ගීතාවලිය 25:18), “මට පිළිතුරු දෙන්න”‍ (ගීතාවලිය 102:2), සහ “මාව ගළවා ගන්න” (ගීතාවලිය 6:4, NKJV) කියාය. මේවා පැහැදිලිවම යමෙකු දෙවියන්වහන්සේට යාච්ඤා කරන ප්‍රකාශයන් වේ. යාච්ඤා සහ ප්‍රශංසා ලෙස ගීතාවලියේ ඇති විශිෂ්ට අලංකාරය සහ ආයාචනය පවතින්නේ ඇදහිලිවන්තයන්ගේ භක්තිමත් යාච්ඤා සහ ප්‍රශංසා ස්වරූපයෙන් ගීතාවලිය දෙවියන්වහන්සේගේ වචනය වීමයි. ගීතාවලිය, මේ අනුව, රෝම 8:26, 27 හි විස්තර කර ඇති පරිදි, “දෙවියන්වහන්සේගේ දරුවන්ට සමීප භාවයේ අවස්ථා ලබා දෙයි: එලෙසම ශුද්ධාත්මයාණන්වහන්සේ අපගේ දුර්වලකමේදී අපට උපකාර කරන සේක. නිසි ලෙස යාච්ඤා කළ යුත්තේ කෙසේදැයි අපි නොදනිමු. එහෙත් ශුද්ධාත්මයාණන්වහන්සේම, වචන වලින් කිව නොහැකි අපේ සුසුම් ලෑම් වල දී, දෙවියන්වහන්සේ වෙත අප වෙනුවෙන් අයදින සේක.

අප සිත් සතන්හි ඇති සියල්ල විමසා බලන දෙවියන්වහන්සේ ශුද්ධාත්මයාණන්ගේ අයදුම් දන්නා සේක. මන්ද ශුද්ධාත්මයාණන් සැදැහැවතුන් උදෙසා කරන අයදුම් දේව අදහසට එකඟ වන බැවිනි“ රෝම 8:26 සහ 27.

යේසුස්වහන්සේද සෘජුවම ගීතාවලිය (ගීතාවලිය 110:1) උපුටා දක්වා ඇති අන්දම, ලූක් තුමා පෙන්නුම් කරයි (ලූක් 20:42, 43). ‘දැන් දාවිත් විසින්ම ගීතාවලිය පොතේ මෙසේ පැවසීය: “ස්වාමීන් වහන්සේ මාගේ ස්වාමියාට මෙසේ වදාළ සේක. ‘මාගේ දකුණු පැත්තේ ඉඳගන්න, / මම ඔබේ සතුරන් ඔබේ පා පුටුව කරන තුරු ”‍ (NKJV).

සමහර ගීතිකා නිශ්චිත ඓතිහාසික සිදුවීම් සහ ගීතිකාකරුවන්ගේම අත්දැකීම් මෙන්ම ජාතියක් ලෙස ඊශ්‍රායෙලයේ අත්දැකීම් වලින් පැන නැඟී ඇතත්, හෝ යොමු වුවත්, ගීතාවලියේ අධ්‍යාත්මික ගැඹුර විවිධ ජීවන තත්වයන්ට කථා කරන අතර, සියලු‍ සංස්කෘතික, ආගමික, වාර්ගික සහ ස්ත්‍රී පුරුෂ භේද ඇතුළු සියලු‍ සීමාවන් අභිබවා යයි. වෙනත් වචන වලින් කිවහොත්, ඔබ ගීතාවලිය කියවන විට, ඔවුන්ගේ බලාපොරොත්තු, ප්‍රශංසාව, බිය, කෝපය, දුක සහ ශෝකය අත්දැකීමෙන් ප්‍රකාශ කරන බව ඔබට පෙනෙනු ඇත. තවත් වචනයකින් කිවහොත්, ඔබ ගීතාවලිය කියවන්නා වූ අතර කිසිම තරාතිරමක් නොබලා බලාපොරොත්තුව ප්‍රශංසාව බිය කෝපය දුක කණගාටුව වැනි හැඟීම් ලොවේ ඕනෑම ස්ථානයක ඕනෑම කාලයක ජීවත්වන්නාවූ මිනිසුන්ගේ අත්දැකීම් බව ඔබ විසින් වටහා ගන්නවා ඇත. අපගේ අත්දැකීම් නැමැති භාෂාවෙන් සියලු‍ දෙනාටම ආමන්ත්‍රණය කරනු ලබනවා ඇත

`අපගේ ඇදහිල්ලේ අත්දැකීම් වලට ගීතාවලිය වැදගත් වන්නේ කෙසේදැයි යේසුස්වහන්සේ ගීතාවලිය උපුටා දැක්වීම තුළින් පෙන්නුම් කෙරෙන්නේ කුමක්ද?`