---
title:  ගීතාවලිය කියවිය යුත්තේ කෙසේද?
date:   30/12/2023
---

### මේ සතියේ පාඩමේ අධ්‍යයනය සඳහා කියවන්න
1 ලේකම් 16:7; නෙහෙමියා 12:8; ගීතාවලිය 25:1-5; 33:1-3; රෝම 8:26, 27; ගීතාවලිය 82:8; ගීතාවලිය 121:7.

> කටපාඩම් පදය</p>
> “උන්වහන්සේ ඔවුන්ට කියනසේක්: මා ගැන මෝසෙස්ගේ ව්‍යවස්ථාවෙහිද අනාගතවක්තෘවරුන්ගේ ලියවිලිවලද ගීතිකාවලද ලියනලද සියල්ල සම්පූර්ණ විය යුතුයයි මා නුඹලා සමග සිටියදීම නුඹලාට කී වචන මේයයි කීසේක. එවිට උන්වහන්සේ ඔවුන්ට ලියවිලි වැටහෙන පිණිස ඔවුන්ගේ සිත් පහදවා, ඔවුන්ට කියනසේක්:” (ලූක් 24:44, 45).

කාලාන්තරයක් මුළුල්ලේ ගීතාවලිය යුදෙව්වන් සහ කිතුනුවන් යන දෙපිරිසටම යාච්ඤා පොතක් මෙන්ම ගීතිකා පොතක්ද විය. තවද බොහෝ වශයෙන් ගීතිකා පොතෙහි සඳහන් වචන දෙවියන්වහන්සේට ආමන්ත්‍රණය කළාවූ ගීතිකාකරුගේ වචන වුවත්, එහි ගැබ්ව ඇති අදහස් දෙවියන් වහන්සේගේ ආනුභාවයෙන් ගීතිකාකරුට දෙනු ලැබුණි. නියත වශයෙන්ම ඔවුන් ලියූ සියල්ල ලිවීම පිණිස ස්වාමීන්වහන්සේ ඔවුන්ට අනුග්‍රහය දැක්වූ සේක. අනෙකුත් සියළු ශුද්ධ ලියවිලි කොටස් වල සඳහන් කරුණු මෙන්ම (2 පේත්‍රැස් 1:21), ගීතාවලියේ සඳහන් දෙවියන්වහන්සේ උන්වහන්සේගේ දාසයන් තුළින්ද, උන්වහන්සේගේ ආත්මයාණන්වහන්සේ තුළින්ද, ක්‍රිස්තුස් වහන්සේ, අපෝස්තුළුවරුන් සහ ලියවිලි තුලින් ද, අපට කතා කරන සේක’යි සඳහන් වන්නේ එම නිසාමය. අලු‍ත් ගිවිසුම් ලියූ කතුවරුන් ගීතාවලියෙන් උපුටා දක්වමින් එම ලියවිලි ශුද්ධ ලියවිලි ලෙස හැඳින්වූහ. (මාර්ක් 12:10; යොහන් 10:34, 35; යොහන් 13:18). නියත වශයෙන්ම උත්පත්ති සහ රෝම යන පොත් මෙන්ම එම ලියවිලි ද දෙවියන්වහන්සේගේ ආනුභාවයෙන් දෙනු ලැබූ ලියවිලිය.

පුරාණ ඊශ්‍රායලයේ සිට නොයෙක් කතුවරුන් විසින් හෙබ්‍රෙව් කාව්‍යමය භාෂාවෙන් ගීතාවලිය ලියා ඇති අතර, එදා පැවති ඔවුන්ටම විශේෂ වූ ඔවුන්ගේ ලෝකය පිළිබඳව බොහෝ විට ඉන් පිළිබිඹු වුවත්, ඉන් දෙනු ලබන පණිවුඩය මුළු ලොවට ම අදාළ ය. ගීතාවලිය දෙවියන්වහන්සේගේ වචනය බව පිළිගනිමින්, එහි අන්තර්ගත කාව්‍යමය ස්වභාවය මෙන්ම එහි ඇති ඓතිහාසික ස්වභාවයද, දේව ධර්මතාවයන් ද, දේව මෙහෙය කළ යුතු ආකාරය ද, පිළිබඳ වූ කරුණු කෙරෙහිද නිසි අවබෝධයකින් සිටීම තුළින් එම සිද්ධාන්ත සිදුවී වසර දහස් ගණනකට මෙපිට සිටින්නාවූ අපිට ගීතාවලියෙන් දෙනු ලබන පණිවුඩය උකහා ගැනීමට හැකිවේ.

ජනවාරි 06 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.