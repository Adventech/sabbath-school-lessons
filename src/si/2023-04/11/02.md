---
title:  පළාත් පසුකරමින් කෙරෙනා මෙහෙය
date:   10/12/2023
---

යේසුස්වහන්සේ තම ගෝලයන් ගෙනසෙරත් නුවරින් තීර් හා සීදොන්හි පළාත්වලට රැගෙන ගිය බව අපි කියවා ඇත්තෙමු. (මතෙව් 14:34, 15:21). ගලීලයේ සිට ඔවුන්ව මෙවැනි අන්‍යභක්තික පෙදෙස් වලට යේසුස්වහන්සේ රැගෙන ගියේ මන්ද? උන්වහන්සේ ඔවුන්ව මෙසේ විදේශීය දේශයන් කරා රැගෙන යනු ලබනුයේ ගලීලයේ සිට පහසුවෙන් ඉගෙනගත නොහැකි දේ ඔවුන්ට ඉගෙනීමට හැකිවනු පිණිසය. තම ගෝලයන්ට නාගරිකයන් ඇතුලු සියලු මනුෂ්‍ය පිරිස් වෙත ළඟාවීමට සූදානම් කරනු පිණිස උන්වහන්සේ මෙසේ ඔවුන් රැගෙන ගියසේක.

`විනිශ්චයකාරයා 3:1-6 1 රාජාවලිය 5:1-12 සහ 1 රාජාවලිය 11:1-6 කියවන්න. මෙම නගරයන්හි පසුබිම පිළිබඳව අපට මෙම පදවලින් අවබෝධ කරගත හැක්කේ මොනවාද?`

විනිශ්චයකාරයා 3:1-6 හි ඉශ්‍රායෙල්වරුන්ගේ ඇදහිල්ල පරික්ෂා කිරීමට දෙවියන්වහන්සේ මෙම සෙනඟ යොදාගත් අයුරු අපට දැකිය හැකිය. අවාසනාවකට මෙන් දෙවියන්වහන්සේගේ සෙනඟ එම පරික්ෂණ වලින් අසමත් වූහ. අඩු තරමින් මෙම අවස්ථාවෙන් එසේ අසමත් වූ බව පෙනී යන්නේය. ඔවුන්ගේ දූවරුන් පාවාගෙන තමුන්ගේ දූවරුන් ඔවුන්ගේ පුත්‍රයන්ටදී, ඔවුන්ගේ දෙවිවරුන්ට සේවය කළෝය. (විනිශ්චයකාරයා 3:6). ඒ අනුව මුල පටන්ම මෙම සෙනඟ ඉශ්‍රායෙල්වරුන් හට බාධාවක් වූහ.

1 රාජාවලිය 5:1-11 හි ශීදොන්වරු සහ හෙබ්‍රෙව්වරු අතර ඉතා සමීප සම්බන්ධතා තිබූ බව අපට දැකිය හැකිය. එක් අතකට දෙපාර්ශවයටම වාණිජමය ලාභ ප්‍රයෝජන තිබෙන්නට ඇත. නමුත් නියත වශයෙන්ම ව්‍යාපාරික කටයුතුවලදී ඔවුන්ගේ රූප වන්දනාව සහ මිථ්‍යාදෘෂ්ටික අහිතකර බලපෑම් කරන්නට ඇත.

1 රාජාවලිය 11:1-6 හෙළි කරනුයේ එහි සෘණාත්මක අනුබලයන් ඇතිවන්නනට වූයේ ක්‍රමක්‍රමයෙන් බවයි. එනම් සාලමොන් රජු ශීදොන්වරුන්ගේ කාන්තාවක් විවාහ කරගත්තේය. ඇය සාලමොන්ගේ සිත අන් දෙවිවරුන් වෙත නමා ගත්තාය. සාලමොන් ශීදොන්වරුන්ගේ දේවතාවී වූ අෂ්ටාරොත් අනුව ගියේය. (1 රාජාවලිය 11:5).

කෙසේ නමුත් මිථ්‍යාදෘෂ්ටිය සහ රූපවන්දනාව මෙන්ම තෝරාගත් සෙනඟ වෙත ඔවුන් දැක්වූ සෘණාත්මක බලපෑම්ද පසෙකලා යේසුස්වහන්සේ උන්වහන්සේගේ ගෝලයන් මෙම ස්ථානයන්ට රැගෙන ආසේක. මේ අනුව උන්වහන්සේ මිශ්‍ර සංස්කෘතිකමය නාගරික මෙහෙය ආරම්භ කරමින් තම ගෝලයන්ගේ පුහු පක්ෂග්‍රාහී සහ ආගම්වාදී මත අභියෝගයන්ට ලක් කරමින් සියලු නාගරික සහ ජාතීන් වෙනුවෙන් මෙහෙ කිරීමට ඔවුන්ව සූදානම් කළසේක.

ඇඩ්වෙන්ටිස්ත නාගරික මිෂනාරිවරු බොහෝ අභියෝගවල මුහුණ දෙති. ඒ අතරේ ප්‍රධාන වන්නේ සෞඛ්‍ය සහ පාරිසරික ගැටලුවය. අනික් ගැටලු නම් ජීවන වියදම අධික වීම, ජාතිවාදය, ආගම්වාදය, ජාතිකත්වය සහ ආගමික නිදහස සහ ප්‍රකාශනයේ නිදහස මත ඇති සීමාවන්ය. කෙසේ නමුත් මෙම බාධක නොසලකා හරිමින් අප නගරවල ඒ වෙනුවෙන් කටයුතු කළ යුතුය.

`නාගරික මිෂනාරි සේවය හා එක්ව සිටින අයට උපකාර කිරීමට අපට කළ හැක්කේ කුමක්ද?`