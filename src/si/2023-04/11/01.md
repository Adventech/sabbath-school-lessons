---
title:  'ළඟා නොවූ අය වෙනුවෙන් මෙහෙය: 2 කොටස'
date:   09/12/2023
---

### මේ සතියේ පාඩමේ අධ්‍යයනය සඳහා කියවන්න
1 රාජාවලිය 11:1-6 මතෙව් 4:23-25 15:22-28 මාර්ක් 7:24-30 ක්‍රියා 10: 34, 35 මතෙව් 8: 10, 13.

> <p>කටපාඩම් පදය</p>
> “එවිට යේසුස්වහන්සේ ඈට උත්තර දෙමින් ස්ත්‍රිය, නුඹේ ඇදහිල්ල මහත්ය. නුඹේ කැමැත්ත ලෙසම නුඹට වේවයි කීසේක. ඒ පැයේ පටන් ඇගේ දුව සුවපත් වූවාය.” (මතෙව් 15:28)

පටන්ගැන්මේ සිට දෙවියන්වහන්සේ උන්වහන්සේගේ නැතිවූ දරුවන් සොයන සේක. (උත්පත්ති 3:9). එසේම අද දවසේද එම ප්‍රේමණීය දෙවියන්වහන්සේම නැතිවූවන් සොයන සේක. (එළිදරව් 14:6-12 බලන්න) නැතිවූ නුවරවල්ද සොයන සේක. 2018 දී පෘථිවියේ ජනගහණයෙන් සියයට 55ක් නගරබදව ජීවත්වන බවත් එය වර්ධනය වුවහොත් (ලෝකය පැවතුණොත්) 2050 වන විට එය සියයට 68 ක් දක්වා වර්ධනය විය හැකි බවත් එක්සත් ජාතීන්ගේ සංවිධානය ප්‍රකාශයට පත්කළේය. ඒ සෑම නගරයකටම අපි සාක්ෂි දැරිය යුතු වෙමු.

එහෙත් දෙවියන්වහන්සේගේ සෙනඟගෙන් බොහෝ දෙනෙක් සාක්ෂි දැරිමට කැඳවීමේදී යෝනා මෙන් හැසිරෙති. කුමන හෝ හේතුවක් නිසාවෙන් ඔව්හු තම කටයුතුවලින් පලා යති. මක්නිසාද ඉවසිල්ල කරණකොටගෙනද ලියවිලිවලින් හටගන්න සැනසිල්ල කරණකොටගෙන ද අප බලාපොරොත්තු ඇතුව සිටින පිණිස, පූර්වයෙහි ලියන ලද සියල්ල අපගේ ඉගෙනගැනීම සඳහා ලියන ලද්දේය. (රෝම 15:4). යෝනාගේ කතාවද මීට ඇතුළත් වේ.

යේසුස්වහන්සේ මෙහි සිටින විට ඉශ්‍රායෙල් නුවරවල් හි පමණක් නොව අනෙකුත් ප්‍රදේශවලද යුදා ජාතියට පිටත සිටි තෝරාගත් සෙනඟටද සේවය කළසේක.

මේ සතියේ තීර් සහ කීදොන්හි ක්‍රිස්තුස්වහන්සේගේ මෙහෙය පිළිබඳ බයිබල් කතාන්දරය අධ්‍යයනය කරමින් අපගේ ජීවිතවලට එයින් ලැබෙන පාඩම් ඈඳා ගන්නේ කෙසේදැයි බලමු.

දෙසැම්බර් 16 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.