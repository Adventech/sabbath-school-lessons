---
title:  පොළොවේ ඇදහිල්ල
date:   14/12/2023
---

ලූක් 18:8 හි යේසුස්වහන්සේ එක්තරා උපමා කතාන්දරයක් අවසානයේ මෙම ප්‍රශ්නය ඇසූසේක. මනුෂ්‍ය පුත්‍රයා එන කල්හි පොළොවේ ඇදහිල්ල සම්බ වේද? අද දවසේ ක්‍රිස්තුස්වහන්සේගේ ගෝලයන් වශයෙන් යේසුස්වහන්සේ සොයන්නේ කුමක්දැයි සොයා බැලිය යුතුය. මේ කතාවෙන් අපට පෙනී යන්නේ අන්ධකාරය මධ්‍යයේ පවා බබළන ඇදහිල්ලක් උන්වහන්සේ සොයනා බවයි.

`මතෙව් 8:10, 13; 9:2; 20:29-34 මාර්ක් 2:5 10:46-52 සහ ලූක් 18:35-43 කියවන්න. ඇදහිල්ල ඇති බවට මෙහිදී යේසුස්වහන්සේ විස්තර කර දක්වන්නේ කාවද?`

අන්ධකාර නගරයන්හිදී පවා බැබලුණු ඇදහිල්ලක් තිබූ මනුෂ්‍යයින්ගේ ලැයිස්තුවක් මෙහි ඇතුළත් වේ. කපර්ණවුමේදී ඇදහිල්ල ඇතිව සිටින කිහිපදෙනෙක්ව යේසුස්වහන්සේ ඉස්මතු කරවයි. මතෙව් 8:10, 13 හි මහත් ඇදහිල්ලක් ඇති මිථ්‍යාදෘෂ්ඨික ශතාධිපතියෙකුව අපට හමු වේ. වහලය සිදුරු කරමින් අංශභාග මිතුරා යේසුස්වහන්සේ වෙත රැගෙන ආ ඇදහිල්ල පිරි මිතුරන් සතර දෙනෙකු අපට හමුවේ (මතෙව් 9:2 මාර්ක් 2:5). මාර්ක් 10 හි අපට හමුවන්නේ කලින් අන්ධව සිටි යෙරිකෝව නගරයෙහි දීප්තිමත්ව බැබළෙන ඇදහිල්ලක් ඇති බර්තේමියුස්ය.

ඒ අතරම දෙවියන්වහන්සේගේ සෙනඟ අතරේද මහත් ඇදහිල්ලක් ඇතැයි අපි අපේක්ෂා කරමු. එහෙත් යේසුස්වහන්සේ උපන් ගම වන නාසරෙත්හි පවා තිබූ මඳ ඇදහිල්ල හෝ පැහැදිලි අවිශ්වාසය ක්‍රිස්තුස් වහන්සේගේ මෙහෙය සීමා වීමට හේතු විය. උන්වහන්සේගේ ගෝලයන් අතරේදී කිහිපවතාවක්ම යේසුස්වහන්සේ මෙසේ පැවසීය. මඳ ඇදහිල්ල ඇත්තෙනි (මතෙව් 6:30 8:26 14:31 16:8). තවද මතෙව් 17:17 හි යේසුස් වහන්සේ අහෝ ඇදහිලි නැති හිතුවක්කාර පරම්පරාව යනුවෙන් ප්‍රකාශ කළසේක.

අද දවසේ අපට අදාළ කරගත හැකි පාඩමක් වන්නේ ඇදහිල්ල අනපේක්ෂිත ස්ථාන වලින් හමුවන බවයි. විදේශිකයන් මිථ්‍යාදෘෂ්ඨිකයන් සහ විවිධ ආගම්වලට අයත් පුද්ගලයන් අතර විය හැක. සත්‍යය ඉදිරිපත් කළ විට ඒ කෙරෙහි යේසුස්වහන්සේ තුළ ගැළවීම අත්කර ගත හැකි තරම් ඇදහිල්ලකින් ප්‍රතිචාර දක්වන්නන් හමුවෙන තුරු නිහතමානීව යේසුස්වහන්සේ කළාක් මෙන් නගරයන්ට යා යුතුයි. එසේම ඔවුන් සැබවින්ම එහි සිටින්නෝය.

`අභියෝගය: සමීපයෙන් සහ දුරින් සිටින්නාවූ සියල්ලන් සමග ඔබගේ ප්‍රේමය බෙදා ගැනීමට හැකි තරම් මහත් වූ ඇදහිල්ලක් ලබාදෙන මෙන් සිත් විවර කරමින් යාච්ඤා කරන්න.`

`අභියෝග වර්ධනය: ඔබ යේසුස්වහන්සේ සහ ඉතා අගනා දේවදූතයන් තුන්-දෙනාගේ පණිවිඩය පිළිබඳව දැනගත්තේ කෙසේද? ඔබගේ පෞද්ගලික ජීවිතයේ යේසුස්වහන්සේගෙන් අත්දුටු ආත්මික ආශිර්වාදයන් තුනක් ලැයිස්තු ගත කරන්න. ඔබගේ සබත් පාසල් පන්තිය සමග ඒවා බෙදා ගැනීමට සූදානම් වන්න.`