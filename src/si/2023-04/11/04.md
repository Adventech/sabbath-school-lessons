---
title:  තීර් සහ සීදොන්හි
date:   12/12/2023
---

බයිබල් විශාරදයන් විශ්වාස කරන අන්දමට මතෙව්ගේ ශුභාරංචිය ලියා ඇත්තේ විශේෂයෙන්ම යුදෙව් පාඨකයන් හට සහ මාර්ක්ගේ ශුභාරංචිය මූලිකවම අන්‍යජාතිකයන් ඉලක්ක කර ගනිමින් ලියැවී ඇත. අප ශුභාරංචිය හැදෑරීමට පෙර මේ පිළිබඳව සිහි තබාගැනීම අපට පසුව උපකාරි වනු ඇත.

`මතෙව් 15:22-28 සහ මාර්ක් 7:24-30 කියවන්න. එය සඳහන් ස්ත්‍රිය පිළිබඳව කර ඇති විස්තරයෙහි දැක්වෙන වෙනස්කම් ලෙස ඔබ දකින්නේ මොනවාද?`

මතෙව් මෙහි සඳහන් මවගේ උපන් ජාතිය කානානිය යන්න සඳහන් කරමින් ඇයව හඳුන්වා දෙන අයුරු බලන්න. මාර්ක් ශුද්ධාත්ම මගපෙන්වීම ඇතිව තවදුරටත් ඇය ගැන විස්තර කර දක්වනුයේ ග්‍රීක කාන්තාවක් එසේත් නැතිනම් අන්‍යජාතික කාන්තාවක් ලෙස මෙන්ම තවත් කාරණා එක් කරමින් ඇය සිරෝපිනියි ජාතියේ එනම් පිනීසියෙහි වසන සිරියානු ජාතික කාන්තාවක් බව සඳහන් කරයි. එවන් යෙදුමක් බයිබලයේ සඳහන් වනුනේ එහි පමණි.

මතෙව් 15 හි සඳහන් කතාවේ ඉලක්ක කරගත් සෙනඟගේ පසුබිම සහ ලෝකය පිළිබඳ දර්ශනයන් සලකා බලන විට මෙම කතාවෙන් ඇති විය හැකි බලපෑම සිතා බලන්න. මතෙව්ගේ පාඨකයින් මෙම මව අන් දෙවිවරුන්ට නමස්කාර කරන අන්‍යජාතික කාන්තාවක් යයි ගැරහුම් කරනු ඇත. මෙසේ වන්නේ දිගු කාලයක් පුරාවට ඔවුන්ගේ ජාතියට බාධාවක් වූ පුරුදු සහ නපුරෙහි වූ ජීවන රටාවන්ගෙන් පිරි කනානියවරු සමග ඇති ඓතිහාසික අත්දැකීම් නිසාය. එපමණක් නොව යේසුස්වහන්සේගේ ගෝලයන් පවා මෙම ස්ත්‍රිය සතුව ඇදහිල්ල ඇතැයි සිතුවේ නැති අතර ඇය දෙවියන්වහන්සේගේ රාජ්‍යයේ කොටස්කාරියක් වනු ඇතැයිද නොසිතූහ.

මාර්ක් 7 හි මාර්ක්ගේ අන්‍යජාතික පාඨකයින් මතෙව්ගේ පාඨකයන්ට වඩා වෙනස් වූ ප්‍රතිචාරයක් ඇති වනු ඇත. කානානියයවරු සහ යුදෙව්වන් අතර ඇති ආකාරයේ අත්දැකීමක් අන්‍යජාතීන් හට නොතිබිණි. ඔවුහු එම කාන්තාව සිරෝපිනීසි ජාතික ග්‍රීක ස්ත්‍රියක් ලෙස වඩා වෙනස් අයුරින් හඳූනාගනු ඇත. යේසුස්වහන්සේ ඔවුන්ගෙන් අයෙකු සුව කළසේක. අන්‍යජාතීන් එම ස්ත්‍රියව දකින්නේ තම දියණිය ගැන සැලකිලිමත් වන තම ස්වාමියාගෙන් ඇයට අවැසි සුවය තම ජාතිය නොතකා ඉල්ලා සිටින ප්‍රේමණීය මවක් ලෙසය.

ක්‍රිස්තුස්වහන්සේ එම ස්ත්‍රියගේ ඉල්ලීමට එකවර ප්‍රතිචාර නොදැක්වූ සේක. එම ඉල්ලීමම උන්වහන්සේ භාර ගත්තේ එපා කරන ලද ජාතියකට අයත් අයෙකුට යුදෙව්වෙකු ප්‍රතිචාර දක්වන ආකාරයෙන්මය. එසේ කිරීමෙන් උන්වහන්සේ සැලසුම් කළේ සාමාන්‍යයෙන් මෙවැනි අවස්ථාවකදී උදාසීන හදවතක් නැති යුදෙව්වෙකු සලකන ආකාරයට මෙන් නොව දයානුකම්පාවෙන් සැලකීම උන්වහන්සේ බලාපොරොත්තු වන බව පෙන්වීමටය. —Ellen G. White, The Desire of Ages, p. 400.

`1 යොහන් 2:2 කියවන්න. දෙවියන්වහන්සේ ඉදිරියේ අප සියල්ලන් එක හා සමාන වන්නේ කෙසේදැයි යන්න මින් අපට කියවෙන්නේ කුමක්ද?`