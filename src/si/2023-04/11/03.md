---
title:  බොහෝ ජනයා සොයා යාම
date:   11/12/2023
---

බාහිර සහ ඇතුළාන්ත අභියෝග පසෙකලා යේසුස්වහන්සේ ඉතා ධනාත්මක ලෙස නගරයන් පුරා උන්වහන්සේගේ මෙහෙය දියත් කිරීමට අපව කැඳවා සිටිනසේක.

`මතෙව් 9:35-38 කියවන්න. කොහේ සිට සම්බවූවත් බොහෝ ජනයා උදෙසා සේවය කිරීම ගැන එය උගන්වන්නේ කුමක්ද?`

නගරවල මෙන් හමුවන බොහෝ ජනයා කෙරෙහි යේසුස්වහන්සේ දයාව දැක්වූසේක. ලූක් 19:41 හි යේසුස්වහන්සේ යෙරුසලම වෙනුවෙන් හැඬූ අයුරු විස්තර කරයි. උන්වහන්සේගේ දරුවන් වෙනුවෙන්, නගරයන්හි සිටින අනන්‍යතාවය නැති සෙනඟට පවා යේසුස්වහන්සේගේ ප්‍රේමයේ ගැඹුර අපට කිසිවිටෙකත් තේරුම් ගත නොහැකි වනු ඇත. මතෙව් 9:38 හි යේසුස්වහන්සේ අපට යාච්ඤා කරන මෙන් පවසනුයේ එවිට අපගේ සිත් සහ අභිප්‍රායන් උන්වහන්සේ හා සමාන විය හැකි නිසාය.

`මතෙව් 4:23-25 කියවන්න. යේසුස්වහන්සේ උන්වහන්සේගේ මෙහෙය ආරම්භ කරනවාත් හා සමගම මනුෂ්‍යයින් උන්වහන්සේ වෙතට පැමිණෙන්නට වූයේ කුමන භූගෝලීය පරිසරයකින්ද?`

මතෙව් 4:25 හි මහජනයා ගලීලය, දෙකොපොලිස, යෙරුසලම, යුදය හා යොර්දාන් එගොඩින් යන පෙදෙස්වලින් යේසු්වහන්සේ අනුව ගියෝය. සමාරිය හැරණු විට මෙහිදී සඳහන් නොවන පෙදෙස් මොනවාද? තීර් සහ සීදොන්හි වෙරළ තීරය, ෆිනීසියාවේ කොටසක් වන මධ්‍යධරණී මුහුද දිගින් ගලීලයට වයඹ දෙසින් ඇති පෙදෙසිනි. යේසුස්වහන්සේ එහි යාමට හේතු වූයේ කුමක්දැයි දැන් අපි දන්නෙමු. තීර් සහ සීදොන් කරා ගිය ගමන යේසුස්වහන්සේගේ මිශ්‍ර සංස්කෘතික මෙහෙයන් හා අදාළ ගමනකි.

“ඵරිසිවරුන් සමඟ ඇතිවූ සංවාදයෙන් අනතුරුව කපර්ණවුමෙන් පිටත් වූ යේසුස්වහන්සේ ගලීලය පසු කර තීර් කරා ළඟාවූ සේක. බටහිර දෙසින් බැලූ කළ තැනිතලාව පුරාවට තීර්හි සහ සිදොන්හි ඉපැරණි නගර, ඔවුන්ගේ අන්‍යජාතික දේවස්ථාන, මහිමාන්විත මාළිගා, වාණිජ වෙළඳාම්පොළ සහ නෞකාවලින් පිරි ඇති වරායන් උන්වහන්සේගේ නෙත ගැටුණි.” —Ellen G. White, The Desire of Ages, p. 399.

`මිනිසුන් හට ඔවුන් කොතරම් නිෂ්ඵලද, අත්‍යාලංකාර මාළිගා හා ව්‍යාපාරික ආයතන තිබුණද, ඔවුන්ට යේසුස්වහන්සේ අවශ්‍යවන්නේ මන්ද කියා තේරුම්ගන්නට අපට උපකාර කළ හැක්කේ කෙසේද?`