---
title:  “ඇය යන්ට හැරිය මැනව”
date:   13/12/2023
---

ළඟා නොවූ අසල්වාසි නගරවල බලාපොරොත්තුවක් අපේක්ෂාවෙන් බලාසිටිනා බොහෝ දෙනා සිටිති. ක්‍රිස්තුස්වහන්සේගේ දවසේදී තීර් සහ සීදොන් වැනි විදේශීය නගරවලට මෙසියස්වහන්සේ පිළිබඳ බලාපොරොත්තුව රැගෙන යාමෙන් දෙවියන්වහන්සේගේ සෙනඟව වැළැක්වූයේ කුමක්ද? ජාතිකත්වය, උඩඟුකම සහ පුහුමානය පළමු පැමිණීමේ අනාවැකිය දෙස බලාපොරොත්තුවෙන් සිටි තම සමීපතම අසල්වැසියන්ව නොපෙනෙන ලෙස දෙවියන්වහන්සේගේ සෙනඟගේ දෑස් අන්ධ කර තිබුණි. වර්තමානයේ පවා දෙවැනි පැමිණීමේ ආශිර්වාදලත් බලාපොරොත්තුව (තීතස් 2:12) දෙවියන් වහන්සේගේ සෙනඟ නගරවල සිටින සියලු මිනිස් කණ්ඩායම් සමග බෙදාගනු දැකීම ක්‍රිස්තුස්වහන්සේගේ ආශාවය. එසේම යේසුස් ක්‍රිස්තුස්වහන්සේ ඔවුන්ගේ ජාතිය, වර්ගය ගැන නොසලකන ලෙසින් අපද ඒවා නොසලකා හැරිය යුතුය.

`ක්‍රියා 10:9-16, 28, 34, 35 කියවන්න. ශුද්ධාත්මයාණන්වහන්සේ විසින් මෙහිදී උගන්වන ලද පාඩම ඔබට සාරාංශගත කළ හැක්කේ කෙසේද?`

දහවල් ආහාරය සඳහා සූදානම්ව සිටි පේත්‍රැස් හට උඩුමහලේ අපිරිසිදු සතුන් සහ කුරුල්ලන් පිරි ඇතිරිල්ලක දර්ශනයක් දිස් විය. එම දර්ශනය තුළ තුන් වරක් මරා කාපන්න යැයි පේත්‍රැස් හට පවසන ලදී, පේත්‍රැස්ගේ අන්‍යජාතීන් කෙරෙහි ඇවති ආගම්වාදය සහ අහංකාරය අභියෝගයට ලක්කරන පිණිස දෙවියන්වහන්සේ එම දර්ශනය යොදාගත් සේක. පේත්‍රැස් ක්‍රමක්‍රමයෙන් එම සත්‍ය අවබෝධ කරගත්තේය. එවිට පේත්‍රැස් තමාගේ මුඛය හැර කථාකොට: සැබවින් දෙවියන්වහන්සේ මනුෂ්‍යයන්ගේ තරාතිරම් නොබලන කෙනෙක්ය. සියලු ජාතීන් අතරේ උන්වහන්සේ කෙරෙහි භය ඇතිව ධර්මිෂ්ඨකම් කරන තැනැත්තේ උන්වහන්සේට ප්‍රසන්න බව සැබවින්ම මට පෙනේ. (ක්‍රියා 10: 34, 35).

මෙම පසුබිම ඇතිව තීර් සහ සීදොන් පාඩමෙහි අපගේ කතාව නැවතත් සිතා බලමු. යේසුස්වහන්සේ සහ මෙම මව අතර වූ සංවාදය දෙස නැවතත් බලමු. මෙම ගමනේදී පේත්‍රැස්ගේ දර්ශනය හා සම්බන්ධ කුමානාකාර පාඩමක් ගෝලයන් විසින් උගත්තේද? මේවා අද දවසේ අපගේ ජීවිතවලට සහ නගරයන් වල උන්වහන්සේගේ මෙහෙය සඳහා ක්‍රිස්තුස්වහන්සේගේ අවසාන කාල කැඳවීමටද ඈඳා ගත හැක්කේ කෙසේද? නාගරිකයන්ගේ අවශ්‍යතා දැකීමෙන් අපව වළක්වාලන හේතු මොනවාද? අපගේ ආත්මික උඩඟුකම, ජාතිවාදය සහ ආගම්වාදය ඉතා සැලකීමෙන් යුතුව අභියෝගයට ලක් කරමින් සහ අපගේ මෙහෙය පිළිබඳව මනා අවබෝධයක් ලබාගැනීමට දෙවියන්වහන්සේ මෙම නගරයන් තුළ අපට අද උපකාර දෙන අවස්ථා මොනවාද?

එක් ජාතියකට හෝ ජනවර්ගයකට පමණක් නොව මුළු මනුෂ්‍ය පරම්පරාවටම දෙවියන්වහන්සේගේ ගැළවීමේ මහත් සැලැස්ම අයත් වන බව මේ වන විටත් හරියාකාරව අවබෝධ කරගෙන නොසිටි උන්වහන්සේගේ ගෝලයන් හට යේසුස්වහන්සේ ඉතා ඉවසීමෙන් යුතුව ඉගැන්වූසේක. නගරවල අපෙන් ඉටුවිය යුතු මෙහෙයන් සම්පූර්ණ කිරීම උදෙසා අපගේ මාන්නය සහ පක්ෂග්‍රාහීකම් වලින් ඈත් වන්නට ශුද්ධාත්මයාණන්වහන්සේ අපට උපකාර කරන සේක.

`ගලාති 2:11-13 කියවන්න. කුඩා කළ පටන් අපට උගන්වා ඇති අභිමානයන්ගෙන් ඈත්වන්නට කොපමණ අසීරු වන්නේද යන්න අපට මෙයින් උගන්වනු ඇත්තේ කුමක්ද?`