---
title:  වැඩිදුර අධ්‍යයනය සඳහා
date:   15/12/2023
---

අන්‍යජාතීන් ලෙස යුදෙව්වන් සැලකූ මනුෂ්‍යයන් අතරේ ඉශ්‍රායෙල්හි සිටි ගුරුවරුන්ට වඩා හොඳින් මෙසියස්වහන්සේ පිළිබඳ ශුද්ධ ලියවිල්ලේ තිබූ අනාවැකි පිළිබඳව අවබෝධ කරගෙන සිටි මනුෂ්‍යයින් සිටියහ. පාපයෙන් ගළවනු ලබන පිණිස උන්වහන්සේගේ පැමිණීම බලාපොරොත්තුවෙන් සිටි පිරිස්ද ඒ අතර විය. නොයෙක් දාර්ශනිකයෝද හෙබ්‍රෙව් ආර්ථිකයේ අභිරහස් අධ්‍යයනය කිරීමට උත්සාහ කළෝය. එසේ නමුත් යුදෙව්වන් තුළ තිබූ ආගම්වාදී බව නිසා ආලෝකය පැතිරීමට ඔවුන් බාධා කළහ. —Ellen G. White, The Desire of Ages, p. 33.

බලවත් ගැළවුම්කාරයාණෝ වන යේසුස් ස්වාමින්වහන්සේ මෙම ආත්මයන් උදෙසා මරණයට පත්වූ සේක. ඔවුන්ගේ උදාසීනත්වයන්ගෙන් ඔවුන්ව අවදි කරන්නට උන්වහන්සේට හැකිය. ඔවුන් තුළ අනුකම්පාව අවදි කරන්නට උන්වහන්සේට පුළුවනි. ඔවුන්ගේ සිත් මෘදු කිරීමට උන්වහන්සේට පුළුවනි. සත්‍යයේ බලය සහ සුන්දරත්වය ඔවුන්ගේ ආත්මවලට හෙළි කිරීමට උන්වහන්සේට හැකිය. ප්‍රධාන ක්‍රියාකරුවා වනුයේ දෙවියන්වහන්සේ මිස සීමා ඇති මනුෂ්‍යයා නොව, එහෙත් අන්ධකාරයේ සිටින්නන් හට ආලෝකය රැගෙන යාමට නියෝජිතයන් වන ලෙස උන්වහන්සේ මනුෂ්‍යයන්ව කැඳවන සේක. සෑම සභාවකම දෙවියන්වහන්සේගේ මැණික් ඇත්තේය. එසේම ආගමික ලොව හෙළා දැකීම අප සතු කාර්යයක්ද නොවේ. නමුත් යේසුස්වහන්සේ තුළ මෙන් යටහත් පහත්කම සහ ප්‍රේමය තුළ සියල්ලන් හට සත්‍යය හෙළි කරන්න. මිනිසුන් හට ගුණවත්කම සහ භක්තිය දකින්නට ඉඩහරින්න, යේසුස්වහන්සේ මෙන් චරිතයක් දැකීමට ඔවුන්ට ඉඩහරින්න, එවිට ඔවුන් සත්‍යය කරා ඇදී එනු ඇත. ඔවුහු මිදුම්කරුවන් වන යේසුස්වහන්සේව ඔසවා තබනු ඇත. ඔවුහු ජීවනයේ වචනය දරන්නෝ විය යුතුයි. Ellen G. White, Advent Review and Sabbath Herald, January 17, 1893.

**සාකච්ඡා සඳහා ප්‍රශ්න**:

`ඔබ ජීවත්වන ප්‍රදේශයේ අප දැනසිටින සත්‍යයන් නොදැන සිටින ආත්මයන් වලට ළඟාවීමේ ඉඩ ප්‍රස්ථාව උදාකර ගැනීමට යොදාගත හැකි මූලික අවශ්‍යතා මොනවාද?`

`අන්‍ය ඇදහිලිකරුවන් පිළිබඳව එලන් ජී. වයිට් සඳහන් කරන දෙස බලන්න. සෑම සභාවකම දෙවියන්වහන්සේගේ මැණික් ඇත්තේය. එසේම ආගමික ලොව තුළ හෙළා දැකීම අප සතු නොවේ. වෙනත් වචනවලින් පවසන්නේ නම් පුද්ගලිකව මිනිසුන් හෑල්ලුවට ලක් නොකරමින් ඔවුන්ගේ මාර්ගවල ඇති අඩුලුහුඩුකම් හා වැරදි පෙන්වා දිය හැක්කේ කෙසේද?`

`මනුෂ්‍ය පුත්‍රයා එන කල්හි පොළොවේ ඇදහිල්ල සම්බවේද? (ලූක් 18:8). යේසුස්වහන්සේගේ මෙම ප්‍රකාශනාත්මක පැනයෙහි අර්ථය කුමක්ද? ඇදහිල්ල සහ විශ්වාසය අතර ඇති වෙනස්කම් මොනවාද? ක්‍රිස්තුස්වහන්සේ නැවත පැමිණ විට නිවැරදි විශ්වාසයන් දැන සිටි අය අතරද ඇදහිල්ල මඳකමක් තිබිය හැක්කේ ඇයි?`