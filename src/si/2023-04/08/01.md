---
title:  දිළින්දන් උදෙසා මෙහෙය
date:   18/11/2023
---

### මේ සතියේ පාඩමේ අධ්‍යයනය සඳහා කියවන්න
ලූක් 5:17-26; යොහන් 5:1-9 ද්විතීය කථාව 10:19; ලෙවී කථාව 23:22; මතෙව් 25:34-40; යොහන් 15:13.

> <p>කටපාඩම් පදය</p>
> “එවිට රජ්ජුරුවෝ උත්තර දෙමින් සැබැවක් නුඹලාට කියමි. මාගේ මේ සහෝදරයන්ගෙන් ඉතා කුඩා කෙනෙකුට නුමුත් ඒක කළෙහුද ඒක කළේ මට යයි කියනසේක.” (මතෙව් 25:40).

ලූක් 5:17-26 හි අසරණයින් හට දෙවියන්වහන්සේ උපකාර කරන්නාවූ ආකාරය පිළිබඳව බොහෝ උදාහරණ ඇත. සමහර අවස්ථාවන්වලදී දෙවියන්වහන්සේ අන්‍යයන්ට උපකාර කිරීමට අපව යොදා ගන්නා අතර තවත් විට අන්‍යයන් මගින් අපට උපකාර එවන සේක. මෙම ක්‍රියාවන් අභියෝගාත්මක වුවද එය යහපත් විපාක ගෙන එන්නකි. අසරණයන් හට පිහිට වීමෙන් අපි යේසුස් ක්‍රිස්තුස්වහන්සේගේ මෙහෙය ආදර්ශයට ගනිමු. ඇතැම්විට උපකාර අවශ්‍ය වන්නේ කාටද යන්න හඳුනාගැනීම පහසුවන අතර තවත් අවස්ථාවන් වලදී එය ඉතා අසීරු වේ. අවස්ථාව කුමනාකාර වුවත් ඔවුන්ගේ පසුබිම් නොසලකා එම සෑම අසරණයෙක් හටම උපකාර කරන්නට දෙවියන් වහන්සේගේ අත් උදව්කරුවන් වන අපව කැඳවා ඇත.

බයිබලය අපව ධෛර්යමත් කරන්නේ නාඳුනන අය සමග සුහද වීමට වන අතර එමෙන්ම ඔවුන්ගේ විශ්වාසය දිනාගැනීම තුළින් යේසුස්වහන්සේව හඳුනා ගැනීමට ඔවුන්ට උපකාර කිරීමට වඩාත් සුදුසු මාර්ගයන් ඉගෙන ගැනීමටද අපට හැකිවනු ඇත.

මෙම සතියේ අපගේ පාඩමෙහි අපගේ මාතෘකාව වන “දිළින්ඳන් උදෙසා මෙහෙය” පෙන්වා දෙන්නේ විවිධාකාර අවශ්‍යතාවයන්ගෙන් පිරි මිනිසුන් වෙත ළඟාවීමට හැකිවන සැලැස්මක් දෙවියන්වහන්සේ සතුවන බවයි. ඔවුන්ගේ අවශ්‍යතා කායික, මානසික, මුල්‍යමය හෝ සමාජීය විය හැකිය. එනම් ඇතැමෙක් තම ප්‍රජාවෙන් හෝ පවුලෙන් නෙරපා හරින ලද්දෙකු වුවද විය හැකිය. ඒ අනුව අපට කළ හැකි ඕනෑම දෙයක් ඔවුන් වෙනුවෙන් ඉටුකිරීමට අපට හැකියාව තිබිය යුතුය. මෙහි කේන්ද්‍රස්ථානය වන්නේ ක්‍රිස්තියානි කරුවෙකු වීමේ සැබෑ අර්ථයෙහි සහ අපගේ මෙහෙයෙහි ඇතුළත් විය යුතු දේවල්ය.

නොවැම්බර් 25 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.