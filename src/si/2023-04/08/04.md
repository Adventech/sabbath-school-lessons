---
title:  සරණාගතයින් සහ සංක්‍රමණිකයින්
date:   21/11/2023
---

සංක්‍රමණිකයන් සහ සරණාගතයින් යන මාතෘකාව උණුසුම් විවාද වලට තුඩුදෙන විෂයක් බවට පත්ව ඇත. ඒ වර්තමානයේ ඔවුන් විශාල සංඛ්‍යාවක් ඇති බැවිනි. යුද්ධය, ස්වභාවික ආපදා හෝ වඩා යහපත් ආර්ථිකමය අනාගතයක් කෙරෙහි ඇති බලාපොරොත්තුව නිසා හෝ මිලියන ගණනක් ලොව වටා මිනිසුන් තම නිවෙස් වලින් ඈත්ව අවතැන්ව සිටින අතර ඔවුන්ට උපකාර අත්‍යවශ්‍යය.

මතෙව් 2:13, 14 හි යේසුස්වහන්සේද සරණාගතයෙකු වූසේක. මේ ලෝකයේ උන්වහන්සේගේ දෙමාපියන් වන මරියා සහ යෝසෙප් හට හෙරොද්ගේ මාරාන්තික අත්වලින් මිදී මහා රාත්‍රියේ බෙත්ලෙහෙමෙන් පිටවී මිසරය කරා පලා යන්නට සිදුවූයේ සරණක් සොයමිනි. ඔවුන් මිසරයේ ගත කළ කාලය පිළිබඳව කිසිදු තොරතුරක් සඳහන් නොවුවද එය ඉතා අභියෝගාත්මක වූ බව සිතීම අපහසු නොවේ. එය වර්තමාන සරණාගතයන් මුහුණ දෙන්නාවූ අභියෝග හා බොහෝ සමාන වූ ඒවා වුවද විය හැකිය. එසේම යේසුස්වහන්සේගේ පවුලට විදේශ රටකින් රැකවරණය සෙවීම බොහෝ මුස්ලිම්, ක්‍රිස්තියානි, බෞද්ධ, හින්දු ආගමික සහ ආගමික නොවන පුද්ගලයින්ද වර්තමානයේ පවා නව දේශයන්හි රැකවරණය පතනවා හා සමානවූවා විය හැකිය.

සාමාන්‍යයෙන් අපගේම සංස්කෘතියට අයත් අපගේ භාෂාවම කතා කරන පුද්ගලයින් සමග අප අතර ඇති පොදු ගති පැවතුම් නිසා පහසුවෙන්ම සුහද විමට හැකියාව ඇත. කෙසේ නමුත් අපට වඩා පෙනුමෙන් වෙනස් අපගේ ආගමික ඇදහිලි විශ්වාස පිළිනොගන්නා අපට වඩා වෙනස් භාෂාවක් භාවිතා කරන සහ අපගේ ආහාර වලට වඩා වෙනස් ආහාර ගන්නා සංක්‍රමණිකයන් සහ සරණාගතයන් අතර පොදු සමානතා සොයා ගනිමින් එක්වීම වඩා අභියෝගාත්මක විය හැකිය.

ශුභාරංචිය අපව කැඳවන්නේ අපගේ ජාතික, වාර්ගික සහ සංස්කෘතිකමය මායිම් වලින් මිදී අප අතර ඇති වෙනස්කම් නොසලකා හැර අසරණයන් හට සමීප වන ලෙසයි.

`ද්විතීය කථාව 10:19; ගීතාවලිය 146:9; රෝම 12:13 සහ ලෙවී කථාව 23:22 කියවන්න. අප මතක තබාගත යුතු මෙහි සඳහන් වැදගත් තේමාව කුමක්ද?`

සංක්‍රමණිකයන් සහ සරණාගතයන් හට සේවය කළ හැක්කේ කෙසේද? ඇතැම් රටවල මෙම මිනිසුන් සමග එක්වීම හෝ උපකාර කිරීම දේශපාලනික කටයුත්තක් විය හැකිය. එසේ වූ නමුත් සැබවින්ම ඉතා අසීරුතා මධ්‍යයේ සිටින අපගේ උපකාර අවැසි මිනිසුන් හට සේවය කිරීමට අපට හැකි දේ අපි ඉටු කරමු. එසේය, අපට හැකි ප්‍රමාණයෙන් අපි ඔවුන්ට උපකාර කරමු.

යාච්ඤාවන් ආරම්භ කර පසුව සංක්‍රමණිකයන් සහ සරණාගතයන් පිළිබඳව තොරතුරු සොයා ගන්න. බොහෝ ස්ථානයන්හි මොවුන් හට සේවය කිරීමට නොයෙක් සංවිධාන ඇත. එවන් සංවිධානයන් සමග එක්ව කටයුතු කිරීමටද ඔබට හැකි වේ. එසේත් නැතිනම් ඔබගේ දේවස්ථානයේ සබත් පාසලේ සංක්‍රමණිකයන් සහ සරණාගතයන් වෙනුවෙන් වෙන්වූ සේවයක් ආරම්භ කිරීමටද ඔබට හැකිය.

`තරමක කුඩා පරිමාණයකින් වුවද ඔබ දන්නා සංක්‍රමණිකයන් සහ සරණාගතයන් හට උපකාර කිරීමට ඔබට කළහැක්කේ කුමක්ද?`