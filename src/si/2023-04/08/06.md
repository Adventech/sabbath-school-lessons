---
title:  මහත් ප්‍රේමයක්
date:   23/11/2023
---

අප සියල්ලන් දන්නා පරිදි ඉතා හොඳින් දන්නා පරිදි අවශ්‍යතා කිසි ලෙසකින්වත් කෙළවර නොවේ. ඔබ යමෙකුට උපකාර කිරීමට කැමති වන්නේ නම් ඒ සඳහා ඔබට බොහෝ අවස්ථා ලැබෙනු ඇත. අපගේ සමීප මිතුරන් හෝ ඈත සරණාගතයින් හෝ වේවා, අප මිනිසුන් හට උපකාර කළ යුතු අතර අපිට හැකි ලෙස සහ හැකි විට අප ඔවුන්ට උපකාර කළ යුතුය. පොළොවෙහි යේසුස්වහන්සේ තමන්වහන්සේගේ මෙහෙයේදී පිහිටක් සොයාගත නොහැකි මිනිසුන් හට පිහිට වූසේක. ඇතැම් අවස්ථාවලදී උන්වහන්සේ මූලිකත්වය ගෙන පිහිට අවශ්‍ය අය සොයා ගොස් උපකාර කළ අතර තවත් අවස්ථාවන් වලදී අංශභාග රෝගියාව වහළය තුළින් යේසුස්වහන්සේ වෙත රැගෙන ආ මෙන් මිතුරන් මූලිකත්වය ගෙන කටයුතු කළහ.

> <p></p>
> “යමෙක් තමාගේ මිත්‍රයන් උදෙසා තමාගේ ජීවිතය දීමට වඩා මහත් ප්‍රේමයක් තවත් නැත.” (යොහන් 15:13)

`අන්‍යයන් කෙරෙහි වන අපගේ මෙහෙය තුළ ඉහත ප්‍රතිපත්තිය අපට යොදාගත හැක්කේ කෙසේද?`

එක්තරා මිෂනාරි පවුලක් ටි්‍රනිබෑඩ් සහ ටොබැගෝ (කැරිබියන් දූපත්) හි වසර හයක් සේවය කළහ. පළමු වසර තුන ඔවුන් ජීවත් වූයේ හින්දුවරු සහ මුස්ලිම්වරු බහුල ප්‍රදේශයකය. එහි සිටි බොහෝ හින්දු මනුෂ්‍යයන් පැමිණිලි කළේ ක්‍රිස්තියානිවරු ඔවුන්ගේ වාර්ෂික ස්තූතිදීමේ උත්සව වලට සහභාගි වීමට කරන ලද ආරාධනා ප්‍රතික්ෂේප කරන බවයි. එක් දවසක් මෙම ක්‍රිස්තියානිවරු හින්දු මිතුරෙකුගේ මෙම ස්තූතිදීමේ උත්සවයකට සහභාගි වූයේ යේසුස් වහන්සේගේ ආදර්ශය අනුගමනය කරමිනි. උන්වහන්සේ තමන්වහන්සේගේ මිතුරන් විසින් විශේෂ අවස්ථා සැමරීමට කරන ලද සෑම ආරාධනාවක්ම පිළිගත්සේක. සැබවින්ම හින්දු ඉගැන්වීම් වලට අනුව නිවසට පැමිණෙන සෑම අමුත්තෙක්ම සහ මිතුරෙක්ම එම නිවැසියාට ආශිර්වාදයක් වේ.

මෙම සතියේ අලුත් මිතුරෙකු සාදා ගනිමින් යම් අයෙකුට ආශිර්වාදයක් වීමට අපි උත්සාහ කරමු. පළමුවෙන්ම ඔබගේ සමාජය, ගම හෝ නගරය ඔබගේ වටපිටාව අධ්‍යයනය කරන්න. එහි ජීවත් වන්නාවූ කිසියම් සංක්‍රමණික හෝ සරණාගත පවුලක් ගැන ඔබ දන්නේද? ඔබගේ වීදිවල ජීවත් වන්නාවූ මිනිසුන් සිටීද? ඔබ ඔවුන් සියලු දෙනා හඳුනන්නෙහිද? ඔබගේ තත්ත්වය කුමක් වුවද අලුතින් මිතුරෙකු සාදා ගැනීම ඉතා පහසු කටයුත්තක් නොවේ. අපි දෙවියන්වහන්සේගේ උපකාරය ඉල්ලා යාච්ඤා කරමු. උන්වහන්සේ සියල්ලන් ගැන සහ අප මිතුරු විය යුතු නන්නාඳුනන්නා ගැනද හොඳින් දන්නා සේක. මතක තබාගන්න මිත්‍රයෙකු වීම ඔබගේ ඉලක්කය වන්නේ දෙවියන්වහන්සේගේ පිහිටෝපකාරය ලබාගැනීම සඳහා ඔවුන්ව උන්වහන්සේ වෙතට යොමු කිරීමට උදාවීමයි.

`අභියෝගය: ඔබගේ රටෙහි ජීවත්වන විදේශිකයන් හෝ ක්‍රිස්තියානි නොවන අය ගැන අධ්‍යයනය කරන්න. Joshuaprojects. net යන වෙබ් අඩිවිය ඔබගේ සමාජය තුළ සිටින එවන් ළඟා නොවූ පිරිස් ගැන සමීක්ෂණය කිරීමට උපකාරි වනු ඇත.`

`අභියෝග වර්ධනය: ඔබගේ අනුබලය ඇති පිරිස් හඳුනාගන්න . පහත දැක්වෙන පැනවලට පිළිතුරු දීමෙන් අනතුරුව ඔවුන් වෙනුවෙන් යාච්ඤා දිනපතා කරන්න පටන් ගන්න. යේසුස්වහන්සේගේ මිත්‍රත්වයේ ආදර්ශය තුළ මොහු මාගේ මිතුරෙකු වේද? ඔහුගේ හෝ ඇයගේ ජීවිතයේ ඇති අවශ්‍යතා ගැන මා දන්නවාද? ඔහුව හෝ ඇයව සුවපත් කිරීම උදෙසා යේසුස්වහන්සේ වෙත සමීප කිරීමට මට කළ හැක්කේ කුමක්ද?`