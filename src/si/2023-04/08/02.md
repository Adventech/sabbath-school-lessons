---
title:  මිතුරන්ගේ ඇදහිල්ල
date:   19/11/2023
---

ශුභාරංචියෙහි වන ඉතා බලවත් කතාන්දරයක අසරණ මනුෂ්‍යයෙකු ඇතැම්විට තම මිතුරෙකු, යේසුස්වහන්සේ වෙතට රැගෙන ඒමට මිනිසුන් කිහිප දෙනෙකු මුහුණ පෑ දේ ගැන සඳහන් වේ. අසරණයෙකුට පිහිට වීමට යාමේදී සමහර අවස්ථාවන් වලදී කුමනාකාර අසීරුතා ඇතිවිය හැකිද යන්න මෙහි සිදුවූ දේ තුළින් අපට ඉගෙන ගත හැකිය.

`ලූක් 5:17-26 (මතෙව් 7:1-8; මාර්ක් 2:3-12 ද බලන්න) කියවන්න. මෙහෙය සහ දේව සේවය පිළිබඳව මෙම කතාන්දරයෙන් අපට උගත හැක්කේ මොනවාද?`

තම මිත්‍රයාව යේසුස්වහන්සේ වෙත රැගෙන ඒමෙන් ඔහුව රැකබලා ගැනීමේ වගකීම එම මිනිසුන් භාරගත්හ. එම මනුෂ්‍යයාගේ මිතුරන් මෙන් වන්නට දෙවියන්වහන්සේ අපවද කැඳවා ඇත්තේ අසරණයන්ව යේසුස් ක්‍රිස්තුස්වහන්සේ වෙත රැගෙන ඒමටය. මෙම ක්‍රියාවන් ඉටුකිරීමට නම් ඇදහිල්ල, ක්‍රියාව, ඉවසීම සහ ආශාව මෙන්ම ඇතැම්විට සම්ප්‍රදායෙන් එපිට යන්නාවූ දේ ද අත්‍යවශ්‍ය වේ. එම මනුෂ්‍යයින් යේසුස්වහන්සේ වෙත පැමිණියද ඔවුන් බාධකවලට මුහුණ දුන්හ. සාම්ප්‍රදායික මාර්ගයක් තුළින් තම මිත්‍රයාව යේසුස්වහන්සේ වෙත රැගෙන ඒමට ඔවුන්ට හැකියාව නොලැබුණි. උත්සාහය අත් නොහළ ඔවුහු එම මිනිසා යේසුස්වහන්සේ වෙත රැගෙන යාමට හැකි නව්‍යතම මඟක් සොයා ගත්හ. වහලට නැඟී සෙවිල්ල ඇර තම මිතුරාව පහළට බැස්සවූහ. කෙසේ වුවත්, ලූක්ට අනුව යේසුස්වහන්සේ ඔවුන්ගේ ක්‍රියාව අනුමත කළසේක. (ලූක් 5:20 බලන්න)

යේසුස්වහන්සේගේ ආශාව නම් අප අපගේ අසරණ මිතුරන් උන්වහන්සේ වෙත රැගෙන එනු දැකීමටයි. දුක් විඳින්නා කුමනාකාර පුද්ගලයෙකු වුවත් ඔවුන්ට කමාව දෙන්ටත් සුව කරන්ටත් බලා සිටින්නාවූ මහත් වෛද්‍යවරයෙකු ලෙස යේසුස්වහන්සේව බයිබලය හඳුන්වා දෙන්නේය.

අසරණයන්ට සරණක් වීමට එලන් ජී. වයිට් අපට අභියෝග කරයි. “ඔබගේ යුතුකම් කියාදෙන තුරු නොසිටින්න. ඔබගේ දෑස් හැර ඔබ වටා සිටින්නේ කවුදැයි බලන්න. අසරණයන්, පීඩිතයන් සහ පිහිටක් නැත්තන් දැන හඳුනාගන්න. ඔවුන්ගෙන් සැඟවී ඔවුන්ගේ උවමනාවන් නොසඟවා නොහරින්න. යාකොබ්හි සඳහන් පිරිසිදු භක්තිය, ආත්මාර්ථයෙහි හෝ දූෂණයෙන් නොකිළිටි යන සාක්ෂි දරන්නේ කවුද? යටහත්වූ ගැළවීමේ සැලැස්මට තම සහාය දැක්වීම සඳහා තමාට හැකි සියල්ල කිරීමට තරම් කරදර වන්නේ කවුද?” E. G. White, Testimonies for the Church, vol. 2, p. 29.

පිහිටක් නැත්තන් හට පිහිට වන්නේ කෙසේදැයි නිරූපණය කරන යේසුස්වහන්සේ එසේ කිරීමට අපවද කැඳවන සේක. ප්‍රථමයෙන් අප ඔවුන්ගේ මිතුරන් වී ඔවුන්ගේ උවමනා එපාකම් සොයා බලමු. අනතුරුව ඔවුන්ට පිහිට විය හැකි එකම තැනැත්තා වන යේසුස්වහන්සේව ඔවුන්ට හඳුන්වා දෙමු. අපගේ කතාන්දරයේ මිනිසුන් සිදු කළේද එයයි. අපි කුමනාකාර අවස්ථාවකට මුහුණ දුන්නද අපද කළ යුත්තේ එයමයි. ඔවුන්ව ගළවාගත හැකි එකම තැනැත්තා යේසුස්වහන්සේ වෙතට ඔවුන්ව යොමු කරන්නට සහයවන්න.

`මේ මොහොතේ උපකාර අවශ්‍ය කවරෙක් ඔබ වටා සිටින්නේද? ඔවුන් වෙනුවෙන් ඔබ ඉටුකිරීමට යන්නේ කුමක්ද?`