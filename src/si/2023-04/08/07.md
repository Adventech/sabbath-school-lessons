---
title:  වැඩිදුර අධ්‍යයනය සඳහා
date:   24/11/2023
---

“ආතර් වයිට්ගේ —"A Few Days at Long Point, " Ellen G. White: The Australian Years: 1891–1900, vol. 4, pp. 100–104 කියවන්න.

යේසුස්වහන්සේ අන්‍ය සංස්කෘතින්ට අයත් මිනිසුන් ගළවා ගැනීම උදෙසා ඔවුන් සමග සම්බන්ධතා ගොඩනඟා ගැනීමේ පුරුද්ද ගැන උදාහරණ ශුභාරංචි ලියන්නන් වාර්තා කරයි. (මතෙව් 8:28-34; මාර්ක් 5:1-20) එලෙසින්ම අපවද කැඳවා ඇත්තේ නොයෙක් සංස්කෘතීන්ට අයත් මිනිසුන් සමග සුහද වීමටත් ඔවුන්ට සේවය කිරීමටත්ය. යේසුස්වහන්සේගේ පූජාවීම ජාතිය, වර්ගය, ධනය හෝ කුලය නොතකා සියල්ලන් උදෙසාය. එය අප කිසිටෙකත් අමතක නොකළ යුතුය. “උන්වහන්සේ අපේ පව් උදෙසා ශාන්තිකර පූජාවය, අපේ පව් උදෙසා පමණක් නොව මුළු ලෝකයාත් උදෙසාය (1 යොහන් 2:2).

“අන්‍යයන්ගේ අවශ්‍යතා සමනය කරමින් ඔවුන් හට සැනසීමක් හා ආශිර්වාදයක් වීමේ හැකියාව තිබුණද . . . . . තමාගේම පවුල කෙරෙහි පමණක් සෙනෙහස දක්වමින් . . . බාහිර මිනිසුන්ව ඈත්කර තැබීම තුළින් ස්ත්‍රීන් සහ පුරුෂයන් දෙවියන්වහන්සේගේ සැලසුම් සම්පූර්ණ කරන්නේ නැත.

“දෙවියන්වහන්සේ අප අන්‍යයන් හට අපගේ අනුකම්පාවන් දක්වනු දැකීමට ආශා වුවත් උන්වහන්සේ අපව අපගේ නිවෙස් වලින් පිටස්තර අය හට යහපත් කරනු පිණිස කැඳවා සිටියත් එසේ කිරීම පිණිස අප අපගේ නිවහන තුළ දක්වන සෙනෙහස අඩු කරනු දැකීම හෝ අපගේ සමීපතමයින් සහ රටදැය වෙනුවෙන් හෝ ඇති ලැදියාව අඩු කරනු දැකීම හෝ කිසිවිටෙකත් අදහස් නොකරන සේක. එසේ නමුත් අප අපගේ සෙනෙහස සහ අනුකම්පාව බිත්ති හතරකට පමණක් සීමා කරමින් දෙවියන්වහන්සේ අපට දී ඇති ආශිර්වාදයේ ප්‍රීතියෙහි ප්‍රතිලාභයන් අන්‍යයන් හට ළඟා නොවන ලෙස ඔවුන්ගෙන් ඒවා වළක්වාලීම නොකළ යුතුය.” —Ellen G. White, Advent Review and Herald October 15, 1895.

අන්‍ය සංස්කෘතියකට අයත් හෝ වෙනත් පිහිට අවශ්‍ය ඕනෑම මනුෂ්‍යයෙකු හෝ වේවා ඒ සියලුදෙනා උදෙසා අප අපගේ සැප වළල්ලෙන් මිදී ඔවුන්ට ආශිර්වාදයක් වීමේ වගකීම අපට පැවරී ඇති අතර එය යේසුස්වහන්සේ තුළින්ම එන්නාවූ විවාදයෙන් තොර ආඥාවකි. (ක්‍රියා 1:8 මාර්ක් 11:17).”

**සාකච්ඡා සඳහා ප්‍රශ්න**:

`ඔබගේ සැප වළල්ල කෙබඳුද? එහි සීමාවලින් එපිටට යාමට අවශ්‍ය අවස්ථාවලදි ඉන් පිටතට යාමට තරම් කැමැත්තක් ඔබ තුළ තිබිය යුත්තේ මන්ද?`

`යේසුස්වහන්සේව “කමින් බොමින් ආවේය. කැදර මනුෂ්‍යයෙක්ය. මුද්‍රිකපානය බොන්නෙක්ය. සුංගම් අයකරන්නන්ගේත් පව්කාරයන්ගේත් මිත්‍රයෙක්යයි” (මතෙව් 11:19) යනුවෙන් හැඳින්වූ සිද්ධියෙන් ගම්‍ය වන්නේ මොනවාද? එවන් වේදනාවක් එල්ල වන ලෙස යේසුස්වහන්සේ කුමක් කරන ලද්දේද? එසේම මෙහෙය පිළිබඳව එය අපට උගන්වන්නේ කුමක්ද?`

`අන්‍ය විශ්වාසවන්තයන්ගේ මංගල්‍යයන් සමග ක්‍රිස්තියානිකරුවන් හට කොපමණ දුරට එක්විය හැකිද? බයිබලීය ඉගැන්වීම් ඉවත නොහලමින් ක්‍රිස්තියානිකරුවන් හට ඒවා සමග එක්විය හැක්කේ කෙසේද?`