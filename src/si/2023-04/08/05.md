---
title:  වේදනා විඳින්නාට උපකාර කිරීමට
date:   22/11/2023
---

අපගේ ලෝකය සැබවින්ම කොපමණ වේදනාකාරිද යන්න අප අතරින් අත්දැක නොමැත්තේ කවුද? ධනයට හා වස්තුවට ලොල් වූ පරිසරයක ජීවත් වන්නේ හෝ දුගී වූ වස්තුව අහිමි පරිසරයක ජීවත්වන්නේ හෝ වැදගත් නොවේ. ඒ කුමන පරිසරයක වුවත් මනුෂ්‍යයා පීඩාවෙන් හා වේදනාවෙන් හා කරදරයෙන් සිටියි. උදාහරණයක් ලෙස යමෙක් කළ යුත්තේ බටහිර රටවල් වල මිලදී ගන්නා විෂාදනාශක (antidepress ants) වල ප්‍රමාණය පිළිබඳව කියවීමයි. ඒ තුළින් ධනය හා වස්තුව පමණක් අපගේ සාමය හා සතුට ගැන වග නොකියන බව ඔහුට/ඇයට අවබෝධ කරගත හැකිවනු ඇත.

“ස්වාමින්වහන්සේගේ ආත්මය මා කෙරෙහිය. මක්නිසාද දිළිඳුන්ට ශුභාරංචිය දේශනා කරන්ට උන්වහන්සේ මා ආලේප කළසේක. වහලුන්ට මිදීම සහ අන්ධයන්ට පෙනීම ලැබෙන බව ප්‍රකාශ කරන්ටද මඩනා ලද්දවුන් නිදහස් කර හරින්ටද ස්වාමින්වහන්සේගේ පිළිගත යුතු අවුරුද්ද ප්‍රකාශ කරන්ටද උන්වහන්සේ මා එවූසේක” (ලූක් 4:18)

`යේසුස්වහන්සේ කළ දේ ගැනද අප විසින් අප අවට සිටින්නාවූ අසරණයන් හට ඉටු කළ යුතු දේ ගැනද එම පදය අපට උගන්වන්නේ කුමක්ද?`

කිසිදිනෙක හෝ කවදා හෝ යේසුස්වහන්සේව පිළිගනීදැයි නොදන්නා නමුත් සියලු මනුෂ්‍යයන්ගේ අවශ්‍යතා සපුරාලීමට දෙවියන්වහන්සේ අපව කැඳවන සේක. යේසුස්වහන්සේ වෙනුවෙන් අප ඔවුන් වෙත ළඟාවීම අපගේ මෙහෙයෙහි පදනම වුවද අසරණයන් හට පිහිට විය යුත්තේ හුදෙක් ඔවුන් හට උපකාර අවශ්‍ය නිසාමය. අප ඔවුන්ට පිහිට වන්නේ අප යේසුස්වහන්සේව අපගේ ස්වාමින්වහන්සේ ලෙස පිළිගත් නිසා සහ උන්වහන්සේ අපව ඒ වෙනුවෙන් කැඳවා ඇති නිසාය.

සියලු මනුෂ්‍යයන්ගේ අවශ්‍යතා සපුරාලීමට කටයුතු කිරීම යේසුස් වහන්සේගේ ආදර්ශය අප අනුගමනය කළ යුතු බයිබලීය ප්‍රතිපත්තියකි. උන්වහන්සේ උපකාර කළාවූ සෑම අයෙක්ම උන්වහන්සේව පිළිගත්තාද නැත්ද යන්න අප නොදන්නෙමු.

සැබවින්ම යමෙකුට උපකාර කිරීමට නම් ඔවුන්ගේ අවශ්‍යතා පිළිබඳව අපි හොඳින් දැනුවත්ව සිටිය යුතුය. සෑම සංස්කෘතියකම මිතුරෙකුට සලකන ඔවුන්ටම ආවේනික සිරිත් ඇත. ඉන්දියාවෙහි අමුත්තන් හට සැලකීමේදී ඔවුන්ට ආහාර පාන පිළිගැන්වීම ඔවුන්ගේ චාරිත්‍රයකි. තම සමීපතමයෙකු අහිමි වූ මිතුරෙකු සැනසවීමට වඩා යම් නාඳුනන අමුත්තෙකුට මුදලක් පිළිගැන්වීම බොහෝ පහසු වේ. ඔබගේ මිතුරාට මුල්‍යමය හෝ භෞතික දේවලට වඩා යමක් අවශ්‍ය වනු ඇත. එවැනි මහත් අහිමි වීමකදී නිරන්තරයෙන් ඔබගේ අනුකම්පාවන්ත සහයෝගය දැක්වීම සැබෑ උපකාරයක් වනු ඇත.

අපගේ මිතුරන් වෙනුවෙන් යේසුස්වහන්සේගේ සේවකයෙකු වීමේ වැදගත්ම ප්‍රතිපත්තිය ප්‍රථමයෙන්ම ආරම්භ වන්නේ ඔවුන් කෙරෙහි වූ ආත්මාර්ථයෙන් තොර ප්‍රේමයක් ඔවුන්ට දැක්වීමේ ඉලක්කය ඇතිව ඔවුන්ට උපකාර කිරීමට පෙර ඔවුන්ගේ අවශ්‍යතා මනාව අවබෝධ කරගැනීම තුළයි. යේසුස්වහන්සේව අනුගමනය කිරීමට ඔවුන් සූදානම් වූවන් ගැනත් ඔවුන්ට අවශ්‍ය උපකාරය සපයන්න.

`මතෙව් 25:34-40 කියවන්න. අපට එහි ඇති පණිවිඩය කුමක්ද?`