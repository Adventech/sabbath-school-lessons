### කතාව නවතා යමක් කිරීම අරඹන්න

අති භයානක වගුරු බිමක් පිළිබඳ උපමා කතාවක් මින් වසර ගණනාවකට පෙර ඇඩ්වෙන්ටිස්ට් සඟරාවක පළ විය. එම වගුර මැදින් වැටී තිබූ අඩිපාර ඔස්සේ ගමන් කරන්නාවූ අතරතුර, ඇතැම් මිනිසුන් වගුර තුළට ඇද වැටුණාහ. ඔවුන්ගේ මර-ලතෝනිය අවට ගම පුරා සිසාරා ගියේය. එය අති බිහිසුණු විය. මිනිසුන් ගම් සභාව රැස් කළහ. ඇත්ත වශයෙන්, ගම් සභා රැස්වීම් බොහොමයක්ම පැවැත්වූහ. සංකල්ප දක්වමින්, සමාලෝචනය කරමින්, ඇතැම් විට විසඳුම් පවා යෝජනා කරමින් දේශන සහ පත්‍රිකා ඉදිරිපත් කළහ. නමුත් රැස්වී කතා පැවැත්වූවාට වඩා වෙන කිසිම දෙයක් සිදුවූයේ නැත. වසර ගණනාවක් මුළුල්ලේ සාකච්ඡා පැවැත්වුණි. අදාල මාතෘකාව පිළිබඳව මිනිසුන් නිබන්ධන ලිවූහ. විශේෂ ආරාධිත දේශකයන් කැඳ වූහ. සල්පිල් පවත්වා, පැය ගණන් රැස්වීම් වල කාලය ගත කරන්නන් උදෙසා ආහාර සැපයීම පිණිෂ මුදල් සෙවූහ. අවසානයේදී, පවත්වනු ලබන්නා වූ රැස්වීම්වලට ගොහොරුවේ ගිලෙමින් මරලතෝනි දෙන්නන්ගේ අඳෝනා වලින් බාධා ඇති නොවන පිණිස, පිටත ශබ්ද ඇතුලට ඒම වලකාලීමට කාමරයක් ගොඩනැගූහ. නමුත් කරදරේට වැටී සිටි අයට පිහිටවීම පිණිස කිසිවකු හෝ කිසිවක් කළේ නැත. තවදුරටත් මිනිසුන් ගොහොරුවේ වැටී මිය යාම වැළැක්වීමටද කවුරුන් හෝ යම් දෙයක් කළේ නැත. ඔවුන් කථා කළා පමණි.

සමස්තයක් ලෙස සභාවද, විශේෂයෙන් ඔබේ සබත් පාසල් පන්තියද, එම ගමේ උදවිය මෙන් වන්නට අකමැතිව ඇත. අපි එකතුව ගත කරන කාලය, යාච්ඤාවෙන්, කල්පනා කිරීමෙන්, බෙදා ගැනීමෙන්, සහ සාකච්ඡා කිරීමෙන්, ගතකිරීමට කැමැත්තෙමු. නමුත් ඉන් ඔබ්බට ගොස් අවට සිටින්නවුන් සමග සහ ඔවුන් වෙනුවෙන් යමක් කිරීමට, ඊටත් වඩා කැමැත්තෙමු. සමාජය තුළ සහ ලෝ වටා සිටින්නවුන් උදෙසා යම්කිසි වෙනසක් කිරීමට අපට අවශ්‍ය වේ. අපේ වැඩකටයුතු හමාර කොට, යේසුස්වහන්සේගේ නැවත පැමිණීම අපේ අපේක්ෂාවයි.

මෙවර වැඩිහිටි සබත් පාසල් බයිබල් අධ්‍යයන මාර්ගෝපදේශකය සැලසුම් කොට ඇත්තේ, එලියට බැස යමක් කිරීම පිළිබඳව අවධානය යොමු කිරීමටය. අතිශයින් චමත්කාර ජනක බයිබල් කතාන්තර බොහොමයක් අපි විශ්ලේෂණය කරන්නෙමු. කුතුහලය දනවන අත්දැකීම් සහ උදාහරණ පිළිබඳව කියවමු. අපේ අසල්වාසීන් වෙත ළඟාවීම පිණිස අප සතුව ඇති සම්පත් පිළිබඳව අප අධ්‍යයනයක යෙදෙමු. (විශේෂයෙන්ම ක්‍රිස්තියානි පසුබිමක්නො මැති අය පිළිබඳවයි). නමුත් ඒවා පැහැදිලි කිරීමට, සහ අපව උනන්දු කිරීම පිණිස, වන මාර්ගෝපදේශ පමණක්ම වේ. නමුත් සෑම පාඩමකම සැබෑ යොමුවීමත්, සැබෑ සිතත් වන්නේ, සෑම සතියකම බ්‍රහස්පතින්දා දිනයන්හි බෙදා ගන්නා වූ දේවල්වලිනි. එනම්, එළියට බැස නියත වශයෙන්ම යමක් කිරීම පිණිස වන අභියෝගයයි.

ඔබ ක්‍රියාත්මක වනු පිණිස දේවධර්ම ශාස්ත්‍රය පිළිබඳව දැනුම, අවශ්‍ය මෙවලම්, සහ අදහස් අප ඔබ සමග බෙදා ගන්නෙමු. සෑම බ්‍රහස්පතින්දාවකම ඇති පාඩම තුළින් ඉතා ප්‍රවේශම්කාරී ලෙස අභියෝග වැඩිදියුණු කරන්නෙමු. එය ඉතා පහසු දෙයින් ආරම්භ වනවා ඇත. කාර්තුව ගෙවී යන්නා වූ අතර, ඉතා සූක්ෂම ලෙස (එතරම් සූක්ෂම නොවී) අභියෝග වැඩි වනු ඇත. අප එක් එක්කෙනාට ඇති එල්ලය වන්නේ, අභියෝග භාර ගෙන, අපට මඟ පෙන්වන ලෙස ශුද්ධාත්මයාණන්වහන්සේ ඉල්ලා යාච්ඤා කොට, අප ඉගෙන ගත් දේ ක්‍රියාවට නංවා, පසුව ඊළඟ සතියේ දී කරුණු කාරණා කෙසේ සිදු වූයේ දැයි විනාඩි කිහිපයක් තුළ සාකච්ඡා කිරීමයි. මෙය පුරසාරම් දෙඩීමට ඇති

කාලයක් නොව, බෙදා ගැනීම සඳහා වූ කාලයයි. නිසි ලෙස සිදුවුණේ කුමක්ද, වැරදුණේ කොතැනදැයි සාකච්ඡා කරන්න. අප බෙදා ගන්නා වූ අතරතුර, කණ්ඩායම අදහස් නිර්මාණය කරනවා ඇත. යාච්ඤා ලයිස්තු වැඩි දියුණු වනු ඇත. (පුද්ගලික සහ සාමුහික).

අවසානයෙහිදී, මෙම කාර්තුව මතකයෙහි රඳා තිබෙන එකක් වේවා!යි අපේ පැතුම වුවද, එය මනසේ රැඳී තිබෙන සිතුවිල්ලක් නිසාවත්, ගැඹුරු දේව ධර්ම ශාස්ත්‍රීය න්‍යායන් නිසාවත්, නොවිය යුතුය. එවැනි දේ බහුලව තිබිය හැක. නමුත්, අපගේ ප්‍රාර්ථනාව වන්නේ, අප සියලු‍ දෙනා මෙම කාර්තුව දෙස නැවත හැරී බලන විට, ශුද්ධාත්මයාණන්වහන්සේ විසින් අපේ නිහතමානී උත්සාහයන් භාරගෙන, දෙවියන්වහන්සේගේ නාමයට ගෞරවය සහ තේජස ගෙනෙන පිණිස මෙහෙවරෙහි ප්‍රාතිහාර්ය සිදු කළ බවයි.