---
title:  අවසාන අර්බුදය
date:   26/12/2023
---

යේසුස්වහන්සේ උන්වහන්සේගේ ගෝලයන්ට සහ අපට මෙසේ පැවසූ සේක. එබැවින් නුඹලා ගොස්, සියලු ජාතීන් ගෝලයන් කරපල්ලා, පියාණන්ගේත් පුත්‍රයාණන්ගෙත් ශුද්ධාත්මයාණන්ගෙත් නාමයට ඔවුන් බව්තීස්ම කරපල්ලා. මා විසින් නුඹලාට අණ කළ සියල්ලම පවත්වන්ට ඔවුන්ට උගන්වාපල්ලා. මමද ලෝකාන්තියමය දක්වා සෑම කල්හිම නුඹලා සමඟ සිටිමියි කීසේක. (මතේ 28:19, 20) මහත්වූ ආඥාව නම් මෙයයි. එසේම විවිධ ආකාරයෙන් පොළොවේ වසන්නන්ටත් සියලු ජාතීන්ටත් ගෝත්‍රයන්ටත් භාෂාවන්ටත් සෙනඟටත් (එළිදරව් 14:6) කරන කැඳවීම තුළ දේවදූතයන් තිදෙනාගේ පණිවිඩය සරලවම තිබෙන සත්‍යතාවය (2 පේත්‍රැස් 1:12) මහත් ආඥාව ප්‍රකාශනය කිරීමයි.

`1 යොහන් 4:8 2 පේත්‍රැස් 3:9 සහ 1 තිමෝති 2:4 සහ උත්පත්ති 12:3 කියවන්න. සැම මනුෂ්‍ය කණ්ඩායමක්ම දෙවියන්වහන්සේට වැදගත් වන්නේ ඇයි?`

ක්‍රිස්තුස්වහන්සේගේ ප්‍රේමය සියලු මනුෂ්‍යත්වයටය. එහි කිසිදු මිනිස් කණ්ඩායමක් අතහැර දමා නැත. ක්‍රිස්තුස්වහන්සේ මරණයට පත්වූයේ කළින් තීරණය කරන ලද සුවිශේෂී කණ්ඩායමක් සඳහාය යන ඉගැන්වීම් වලට හාත්පසින්ම වෙනස් ලෙස බයිබලය ඉතා පැහැදිලිව පෙන්වා දෙන්නේ ක්‍රිස්තුස්වහන්සේගේ පූජාවීම ජාතිය, වර්ගය, හෝ වෙනත් කාරණා නොතකා සියලු මනුෂ්‍යයන් උදෙසාය. ඔබ මනුෂ්‍ය ජීවියෙකු වේ නම් ක්‍රිස්තුස්වහන්සේ ඔබ නිසා මරණයට පත්වීම නිසැකය. ඕනෑම අයෙකු වෙත ඇති එකම ප්‍රශ්නය වන්නේ “උන්වහන්සේගේ මරණයට ඔබ ප්‍රතිචාර දක්වන්නේ කෙසේද” යන්නයි.

යේසුස්වහන්සේ නැවත පැමිණෙන විට ප්‍රධාන කඳවුරු දෙකක් පමණක් තිබෙනු ඇත. එළිදරව් 13 සහ 17 පෙන්වන පරිදි ආගමික හා දේශපාලනික ආයතන හරහා සාතන්ගේ අණසකට යටත් වූවන් සහ “දෙවියන්වහන්සේගේ ආඥා” (එළිදරව් 14:12) පැවැත්වීමෙන් ඇදහිල්ල ප්‍රකාශ කරන තැනැත්තන් වන යේසුස් ක්‍රිස්තුස්වහන්සේ හට මුළුමණින්ම යටහත් වූ තැනැත්තන්ය.

පටන්ගැන්මේ පටන් දෙවියන්වහන්සේ නම් කවුදැයි සහ උන් වහන්සේගේ ධර්මිෂ්ඨකමේ සහ ප්‍රේමයේ මාර්ගයන් ගැන මනුෂ්‍යයින් දැන සිටියහ. (රෝම 1:18 , 21 බලන්න) එබැවින් යුග ගණනාවක පටන් සියලු මනුෂ්‍ය ජීවීන් ඔවුන් දෙවියන්වහන්සේ සමග එක්ව කටයුතු කළ ආකාරය මත සහ ඔවුන් ජීවත්වූ අන්දම අනුව කොපමණ දුරට අවබෝධ වූයේද නැතිද යන්න නොතකමින් ඔවුන් විනිශ්චයට ලක්වනු ඇත. (රෝම 2:11-16 බලන්න)

නමුත් මෙම අවසාන කාලයේ, කණ්ඩායම් දෙකක් වැඩෙන්නේය, තවදුරටත් සිතීමේ නිදහස ගෞරවයට පත්නොවනු ඇත. සාතන්ගේ පක්ෂය සමග එක්වීමට මනුෂ්‍යයින්ව පීඩාවට ලක්කරනු ඇත. ශුභාරංචිය ප්‍රකාශ වීම හදිසි අවශ්‍යතාවයකි. එසේම සාතන්ගේ උපක්‍රම හෙළි කිරීමද අවශ්‍ය වේ. ඒ අනුව දේවදූතයන් තිදෙනාගේ පණිවිඩයද අපගේ මෙහෙය වන්නේ සැබවින්ම මෙයයි.

`ඔබ වෙනුවෙන් පුද්ගලිකව ක්‍රිස්තුස්වහන්සේ මරණයට පත්වූ බව මෙනෙහි කරන්න. ඔබ කළාවූ ඕනැම දෙයක් කොපමණ නරක වූවත් ක්‍රිස්තුස්වහන්සේගේ කුරුසිය මත වූ මරණයෙන් එයට ගෙවීමට නොහැකි යයි ඔබට සිතිය හැකි කාරණා මොනවාද?`