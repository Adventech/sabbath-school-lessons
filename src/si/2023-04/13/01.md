---
title:  දෙවියන්වහන්සේගේ මෙහෙයේ අවසානය
date:   23/12/2023
---

### මේ සතියේ පාඩමේ අධ්‍යයනය සඳහා කියවන්න
එළිදරව් 1:1-7; 14:6-12; 21:1-4; 1 පේත්‍රැස් 2:9; ලූක් 11:23; 1 තිමෝති 2:4.

> <p>කටපාඩම් පදය</p>
> “මේ සියල්ල මෙසේ නාස්තිවෙන්ට තිබෙන බැවින්, නුඹලා දෙවියන්වහන්සේගේ දවස පැමිණීම බලාසිටිමින්ද ඒ ගැන උනන්දුව ක්‍රියාකරමින්ද සියලු ආකාර ශුද්ධවූ හැසිරීමෙහිත් භක්තිවන්තකමෙහිත් කොයි ආකාර අයවල්ව සිටින්ට ඕනෑද? (2 පේත්‍රැස් 3:11).”

එළිදරව් පොත අවසාන කාලයේ සිදුවීම් පිළිබඳ දර්ශන වලින් අපගේ මනස පුරවාලයි. එහි මූලික තේමාව වන්නේ ක්‍රිස්තුස්වහන්සේ සහ සාතන් අතර ඇති විශ්වීය අරගලය ගැනයි. පොළොව මතුපිට තිබූ සියලු බල අහිමිවූ සාතන් දැන් දෙවියන්වහන්සේට විශ්වාසවන්තව සිටින්නන් අත්කර ගැනීමට උත්සාහ කරයි. පොත කූටප්‍රාප්ත වන්නේ ආදම් සහ ඒවගේ වැටීමේ පටන් මරණයට පත්වූ සියලු ඇදහිලිවන්තයන් සහ ජීවත්ව සිටින්නාවූ සියලු ධර්මිෂ්ඨයන් මුදවාගැනීමට යේසුස්වහන්සේගේ නැවත පැමිණීමත් සමගය. සාතන්ගේ සහ දුෂ්ටයන්ගේ ගින්නෙන් වන විනාශයද අලුත් පොළොවේ යේසුස්වහන්සේගේ සදාකාල රාජ්‍යය පිහිටුවීමද එම පොතෙහි දැක්වේ.

එළිදරව් පොත හදාරන්නන් ඉතා උනන්දුවෙන් ක්‍රි. ව. පළමුවන සියවසෙහි සිට අවසාන කාල දක්වා සභා ඉතිහාසයේ සලකුණු කරන ලද සිදුවීම් සහ අනාවැකියෙන් කියන ලද සංඥා හඳුනාගැනීමට සහ සොයාගැනීමට උත්සාහ කරයි. ඔවුන් එසේ කිරීම නිවැරදිය.

කෙසේ වෙතත් මේ කාර්තුවේ අවසාන පාඩමේදී එළිදරව් පොත යනු මිෂනාරි සභාවක් වීමට අපට ආරාධනා කරන්නාවූ දෙවියන්වහන්සේ ගැන අවධානය යෙමු කරන මිෂනාරිමය පොතක් බව හෙළිවනු ඇත. පවතින සත්‍යය ලෝකයාට ප්‍රකාශ කිරීමට වන අපගේ කැඳවීම, හැම අයෙක්ම දෙවියන් වහන්සේ වෙනුවෙන් හෝ විරුද්ධව තම තෝරාගැනීම සිදුකරන තුරු පවතිනු ඇත.

දෙසැම්බර් 30 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.