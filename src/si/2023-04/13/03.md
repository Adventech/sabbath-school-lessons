---
title:  දේවදූතයන් තුන්දෙනාගේ පණිවිඩය සහ මෙහෙය
date:   25/12/2023
---

එළිදරව් පොත මහා අරගලයේ තේමාවේ විචිත්‍රවත් වූ නිරූපකයක් දක්වන අතර එය වඩාත්ම හොඳින් දිස්වන්නේ එළිදරව් 12:12 විය හැකිය. එබැවින් ස්වර්ගයෙනි, එහි වසන්නෙනි, ප්‍රීතිවෙයල්ලා. ගොඩටත් මුහුදටත් දුක්වේ. මක්නිසාද යක්ෂයා තමාට ඇත්තේ ස්වල්ප කාලයක බව දන්නා බැවින්, මහත් උදහසින් යුක්තව නුඹලා වෙතට බැස ගියේ යයි ස්වර්ගයෙහි කියන මහත් හඬක් මට ඇසුණේය. අවසාන කාලයේදි උපරිමයටම ළඟාවන්නට ඇති මහා අරගලයේ අර්ථය නොමැතිව ලියවිල්ලේ ඇති කිසියම්ම හෝ දෙයක් ඕනෑම අයෙකු තේරුම් ගනු ඇත්තේ කෙසේදැයි සිතීම ඉතා අසීරුය.

`එළිදරව් 14:6-12 කියවන්න. මෙහි නිරූපණය කර ඇත්තේ කුමක්ද සහ අපගේ මෙහෙවර සහ පණිවිඩය සමඟ මෙම පද සම්බන්ධ වන්නේ කෙසේද?`

මෙහෙය කේන්ද්‍ර කරගත් විට දෙවියන්වහන්සේගේ මෙහෙය උන්වහන්සේගේ පණිවිඩයයි. පණිවිඩය නම් ශුභාරංචියයි. එබැවින් සැබවින්ම පණිවිඩය නම් අප සතු මෙහෙයයි. පැමිණෙන්ට තිබෙන දේ ගැන ලෝකයට අනතුරු ඇඟවිය යුතුය. සෑම අයෙක් හටම ජීවිතයද මරණයද යන තෝරාගැනීම කිරීමට පීඩනය ඇතිවනු ඇත.

> <p></p>
> මාගේ පක්ෂයට නොසිටින්නා මට විරුද්ධය. මා සමඟ රැස් නොකරන්නා විසුරුවන්නේය. (ලූක් 11:23)

`අපගේ මෙහෙ සමඟ සෘජුව සම්බන්ධ වන කුමනාකාර දෙයක් පිළිබඳව යේසුස්වහන්සේ මෙය පවසන සේක්ද?`

සෙවන්ත්ඩේ ඇඩ්වෙන්ටිස්ට්වරු වශයෙන් ලෝකයට ප්‍රකාශ කිරීමට අපව කැඳවා ඇති දෙයෙහි හදවතේ, හරය වන්නේ එළිදරව් 14 හි ඇති දේවදූතයන් තිදෙනාගේ පණිවිඩයයි. ඊට මධ්‍යස්ථ ලෙස එහි පදනම වශයෙන් තේමා දෙකක් ඇත. සදාකාල ශුභාරංචියක් (එළිදරව් 14:6) සහ මැවුම්කාරයාණන්ට නමස්කාර කිරීම මෙම තේමා දෙක ශුද්ධවතුන්ගේ විස්තර කිරීමෙහි සඳහන් වේ. මෙහි දෙවියන්වහන්සේගේ ආඥාද යේසුස්වහන්සේ කෙරෙහි ඇදහිල්ලද රක්ෂා කරන්නාවූ ශුද්ධවන්තයන්ගේ ඉවසීම ඇත්තේය. (එළිදරව් 14:12). මිනිසුන් හට උපකාර කිරීමෙන් කරන සියලු යහපත් ක්‍රියාවලදීද අප කිසිවිටෙකත් අපව කැඳවා ඇති මෙහෙය අමතක නොකළ යුතුය, එනම් සදාකාල ශුභාරංචිය තුළ හමුවන බලාපොරොත්තුව මුළාවී ඇති ලෝකයට ප්‍රකාශ කළ යුතු වෙමු. එසේම කෙදිනක හෝ මේ පොළොව මතට පැමිණිය හැකි දේ ගැනද අනතුරු ඇඟවිය යුතු වෙමු.

`“මාගේ පක්ෂයට නොසිටින්නා මට විරුද්ධය” (ලූක් 11:23) මෙම වාක්‍යය තුළින් යේසුස්වහන්සේ අපට පවසන්නේ කුමක්දැයි ඔබට අවබෝධ වන්නේද? අපගේ හදවතේ සැබවින්ම ඇත්තේ කෙසේදැයි පරික්ෂා කර බැලීමට මෙම වචන අපව පෙළඹිය යුත්තේ මන්ද?`