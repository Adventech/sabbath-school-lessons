---
title:  'එළිදරව්: දෙවියන්වහන්සේගේ අවසන් කාල මෙහෙය'
date:   24/12/2023
---

එළිදරව්හි ආරම්භක වාක්‍ය කිහිපය එය දෙවියන්වහන්සේගේ මෙහෙයට අවධානය දෙමින් ලියැවී ඇති බව කියවන්නට පෙන්නුම් කර දේ.

`එළිදරව් 1:1-7 කියවන්න. අවසාන කාලයේ දෙවියන්වහන්සේගේ මෙහෙය කේන්ද්‍ර කරගෙන එළිදරව් පොත ලියැවී ඇති බවට දැක්විය හැකි සාක්ෂි මොනවාද?`

පළමු වාක්‍යයන් තුළින් යේසුස්වහන්සේ එළිදරව්හි මූලාශ්‍රය සහ කේන්ද්‍රය වන බව හෙළි කිරීමෙන් අනතුරුව එළිදරව් 1:4, 5 හි මනුෂ්‍ය වර්ගයා ගළවාගැනීම පිණිස එක්සත්ව ක්‍රියාකරන දේවත්වයේ ත්‍රිත්වය පිළිබඳව සඳහන් කරයි. පියාණන්වහන්සේ වනාහි සිටින්නාවූ, සිටියාවූ, මතු සිටින්නාවූ තැනැන්වහන්සේය. ඉන්පසුව සඳහන් වන ශුද්ධාත්මයාණන්වහන්සේ වනාහි පළමු සියවසේ සභාවන් අතරේ ඉතා බලවත් ලෙස ක්‍රියාකළ තැනැන් වහන්සේය. අනතුරුව යොහන්, යේසුස්වහන්සේගේ තත්ත්වය සිහිපත් කරන්නේ විශ්වාස සාක්ෂිකාරයාවූ මළවුන්ගෙන් නැගිටි කුළුඳූල් වූ (එළිදරව් 1:5) මෙම ග්‍රහලෝකයෙහි නිත්‍යානුකූල හිමිකරුවා වන තැනැන්වහන්සේ ගැන සඳහන් කරන්නේය. මෙම පොළොවෙහි තම රාජ්‍යය පිහිටුවීමට සාතන් දැරූ උත්සාහය විනාශ විය. සාතන්ට එරෙහි දෙවියන්වහන්සේගේ ජයග්‍රහණයට අමතරව අපගේ මැවුම්කරුවාණන් වැගිරූ රුධිරයෙන් අපගේ පාපය සහ ලැජ්ජාව සේදී යන්නේය.

`එළිදරව් 1:6 සහ 1 පේත්‍රැස් 2:9 කියවන්න. මෙම වාක්‍යවල මුදාගත් පිරිස් හැඳින්වීමට භාවිතා වන නාමයන් තුළින් හඟවන්නේ කුමක්ද?`

දෙවියන්වහන්සේගේ මෙහෙයෙහි මූලික අවධානය යොමු වන්නේ විනාශයට ලක්වන මනුෂ්‍යයින් ගළවා ගැනීමම නොව, දෙවියන්වහන්සේගේ ගැළවීම අලුත් සහ ගෞරවනීය නාමයක් පිළිගැන්වීමය. ඒ අප තුළ දෙවියන්වහන්සේගේ ස්වරූපය පිහිටා තිබෙන නිසාවෙනි. මුදාගත්තවුන් රාජකීය (රජවරු) බවට පත්වන්නේ යේසුස්වහන්සේගේ රුධිරය වැගිරීම තුළින් විශ්වයේ රජු සමඟ ලේ ඥාතීන් බවට අප පත්වූ නිසාය. දැන් රාජකීය පවුල් සාමාජිකයන් ලෙස අනෙක් මනුෂ්‍ය වර්ගයාගේ ගැළවීම උදෙසා වන රාජකීය පවුලේ මෙහෙය සමඟ අප එක්විය යුතුය. මෙය අපව පූජකයන් බවට පත්කරයි. ක්‍රිස්තුස්වහන්සේ උන්වහන්සේගේ සභාව රාජ්‍යයක් ලෙස පිහිටුවා ඇති අතර එහි සෑම සාමාජිකයෙක්ම පූජකයෙකු වේ. එම රාජ්‍යයේ සාමාජිකයෙකු වීම යනු පූජකයෙකු වීමයි.

එළිදරව් 1:7 හි මෙහෙයෙහි හදිසි බව අපට පෙනී යයි. යේසුස්වහන්සේ පැමිණෙන සේක, පොළොවේ සියලු ජාතීන් මංමුළාවී සිටින නිසාවෙන් වැළපෙන්නෝය. දෙවියන්වහන්සේ තමන්වහන්සේගෙන් ඈත්ව ගියවුන් වෙනුවෙන් බලාසිටින සේක.

එවිට මනුෂ්‍ය වර්ගයා උදෙසා දෙවියන්වහන්සේගේ මෙහෙය සමඟින් එළිදරව් පොත දිගහැරෙන්නේය.

`දෙවියන්වහන්සේ විසින් අපව මවන ලද්දේ පමණක් නොව උන්වහන්සේ විසින් අපව ඉතා පුදුමාකාර මිලක් ගෙවා මුදවාගෙනද ඇත්තේය. අපගේ වර්තමාන තත්ත්වය කෙබඳු වුවත් එම සත්‍යය අපට බලාපොරොත්තු ගෙන දිය යුත්තේ මන්ද?`