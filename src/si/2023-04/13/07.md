---
title:  වැඩිදුර අධ්‍යයනය සඳහා
date:   29/12/2023
---

ගැළවීමේ මහත් සැලැස්මේ ප්‍රතිඵලයක් ලෙස මුළු ලෝකයම සම්පූර්ණයෙන් දෙවියන්වහන්සේගේ අනුග්‍රහය වෙත රැගෙන ඒ පාපය නිසා නැතිවූ සියල්ල නැවත පිහිටුවනු ඇත. මනුෂ්‍යයා පමණක් නොව පොළොවද මුදවාගනු ඇත්තේ කීකරුවන්තයාගේ සදාකාල වාසස්ථානය බවට පත්වීම පිණිසය. වසර හයදාහක් පුරාවටම පෘථිවියේ බලය තමා යටතේ තබාගැනීමට සාතන් අරගල කළේය. දැන් මැවීම උදෙසා වූ දෙවියන්වහන්සේගේ මුල් අරමුණ සම්පූර්ණ වී ඇත. මහෝත්තමයාණන්ගේ ශුද්ධවන්තයන් රාජ්‍යය අත්කර ගනු ඇති අතර සදාකාලයෙන් සදාකාලයටම රාජ්‍යය හිමිකර ගනු ඇත. "—Ellen G. White, Patriarchs and Prophets, p. 342.

නමුත් එය යථාර්ථයක් වීමට පෙර අපගේ යුතුකම වන්නේ ලෝකය වෙත යමින් ඔවුන් දෙවියන්වහන්සේගේ ප්‍රතිනිර්මාණයේ පොරොන්දුව පිළිගන්නා පිණිස දෙවියන්වහන්සේ සමග එක්ව අනතුරු ඇඟවීමේ පණිවිඩය බෙදා හැරීමයි.

“අපගේ ඇදහිල්ලේ සාක්ෂි නොදන්නා අය උදෙසා සේවය කිරීමට බොහෝ සේවකයින් එකතුවනු දැකීමට මම ආශා වෙමි. දේවදූතයන් තිදෙනාගේ පණිවිඩය ඇසීමෙන් මහත් ආලෝකයක් ලැබූ බොහෝ දෙනා සිටින අතර දැන් ඔවුන් ලෝකයේ සෑම කොටසකටම එම පණිවිඩය ප්‍රකාශ කළ යුතුය. මම මාගේ කොටස ඉටුකරමින් සත්‍යය ඉදිරියට රැගෙනයාමට අන් අයට මග විවෘත කිරීමට ආශා කරමි. යුද්ධ ඇඳුමෙන් සැරසෙන්නට ස්වාමීන් වහන්සේ අපට උදව් කරන සේක්වා! අන්‍යයන් හට සත්‍යයේ සටහන ඉදිරිපත් කිරීමේ මහඟු කාර්යය උදෙසා සියලු විශ්වාසවන්තයින් එකට එක්සත් විය යුතුයි.” —Ellen G. White, Letter 390, 1907 (unpublished).

මෙම කාර්තුව පුරාවටම දෙවියන්වහන්සේගේ මෙහෙය හා සම්බන්ධ වන බොහෝ අංශ සහ ගැටලු අපි අධ්‍යයනය කළෙමු. එමෙන්ම දෙවියන් වහන්සේ සමඟ ප්‍රතිස්ථාපනය කරගත් සම්බන්ධතාවයක් කුමන ස්වරූපයක් ගනීද යන්න අවබෝධ කරගැනීම සඳහා එළිදරව්වෙහි ඇති විවිධ මාර්ග ගවේෂණය කරමින් අධ්‍යයනය කළෙමු. එසේම එහි උච්ඡතම අවස්ථාව වූයේ පරිපූර්ණ වූ මෙහෙය පිළිබඳ පොළොවෙහි නැවත මැවීම සහ ප්‍රතිස්ථාපනය ගැන වන්නාවූ දැක්ම තුළය. පොළෝ ඉතිහාසයේ මහත් භයංකාරම කාලය වනු ඇත්තේ පාපයේ සහ පීඩාවේ විනාශය සිදුවීම යන කාරණය සත්‍යය වන අතරම දෙවියන්වහන්සේ විසින් මෙම විනාශයේ කාලයන් ඔබ්බට වන කාල සීමාවට අපගේ අවධානය යොමු කරනුයේ පොළොවේ ප්‍රතිස්ථාපනය පිළිබඳව වන පොරොන්දුවේ සැනසීම සහ ධෛර්යය අපට ළඟා කරමිනි.

**සාකච්ඡා සඳහා ප්‍රශ්න**:

`සදාකාල ශුභාරංචිය යනු කුමක්ද? එය සදාකාලයටම වන්නේ ඇයි? එසේම ඒ තුළ උගන්වන්නාවූ දේ අපගේ මෙහෙයෙහි පදනම විය යුත්තේ ඇයි?`

`දේවදූතයින් තිදෙනාගේ පණිවිඩය කෙරෙහි අපගේ විශේෂ අවධානය යොමු වන්නේ ඇයි? මෙම පණිවිඩය මෙන් සෘණාත්මක පණිවිඩයට එනම් අනතුරු ඇඟවීම් බොහෝමයක් ඇති එම පණිවිඩයට වඩා අප යේසුස්වහන්සේ වෙත අවධානය යොමු කළ යුතු බවට වන තර්කයට ඔබ ප්‍රතිචාර දක්වන්නේ කෙසේද?`

`මෙහෙයෙහි වැදගත්කම පමණක් නොව ඔබගේ සභාවත් ඒ තුළ වඩාත් සාර්ථකව සහභාගි වීමේ වැදගත්කම එනම් සැබවින්ම ඔබව කැඳවා ඇති දේ කිරීමට අවශ්‍ය අවබෝධය ළඟා කරගැනීමට මෙම කාර්තුව ඔබට උපකාරී වූයේ කෙසේද? `