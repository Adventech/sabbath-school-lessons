---
title:  මෙහෙය සම්පූර්ණ වීම
date:   28/12/2023
---

`එළිදරව් 21:1-4 සහ එළිදරව් 21:22- 22:5 කියවන්න. මෙහි විස්තර කරන සිදුවීම කුමක්ද?`

අලුත් පොළොව පාරාදීසයක් වනු ඇත. සාතන් සහ දුෂ්ට සෙනඟගේ විනාශයත් සමඟ මරණය සහ පාපය තුරන් වනු ඇත. අප අපගේ ප්‍රේමණීය ගැළවුම්කරුවාණන් හමුවී අපගේ ප්‍රේමවන්තයින් සමග නැවත එකතු වෙනු ඇත. සෑම ජනවර්ගයක සහ භාෂාවක නියෝජිතයන්ගෙන් පොළොව ගහණය වනු ඇත.

මහා මන්ත්‍රණ සභා මෙහෙවර මණ්ඩලය ගෝලීය දහම් සේවා මිනුම් හඳුන්වා දී ඇති අතර එයින් යම් මිනිස් කොට්ඨාශයක් ළඟා වූ හෝ ළඟා නොවූ ලෙස හඳුනාගත හැකිය. ළඟාවූ මිනිස් කණ්ඩායමක් යනු කිසිදු බාහිර ආධාරයක් නොමැතිව අනෙක් කණ්ඩායමට සාර්ථකව සාක්ෂි දැරීමට අවශ්‍ය ප්‍රමාණයක් සහ සම්පත් ඇති කණ්ඩායමක් වන අතර ඔවුන් නමස්කාර මෙහෙයන් පවත්වයි. බයිබල් සහ අනෙක් ලිඛිත සම්පත් ඔවුන්ගේ මව් භාෂාවෙන් ලැබෙන මෙන්ම පරිවර්තකයෙකු නොමැතිව ඔවුන්ගේ භාෂාවන්ට දේශනා කළ හැකි දේශීය දේවගැතිවරු සිටිති.

ළඟා නොවූ මිනිස් කණ්ඩායම නම් කිසිදු දේශීය ඇඩ්වෙන්ටිස්ත විශ්වාසකයින් පිරිසක් නොමැති සහ බාහිරින් ආධාර නොමැතිව ඔවුන්ගේම කණ්ඩායමට සාර්ථක සාක්ෂියක් දැරීමට තරම් ප්‍රමාණවත් පිරිසක් සහ සම්පත් නොමැති පිරිස්ය.

සෑම ප්‍රාදේශීය සභාවක්ම සහ මන්ත්‍රණ සභාවක්ම ඔවුන්ගේ ප්‍රජාව තුළ ළඟා විය යුතු පිරිස් සොයා තීරණය කළ යුතුය. මිදුම්කරුවාණන්ගේ පැමිණීම ඉක්මන් කරමින් සියලු මනුෂ්‍ය කණ්ඩායම් වල ගෝලයන් බිහි කිරීමේ දෙවියන්වහන්සේගේ සේවයේ යෙදිය යුතු කාලය මේය. එසේම අවසානයේදී ඔවුන් සමඟ අප අපට පොරොන්දු වී ඇති අලුත් අහස සහ අලුත් පොළොවෙහි එක්ව ජීවත්වනු ඇත.

`අභියෝගය: ක්‍රිස්තුස්වහන්සේගේ නැවත පැමිණීම ඔබ විසින් ඉක්මන් කරනුයේ කෙසේද? ශුභාරංචිය ඇසීමට ආශාවන අයගේ සිත්වල බලාපොරොත්තුවේ බීජ ඔබ වපුරන්නේද? අලුත් විශ්වාසවන්තයින් හට ක්‍රිස්තුස්වහන්සේට ප්‍රේමවන්ත කීකරුකමකින් යුත් ජීවිතයක ජීවත්වීමේ අර්ථය පෙන්වා දෙමින් වැපිරූ බීජවලට වතුර දාන්නේද? ඔබගේ යාච්ඤා ලැයිස්තුවේ සිටින අය සමග අලුත් අහසක් සහ අලුත් පොළොවක් පිළිබඳව වන පොරොන්දුව ගැන බෙදා ගැනීමට හැකිවන ලෙස අවස්ථාවක් ලබාදෙන මෙන් ඉල්ලා යාච්ඤා කරන්න.`

`අභියෝග වර්ධනය: ඔබගේ ඇතැම් ගෝලයන් ක්‍රිස්තුස්වහන්සේව පිළිගැනීමට සූදානම්ව සිටිනවා විය හැකිය. එය යම් දේවස්ථානයක් හෝ විශ්වාසවන්තයන් කණ්ඩායමක් සමඟ එක්වීම වේ. ඔබව එම තැනැත්තාගේ තත්ත්වයට දමා පළමුවතාවට ඔබගේ දේවස්ථානයට ඇතුල්වන අයුරු රූපයට නඟන්න. ඔහු හෝ ඇයට ලැබෙන අත්දැකීම් කුමනාකාර වේදැයි සිතා බලන්න. නවකයින් පිළිගනිමින් ඔවුන්ම ගෝලයන් බවට පත්කරන්නට ඔබගේ දේවස්ථානය කොතරම් දුරට සූදානම්ද? පවතින ඔබගේ දේවස්ථානය ගොඩනැගීමට වඩා අලුතින් වෙනත් ස්ථානයක විශ්වාසවන්තයින් ඒකරාශී වීමට සැලැස්වීමට ඔබ සූදානම්ද? දුර්වල මට්ටමක ඇති පෙදෙස් උදෙසා අලුත් සැලසුම් සාදන්න. ඔබගේ අදහස් ඔබගේ දේවස්ථාන නායකයින් සමග බෙදාගන්න. ගෝලයින් සෑදීම ඉලක්ක කරගත් දේවස්ථානයක් ලෙස කටයුතු කිරීමට සුදුසු සැලැස්මක් ඉදිරිපත් කිරීම උදෙසා ඔබගේ සභා නායකයින් සමග කටයුතු කරන්න.`