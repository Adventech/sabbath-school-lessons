---
title:  මෙහෙයෙහි සාර්ථකත්වය
date:   27/12/2023
---

මෙහෙය තුළ ළඟා කරගත හැකි සාර්ථකත්වය කුමක්ද? එය බව්තීස්ම, විශාල දේවස්ථාන සහ සීග්‍ර වර්ධන වේගය යයි සිතීමට අප පෙළෙඹෙනු ඇත. සාර්ථකත්වය රඳා පවතින්නේ සත්‍යය ඇතිව සියලු ගෝත්‍ර සහ මිනිස් කණ්ඩායම් වලට ඇතුල්වීම බවත් එය ගුවන්විදුලිය, අන්තර්ජාලය සහ රූපවාහිනිය යන මාධ්‍ය ඔස්සේ ඉක්මන් කළ හැකි බවත් අපට සිතෙනු ඇත. මේ සියල්ල නිවැරදි සහ යහපත් විය හැකි නමුත් පාවුල් කොරින්තිය ප්‍රජාවට පැවසූ සේ අප සිහිතබා ගත යුතුය. මම හිටෙවුවෙමි, අපොල්ලොස් වතුර වත් කළේය. නුමුත් වර්ධනය දුන්නේ දෙවියන්වහන්සේය. (1 කොරින්ති 3:6). අනෙක් වචන වලින් පවසන්නේ නම් අපගේ අවධානය යොමු විය යුත්තේ ක්‍රියාවලිය කෙරෙහිය. දෙවියන්වහන්සේගේ අවධානය වර්ධනය මත වනු ඇත.

අප දැනටමත් දැක ඇති පරිදි දෙවියන්වහන්සේගේ මෙහෙයෙහි අරමුණ වනුයේ පොළොවේ සෑම මිනිස් කණ්ඩායමක් තුළම මුළාව සිටින්නන් ගළවාගැනීම සහ ඔවුන් යේසුස්වහන්සේගේ ගෝලයන් වී උන්වහන්සේගේ මෙහෙයෙහි එක්ව කටයුතු කිරීමයි.

**පහත දී ඇති බයිබල් පද කියවන්න. යේසුස්වහන්සේගේ අනුගාමිකයන් බවට පත්වන අයගේ චරිතය ගැන අපට පවසන්නේ කුමක්ද?**

`2 කොරින්ති 11:2`

`යෙසායා 30:21; යොහන් 10:27; 16:12, 13`

`2 තෙසලෝනික 2:9-11; හෙබ්‍රෙව් 3:12, 13; 1 යොහන් 1:8`

`1 යොහන් 1:9; එළිදරව් 7:14; 19:8`

යේසුස්වහන්සේගේ ගෝලයන් නිර්මලය. තම සරණ පාවාගන්නා තැනැත්තා කෙරෙහි පක්ෂපාතීව සිටින නිර්මල මනාලියක මෙන් වේ. ඔවුන් යේසුස්වහන්සේව අනුගමනය කරන අතරේ උන්වහන්සේ ඔවුන්ව ශුද්ධාත්මයාණන්වහන්සේගේ ස්ථිර හා තුනී හඬට යොමුකරවන සේක. මෙය අන්‍යයන් උදෙසා සේවය කිරීමට අපව යොමු කරයි. මෙම ගෝලයන් අතරේ රැවටීමක් නැත. දුර්වලව සැක සහිතව ඔබමොබ නොයති. බොරු ඉගැන්වීම් සහ දුරාචාරය නොමැත. එසේම ආත්මික උඩඟුකමක් අන්‍යයන් කෙරෙහි නොමැත. තමන් සම්පූර්ණ නොවන බව දනිති. ඒ ස්වාමින්වහන්සේගේ පවිත්‍ර කිරීමේ දයාව සහ කරුණාවේ අවශ්‍යතාව දන්නා නිසාය. මෙම අවබෝධය තුළ ඔවුහු අනෙක් විශ්වාසවන්තයින්ගේ නිවැරදි කිරීම සහ උපදෙස් වලට විවෘතව සිටී. මෙහෙය තුළ සාර්ථක වන්නේ මෙවැනි ගෝලයන් ඇති කිරීමෙනි.

`“පිරිසිදු කන්‍යාවන් මෙන් නුඹලා ක්‍රිස්තුස්වහන්සේ වෙනුවෙන් . . . . .” යන්න අදහස් කරන්නේ කුමක්ද? පව්කරුවන් වශයෙන් දෙවියන්වහන්සේ ඉදිරියේ මෙසේ වීමටත් අන්‍යයන්ටද පිරිසිදු කන්‍යාවන් මෙන් පෙන්වීමටත් අපට හැකිවන්නේ කෙසේද?`