---
title:  අලුත් දෙවියන්වහන්සේ හඳුන්වා දීම
date:   06/12/2023
---

මේ වන විට අතීනසයෙහි චින්තකයන්ගේ අවධානය දිනා සිටි පාවුල් සෙනඟගේ අවධානය ස්වර්ගීය දෙවියන්වහන්සේ වෙත යොමු කළේය.

`ක්‍රියා 17:24-27 කියවන්න. මෙම සෙනඟ වෙත ළඟාවීමට ගන්නා උත්සාහය තුළ පාවුල් අනුගමනය කරන්නාවූ මාර්ග මොනවාද?`

නාඳුනන දෙවි කෙනෙකුට පූජාසනයක් ගොඩනැගීමට තරම් ආත්මික දේ ගැන සැලකිල්ලක් දැක්වූ සෙනඟකට පාවුල්ගේ වචන කුතුහලය ගෙන ආවේය. ඒ මිනිසා විසින් සාදන ලද ගෘහයක වාසය නොකරන මැවුම්කාර දෙවියන් වහන්සේ මනුෂ්‍යයාගේ අවශ්‍යතා සපුරන්නේය යන අදහස ග්‍රීක මිථ්‍යාවල සඳහන් අනාගතය ගැන කිව නොහැකි තමාම මැදිකරගෙන සිටින කෲර දෙවියන් හා සැසඳීමේදී පාවුල් විස්තර කරන දෙවියන්වහන්සේ පිළිබඳ අදහස ඉතා අලංකාර කුතුහලයක් විය. ඇරියෝපගයේ සිටි පුරුෂයින් ප්‍රථම වතාවට ප්‍රේමයේ දෙවි කෙනෙකු ගැන සිතන්නට වූහ.

හොඳම කාරණය නම් ඔවුන් නොදැන සිටි මෙම දෙවියන්වහන්සේව අඳූනා ගැනීමට පුළුවන් වීමයි. විශේෂයෙන්ම උන්වහන්සේ හට ද අවශ්‍ය වන්නේ සියල්ලන්ම උන්වහන්සේව හඳුනා ගැනීමයි.

බොහෝ විට ලූක්ගේ කථාන්තරයෙහි ඔහු පවසා ඇති දේට වඩා පාවුල් ඇරියෝපගයේ දී කතා කරන්නට ඇත. පාවුල්ගේ කතාව, ලිවීමට හැකිවන ලෙස සාරාංශගත කිරීම සාධාරණය. එය සැබෑනම් අප දැනට කියවා ඇති සංකල්ප තුළ තවත් විස්තර ඇතුළත් විය හැකිය. ඒ අනුව පාවුල්ගේ කතාව සංකල්ප කිහිපයක් ලෙස අපි හඳුන්වා දෙමු.

1\. පාවුල් ප්‍රථමයෙන්ම ආත්මික දැනුම ගැන හා ඔවුන්ගේ අවංකභාවය ගැන ස්තූති කරන්නේය.

2\. අනතුරුව ඔවුන්ගේ ඇදහිල්ල ගැන ඉගෙනගත් බවද, තමා ඉගෙනගත් දේවලින් කිසියම් දෙයකට තමා ගරුකරන බවත් ඔහු දැක්වීය.

3\. ඉන්පසුව ඔහු තමා ඔවුන්ගේ ආගම ගැන ඉගෙන ගැනීමෙන් විශේෂිත දෙයක් සොයාගත් බව කීය. තමන්ට අවබෝධයක් නොමැති බව ඔව්හු පිළිගත්තෝය.

4\. අනතුරුව ඔහු ඔවුන් දෙවියන්වහන්සේ ගැන දැනගැනීමට උනන්දුවෙන් බලාසිටින කාරණා කිහිපයක් බෙදාගත්තේය. එනම් දෙවියන්වහන්සේ සැබැවින්ම වැඩසිටින බවත්, උන්වහන්සේ අපට ප්‍රේම කරන බවත් අපට සමීපව සිටින බවත්ය.

5\. අවසාන වශයෙන් පාවුල් තම කතාවේ අවසානයේදී ඔවුන් මේ වන තුරු නොදැන සිටි දෙවියන්වහන්සේ පිළිබඳව මේ ලද දැනුම පිළිනොගැනීම ගැන ඔවුන්ට අනතුරු ඇඟවීය.

පාවුල් ඔවුන් විශ්වාස කළ දේ සම්බන්ධව තමා දැන සිටිදේ පදනම් කරගෙන තමාට හැකි උපරිමයෙන් ඒ කරා ඔවුන් රැගෙන ගියේය. ඔහුට ඔවුන් එතෙක් දුරට රැගෙන යාමට හැකිවූවා නම් ඔහු හොඳ වර්ධනයක් පෙන්නුම් කරමින් සිටියේය.

`මැව්වාවූ ලෝකය සහ මැවුම්කාර දෙවියන්වහන්සේ ගැන පාවුල් කරන ආයාචනය දෙස බලන්න. (රෝම 1:18-25 බලන්න) බොහෝ මිනිසුන් සමඟ අඩුම වශයෙන් ආරම්භක ස්ථානයක් ලෙස ළඟාවීමට මෙය සුදුසු කාරණයක් වන්නේ කෙසේද? ඉතා බලවත් ලෙස දෙවියන්වහන්සේ පිළිබඳව පෙන්නුම් කරන මැවූ ලෝකයෙහි ඇති විශේෂත්වය කුමක්ද?`