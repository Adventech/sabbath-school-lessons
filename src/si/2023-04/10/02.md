---
title:  අතීනසයෙහි සිටි හෙබ්‍රෙව්වරයෙක්
date:   03/12/2023
---

`ක්‍රියා 17:1-16 කියවන්න. පාවුල් අතීනස්හි ප්‍රතික්ෂේප කරනු ලැබුවේ කෙසේද? එහිදී ඔහුට හමුවූ දේට ඔහු ප්‍රතිචාර දැක්වූයේ කෙසේද?`

අතීනස නගරය දේවරූපවලින් පිරී තිබුණි. (ක්‍රියා 17:16). තම සෙනඟගේ ඉතිහාසය සහ දේවරූපවලට ඇති නැඹුරුව (නිමක් නැති අනතුරු ඇඟවීම නොසලකා) ගැන හොඳින් දැන සිටි පාවුල් අතීනසයෙහි ඇති දේවරූප දැකීමෙන්ද කම්පාවට පත්විය. සැබෑ දෙවියන්වහන්සේ ගැන ඉගෙන නොගතහොත් ඔවුන් ඔවුන්ගේ පාප තුළම මරණයට පත්වන බව අතීනසයන් දැකීමෙන් ඇතිවූ දයාව තුළ පාවුල් ධෛර්යමත් වූ බවට කිසිදු සැකයක් නැත.

පාවුල් එදා දුටු දේට වඩා ප්‍රකට නොවුවද වර්තමානයේද අපගේ නගර දේවරූපවලින් පිරී ඇත. නමුත් අවාසනාවකට මෙන් බොහෝ විශ්වාසවන්තයින් හට දේව රූපවලින් පිරි නගරයක් මැදින් ඊට කිසිදු ප්‍රතික්‍රියාවක් නොදක්වමින් ඇවිදයාමට හැකියාව ඇත. නමුත් පාවුල් ප්‍රතිචාරයක් දැක්වීමට තරම් ශුද්ධාත්මයාණන්ගෙන් පිරී සිටියේය. ශුභාරංචිය මුළු ලෝකයාටම බව ප්‍රකාශ නොකර සිටි ඇතැම් විශ්වාසවන්තයන්ට වඩා, දෙවියන්වහන්සේගේ අනෙක් සියල්ලක්ම මෙන් අතීනසයන්ද ගැළවෙනු දැකීමට ආශාවන බව පාවුල් දැන සිටියේය. ගෝලීය මිෂනාරි සංකල්පය යනු අතීනසයෙහි වීදි පුරා සිටින දාර්ශනිකයන් මෙන්ම දේව රූප වන්දනා කරන අන්‍යභක්තිකයන් ඇතුලුව කිසිසේත්ම දෙවියන්වහන්සේට ළඟා නොවූ අය වෙත ශුභාරංචිය රැගෙන යාමය. මේ බව ඔහුට අවබෝධ විය.

එබැවින් පාවුල් නිතර වෙළඳාම්පළේදී මෙම මිනිසුන් නිතර සම්බ විය. අන්‍යභක්තිකයන්ගේ සිතට සහ මනසට ළඟා විය හැකි විවිධ විධි හදාරමින් සහ පරික්ෂා කරමින් මෙම වෙළඳාම්පළේදී පාවුල් ප්‍රථම ගෝලීය මිෂනාරි අධ්‍යයන මධ්‍යස්ථානය ආරම්භ කළේ යැයිද අපට කිව හැකිය.

තමා යුදෙව්වන් හෝ අන්‍යජාතීන් වෙත ළඟා වූ ආකාරයෙන්ම අතීනසයන් වෙත ළඟා විය නොහැකි බව පාවුල් දැන සිටියේය. එම මනුෂ්‍යයන්ගේ ආරම්භක ස්ථානය ඉශ්‍රායෙල් දෙවියන්වහන්සේ හෝ ඉශ්‍රායෙල් ජාතිය වටා ඇති උන්වහන්සේගේ ක්‍රියාවන් හෝ නොවීය. මෙම සංකල්පය හෝ විශ්වාසය යුදෙව්වන්ට සහ දේවභය ඇති අන්‍යජාතීන්ට කොපමණ කේන්ද්‍රීය වුවද පාවුල් වෙළඳාම්පළේදී හමුවී කටයුතු කරන්නාවූ අතීනසයන් හට එය වැදගත් නොවීය. එබැවින් සම්පූර්ණයෙන්ම අලුත් මාර්ගයන් අවශ්‍ය විය.

වර්තමානයේ අප නිරන්තරයෙන්ම යුදෙව් ක්‍රිස්තියානි උරුමයන් හට කිසිසේත්ම අදාළ නොවන කිසිදු පොදු පසුබිමක් නොමැති මනුෂ්‍යයන් හට ළඟාවීමට උත්සාහ කරන්නෙමු. ඒ නිසාවෙන් පාවුල් මෙන් අපද හැඩගැසිය යුතුය. උදාහරණයක් ලෙස බුවනොස් අශර්ස් හි සාර්ථක වන මාර්ගයන් බැංකොක්හි සාර්ථක නොවිය හැකිය.

`ඔබගේ සමාජයේ නමස්කාරයට ලක්වන්නේ කුමානාකර රූප හා පිළිමද? ඒවායෙහි ඇති නිස්සාර බව පෙන්වා දීමට ඔබට හැකිවන්නේ කෙසේද?`