---
title:  වැඩිදුර අධ්‍යයනය සඳහා
date:   08/12/2023
---

ඇරියෝපගයේදී පාවුල් ලද අත්දැකීම තුළින් එනම් ළඟානොවූවන් වෙත ළඟාවන්නේ කෙසේද යන අත්දැකීමෙන් අතීනස්හි කුඩා කණ්ඩායමක් බිහිකරන්නට හැකි විය.

අපෝස්තුළුවරයාගේ වචන සහ ඔහුගේ ආකල්පය පරිසරය පිළිබඳ ඔහුගේ නොසැලෙන විශ්වාසය, තනිකමේදී හා විපතේදී හා මිථ්‍යා දෘෂ්ටිය හමුවේ ඔහු ලද ජයග්‍රහණයට සාක්ෂි දරමින් ඉදිරි පරම්පරාවට ගෙන යායුතුව තිබුණි.

පාවුල්ගේ වචන තුළ සභාව උදෙසා මහත් දැනුම් නිධානයක් ඇත. ඉතා පහසුවෙන්ම තම අහංකාර අසන්නන් කෝපයට පත්කරමින් කුමක් හෝ පවසා තමාව කරදරයට පත්කර ගැනීමේ හැකියාව ඇති අවස්ථාවක පාවුල් සිටියේය. ඔහුගේ දේශනාව ඔවුන්ගේ දෙවිවරු සෘජු විවේචනයට ලක්කරන සහ එම නගරයේ වැදගත් චරිත හෙළා දකිනා දේශනයක් වූයේ නම් සොක්‍රටීස් හට අත්වූ ඉරණමම ඔහුටද අත්වීමේ අවකාශය තිබුණි. නමුත් දිව්‍ය ප්‍රේමය කරණකොටගෙන උපායක් තුළ ඔවුන්ගේ නාඳුනන දෙවියන් ලෙස සැබෑ දෙවියන්වහන්සේව හඳුන්වා දෙමින් ඔවුන්ගේ හිත් අන් දෙවිවරුන්ගෙන් ඈත්කර ගන්නට ඔහුට හැකියාව ලැබුණි. —Ellen G. White, The Acts of the Apostles, pp. 240, 241.

මිනිසුන් සමඟ ඔහුට තිබුණ සෘජු සබඳතාවයන් ද ඔවුන්ගේ සංස්කෘතිය සහ විශ්වාසයන්ද මෙන්ම ආත්මික කාරණා කෙරෙහි ඔවුන් තුළ ඇති භක්තිය කෙරෙහි ඔහු දැක්වූ ගෞරවය නිසා අතීනසය තුළ යම් වැදගත් දෙයක් සනිටුහන් කිරීමට පාවුල් හට හැකිවිය. එය සභාවන්ට දැනුම් නිධානයක් වන්නේය. ඔහු තම අසන්නන්ව කෝප ගැන්වීමෙන් වැළකී සිටියේය. මෙය ඇතුළතින් සහ පිටතින් දේව අනුබලයෙන් ලද ප්‍රධාන සාර්ථකත්වයකි. මෙය එලන් ජී. වයිට් ට අනුව අප විසින් සභාවක් ලෙස අවධානය දිය යුතු දැනුම් සම්භාරයක් ඇති කතාන්දරයකි.

**සාකච්ඡා සඳහා ප්‍රශ්න**:

`අතීනසයේ පාවුල්ගේ කතාන්දරය ආදේශකයක් ලෙස සලකා නගරයක අලුතින් පටන්ගන්නා ඉවැන්ජලිස්ත රැස්වීමක පළමු පියවර විය යුත්තේ කුමක්දැයි සඳහන් කරන්න.`

`දෙවියන්වහන්සේ ගැන නොදන්නා නගරයකදී (ඕනෑම ස්ථානයකදී) එහි මිනිසුන් සමඟ සබඳතාවයන් ගොඩනැඟීම උදෙසා ක්‍රිස්තියානිවරයෙකු සතුවිය යුතු හැසිරීම් රටාවන් මොනවාද?`

`වර්තමාන රූප වන්දනාවන් අපව කෝපයට පත්කරන අවස්ථාවන්හිදී අප වැළකී සිටිය යුතු ක්‍රියාවන් මොනවාද? විශේෂයෙන්ම මෙම රූපවන්දනා කරන පිරිස් සමඟ කටයුතු කිරීමට ආරම්භ කරනවාත් සමඟම.`

`දෙවියන්වහන්සේව මෙම සෙනඟට හඳුන්වා දීමෙන් පාවුල් නැවතුණේ නම් ඔවුන් සෑහීමට පත්වන්නට තිබුණි. නමුත් පාවුල් එක්තරා සීමාවක් පසුකරමින් ක්‍රිස්තුස්වහන්සේ මරණින් නැගිටුණු බව පැවසීම තුළ ඔහු මුළාවූ අයෙකැයි ඇතැමෙක් පවසන්නට විය. ඔහු එසේ කිව යුතුව තිබුණේද? නොපැවසිය යුතුව තිබුණේ නම් ඒ ඇයි?`