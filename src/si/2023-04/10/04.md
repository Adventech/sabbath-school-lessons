---
title:  පාවුල් සහ නාඳුනන දෙවියන්
date:   05/12/2023
---

පාවුල් අතීනසයන්ගේ බොරු ඇදහිල්ල හෝ බොරු දෙවිවරු අපකීර්තියට පත්නොකළ ආකාරය කෙරෙහි අවධානය යොමු කරන්න. ඉතා ස්වල්පයක් වුවද ඔහුට සොයාගත හැකි යහපත් කරුණු කිහිපයක් එක් කරගත් පාවුල් ඒ මත සියල්ල ගොඩනැගීය.

`ක්‍රියා 17:22, 23 කියවන්න. ශුභාරංචිය සමග මෙම මනුෂ්‍යයන් වෙත ළඟාවීමට උත්සාහ කරන පාවුල් මෙහිදී කරන්නේ කුමක්ද?`

අතීනසයෙහි මනුෂ්‍යයෙනි, දෙවිවරුන් ඇදහීමට නුඹලා ලැදිව සිටින බව සියලු කාරණාවලදී මට පෙනේ. (ක්‍රියා 17:22). පාවුල් අන්‍යභක්තිකයන්ට ප්‍රශංසා කරයි. සෑම අයුරකින්ම ඔවුන්ගේ ඇදහිල්ල නොමඟ ගොස් ඇති නමුත් එම භක්තිවන්තයන්ව පාවුල් ඇගයීමට ලක්කරයි.

තවදුරටත් පාවුල් මෙසේ පැවසීය. මක්නිසාද මා නුඹලාගේ නමස්කාරයට අඩංගු දේවල් බලමින් යන අතර (ක්‍රියා 17:23). අතීනසයන්ගේ ඇදහිල්ල පිළිබඳව තමාම අධ්‍යයනය කරමින් සෙනඟ වෙත ගෞරවනීය ආකල්පයක් පාවුල් පෙන්නුම් කළේය. එම මනුෂ්‍යයින් වෙනස්වීමට අදාළ සියලුම පිළිතුරු ඉදිරිපත් කිරීමට උගතෙකු හැටියට ඔහු ඉක්මන් නොවීය. සැබවින්ම මෙම මනුෂ්‍යයින් හට අවශ්‍ය වූ පිළිතුරු සියල්ලක්ම පාවුල් සතුව තිබුණි. නමුත් ඔහු තමාව එසේ හඳුන්වා නොදුන්නේය. එසේ කළේ නම් ඔහුව ප්‍රතික්ෂේප වී යාමට ඉඩ තිබුණි. ඒ අනුව ඔහු මිනිසුන්ගේ යහපත පතන්නාවූ මිනිසුන් ගැන සලකන්නාවූ අයෙකු ලෙස පෙන්නුම් කළේය.

“නාඳුනන දෙවි කෙනෙකුටය” (ක්‍රියා 17:23) යන ලියවිල්ල ගැන සඳහන් කරමින් පොදු පසුබිමක් ලෙස පෙනී යන දෙයින් පාවුල් ප්‍රයෝජන ගත්තේය. ඔවුන් දෙවියන් ගැන (බොහෝ දෙවිවරු ගැන) විශ්වාස කළහ. එයට හොඳ මාර්ගයක් (ඇතැමුන් කෙසේවත් විශ්වාස නොකළහ) වූයේ ගැඹුරු සංවාදයකට ආරම්භයක් ලෙසිනි. නාඳුනන දෙවි කෙනෙකුට පූජාසනයක් ගොඩනැගීමේ සෘණාත්මක අදහස ගැන ඔහු උපහාස නොනැඟුවේය. ඒ වෙනුවට ඔහු ආත්මික දේ ගැන උනන්දුව දක්වමින් හරියාකාරව නොදැන සිටි දෙවියන් ගැන දැනගන්නට ඔවුන් දැරූ උත්සාහය අගය කරමින් ප්‍රශංසා කළේය.

ඔවුහු නොමඟ ගොස් සිටියාහුද? එසේය, නමුත් ඒ ගැන කථා කළ හැකිය. වැදගත් දෙය නම් ආරම්භයේදී ඔවුන් කැපවී සිටිදේ ඔවුන් තේරුම් නොගැනීමයි. පාවුල් හඳුනාගත් මෙම කාරණය ශුද්ධාත්මයාණන්වහන්සේ තුළින් ක්‍රියාකළ හැකි දෙයකි.

පාවුල් ඔවුන් තුළඋනන්දුව ඇති කළ හැකි කාරණයක් සොයා ගත්තේය.

`ඔබට මුණගැසෙන අය සමඟ යම් සංවාදයක් ගැඹුරු ලෙස ගොඩනැගිය හැකි අවස්ථාවත් විවර කළ හැකි කාරණා ලෙස ඔබට සිතෙන්නේ මොනවාද?`