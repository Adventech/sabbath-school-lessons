---
title:  සීමාවක් පසු කිරීම
date:   07/12/2023
---

`ක්‍රියා 17:24-34 කියවන්න. පාවුල් තම සාක්ෂිය තවදුරටත් ගෙන යන්නේ කෙසේද?`

පාවුල් ඔවුන්ගේම කර්තෘවරු ලියා ඇති බයිබල් සත්‍යයට මඳක් සමීප දේ උපුටා දැක්වීමෙන් ඔහු ඔවුන් සමග සාකච්ඡාව තවදුරටත් ඉදිරියට රැගෙන යාමට දොර විවෘත කරගන්නේය. සාකච්ඡාව තවදුරටත් රඳවා ගැනීමේ අවකාශය උදා කළේය. එනම් ඔවුන් හා පොදු පසුබිමක් නිර්මාණය කරගැනීම සඳහා ඔවුන්ගේ විශ්වාසයන් පිළිබඳව ඇති ඔහුගේ දැනුම ඔහු භාවිතා කළේය. අන්‍යයන් වෙත ළඟාවීමේ දී ඔවුන් විශ්වාස කරන්නාවූ දේ සමඟ ඇති යම් සමානතා සහ පොදු පසුබිමක් ඇති යම් කාරණා පිළිබඳව සොයා බැලීම ඉතා බලවත් ක්‍රමෝපායක් බවට කිසිදු සැකයක් නැත.

පාවුල් තමාට අවශ්‍ය කාරණයට යෑම සඳහා එනම් යේසුස්වහන්සේගේ නැවත නැගිටීම සහ එයින් සියල්ලන් හට ලැබෙන්නාවූ බලාපොරොත්තුව ගැන පැහැදිලි කිරීම සඳහා ඔවුන් සමඟ ඇති පොදු පසුබිම භාවිතා කරන සැටි බලන්න. නැවත නැගිටීම ගැන පාවුල් කළාවූ අවසාන වචන කිහිපයට ලැබුණාවූ ප්‍රතිචාර ගැන ලූක් සඳහන් කරයි. ඇතැමෙක් එම අදහසට සරදම් කළේය. එම කාරණය ගැන නැවතත් ඔහුගෙන් අසන්නට උවමනා බව ඇතැමෙක් කීය. එසේම ඇතැමෙක් එය අදහාගත්තේය. මෙහිදී අපට වැදගත් වන ප්‍රධාන කාරණය නම් එහි සිටි සියල්ලන් ඊට ඇහුම්කන් දීමයි. එසේම මුලපටන්ම පාවුල්ගේ බලාපොරොත්තුවද එය විය.

බොහෝ දෙනා ශුභාරංචිය ප්‍රතික්ෂේප කරන බව අපි හොඳින් දනිමු. ඔවුන් ප්‍රතික්ෂේප කරන දේ ඔවුන් තේරුම් ගන්නට, ඔවුන් එය ප්‍රතික්ෂේප කරන්නට පෙර අප එය තහවුරු කරගන්නට අපට හැකි සෑම දෙයක්ම කළ යුතුය. පාවුල් අතීනසයන් සමඟ වැඩ කිරීමෙන් ඔවුන් පිළිබඳව හැදෑරීමෙන් සහ ඉගෙන ගැනීම තුළින් ලත් උපක්‍රමශීලීත්වයෙන් ඔවුන් නොදැන සිටි ඔවුන්ව මැව්වාවූ දෙවියන්වහන්සේ ගැන විවෘත මනසින් යුතුව අසා සිටීමට සැලැස්වීය. මෙම දෙවියන්වහන්සේ ඔවුන්ව දැන සිටි අතර ඔවුන්ද උන්වහන්සේව දැනගන්නවාට ආශා වූසේක. ඔවුන්ගේ නොසැලකිලිමත් බව නොතකමින් උන්වහන්සේ ඔවුන්ට කරුණාවන්ත වූ සේක. නමුත් විනිශ්චයේ දවස පැමිණෙමින් තිබුණි. මේ සියල්ල විශ්වාස කළ නොහැකි ලෙස පෙනෙන්නේ නම් ක්‍රිස්තුස්වහන්සේගේ නැවත නැගිටීම ගැන විශ්වාස කළ හැකි සාක්ෂි තිබුණි.

මේ වන විට සෙනඟ විසින් පණිවිඩය හොඳාකාරව අසා අවබෝධ කරගෙන තිබීමෙන් එය භාරගන්නේද නැතහොත් ප්‍රතික්ෂේප කරන්නේද යන්න තෝරාගැනීම සහ තවදුරටත් ඒ ගැන සොයා බලන්නේද යන්න තෝරාගැනීමට ඔවුන්ට අවස්ථාව ලැබුණි. ඒ අනුව ඇතැමෙක් තවදුරටත් එය හදාරමින් යේසුස්වහන්සේගේ අනුගාමිකයන් බවට පත්විය. (ක්‍රියා 17:34).

`අභියෝගය: යාච්ඤාව තුළ, ඔබ දන්නා අයෙකු හට සාක්ෂියක් විය හැකි හොඳම ආකාරය කුමක්දැයි පෙන්වා දෙන ලෙසට දෙවියන්වහන්සේගෙන් ඉල්ලා සිටින්න.`

`අභියෝග වර්ධනය: ඇරියෝපගය අභක්තිකයන් හට පාවුල්ගේ පැහැදිලි බව සහ අභිමතය හෙළි කළාක් මෙන් ශුභාරංචිය නියෝජනය කිරීමට සමාජ මාධ්‍යය භාවිතා කළ හැකි ආකාරය පිළිබඳව සිතා බලන්න.`