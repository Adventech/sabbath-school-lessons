---
title:  දෙවියන්වහන්සේගේ කැමැත්තට යටත් වීම
date:   26/10/2023
---

`උත්පත්ති 12:1-9 පාඨ කියවන්න. මෙම පාඨ මගින් දෙවියන්වහන්සේගේ කැමැත්තට යටත්වීම ගැන පවසන්නේ කුමක්ද? එනම් අප ඉදිරියෙහි ඇති මාර්ගය පැහැදිලිව නොපෙනුණාද?`

ආබ්‍රහම්ගේ ගුණාංගවලින් එකක් වූයේ, දෙවියන්වහන්සේගේ කැමැත්තට ඔහු යටත් වීමය. දෙවියන්වහන්සේ සහ ඔහුගේ සෑම අත්දැකීමක්ම මෙම යටත්වීම මගින් විදහා පෙන්වයි.

ඔහු කැඳවනු ලැබීම: ආබ්‍රහම්ට ස්වර්ගයෙන් අභියෝගාත්මක කැඳවීමක් ලැබුණි. ස්වාමින්වහන්සේ ආබ්‍රහම්ට කථාකොට: නුඹේ දේශයෙන්ද, නුඹේ නෑයන් කෙරෙන්ද, නුඹේ පියාගේ ගෙදරින්ද පිටත්ව මා විසින් නුඹට පෙන්වන දේශයට පලයන්න. (උත්පත්ති 12:1) ඔහුට ස්වර්ගයෙන් හඬක් ඇසුණ විගසම, ඔහු තමා දකින්නේ ව්‍යාජ දර්ශනයකැයි සිතා ඔහුගේ පළමු ප්‍රතික්‍රියාව විය යුතුව තිබුණේ එය නොසලකා හැරීමය. එනම්, එසේ නැතිනම්, මෙසේ පවසමින්, එම පණිවිඩයට අභියෝගයක් එල්ල කළ හැකිව තිබුණි. මට එහි යන්නට අනවශ්‍යයි. මම මෙහි සිටීමට කැමතියි යනුවෙන් පැවසීමට හැකිව තිබුණි. මා පෙන්වන දේශයට යන්න. ගමනාන්තයේ විස්තර පුදුම එකක්සේ පෙනෙන්නට තිබුණා විය හැකිය. එහෙත් ඔහු එම කැඳවීම භාර ගත්තේය. ඔහු, ඔහුගේ කැමැත්ත දෙවියන්වහන්සේගේ කැමැත්තට යටත් කොට ඔහුගේ පියාගේ නිවස සහ ඔහුගේ රට අතහැර දමා මෙසේ ආබ්‍රම්, තමාට ස්වාමින්වහන්සේ කී ලෙස පිටත්ව ගියේය. (උත්පත්ති 12:4).

**දේශය තෝරාගැනීම**: ලොත්ගේ සේවකයින් සහ ආබ්‍රහම්ගේ සේවකයින් අතර අරගලයක් හට ගැණින. එහෙත් ආබ්‍රහම් ඔහුගේ මාංශය හෝ රුධිරය (ඥාතීන්) සමග සටන් වදින පුද්ගලයෙක් නොවීය. ඔහු දෙවියන්වහන්සේගේ කැමැත්තට යටත්වී, නැවතත් ආශිර්වාද ලබාගත්තේය. ආබ්‍රම් කෙරෙන් ලොත් වෙන්වූ පසු ස්වාමින්වහන්සේ ආබ්‍රම්ට කථාකොට: නුඹේ ඇස් ඔසවා නුඹ සිටින ස්ථානයේ සිට උතුරද, දකුණද, නැගෙනහිරද, බස්නාහිරද දෙස බලාපන්න. මක්නිසාද, නුඹ දන්නා මුළු දේශය නුඹටද, නුඹේ වංශයටද සදාකාලේටම දෙන්නෙමි. (උත්පත්ති 13:14,15).

**සොදොම සහ ගොමොරාවේ විනාශය**: මෙම නගර දෙකේ අවසානය ගැන දෙවියන්වහන්සේ ආබ්‍රහම්ට එළිදරව් කළ විට, ප්‍රේමයෙන් පූර්ණවූ ආබ්‍රහම් නගර දෙක මුදාගැනීමට උත්සාහ දැරීය. එම නගරවල ධර්මිෂ්ඨ අය දහයක්වත් නොසිටි බැවින්, එම නගර විනාශ කරනු ලැබීය. ආබ්‍රහම් දෙවියන්වහන්සේගේ කැමැත්තට යටත්වී, මෙම නගර දෙක පිළිබඳ දෙවියන්වහන්සේගේ විනිශ්චයට යටත් විය.

ස්වාමින්වහන්සේට ආබ්‍රහම්ව භාවිතා කිරීමට (උපයෝගී) හැකිවූයේ, සියලුම අවස්ථාවලදී දෙවියන්වහන්සේට යටත්වූ බැවිනි. එය අද අප තුළද එසේම විය යුතුය.

`අභියෝගය: අපගේ නගරවල ශුභාරංචිය නියමාකාරයට සහ සාර්ථක ලෙස දේශනා කරන විටදී පවා අපට බාධක වලට මුහුණ දීමට සිදුවේ. එයට මැදහත්කාරකම් මගින් උපකාර කරන ලෙස අපි ආයාචනා කළ යුතු වෙමු.`

`අභියෝග වර්ධනය: ඔබට මුහුණ දීමට සිදුවූ ආකාරයේ දුෂ්කර අවස්ථාවකට, කෙළින්ම බලපෑමකට යටත්වූ පුද්ගලයෙක් සම්බන්ධ කරගැනීමට මාර්ගයක් සොයන්න. ඔබ එම පුද්ගලයා (ඔහු/ඇය) උදෙසා යාච්ඤා කරන බව පවසන්න. එමෙන්ම, ඔබ එම පුද්ගලයාට උපකාර කිරීමට කුමක්කළ යුතුදැයි පෙන්වන ලෙස, දෙවියන්වහන්සේගෙන් ඉල්ලන්න.`