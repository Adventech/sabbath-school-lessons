---
title:  දෙවියන්වහන්සේගේ මෙහෙය බෙදා ගැනීම
date:   21/10/2023
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 18; 19:1-29; 12:1-9; යාකොබ් 5:16; රෝම 8:34; හෙබ්‍රෙව් 7:25.

> <p>කටපාඩම් පදය</p>
> “මා නුඹලාට ප්‍රේම කළාක් මෙන්, නුඹලාත් එකිනෙකාට ප්‍රේම කරන ලෙස එකිනෙකාට ප්‍රේම කරපල්ලාය අලුත් ආඥාවක් මම නුඹලාට දෙමි” (යොහන් 13:34).

ආරම්භයේ සිටම මෙහෙය සඳහා ආබ්‍රහම්ව යොදාගැනීමට දෙවියන් වහන්සේට ඕනෑවී තිබුණි. මෙම සත්‍යය දැකිය හැක්කේ, උදාහරණයක් ලෙස උත්පත්ති 18 වැනි පරිච්ඡේදයේ, දෙවියන්වහන්සේ සොදොමට සහ ගොමෝරාවට සිදුවන්නට යන දේ ගැන ඔහුට අනතුරු ඇඟවූ විට මෙහි සත්‍යය දැකිය හැකිය. “සැබවින්, ස්වාමිවූ දෙවියන්වහන්සේ තමන්වහන්සේගේ රහස තමන් මෙහෙකරුවන් වූ අනාගතවක්තෘවරුන්ට එළිදරව් නොකර, කිසිවක් නොකරන සේක” (ආමොස් 3:7). එමෙන්ම සොදොම සහ ගොමෝරාව පිළිබඳ කථාන්තරයේ උන්වහන්සේගේ මෙහෙකරුවාවූ අනාගතවක්තෘවරයා වූයේ ආබ්‍රහම්ය.

ආබ්‍රහම් දවස උණුසුම්ව පැවති බැවින්, විවේක සුවයෙන් කල් යවමින් සිටියදී ඔහු අමුත්තන් තිදෙනෙක් දුටුවේය. “ආබ්‍රහම් වෙහෙසට පත් දුරගමනක් යන අමුත්තන් තිදෙනෙක් පමණක් දැක තිබුණද ඔවුන් තිදෙනා අතරින් පාපයෙන් තොර කිරීමට එක් තැනැන්වහන්සේ කෙනෙක් සිටි බව මඳක් හෝ සිතුවේ නැත. —Ellen G. White, Patriarchs and Prophets, pp. 138, 139.

කෙසේ වෙතත්, ආබ්‍රහම් ඉක්මණින්ම දෙවියන්වහන්සේගේ මෙහෙයට සම්බන්ධ විය. ඔහුගේ එම සහභාගිත්වය මෙම පරිච්ඡේදයේ එළිදරව් කර ඇති අන්දමට, සොදොම සහ ගොමොරාවේ මිනිසුන් උදෙසා යාච්ඤා කිරීමට සහ මැදහත්කාරකම් කිරීමට සිදුවිය. එනම් ඔහුට අවශ්‍ය වූයේ කෙසේ හෝ මෙම මිනිසුන්ව ගළවා ගැනීමට හැකිවේද යන්න ගැනය. එක් අතකින් එය මෙහෙයක් ගැන නොවන්නේ නම් එය කුමක්ද?

මෙම පරිච්ඡේදය පුරාම ආබ්‍රහම්ගේ, ශ්‍රේෂ්ඨ ආත්මික ගුණාංග 3 ක් එළිදරව් කෙරේ. ආගන්තුක සත්කාරය, ප්‍රේමය සහ යාච්ඤාවයි. එනම් මෙහෙය උදෙසා මහත් සේ ආධාරකයන් විය හැකි ගුණාංගයය.

ඔක්තෝබර් 28 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.