---
title:  වැඩිදුර අධ්‍යයනය සඳහා
date:   27/10/2023
---

ආබ්‍රහම්ගේ යාච්ඤාව විනාශ වන්නාවූ ආත්මවලට ප්‍රේමයෙන් දිරිගන්වනු ලැබීය. දූෂිත නගරයේ පාප ඔහු පිළිකුල් කළ අතර, ඔහු ආශා කළේ පව්කාරයින් ගළවනු ලැබේවා යන්නයි. ඔහු සොදොම කෙරෙහි දක්වන ගැඹුරු ආශාව මගින් කනස්සල්ල පෙන්වන අතර, මුරණ්ඩු අය වෙනුවෙන්ද අපට එවැනි කනස්සල්ලක් ඇතිවිය යුතුය. අපි පාපය ගැන වෛර කරමු. එහෙත්, පව්කාරයින් වෙනුවෙන් අනුකම්පාව සහ ප්‍රේමය දැක්විය යුතු වෙමු. අප වටා බොහෝ ආත්ම බලාපොරොත්තු සුන්වූ, භයානක ලෙසින් සොදොමට අත්වූ ඉරණම මෙන් විනාශය කරා ගිලෙමින් සිටිති. සෑමදාම කිසියම් කෙනෙකුගේ පරිවාස කාලය නිමාවෙමින් පවතී. සැම පැයකදීම සමහරු අනුකම්පාව ලැබිය නොහැකි තරමට දුරස්ථ වෙති. පව්කරුවාට මෙම භයානක විනාශයෙන් මිදී දුව යන්න කියා ඉල්ලා සිටීමට කරන අනතුරු ඇඟවීමේ හා ආයාචනයේ හඬ කොහේද? එමෙන්ම දෙවියන්වහන්සේට නිහතමානීකමින් සහ අප්‍රතිහත ධෛර්යයෙන් (නොපසුබට) යුක්ත ඇදහිල්ලෙන් ආයාචනා කරන අය කොහිද?

“ආබ්‍රහම් තුළ පැවති ආත්මය ක්‍රිස්තුස්වහන්සේගේ ආත්මයයි. දේව පුත්‍රයාණන්වහන්සේ පමණක්ම පව්කාරයා වෙනුවෙන් මැදිහත්කාර කරන්නාවූ ශ්‍රේෂ්ඨ උත්තමයාණන් වූසේක. මුදාගැනීම සඳහා මිල ගෙවූ උන්වහන්සේම මනුෂ්‍ය ආත්මයේ වටිනාකම දන්නා සේක. දුෂ්ඨත්වයට විරුද්ධවී, එනම් කිසිම කැළලකින් තොරවූ පවිත්‍ර ස්වභාවධර්මය තුළ පැවතිය හැකි ප්‍රේමයක් ක්‍රිස්තුස්වහන්සේ පව්කාරයා වෙනුවෙන් දැක්වූසේක. කුරුසපත් කිරීමේ වේදනාව තුළ, මුළු ලෝකයේම පව් වෙනුවෙන් ඉසිලිය නොහැකි බරක් උන්වහන්සේ දැරූසේක. උන්වහන්සේට අපහාස කළ මිනීමරුවන් වෙනුවෙන් යාච්ඤා කළසේක. පියාණෙනි, ඔවුනට කමාවුව මැනව. මක්නිසාද ඔවුන් කරන්නේ මොකද කියා ඔවුහු නොදනිති.” (ලූක් 23:34) —Ellen G. White, Patriarchs and Prophets, p. 140.

“ආබ්‍රහම්ව අවට ජාතීන් විසින් මහා බලසම්පන්න කුමාරයෙක් ලෙසට සහ ඥානවන්ත සහ ධෛර්යවන්ත ප්‍රධානියෙක් ලෙසට ගරු කරනු ලැබීය. ඔහු අසල්වාසීන්ගෙන් ඔහුගේ බලපෑම් නොනැවත්වීය. ඔහුගේ ජීවිතය සහ චරිතය කැපී පෙනෙන වෙනසකින් යුත් වූයේ රූප වන්දනා කරුවන්ගෙන්ය. ඔහුගේ චරිතය සහ ජීවිතය මගින් සත්‍ය ඇදහිල්ලේ බලපෑම පෙන්වීය. දෙවියන් වහන්සේට ඔහුගේ පක්ෂපාතීත්වය වෙනස් නොවන සුළු විය. ඔහුගේ සුහදශීලීභාවය සහ කරුණාවන්තකම මගින් විශ්වාසය සහ මිත්‍රත්වය දිරි ගැන්වීය. එමෙන්ම බලපෑම් නොකළාවූ ශ්‍රේෂ්ඨත්වය මගින් ගෞරවය අත්කර දෙනු ලැබීය.” —Patriarchs and Prophets, pp. 133, 134.

**සාකච්ඡා සඳහා ප්‍රශ්න**:

`මෙහෙය සඳහා කැඳවීම ලබා එය ඉෂ්ඨ කළාවූ පුද්ගලයෙක් ගැන ශුද්ධ ලියවිල්ලේ කුමන උදාහරණ මගින් පෙන්වා දෙයිද? යොහන් බව්තීස්ත ගැන ඔබගේ මතය කුමක්ද? ඔහු සාර්ථක වූ බව ඔබ ප්‍රකාශ කරන්නේද`

`උත්පත්ති 19:30-36 පාඨ කියවන්න. මෙම පාඨ මගින් සොදොම නගරයෙන් ගළවා ගනු ලැබූ අයගෙන් සමහරුන්ගේ චරිත පිළිබඳ කුමක් පවසයිද?`

`මෙහෙය පිළිබඳ සහ එය කළ යුතු ආකාරය ගැන තවත් කුමන පාඩම් අපට ආබ්‍රහම්ගේ ආදර්ශය තුළින් ඉගෙනගත හැකිද?`

`මේ පිළිබඳ සිතා බලන්න: සොදොම සහ ගොමෝරා වෙනුවෙන් ආබ්‍රහම්ගේ මැදිහත්කාරකම ගැන ඔබ සිතන්නේ සාර්ථක වූ බවද, නැතහොත් එය අසාර්ථක වූ බවද?`