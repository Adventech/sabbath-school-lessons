---
title:  ආබ්‍රහම්ගේ යාච්ඤාවේ සිත
date:   24/10/2023
---

`උත්පත්ති 18:23-32 පාඨ සහ යාකොබ් 5:16 පාඨය කියවන්න. මෙය අපට මැදිහත්කාරකමේ යාච්ඤාවේ බලය ගැන කුමක් ඉගැන්විය යුතුද?`

ආබ්‍රහම් සහ දෙවියන්වහන්සේ අතර පැවති දෙබස මැදිහත්කාරකමේ යාච්ඤාව නියෝජනය කිරීමක් වැනි දෙයකි. මෙම පරිච්ඡේදයේ ආබ්‍රහම්ව ඉදිරිපත් කර ඇත්තේ සොදොම සහ ගොමොරාවෙහි මිනිසුන්ව, දෙවියන් වහන්සේ ඉදිරියෙහි නියෝජනය කරන්නාවූ නියෝජිතයෙක් ලෙසිනි. ඔහු ඔවුන් වෙනුවට ඔවුන් වෙනුවෙන් ආයාචනා කරමින් සිටියේය. එනම්, එක අතකින් බලන විට, යේසුස්වහන්සේ මෙන් හෝ සංකේතයක් ලෙස පෙනී සිටියි. එසේ වන්නේ යේසුස්වහන්සේ අප වෙනුවෙන් දෙවියන්වහන්සේ ඉදිරියේ මැදිහත්කාර කම් කළ ආකාරයටය. අද අපගේ මෙහෙය සාර්ථක විය හැක්කේ අපි මෙවැනි යාච්ඤාවක් සමග ඉදිරියට ගියහොත් පමණි.

ආබ්‍රහම් සොදොම සහ ගොමොරාවේ මෙන්ම අවට තිබූ වෙනත් නගරවල මිනිසුන්ට ප්‍රේම කිරීමට ඉගෙන ගෙන තිබුණි. ඔහුගේ යාච්ඤාව අවංක සහ සත්‍ය යාච්ඤාවක් වූයේ මේ නිසාය. සොදොම සහ ගොමොරාවෙහි සමහර රජවරුන්ව සටන් කර පරාජය කළාවූ රජවරුන්ට විරුද්ධව ඔහු සටන් කළේය. ආබ්‍රහම්ගේ ජයග්‍රහණයෙන් පසු සොදොම්හි රජතුමා වූ ‘බේරා’ (ඊැර්) මෙල්කිසදෙක් සමග ආබ්‍රහම්ව මුණගැසීමට පැමිණියේය. ‘බේරා’ ඔහුගේ මිනිසුන්ට ඔවුන්ගේ නිවෙස්වලට යන ලෙස ඉල්ලා සිටියේය. ....මිනිසුන් මට දියන්න. සම්පත් නුඹටම ගනින්න. (උත්පත්ති 14:21). මෙය රජතුමා ඔහුගේ ජනතාව වෙත දක්වන ප්‍රේමය ප්‍රකාශ කිරීමකි. ආබ්‍රහම්ගේ ඉතාමත් ශ්‍රේෂ්ඨ ගුණාංග වලින් එකක් වූයේ ප්‍රේමය බැවින්, ඔහු සොදොම් සහ ගොමෝරා දේශවල රජවරුන්ට ප්‍රේම කළේය. එමෙන්ම ඔහු ඔවුන් වෙනුවෙන් සහ ඔවුන්ගේ ජනතාව වෙනුවෙන් යාච්ඤා කළේය. විනාශ වන්නාවූ ආත්ම කෙරෙහි ඇති ප්‍රේමය ආබ්‍රහම්ගේ යාච්ඤාවට පොළඹවනු ලැබීය. —Ellen G. White, Patriarchs and Prophets, p. 140.

ආබ්‍රහම්ගේ යාච්ඤාවල නිහතමානීකම සහ නොපසුබට උත්සාහය ගැබ්වී තිබුණි. දෙවියන්වහන්සේ පළමු ඉල්ලීම භාරගත් විගසම එනම් එම ස්ථානයේ ධර්මිෂ්ඨ අය 50 ක් ජීවත්ව සිටින තාක් කල් නගරය මුදාගන්නා බවට ඔහු ඔහුගේ මැදිහත්කාරකම දිගටම කළේය.

අපගේ මෙහෙය යාච්ඤාවෙන් තොරව සාර්ථක විය නොහැකිය. එනම් මැදිහත්කාරකමේ යාච්ඤාවයි. යමෙක් හමුවීමෙන් පසු හෝ දේශනාවක් හෝ බයිබලය යමෙකුට ඉගැන්වීමෙන් පසු අපි මුණගැසුණාවූ මිනිසුන් ගැන යාච්ඤා කළ යුතු වෙමු. දෙවියන්වහන්සේ, අපි හමුවුණාවූ අයගේ හදවත් ස්පර්ශය කරන ලෙස ඉල්ලන්නාවූ මෙම යාච්ඤා පිළිබඳ සුපරික්ෂාකාරී වනසේක. අපගේ මිතුරන් හෝ අප ඇසුරු කරන්නන්ව හරවනු ලබන්නේ අපගේ වචන සහ කථාවේ ඇති දක්ෂතාවය තුළින් නොවේ. ඒ ශුද්ධාත්මයාණන්වහන්සේය. අපි ඕනෑම මෙහෙයක් උදෙසා කටයුතු කරන විට එක් එක් පුද්ගලයා වෙනුවෙන් යාච්ඤා කළ යුතුය.

`රෝම 8:34 සහ හෙබ්‍රෙව් 7:25 පාඨ කියවන්න. යේසුස්වහන්සේ අප වෙනුවෙන් කරන දේවල් ගැන ඒවා අපට කුමක් පවසන්නේද? මෙම සත්‍ය මගින් අන් අය වෙනුවෙන් මැදිහත්කාරකයින් ලෙස අපගේ කාර්යය වඩා හොඳින් අවබෝධ කරගැනීමට කෙසේ උපපකාර කරනු ලැබේද?`