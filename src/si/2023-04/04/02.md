---
title:  ආගන්තුක සත්කාරයේ දීමනාව
date:   22/10/2023
---

`උත්පත්ති 18:1-15 කියවන්න. ආබ්‍රහම් තම අමුත්තන්ට කළ ප්‍රතිචාරය තුළ ආගන්තුක සත්කාරයේ මූලික ගුණාංග කුමක්ද?`

තද උණුසුම් සහිත දවසක ආබ්‍රහම් ඔහුගේ කූඩාරමේ දොරටුව අසල වාඩිවී සිටියේය. මෙම පුරුද්ද අසාමාන්‍ය දෙයකි. ග්‍රීෂ්ම සෘතුවේ තද උණුසුම් දවසක එම වේලාවේ සෑම කෙනෙක්ම සිසිල් සෙවණක් සහ සිසිල් සුළඟක් බලාපොරොත්තුවෙන් සිටින මොහොතකි. එහෙත් ආබ්‍රහම් සමහරවිට උණුසුම දරාගෙන ඒ මාර්ගයේ ගමන් කරන අයෙකුට උපකාර කිරීමේ බලාපොරොත්තු-වෙන් සිටියා විය හැකිය.

ඔහු එසේ සිටින විට අමුත්තන් තිදෙනෙක් දුටුවේය. ඔහුගේ පුරුද්ද වූයේ අමුත්තන්ට සංග්‍රහ කිරීමය. මෙම හමුවීමේ මූලිකත්වය ආබ්‍රහම් දරන්නේ එම නිසාය. එම පාඨයට අනුව ඔහු කූඩාරමේ දොරටුව අසල සිට ඔවුන් වෙතට දිව ගියේය. එනම්, මෙම කරුණ වැදගත් වෙයි. ඔවුන් ආබ්‍රහම් වෙතට පැමිණීමටත් පෙර ඔවුන් මුණගැසීමේ මූලිකත්වය දැරුවේය.

“පැන් ටිකක් ගෙනෙන්ට ඉඩදී, ඔබවහන්සේලාගේ පාද සෝදා ගස යට පහසුගත මැනව. ඔබවහන්සේලාගේ සිත් ශක්තිමත් කරගන්න පිණිස මම කෑම ටිකක් ගෙනෙන්නෙමි. පසුව ඔබවහන්සේලාට යත හැකිය. මක්නිසාද ඔබවහන්සේලා තමන් මෙහෙකරුවා වෙතට ආවේ ඒ පිණිස යයි කීවේය.” (උත්පත්ති 18:4,5).

ආබ්‍රහම් ඔහුගේ සේවය (මෙහෙය) ගැන දැනගෙන සිටියේය. එනම් මිථ්‍යාදෘෂ්ඨිය, රූප වන්දනාව සහ බහු දේව නමස්කාරයෙන් ගිලී තිබූ ලෝකයට ස්වාමින්වහන්සේ පිළිබඳ දැනුම ලබාදීමය. මෙම සිද්ධියෙන් අපි දකින අන්දමට, ඔහුගේ මෙහෙය ඉෂ්ඨ කිරීමේ කාර්යය ක්ෂණිකව ඉෂ්ඨ කරගත හැකි ක්‍රමය වූයේ, අමුත්තන්ට කරන්නාවූ ආගන්තුක සත්කාරය සමගිනි. එම ආගන්තුකයෝ ක්ෂිතිජය තුළින් ඔහු ඉදිරියේ පෙනී සිටියහ.

ඒ අතරතුර, ආබ්‍රහම්ගේ “නිවැසියන් අතර ආත්ම දහසකට වැඩි සංඛ්‍යාවක් සිටියහ. බොහෝ අය පවුල්වල ප්‍රධානීන් වූහ. බොහෝ පිරිසක් මිථ්‍යා ආගම්වලින් හරවා ගනු ලැබූ අය වූහ. එබඳු පවුලකට අවශ්‍ය වන්නේ දරාගත හැකි ශක්තිමත් අතකි. දුබල, වැනෙන සුළු ක්‍රම ප්‍රමානවත් නොවේ. ... ආබ්‍රහම්ගේ බලපෑම ඔහුගේම පවුලටම පමණක් නොව ඉන් එහාට පැතිරුණි. ඔහු කූඩාරමක් තැනූ සෑමවිටම, එය අසල පූජා පැවැත්වීම සහ නමස්කාරය සඳහා පූජාසනයක්ද ගොඩනැගීය. කූඩාරම ඉවත් කළ විට පූජාසනය එහිම පැවතිණි. එමෙන්ම උන්වහන්සේගේ සේවකයාවූ ආබ්‍රහම්ගේ ජීවිතයෙන් ලබාගත් දෙවියන්වහන්සේ පිළිබඳ දැනුමෙන් බොහෝ කනානිවරුන් එම ස්ථානය පසුකර යද්දී, පූජාසනය ළඟ නැවතී, යෙහෝවඃවහන්සේට පූජා ඔප්පු කළහ.” —Ellen. G. White, Education, p. 187.

ආරම්භයේ සිටම මෙම මිනිසා, ඔහුව මෙහෙය සඳහා දෙවියන්වහන්සේ විසින් කැඳවනු ලැබූ බව දැන සිටියේය. එමෙන්ම පොරොන්දු දේශය කරා ඔහු යන ගමන, නිවාඩුවක් ගතකිරීම සඳහා නොවන බවත්, එහෙත් ඔහු වටා සිටින අයට ආශිර්වාදයක් වීමට බවත්, ඔහුගේ වංශය තුළින් මුළු ලෝකයටම ආශිර්වාදයක් වන බවත්, ඔහු දැන සිටියේය.

`ආබ්‍රහම්ගේ ආගන්තුක සත්කාරයේ උදාහරණය තුළින් කුමන ප්‍රතිපත්ති ඔබගේ ජීවිතය තුළින් අනුකරණය කළ හැකිද?`