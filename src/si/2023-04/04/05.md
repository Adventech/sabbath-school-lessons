---
title:  ආබ්‍රහම්ගේ මෙහෙය
date:   25/10/2023
---

`උත්පත්ති 19:1-29 පාඨ කියවන්න. ආබ්‍රහම්ගේ ආගන්තුක සත්කාරය, ප්‍රේමය සහ යාච්ඤාවේ ආත්මයේ ප්‍රතිඵලය කුමක්ද?`

මෙම පාඨය සොදොම් නගරයේ ලොත්ගේ තත්වය ගැන වැදගත් දෙයක් පෙන්නුම් කරයි. ලොත් සොදොම් දොරටුවේ හුන්නේය. (උත්පත්ති 19:1). මින් අදහස් වන්නේ ඔහු නගරයේ වැදගත් චරිතයක් වූ බවය. ස්ථිර වශයෙන් ප්‍රසිද්ධ නිලධාරියෙකි. මන්දයත්, දොරටුවේ හිඳීම යනු නිලධාරීන්ගේ විනිශ්චයකාරයින්ගේ සහ රජවරුන්ගේ කාර්යයකි. (2 සාමුවෙල් 19:8 යෙරෙමියා 38:7 රූත් 4:1).

උත්පත්ති 19 පරිච්ඡේදය බොහෝ සෙයින් 18 වැනි පරිච්ඡේදයට සමාන්තර වන අතර, ආබ්‍රහම් සමග සිටි දේවදූතයින් පිළිබඳ කථාන්තරයද එසේම වේ. ආබ්‍රහම් සහ ලොත් යන දෙදෙනාම ඇතුලුවන ස්ථානයේ හෝ දොරටුවක් ළඟ වාඩිවී සිටියහ. (උත්පත්ති 18:1; 19:1) ආබ්‍රහම් සහ ලොත් යන දෙදෙනාම ඔවුන්ගේ නවාතැන් වල විවේක ගැනීම සඳහා අමුත්තන්ව කැඳවූහ. (උත්පත්ති 18:3,4; 19:2). ආබ්‍රහම් සහ ලොත් යන දෙදෙනාම ඔවුන් බැහැදැකීමට පැමිණි අයට ආහාර පිළියෙල කළහ. (උත්පත්ති 18:4-8; 19:3). ඔහුගේ වැරදි කුමක් වුවත්, ලොත් තුළ යහපත් චරිත ලක්ෂණ පැවති බව පෙනී යයි.

එවිට ස්වාමින්වහන්සේ සොදොම පිට සහ ගොමෝරා පිට ස්වාමින්වහන්සේ වෙතින් අහසින් ගෙන්දගම් සහ ගිනිද වස්වා, ඒ නුවරවල්ද මුළු සමභූමියද, ඒ අගනුවරවල සියලු වැසියන්ද, භූමියෙන් හටගත් දේද විනාශ කළසේක. (උත්පත්ති 19:24,25).

මෙම සිදුවීම සිදුවූ කාලයේදී සොදොම සහ ගොමෝරා නගරවල කොපමණ මිනිසුන් ජීවත්ව සිටියේදැයි අපි නොදනිමු. එහෙත් මෙම දහස් ගණන් ජනතාව අතරින් නගරයෙන් පිටවී ගියේ 4 දෙනෙක් පමණ වු අතර, ගළවා ගනු ලැබුවේ තිදෙනෙක් පමණි. උත්පත්ති කථාවේ සඳහන් වන ජලගැල්මේදීද සිදුවූයේ එයමය. ඒ වන විට කීදෙනෙක් ජීවත්ව සිටියේ දැයි අපි නොදනිමු. එහෙත් බොහෝ දෙනාට ගැළවීමට නොහැකිවූ බව අපි දනිමු.

සොදොම් නගරයේ සුළු සංඛ්‍යාවක් ගළවනු ලැබීම අපගේ මෙහෙයට අදාළ වන්නේය. සියලුම දෙනාට ගැළවීම නොලැබෙන බවයි. සෑම කෙනෙක්ම යේසුස්වහන්සේව සහ උන්වහන්සේගේ ගැළවීමේ සැලැස්ම පිළිගන්නවාට අපි කැමති වෙමු. එහෙත් සෑම පුද්ගලයෙකුටම නිදහස් කැමැත්ත ඇත. අපගේ කාර්යය වන්නේ යේසුස්වහන්සේව පිළිගැනීම සඳහා හැකි පමණ බොහෝ මිනිසුන්ට ආරාධනා කිරීමයි. අපි අපගේ මිෂනාරි මෙහෙය ක්‍රියාත්මක කරන අතර, දෙවියන්වහන්සේ ශුද්ධාත්මයාණන්වහන්සේ තුළින් අපට උපකාර කරන සේක. එහෙත් උන්වහන්සේ කිසි කෙනෙකුගේ කැමැත්තට විරුද්ධව කිසිවිටෙක නොයන සේක. නිදහස් කැමැත්ත යනු එයයි. අවසානයේදී අපි කුමක් කළත්, අපි කොතරම් යාච්ඤා කළත්, ගැළවීම අත්වන්නේ එකිනෙකාගේ තේරීම අනුවය.

`අපි දේව සේවය කරන විටදී, අපි බලාපොරොත්තු වන ආකාරයේ, ප්‍රතිඵල නොලැබෙන බව දැකීමෙන්, අධෛර්යයට පත්නොවී සිටීමට අපට කෙසේ ඉගෙනගත හැකිද?`