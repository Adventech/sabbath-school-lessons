---
title:  සියලු දෙනාම වෙනුවෙන් ආබ්‍රහම්ගේ ප්‍රේමය
date:   23/10/2023
---

`උත්පත්ති 18:16-33 පාඨ කියවන්න. ගෝත්‍ර, ජාති හෝ මිනිසුන් වෙන් නොකර සියලුම මිනිසුන්ට ආබ්‍රහම්ගේ ප්‍රේමයේ ශ්‍රේෂ්ඨ ගුණාංගය ක්‍රියාත්මක කළේ කෙසේද?`

උත්පත්ති 18 වැනි පරිච්ඡේදයෙන් ගතහැකි ආබ්‍රහම්ගේ දෙවැනි ගුණාංගය වන්නේ, ඔහු පුද්ගලිකව නොදන්නා අය ඇතුලුව සියලුම මිනිසුන්ට ඔහු දැක්වූ ප්‍රේමයයි. මෙය අපි සියලුදෙනාටම ශ්‍රේෂ්ඨ පාඩමකි. සොදොම සහ ගොමොරාවේ මිනිස්සු පව්කාරයෝ වූහ. ඔහුගේ වටිනාකම් වලින් ඈත් කළද, ඔහුගේ හදවත සෑම කෙනෙකුටම ප්‍රේමයෙන් පිරි තිබුණේය. එනම් ජාති, ලිංග, භාෂාව හෝ ආගම වැනි දේවල් ගැන ඔහු වෙනසක් නොකර සියලුදෙනාටම එකසේ ප්‍රේම කළේය.

එවිට, දෙවියන්වහන්සේ සොදොම සහ ගොමෝරා යන නගර දෙක සම්පූර්ණයෙන් විනාශ කිරීමට තිබුණු දෙවියන්වහන්සේගේ තීරණය ආබ්‍රහම්ට එළිදරව් කළසේක.

“තවද, ස්වාමින්වහන්සේ සොදොමේද, ගොමෝරාවේද මොරගැසීම මහත් බැවින්ද, ඔවුන්ගේ පාපය ඉතා බරපතල බැවින්ද මම දැන් බැස ගොස් මා වෙතට පැමිණි මොරගැසීම ලෙස ඔවුන් සම්පූර්ණයෙන්ම, කළාද කියා බලමි. නැතහොත් දැනගත්තෙමියි කීසේක.” (උත්පත්ති 18:20,21).

මහත්වූ යටහත් පහත් ස්වභාවයෙන් සහ ගෞරවයෙන් යුක්තව ආබ්‍රහම් තම ඉල්ලීම දෙවියන්වහන්සේට ඉදිරිපත් කළේය. “එයාකාර කිරීම ඔබගෙන් දුරුවේවා. ධර්මිෂ්ඨයා දුෂ්ටයා හා සමාන වන ලෙස, දුෂ්ටයා සමග ධර්මිෂ්ඨයා මැරීම, ඔබ කෙරෙන් දුරුවේවා. මුළු පොළොවේ විනිශ්චයකාරයාණන් වහන්සේ, යුක්තිය නොකරන සේක්ද? (උත්පත්ති 18:25).

ආබ්‍රහම්ගේ ප්‍රේමය තුළින් මෙම නගරවල සියලුම මිනිසුන්ව මුදාගැනීමට ඔහු බලාපොරොත්තු විය. එනම් ධර්මිෂ්ඨ අය පමණක් නොවේ. එහි ජීවත්ව සිටි මිනිසුන් කොතරම් දුෂ්ඨද, කෲරද යන්න ආබ්‍රහම් දැනගෙන සිටියේය. එම මිනිසුන් ගැන සහ ඔවුන්ගේ ක්‍රියා පිළිබඳ කුමන ආකාරයේ කථාන්තර ඔහුට අසන්නට ලැබුණේ දැයි දන්නේ කවුද? එමෙන්ම අපි ඔවුන් ගැන දන්නා දේවල් වලින් ඊළඟ පරිච්ඡේදයේ එළිදරව් කර ඇති ආකාරයට, ලොත් ගැන සහ ඔහුගේ නිවසෙන් පිට ජීවත්වූ අය ගැන අසා ඇති අශික්ඛිත කථාන්තර වලට අනුව එම මිනිසුන් බොහෝ කෲර මිනිසුන්ය. (උත්පත්ති 19:1-11 පාඨ බලන්න).

එසේ වුවද, තමා දෙවියන්වහන්සේගේ ප්‍රේමය හඳුනාගෙන සිටි බැවින් ඔවුන් වෙනුවෙන් ඔහු ආයාචනා කළේය. මනුෂ්‍යයින්ට සෑමවිටම පසුතැවිලි වී දෙවියන්වහන්සේ වෙතට පැමිණිය හැකි බව ආබ්‍රහම් දැන සිටියේය. ආබ්‍රහම්ට මෙම නගරවල වැසියන් මුදාගැනීම මගින් ඔවුන්ට පසුතැවිලි වීමට අවස්ථාවක් ලබාදෙයි.

අවසානයේදී, මනුෂ්‍යයන් කෙරෙහි ඇති දෙවියන්වහන්සේගේ ප්‍රේමය මත පදනම් වී ඔහුගේ ඉල්ලීම ඉදිරිපත් කළේය. ඔහු තුළද පව්කරුවන් වෙනුවෙන් මහත්වූ ප්‍රේමයක් තිබුණි. එමෙන්ම, ජීවිතය පවතින තාක් කල් ගැළවීමේ බලාපොරොත්තුවක් ඇති බව ඔහු දැන සිටියේය.

`අපගේ යාච්ඤා ජීවිතවලට මැදිහත්කාරකමේ යාච්ඤාව එතරම් වැදගත් වන්නේ මන්ද? අවශ්‍යතාවයෙන් පෙළෙන අය වෙනුවෙන් කරන යාච්ඤා මගින් අපට ආත්මික වශයෙන් වර්ධනය වීමට උපකාර කළ හැක්කේ කෙසේද? එමෙන්ම, පව්කරුවන් වෙනුවෙන් දෙවියන්වහන්සේගේ ප්‍රේමයේ යථාර්ථය අත්දැකිය හැක්කේ කෙසේද?`