---
title:  'අපගේ නිදහසට කරුණු: බිය'
date:   29/10/2023
---

`නාහුම් 1:1 3:1-4 සහ 2 රාජාවලිය 17:5, 6 19:32-37 පාඨ කියවන්න. මෙම පාඨ මගින් නිනිවය ගැන සහ අසිරිය සහ ඉශ්‍රායෙලය අතර ඇති සම්බන්ධතාවය ගැන කුමක් එළිදරව් කරයිද? මෙම සම්බන්ධතාවය යෝනා තාර්සිස්ට යාමට තීරණයට කුමන ආකාරයෙන් බලපෑවේද?`

යෝනා නිනිවයට යාමට අකමැති වූ එක හේතුවක් වූයේ බියයි. අෂූරිවරුන් බලවත් සතුරන් වූ අතර, නිනිවය එම රාජ්‍යයේ අගනුවර ලෙස කටයුතු කළේය.

“බෙදනු ලැබූ ඉශ්‍රායෙල් දේශයේ පැරණි නගර අතරින් එක් ශ්‍රේෂ්ඨතම නගරයක් වූයේ නිනිවයයි. එනම් අසූරිය රාජ්‍යයේ අගනුවරයි. . . . තාවකාලික සඵලත්වය පැවති කාලයේදී, නිනිවය අපරාධ සහ කෲරත්වයේ මධ්‍යස්ථානය විය. දේවානුභාවයේ වචන මගින් එහි චරිත ලක්ෂණ ‘ලේ වගුරුවන නුවරට දුක්වේ. ’ ඒක මුළුල්ලේම වංචාවෙන්ද, බලාත්කාරයෙන්ද පිරී තිබේ. සංකේතාත්මක භාෂාවකින් නාහුම් ප්‍රොපේතවරයා නිනිවයේ මිනිසුන් කෲරවූ කෑදර සිංහයෙකුට සමාන කරයි. ඔහු මෙසේ විමසීය. ‘නුඹේ දුෂ්ටකම නිතරම නොපැමුණුණේ කා පිටද?’ නාහුම් 3:1-19 Ellen G. White, Prophets and Kings, p. 265.

නිනිවය ඉතාමත් චමත්කාර ජනක නගරයක් විය. ඉතිහාසඥයින් පවසන අන්දමට, සෙනකරිබ් විශාල වශයෙන් නගරය පුළුල් කළේය. එනම් නිරිතදිග දිශාවේ අතිවිශාල මාළිගාවක් ගොඩනැගීම මගිනි. එය පමණක්ම අඩි 1650 අඩි 794 ක ප්‍රමාණයකින් යුක්ත විය. (මීටර් 503 242). එමෙන්ම එහි අඩු තරමින් කාමර 80 කින් සමන්විත විය. ඔහු නගරයට ජලය සැපයීම සඳහා දියඇලි (වැව්) 18 ක් ගොඩ නැගීය. එය සැතපුම් 40 ක් පමණ දුරක් (කි. මී. 65) දීර්ඝ විය. එහි විශාලත්වය පමණක්ම, බිය ගන්වන සුළු විය.

එහෙත් අෂූරියන් පවා අනුකම්පා රහිත වූහ. ඔහු බබිලෝනිය සමග සටන් වැදීමේදී, සෙනකෙරිබ් පුරසාරම් දෙඩුවේ, එම නගරයේ වැසියන් මළ සිරුරුවලින් මාර්ග පිරවූ බවටය. ඔවුන් අතර තරුණ සහ මහලු අයගේ සිරුරුද විය. කැනීම් කිරීමේදී සොයාගත හැකිවූ කැටයම් වලින් වැරදිකරුවන්ට සොල්දාදුවන් ඇණ ගසන දර්ශන නිරූපණය වී තිබුණි. මෙම මිනිසුන්ට ඔබ ළං විය යුතු අය නොවේ. ඔවුහු හිංසාව කිරීම පිළිකුල් නොකරති. කිසිම හේතුවක් නැතිව ඔවුන් අකමැති අයට කෲර වෙති. ඇත්තෙන්ම, නිනිවයේ මහා ජන සමූහයා අතරින් ගමන් කරන විට යෝනා බියෙන් වෙවුලන්නට ඇති.

මේ සියලුම දේවල් වෙනුවට, අපි බොහෝ විට යෝනාගේ කථාන්තරය කියවන්නේ, දෙවියන්වහන්සේගේ අනුශාසනා සමග ගමන් කරමින් ඒවා ක්‍රියාවේ යොදවන ඔහුට බිය බාධාවක් කරගැනීම අපි අනුමත නොකරමු. අපට අවබෝධ කරගැනීමට නොහැකිවූ කරුණක් වන්නේ, අපි වුවද එම දෙයම කරන්නට ඇති බවය. (එනම් දෙවියන්වහන්සේ විසින් අපව පාලනය කිරීමට ඉඩ නොදී අපගේ බිය මගින් පාලනය කිරීමට ඉඩ හැරීමය)

`ඔබ බිය හේතුකොටගෙන නොකළාවූ දෙයක් කිරීමට දෙවියන්වහන්සේ මගපෙන්වන බව ඔබට දැඩි ලෙස හැඟුණාවූ අවස්ථාවක් ගැන ආපසු සිතා බලන්න. එම අත්දැකීම තුළින් ඔබ කුමන පාඩම් ඉගෙන ගෙන ඇත්ද?`