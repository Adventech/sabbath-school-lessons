---
title:  වැඩිදුර අධ්‍යයනය සඳහා
date:   03/11/2023
---

ලොව වටා සාක්ෂි දැරීමේදී යේසුස්වහන්සේගේ කැඳවීම අනුගමනය කිරීමට පොර බදින්නාවූ අයට දැඩි අනතුරු ඇඟවීමක් එලන් ජී. වයිට් මහත්මිය සතුව ඇත.

“ඔවුහු මෙම කාර්යය කිරීමට අසමත් වෙනවා නම්, ඔවුන් වගකීමෙන් නිදහස් කරනු නොලබන්නේය. එමෙන්ම, ඔවුන් මෙම සේවය නොකර සිටීමට තෝරා ගතහොත්, ආත්ම වෙනුවෙන් ක්‍රිස්තුස්වහන්සේ දිවි පුදා කළාවූ, එම ආත්ම නොසලකා හරින අතර, දෙවියන්වහන්සේ විසින් දෙන ලද වගකීම පැහැර හැරිය අවිශ්වාසවන්ත සේවකයින් ලෙසට ස්වර්ගීය පොත්වල ඔවුන්ගේ නම් ලියැවේ. දේවගැතිවරයා ස්වාමියාණන් මෙන් සේවය කරයිද? එනම් අවශ්‍යතා ඇති අයගෙන් ඔහු ඉවත්ව සිටියහොත් අන් අයට ශක්තියක් සහ ආශිර්වාදයක් වන්නේද? මිනිසුන් සමග පුද්ගලික අන්තර් සම්බන්ධතා අතපසු කරන අය, ආත්මාර්ථකාමී වන්නෝය. ඔවුන්ට ඔවුන්ගේ සහෝදර ජනතාව සමග සම්බන්ධතා පැවැත්වීමට සිදුවන අතර, ඔවුන්ගේ ආත්මික තත්ත්වය හඳුනාගෙන, දෙවියන්වහන්සේගේ රැළ පෝෂණය කරන අන්දම දැනගෙන, යථා කාලයේදී ඔවුන්ගේ ආහාර කොටස සපයා දිය යුතුය. මෙම සේවය නොසලකා හරින අයට සදාචාර ප්‍රතිසංස්කරණයක් අවශ්‍ය වේ. එවිට සේවයේ බර ඔවුන් දරා නැති බව ඔවුන් දකිනු ඇත. —Ellen G. White, Advent Review and Sabbath Herald, August 30, 1892.

මෙහෙය උසස් හා වැදගත් බව ඉස්මතු කොට දැක්වීම සඳහා දෙවියන්වහන්සේ, භාවිතා කරන ඉතා ශක්තිමත් වචන වන බැවින්, අපව බලාපොරොත්තු රහිතව ඉවත දමා නොමැත. “යෝනාට දෙනු ලැබූ කාර්යය තුළ, ඔහුට විශාල වගකීමක් පවරා තිබුණි. නමුත් නිනිවයට යන්න කියා ඔහුගෙන් ඉල්ලා සිටි තැනැන්වහන්සේට ඔහු පෝෂණය කිරීම හා සාර්ථකත්වය ලබාදීමට හැකියාව තිබුණි. අනාගතවක්තෘවරයා ප්‍රශ්න නොවිමසා කීකරු වූයේ නම්, ඔහු බොහෝ කටුක අත්දැකීම්වලින් මිදී, බොහෝ ආශිර්වාද ලබාගන්නට ඉඩ තිබුණි. එසේ වුවද, යෝනාගේ බලාපොරොත්තු සුන්වූ පැයේදී, ස්වාමීන්වහන්සේ ඔහුව අත් නොහැරිය සේක. පරීක්ෂණ මාලා හා පුදුමාකාර දේව ආරක්ෂාව තුළින් දෙවියන්වහන්සේ කෙරෙහි හා ගළවා ගන්නට තිබුණාවූ උන්වහන්සේගේ අසීමිත බලය කෙරෙහි තිබුණ ඔහුගේ විශ්වාසය, නැවත පණ ගන්වනු ලැබීය.” —Ellen G. White, Advent Review and Sabbath Herald, August 30, 1892.

යෝනා මෙන්ම, අපටද මෙහෙයට සහභාගිත්වය නොදැක්වීම සඳහා නිදහසට කරුණු සොයා ගැනීමට වඩා පහසු වන්නේය. අපගේ මෙම නිදහසට කරුණු ඉදිරිපත් කිරීම බොහෝ කරුණු අතරින් එකක් වනු ඇත. කෙසේ වෙතත්, මෙහෙය සඳහා අපගේ කැඳවීම, යෝනාගේ කැඳවීමට වඩා විශේෂිත එකක් නොවන්නේය. ප්‍රශ්නය වන්නේ ඔබ එයට පිළිතුරු දීමට තෝරා ගත්තේ කෙසේද යන්නයි.

**සාකච්ජා කිරීම සඳහා ප්‍රශ්න**:

`මෙහෙයට සම්බන්ධ නොවී සිටීමට නිදහසට කරුණු ඉදිරිපත් කිරීමට ඔබව පෙළඹූ කරුණ කුමක්ද? ඔබගේ නිනිවය කුමක්ද?`

`සෙවන්ත්-ඩේ ඇඩ්වෙන්ටිස්ට්වරුන් හැටියට සත්‍යය අපට කොතරම් වටින්නේදැයි සිතා බලන්න. ඔබට මෙම සත්‍ය සතුවීම කොතරම් ආශිර්වාදයක් යැයි සිතන්න. අපි බොහෝ සෙයින් ප්‍රේම කරන එම දෙය අන් අයට ප්‍රකාශ කිරීමෙන් අපව වළක්වා ලන්නේ කුමක් මඟින්ද?`

`සාක්ෂි දැරීම සහ මෙහෙය පිළිබඳ ඔබ තුළ ඇති ඕනෑම බියක් දෙවියන් වහන්සේගේ මහිමයෙන් ජයග්‍රහණය කිරීමට ඔබට ඉගෙනගත හැක්කේ කෙසේද?`