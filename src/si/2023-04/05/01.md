---
title:  මෙහෙය නොකර සිටීමට නිදහසට කරුණු
date:   28/10/2023
---

### මේ සතියේ පාඩමේ අධ්‍යයනය සඳහා කියවන්න
යෝනා 1-4; නාහුම් 1:1; 2 රාජාවලිය 17:5, 6; ගීතාවලිය 24:1; යාකොබ් 1:27; යෙසායා 6:1-8.

> <p>කටපාඩම් පදය</p>
> “එවිට, මම කවරෙකු යවම්ද? අප උදෙසා යන්නේ කවුදැයි කියන්නාවූ ස්වාමින්වහන්සේගේ හඬ මට අසුණේය. මමද, මම මෙහිය. මා යැවුව මැනවයි කීමි.” (යෙසායා 6:8)

මෙහෙය සඳහා කැඳවනු ලැබූ සෑම කෙනෙක්ම ආබ්‍රහම් මෙන් අනුකූල නොවීය. යෝනා එයට උදාහරණයකි. (යෝනා 1-4 පරිච්ඡේද කියවන්න) දෙවියන්වහන්සේ යෝනා කැඳවූයේ අසිරියේ (AssyrIa) අගනුවර වූ නිනිවයට විරුද්ධව හඬන ලෙසයි. මෙම නගරය නූතන ඉරාකයේ පිහිටා තිබෙන අතර එය යෙරුසලමේ සිට සැතපුම් 560 ක් දුරින් පිහිටියේය. එනම් සම්පූර්ණ මාසයක ගමනකි. යෝනා එහි යාමට ප්‍රතික්ෂේප කළා පමණක් නොව, ඔහු එයට විරුද්ධ දිශාවට දිව ගියේය. යොප්පාවට ළඟා වූ ඔහු, තර්සිස් බලා එනම් ස්පාඤ්ඤයේ දකුණු දිශාවෙහි පිහිටි නැවකට නැගී ගියේය. සැතපුම් 2000 ක ගමන යාත්‍රා කිරීම සඳහා කාලගුණයට අනුව අඩු තරමින් මාසයක් වත් ගතවන්නට ඇත. අසිරියේ රජතුමා මුණ නොගැසී ගමන යාම සඳහා ඉන් පිටවී නිනිවයට යාමට යෝනා මාසයක කාලයක් ගතකරයි. ඔහුට නිනිවයට ගොස් ආපසු පැමිණීමට ගතවන කාලය වන මාසයක්, ඉන් බේරී සිටීමට ගතකිරීමට සිදුවිය. දෙවියන්වහන්සේගේ මිනිසෙකු වූ ඔහු එසේ කළේ මන්ද?

නිනිවයේ මිනිස්සු කෲර මිනිසුන් වූහ. එනම්, ඔවුන්ගේ දුෂ්ඨ ක්‍රියාවලට සහ කෲරත්වයට ප්‍රසිද්ධියට පත්ව සිටි අතර ඔවුහු ඉශ්‍රායෙලයට සහ යුදයට පහර දී තිබුණි. එය එසේ වුවත් දෙවියන්වහන්සේ ඔහුව කැඳවා නිනිවයට ගොස් එහි කෲරත්වයට විරුද්ධව හඬ නගන ලෙස ප්‍රකාශ කළසේක. (යෝනා 1:2). මෙහිදී දෙවියන්වහන්සේ භාවිතා කරන වචන, සොදොම සහ ගොමෝරාව පිළිබඳ ආබ්‍රහම්ට පැවසූ වදන් හා සමානය. එනම් උත්පත්ති 18:20, 21 පාඨවල වචන හා සමාන වේ. අපි මෙම කථාව දෙස බලන විට, කෙසේ වෙතත් යෝනා ආබ්‍රහම් නොවේ.

අපි මෙහෙය නොකර සිටීම සඳහා අපට ඉදිරිපත් කළ හැකි නිදහසට කරුණු ගැන යෝනාගේ ආකල්පය තුළින් අපට කුමක් ඉගෙන ගත හැකිද?

නොවැම්බර් 04 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.