---
title:  'අපගේ නිදහසට කරුණු: අපහසුතාවලට මුහුණදීම'
date:   01/11/2023
---

“අනේ ස්වාමින්වහන්ස, මාගේ රටේ සිටියදීම, මා කීවේ මෙය නොවේද? එබැවින් මම තාර්ෂිස්ට පලායන්ට ඉක්මන් කළෙමි. මක්නිසාද ඔබ දයාවන්තවූ, අනුකම්පා ඇත්තාවූ, ඉවසිලිවන්තවූ, ඉතා කරුණාවන්තවූ, විපත්තිය ගැන තැවෙන්නාවූ, දෙවි කෙනෙකු බව දැනගෙන සිටියෙමි.” (යෝනා 4:2)

`යෝනා 4 වෙනි පරිච්ඡේදය කියවන්න. මේ මිනිසා තුළ ඇති වරද කුමක්වීද?`

නිනිවයේ මිනිසුන් ගැන යෝනා තුළ දැඩි වෛරයක් ඇතිවිය. නිනිවයේ දේශනා කිරීමේදී මුහුණ දීමට සිදුවන ඔහුගේ පරාජයට වඩා මිය යාම හොඳ යැයි යෝනාට සිතුණේය. යෝනාට අවශ්‍ය වූයේ නිනිවය ඊළඟ සොfදාම සහ ගොමෝරා වනු දැකීමටය. ඔහුට වෛර කළාවූ මෙම මිනිසුන් මතට දෙවියන්වහන්සේගේ විනිශ්චය උදාවේවායි ඔහු බලාපොරොත්තු විය. එය සිදු නොවූ විට, යෝනාගේ ලෝක දර්ශනය බිඳ වැටුණි. ලෝකය උඩුයටිකුරු වෙනවාට වඩා මිය යාම යහපත් බව යෝනා සිතීය.

යෝනාගේ කථාන්තරයේ දෙවෙනි වරටත් දෙවියන්වහන්සේ ඔහුට සම්මුඛ වනසේක. එනම් දේශනාවක් හෝ යමක් පැවසීමෙන් නොව, අත්දැකීමක් සමගය. ලෝක දර්ශනය බලකිරීම මත ගොඩනැගී නැත. එපමණක් නොව අප අසන යම් අලුත් දෙයක් හෝ වෙනස් දෙයක් නිසා එය වෙනස් නොවේ. ලෝක දර්ශන බොහෝ විට සකස් වන්නේ හෝ වෙනස් වන්නේ ජීවිතයේ අත්දැකීම් මත සහ ඒවා පරිවර්තනය කොට හෝ විස්තර කොට දක්වන ක්‍රමය අනුවය.

දෙවියන්වහන්සේ දුන් අලුත් අත්දැකීම යෝනාට ඔහුගේ විකෘති කරනු ලැබූ ලෝක දර්ශනය හඳුනාගැනීමට උපකාරී විය. එක් දවසකදී ආශ්චර්යමත් විශාල පැළයක් ලෙස වර්ධනය විය. එම පැළය යෝනාට දැවෙන සූර්යාලෝකයෙන්, ආරක්ෂා කිරීමට සෑහෙන පමණ සෙවන ලබා දුන්නේය. යෝනා කෘතඥ වූයේ හාස්කම් කළාවූ දෙවියන්වහන්සේට නොවේ. එම පැළයටය. මෙය නොවටිනා පුන්‍ය ක්‍රියා හාස්කමකින් සිදුවූවා යයි දකිනවා වෙනුවට ඔහු එය ඔහුගේ යහපත් ක්‍රියා හේතුකොටගෙන එයට ලැබිය යුතු ආශිර්වාදයක් යැයි සිතීය. එම පැළය මිය ගිය විට, යෝනා කෝපයට පත්කළාවූ අවාසනාවන්ත සිද්ධියක් විය. ඔහුගේ ආත්ම වටිනාකම ගැන අනාරක්ෂිත හැඟීමකින් පිරි ඔහුගේ සිතුවිලි සියදිවි නසාගැනීමට පවා යොමුවිය.

දෙවියන්වහන්සේගේ හඬින් කළාවූ මෘදු නිවැරදි කිරීම නිසා ඇතිවූ අත්දැකීම හේතුකොටගෙන, නිනිවයේ දහස් ගණන් ස්ත්‍රී, පුරුෂයින් දරුවන් සහ ඔවුන්ගේ සිවුපාවුන්ට වඩා පැළයක් අගය කිරීම කොතරම්ද අඥාන ක්‍රියාවක්ද කියා ඔහුට වැටහුණි.

`එම කථාන්තරය යෝනාගේ පසුතැවිලි වීමෙන් අවසන් නොවේ. ඒ වෙනුවට අවසන් නොකළාවූ කථාන්තරය අප වෙතට හැරේ. කෲරවූද, කරදර කරන්නාවූද, ලෝකය පුරා ළඟා නොවුණාවූද අය පිළිබඳ දෙවියන්වහන්සේගේ සැලකිල්ල ගැන අපි කුමක් කරමුද?`