---
title:  මෙන්න මම මෙහිය, මා යැවුව මැනව
date:   02/11/2023
---

යෝනාගේ කථාන්තරය බොහෝ සෙයින් පුදුමාකාරය. දෙවියන් වහන්සේට, දිළිඳු සාක්ෂි දරන්නෙක් තුළින් නිනිවයේ වැසියන් මුදාගැනීමට හැකිවීම මගින් මතක් කර දෙන්නේ අපි හුදෙක් දෙවියන්වහන්සේගේ නාලිකා මෙන් ක්‍රියාකරන බවය. උන්වහන්සේට තනිවම ආත්ම දිනාගැනීමට සහ සිත් වෙනස් කිරීමට හැකිය. දෙවියන්වහන්සේ සොයන්නේ කැමැත්තක් ඇති නිහතමානී පණිවිඩකරුවන් (දූතයින්) වන අතර, උන්වහන්සේගේ මගපෙන්වීම අනුගමනය කරන බව මතක් කර දීමකි.

`යෙසායා 6:1-8 පාඨ කියවන්න. මෙම ඡේදය තුළ ප්‍රකාශ කර ඇති ප්‍රධාන අදහස කුමක්ද?`

දෙවියන්වහන්සේ ආරාධනා කරන්නේ ස්වකැමැත්තෙන්ම සේවය සඳහා ඉදිරිපත් වන අයවය. අපි එම ආරාධනාවට පිළිතුරු දිය යුත්තේ, උන්වහන්සේගේ නායකත්වය යටතේ උන්වහන්සේගේ හඬට සවන් දෙමින්, උන්වහන්සේ කියන ඕනෑම දෙයකට කීකරු වීමට තෝරාගැනීමෙනි.

යෝනාගේ කථාන්තරය එළිදරව් කරන තවත් කරුණක් වන්නේ, උන්වහන්සේගේ ප්‍රේමය නොදන්නාවූද, උන්වහන්සේගේ හඬ නොඇසුණාවූද, මිනිසුන් කෙරෙහි දෙවියන්වහන්සේගේ ප්‍රේමයයි. එනම් දෙවියන්වහන්සේ නිනිවය කෙරෙහි දැක්වූ අනුකම්පාව වැනිය. අද ලක්ෂ සංඛ්‍යාත ජනගහණයෙන් පිරි නගර කෙරෙහි උන්වහන්සේ අනුකම්පාව දක්වන සේක. එනම් ගස් මල් වෙනුවට ගොඩනැගිලි වලින් යුක්තවූද, නිරන්තරයෙන් ඇසෙන ශබ්ද හේතුකොටගෙන, නිශ්චලව සවන් දීමේ හැකියාව අපහසු කරන්නාවූද ස්ථාන ගැන උන්වහන්සේ අනුකම්පා කරන සේක. නිනිවය ගැන දෙවියන්වහන්සේ මෙසේ කීසේක. ඔවුන්, “තමන්ගේ දකුණතවත්, වමතවත් නොදන්නා” අය බවය. (යෝනා 4:11 පාඨය බලන්න). ජීවිතයේ කාර්ය බහුලත්වය සහ දුෂ්ටකම මගින් යටපත් කරනු ලැබූ අයට, බලාපොරොත්තුවේ පණිවිඩය ගෙන යාමට දූතයින් දෙවියන්වහන්සේට අවශ්‍ය වේ.

යෙසායාට “යන්නේ කවුද?” යන හඬ ඇසිණි. ඔබගේ පිළිතුර කුමක්ද?

`අභියෝගය: ඔබගේ යාච්ඤා සටහන් පොතේ හිස් කොළයක, විශ්වාසවන්තයින් නොවන මිනිසුන් දස දෙනෙකුගේ නම් ලැයිස්තුවක් සටහන් කරන්න. අපි ඔවුන්ව ඔබගේ “ගෝලයින්” යනුවෙන් හඳුන්වමු. හැකිනම් ඔවුන්ගේ නාම ලේඛණයක් සාදන්න. මෙම ලැයිස්තුව සමීප ස්ථානයක තබාගන්න. ඉන්පසු කාර්තුවේ ඉතිරි දවස්වලදී ඔබගේ ගෝලයින් දසදෙනාගෙන් එක් එක්කෙනා ගැන යාච්ඤා කරන්න. ඔබට ඔවුන් සමග මිත්‍රත්වයක් ගොඩ නගාගැනීමට දෙවියන්වහන්සේගේ උපකාර පතා යාච්ඤා කරන්න. එම මිතුරන් සමග ඔබට වඩා ගැඹුරු වූ, වඩා සමීප, විශ්වාසවන්ත සම්බන්ධතාවයක් වර්ධනය කරගැනීමට හැකි වේවායි යාච්ඤා කරන්න. ඔබගේ සම්බන්ධතාවය වඩා ගැඹුරු වන විටදී, සැලකිල්ලෙන් සොයා බලමින් සවන් දෙන්න. ඒ අනුව ඔබට ඔවුන්ගේ විශේෂිත අවශ්‍යතා සිත් වේදනා හඳුනාගත හැකි වේ. ඉන්පසු එම අවශ්‍යතා සම්බන්ධයෙන් දෙවියන්වහන්සේගේ අවධානය යොමු වේ යැයි යාච්ඤා කරන්න.`

`අභියෝග වර්ධනය: ඔබට ආසන්නව පිහිටි නගරයක් සහ ලෝකයේ වෙනත් කොටසක ඇති නගරයක් තෝරා ගන්න. එම එක් එක් ස්ථානවල ජීවත් වෙමින් සේවය කරන අය ගැන යාච්ඤා කිරීම ආරම්භ කරන්න. අපි දන්නා ආකාරයට සත්‍යය බෙදාගත හැකි, ශක්තිමත් ඇඩ්වෙන්ටිස්ට්වරුන් බිහිකරන ලෙස දෙවියන්වහන්සේගෙන් ඉල්ලා යාච්ඤා කරන්න. එනම් යේසුස්වහන්සේගේ ඉක්මන් පැමිණීම ගැන සත්‍යයයි.`