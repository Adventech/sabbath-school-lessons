---
title:  'අපගේ නිදහසට කරුණු: වැරදි මත'
date:   30/10/2023
---

කුණාටුව ඇතිවූ විට යෝනා ඔහුටම ශාප කළේය. (යෝනා 1:1-12). ඔහුගේ ආකල්පය මගින් එළිදරව් කරන්නේ, එකල ලෝක දර්ශනය සහ දෙවියන්වහන්සේ හෝ දෙවිවරුන් ගැන පැවති අවබෝධයයි. ඔවුහු විවිධ දෙව්වරුන් විශ්වාස කළ අතර ඔවුන්ගේ දේශය දෙවිවරුන් විසින් පාලනය කරන බවද, සාගරය, අවුල් සහගත යක්ෂයින්ගේ රාජධානිය බවද සැලකූහ. නාවිකයින්ගේ දර්ශනයට අනුව, ඔවුන්ගේ ක්‍රෝධය නිවා දැමීමට පූජාවක් අවශ්‍ය විය. යෝනා හෙබ්‍රෙව් වරයෙකු වුවද, ඔහුට බොහෝසෙයින්, ඔහුගේ කාලයේ සාම්ප්‍රදායික මතවාදයෙන් බලපෑම් ලත් ලෝක දර්ශනයක් තිබුණි.

`යෝනා 2:1-3; 7-10 පාඨ කියවන්න. මෙම පාඨ මගින් යෝනා දෙවියන්වහන්සේගේ පූර්වාරක්ෂාව අවබෝධ කරගැනීමට ආරම්භ කළ ආකාරය ගැන කුමක් එළිදරව් කරයිද?`

යෙහෝවඃවහන්සේ තමන්ගේ දෙවියන්වහන්සේ බව විශ්වාස කරන සෙනඟගෙන් බේරී යෝනා පැන ගියද, ඔහු වෙනත් රටක ගමන් කරන අතරේදී යෙහෝවඃවහන්සේ තවමත් සර්වබලධාරි වන බව දැනගත්තේය. සුලඟ සහ රළ පහර දෙවියන්වහන්සේට අයිතිය. මත්ස්‍යයින් පවා උන්වහන්සේට අයිතිය. පොළොව හා එහි සම්පූර්ණත්වයද, ලෝකය සහ එහි වැසියෝද ස්වාමින්ගේය. (ගීතාවලිය 24:1) යෝනාගේ හදවත පොළොවේ සහ සාගරයේ සර්වබලධාරි ස්වාමින්වහන්සේ වෙතට හැරුණි. එමෙන්ම ඔහු පාපොච්චාරණය කළ බැවින් ඔහුට මිදීම ලැබුණේය.

අප තුළද දෙවියන්වහන්සේ ගැන සහ උන්වහන්සේ අපගෙන් බලාපොරොත්තු වන දේ ගැන වැරදි අවබෝධයක් තිබිය හැකිය. එක් පොදු වැරදි වැටහීමක් වන්නේ, අපි අපගේ ගැළවීම වෙත අවධානය යොමුකොට, අප වටා ඇති ලෝකයේ කෲරත්වයෙන් අපව මුදාගැනීම දෙවියන්වහන්සේගේ කැමැත්ත වන බවය. අපව ලෝකයෙන් කිළිටි නොවන (යාකොබ් 1:27) ආකාරයෙන් සිටින ලෙස උපදෙස් දී ඇති අතර, අපගේ අවධානය විය යුත්තේ, අවශ්‍යතාවයෙන් පෙළෙන අයට දෙවියන්වහන්සේගේ ආශිර්වාද සහ බලාපොරොත්තුව ගෙන ආ හැක්කේ කෙසේද යන්න ගැනය.

අපි දෙවියන්වහන්සේගේ මෙහෙයේ කැඳවීම භාර නොගෙන සිටීමට තවත් හේතුවක් වන්නේ, අපගේ සාර්ථකත්වය රඳා පවතින්නේ අප මත බව විශ්වාස කිරීමය. නිනිවය ගළවාගත් යෝනාට වඩා අපට එක ආත්මයක් හෝ ගළවාගන්නට නොහැකි වෙනවා ඇත. අපට මෙහෙය සම්බන්ධව ගැළවුම්කාරයා යන චිත්ත ස්වභාවය තිබිය හැකිය. අපගේ කැඳවීම ගැළවීමේ කාර්යය කිරීම නොව උන්වහන්සේගේ ගැළවීමේ කාර්යයට සහභාගිත්වය දැක්වීමය. අපි උන්වහන්සේ අපව වෙනස් කිරීම ගැන දෙවියන්වහන්සේට විශේෂිත ආකාරයෙන් ප්‍රශංසා කරමු. එහෙත් මිනිසුන් දෙවියන්වහන්සේ වෙතට ඇදගත හැක්කේ උන්වහන්සේට පමණි. අපට සත්‍යයේ බීජය පැළ කළ හැකිය. එහෙත් හදවත හැරවීම කළ හැක්කේ දෙවියන්වහන්සේට පමණි. අපි බොහෝ විට අපගේ කාර්යය දෙවියන් වහන්සේගේ කාර්යය සමග පටලා ගතිමු. ඕනෑම කෙනෙකුට සාක්ෂි නොදරා සිටීමට නිදහසට කරුණක් ලෙස ඉදිරිපත් කිරීමට එයම සෑහේ. ඔව්, දෙවියන්වහන්සේ යෝනාව භාවිතා කළසේක. එහෙත් නිනිවය වෙනස් කළේ යෝනා නොව දෙවියන්වහන්සේය.

`ආත්ම දිනාගැනීම අපහසුය. මිනිසුන්ට ඔවුන් විසින්ම එය කිරීමට අපහසුය. ඒ වෙනුවට, අප තුළින් සහ අපගේ ජීවිතය සහ සාක්ෂිය තුළින් දෙවියන්වහන්සේට ආත්ම දිනාගැනීමට සැලැස්වීමට අපි කෙසේ ඉගෙන ගතිමුද?`