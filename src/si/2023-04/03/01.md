---
title:  මෙහෙය සඳහා දෙවියන්වහන්සේගේ ආරාධනාව
date:   14/10/2023
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 11:1-9; 12:1-3; දානියෙල් 9:24-27; මතෙව් 1:21; උත්පත්ති 12:10-13:1; ක්‍රියා 8:1-4, ක්‍රියා 1:8 පාඨ කියවන්න.

> <p>කටපාඩම් පදය</p>
> “නුමුත් ශුද්ධාත්මයාණන්වහන්සේ නුඹලා වෙත පැමිණි කළ, නුඹලා බලය ලබන්නහුය’ එවිට නුඹලා යෙරුසලමෙහිද, මුළු යුදයෙහිද, සමාරියෙහිද, පොළොවේ සීමාව දක්වාද මාගේ සාක්ෂිකාරයෝ වන්නහුය” (ක්‍රියා 1:8).

සමහර අවස්ථාවලදී දෙවියන්වහන්සේට අපව අපගේ සුවදායක කලාපයෙන් ඉවත් කොට උන්වහන්සේගේ සාක්ෂිකරුවන් කළ හැකිය. සමහරවිට මෙම වෙනස උන්වහන්සේගේ පරමාර්ථ ඉෂ්ට කරගැනීම සඳහා භාවිතා කළ හැකිය. එනම් බාබෙල් කුළුණ අසල සිටි මිනිසුන්ව විසුරුවා හැරීමේ අර්ථය වූයේ මෙලොව මිනිසුන්ගෙන් පිරවීමය. එමෙන්ම ස්වාමින්වහන්සේගේ පරමාර්ථය ඉෂ්ට වූ අතර, එය වළක්වා ලීමට සැලසුම් කළාවූ සැලැස්ම තුළින්ම එය ඉෂ්ට විය. E. G. White, Patriachs & Prophets p. 120. ඒ අතරතුරේදී ආබ්‍රහම් ඔහුගේ මව් බිමෙහි සිට වෙනත් රටකට ගියේය. (උත්පත්ති 12). එනම් සාක්ෂි දැරීම සඳහාය. යේසුස්වහන්සේගේ ගෝලයෝ ඔවුන්ගේ මිනිසුන් අතර සේවයෙන් (ක්‍රියා 3) පසුව අන් අය උදෙසා ද සේවය කිරීමට ගියහ. (ක්‍රියා 8:1-4). ක්‍රියා 1:8 වැනි පාඨයේ යේසුස්වහන්සේ එවැන්ජලිස්ත සේවයේ ප්‍රතිපත්ති සකස් කළසේක. ඔවුන් ප්‍රාදේශීය වශයෙන් ආරම්භ කළ යුතුය. යෙරුසලම සහ යුදය, ඉන්පසු සමාරියටත් අවසාන වශයෙන් පොළොවේ කොන් දක්වාද සේවය කළ යුතුය.

එහෙත් අප අපගේ රට අතහැර නොගියද, දෙවියන්වහන්සේට අවශ්‍ය වන්නේ අප අවට සෙනගට උගන්වනු දැකීමටය. යෙරුසලමේ සභාව තෘප්තිමත් වෙමින් පැවති විට එහි සාමාජිකයින් විසුරුවා හරිනු ලැබූහ. පීඩාව පැමිණ මිනිසුන්ට දුක් විඳීමට සිදුවුවද, මෙම අවාසනාවන්ත සිද්ධීන් මුළු ලොව පුරා ශුභාරංචිය පතුරුවා හැරීමට හේතුවක් විය.

ඔක්තෝබර් 21 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.