---
title:  ආබ්‍රහම් කැඳවනු ලැබීම
date:   17/10/2023
---

දෙවියන්වහන්සේගේ කැඳවීම අනුගමනය කරමින්, දෙවියන්වහන්සේ අණ කළ අන්දමට, ආබ්‍රහම් එම දේශයට පිවිසියේය. කෙසේ වෙතත් ආරම්භයේ සිටම කිසිවක් යහපත් ලෙස සිදු නොවුණි. ඔහු පැමිණියේ දෙවියන්වහන්සේ පැවසූ ස්ථානයටය. එහෙත් බයිබලයට අනුව, කනානිවරු දේශයෙහි සිටියෝය. (උත්පත්ති 12:6). අන්‍යජාතීහු කෲරත්වයට හා ප්‍රචණ්ඩත්වයට ප්‍රසිද්ධව සිටියහ. ආබ්‍රහම් එහි ගිය විගසම, ස්වාමින්වහන්සේ ඔහුට පෙනී සිට මෙසේ කීවාට කිසිම සැකයක් නැත. නුඹේ වංශයට මේ දේශය දෙන්නෙමි. (උත්පත්ති 12:7). ආබ්‍රහම්ට දිරිගැන්වීම අවශ්‍යවීම පුදුම විය යුතු දෙයක් නොවේ.

කෙසේ වෙතත්, මුලදී හෝ ඔහුට කරුණු හොඳින් සිදුනොවීය.

`උත්පත්ති 12:10-13:1 කියවන්න. ඊළඟට ඔහුට සිදුවූයේ කුමක්ද? මෙම දෙවියන්වහන්සේගේ මිනිසා කුමන වැරදි කළේද?`

සුවපහසුව හා සෞභාග්‍යයෙන් පිරි තම මව් රට අත්හැර තමා නොදන්නාවූ තැනකට යාම, ඔහු කොතරම් අධෛර්යමත් වන්නට ඇත්ද? (හෙබ්‍රෙව් 11:8). එමෙන්ම මුලින්ම ඔහුට මුහුණ දීමට සිදුවූ එක දෙයක් වූයේ සාගතයයි. මෙම සාගතය කොතරම් දරුණු වීද යත්, ඔහුට දෙවියන්වහන්සේ පදිංචි වීමට නියම කළ දේශය අතහැර, වෙනත් ස්ථානයකට යාමට සිදුවිය. ඉන්පසු සිදුවූ දේවල් වඩ වඩා දරුණු විය.

“ආබ්‍රහම් මිසරයේ ජීවත්වූ කාලයේදී, ඔහු මනුෂ්‍ය දුර්වලකම් සහ පරිපූර්ණත්වයෙන් නිදහස් නොවූ අයෙක් බවට සාක්ෂි දැරීය. සාරා ඔහුගේ භාර්යාව බව වසන් කිරීමට දිව්‍ය රැකවරණය ඔහු පාවා දුන්නේය. එනම් ඔහුගේ ජීවිතයෙන් කැපී පෙනුණාවූ ධෛර්යයේ සහ ඇදහිල්ලේ අඩුවක් ප්‍රකාශ වීමය..... ආබ්‍රහම්ගේ ඇදහිල්ලේ මඳකම හේතුකොටගෙන සාරාට මහත් උපද්‍රවයකට මුහුණ දීමට සිදුවිය. මිසරයේ රජතුමාට, ඇයගේ රූපශ්‍රීය දැනගන්ට ලැබීමෙන්, ඔහු ඇය තමාගේ භාර්යාව කරගැනීමේ අදහසින්, ඇයව මාළිගාවට ගෙන එන ලෙස නියම කළේය. එහෙත් ස්වාමින්වහන්සේ උන්වහන්සේගේ මහත් අනුකම්පාව හේතුකොටගෙන රාජකීය මාළිගාවට විනිශ්චය උදාකරමින් සාරා ආරක්ෂා කළසේක.” —Ellen G. White, Patriarchs and Prophets, p. 130.

මිෂනාරි සේවය පහසු කාර්යයක් බව කිසිවෙකු, කිසිවිටෙක කියා නැත. එමෙන්ම බොරු කියමින්, රැවටිලිකාරකමින්, ආබ්‍රහම් සියලු දේම දරුණු අතට හැරවීය. වාසනාවකට මෙන් දෙවියන්වහන්සේ ඉවසිලිමත් දෙවි කෙනෙකි. එමෙන්ම උන්වහන්සේගේ සේවකයාගේ වැරදි නිසා ඔහුව ඉවත නොදැමූ සේක. එහෙත් ආබ්‍රහම් කරන්නාවූ එකම වැරැද්ද එය නොවන්නේය. අපගේ වැරදි පවා නොසලකා, ආබ්‍රහම් කළ ආකාරයෙන්, අපි ඇදහිල්ලෙන් සහ යටත්වීමෙන් ස්වාමින්වහන්සේට ළංවී සිටියහොත්, අපගේ වැරදි පමණක් නොව පාපද කමා කරනු ලබන බව දැනගැනීම කොතරම් සැනසීමක්ද? ස්වාමින්වහන්සේට අපව තවමත් මෙහෙය සඳහා භාවිතා කළ හැකිය.

`මිසරයේ ආබ්‍රම්ගේ කථාන්තරයෙන් අපට ගතහැකි පාඩම් මොනවාද?`