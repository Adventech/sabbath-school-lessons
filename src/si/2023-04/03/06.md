---
title:  ඔබ සිටින ස්ථානයෙන් ආරම්භ කිරීම
date:   19/10/2023
---

`ක්‍රියා 1:8 පාඨය කියවන්න. යේසුස්වහන්සේ මෙහෙය බෙදා ගනිමින්, ලෝකයට සාක්ෂි බවට පත්වෙමින් කළාවූ සේවයේදී, උන්වහන්සේ කුමන ප්‍රතිපත්තියක් ඉදිරිපත් කළසේක්ද?`

මෙම ප්‍රතිපත්තිය පිහිටවූයේ යේසුස්වහන්සේය. උන්වහන්සේ තමන්වහන්සේගේ ගෝලයින් සෙසු අය සමග ශුභාරංචිය බෙදාගත් ආකාරයට අපත් බෙදාගත යුතුය කියා අපට මගපෙන්වනසේක. සත්‍යය ප්‍රකාශ කිරීම යනු අන් අය කොතරම් වැරදිද යන්න ගැන පහදා දීම නොවේ. එහෙත් එළිදරව්

14:6-12 පාඨවල ඉදිරිපත් කරන දේවදූතයින් තිදෙනාගේ පණිවිඩ තුළින් නිරූපණය කරන ලද ආකාරයට යේසුස්වහන්සේ ගැන ඔවුන්ට ප්‍රකාශ කිරීමය.

කෙසේ වෙතත්, ක්‍රියා 1:8 පාඨයෙහි යේසුස්වහන්සේගේ වචන තුළ ප්‍රතිපත්ති සමහරක් සඳහන් කර ඇත.

පළමුවෙන්ම, “නුඹලා යෙරුසලමේ සාක්ෂිකාරයෝ වන්නහුය.” අපි දැක ඇති ආකාරයට (එහෙත් එය නැවත නැවත ප්‍රකාශ කිරිම යහපත් බැවින්) අපි ජීවත්වන ස්ථානයේ උන්වහන්සේගේ සාක්ෂි කරුවන් විය යුතු වෙමු. මෙයට, අපගේම නිවස, අපගේ සභාව, අපගේ අසල්වාසීන් සහ අපගේ සමාජය ඇතුළත් වෙයි. අපි මුලින්ම අපි සිටින ප්‍රදේශයේ සාක්ෂිකරුවන් විය යුතු වෙමු. එනම් උන්වහන්සේ අපව මුලින්ම ස්ථානගත කරන ලද ස්ථානයේය. එයට සමීප පවුල හෝ ඥාතී මිත්‍රාදීන්, සභා සාමාජිකයන්, සේවය කරන ස්ථානයේ හිත මිතුරන්, අසල්වාසීන් සහ සමාජය ඇතුළත් වේ.

සමහර අය දුර ඈත රටකට ගොස්, නොදන්නාවූ සංස්කෘතියක් තුළ දෙවියන්වහන්සේගේ සාක්ෂිකරුවන් වීමට කැමති වෙති. එහෙත් ඔවුන් වටා දැන් ජීවත් වන අයට සාක්ෂි නොදරති. අපි ජීවත් වන ස්ථානයෙන් ආරම්භ කොට, දෙවියන්වහන්සේ මගපෙන්වන ආකාරයට එම ස්ථානයෙන් ඉවත්විය යුතුය.

ඊළඟට “මුළු යුදයෙහිද, සමාරියෙහිද, පොළොවේ සීමාව දක්වාද, ” (ක්‍රියා 1:8). නැවතත් යේසුස්වහන්සේ තහවුරු කරන්නේ, සාක්ෂි දැරීමේ යථාර්ථය යනු සංස්කෘතික සීමාවන් ඉක්මවා යන බවය. අප සිටින ස්ථානයන් ආරම්භ කොට, අප විවිධ සමාජයීය. විවිධ ජාතීන් සහ ආගමික කණ්ඩායම් වෙත ළඟාවීමට අපව කැඳවනු ලැබෙනු ඇත. මම එක්තරා ජාතියකට හෝ භාෂාවකට අයිති කණ්ඩායමකට අයිති වේ නම්, ඔවුන්ට සාක්ෂි දැරීමට බොහෝ සෙයින් පහසු වේ. මන්දයත්, අවම සංස්කෘතික බාධක පසුකර යාමට සිදුවන නිසාය. ලෝකයේ සමහර දේශවල සභාව සකස් වී ඇත්තේ, එක් වංශයක හෝ ගෝත්‍රයක නියෝජනයෙනි. කෙසේ වෙතත්, යේසුස්වහන්සේගේ ශ්‍රේෂ්ඨ පැවරුමෙන් අපට පවසන්නේ, උන්වහන්සේගේ සාක්ෂිකරුවන් ලෙස අපගේ සුවපහසු කලාපය අතහැර දමා ගොස්, එබඳු මිනිස් කණ්ඩායම් උදෙසා අපගේ සම්පත් භාවිතා කිරීම ඉතාම වටිනා දෙයක් බවය. ඔවුන්ට යේසුස්වහන්සේගේ පණිවිඩයද අවශ්‍ය වේ.

`අභියෝගය: ඔබගේ සමාජයේ විශේෂ අවශ්‍යතාවයන්ගෙන් යුක්ත මිනිස් කණ්ඩායම් එනම් සභාව ඔවුන් වෙත ළඟාවීමට උත්සාහ නොදැරූ කණ්ඩායම් හඳුනාගෙන ලැයිස්තුවක් සාදන්න.`

`අභියෝග වර්ධනය: විශේෂ අවශ්‍යතාවයන්ගෙන් යුක්ත මිනිසුන් උදෙසා නුදුරු අනාගතයේදී සේවය කිරීමට අවස්ථාවන් උදාවන ලෙස ඉල්ලා යාච්ඤා කරන්න.`