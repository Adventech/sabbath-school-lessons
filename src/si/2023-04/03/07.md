---
title:  වැඩිදුර අධ්‍යයනය සඳහා
date:   20/10/2023
---

කියවන්න. Ellen G. White, "The Great Commission," pp. 25–34, and "ASeeker for Truth," pp. 131–142, in The Acts of the Apostles.

“ස්වර්ගයට නැගීයාමට පෙර යේසුස්වහන්සේ උන්වහන්සේගේ ගෝලයින්ට, ඔවුන්ගේ පැවරුම නියම කළසේක. උන්වහන්සේ ලෝකයට දායාද කළාවූ සදාකාල ජීවනයේ සම්පත් ලෝකය වෙනුවෙන් පූජා කළාවූ මගේ ජීවිතයට නුඹලා සාක්ෂිකරුවන් වී ඇති බව ඔවුන්ට උන්වහන්සේ පැවසූසේක. ඉශ්‍රායෙල්වරුන් වෙනුවෙන් මගේ සේවය නුඹලා දැක ඇත. ජීවනය වෙනුවෙන් මාගේ සෙනඟ මා වෙතට නොපැමිණියද, නියමවී ඇති පරිදි පූජකයෝ හා නායකයෝ සියල්ල කර මා එපා කළද, ඔවුන්ට දේව පුත්‍රයාණන් පිළිගැනීමට තවත් අවස්ථාවක් ඇත. මා වෙතට පැමිණ තම පව් කියා දෙන්නවුන් මම පිළිගන්න බව නුඹලා දන්නහුය. මා වෙතට පැමිණෙන කිසිවෙක් මම අහක නොදමන බව නුඹලා දන්නහුය. මාගේ ගෝලයෙනි, මේ අනුකම්පාවේ පණිවිඩය නුඹලාට මම කැප කරමි. එය යුදෙව්වවන්ට සහ විජාතිකයින්ට ප්‍රකාශ කළ යුතුය. මුලින්ම ඉශ්‍රායෙල්වරුන්ට සහ ඉන්පසු සියලු ජාතීන්ට, භාෂාවන්ට සහ සෙනඟට ප්‍රකාශ කළ යුතුය. විශ්වාස කරන්නාවූ සියලුම දෙනා අපගේ සභාවට රැස්විය යුතුය.” Ellen G. White, TheActs of theApostles , pp. 27, 28.

ශ්‍රේෂ්ඨ පැවරුම පැහැදිලිය. එබැවින් නුඹලා ගොස් සියලු ජාතීන් ගෝලයන් කරපල්ලා. (මතෙව් 28:19). එබැවින් ඉන් සැබවින්ම අදහස් කරන්නේ අන් අය වෙත විශේෂයෙන්ම අන්‍යජාතීන් වෙත යාමය.

“ශුභාරංචි පණිවිඩය යනු ක්‍රිස්තුස්වහන්සේගේ රාජ්‍යයේ මහා ප්‍රඥප්තියයි. ගෝලයන් අපගේ ආත්ම ගැන උනන්දුවෙන් සේවය කරමින්, සියලු දෙනාටම අනුකම්පාවේ පණිවිඩය ප්‍රකාශ කළයුතුය. ඔවුන් තමා වෙත මිනිසුන් පැමිණෙන තෙක් බලාසිටිය යුතු නොවේ. ඔවුන් තම පණිවිඩය සමග මිනිසුන් වෙතට යා යුතුය.” Ellen G. White, TheActs of theApostles , pp. 27, 28.

“මේ ලෝකයේ බොහෝ දෙනෙක් අප සිතනවාට වඩා දේව රාජ්‍යයට ආසන්නව සිටිති. මෙම පාපයෙන් පිරි අන්ධකාර ලෝකය තුළ ස්වාමින් වහන්සේට බොහෝ වටිනා මැණික් ඇත. උන්වහන්සේගේ දූතයින් ඔවුන් වෙතට යවන සේක. සෑමතැනකම ක්‍රිස්තුස්වහන්සේ වෙනුවෙන් නැගී සිටින අය සිටිති. බොහෝ අය මෙලොව ඇති වාසිදායක දේවල් වලට වඩා ඉහළින් දෙවියන්වහන්සේගේ ප්‍රඥාව අගය කරති ...... පේත්‍රැස්ගේ ක්‍රියාකලාපය දෙවියන්වහන්සේගේ සැලැස්ම ඉෂ්ඨ කිරීමක් ලෙස ඒත්තු ගනු ලැබූ ඔවුහු තමන්ගේ පූර්ව විනිශ්චයන් හා සීමාවන් ශුභාරංචියේ ආත්මයට සහමුලින්ම විරුද්ධ බව දැනගෙන දෙවියන්වහන්සේව මහිමයට පත්කළහ. එසේනම් දෙවියන්වහන්සේ විජාතිකයින්ටත්, ජීවනය උදෙසා පසුතැවිලි වීම ලබාදුන් සේක්ද? මේ ආකාරයෙන්, අරගලයකින් තොරව, පක්ෂපාතිත්වය බිඳ දමා යුගයේ චාරිත්‍ර අතහැර දමා, විජාතිකයින්ට ශුභාරංචිය ප්‍රකාශ කිරීමට මාර්ගය විවෘත කරනු ලැබීය.” Gentiles."—Ellen G. White, The Acts of the Apostles, pp. 140–142.

**සාකච්ඡාව සඳහා ප්‍රශ්න**:

`“මෙහෙය” යන වචනය ඔබගේ ජිවිතයට අදාළ කරගැනීමෙන් ඔබ එය කෙසේ අර්ථකථනය කරන්නේද?`

`ඔබගේ දෛනික ආකල්ප සහ හැසිරීම තුළින් මෙහෙය සේවය යන්න කෙසේ ප්‍රකාශ කරන්නේද? ඔබගේ දෛනික කාර්යයන්හිදී මෙහෙය වඩාත් සිතේ තබාගෙන කටයුතු කරන්නේ කෙසේද?`

`අපි අපගේ හදවත් විභාග කර බලා ස්වර්ගයෙන් බලය ලබාගෙන අපට වෙනස් ආකාරයේ අයට විරුද්ධව අපගෙන් සිදුවන හානියන් වළක්වා ගන්නේ කෙසේද?`