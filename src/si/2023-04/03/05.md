---
title:  මුල් කාලීන සභාව සහ සුවපහසු කලාපය
date:   18/10/2023
---

`ක්‍රියා 8:1-4 පාඨ කියවන්න. මුල්කාලීන සභාවේ විශ්වාසවන්තයින්ව ඔවුන්ගේ සුවපහසු කලාපයට එහා විසුරුවා හැරීමට බලපෑ හේතු මොනවාද?`

මේ කාලය වන තෙක් මුල් කාලීන සභාව පැවතියේ යෙරුසලමේය. (නැතහොත් යුදෙව්වන්ගේ දේශ සීමාව තුළ යුදෙව් මිනිසුන් අතරය). පීඩා කිරීම් ආරම්භ වූ විට භක්තිවන්ත යුදෙව්වෙක් සහ ඵරිසිවරයෙකු වූ සාවුල් ක්‍රියාශීලීව එයට සම්බන්ධව සිටියේය. යෙරුසලමේ සභාව යුදය සහ සමාරිය පුරා විසිර ගොස් තිබුණි. යේසුස්වහන්සේ ක්‍රියා 1:8 මෙසේ අනාවැකි පැවසූ සේක. “එවිට නුඹලා යෙරුසලමෙහිද, මුළු යුදයෙහිද, සමාරියෙහිද. . .” මාගේ සාක්ෂිකාරයෝ වන්නහුය මෙම වාක්‍යය ක්‍රියා 8:4 පාඨයේ සඳහන් ආකාරයට ඉෂ්ඨ විය. “එබැවින් විසුරුවනු ලැබූ ඔවුහු ගිය ගිය ස්ථානවල වචනය ප්‍රකාශ කළෝය.”

සභාව යෙරුසලමෙන් පිටතට විසිර ගියද විශ්වාසවන්තයෝ තවමත් යුදෙව්වන්ගේ සීමා තුළ හෝ යුදෙව්වන්ගේ පළාත්වල ජීවත්වූ අසල්වාසීන්ට හෝ වෙනත් නගරවල පදිංචිව සිටි යුදෙව්වන්ට දේශනා කරමින් සිටියහ. (ක්‍රියා 11:19) ලෙබනන් සහ සයිප්‍රස් වැනි ස්ථානවල දේශනා කළද මේ වන විට යුදෙව්වන්ට හැර අන් අයට ශුභාරංචිය දේශනා නොකළහ. යේසුස්වහන්සේගේ ගෝලයින් සහ මුල් කාලීන සභාව විජාතිකයන් හමුවන්නට අදහස් නොකළ අතර යුදෙව්වන් පමණක් ස්වාමින්වහන්සේ වෙතට පැමිණීම අපේක්ෂා කළහ. සභාවේ මෙහෙය යනු කුමක්ද යන්න ගැන ඔවුන්ට ඒවනතෙක්ම තිබුණේ පටු අදහස්ය.

යේසුස්වහන්සේගේ ගෝලයෙක් වූද, මුල් කාලීන සභාවේ නායකයෙකු වූද, පේත්‍රැස් තුමා පාවුල් එසේ කිරීමට පටන් ගත් පසුවද විජාතිකයන් වෙතට ශුභාරංචිය ගෙනයාම පිළිකුල් කළේය. පේත්‍රැස් හඳුන්වනු ලැබුවේ චර්ම ඡේදනය කරනු ලැබූ (ඉන් අදහස් වන්නේ යුදෙව්වන්ය) ගෝලයෙක් ලෙසය. එමෙන්ම, පාවුල් විජාතිකයන් වෙතට මෙහෙය කරන්නාවූ ප්‍රොපේතවරයෙකු ලෙසය. (ගලාති 2:8) මුල් කාලයේ සිටම පේත්‍රැස් විජාතිකයන් සමග සිටීම ප්‍රිය නොකළේය. (ගලාති 2:11, 12). කෙසේ වෙතත්, දෙවියන්වහන්සේ පේත්‍රැස්ව සුවපහසු කලාපයෙන් ඉවත්කර ඔහුගේ හදවත වෙනස් කළසේක. ඔහු ශුභාරංචි නියෝගය යනු කුමක්ද යන්න ඉගෙන ගැනීමට (අවබෝධ කරගැනීමට) ආරම්භ වෙමින් සිටියේය. එපමණක් නොව ශුභාරංචි මෙහෙය සත්‍යයෙන්ම කුමක් සම්බන්ධවද සහ යේසුස්වහන්සේගේ මරණය මුළු ලෝකයටම කුමන කාර්යයක් ඉටු කළේද යන්න ගැනත් උගත්තේය.

`ක්‍රියා 10:9-15, 28, 29 කියවන්න. ස්වාමින්වහන්සේ පේත්‍රැස්ට දෙන්නට තිබුණාවූ පණිවිඩය කුමක්ද? එමෙන්ම අපගේ දවස්වල සහ අපගේ යුගයේදී මිෂනාරි සේවයට මෙම ප්‍රතිපත්තිය කෙසේ අදාළ කළ හැකිද?`