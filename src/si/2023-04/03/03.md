---
title:  මුළු ලෝකයටම ආශිර්වාදයක් වීම
date:   16/10/2023
---

`උත්පත්ති 12:1-3 පාඨ කියවන්න. ආබ්‍රම්ට දෙවියන්වහන්සේ දුන් උපදෙස් මිෂනාරි සේවය සඳහා කැඳවීමක් වන්නේ කුමන ආකාරයෙන්ද?`

දෙවියන්වහන්සේ ආබ්‍රම්ගෙන් (උන්වහන්සේ පසුව ආබ්‍රහම් යන නාමයට වෙනස් කළසේක). ඔහුගේ දේශය සහ මිනිසුන් අතහැර වෙනත් දේශයකට යන ලෙස ඉල්ලා සිටිසේක. එය දෙවියන්වහන්සේගේ පරමාර්ථය මෙලොව ඉෂ්ට කිරීම සඳහා ආබ්‍රහම්ව ආම්පන්නයක් ලෙස භාවිතා කිරීමේ උන්වහන්සේගේ සැලැස්ම විය. එමෙන්ම, ආබ්‍රහම් ස්වාමින්වහන්සේගේ වචනයට අනුව ගියේය. ඔබ වෙනුවෙන් දෙවියන්වහන්සේගේ සැලැස්මක් තිබේ නම් එය ඔබගේ දේශය සහ ඥාති මිත්‍රාදීන් අතහැර ගොස්, උන්වහන්සේ වෙනුවෙන් සේවය කිරීම සඳහා විවෘත කරන දේශයට යාමට කරන්නාවූ කැඳවීමකි. ඒ ආකාරයෙන් ඔබ අන් අයට ආශිර්වාදයක් වන්නේය.

**පහත සඳහන් බයිබල් පාඨ කියවන්න. එම එක් එක් පාඨය දෙවියන්වහන්සේගේ ගිවිසුම පිළිබඳ පවසන්නේ කුමක්ද? එනම් අපට දෙන උන්වහන්සේගේ පොරොන්දුවයි.**

`උත්පත්ති 3:15`

`උත්පත්ති 17:19`

`ගණන් කථාව 24:17`

`යෙසායා 9:6`

`දානියෙල් 9:24-27`

`මතෙව් 1:21`

ඉහත සඳහන් පාඨවලට අනුව පෙනී යන්නේ, දෙවියන්වහන්සේ උන්වහන්සේගේ පොරොන්දුව ඉෂ්ට කිරීමට සූදානම් බවත්, එනම් ඒදන් උයනේදී දුන් පොරොන්දුවය. එමෙන්ම එම ගැටලුවට විසඳුමක් ලෙස යම් පුද්ගලයෙක් පැමිණෙන බවත්ය. මෙම විසඳුම වන, යේසුස් ක්‍රිස්තුස්වහන්සේ නම්වූ මෙසියස්වහන්සේ, ආබ්‍රහම් සහ ඊසාක්ගේ පරම්පරාවෙන් (සාරා තුළින්) පැමිණෙන්නේය. හෙබ්‍රෙව් 11:9 සඳහන් කරන්නේ, දෙවියන්වහන්සේ ආබ්‍රහම්ට දුන් පොරොන්දුවේ උරුමක්කාරයන් වන්නේ, ඊසාක් සහ යාකොබ් බවය.

ආබ්‍රහම්ගෙන්ම පොරොන්දුවූ බීජය ඇති වන බවට ආබ්‍රහම් කොපමණ දැන සිටියාද හෝ අවබෝධ කරගෙන සිටියාද යන්න අපි නොදනිමු. එහෙත් ඔහු ඇදහිල්ලෙන් පිටත්ව ගියේය. ඇදහිල්ලෙන්, ආබ්‍රහම්ට උරුමයක් ලෙස ලැබෙන දේශයට යාමට කැඳවූ විට ඔහු එහි ගියේය. ඇදහිල්ලෙන්, ආබ්‍රහම් කැඳවනු ලැබූ කළ තමාට උරුමයක් පිණිස පසුව ලැබෙන්ට තිබුණු ස්ථානයකට පිටත්ව යන හැටියට කීකරුවී, තමා කොතැනට යනවාදැයි නොදැන පිටත්ව ගියේය. (හෙබ්‍රෙව් 11:8)

අපට කුමන ආකාරයේ ආදර්ශයක්ද?

`ඔබව කොතැනට යවන්නේ දැයි නොදැන දෙවියන්වහන්සේ ඔබට කැඳවීමක් කරන්නේ නම්, ඔබ එයට ප්‍රතිචාර දක්වන්නේ කෙසේද? ඒ ඇයි?`