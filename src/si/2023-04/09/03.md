---
title:  නාමන්
date:   27/11/2023
---

ක්‍රිස්තුස්වහන්සේ මරණයට පත්වූයේ සමාජ පසුබිම, වස්තුව, ජාතිය, හෝ සමාජ තත්ත්වය නොසලකා සියල්ලන් උදෙසාය. දෙවියන්වහන්සේ නොනැවතී ලොව සිටිනා ක්‍රිස්තියානි නොවන බලවත් පන්තිය අතරේ සිටින පුද්ගලයින්ද ඇතුළත්ව සියලු මනුෂ්‍යයන්ව තමන්වහන්සේ වෙතට ළංකර ගන්නා සේක. (එලන් ජී. වයිට් Ellen G. White, The Acts of Apostles, p. 416 බලන්න)

`2 රාජාවලිය 5:1-19 කියවන්න. ස්වාමින්වහන්සේ වෙනුවෙන් මනුෂ්‍යයන් හට ළඟාවීම පිළිබඳව මෙම කතාන්දරයෙන් කියැවෙන්නේ කුමක්ද?`

2 රාජාවලිය 5:17-19 හි නාමන්ගේ ලාදුරු රෝගය දෙවියන්වහන්සේ සුව කළාට පසු ඔහු ඉතා අසාමාන්‍ය ඉල්ලීම් දෙකක් ඉල්ලා සිටියේය. පළමුව අශ්වතරයන් දෙදෙනෙකුගේ බරට ඉශ්‍රායෙල් පොළොවෙන් පස් සිරියාවට ගෙන ගොස් සිටීමට ඔහු ඉල්ලා සිටි අතර එසේ කළේ ජීවමාන දෙවියන්වහන්සේ හට වැඳ නමස්කාර කිරීමට ඔහුට හැකිවන ලෙසටය. මක්නිසාද මින් මතු ඔබගේ මෙහෙකරුවා ස්වාමින්වහන්සේට මිස වෙන දෙවිවරුන්ට දවන පූජාවක්වත් යාගයක්වත් ඔප්පු කරන්නේ නැත. (2 රාජාවලිය 5:17). සැබෑවූ එකම දෙවියන්වහන්සේ හට පැහැදිලිවම නාමන් දැන් නමස්කාර කරන්නේ වුවද ඔහුගේ පළමු ඉල්ලීම පෙන්වන්නේ ඔහුගේ අන්‍යභක්තික බලපෑම් තවමත් ඔහුගේ සිතුවිලි යම්තාක් දුරට පාලනය කරන බවයි. මෙම සිරියානු සේනාපතියා ඉශ්‍රායෙල්හි දෙවියන්වහන්සේ එම දේශයටම ආවේනික වූ පස මතම පූජනීයත්වයට පාත්‍ර විය යුතු දේවත්වයක් ලෙස දුටුවේය. ඉශ්‍රායෙල්ගේ ස්වාමින්වහන්සේ හැර දෙවි කෙනෙකු තවත් නොමැති බවට වන යථාර්ථය ඔහු අවබෝධ කරගෙන තිබුණද කුමනාකාරයකින් හෝ දෙවියන්වහන්සේ ඉශ්‍රායෙල් පොළොවට සම්බන්ධ වන්නේය යන මතයෙන් තම මනස සම්පූර්ණයෙන් බැහැර කරගෙන නොතිබුණි. ඒ අනුව ඔහු තම දේශයේ සිටිමින් ඊශ්‍රායෙල් දේශයේ පස් මත දෙවියන්වහන්සේට නමස්කාර කරන්නට ආශා විය.

නාමන්ගේ දෙවන ඉල්ලීම ඔහුගේ ඇදහිල්ලෙහි සැබෑකම පෙන්වා දේ. ඔහු ස්වර්ගීය දෙවියන්වහන්සේ හට පමණක් නමස්කාර කිරීමට එකඟ වුවද එවන් තීරණයක් අන්‍යභක්තික දේශයක් වන තම දේශයේ පවත්වාගෙන යාම අසීරු කාරණයක් වන බවද තේරුම් ගත්තේය. තවදුරටත් සිරියානු රජතුමා නමස්කාර කරනුයේ රිම්මොන් නම් දෙවියාටයි. මෙවැනි තත්ත්වයක් තුළ නාමන් රජුගේ පිරිවර හැටියට සේවය කරනු ඇති. තම ලෞකික පොළොවෙහි රජු හට සේවය කිරීමේ යුතුකම් පැහැර හැරීමට නාමන් අදහස් නොකළාද රිම්මොන් හට නමස්කාර කිරීමේ ක්‍රියාවටද ඔහු කැමති නොවීය. යෙහෝවඃවහන්සේ හට තම සිත යටත් කිරීමෙන් පසුව අන්‍ය දෙවිවරුන් හට නමස්කාර කිරීමෙන් රූප වන්දනාවට නතු වීමට ඔහුට කිසිසේත්ම උවමනා නොවීය. ඔහු එසේ කරන බවට එලීෂා හට දැනගැනීමට ලැබෙනවාටද ඔහු කැමති නොවීය.

නාමන්ගේ ආයාචනයට එලීෂා ප්‍රතිචාර දැක්වූයේ සමාදානයෙන් පලයන්නැයි (2 රාජාවලිය 5:19) පවසමිනි. මෙම වදන් වලින් නාමන්ගේ වෙන්වීමේ ආයාචනයට අවසර දීමක් හෝ අවසර නොදීමක් ප්‍රකාශ වන්නේ යැයි නොසිතිය යුතුය. සැකයෙන් සහ නොසන්සුන් කමින් තොරව සමාදානයෙන් යුතුව ඔහු පිටත්ව යාම වැදගත් විය. දෙවියන්වහන්සේ ඔහුට කරුණාව දැක්වූ සේක. එසේම ඔහුගේ දැනගැන්ම තුළ සාමය සහ සතුට ඔහු සොයාගත යුතු විය යුතු අතරම දෙවියන්වහන්සේට නමස්කාර කළ යුතුද විය. නාමන් වනාහි අලුතින් හැරුණු අයෙකි, හෘද සාක්ෂියට එකඟව කටයුතු කරන මනුෂ්‍යයෙකි. ඔහු තමාට අලුතින් හමුවූ ඇදහිල්ල මත රැඳී සිටියහොත් ශක්තිය සහ ප්‍රඥාව තුළ වැඩෙන්නට හැකියාව ඇත්තෙකි. දෙවියන්වහන්සේ අලුතින් හැරුණාවූ තැනැත්තන්ට පියවරෙන් පියවර මඟපෙන්වන අතර නිශ්චිත කාරණාවන් වල වෙනස්කම් කිරීමට ඔවුන්ව කැඳවීමට වඩාත් සුදුසු අවස්ථාවන් මොනවාදැයි උන්වහන්සේ දන්නා සේක. ආත්මයන්ගේ ගැළවීම උදෙසා වෙහෙස වන්නාවූ සියල්ලන් එම කාරණය සෑමවිටම සිතෙහි රඳවාගත යුතුයි. —The SDA Bible Commentary, vol. 2, p. 878.

`මිනිසුන් ලෙස විශේෂයෙන්ම ක්‍රිස්තියානි නොවන පසුබිමකින් පැමිණෙන්නන් අනවශ්‍ය ලෙස බලපෑම් කිරීම ගැන මෙම කතාවෙන් කියැවෙන්නේ කුමක්ද?`