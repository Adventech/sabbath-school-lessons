---
title:  වැඩිදුර අධ්‍යයනය සඳහා
date:   01/12/2023
---

එලන් ජී. "Ministry to the Rich, " The Ministry of Healing, pp. 209–216; "Captive Maid Shows Concern for Naaman, " Reflecting Christ, p. 337 කියවන්න.

ලොව ධනවත් සහ බලවත් මිනිසුන්ට මෙන්ම දුගී දුප්පතාටද යේසුස් වහන්සේගේ ප්‍රේමය එක හා සමාන වේ. උන්වහන්සේ කුමාරයා මෙන්ම දුගියා වෙනුවෙන්ද මරණයට පත්විය. ඔවුන්ගේ හදවත් වලට ළඟාවීමේ හොඳම මාර්ගය උන්වහන්සේ දැන සිටිසේක. උන්වහන්සේ අපට අනතුරු අඟවා සිටියේ මෙසේය. ධනවන්තයෙකු ස්වර්ග රාජ්‍යයට ඇතුල්වීමට වඩා ඉඳිකටු සිදුරෙන් ඔටුවෙකුට යන්ට පහසු යයි කීසේක. (මාර්ක් 10:25). මේ සතියේ යේසුස් ක්‍රිස්තුස්වහන්සේගේ ශුභාරංචිය රැගෙන බලවත් සහ ධනවත් පුද්ගලයින් වෙතට ළඟාවීමේ අභියෝගය අප සතුය. අනෙක් ඕනෑම අයෙකුට මෙන් ඔවුන්ටද ගැළවීම අවශ්‍ය වන්නේය. එසේ වුවද අවාසනාවකට මෙන් ඔවුන්ගේ වස්තුව ඔවුන්ට ප්‍රකාශ කරන ආරක්ෂාව මත යැපෙන්නාවූ ඔවුන් එය තේරුම් නොගනු ඇත.

නොසැලකිල්ලට ලක්වන දුප්පතා ගැන අපගේ යුතුකම ගැන බොහා් දේ කියැවේ. අප නොසලකා හරිනු ලැබ ඇති පොහොසතා පිළිබඳවද කථා කළ යුතු නොවේද? මෙම සමාජ පන්තිය දෙස බොහෝ දෙනා බලනුයේ බලාපොරොත්තු රහිත ලෙසය. දහස් ගණන් පොහොසතුන් සොහොන්ගතව ඇත්තේ කිසිදු අනතුරු ඇඟවීමකින් තොරවය. උදාසීන ලෙස ඔවුන්ව පෙනී ගියද ධනවත්කමින් බොහෝ දෙනා විඩාපත් ආත්ම ඇත්තෝ වේ. —Ellen G. White, The Ministry of Healing, p. 210.

**සාකච්ඡා සඳහා ප්‍රශ්න**:

`යේසුස්වහන්සේ මේ පොළොව මත සේවය කළ කාලය තුළ පොහොසතා සහ දුප්පතා වෙනුවෙන් සේවය කිරීමේදී උන්වහන්සේ කුලය සහ සමාජ පන්ති අතර ඇති බාධා බිඳ දැමූසේක. අප සමාජය තුළ මුල් බැසගෙන ඇති පොහොසත් සහ දුප්පත් කොටස් දෙක අතර ඇති හිඩැස වැනි කාරණා තුළ ඇඩ්වෙන්ටිස්ට්වරු වශයෙන් අප කුමක් කරමුද?`

`යේසුස්වහන්සේ මෙසේ පැවසූ සේක. කටු අතරෙහි වපුරන ලද්දේ නම් වචනය අසා, ලෝකය ගැන වෙහෙසීමෙන්ද වස්තුවේ රැවටිලිකාරකමෙන්ද වචනයට යටවීමෙන් ඵල නොදරන තැනැත්තාය. (මතෙව් 13:22) යේසුස්වහන්සේ වස්තුවේ රැවටිලිකාරකම යනුවෙන් අදහස් කළේ කුමක්දැයි ඔබ සිතන්නේද? වස්තුවේ රැවටිලිකාර කමට හසුවීමට අප පොහොසතුන් විය යුතු නොවන්නේ ඇයි?`

`සත්‍යය දැනසිටීම සත්‍යයෙන් ගැළවීම ලැබීමට නොවන බවට වන කාරණය ගැන අඟහරුවාදා පාඩමේ අවසානයේ ඇති ප්‍රශ්නයට ගොස් එය පන්තියේදී සාකච්ඡාවට ගන්න. අනුගමනය කළ යුතු වැදගත් වෙනසක් වන්නේ කෙසේද? සත්‍යය දැනගැනීම පමණක් අපව ගළවා නොගන්නේ නම් අපව ගළවා ගන්නේ කුමක්ද?`