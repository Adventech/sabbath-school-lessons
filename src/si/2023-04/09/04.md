---
title:  'උගතාට සාක්ෂියක් වීම: නිකදේමුස්'
date:   28/11/2023
---

නිකදේමුස් යනු උගත් මනුෂ්‍යයෙකි. යුදෙව්වන්ගේ නායකයෙකු ලෙස බයිබලය ඔහු ගැන සඳහන් කරයි. (යොහන් 3:1). යේසුස්වහන්සේ ඔහුව හැඳින්වූයේ ඉශ්‍රායෙල් ගුරුවරයෙකු ලෙසය. (යොහන් 3:10). ඔහු සතුව බයිබලය පිළිබඳ මනා දැනුමක් තිබිය යුතු අතර ස්වාමින්වහන්සේ වෙනුවෙන් මහත්වූ ආත්මික කුසගින්නක් තිබුණි. මනුෂ්‍ය දැක්මක් තුළ ඔහු යේසුස්වහන්සේගේ අනුගාමිකයෙකු ලෙස ඔහුව පෙනෙන්නට ඇත. ඔහු ආඥා දසය පැවැත්වූ අතර යුදෙව්වන් අතරේ ගෞරවයට පාත්‍ර වූ නායකයෙකි. ඔහු බලය සහ ධනය ඇති අයෙකු විය. බොහෝ දෙනා ඒවා දෙවියන්වහන්සේගේ ආශිර්වාදයන්ගේ සලකුණ ලෙස දුටුවෝය. කෙසේ නමුත් පෙනී යන ආකාරයට මතුපිට පෙනුම හුදෙක් මතුපිටින් පෙනෙන දේට පමණකි.

`යොහන් 3:1-12 කියවන්න. නිකදේමුස්ගේ ආත්මික අවශ්‍යතාවයන් සහ යේසුස් වහන්සේ ඉතා ඉක්මණින්ම ඒවා ආමන්ත්‍රණය කළ ආකාරයක් පිළිබඳව මෙම කතාවෙන් හෙළි වන්නේ කුමක්ද?`

නිකදේමුස් යේසුස්වහන්සේ හමුවීමට පැමිණි විට ඔහු තම මතුපිට පෙනුම සහ සමාජ තත්වය රැකගැනීමට උත්සාහ කළේය. නමුත් යේසුස්වහන්සේ ඔහුගේ හදවත හැඳින ගත් සේක. ඒ හා සමානවම සියලු ධනවත් සහ බලවත් පුද්ගලයන්ගේ සිත් සහ උවමනා ගැන ඔවුන්ගේ පසුබිම් කුමක් වුවත් උන්වහන්සේ හොඳින් දන්නා සේක. නිකදේමුස් යේසුස්වහන්සේ වෙත පැමිණියේ උන්වහන්සේගේ ඉගැන්වීම් ඔහුව පරිවර්තනය කර තිබූ නිසාය. ස්වාමින්වහන්සේ නම් යේසුස්වහන්සේ බව විවෘතව පිළිගැනීමෙන් වැලකීමට තරම් ඔහුගේ අහංකාරය දැඩි විය. නමුත් එම රාත්‍රිය ඔහුව සදාකාලිකවම වෙනස් කළේය. දෙවියන්වහන්සේ විසින් යේසුස්වහන්සේව එවන ලද බව ඔහු පිළිගත් පසුව වුවද තමා යේසුස්වහන්සේගේ අනුගාමිකයෙකු බව ඔහු විවෘතව ප්‍රකාශ නොකළේය.

`යොහන් 7:43-52 සහ යොහන් 19:39 කියවන්න. නිකදේමුස් සහ යේසුස්වහන්සේ ගැන මෙම බයිබල් පද අපට පවසන්නේ මොනවාද?`

මෙම බයිබල් පද වලින් පැහැදිලිවම පෙනී යන දෙයක් වන්නේ නිකදේමුස්ගේ ජීවිතය තුළ යේසුස්වහන්සේගේ මහත් බලපෑමක් ඇතිවූ බව. යේසුස්වහන්සේ ජීවත්ව සිටි විට උන්වහන්සේව ආරක්ෂා කිරීමටත් උන්වහන්සේ මරණයට පත්වූ පසු උන්වහන්සේට ගෞරව කිරීමටත් ඔහු උත්සාහ කළේය. අප සියල්ලන්ම මෙන් ගැළවුම්කරුවාණන් වෙනුවෙන් වූ මහත් අවශ්‍යතාවයක් ඔහුගේ දැනුම් සම්භාරය තුළ වුවද තිබූ අතර යේසුස්වහන්සේම ඔහු වෙත ළඟා වූ බවට කිසිදු සැකයක් නොමැත.

`අප සතුව සත්‍යය ඇති නිසා (නිසැකයෙන්ම) මෙම සත්‍යතා පිළිබඳ දැනුම් පමණක්ම අපට ගැළවීම ලබාදෙනු ඇතැයි සිතීමේ උගුලට හසු නොවීම පිණිස අපට කළ හැක්කේ කුමක්ද? ගැළවීම ලැබීමට තරම් පමණටත් වැඩි දැනුමක් තිබුණාවූ ඇතැම්විට දේවදූතයන් තිදෙනාගේ පණිවිඩය පවා හොඳින් දැන සිටි දැනුම පිරි ආත්මයන් කොපමණ නම් අපට අහිමි වනු ඇත්ද?`