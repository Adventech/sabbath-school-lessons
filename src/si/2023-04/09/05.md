---
title:  පොහොසතා උදෙසා මෙහෙය
date:   29/11/2023
---

`මතෙව් 19:16-22 කියවන්න. නිකදේමුස්ට වඩා වෙනස් ලෙස යේසුස්වහන්සේව පිළිනොගත්තාවූ තැනැත්තෙකු ගැන වන මෙම කතාන්දරයෙන් අපට උගත හැක්කේ මොනවාද?`

පොහොසත් තරුණ නායකයා සමග වන යේසුස්වහන්සේගේ සංවාදය ධනයෙහි උගුල කොපමණ මාරාන්තිකද යන්න පෙන්නා දේ. මෙම වචන දෙස බලන්න. නැවතත් නුඹලාට කියමි. ධනවන්තයෙක් දෙවියන්වහන්සේගේ රාජ්‍යයට ඇතුල් වෙනවාට වඩා ඔටුවෙකුට ඉදිකටුවක සිදුරෙන් යන්ට පහසු යයි කීසේක. (මතෙව් 19:24). මෙය නියත වශයෙන්ම ධනවතාට ගැළවීම ලැබිය නොහැකි බව නොපවසන අතර කෙසේ නමුත් මොවුන් ප්‍රවේශම් නොවන්නේ නම් ඔවුන්ගේ ධනය ඔවුන්ගේ ගැළවීමට බාධාවක් වනු නොඅනුමානය.

අවසානයේදී ධනවතාද දුප්පතාද එකම ඉරණමකට මුහුණ දේ. එනම් මරණයයි. මෙහි තේරුම නම් ධනවතා හට අනෙක් ඕනෑම අයෙකු හා සමානම ගැළවීම මහත්වූ අවශ්‍යතාව ඇති බවයි. කුමන දෙයක් මුදලට ගැනීමට හැකිවුවත් මරණයෙන් ගැළවීමේ මහත් මිලට ගැනීමට නොහැකිය. එම ගැළවීම පැමිණෙන්නේ ත්‍යාගයක් ලෙස පමණි. එය ඇදහිල්ලෙන් ඉල්ලා සිටි ඕනෑම අයෙකු හට යේසුස්වහන්සේ විසින් නොමිලයේම පිරිනමනු ඇත. නැවත නැගිටීමද ජීවනයද මමය. මා කෙරෙහි අදහාගන්නා මළ නමුත් ජීවත්වන්නේය. (යොහන් 11:25).

`ලූක් 19:1-10 කියවන්න. පොහොසත් යෞවනයා පිළිබඳ කතාවට සාපේක්ෂිතව මෙම කථාන්තරයේ ඇති වෙනස්කම් මොනවාද?`

සාකෙවුස් යේසුස්වහන්සේට දැක්වූ ප්‍රතිචාරය මෙන් ප්‍රතිචාරයක් අවාසනාවට පොහොසත් යෞවනයා නොදැක්වීය. පොහොසත් යෞවනයාට පැවසූ පරිදි තමා සතු සියල්ල විකුණා දුප්පතුන්ට දෙන්නැයි යේසුස්වහන්සේ සාකෙවුස්ට නොපැවසූ අයුරු නිරීක්ෂණය කරන්න. පොහොසත් නායකයා තම ධනයට කොපමණ බැඳී ඇත්දැයි ඇතැම්විට යේසුස්වහන්සේ දැන සිටි නිසාවෙන්ද එසේ පවසන්නට ඇත. තවත් ආකාරයකට යේසුස්වහන්සේ සාකෙවුස්ගේ නිවසේ සිටින විට පැවසූ සියල්ල අප නොදන්නේ නමුත් උන්වහන්සේ ඔහු තුළ නිසැකවම පරිවර්තනයක් ඇතිකරන්නට ඇති අතර තම ජීවිතය විශේෂයෙන්ම එය ධනය හා සම්බන්ධ බැවින් යම් ආකාරයේ වෙනස්වීම් වලට ලක්විය යුතු බව ඔහු දැන සිටියේය.

`යම් මනුෂ්‍යයෙක් මුළු ලෝකය ලබාගත්තත් තමාගේ ජීවිතය නැතිවුණොත් ඔහුට මොන ලාභයක්ද? නොහොත් මනුෂ්‍යයෙක් තමාගේ ජීවිතය වෙනුවට දෙන්නේ කුමක්ද? (මතෙව් 16:26) මේ වාක්‍ය අපට පවසන්නේ කුමක්ද?`