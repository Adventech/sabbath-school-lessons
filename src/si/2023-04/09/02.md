---
title:  නෙබුකද්නෙශර්
date:   26/11/2023
---

සෙවන්ත්ඩේ ඇඩ්වෙන්ටිස්ට්වරු වශයෙන් අප සීමාරහිත සමගි කිරීම ලෙස හැඳින්වෙන දේ ගැන විශ්වාස කරමු. මෙහි අර්ථය නම්, ඇතැම් ක්‍රිස්තියානිවරුන්ට වඩා වෙනස් ලෙස යේසුස්වහන්සේගේ මරණය සියලු මනුෂ්‍ය වර්ගයා වෙනුවෙන්ම බව අප විශ්වාස කරමු. එය එක්තරා තෝරාගත් විශේෂ කණ්ඩායමකට පමණක් ගැළවීම උදෙසා සිදුවූ දෙයක් නොවේ. එසේ වූයේ දෙවියන්වහන්සේ මෙය සියලු මනුෂ්‍යයන් ගළවනු ලැබ සැබෑව දැනගැනීමට පැමිණෙනවාට කැමති වූ (1 තිමෝති 2:3) නිසාය. යේසුස්වහන්සේ පූජාවීමක් ලෙස තමන්වහන්සේවම කැප කරන ලද්දේ අපේ පව් උදෙසා පමණක් නොව මුළු ලෝකයාත් උදෙසාය. (1 යොහන් 2:2) සියලුදෙනාම උන්වහන්සේව පෙරළා තෝරා නොගත්තද ලෝකය මැවීමට ප්‍රථමයෙන් ක්‍රිස්තුස්වහන්සේ තුළ (එපීස 1:4) සියල්ලන් තෝරාගන්නා ලද්දේ ඒ නිසාය. එසේම විවිධාකාර මිනිසුන් දෙවියන්වහන්සේ හට ළඟාවෙන අයුරු අපට බයිබලයේ සම්බ වන්නේද ඒ නිසාවෙනි.

`දානියෙල් 4 කියවන්න. මෙහි සිටි රජතුමා හට සිදුවූයේ කුමක්ද? ලොව බලවත්ම මිනිසුන් අතරින් අයෙකුට ගැළවීම ලැබීම ගැන මෙය සඳහන් කරන්නේ කුමක්ද?`

ධනවත් සහ බලවත් වන අභක්තිකයන් වෙත දෙවියන්වහන්සේ ළඟාවෙන ආකාරය පෙන්වන බයිබලයේ ඇති කැපී පෙනෙන උදාහරණයකි. නෙබුකද්නේශර් රජතුමාගේ කථාන්තරය ඇතැම් ඉශ්‍රායෙල් රජවරුන්ට සමානව ඔහු මත දෙවියන්වහන්සේගේ විනිශ්චය ක්‍රියාත්මක විය. (උදාහරණ සඳහා 2 ලේකම් 32:25, 26 1 රාජාවලිය 14:2-31 1 සාමුවෙල් 28 බලන්න). නිසි කල්පනාව ලැබූ ඔහු මැවුම්කරුවාණන් වන දෙවියන්වහන්සේව පිළිගත් බව නෙබුකද්නේශර් ගැන වන බයිබලීය වාර්තා පෙන්වා දේ. දුබලයා සහ අසරණයා ගැන මෙන්ම ධනවතා සහ බලවතා ගැනද දෙවියන්වහන්සේ සලකන බව එය පෙන්වා දේ. 37 වන පදයෙහි පොළොවේ ඉතාම බලවත් මනුෂ්‍යයා සඳහන් කරන්නේ දැන් නෙබුකද්නේසර් වන මම ස්වර්ගයේ රජ්ජුරුවන්වහන්සේට වර්ණනාද, ප්‍රශංසාද ගෞරවද කරමි. මක්නිසාද උන්වහන්සේගේ සියලුම ක්‍රියාවල් සැබෑය. උන්වහන්සේගේ මාර්ගයද ධර්මිෂ්ඨය. උඩඟුකමින් හැසිරෙන්නන් පහත් කරන්ට උන්වහන්සේට පුළුවන යනුයි (දානියෙල් 4:37). මෙය මරණීය ජීවින් වන අප අතර සිටින සියලු ධනවත්, බලවත් සහ උඩඟු මිනිසුන් හට මේ සත්‍යය තේරුම් ගත හැකි නම්.

මෙම කතාන්දරයෙන් අපට තේරුම් ගත හැක්කේ කුමක්ද? පළමුව දෙවියන්වහන්සේ දානියෙල් මෙන් කැපවූ විශ්වාසවන්තකයින්ව බලවත් වූ අභක්තිකයන්ට සමීප වීමට යා කරන පාලමක් මෙන් භාවිතා කරන සේක. දෙවනුව, බලවත්වූ අභක්තිකයන් හට ළඟාවීමට සඳහා කරන සාක්ෂි දීමේ ක්‍රියාවලියට සෘජුව සම්බන්ධ වීමේ හැකියාව දෙවියන්වහන්සේ සතුය. නෙබුකද්නේසර්ව ඔහුගේ අහංකාරය සහ උඩඟුකම නිසා දෙවියන්වහන්සේ විසින් යටහත් නිහතමානී බවට පත්කරන ලදී. මෙය ඉතා නාට්‍යානුසාරයෙන් පිරි කතාන්දරයක් වුවද මෙවන් බොහෝ ආකාරයන් තුළින් බලවත්, ධනවත් සහ උඩඟු මිනිසුන්ව යටහත් පහත් කිරීමට හැකියාව ඇත.

`ලෞකික මිනුම් වලට අනුව අප ධනවත් සහ බලවත් නොවුවත් මෙම රජු සතුව තිබූ ආකාරයේ උඩඟුකම් ගැන ප්‍රවේශම් විය යුත්තේ මන්ද? අප සිතනවාට වඩා පහසුවෙන් එවන් ආකල්පයක් අප තුළ තිබිය හැක්කේ මන්ද?`