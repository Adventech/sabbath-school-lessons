---
title:  මෙවැනි ප්‍රස්ථාවක් නිසාම
date:   20/12/2023
---

`එස්තර් 4:1-14 කියවන්න. මෙම මොහොතේදී එස්තර් යුදෙව් ජාතිකයෙකු ලෙස පෙනී සිටීම සුදුසු බව සලකා බැලුවේ ඇයි?`

මොර්දෙකයි උදව් ඉල්ලා එස්තර් සමග සම්බන්ධ වන විට ඇය අහෂ්වේරොෂ් රජු හා විවාහ වී වසර කිහිපයක් ගතවී තිබුණි. කෙසේ නමුත් පර්සියාවේ තිබූ නීතියට අනුව රජුගේ ආරාධනයකින් තොරව කිසිදු අයෙක් රජුගේ සිංහාසනයට නොපැමිණිය යුතුය. මෙම නීතිය අනුගමනය නොකරන කවරෙක් නමුත් මරණයේ අවදානම ගනී. මේ අවදානම ගැන දැන සිටියද එස්තර් ආරාධනාවකින් තොරවම රජුගේ සිංහාසන කුටියට ඇතුල් වූවාය.

මොර්දෙකයිගේ ඇදහිල්ල එස්තර්ගේ ඇදහිල්ලද අවදි කළේය. එස්තර්ගේ පොතෙහි හදවත අපට එස්තර් වෙත වූ මොර්දෙකයිගේ වචන තුළ හමුවේ. එවිට මොර්දෙකයි එස්තර්ට උත්තර දෙමින් රජගෙදර ඉන්න නිසා සියලු යුදෙව්වරුන්ගෙන් නුඹ පමණක් ගැළවේය කියා සිතා නොගනින්න. මක්නිසාද මේ ප්‍රස්තාවේදී නුඹ නිශ්ශබ්දවම සිටියොත් වෙන තැනකින් යුදෙව්වරුන්ට නිදහසත් ගැළවීමත් පැමිණෙනවා ඇත. නුමුත් නුඹ සහ නුඹේ පිය වංශය නැති වන්නේය. නුඹ රාජ්‍යයට පැමිණුණේ මෙවැනි ප්‍රස්තාවක් නිසාම නොවේද කියා දන්නේ කවුදැයි කියා කියන්ට අණ කළේය. (එස්තර් 4:13, 14).

එස්තර්ගේ ඇදහිල්ල පරික්ෂාවට ලක්වන්නේ මොර්දෙකයි ඇයගේ සෙනඟ උදෙසා වන ඇයගේ ප්‍රේමය මොර්දෙකයි විසින් අයැද සිටි විටය. මොර්දෙකයි හැරුණු විට එස්තර් යුදෙව් ජාතිකයෙකු බව කිසිවෙකුත් දැන සිටියේ නැත. එසේම වරක් ඇය මේ හා සම්බන්ධ වීමට තීරණය කළ පසු ඇයගේ ජීවිතය පරදුවට තබන්නට පසුබට නොවූවාය.

දෙවියන්වහන්සේ තුළ ශක්තිමත් ඇදහිල්ලක් ඇය සතු විය. දෙවියන්වහන්සේගේ උපකාරය නොමැතිව තමාට සාර්ථක විය නොහැකි බවද ඇය දැන සිටියාය. මොර්දෙකායි හට දුන් ඇයගේ පිළිතුරින් එය හෙළි කරන්නේය. ගොස් සූෂාන්හි සිටින සියලු යුදෙව්වරුන් රැස්කරවා මා උදෙසා ඔවුන් සමඟ දවස් තුනක් රෑ දාවල් නොකා නොබී නිරාහාරව සිටින්න. මමත් මාගේ වැඩකාරියොත් එසේම නිරාහාරව ඉන්නෙමුව. එවිට නීතියට එකඟ නැති නමුත් මම රජු ළඟට යන්නෙමි. මා නැතිවුවොත් නැතිවුණා වේ කියා කියන්ට කීවාය. (එස්තර් 4:16). මොර්දෙකයි සූෂාන් නගරය පුරා සිටි යුදෙව් ජනතාවට මෙම පණිවිඩය බෙදා හැරියේය. ඒ අනුව සියල්ලන්ම නිරහාරව යාච්ඤා කරන අතරතුර එස්තර් මෙම භයානක කටයුත්තට සූදානම් වූවාය. තවද තුන්වෙනිදා එස්තර් රාජවස්ත්‍ර පැළඳගෙන රජගෙයි ඉදිරිපිට තිබුණ ඇතුල් මිදුලට ගොස් සිටියාය. රජ තෙමේ රජගෙයි සිංහානයෙහි දොරකඩ ඉදිරිපිට වැඩහුන්නේය. එවිට රජ එස්තර් බිසව මිදුලේ සිටිනවා දැක ඈ කෙරෙහි කරුණකොට, තමාගේ අත තිබුණු රන් ජයකොන්තය ඈ දෙසට දිගු කළේය. එස්තර් ළංව ජයකොන්තයේ මුදුනේ අග ස්පර්ශ කළාය. (එස්තර් 5:1, 2).

`යුදෙව්වන් සඳහා ඉහත විස්තර කළාක් වැනි අවස්ථාවකදී යාච්ඤාව සමග නිරාහාරයද අනිවාර්යයෙන්ම එක් වන්නේය. ඔවුන් තමන් වෙනුවෙන්ම ක්‍රියාකරන විට වුවද යාච්ඤාවට ඔවුන්ට කේන්ද්‍රීය වේ. මේ තුළින් අපට උගත හැකි පාඩම කුමක්ද?`