---
title:  විදේශීය සංස්කෘතියක වහලෙකු ලෙස
date:   17/12/2023
---

විදේශීය සංස්කෘතියකට පිටුවහල්ව යාම කිසිසේත් පහසු නොවේ. පළමුව බබිලෝනියන් යටතේද දෙවනුව පර්සියානුවන් යටතේද යුදෙව්වරුන් මුහුණ දුන් දේ අවබෝධ කරගැනීමට අද දවසේ අපට අපහසුය.

නිදසුනක් වශයෙන් අප කිසිවෙකුත් අපගේ ඇදහිල්ලේ මූලධර්ම යම් පමණකට හෝ පවතින ඇඩ්වෙන්ටිස්ත රටක ජීවත් නොවෙමු. නමුත් පිටුවහල් කිරීමට පෙර යුදෙව්වන් තම ඇදහිල්ලේ මූලධර්ම එම රටේ නීතියව තිබූ ඔවුන්ගේම දේශයෙහි ජීවත් වූහ.

එක් මට්ටමකට දෙවියන්වහන්සේට විශ්වාසවන්තව සිටීම එහිදී කොපමණ පහසු වන්නට ඇත්දැයි සිතා බලන්න. සත්වෙනි දවස සබත් පැවැත්වීම එසේනම් කොතරම් පහසුද? ඇත්තෙන්ම සත්වෙනි දවසේ සබත් පැවැත්වීම ඔවුන්ගේ නීති සංග්‍රහයෙහි ඇතුළත් විය.

අනෙක් අතට ශුද්ධවූ ඉතිහාසය අපට පෙන්වා ඇත්තේ දේශය ආඥා කුමක් වුවත්, එය ඇදහිල්ල හා එකඟව ඇදහිලිවන්තකම හදවත ඇතුළාන්තයෙන්ම පැන නැඟිය යුතුය. එසේ නැතිනම් පාපය, අභක්තිය සහ විනාශය පසුපසින් එනු ඇත.

ස්වාමින්වහන්සේ කථාකොට “මේ සෙනඟ තමුන්ගේ මුඛයෙන් ළංවී තමුන්ගේ තොල්වලින් මට ගෞරව කරන නමුත්, ඔවුන්ගේ සිත් මාගෙන් දුරුකර ගත් බැවින්ද, මා කෙරෙහි තිබෙන ඔවුන්ගේ භය මනුෂ්‍යයන්ගෙන් ඉගෙනගත් ආඥාවක්ව තිබෙන බැවින්ද, ” (යෙසායා 29:13)

මීට පරස්පර විරෝධී ලෙස ඇදහිලිවන්තව ජීවත්වීමට අදිටන් කරගත්තවුන් හට වඩාත්ම අහිතකරදායී පරිසරයක වුවද කීකරුකමෙන් ඈත්ව යාමට නොහැකි වනු ඇත.

`දානියෙල් 1:1-12 3:1-12 සහ 6:1-9 කියවන්න. සෑම අවස්ථාවක්ම ඊටම ආවේනික වුවද විදේශීය පරිසරයක ජීවත්වන දෙවියන්වහන්සේගේ සෙනඟට මුහුණ දීමට වන අභියෝග ගැන මෙම වාර්තා හෙළි කරන්නේ කුමක්ද?`

අප කොහේ සිටියත් කවුරුන් වුවත් නීතියෙන් හෝ සංස්කෘතියෙන් හෝ එසේත් නැතිනම් ඒ දෙකෙන්ම හෝ අපගේ ඇදහිල්ලට සහ සාක්ෂි දැරීමට අභියෝග එල්ල විය හැකි පරිසරයක අපි ජීවත් වන්නෙමු. දානියෙල් පිළිබඳව ඇති මෙම වාර්තා සතුටුදායී ලෙස සැමවිටම අවසාන වුවද අසීරුතම සංසිද්ධියක් යටතේ වුවද මනුෂ්‍යයින් හට දෙවියන්වහන්සේට විශ්වාසවන්තව සිටිය හැකි බව පෙන්වා දේ. මෙම වාර්තා සෘණාත්මක ලෙස අවසාන වී තිබුණේ වුවද එම මනුෂ්‍යයින් නිවැරදි දේ කරනු ඇති බවට කිසිදු සැකයක් නැත.

`ඔබගේ සංස්කෘතිය තුළ ඔබ අත්දකින අභියෝග මොනවාද? ඔබ ඒවාට ප්‍රතිචාර දක්වන්නේ කෙසේද?`