---
title:  එස්තර් සහ මොර්දෙකයි
date:   16/12/2023
---

### මේ සතියේ පාඩමේ අධ්‍යයනය සඳහා කියවන්න
දානියෙල් 1:1-12; 6:1-9 එස්තර් 2:1-10, 20; 3:1-15; 4:1-14; 9:1-12.

> <p>කටපාඩම් පදය</p>
> “පොළොවේ කෙළවර දක්වා මාගේ ගැළවීම වන පිණිස නුඹ අන්‍යජාතීන්ට එළියක් කොටද දෙන්නෙමියි කියන සේක.” (යෙසායා 49:6).

මිශ්‍ර සංස්කෘතික මෙහෙයන් ගැන බයිබලයේ සඳහන් වන වාර්තා අතරින් බලවත්ම වාර්තාව සඳහන් වන්නේ එස්තර්ගේ පොතේය. සහශ්‍ර ගණනාවක පටන් මෙම පොත ගැන තවත් බොහෝ පොත් ලියැවී ඇති අතර එස්තර් 9:26-31 පදනම් කරගනිමින් බොහෝ යුදෙව්වන් අදටත් පුරිම් මංගල්‍යය සමරති. එස්තර් සහ ඇයගේ ඥාති සොයුරා වන මොර්දෙකයි පර්සියානු අධිරාජ්‍යයේ ෂූෂන්හි ජීවත්වූ යුදෙව්වන් වූහ. කුමන හෝ හේතුවක් නිසාවෙන් අනෙක් යුදෙව්වන් මෙන් ආපසු යුදා දේශයට නොගොස් මොවුන් මෙම දේශයේම රැඳී සිටියහ.

අනතුරුව සිදුවීම් මාලාවකට පසු එස්තර් රැජින බවට පත්වූවාය. රජද සියලුම ස්ත්‍රීන්ට වඩා එස්තර්ට ආදරේවී” සියලු කන්‍යාවන්ට වඩා ඈට කරුණාවද ආදරයද පෙන්වා ඇගේ හිසේ රාජ ඔටුන්න තබා, වස්තී වෙනුවට ඇය බිසව කරගත්තේය. (එස්තර් 2:17)

තරමක මැලිකමකින් වුවද බයිබලීය ඉතිහාසයේ ප්‍රධාන කර්තව්‍යයක් ඉෂ්ට කිරීමට එස්තර්ට අවකාශ ලැබුණේ එම භූමිකාව තුළය. ඊටම ආවේනික ලෙස විදේශීය දේශයක වුවද සත්‍යය වෙනුවෙන් දෙවියන්වහන්සේගේ සෙනඟට සාක්ෂි දැරිය හැක්කේ කෙසේදැයි පෙන්වා දේ.

ඔබට කාලය ලැබෙන පරිදි මෙම සතියේ පාඩම අධ්‍යයනය සඳහා එස්තර් පොත කියවන්න.

දෙසැම්බර් 23 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න.