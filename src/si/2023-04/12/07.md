---
title:  වැඩිදුර අධ්‍යයනය සඳහා
date:   22/12/2023
---

“ශුභාරංචියේ” ආලෝකයෙන් දීප්තිමත් වූ සැම නිවසකටම, පාසලකටම, සෑම දෙමාපියෙකුටම, සෑම ගුරුවරයෙකුටම සහ දරුවෙකුටම එහිදි එස්තර් හට ඊශ්‍රායෙල් ඉතිහාසයේ දරුණු අර්බුදාත්මක මොහොතේ යොමු වූ ප්‍රශ්නය ඉදිරිපත් වන්නේය. “‘නුඹ රාජ්‍යයට පැමිණුනේ මෙවැනි ප්‍රස්තාවක් නිසාම නොවේද කියා දන්නේ කවුදැයි කියා කියන්ට . . . .” අණ කළේය. (එස්තර් 4:14) —Ellen G. White, Education, p. 263.

“එස්තර් වනාහි මොර්දෙකයිගේ ඥාති සොහොයුරිියක වූ රූමත් තරුණියකි. ඇයගේ දෙමාපියන්ගේ අභාවයෙන් පසු මොර්දෙකායි ඇයව තම නිවසට රැගෙන ගොස් තමාගේම දියණියකට මෙන් ප්‍රේම කළේය. පර්සියානු දේශයේදී තම යුදෙව් සෙනඟ මුදවා ගැනීම උදෙසා දෙවියන්වහන්සේ ඇයව යොදා ගත්සේක.” (සටහන්: එස්තර් පිළිබඳ ඉහත හඳුන්වාදීම උපුටාගෙන ඇත්තේ Daughters of God යන පොතෙහි 45 වන පිටුවෙන් වන අතර එය එලන් ජී. වයිට් විසින් ලියන ලද්දක් නොවේ. නමුත් පහතින් සඳහන් වන පරිච්ඡේද දෙකම එලන් ජී. වයිට් විසින් එහි ලියා තිබෙන්නකි)

“අතීතයේ පටන් ස්වාමින්වහන්සේ තම නියෝජිතයන් ලෙස නැගී සිටීමට තෝරාගත් පුරුෂයින් සමග එක්සත් වූ කැපවීමෙන් යුත් ස්ත්‍රීන් තුළින් මහත් පුදුම දේ ඉටුකළ සේක. උන්වහන්සේ තීරණාත්මක සහ විශිෂ්ඨ ජයග්‍රහණ අත්කරගැනීම උදෙසා ස්ත්‍රීන් යොදා ගත්සේක. එක් වරකටත් වඩා, හදිසි තත්ත්වයන් තුළ උන්වහන්සේ ඔවුන්ව ඉදිරියට ගෙන එමින් බොහෝ දෙනාට ගැළවීම ගෙනඑන පිණිස ඔවුන් තුළින් ක්‍රියා කළසේක. එස්තර් රැජිණ තුළින් ස්වාමින්වහන්සේ ඉතා සාර්ථක ලෙස උන්වහන්සේගේ සෙනඟ මුදාගත් සේක. වෙනත් කිසිම මාර්ගයකින් තම ජීවිත ගළවාගත නොහැකි බව පෙනී ගිය විට එස්තර් සහ ඇගේ පරිවාර ස්ත්‍රීන් නිරාහාරව යාච්ඤා කිරීමෙන් සහ ඉක්මන් ක්‍රියාකාරිත්වයෙන් ගැටලුවට මුහුණ දී තම සෙනඟට ගැළවීම උදාකර ගත්හ.”

“පරණ ගිවිසුම කාලය තුළ දෙවියන්වහන්සේගේ කාරණා හා සම්බන්ධ වන කාන්තාවන්ගේ ක්‍රියා කටයුතු පිළිබඳව වූ අධ්‍යයනයන් වර්තමාන කටයුතුවල හදිසි තත්ත්වයකට මුහුණ දීමට අපව දිරිගන්වන පාඩමක් කියා දේ. එස්තර්ගේ කාලයේ දෙවියන්වහන්සේගේ සෙනඟ මුහුණ දුන්නාක් මෙන් වැදගත් හා තීරණාත්මක ස්ථානයක අප නොසිටිනු ඇති නමුත් නිරන්තරයෙන් සිත් හැරුණාවූ ස්ත්‍රීන් හට වඩා යටහත් තනතුරුවල සිටද මහත්වූ වැදගත් ක්‍රියා ඉටුකිරීමට හැකිය. මෙය බොහෝ දෙනා ඉටුකර ඇති අතර තවදුරටත් ඉටු කරමින් සිටිති.” —Ellen G. White, Daughters of God, pp. 45, 46

**සාකච්ඡා සඳහා ප්‍රශ්න**:

`එස්තර්ගේ පොත අපව පිළිතුරු නොලැබූ ප්‍රශ්න කිහිපයක් සමග අතරමං කරයි. විශේෂයෙන්ම රජුගේ රාජ සභාවෙහි එස්තර්ගේ භූමිකාව කෙසේ වූවේද යන කාරණය. මේවා ඇයගේ ඇදහිල්ල සමග සම්බන්ධ කළ හැක්කේ කෙසේද? එසේ කළ හැකිද?`

`එස්තර්ගේ ප්‍රසිද්ධ කියමන වන මා නැසුණොත්, නැසුණාවේ (එස්තර් 4:16) යන වදන මරණයට මුහුණ දී සිටින මොහොතකදී වුවත් ඇදහිලිවන්තව සිටීමේ උදාහරණයක් ලෙස සහස්‍ර ගණනාවක් පුරා දෝංකාර දෙමින් පැමිණේ. අවසාන කාලයේදී දෙවියන්වහන්සේගේ සෙනඟ මුහුණ දීමට යන දේ ඇයගේ වචනවලින් හෙළිවන්නේ කෙසේද? විශේෂයෙන්ම එළිදරව් 13 හි සඳහන් ගැටලු සැබෑවක් වීමට පටන්ගත් විටයි.`

`ඇතැම් අවස්ථාවන් වලදී අපගේ ඇදහිල්ල හෙළි නොකිරීම පිළිබඳව සඳුදා පාඩමේ අවසානයේ සඳහන්ව ඇති ප්‍රශ්නය නැවතත් සලකා බලන්න. එය අපට ගැටලුවක් විය යුතුද?`