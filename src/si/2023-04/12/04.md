---
title:  මොර්දෙකයිගේ විශ්වාසවන්ත සාක්ෂිය
date:   19/12/2023
---

විදේශයක ජීවත්වන අතරතුර කුමන හෝ මොහොතක එස්තර් සහ මොර්දෙකයි දෙවියන්වහන්සේට ඇදහිලිවන්තව සිටියෝ නම් කුමන මොහොතක හෝ කරදරයකට පත්වන්නට ඉඩ තිබුණි. මොර්දෙකයි හට සිදුවූයේ එයයි.

`එස්තර් 8:1-15 කියවන්න. මෙහි සිදුවූයේ කුමක්ද? එසේ වූයේ ඇයි?`

එස්තර් 3 හි අහෂ්වේරොෂ් රජ හාමාන්ව උසස් කර බොහෝ බලවත් තනතුරක් පිරිනැමීය. සියලු සේවකයෝද හාමාන්ට නැමී වැඳි වැටිය යුතු විය. නමුත් අපට කියවීමට ලැබෙන්නේ, නුමුත් මොර්දෙකයි ඔහුට හිස නැමුවේවත් වැන්දේවත් නැත. (එස්තර් 3:2). මොර්දෙකයි මෙම මනුෂ්‍යයා ඉදිරියේ වැඳ වැටුණේ නැත්තේ ඇයිද යන්න බයිබලයෙහි කිසිදු සඳහනක් නැත. නමුත් ඒ මන්ද යන්න අපි දනිමු. ඔහු ඉතා ඇදහිලිවන්ත යුදෙව්වෙකි. අගාගිය ආමලෙක්වරුන්ගෙන් පැවත එන අයෙකුට කලක් සිට එනම් නික්මයාම දවස්වල සිට සතුරෙකුව සිටින (ද්විතිය කථාව 25:19) අයෙකුට මොර්දෙකායි නැමී වැඳ නොවැටෙනු ඇත. අමලෙක්වරයෙකු ඉදිරියේ ඇදහිලිවන්ත යුදෙව්වෙකු වැඳ වැටෙන්නේ කෙසේද? එසේම ස්වාමින්වහ්නසේට හැර වෙනත් අයෙකුට නමස්කාර කරන්නේ කෙසේද?

“නුඹ රජුගේ අණ කඩකරන්නේ මක්නිසාදැයි මොර්දෙකයිට කීවෝය.” (එස්තර් 3:3) ඊට මොර්දෙකයිගේ ප්‍රතිචාරය ගැන කිසිවක් සඳහන් නොකළද ඊළඟ පදය පවසනුයේ, මක්නිසාද තමා යුදෙව්වෙක් බව මොර්දෙකයි ඔවුන්ට කියා තිබුණේය. (එස්තර් 3:4). නියත වශයෙන්ම ඔහුගේ එම ප්‍රතිචාර දැක්වීමේදී ස්වර්ගයත් පොළොවත් මැවූ දෙවියන්වහන්සේට නමස්කාර කරන්නෙකු වශයෙන් පාපිෂ්ඨ මනුෂ්‍යයෙකු ඉදිරියේ වැඳ වැටිය නොහැකි බව විස්තර කරදීමට මොර්දෙකයි හට අවස්ථාව උදාවිය. තමාවද අවාසනාවකට මෙන් අන්‍යයන්වද තර්ජනයකට හසු කරලීමට හේතු වූ ඒ ඇදහිල්ල පිළිබඳව එහිදී සාක්ෂි දැරීමට ඔහුට හැකිවූ බව නිසැකය.

“දානියෙල් සහ ඔහුගේ මිතුරන්ගේ පටන් මොර්දෙකයි දක්වා බබිලෝනිය රාජ මණ්ඩපවල ආත්මික අන්ධකාරය තුළ දීප්තිමත්ව බැබලුණු ආලෝකයක් විය.” —Ellen G. White, Advent Review and Sabbath Herald, May 13, 1884.

යුදෙව්වන් විනාශ කිරීමට හාමන් හට අවශ්‍ය වූ විට “ඔබගේ රාජ්‍යයේ සියටලු රටවල ජාතීන් අතරේ එක්තරා සෙනඟක් විසිර වෙනම සිටිති; ඔවුන්ගේ ව්‍යවස්ථා සියලු ජනයින්ගේ ව්‍යවස්ථාවලට වෙනස්ය; ඔවුන් රජුගේ ව්‍යවස්ථා පවත්වන්නේ නැත. එහෙයින් ඔවුන්ට සිටින්ට ඉඩදීම රජ්ජුරුවන්ට වටින්නේ නැත. (එස්තර් 3:8). වෙනස් පුරුදු ඇති රජුගේ ව්‍යවස්ථාවට නතු නොවන පිරිසක්? විනාශයට ඉතාම සුදුසු පිරිසක්.

`මොර්දෙකයි මෙන් අපවද පරික්ෂාවට ලක්විය හැකි අයුරු මොනවාද? ඊට ප්‍රතිචාර ලෙස අප කළ යුත්තේ මොනවාද?`