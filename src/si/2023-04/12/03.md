---
title:  විදේශීය රාජ සභාවක
date:   18/12/2023
---

ක්‍රමක්‍රමයෙන් බබිලෝනියේ බිඳ වැටීමත් සමගම මේදෝ පර්සියාව නැඟී සිටීමෙන් බොහෝ යුදෙව්වරු තම මුතුන්මිත්තන්ගේ දේශයන් කරා හැරී ගියෝය. නමුත් සියලු දෙනාම ආපසු නොගියහ. ඇතැමෙක් පරම්පරාවක් හෝ ඊට වැඩි ගණනක් ජීවත්වෙමින් සිටි ප්‍රදේශවලම නතර වූහ.

මෙම පසුබිම් විස්තරය සිහියෙහි ඇතිව එස්තර්ගේ කතාන්දරයෙහි යම් අවබෝධයක් අපට තිබේ. අහෂ්වේරෝෂ් රජුගේ රජකම් කිරීමේ තුන්වෙනි අවුරුද්දේ ඔහු සූෂන් බලකොටුවේ තිබුණ තමාගේ රාජ්‍යයේ සිංහාසනයෙහි වැඩහුන් දවස්වලදී (එස්තර් 1:2) . මෙම බයිබලීය කතාන්දරය දිග හැරෙනුයේ මෙම රජු යටතේ වූ පර්සියානු අධිරාජ්‍යයේය.

1 වන පරිච්ඡේදයේ රජුගේ ප්‍රසාදය අහිමි කරගත් වස්ති රැජින නිසා ඇය වෙනුවට වෙනත් රැජිනක් සෙවීමට රජු පෙළඹේ. එස්තර් සහ මොර්දෙකයි අපට හමුවන්නේ මෙම සන්දර්භය තුළයි.

`එස්තර් 2:1-9 කියවන්න. මොර්දෙකයි සහ එස්තර් ගැන මෙම වාක්‍ය අපට පවසන්නේ කුමක්ද?`

මෙහි පෙනෙන ආකාරයට මොර්දෙකයි මාළිගා දොරටුව අසල සිටින රාජකීය නිලධාරියෙකු වන අතර ඔහු තම දරුකමට හදාගත් හෝ ඥාති සොයුරිය හෝ වන එස්තර් සමග සූෂාන් නගරයෙහි වාසය කළේය. ඔවුන්ගේ රැකියා තරාතිරම නිසා හෝ ජීවත්ව සිටි පරිසරය නිසා ඔවුන් පර්සියානු සංස්කෘතියේ එල්බගෙන සිටියහ. රජු ඉදිරියේ පෙනී සිටීමට ඇයව තෝරාගැනීමේ හේතුවක් ලෙස එය යම් තරමකට බලපාන්නට ඇත. එස්තර්ද රජගෙට, ස්ත්‍රින්ගේ රැකවලාවූ හෙගයිගේ රැකවරණයට ගෙනෙන ලද්දීය. (එස්තර් 2:8)

`එස්තර් 2:10, 20 කියවන්න. මෙහි සිදුවන්නේ කුමක්ද? මොර්දෙකයි ඇයට මෙවැනි විධානයක් දුන්නේ ඇයි?`

එම බයිබල් වාක්‍යය නියත ලෙසම එසේ කළේ ඇයිදැයි නොපැවසුවද එය සිතාගැනීම එතරම් අපහසු නැත. වෙනත් රටක සංස්කෘතියක සහ ආගමික පසුබිමක පිටස්තරයන් ලෙස සිටින අතරතුර එය ඇතැම්විට දරුණුද විය හැකි අතර එම මිනිසුන් සහ පවුල් බොහෝ විට නිශ්ශබ්දව සිටීම ඥානවන්ත ක්‍රියාවක් විය.

`අපගේ ඇදහිල්ල පිළිබඳව පමණට වඩා විවෘත වීම එතරම් විචක්ෂණශීලී නොවන්නේ කුමානාකාර අවස්ථාවන් වලදීද? එසේත් නැතිනම් අපි කිසිවිටෙකත් එසේ නොකළ යුතුද? නොකළ යුතු නම් ඒ ඇයි?`