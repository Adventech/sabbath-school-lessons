---
title:  පූරිම් මංගල්‍යයේ හාස්කම
date:   21/12/2023
---

බොහෝ විචාරකයන් එස්තර්ගේ පොතෙහි දෙවියන්වහන්සේගේ නාමය සඳහන් නොවන බව දැක ඇත. මෙවන් දෙයක් බයිබලීය පොතක දකින්නට ලැබෙන එකම අවස්ථාව මෙයයි. කෙසේ වෙතත් තමන් වෙනුවෙන් දෙවියන්වහන්සේ විසින් ඉටුකරන ලද දේ සහ මුදවා ගැනීම් හඳුනා ගැනීමට යුදෙව්වරුන් හට හැකියාව ඇත. එසේම බයිබලයේ ඇතුළත් වන පිණිස මෙම පොත දෙවියන්වහන්සේගේ සෙනඟ විසින් තෝරාගනු ලැබීය.

අපගේ දෛනික ජීවිතයේ මතුපිටට හා පහළ දෙවියන්වහන්සේ වැඩසිටින බව දැකගැනීමට අපට හැකිවේද? දෙවියන්වහන්සේගේ ක්‍රියාවන් සෑමවිටම සාමාන්‍ය, ස්වභාවික අයුරින් අපට පෙනී යන අතර අප අපගේ සැලකිලිමත් අවධානය නොදුන්නේ නම් දෙවියන්වහන්සේගේ වැඩසිටීම අපට නොදැනෙනු ඇත.

`එස්තර් 9:1-12 කියවන්න. එස්තර්ගේ උත්සාහයේ ප්‍රතිඵල මොනවාද?`

පූරිම්හි හාස්කම් ඉතා අසාමාන්‍ය ස්වරූපයක් ගනී, හාස්කම සැඟවී බොහෝ ලෙස සාමාන්‍ය දේ ලෙසින් එන්නේය. යුදෙව්වරුන් විනාශ කිරීමට පැනවූ නීතිය අහෝසි නොවීය. නමුත් යුදෙව්වරුන්ට තමුන් ආරක්ෂා කරගත හැකි නීතියක් හඳුන්වා දෙන ලදී.

තවත් සිදුවූයේ කුමක් දැයි සොයා බලන්න. මෙම සෑම ක්‍රියාවක් තුළින්ම දෙවියන්වහන්සේට ක්‍රියා කරන්නට හැකියාව ලැබුණි. යුදෙව්වරු වෙනුවෙන් වන දෙවියන්වහන්සේගේ ක්‍රියාවන් පර්සියානුවන් දුටුවෝය.

ඒ අනුව ප්‍රතිඵල මොනවාද?

දේශයේ ජනයන්ගෙන් බොහෝ දෙනෙක් යුදෙව්වෝ වුණෝය. (එස්තර් 8:17) මංමුළාවූ ආත්මයන් හට උන්වහන්සේ පිළිබඳ දැනුමත් ලබාදීමට එක්කර ගැනීමට ස්වාමින්වහන්සේට කටයුතු කළ හැකි අයුරු පෙන්වන උදාහරණයකි මෙය.

යුදෙව්වන්ගේ නායකයින්, දෙවියන්වහන්සේගේ ක්‍රියා හඳුනා ගත්තෝය. යුදෙව්වරු තමාගේ රැකවරණය සහ ආරක්ෂාව උපයා ගැනීම සමඟම පූරිම් මංගල්‍යය ප්‍රකාශයට පත්කළේ ඔවුන්ගේ මෙම ජයග්‍රහණය සෑම වර්ෂයකම සැමරීමට යොදා ගනිමිනි. මෙම දවස් කිහිපය අදටත් සම්ප්‍රදායක් ලෙස උන්වහන්සේගේ මුදවා ගැනීම සිහි කරමින් ඒ උදෙසා දෙවියන්වහන්සේට ස්තූති දෙමින් ගත කරයි.

`අභියෝගය: මෙම සතියේ ඔබගේ යාච්ඤා ලැයිස්තුවේ සිටින අයෙකු සමග දෙවියන්වහන්සේ ඔබ වෙනුවෙන් ඉටුකරන ලද යම් දෙයක් බෙදා ගැනීමට ධෛර්යය ඉල්ලා යාච්ඤා කරන්න.`

`අභියෝග වර්ධනය: දෙවියන්වහන්සේ ඔබ වෙනුවෙන් ඉටුකරන යම් යම් කුඩා දේ (ලොකු දේ පවා) දිනපොතක හෝ සටහන් පොතක ලිවීම ආරම්භ කරන්න. එය නැවත කියවා මෙම අත්දැකීම් තවත් අයෙක් සමග නිවැරදි මොහොතකදී බෙදා ගැනීමට මතකයට එන ලෙස ඉල්ලා දෙවියන්වහන්සේට යාච්ඤා කරන්න.`