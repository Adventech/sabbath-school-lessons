---
title:  අපි වෙත ළඟා වෙන්නාවූ දෙවියන්වහන්සේ
date:   01/10/2023
---

දෙවියන්වහන්සේ උන්වහන්සේගේ ස්වරූපයෙන් අප මැවූසේක. උන්වහන්සේ අපට පරිපූර්ණ ලෝකයක් දුන්සේක. එමෙන්ම උන්වහන්සේගේ පරමාර්ථය වූයේ අපි උන්වහන්සේ සමග සම්පූර්ණ සම්බන්ධතාවය තුළ ජීවත් වනු දැකීමය. එනම් උන්වහන්සේගේ අතිශයින් වටිනා ගුණාංගය වන ප්‍රේමය මත පදනම් වූ සම්බන්ධතාවයකි. එහෙත් ප්‍රේමය සත්‍ය ප්‍රේමයක් වීමට, දෙවියන්වහන්සේ අපට වෙනත් දීමනාවක්ද දුන් සේක. නිදහස් කැමැත්ත - කුමන මාර්ගය අනුව යා යුතුද යන්න තෝරා ගැනීමේ නිදහසය. ඇත්ත වශයෙන්ම, දෙවියන්වහන්සේ අකීකරුකමේ අනතුර ගැන සහ මාරාන්තික විපාක ගැන පැහැදිලි උපදෙස් ආදම්ට සහ ඒවට දුන්සේක. (උත්පත්ති 2:16, 17). ඊට ප්‍රතිවිරෝධීව සාතන් ඒව රවටා යහපත හා නපුර දැනගැනීමේ ගසෙන් ගෙඩි කන්නට පුළුවන, එයින් නරක ප්‍රතිඵලයක් නැත. ඔවුන් යහපත හා නපුර දැනගෙන දෙවියන්වහන්සේට සමාන වන බව පවසා එහි ගෙඩි කන්නට ඒව පෙළඹීය. (උත්පත්ති 3:6). අවාසනාවකට මෙන් ඒව අනුභව කිරීම තෝරාගෙන, එම පළතුරු ආදම්ටද දුන්නාය. ඔහුද එම තෝරා ගැනීම කළේය. පරිපූර්ණ මැවීම ඉන්පසු පාපයෙන් කැළැල් විය.

එම මොහොත, අලුතින් මවනු ලැබූ පෘථිවි ග්‍රහයා උදෙසා දෙවියන් වහන්සේගේ මූලික සැලැස්ම සහ පරමාර්ථය වෙනස් කළේය. “ලෝකය ආරම්භ වීමටත්, පෙර” (එපීස 1:4) සැලසුම් කරනු ලැබූ ගැළවීමේ මෙහෙය දැන් ක්‍රියාත්මක කළ යුතුව ඇත.

`උත්පත්ති 3:9-15 පාඨ කියවන්න. ආදම් සහ ඒවගේ වැටීමෙන් පසුව ආදම්ට දෙවියන්වහන්සේගේ මුල්ම වචන මොනවාද? එම වාක්‍යය අද පවා දේව ධර්මයේ වැදගත් තැනක් උසුලන්නේ මන්ද?`

ඇත්තවශයෙන්ම ඔවුන් සිටියේ කොතැනද කියා දෙවියන්වහන්සේ දැන සිටිසේක. බියෙන් පාලනය කරනු ලැබු ආදම් සහ ඒවට සිදුවන්නේ කුමක්ද කියා දැනගැනීමට අවශ්‍ය විය. එහෙත් ඔවුන් එයට මුහුණ දිය යුතුය. ඒ අනුව ඔවුන්ට ඔවුන්ගේ පාපයේ භයානක ප්‍රතිඵල අවබෝධ කර ගත හැකි වෙයි. සාතන්ව පරාජය කිරීමටද අවශ්‍ය වේ. ඒ සඳහා දෙවියන්වහන්සේ උන්වහන්සේගේ මෙහෙය ඉදිරිපත් කිරීම ආරම්භ කළ සේක. එනම් ගැළවීමේ සැලැස්මය. (උත්පත්ති 3:14, 15 පාඨ බලන්න). “ලෝකය තමන්වහන්සේට සමගි කරගැනීමය.” (2 කොරින්ති 5:19)

කෙසේ වෙතත් අපි සමීප අවධානයක් යොමු කළ යුතුය. එනම් ගැටුමට සහ සමගි කිරීමේ පොරොන්දුවත්, පෙර දෙවියන්වහන්සේ වැටුණාවූ මනුෂ්‍යයින් සොයා පැමිණි සේක යන කරුණු දෙසටය. බලාපොරොත්තු නැති අවස්ථාවක් වුවද, දෙවියන්වහන්සේ ආදම්ට ඉදිරිපත් කරන ප්‍රශ්නය තුළින් ගැටලු දෙකක් වෙත අවධාරණය කරන සේක. වැටුණාවූ අපගේ තත්ත්වය සහ උන් වහන්සේගේ මිෂනාරි ස්වභාවය ගැනය. අපි විනාශ වී සිටින අතර, ගැළවීම අත්කර ගැනීම අත්‍යවශ්‍ය වෙයි. අපව සොයාගෙන, අපව මුදා ගැනීමේ ස්ථිර අධිෂ්ඨානයකින් අපව මුදාගෙන අප සමග සිටින්නට බලාපොරොත්තු වත් උන්වහන්සේමය.

`ඉතිහාසය පුරාම දෙවියන්වහන්සේ මෙසේ විමසන සේක. “ඔබ කොයිද?” ඔබගේ පුද්ගලික අත්දැකීමට අනුව, ඔබට මෙය කුමන අරුතක් දෙයිද? එමෙන්ම ඔබ කෙසේ උන්වහන්සේට පිළිතුරු දී ඇත්ද?`