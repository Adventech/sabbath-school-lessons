---
title:  අප සමග නිතරම සිටින දෙවියන්වහන්සේ
date:   04/10/2023
---

යේසුස්වහන්සේගේ ජීවිතය සහ මෙහෙය, දෙවියන්වහන්සේගේ අවසාන එළිදරව්වය. අවුරුදු 3 ක් පමණ කාලයක් තුළදී, දෙවියන්වහන්සේ තමන්වහන්සේ කවුරුන්ද යන්නත්, උන්වහන්සේගේ මෙහෙය කුමක් පිළිබඳවද යන්නත්, මීටපෙර පරම්පරාවලදී වෙනත් කිසිම ක්‍රමයකට කළ නොහැකි වූ ආකාරයෙන් එළිදරව් කළ සේක. ක්‍රිස්තුස්වහන්සේ “අදෘශ්‍යමාන දෙවියන් වහන්සේගේ “පරිපූර්ණ ස්වරූපය වූ සේක.” “උන්වහන්සේ තුළ මුළු පූර්ණකම පැවතීමටත්, උන්වහන්සේගේ කුරුසියේ ලෙයින් සමාදානය උපදවා…” (කොලොස්සි 1:15, 19, 20). ක්‍රිස්තුස්වහන්සේ තුළ දෙවියන්වහන්සේගේ මිෂනාරි මෙහෙයේ ස්වභාවය සම්පූර්ණයෙන්ම එළිදරව් කරනු ලැබීය. යේසුස් වහන්සේම උන්වහන්සේගේ මෙහෙය මෙසේ එළිදරව් කළ සේක. “මක්නිසාද මනුෂ්‍ය පුත්‍රයා නැතිවූ දෙය සොයන්ටද ගළවා ගන්ටද ආයේය.” (ලූක් 19:10)

`යොහන් 3:16 සැලකිල්ලෙන් කියවා එය මෙනෙහි කරන්න. මෙහිදී දෙවියන්වහන්සේගේ ප්‍රේමය සහ මෙහෙය අන්තර් ක්‍රියාකිරීම ඔබ කෙසේ දකින්නේද?`

උන්වහන්සේගේ මෙහෙයේ පසු කාලයකදී උන්වන්සේගේ ජීවිතයේ අවසාන සතිය කරා ළඟා වන විටදී, (යේසුස්වහන්සේ) මනුෂ්‍යත්වයේ අවසාන ඉරණම පරදුවට තබා තිබිණි. එම දවස්වලදී සිදුවූ සිද්ධීන් මගින් අතීතයේ බලාපොරොත්තු, අනාගතය ගැන බලාපොරොත්තුව සමග සම්බන්ධ විය. පාස්කු මංගල්‍ය සැමරීමෙන් එනම් මිසරයේ පීඩාවන්ගෙන් නිදහස පෙන්නුම් කළාවූ හා සමානව මාංශවත් වූ දෙවියන්වහන්සේ වන ක්‍රිස්තුස්වහන්සේ අපව පාපයේ වහල්කමින් මුදා ගැනීම සඳහා උන්වහන්සේගේ ජීවිතය පූජා කළසේක. පාවුල් ප්‍රොපේතවරයා මෙසේ කීය. “අප උන්වහන්සේ තුළ දෙවියන්වහන්සේ ධර්මිෂ්ඨකම වන පිණිස පාපයක් නොදත්තාවූ උන්වහන්සේ, අප වෙනුවට පාපය වෙන්ට (දෙවියන්වහන්සේ) සැලැස්වූ සේක.” (2 කොරින්ති 5:21).

`මතෙව් 28:18-20 පාඨ කියවන්න. ශ්‍රේෂ්ඨ පැවරුම තුළ අපට සොයාගත හැකි පොරොන්දුව කුමක්ද? අපි දෙවියන්වහන්සේගේ මෙහෙය සමග සම්බන්ධ වූ විට එය අපට කෙසේ සහතික ගෙන දෙන්නේද?`

ක්‍රිස්තුස්වහන්සේගේ මරණය සංහිඳියාව ගොඩනැගීමේ ක්‍රියාවලියේ කොටසක් වන අතර එය එහි අවසානය නොවේ. යේසුස්වහන්සේ උන්වහන්සේගේ උත්ථාන වීම තුළින් මරණය ජයගෙන “ස්වර්ගයෙහි සහ පොළොවෙහි සියළුම බලය අත් කරගත් සේක.” (මතෙව් 28:18). මෙම යථාර්ථය මත පදනම් වී, උන්වහන්සේ උන්වහන්සේගේ සියළුම අනුගාමිකයින්ට, ලොව වටා ගෝලයින් බිහි කරන ලෙස ඉල්ලා සිටිසේක. එනම්, පුදුමාකාර පොරොන්දුවක්ද සමගය. “මම ලෝකාන්තිමය දක්වා සෑම කල්හිම නුඹලා සමග සිටිමි.” (මතෙව් 28:20).

`“සෑමවිටම මම නුඹ සමග සිටිමි” යන යේසුස්වහන්සේගේ පොරොන්දුව කුමන ක්‍රමවලින් දැක ඇත්ද? එම මෙහෙය හා සම්බන්ධව සිටින විටදී ඔබගේම ජීවිතයේ ඉෂ්ඨ වී ඇත්ද?`