---
title:  අප සමග ඒකත්වයට පත්වූ දෙවියන්වහන්සේ
date:   03/10/2023
---

මැවුම්කාරයාණන්වහන්සේ, උන්වහන්සේගේ ස්වභාවය සහ පරමාර්ථය ලෝකයට නියෝජනය කිරීමට සුදුසු යයි සිතන මිනිස් කොට්ඨාසයක් තුළින් එම සැලැස්ම ක්‍රියාත්මක කිරීම ආරම්භ කළ බව පැරණි ගිවිසුම මගින් ඉදිරිපත් කෙරේ. දෙවියන්වහන්සේ කළාවූ සියළුම දේවල් උන්වහන්සේගේ මිෂනාරි මෙහෙයේ උපායන්ට අනුව කෙරිණි. දෙවියන්වහන්සේ යෙසායා අනාගත වක්තෘවරයා තුළින් මෙසේ කීසේක. “මක්නිසාද මමම දෙවියන්වහන්සේය. වෙන කෙනෙක් නැත. මම වනාහි අන්තිමය මුල පටන්ද, තවම සිද්ධ නූණදේ පුරාණයේ පටන්ද දක්වන්නාවූ මාගේ මන්ත්‍රණය පවත්නේය. කියාත් මාගේ මුළු කැමැත්ත ඉෂ්ට කරන්නෙමියි කියාත් කියන්නාවූ තැනැන්වහන්සේය.” (යෙසායා 46:9, 10) කෙසේ වෙතත්, නව ගිවිසුමේ, දෙවියන්වහන්සේ මනුෂ්‍යයින් සමග සිටීමට දක්වන්නාවූ කැමැත්ත නව මානයක් ගත්තේය. ඒදන් උයනේදී පොරොන්දුවක් පමණක් වූ, ක්‍රිස්තුස්වහන්සේ මාංශයෙන් පෙනී සිටීම (උත්පත්ති 3:15) පරමාර්ථයක් බවට පත්විය.

`මතෙව් 1:18-23 පාඨවල සඳහන් වන ක්‍රිස්තුස්වහන්සේගේ උත්පත්තිය පිළිබඳ කරන ලද ප්‍රකාශය කියවන්න. මෙම වාර්තාව මගින් අපට දෙවියන්වහන්සේ ගැන කුමන අවශ්‍ය දේවල් පවසයිද?`

“දෙවියන්වහන්සේ අප සමගය” එම්මානුවෙල්, දෙවියන්වහන්සේ උන්වහන්සේගේ සෙනග අතර ශුද්ධස්ථානය තුළ ජීවත්වූ සේක. එමෙන්ම, ඉන්පසුව උන්වහන්සේ නාසරෙත්හි යේසුස්වහන්සේ ලෙස ශාරීරිකව ජීවත්වූ සේක. ඇත්තෙන්ම, යේසුස්වහන්සේගේ උත්පත්තිය සමග, දෙවියන්වහන්සේ ස්ථිර වශයෙන්ම ස්වභාවයෙන් සහ මෙහෙය තුළින් අප සමග ජීවත්වීමට ඇති ආශාව ඉදිරිපත් කළසේක. දේව පුත්‍රයාණන් සම්පූර්ණයෙන්ම මනුෂ්‍යයෙක්ද සම්පූර්ණයෙන්ම දිව්‍ය ස්වභාවයෙන්ද වූ සේක. උන්වහන්සේ “මාර්ගයද, සැබෑවද, ජීවනයද මමය. මා කරණකොටගෙන මිස කිසිවෙක් පියාණන් වහන්සේ වෙතට පැමිණෙන්නේ නැත” කියා තහවුරු කළසේක. (යොහන් 14:6).

`යොහන් 1:14-18 පාඨ කියවන්න. ක්‍රිස්තුස්වහන්සේ මාංශයෙන් පෙනී සිටීම මගින් දෙවියන්වහන්සේගේ මෙහෙය පිළිබඳ ඔබට කුමක් ඉගෙන ගත හැකිද?`

දෙවියන්වහන්සේ උන්වහන්සේ සමග ඉදිරියට යමින්, යේසුස් ක්‍රිස්තුස්වහන්සේ තුළින්, උන්වහන්සේගේ දරුවන් අතර මාංශයෙන් පෙනී සිටිසේක. “පියාණන්වහන්සේ වෙතින් පැමිණියාවූ…. සත්‍යයෙන් සහ මහිමයෙන් පිරුණාවූ...” (යොහන් 1:14), උන්වහන්සේ පැරණි ගිවිසුමේ අනාවැකි ඉෂ්ට කළ අතර, මිනිස් මාංශයෙන් යුක්තවූ දෙවියන්වහන්සේ දිව්‍ය සැලැස්මට අනුව අප සමග ඒකත්වයට පත්ව, අප අතරට පැමිණිය සේක.” මිෂනාරි මෙහෙයේ දෙවියන්වහන්සේ, උන්වහන්සේගේ පරමාර්ථය ඉෂ්ට කරමින් සිටින සේක.

`අප වෙනුවෙන් දෙවියන්වහන්සේගේ ප්‍රේමය කොතරම් මහත්ද යනු උන්වහන්සේ අපගේම මනුෂ්‍යත්වයෙන් අප වෙත පැමිණීම යනු කුමන අර්ථයක් දෙයිද යන්න ගැන සිතන්න. අපි මෙම ප්‍රේමයට කෙසේ ප්‍රතිචාර දක්වමුද? විශේෂයෙන්ම අන් අය වෙනුවෙන් කරන මෙහෙය තුළින්ය.`