---
title:  අප සමග සිටීමට ආශාවෙන් බලා සිටින්නාවූ දෙවියන්වහන්සේ
date:   02/10/2023
---

`උත්පත්ති 17:7; 26:3; 28:15 පාඨ කියවන්න. ආබ්‍රහම්ට සහ ඔහුගෙන් පැවත එන්නන්ට, මේ පාඨවල සඳහන් අන්දමට දෙවියන්වහන්සේ ඔහුට දුන් පොරොන්දුවේ ප්‍රධාන කේන්ද්‍රය (අවධානය) කුමක්ද?`

පැරණි ගිවිසුමේ විස්තරයට අනුව, දෙවියන්වහන්සේ උන්වහන්සේගේ අරමුණ ඉෂ්ට කරගැනීම සඳහා, උන්වහන්සේගේ මිෂනාරි මෙහෙයේ ස්වභාවය දිගටම ක්‍රියා කරන සේක. උදාහරණයක් ලෙස ගතහොත්, ජලගැල්මෙන් පසුව බාබෙල්හි මිනිසුන් එක් තැනකට රැස්වී නගරයක් සහ ස්වර්ගය කරා ළඟාවන කුළුණක්ද සෑදීමට තීරණය කළහ. දෙවියන්වහන්සේ එහිදී මැදිහත් වී, ඔවුන්ව මුළු ලෝකය පුරා විසුරුවා හැරීම සඳහා භාෂාව අවුල් කළ සේක. (උත්පත්ති 11:1-9). ඉන්පසු උන්වහන්සේගේ මිෂනාරි මෙහෙය පුළුල් කළ සේක. එනම් මුළු ලෝකයටම උන්වහන්සේගේ ආශිර්වාද බෙදා හරින නාලිකාවක් ලෙසට පත්වීම සඳහා, ආබ්‍රම්ට (පසුව ආබ්‍රහම් නම් වූ) කැඳවීමක් කළසේක. (උත්පත්ති 12:1-3). ආබ්‍රහම්ට සහ ඔහුගෙන් පැවත එන්නන්ට දෙවියන්වහන්සේගේ පොරොන්දු බහුලව ලැබුණු අතර, සියළුම පොරොන්දු අතරින්, කැපී පෙනෙන එක් පොරොන්දුවකින්. කිහිප වතාවක්ම දෙවියන්වහන්සේ මූලික වශයෙන් මෙසේ කීසේක. “මම ද ඔවුන්ගේ (නුඹලාගේ) දෙවියන්වහන්සේව සිටින්නෙමි.” “මම නුඹ සමග සිටිමි.” “මම නුඹ සමග සිටිමි.” (උත්පත්ති 17:9, 8; 26:3 ත 28:15)

ඉතිහාසය යෝසෙප් මිසරයේ තනිවීම දක්වා ඉදිරියට ඇදෙයි. එහෙත් ඒ දේව දරුවන්ගේ ගැළවීමේ උපකාරකයක් ලෙසය. සෑම පියවරකදීම යෝසෙප්ගේ අත්දැකීම ඔහුගේ ජීවිතයේ ඉතාමත් දුෂ්කර අවස්ථාවලදී පවා බයිබලය මෙසේ තහවුරු කරයි. “ස්වාමින්වහන්සේ යෝසෙප් සමග වූ සේක. ” (උත්පත්ති 39:2, 21, 23). පරම්පරා ගණනාවකට පසුව දෙවියන්වහන්සේ උන්වහන්සේගේ සෙනඟ මිසරයේ වහල්කමින් මුදාගැනීම සඳහා ඵාරාවෝ වෙතට මෝසෙස් යැවූ සේක. මෝසෙස් සේවය කිරීමට ආරම්භ කළ අවස්ථාවේදී, දෙවියන්වහන්සේ ඔහුට මෙසේ කීසේක. “මම සැබවින් නුඹ සමග සිටින්නෙමි.” (නික්මයාම 3:12). කාලයක් කාලයක් පාසා යාවේ” වහන්සේ උන්වහන්සේගේ සෙනග සමග සිටීමට ඇති කැමැත්ත තහවුරු කළ සේක.

නික්මයාම 29:43, 45 පාඨ කියවන්න. පැරණි ගිවිසුමේ ශුද්ධස්ථානයේ ප්‍රධාන පරමාර්ථය කුමක් වීද? දෙවියන්වහන්සේ උන්වහන්සේගේ දරුවන් සමග වෙනස් ආකාරයකට සිටීමට තීරණය කළ සේක. උන්වහන්සේ ඉශ්‍රායෙල් දරුවන් අතර මණ්ඩපයේ ගොඩනැගිල්ලේ සිටීමට ඇති එකම ආශාව මෝසෙස්ට තහවුරු කළ අතර උන්වහන්සේගේ පරම මෙහෙයේ මෙවලම වූ, යේසුස් ක්‍රිස්තුස්වහන්සේව පෙන්නුම් කරන අරමුණු වලින් පිරී පූජා ක්‍රමද තේරුම් කර දුන්සේක. යුදෙව්වන්ගේ ක්‍රමයට අනුව යාග පූජාව සහ පූජක තනතුර, පනවනු ලැබුවේ, ක්‍රිස්තුස්වහන්සේගේ මරණය සහ උන්වහන්සේගේ මැදිහත්කාරකම නියෝජනය කිරීම සඳහාය. එම සියළුම උත්සව ක්‍රිස්තුස්වහන්සේට සම්බන්ධ කළ පමණින් ඒවායෙහි කිසිම අර්ථයක් නොවීය.” E. G. White, Adventist Review and Herald of the Sabbath. December 17, 1872.

`දෙවියන්වහන්සේගේ වැඩ සිටීම ඔබගේ ජීවිතයේ ඔබ කුමන ක්‍රම වලින් අත් දකින්නේද?`