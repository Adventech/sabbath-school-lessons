---
title:  වැඩිදුර අධ්‍යයනය සඳහා
date:   06/10/2023
---

අපගේ ගැළවීමේ සැලැස්ම පසු සිතුවිල්ලක් හෝ ආදම්ගේ වැටීමෙන් පසුව ගොඩනැගූ දෙයක් නොවේ. “එය අභිරහසක් එළිදරව් කිරීමකි. එය සදාකාලය පුරාම නිශ්ශබ්දව පවත්වා ගෙන ගියාවූ සැලැස්මකි. (රෝම 16:25). එය සදාකාල යුගයන් පුරාවට පැවත එන දෙවියන්වහන්සේගේ සිංහාසනයේ අත්තිවාරමේ ප්‍රතිපත්ති දිග හැර දැක්වීමකි. ආරම්භයේ සිටම සාතන්ගේ ඇදහිලි විරෝධී භාවය දෙවියන්වහන්සේ සහ ක්‍රිස්තුස්වහන්සේ දැන සිටිසේක. එමෙන්ම ඇදහිල්ල අත හැරියාවූ රැවටිලිකාර බලය නිසා මිනිසාගේ වැටීමද දැන සිටිසේක. පාපය තිබිය යුතුය යනුවෙන් දෙවියන්වහන්සේ සැලසුම් නොකළද, එහි පැවතීම කලින්ම දුටුසේක. උන්වහන්සේ භයානක හදිසි තත්ත්වයට මුහුණ දීම සඳහා උන්වහන්සේ සැලසුම් කළසේක. උන්වහන්සේගේ ලෝකය කෙරෙහි පැවති ප්‍රේමය කොතරම් මහත්ද යනු උන්වහන්සේගේ ඒකජාතක පුත්‍රයාණන් දුන්සේක. “. . . . එසේ කළේ උන්වහන්සේ කෙරෙහි අදහාගන්නා හැමදෙනම විනාශ නොවී, සදාකාල ජීවනය ලබන පිණිසය.” (යොහන් 3:16) —Ellen G. White, Desire of Ages , p. 22.

“ක්‍රිස්තුස්වහන්සේ ගෝලයින්ට ඔවුන්ගේ කාර්යය පහසු එකක් බව නොකී සේක. එහෙත් ඔවුන්ට තනිවම සටන් කිරීමට ඉඩ නොතබන සේක. උන්වහන්සේ ඔවුන් සමග සිටින බවට තහවුරු කළසේක. එමෙන්ම ඔවුන් සර්වබලධාරි දෙවියන්වහන්සේගේ පළිහ යටම සිටිමින්, ඇදහිල්ලෙන් ඉදිරියට යමින් ..... ඔවුන් උන්වහන්සේගේ වචනයට කීකරුව සහ උන්වහන්සේ සමග එකතු වී සේවය කළ විට ඔවුහු අසමත් නොවන්නෝය. උන්වහන්සේ ඔවුන්ගෙන් ඉල්ලා සිටියේ සියළුම ජාතීන් වෙතට යන ලෙසය. ජනයා පදිංචි වන ලෝකයේ ඈතම ප්‍රදේශවලට ගොස්, එහිදී පවා මා ඔබ සමග සිටින බව තහවුරු කරන්න. ඇදහිල්ලෙන් සහ විශ්වාසයෙන් සේවය කරන්න. මක්නිසාද මම කිසිවිටෙක නුඹ අත් නාරිමි. මම ඔබ සමග සෑමවිටම සිටිමි. ඔබගේ රාජකාරිය ඉෂ්ට කිරීමට උපකාර කරමින්, මගපෙන්වමින්, සනසමින්, පවිත්‍ර කරමින්, ඔබව ආරක්ෂා කරමින්, අන් අයව ස්වර්ගය වෙතට යොමු කිරීමට අවශ්‍ය අවධානය සහ කථා කිරීමේදී සාර්ථකත්වය අත්කර දෙන වචන දෙමින් ඔබට උපකාර කරන්නෙමි. —Ellen G. White, The Acts of the Aposteles p. 29.

**සාකච්ඡාව සඳහා ප්‍රශ්න**:

`වැටුණාවූ මනුෂ්‍යයාට දෙවියන්වහන්සේගේ පළමු වචන “ඔබ කොහේද?” යන්න කොතරම් සැනසිලිදායක වීද? එසේ නොවී, “ඔබ මේ කළේ කුමක්ද” හෝ “ඔබ මට අකීකරු වූයේ මන්ද?” වැනි ප්‍රශ්න ඇසුවේ නම් කුමක් අදහස් කරන්නේද? මෙම සත්‍යය තුළින් අප වෙනුවෙන් සහ අපගේ ප්‍රේමවන්ත අය වෙනුවෙන් දෙවියන්වහන්සේගේ බලාපොරොත්තුව කුමන ආකාරයේ සැනසීමක් අපට ලබා දෙයිද?`

`දෙවියන්වහන්සේම, යේසුස්වහන්සේ නම් පුද්ගලයා තුළින් අපව ගළවා ගැනීම සඳහා මෙලොව පැමිණීමෙන් අදහස් කරන්නේ කුමක්ද? කුරුසිය මත ක්‍රිස්තුස්වහන්සේ යනු, මිෂනාරි මෙහෙයේ දෙවියන්වහන්සේ ලෙස දෙවියන්වහන්සේගේ අවසාන ප්‍රකාශනය විය. මින් අපට උන්වහන්සේගේ චරිතය ගැන පවසන්නේ කුමක්ද?`

`දෙවියන්වහන්සේගේ මෙහෙය අයිති වන්නේ දෙවියන්වහන්සේටය. එබැවින් එම කාර්යය සඳහා උන්වහන්සේ අවශ්‍ය දේවල් සපයමින් බලය ලබාදෙන සේක. මෙම සත්‍යතාවයේ ආලෝකය තුළින් ලොව පුරා එවැන්ජලිස්ත සේවය ව්‍යාප්ත කිරීමට බලපාන අභියෝග දෙස බලන විටදි, ඔබට ඔබගේ හැඟීම් සහ ආකල්ප (නොසෑහේ යන) හෝ බිය පාලනය කළ හැක්කේ කෙසේද?`