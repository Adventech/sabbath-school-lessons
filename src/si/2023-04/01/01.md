---
title:  'අප උදෙසා දෙවියන්වහන්සේගේ මෙහෙය: 1 කොටස'
date:   30/09/2023
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 3:9-15, 28:15; නික්මයාම 29:43-45; මතෙව් 1:18-23; යොහන් 1:14-18; 3:16; 14:1-3.

> <p>කටපාඩම් පදය</p>
> “ස්වාමි වූ දෙවියන්වහන්සේ මනුෂ්‍යයාට හඬ ගසමින් නුඹ කොහේ දැයි ඔහුට කීසේක.” (උත්පත්ති 3:9).

මිෂනාරි මෙහෙයේ මූලාරම්භය සහ එහි පරමාර්ථය දෙවියන්වහන්සේ තුළ පමණක් හමුවේ. මෙම මෙහෙය ආබ්‍රම්ගේ කැඳවීම සමග ආරම්භ නොවීය. (උත්පත්ති 12:1-4) හෝ නික්මයාම සමගද එය ආරම්භ නොවීය. (නික්මයාම (12:31-42) එය යේසුස් ක්‍රිස්තුස්වහන්සේ මෙලොව ජීවත් වූ විටදීත්, (මතෙව් 1:18-25) හෝ පාවුල්ගේ මිෂනාරි ගමන් සමගද ආරම්භ නොවීය. (ක්‍රියා 13:4-14:26). මෙම මෙහෙය ආරම්භ වූයේ දෙවියන්වහන්සේ සමගමය. එනම් උන්වහන්සේ විශ්වය මැවූ විට සහ පසුව මනුෂ්‍යයින් මැවූ විටදී ය. (උත්පත්ති 1:26, 27).

ශුද්ධ ලියවිලි තුළ, හිතාමතාම දරුවන් වෙත ළඟා වෙමින් ඔවුන් සමග සිටීමට කැමති දෙවි කෙනෙක් අපි දකිමු. ආරම්භයේ සිටම උන්වහන්සේ ආදම් සහ ඒව සමග සම්බන්ධතාවයක් පවත්වන සේක. පාපය මෙලොවට ඇතුල් වීමෙන් පසුව පවා එම සම්බන්ධතාවය පවත්වමින්, උන්වහන්සේගේ මෙහෙය දිගටම කරගෙන යන සේක. එහෙත්, දැන් මනුෂ්‍යත්වය සමග උන්වහන්සේගේ සම්බන්ධතාවය නැවත පිහිටුවා ගැනීමට අවශ්‍ය වේ. අවසානයේදී, දෙවියන්වහන්සේගේ මෙහෙය ඉෂ්ට කරනු ලබන්නේය. (එළිදරව් 21, 22). අපි සදාකාලික ශුභාරංචිය ලොවට ප්‍රකාශ කිරීමට පොළඹවනු ලැබිය යුත්තේ එම නිසාය. (එළිදරව් 14:6, 7).

එබැවින්, ඕනෑම මිෂනාරි සේවයක අත්තිවාරම මැවුම්කාරයාණන් සමග සම්බන්ධතාවයක් මත මධ්‍යස්ථ විය යුතු අතර, උන්වහන්සේගේ මිෂනාරි මෙහෙයේ ස්වභාවය සහ ගුණාංගය පිළිබඳ යථා අවබෝධයක්ද තිබිය යුතුය. එහෙත් අපි දෙවියන්වහන්සේගේ මෙහෙය අවබෝධ කර ගැනීමට පෙර එම මෙහෙයේ දෙවියන්වහන්සේව හොඳින් අවබෝධ කරගැනීම වඩා හොඳය.

ඔක්තෝබර් 07 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න.