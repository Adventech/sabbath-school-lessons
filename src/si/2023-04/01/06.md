---
title:  අප වෙනුවෙන් ආපසු වඩින්නාවූ දෙවියන්වහන්සේ
date:   05/10/2023
---

`යොහන් 14:1-3 පාඨ කියවන්න. එය ශුද්ධ ලියවිල්ලේ සඳහන් වන අවසාන කාලයේ කථාන්තරය සමග කුමන ආකාරයෙන් සම්බන්ධ වේද?`

මෙලොව මෙහෙයේ යෙදී සිටි කාලයේදී ක්‍රිස්තුස්වහන්සේගේ ඉතාම වටිනා පොරොන්දු වලින් එකක් වූ ආශිර්වාදලත් බලාපොරොත්තුව නැවතත් පිළිබිඹු වන්නේ අප සමග සදාකාලයටම සිටීමට මැවුම්කාරයාණන් තුළ පැවති ආශාව තුළිනි. යේසුස්වහන්සේ මෙසේ තහවුරු කළසේක. “මම ගොස් ස්ථානයක් පිළියෙල කරම් නම්, මා සිටින තැන නුඹලාත් සිටින පිණිස මම නැවත ඇවිත් නුඹලා මා ළඟට ගන්නෙමි.” (යොහන් 14:3)

යොහන් ප්‍රොපේත වරයාට අනුව මෙම පොරොන්දුව අවසානයේදී යථාර්ථයක් වන්නේය. “තවද, මෙන්න දෙවියන්වහන්සේගේ මණ්ඩපය මනුෂ්‍යයන් සමගය. උන්වහන්සේ ඔවුන් සමග වාසය කරන සේක. ඔවුහු උන්වහන්සේගේ සෙනග වන්නෝය. දෙවියන්වහන්සේම ඔවුන් සමග සිට ඔවුන්ගේ දෙවියන්වහන්සේ වනසේක.” (එළිදරව් 21:3).

“ගැළවීමේ කාර්යය සම්පූර්ණ කරනු ලබන්නේය. පාපය බහුලව පවතින තැන දෙවියන්වහන්සේගේ මහිමය වඩ වඩා බහුල වන්නේය. සාතන් ඔහුගේ යයි ප්‍රකාශ කරන ස්ථානය වන්නේ මෙම පොළොවයි. එය වන්දියක් දෙනු ලැබූ පමණක් නොව එය ඔසවනු ලබන්නේය. . . . . . මෙය, දේව පුත්‍රයාණන් මනුෂ්‍යත්වයේ මණ්ඩපය කරගත්තාවූද, මහිමයේ රජතුමා ජීවත්වූ, දුක් වින්දාවූ සහ මිය ගියාවූද ස්ථානයයි. මෙහිදී උන්වහන්සේ සියල්ල අලුත් කරන අතර දෙවියන්වහන්සේගේ මණ්ඩපය මිනිසුන් සමග පවතින්නේය.…. එමෙන්ම නිමක් නැති යුගයක් පාසා ගළවනු ලැබූ අය ස්වාමින්වහන්සේගේ ආලෝකය තුළ ගමන් කරමින් උන්වහන්සේගේ කියා නිම කළ නොහැකි දීමනාව වන එම්මානුවෙල්, “දෙවියන්වහන්සේ අප සමගය” යයි කියමින් ඔවුහු උන් වහන්සේට ප්‍රශංසා කරන්නෝය.” Ellen G. White, The Desire of Ages p. 26.

මෙහි ගැළවීමේ ඉතාම අලංකාර පින්තූරයක් අපට පෙනේ. දේව සේවයේ (මෙහෙයේ) දෙවියන්වහන්සේ උන්වහන්සේගේ දරුවන් සමග සදාකල්ම සිටීමට ඇති ආශාව අවසානයේදී ඉෂ්ඨ කරන සේක. මෙම යථාර්ථයේ කොටසක් වීමට ඇති වරප්‍රසාදය කොතරම් පුදුමාකාරද?

**සතිපතා අභියෝග**

මෙම කාර්තුව පුරාවට ඔබට කැමැත්තෙන්ම දෙවියන්වහන්සේගේ මෙහෙයෙහි නියුක්තව සිටීමට ආරාධනා කරනු ලැබේ. මෙය ඔබගේ ජීවිතය තුළ දෙවියන්වහන්සේගේ මිෂනාරි මෙහෙය ක්‍රියාත්මක වනු දැකීමට සහ අත්දැකීමට ඇති අනගි අවස්ථාවකි. මෙම මොහොතත්, පුද්ගලික මෙනෙහි කිරීම සඳහා ප්‍රයෝජනයට ගන්න. එමෙන්ම ඔබගේ පන්තියේදී සතිපතා ඉගෙන ගත් දේවල් අන් අය සමග බෙදා ගැනීමට සූදානම් වන්න. ඊට අමතරව අභියෝග තුළින් ඔබට දේව සේවයේ ඔබගේ සම්බන්ධතා වර්ධනය කරගැනීමට දිරි ගන්වනු ලැබේ.

`අභියෝගය: ඉදිරි සතියේදී, උන්වහන්සේගේ මෙහෙය සඳහා ඔබගේ හදවත විවෘත කරන ලෙස දෙවියන්වහන්සේට යාච්ඤා කරන්න.`

`අභියෝග වර්ධනය: ඔබගේ ජීවිතයේ දැනට නොදන්නා යමෙකුගෙන් තව ඉගෙන ගන්න. අසල්වැසියෙක් ඔබ සමග සේවය කරන අයෙක්, සාප්පුවක අයිතිකරුවෙක්, බස් රියදුරු කෙනෙක්, පිරිසිදු කරන සුළු සේවකයෙක් වැනි අය. ඔහු/ඇය ගැන සෑම දිනකම යාච්ඤා කිරීමට ආරම්භ කරන්න.`