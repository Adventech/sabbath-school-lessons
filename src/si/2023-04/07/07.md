---
title:  වැඩිදුර අධ්‍යයනය සඳහා
date:   17/11/2023
---

එලන් ජී. වයිට්ගේ "The Good Samaritan, " pp. 497–505, in The Desire of Ages. කියවන්න.

වර්තමාන ලෝකයේ කුසගින්නෙන් පෙළෙන, අවශ්‍යතාවයන් ඇති සහ නොසැලකිල්ලට ලක්වූ සෙනඟ බොහෝ දෙනෙක් සිටිති. ඔබගේ කොටස කොතරම් කුඩා ලෙස පෙනී ගියත් එය ඉටුකරන්න. යේසුස්වහන්සේ නැවත පැමිණීමට පෙර මේ ලෝකයේ ඇති සියලු ප්‍රශ්න විසඳීමට අපිට හැකියාව නැත. එසේ කිරීමටද අපව කැඳවා නැත. නමුත් ඒ වන තෙක් අපගේ ක්‍රියා ආහාර නොමැති අයෙකුට ආහාර දීම වැනි සරල දෙයක් විය හැකිය, එසේත් නැතිනම් යම් අසාධාරණයකට මුහුණ දෙන සභා සාමාජිකයෙකුට උදව් කිරීමක් විය හැකිය. වර්තමාන ලෝකයේ පවා ගැටළුවක්ව පවතින ආගම්වාදයට මුහුණ දී සිටින සභා සාමාජිකයෙකුට උපකාර කිරීම වුවද විය හැකිය.

“පියාණන්වහන්සේ ඉදිරියේ වන නොකිළිටි වූ දේ සහ ශුද්ධවු ආගම නම් මේය. පියවරුන් නැත්තන් සහ පීඩාවට පත්වූ වැන්දඹුවන් මුණගැසීම සහ ලෝකයෙන් නොකැළැල් වන ලෙස ඔවුන්ව බලාගැනීමත්ය. ක්‍රිස්තුස්වහන්සේ අපගෙන් බලාපොරොත්තු වනුයේ යහපත් ක්‍රියාවන් වලින් අප ඵල දරනවා දැකීමටයි. දුප්පතාටද අසරණයාටද පීඩාවට පත්වූවාටද දක්වන මෘදුකම, කරුණාවන්ත වචන සහ සත්ක්‍රියාවන්ය. අධෛර්යයෙන් සහ වේදනාවෙන් බර වූ සිත් වෙනුවෙන් අනුකම්පාවෙන් පිරි සිත් ඇතිවන විට, අසරණ අය වෙනුවෙන් අත් දිගුවන විට ඔබගේ නිවසේ ආලින්දයේ අසුනක් සහ ඔබගේ සිතෙහි කොනක් පිළිගන්වමින් අමුත්තන් පිළිගන්නා විට, දේවදුතයන් ඉතා සමීපයට පැමිණෙන්නේ පිළිතුරු ධාරාවක් ස්වර්ගයෙන් නිකුත් කරමිනි. සෑම යුක්තිසහගත, දයාවන්ත සහ ගුණවන්ත ක්‍රියාවක්ම ස්වර්ගයේ මිහිරි තනුවක් නඟන්නේය. පියාණන්වහන්සේ උන්වහන්සේගේ සිංහාසනයෙහි සිට දයාවේ ක්‍රියාවන් ඉටු කරන්නන් ඔසවා තබන සේක, එසේම ඔවුන්ව උන්වහන්සේගේ වටිනාම වස්තුන් සමග ගණන් තබන සේක. ‘ඒ දවසේ මාගේ මැණික් තෝරාගන්නා විට මොවුන් මාගේය කියා පවසනවා ඇත. අසරණයාට හා පීඩිතයාට කරන සෑම දයාවේ ක්‍රියාවක්ම යේසුස්වහන්සේ හට කළාක් මෙන් සලකනු ලබන්නේය. ඔබ දුප්පතාට ආචාර කරන විට, වේදනාව හා පීඩාවට පත්වූවන්ට අනුකම්පා කරන විට අනාථයින් සමග මිතුරුවූ විට ඔබ මුළුමණින්ම ඔබව යේසුස්වහන්සේ සමග සමීප සම්බන්ධතාවයක් ඇති කරන්නෙහිය. — Ellen G. White, Testimonies for the Church, vol 2, , p. 25.

**සාකච්ඡා කිරීම සඳහා ප්‍රශ්න**:

`දෙවියන්වහන්සේට සහ අන්‍යයන්ට ප්‍රේම කිරීමේ ආඥාව ක්‍රියාව තුළින් ගැළවීම නොවන බව ඔබ හරියාකාරව තේරුම් ගන්නා බව තහවුරු කිරීමට හැක්කේ කෙසේද? යේසුස්වහන්සේ නම් කවුරුන්ද උන්වහන්සේ කුරුසිය මත අප වෙනුවෙන් සිදුකළේ කුමක්ද යන්න (පිලිප්පි 2:5-8 බලන්න) සිතා බැලීමේදී ගැළවීම ලබාගැනීම උදෙසා හෝ උපයාගැනීම සඳහා ඕනෑම දෙයක් අපට කළ හැකි යයි සිතීම මහත් වැරැද්දක් වනුයේ ඇයි?`

`අපට වඩා වෙනස්කම් ඇති අනෙක් අය කෙරෙහි අප තුළ තිබිය හැකි අපටම ආවේනික වූ ඇතැම් අවිචාරාත්මක හැඟීම් හඳුනාගැනීමට ඉගෙනගත හැක්කේ කෙසේද?`

`මේ සතියේ පාඩමේ ඉගෙනගත් පරිච්ඡේද හැරුණු විට අන්‍යයන්ට ඔවුන් කවුරුන් වුවත් කරුණාවෙන් සැලකීමේ අවශ්‍යතාවය පෙන්වන තවත් කුමන බයිබල් ලියවිලි ඔබට හමු වුණේද?`