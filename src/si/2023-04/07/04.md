---
title:  සදාකාල ජීවනය උරුම කරගැනීම උදෙසා
date:   14/11/2023
---

`ලූක් 10:27, 28 කියවන්න. තමාගේම ප්‍රශ්නයට ව්‍යවස්ථාව උගන්වන්නා දුන් පිළිතුර කුමක්ද?`

ව්‍යවස්ථාව උගන්වන්නා ප්‍රශ්නය නඟා සිටි අතර තමාටම ඔහු ලබා දුන් පිළිතුර වූයේ “නුඹේ මුළු හෘදයෙන්ද, නුඹේ මුළු ආත්මයෙන්ද, නුඹේ මුළු ශක්තියෙන්ද, නුඹේ මුළු බුද්ධියෙන්ද නුඹේ දෙවිවූ ස්වාමින්වහන්සේටත් නුඹට මෙන් නුඹේ අසල්වැසියාටත් ප්‍රේම කරව යනු යයි කීවේය. (ලූක් 10:27) යනුවෙනි.

යේසුස්වහන්සේගේ ප්‍රතිචාරය වූයේ කුමක්ද? “උන්වහන්සේ නුඹ උත්තර දුන්නා හරිය” යි (ලූක් 10:28) පැවසීය. තවදුරටත් ඒ ගැන යමක් කරන්නට උන්වහන්සේ ඔහුට අභියෝග කළේ “එසේ කරපන්න, එවිට නුඹ ජීවත් වන්නෙහි යයි” (ලූක් 10:28) පවසමිනි.

බොහෝ විශ්වාසවන්තයින් හට ඉගැන්වීම් සහ ඇදහිල්ල ගැන නිවැරදි පිළිතුරු ලබාදීම එතරම් අසීරු නොවේ. නමුත් අභියෝගය වන්නේ තමා විශ්වාස කරන්නාවූ දේ ඒ අයුරින්ම අනුගමනය කිරීම සහ හරි යැයි ඔවුන් දන්නා දේ කිරීමට යාමේදීය. ගැළවීම ලබාගැනීමට ප්‍රමාණවත් තරම් දේ දන්නා බොහෝ දෙනා නැතිවී යනු ඇත්තේ ඒ ඔවුන් දැන සිටි දේට කීකරු නොවීම නිසාය. එය එතරම් බරපතල කාරණයකි. ඔබේ අසල්වැසියාට සහ දෙවිවූ ස්වාමින්වහන්සේට ප්‍රේම කිරිම ගැන දැනසිටීම පමණක් ප්‍රමාණවත් වන්නේ නැත. ඔබ එය කළ යුතුය.

`“යාකොබ් 2:17-22 කියවන්න. යේසුස්වහන්සේ ව්‍යවස්ථා උගන්වන්නාට පැවසූ දේ සමග මෙම වැකි සමාන්තර වන්නේ කෙසේද?`

අපි දෙවියන්වහන්සේට ප්‍රේම කරන්නෙමු නම්, අපි උන්වහන්සේගේ වචනය කියවන්නෙමු. යාච්ඤා කරන්නෙමු. උන්වහන්සේගේ ආඥා පවත්වන්නෙමු. “නුඹේ මුළු හෘදයෙන්ම” උන්වහන්සේගේ හඬට කීකරු වන්නෙමු. මම අන්‍යයන්ට ප්‍රේම කරන්නෙමියි පවසමින් සභාවෙහි සිටින අන්‍යයන් නොසලකා හරින්නේ නම් මාගේ ඒ ඇදහිල්ලෙන් කුමන ඵලක්ද? නැතහොත් මට උදව් කළ හැකි අවස්ථාවක කිතුදහම යනු හුදෙක් විශේෂිත විශ්වාසයක් නොව එය ජීවිතයේ එක් මාර්ගයකි.

“සහෝදරයෙක් නොහොත් සහෝදරියක් ඇඳුම් නැතුව, දවස්පතා කෑම නැතුව සිටිද්දී, නුඹලාගෙන් යමෙක් සමාදානයෙන් පලයල්ලා, උණුසුම් වෙයල්ලා, කෑම කා තෘප්තියට පැමිණියල්ලා යයි ඔවුන්ට කියනවා මිස ශරීරයට ඕනෑ දේවල් නොදෙනවා නම් මොන ප්‍රයෝජනයක්ද? (යාකොබ් 2:15, 16).

`අන්‍යයන්ගේ සුභ සිද්ධිය පිළිබඳව ඔබ කොතරම් දුරට සිතන්නේද? පාවුල්ගේ වචන වන “නුඹලා එක එක්කෙනා තම තමාගේම කාරණා නොව අනුන්ගේ කාරණාත් බලාපල්ලා” (පිලිප්පි 2:4) යන වචන ඔබ කොතරම් දුරට අනුගමනය කරන්නේද? දෙවියන් වහන්සේගේ කරුණාව ඇතිව අන්‍යයන් ගැන වඩාත් සැලකිලිමත් වීමට ඔබට ඉගෙනගත හැක්කේ කෙසේද?`