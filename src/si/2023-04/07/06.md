---
title:  වර්තමාන යහපත් සමාරිතයාගේ කතාව
date:   16/11/2023
---

ව්‍යවස්ථාව උගන්වන්නාගේ නිවැරදි පිළිතුරු දීම අගය කිරීමත් සමඟම යේසුස්වහන්සේ “එසේ කරපන්න, එවිට නුඹ ජීවත් වන්නෙහිය” යයි (ලූක් 10:28) පැවසූ අතර ඒ තුළින් උන්වහන්සේ එම මනුෂ්‍යයාගේ හද පත්ල ස්පර්ශ කළසේක. සියලු නිවැරදි පිළිතුරු ලබාදීම ව්‍යවස්ථාව උගන්වන්නාට ඉතා පහසු වුවද, වසර 2000 කට ඉහත එම ක්‍රියාවන් අනුගමනය කිරීම අසීරු වූවාක් මෙන්ම අද ද එය අප හැමෝටම අසීරු වන්නේය. ව්‍යවස්ථාව උගන්වන්නාට අවශ්‍ය වූයේ තමාගේ දැනුම ප්‍රදර්ශනය කරමින් යේසුස්වහන්සේව උගුලකට හසු කිරීමටයි. තවදුරටත් ඔහු කියා සිටියේ එසේනම් “මාගේ අසල්වැසියා කවුදැ”යි (ලූක් 10:29) යනුවෙනි.

`ලූක් 10:30-37 කියවන්න. මෙම කතාන්දරයෙහි ඇති යේසුස්වහන්සේගේ තේරුම ඔබට සාරාංශගත කළ හැක්කේ කෙසේද?`

අයුක්ති සහගත ලෙස අන් අයගේ සැලකීමට භාජනය වූ ඇතැම් පුද්ගලයින් අප අතරේ සිටිනවාද? ඔවුන්ට උපකාර කිරීමට හැකි ඕනෑම දෙයක් අපි ඉටු කළෙමුද?

ඇතැම් අවස්ථාවන් වලදී උදව් අවැසි අයට අප සාමාජිකයන්ද, වැඩිහිටියන්ද, දේවගැතිවරුන්ද, උදව් නොකෙරු බව සත්‍යයකි. ඇතැම්විට අපටත් වඩා අනෙකුත් සභාවන් වල ඇදහිලිවන්තයින් සමාජයට වඩාත් කාරුණික ලෙස සලකයි. කරුණාවන්ත වීම ගැන අප බොහෝ ලෙස කතා කරනු ඇති නමුත් අන්‍යයන් අනෙක් මිනිසුන්ගේ උවමනාවන් අපට වඩා ඉටුකරනු ඇත.

යේසුස්වහන්සේ යහපත් සමාරිතයාගේ කතාව නිම කළේ උදව් අවශ්‍ය වූ මනුෂ්‍යයාට සැබෑ අසල්වැසියෙකු වූයේ තුන් දෙනාගෙන් කවුරුන්ද කියා අසමිනි.

“ඒ අනුව “මාගේ අසල්වාසියා කවුද?” යන පැනයට සදකාලික පිළිතුරක් ලැබුණි. ක්‍රිස්තුස්වහන්සේ අපට පෙන්වා සිටින්නේ අපගේ අසල්වාසියා යනු හුදෙක් අපගේ විශ්වාසයන් අනුගමනය කරන අපගේම සභාවට අයත් අයෙකු නොවන බවයි. ඔහුට නිශ්චිත ජාතියක්, වර්ණයක් හෝ සමාජ මට්ටමක් නොමැත. අපගේ අසල්වාසියා වන්නේ අපගේ උදව් අවශ්‍ය වන ඕනෑම අයෙකි. විරුද්ධවාදියාගේ තුවාල කිරීම් සහ සීරීම් වලට හසුවූ සෑම ආත්මයක්ම අපගේ අසල්වාසියා වේ. දෙවියන්වහන්සේට අයත් සෑම අයෙක්ම අපගේ අසල්වාසියා වේ.” Ellen G. White, The Desire of Ages p. 503.

`අභියෝගය: ඔබට වඩා වෙනස් පුද්ගලයෙකු හෝ ඔබ පුද්ගලිකව වැඩි කැමැත්තක් නොදක්වන පුද්ගලයෙකු වෙනුවෙන් යාච්ඤා කරන්න.`

`අභියෝග වර්ධනය: ඔබ හඳුනන (ඇඩ්වෙන්ටිස්ත නොවන) අය තුන් දෙනෙකුගේ නම් ලියන්න. ඔවුන්ගේ අවශ්‍යතා (මානසික, කායික, සමාජීය) අවශ්‍යතා හඳුනාගන්න. ඔබට පුද්ගලිකව ඔවුන්ට උපකාරි විය හැකි අයුරු ගැන සිතා බලන්න. එළැඹෙන සතියේ ඔවුන් වෙනුවෙන් ඔබට කළ හැක්කේ කුමක්ද?`