---
title:  මගේ අසල්වැසියා උදෙසා මෙහෙය
date:   11/11/2023
---

### මේ සතියේ පාඩමේ අධ්‍යයනය සඳහා කියවන්න
ලූක් 10:25-37; 2 තිමෝති 3:16; යාකොබ් 2:17-22; මතෙව් 22:37-40; ගලාති 5:14; මීකා 6:6-8.

> <p>කටපාඩම් පදය</p>
> “ඔහු උත්තර දෙමින්: නුඹේ මුළු හෘදයෙන්ද, නුඹේ මුළු ආත්මයෙන්ද නුඹේ මුළු ශක්තියෙන්ද, නුඹේ මුළු බුද්ධියෙන්ද නුඹේ දෙවිවු ස්වාමින්වහන්සේටත් නුඹට මෙන් නුඹේ අසල්වැසියාටත් ප්‍රේමකරව යනු යයි කීවේය.” (ලූක් 10:27).

“නුඹේ මුළු හෘදයෙන්ද, නුඹේ මුළු ආත්මයෙන්ද, නුඹේ මුළු ශක්තියෙන්ද නුඹේ මුළු බුද්ධියෙන්ද නුඹේ දෙවිවූ ස්වාමින්වහන්සේට ප්‍රේම කරව” (ලූක් 10:27) යන බයිබල් වාක්‍යය අපි සැවොම දන්නෙමු. නමුත්, අප දෙවියන් වහන්සේට ප්‍රේම කරනවා යැයි පවසමින් උන්වහන්සේට කීකරු නොවන්නෙමු නම් උන්වහන්සේ වෙනුවෙන් වූ අපගේ ප්‍රේමය උඩින් පල්ලෙන් කරන එකක් පමණක් වෙනු ඇත. අප උන්වහන්සේට ප්‍රේම කරන්නෙමු යැයි අපි සිතන්නෙමු, එසේනම් අපගේ දෛනික ජීවිතය තුළ එම ප්‍රේමය නිරූපණය වන්නේ කෙසේද? දෙවියන්වහන්සේට ප්‍රේම කිරීමේදී අපගේ හදවතින්, ආත්මයෙන්, ශක්තියෙන් සහ බුද්ධියෙන් දෛනිකව කැපකිරීම අත්‍යවශ්‍ය කාරණයකි. තමා දෙවියන්වහන්සේට ප්‍රේම කරන බව පැවසීමට ඕනෑම අයෙකුට පුළුවනි. කෙසේ නමුත් එය කිරීමට නම් සැබෑ උත්සාහයක් දැරිය යුතුය.

කෙසේ වුවත්, දෙවියන්වහන්සේට ප්‍රේම කිරීම යහපත් සහ වැදගත් දෙයක් වුවත් අපි අන්‍යයන්ට ප්‍රේම කරනු දැකීමට උන්වහන්සේට උවමනාය. එසේ වනුයේ අන්‍යයන් උදෙසා වන අපගේ ප්‍රේමය අප තුළ උන්වහන්සේ වෙනුවෙන් වන ප්‍රේමය හෙළි කරන නිසා වන අතර එය සැබවින්ම ඉතා බලවත් සහ සැබෑ හෙළි කිරීමකි. 1 යොහන් 4:20 පවසන්නේ, “යමෙක්: දෙවියන්වහන්සේට ප්‍රේම කරමියි කියා තමාගේ සහෝදරයාට වෛර කෙරේ නම්, ඔහු බොරු කාරයෙක්ය. මක්නිසාද තමා දුටු සහෝදරයාට ප්‍රේම නොකරනවා නම්, තමා නුදුටු දෙවියන්වහන්සේට ප්‍රේම කරන්ට ඔහුට නුපුළුවන” කියාය. පාවුල් තවදුරටත් ගලාති 5:14 හි පවසන්නේ “මක්නිසාද නුඹට මෙන් නුඹේ අසල්වැසියාට ප්‍රේම කරපන්න යන එක වාක්‍යයෙන්ම මුළු ව්‍යවස්ථාව සම්පූර්ණ වේ” යනුවෙනි.

නොවැම්බර් 18 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න.