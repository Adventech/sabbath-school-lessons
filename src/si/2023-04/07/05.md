---
title:  අපට ප්‍රේම කරන්නාක් මෙන්ම අන්‍යයන්ට ප්‍රේම කිරීම
date:   15/11/2023
---

`මතෙව් 22:37-40 කියවන්න. මෙහිදී යේසුස්වහන්සේම පැවසූ දේ උන්වහන්සේ ලූක් 10:27, 28 හි ව්‍යවස්ථාව උගන්වන්නාට දුන් පිළිතුර හා සමාන වන්නේ කෙසේද?`

මතෙව් 22:37-40 අනුව, සැබැ විශ්වාසයෙහි දිනපතා ප්‍රකාශකිරීම මෙම ආඥා දෙක මත රැඳී ඇති බව යේසුස්වහන්සේ පැහැදිලි කර දුන්සේක. එසේම ලූූක් 10:27, 28 පැහැදිලි කර දක්වන්නේ යමෙකු මේ දෙකම කරන්නේ නම් ඔහුට හෝ ඇයට සදාකාල ජීවනය ලැබෙන බවයි.

“ස්වර්ගයෙහි සහ පොළොවෙහි වන දෙවියන්වහන්සේගේ රාජ්‍යයෙහි පරම ප්‍රතිපත්තිය නම් ප්‍රේමයයි. එය ක්‍රිස්තියානිවරයෙකුගේ චරිතයෙහි පදනමද විය යුතුය. මෙය පමණක්ම වුවද ඔහුව ස්ථිර කිරීමට ප්‍රමාණවත්ය. ඔහුව පරික්ෂා සහ පෙළඹවීම් වලින් ඈත්ව තබන්නටද එය ප්‍රමාණවත්ය.” —Ellen G. White, Christ Object Lessons p. 49.

`ගලාති 5:14 මීකා 6:6-8 සහ 1 යොහන් 4:20, 21 කියවන්න. යේසුස්වහන්සේ පැවසූ දේ මෙම බයිබල් වාක්‍ය තුළින් තවදුරටත් තහවුරු වන්නේ කෙසේද?`

පාවුල්ට අනුව “නුඹට මෙන් නුඹේ අසල්වැසියාට ප්‍රේම කරපන්න යන එක වාක්‍යයෙන්ම මුළු ව්‍යවස්ථාව සම්පූර්ණ වේ.” (ගලාති 5:14). පාවුල් හට දෙවියන්වහන්සේට ප්‍රේම කිරීම ප්‍රායෝගිකව දිස්වන්නේ අප අන්‍යයන් හට සලකන්නාවූ ආකාරයෙන් ප්‍රකාශවන ආදර්ශමත් ප්‍රේමය තුළිනි. “ධර්මිෂ්ඨයා ඇදහිල්ලෙන් ජීවත් වේ යයි” (රෝම 1:17) ඔහු සඳහන් කළද ඇදහිල්ලෙන් ජීවත්වීම අන්‍යයන්ට නොපෙනෙන ලෙස හෝ රහසිගතව සිදුකළ හැකි දෙයක් නොවේ. පාවුල්, මීකා සහ යොහන් පැහැදිලිව පෙන්වා දෙන්නේ අප හිමිකම් කියන ඇදහිල්ලෙහි සත්‍යතාව ප්‍රායෝගික ක්‍රියා තුළින් නිරූපණය වන බවයි.

1 කොරින්ති 13 හි පාවුල් දැඩිව පවසා සිටින්නේ යමෙක් තමා සතු මහත් දැනුමක් ඇති බව කීවත් මහත්වූ ක්‍රියාවන් කිරීමට හැකි බව කීවත් මහත් වූ ඇදහිල්ලක් තමා සතු බව කීවත් තම ජීවිතය අත්හැරීමට සූදානම් වුවත් ඔවුන් තුළ ප්‍රේමය නොමැති නම් ඒම තැනැත්තා හඬ නඟන පිත්තලට නොහොත් ශබ්ද පවත්වන අත්තලකට සමාන වී ’ (1 කොරින්ති 13:1) සිටින බවයි.

`ඉහත ඇති එලන් ජී. වයිට්ගේ උපුටා ගැනීම දෙස බලන්න. ප්‍රේමය තුළ පමණක් මිනිසුන්ට පරීක්ෂණයේදී ස්ථිරව සිටීමට හා එය දරා සිටීමට හැකි බව ඇය පෙන්වන ආකාරය දෙස බලන්න. ප්‍රේම කිරීමේ ආඥාව ක්‍රියාවන් තුළ ගැළවීම ලැබීමේ මඟත් නොව යේසුස්වහන්සේ කෙරෙහි ඇති අපගේ ප්‍රේමය ප්‍රකාශ කිරීමක් පමණක් බව ඉහත අදහස තුළින් නිරූපණය වන්නේ කෙසේද?`