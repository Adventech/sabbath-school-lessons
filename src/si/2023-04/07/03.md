---
title:  යේසුස්වහන්සේගේ ක්‍රමය සහ ප්‍රතිචාරය
date:   13/11/2023
---

ව්‍යවස්ථාව උගන්වන්නා යේසුස්වහන්සේව පරික්ෂා කිරීමට පැමිණි බව බයිබලය පෙන්වා දෙන අතර යේසුස්වහන්සේ ඔහුගේ අරමුණු හොඳාකාරවම දැන සිටිසේක. එසේය, අප ගැන අපි දන්නවාටත් වඩා දෙවියන්වහන්සේ අපගේ සිත් වල ආශාවන් සහ බලාපොරොත්තු හොඳින් දන්නා සේක. එසේම නියත වශයෙන්ම අපගෙන් ප්‍රශ්න කරන්නාවූ මිනිසුන්ගේ සිත් සහ සැබෑ අරමුණ අප දන්නේ නොවේද?

ඇතැම් අවස්ථාවලදී අනෙකුත් ආගම් වලට අයත් පුද්ගලයින් අපගේ ඇදහිල්ල ගැන ප්‍රශ්න කරති. නිදසුනක් ලෙස, අපගේ මුස්ලිම් මිතුරන් යේසුස්වහන්සේ තමන්වහන්සේ දෙවියන්වහන්සේ” යයි බයිබලයෙහි පවසා ඇත්තේ කොතැනද? “එක දෙවියන්වහන්සේ කෙනෙක් ගැන පවසන ඔබ ත්‍රිත්වයේ සිටින තැනැත්තන් තුන්දෙනෙකු ගැන පවසන්නේ මන්ද?” යනුවෙනි. එක්වරම මෙම ප්‍රශ්න අපව කෝපයට ලක් කරන්නාවූ ප්‍රශ්න මෙන් පෙනුණද අසන්නාගේ හිස් බව සහ ගැඹුරු බලාපොරොත්තුව මේ තුළින් පෙන්නුම් වනවා විය හැකි අතර සිතට දැනෙනා යේසුස්වහන්සේගේ අවශ්‍යතාවය අව්‍යාජ අවශ්‍යතාවයක් විය හැකිය. අපි ඔවුන්ගේ සිත් නොදන්නෙමු. අපට දැන ගැනීමටද අවශ්‍ය නැත. ඔවුන්ගේ ගැඹුරු පරමාර්ථ අපි නොදන්නා නමුත් අපේ උපරිමයෙන්ම අන්‍යයන් හට සේවය කිරීම පමණක් අවශ්‍ය වන්නේය.

`මතෙව් 26:56; ක්‍රියා 17:11; 1 කොරින්ති 15:3 සහ 2 තිමෝති 3:16 කියවන්න. ලූක් 10:26 හි වන ව්‍යවස්ථාව උගන්වන්නාට දැක්වූ යේසුස්වහන්සේගේ ප්‍රතිචාරය තවදුරටත් අවබෝධ කරගැනීම සඳහා ඉහතින් දී ඇති බයිබල් වැකි උපකාරි වන්නේ කෙසේද?`

සමහර අවස්ථාවලදී අපට පිළිතුරු අවශ්‍ය වුණත් ඒවා සොයා ගැනීමට අපි කටයුතු නොකරමු. යේසුස්වහන්සේ පැවසුවේ, “ව්‍යවස්ථාවෙහි ලියා තිබෙන්නේ කිමෙක්ද? නුඹ කියවන්නේ කෙසේදැයි” (ලූක් 10:26) කියාය. මෙහිදී ඉගෙනීම ගැන ඉතා වැදගත් අංශයක් යේසුස්වහන්සේ ඉස්මතු කර දැක්වූ සේක. හුදෙක් අන්‍යයන් අපට පවසන දේ පමණක් අසා නොසිට අපම ලියවිල්ල (දේවවචනය) කියවිය යුතුය. පිළිතුරු දැනටමත් එහි ඇත්තේය, එසේම ශුද්ධාත්මයාණන්වහන්සේ අප සිත් තුළ ක්‍රියාකරමින් අප කළ යුත්තේ කුමක්ද යන්න අපට දන්වන සේක.

දෙවියන්වහන්සේ අපට උන්වහන්සේගේ වචනය දී ඇත. ඒ තුළ අප ජීවත් විය යුතු ආකාරය ගැනද අප අන්‍යයන්ට සැලකිය යුතු ආකාරය ගැනද සදාකාල ජීවනය උරුම කරගත හැක්කේ කෙසේද යන ආකාරය ගැනද අප දත යුතු සියලු සත්‍යයන් අන්තර්ගතව ඇත. නිසැකවම ගුරුවරුන් හා දේශකයන් සතු කාර්යභාරයක් ඇත. නමුත් අවසානයේදි සැබවින්ම වටිනා සත්‍යයන් දැනගැනීමට නම් අප බයිබලයටම යා යුතුය. “ඔබගේ වචන මාගේ පාදයන්ට පහනක්ය, මාගේ මාවතට එළියක්ය.” (ගීතාවලිය 119:105). මෙම පදය හුදෙක් ගීතමය වැකියක් පමණක් නොවේ. එය අපව දෙවියන්වහන්සේ වෙත යොමු කරන සහ විශ්වාසවන්තයින්ට එහි වැදගත්කම පෙන්වා දෙන්නාවු ශුද්ධවූ සත්‍යයකි.

`මාංශය බවට පත්වූ දේව වචනය යේසුස්වහන්සේ සැමවිටම ලියවිල්ලක්වූ නැවත නැවතත් මිනිසුන්ට පෙන්නුම් කළසේක. බයිබලයේ වැදගත්භාවය ගැන සහ අප තුළ බයිබලය කෙරෙහි ඇති විශ්වාසය මඳක් හෝ අඩුකරන ඕනෑම දර්ශනයක් හෝ ආගමික ඉගැන්වීමක් අප ප්‍රතික්ෂේප කළ යුත්තේ මන්ද යන්න ගැනත් එය අපට පවසන්නේ කුමක්ද?`