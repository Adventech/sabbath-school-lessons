---
title:  වැඩිදුර අධ්‍යයනය සඳහා
date:   13/10/2023
---

“සියලුම ජාතීන්ට සාක්ෂියක් වීම “ගැළවුම්කාරයාණන්ගේ වචන, “නුඹලා ලෝකයේ ආලෝකය වන්නහුය” යන්නෙන් පෙන්වා දෙන්නේ උන්වහන්සේ තමන්වහන්සේගේ අනුගාමිකයින්ට පවරා දී ඇත්තේ ලෝක ව්‍යාප්ත මෙහෙවරක් බවය. විශ්වයේ දුෂ්කරම ස්ථානවලට සූර්යාලෝකය විනිවිද වන්නා සේම දෙවියන්වහන්සේ සැලසුම් කරන්නේ ශුභාරංචියේ ආලෝකය මෙලොව ජීවත්වන සෑම ආත්මයක්ම කරා ළඟා වීමටය. ක්‍රිස්තුස්වහන්සේගේ සභාව අපගේ ස්වාමින්වහන්සේගේ පරමාර්ථය ඉෂ්ට කරන්නේ නම්, අන්ධකාරයේ සහ මරණ සෙවණේ සිටින අය කරා ආලෝකය විහිදිය යුතුය. එනම් එක්ව රැස්වී, වගකීම් පැහැර හරිනවා වෙනුවට සාමාජිකයින් කුරුසිය දරාගෙන, සියලු දේශයන්හි පැතිරි විසිරී යා යුතුය. එනම්, ඔවුන් තුළින් ක්‍රිස්තුස්වහන්සේගේ ආලෝකය විහිදුවමින් උන්වහන්සේ ආත්ම මුදා ගැනීමේදී කළාවූ ආකාරයෙන් සේවය කරන විටදී, මෙම “දේව රාජ්‍යයේ ශුභාරංචිය” වේගවත්ව මුළු ලෝකයටම ගෙන යා හැකි වෙයි.

“මකිදෝනියේ සියලුම රටවල්වල කැඳවීම මෙසේ පවසයි. “පැමිණ අපට උපකාර කරන්න.” දෙවියන්වහන්සේ අප ඉදිරියේ දේශ විවෘත කර ඇත. ස්වර්ගීය දූතයින් මිනිසුන් සමග සහභාගිත්වයෙන් කටයුතු කරති. පූර්වාරක්ෂාව අපට පෙර යන්නේය. එමෙන්ම දිව්‍ය බලය මනුෂ්‍ය උත්සාහය සමග ක්‍රියාකරයි. ස්වාමින්වහන්සේගේ ක්‍රියාකිරීම නොදකින ඇස් ඇත්තෙන්ම අන්ධ විය යුතුය. එමෙන්ම සත්‍ය එඬේරාණන් බැටළුවන් කැඳවන අයුරු නොඇසෙන කන් බිහිරි විය යුතුය. සමහරුන්ට දෙවියන්වහන්සේගේ කැඳවීම ඇසී ඇත. ඔවුන් ප්‍රතිචාරද දක්වා ඇත. පවිත්‍ර කරන ලද හදවත් දැන් ප්‍රතිචාර දක්වනු ලැබේවා. එනම් ජීවනය අත්කර දෙන්නාවූ පණිවිඩ ප්‍රකාශ කිරීමට ක්‍රම සොයමිනි. ස්ත්‍රී, පුරුෂයින් දෙවියන්වහන්සේ විසින් දෙන ලද කාර්යය යටහත් පහත්ව සහ විශ්වාසවන්තව, භාර ගන්නේ නම් සත්‍යය වෙතට හැරෙන්නාවූ බොහෝ අයට දිව්‍යානුබලය එළිදරව් කරනු ලබන්නේය. ඔවුන්ගේ උත්සාහයේ ප්‍රතිඵල පුදුමාකාර වන්නේය.” —Ellen G. White, Adventist Review & Sabbath Herald. November 14, 1912.

**සාකච්ඡාව සඳහා ප්‍රශ්න**:

`සමාජය තුළ සභාවේ බලපෑමේ ඇති වටිනාකම තීරණය කරනු ලබන්නේ, ප්‍රධාන වශයෙන් ක්‍රිස්තුස්වහන්සේගේ ශරීරය වන අපි උන්වහන්සේගේ මෙහෙය ඉෂ්ඨ කිරීමේදී අපගේ ජීවිත තුළින් දෙවියන්වහන්සේගේ ප්‍රේමය ප්‍රකාශ කිරීම මතය. ඔබ මෙම අභියෝගයට පුද්ගලිකව කෙසේ ප්‍රතිචාර දක්වන්නේද?`

`ඔබගේ සභාවේ අසල්වාසීන් විසින් ඔබගේ සභාව කෙසේ දකින්නේද සහ කෙසේ අවබෝධ කරන්නේද යන්න කෙසේ වන්නේදැයි ඔබ සිතන්නේද? ඔබ එය දන්නේ කෙසේද? ඔවුන්ගේ දැක්ම ධනාත්මක වේ නම් එය වඩා ශක්තිමත් කිරීම සඳහා ඔබට කුමක් කළ හැකිද? එය සෘණාත්මක වේ නම් එය වෙනස් කිරිමට ඔබට කළ හැක්කේ කුමක්ද?`

`ලෝකයට අපගේ මෙහෙයේ මධ්‍යස්ථානය ලෙස “සදාකාල ශුභාරංචිය” යොදා ගැනීම වැදගත් වන්නේ මන්ද? අපට ඕනෑම පුද්ගලයෙකුට, ඕනෑම ස්ථානයකදී, ශුභාරංචිය නමැති යේසුස් වහන්සේ අප වෙනුවෙන් කුරුසියේදී කළාවු දෙය පිළිබඳ යහපත් ආරංච්ය නොවී නම් කුමන අවසාන බලාපොරොත්තුවක් ඉදිරිපත් කළ හැකිද?`