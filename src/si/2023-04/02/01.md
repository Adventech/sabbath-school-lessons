---
title:  'අප උදෙසා දෙවියන්වහන්සේගේ මෙහෙය: 2 කොටස'
date:   07/10/2023
---

### මේ සතියේ පාඩමේ අධ්‍යයනය සඳහා කියවන්න
යොහන් 20:21, 22; මතෙව් 28:16-20; එළිදරව් 14:6-7; ද්විතීය කථාව 7:6, 11, 12; එළිදරව් 7:9, 10 පාඨ කියවන්න.

> <p>කටපාඩම් පදය</p>
> “එබැවින් නුඹලා ගොස් සියළු ජාතීන් ගෝලයන් කරපල්ලා. පියාණන්ගේත්, පුත්‍රයාණන්ගේත්, ශුද්ධාත්මයාණන්ගේත් නාමයට ඔවුන් බව්තීස්ම කරපල්ලා.” (මතෙව් 28:19).

දෙවියන්වහන්සේ මිෂනාරි මෙහෙයේ දෙවියන්වහන්සේ යන තේමාව ශුද්ධ ලියවිල්ල පුරාම සඳහන්ව ඇත. එය මනුෂ්‍ය ඉතිහාසය සම්බන්ධ කරන්නාවූ “නූල” ය. එමෙන්ම ඉන් දෙවියන්වහන්සේගේ මැවීම උදෙසා උන්වහන්සේගේ පරමාර්ථය පැහැදිලි කරදෙයි. තවදුරටත් එමගින් ප්‍රධාන අරමුණ සමග දිව්‍ය එළිදරව් කිරීම ඒකාබද්ධ කෙරේ. එනම් දෙවියන්වහන්සේගේ ස්වරූපය උන්වහන්සේගේ වැටුණාවූ දරුවන් තුළ ප්‍රතිස්ථාපනය කිරීමය. (කොලොස්සි 3:9, 10; 1 යොහන් 3:21 පාඨ සමග සංසන්දනය කරන්න)

දෙවියන්වහන්සේගේ මෙහෙය පසුබිම ලෙස ක්‍රියාකරන අතර, එය තුළින් අපට දෙවියන්වහන්සේගේ වචනය දැක අපි එය අවබෝධ කරගත යුතුයි. අපි බයිබලය කියවන විටදී කැමැත්තෙන්ම අපට උගන්වන්නාවූ, දෙවි කෙනෙක් හඳුනාගත හැකිය. පාපය නිසා වෙන්කරනු ලැබුවද (යෙසායා 59:2) දෙවියන්වහන්සේ තමන්වහන්සේගේ මෙහෙය තුළින් කැඩී ගිය මනුෂ්‍යයා සමග තිබුණ සම්බන්ධය නැවත ගොඩනගන්නට තේජාන්විත මොහොත එනම් සියල්ල අලුත් කරන තෙක් කටයුතු කරමින් සිටින සේක.” (එළිදරව් 21:5)

ඒ අතරතුර, දෙවියන්වහන්සේ අප සමග සිටීමට තෝරාගත් ක්‍රමය තුළින් අපට උන්වහන්සේගේ ස්වභාවය සහ පරමාර්ථය අවබෝධ කරගත හැකිය. එමෙන්ම, ඒ හැමටම වඩා අපට උන්වහන්සේ සමග සත්‍යවූද, කල් පවතින්නාවූද සම්බන්ධතාවයක් පවත්වා ගත හැකිය. වෙනත් වචන වලින් කියතොත් අපි උන්වහන්සේව හඳුනා ගන්නවා පමණක් නොව, අන් අය සමග අපගේ අත්දැකීම් සහ උන්වහන්සේගේ ගැළවීමේ ප්‍රේමය බෙදා ගැනීමටද හැකි වන්නේය. එසේනම් ශුද්ධ ලියවිල්ල තුළින්, දෙවියන්වහන්සේගේ මෙහෙයේ මූලික මූලාශ්‍ර මොනවාද කියා දෙවියන්වහන්සේ අපට දෙන සේක.

ඔක්තෝබර් 14 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න.