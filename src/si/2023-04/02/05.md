---
title:  'දෙවියන්වහන්සේගේ සෙනග: මිෂනාරි සේවයේ නාලිකා'
date:   11/10/2023
---

ඉතිහාසය පුරා දෙවියන්වහන්සේගේ චරිතය විශ්වාසවන්තව නියෝජනය කළාවූද, කීකරුකමින් උන්වහන්සේගේ පරමාර්ථ අනුගමනය කළාවූද අය සිටියහ. දෙවියන්වහන්සේගේ සෙනග යනු කැඳවනු ලැබුවාවූද, උන් වහන්සේගේ මහිමයේ කොටස්කරුවන් වීමට උන්වහන්සේගේ ආරාධනය පිළිගත්තාවූද අය වෙති. එමෙන්ම ඔවුන් සියලු දෙනාම දිගටම ඒ ආකාරයෙන් සිටිමින් උන්වහන්සේගේ මෙහෙය සම්පූර්ණ කරන දෙවියන්වහන්සේගේ කොටස්කරුවන්ය.

`උත්පත්ති 12:1-3 පාඨ සහ ද්විතීය කථාව 7:6, 11, 12 පාඨ කියවන්න. පැරණි ගිවිසුමේ සඳහන් දෙවියන්වහන්සේගේ දරුවන් උදෙසා උන්වහන්සේගේ මූලික පරමාර්ථය කුමක්ද?`

ආබ්‍රහම් සහ ඔහුගෙන් පැවත එන්නන් සමග දෙවියන්වහන්සේගේ ගිවිසුම තුළ විශේෂිත පරමාර්ථයක් තිබුණි. ඔවුන්ව කැඳවනු ලැබ, මවනු ලැබ සහ නියෝග කරනු ලැබුවේ දෙවියන්වහන්සේගේ මෙහෙයේ නියෝජිතයන් වීම සඳහාය. එනම් ජාතීන්ට ආශිර්වාද ගෙන යන නාලිකා වීම සඳහාය. (ද්විතීය කථාව 28:10; යෙසායා 49:6 යන පාඨ සමග සංසන්දනය කරන්න). කෙසේ වෙතත්, ඔවුන් තෝරාගනු ලැබුවේ, දෙවියන්වහන්සේ සමග සම්බන්ධතාවයේ ගිවිසුම තුළිනි. එනම් ඇදහිල්ලේ සහ කීකරුකමේ අදාළ කරනු ලැබූ කොන්දේසි මත පදනම් වීමෙනි. (උත්පත්ති 22:16-18; නික්මයාම 19:5, 6; ද්විතිය කථාව 28:1, 2 ලේකම් 7:14). මේ ක්‍රියාවලිය එනම් ඉශ්‍රායෙල් වෙතට අවට ජාතීන් ඇදගැනීම පැරණි ගිවිසුමේ දෙවියන්වහන්සේගේ “මෙහෙයේ උපාය මාර්ගය” විය.

නව ගිවිසුමේදී දෙවියන්වහන්සේගේ මෙහෙය දිගටම සිදුවෙයි. උත්ථාන වූ ස්වාමිවූ ගැළවුම්කාරයාණන්වහන්සේ දැන් අලුත් කරන ලද “මෙහෙයේ උපාය” දියත් කරන සේක. (මතෙව් 28:18-20; ක්‍රියා 1:8 පාඨ බලන්න) එහිදී ක්‍රිස්තුස්වහන්සේගේ ගෝලයින් සභාව නිර්මාණය කරන්නාවූ අය මුළු ලෝකයටම මිෂනාරි මෙහෙය සඳහා පිටත්ව යති. එනම් පැරණි ඉශ්‍රායෙලය වෙතට ලෝකය පැමිණියාක් මෙන් නොවේය. මෙහෙය සභාව සමග ආරම්භ වූයේ නැත. එයට වෙනස් ආකාරයෙන් සභාව තවමත් පවතින්නේ දෙවියන්වහන්සේට ඉෂ්ට කිරීමට තවමත් මෙහෙයක් තිබෙන අතර එය ඉෂ්ඨ කිරීම සඳහා උන්වහන්සේගේ සභාව භාවිතා කරන බැවිනි.

තවමත් ප්‍රශ්නයක් ඉතිරිව ඇත. සභාවේ මෙහෙය කුමක්ද? එය නම්, සභාව පිහිටෙවුවාවු එම තැනැන්වහන්සේමය. “මනුෂ්‍ය පුත්‍රයා නැතිවූ දේ සොයන්ටද, ගළවාගන්ටද ආයේය.” (ලූක් 19:10). අපට, සභාවේ කිසිවෙකු ගළවා ගැනීමට නොහැකි වුවද, ගළවා ගැනීමට හැකි එකම තැනැන්වහන්සේ වන යේසුස් ක්‍රිස්තුස්වහන්සේ වෙතට අන් අයව යොමු කිරීමට අපට හැකිය.

“ක්‍රිස්තුස්වහන්සේගේ සභාවේ මෙහෙය වන්නේ විනාශ වන්නාවූ පව්කාරයින් මුදාගැනීමය. එනම්, දෙවියන්වහන්සේගේ ප්‍රේමය මිනිසුන්ට පහදා දී එම ප්‍රේමයේ කාර්යක්ෂමතාවය තුළින් ක්‍රිස්තුස්වහන්සේ වෙතට ඔවුන් දිනාගැනීම මගිනි. —Ellen G. White, Testimonies for the Church. vol. 3, p. 381. කුමන අයිතිවාසිකමක්ද? කුමන බලගතු වගකීමක්ද?

`අපගේ ජීවනයට වාතය මෙන් සභාවට මෙහෙය වැදගත්වේ. වාතයෙන් තොරව අපි මිය ඇදෙමු. මෙහෙයෙන් තොරව සභාව මිය යයි. ඔබට පුද්ගලිකව ඔබගේ සභාවේ ජීවිතය පවත්වාගෙන යාමට කුමක් කළ හැකිද?`