---
title:  'ගෝලයින් කිරීම: මිෂනාරි සේවයේ අවධානය'
date:   09/10/2023
---

`මතෙව් 28:16-20 පාඨ කියවන්න. මේ ඡේදය තුළ ගෝලකාරකමේ කුමන මූලාශ්‍ර හඳුනාගත හැකිද?`

මතෙව් 28:16-20 බයිබලයට අනුකූල නියෝගය පොදුවේ හඳුනාගනු ලබන්නේ ශ්‍රේෂ්ඨ පැවරුම යනුවෙනි. (මතෙව් 28:18-20) එහිදී යේසුස්වහන්සේ තම අනුගාමිකයින්ට උපදෙස් දෙන්නේ පිටතට ගොස් ගෝලයින් කරන ලෙසත්, ඔවුන්ට ඇදහිල්ලෙන් උගන්වා, ඔවුන්ව අනුගාමිකයින් කරන ලෙසය. (මතෙව් 16:15, 16; ලූක් 24:44-49; යොහන් 20:21-23; ක්‍රියා 1:8 පාඨද බලන්න)

මතෙව් 28:16-20 පාඨවල මූලික සරල ලක්ෂණ 4 ක් දැකිය හැකිය. (1) යේසුස්වහන්සේ උන්වහන්සේගේ ගෝලයින්ට අණ කරන්නේ උන්වහන්සේ සමග සිටීමට ගලීලයට යන ලෙසය. (මතෙව් 28:16, 17) (2) යේසුස්වහන්සේ උන්වහන්සේගේ බලය සහ සර්වබලධාරිත්වය ප්‍රකාශ කරමින් පැමිණෙන සේක. (මතෙව් 28:18) (3) ඉන්පසු යේසුස්වහන්සේ උන්වහන්සේගේ ගෝලයින්ට විශේෂ කාර්යයක් භාර දෙන සේක. එනම් ගෝලයින් කරන ලෙසය. (මතෙව් 28:19, 20) සහ අවසාන වශයෙන් (4) යේසුස්වහන්සේ අවසානය වන තෙක් ගෝලයින් සමග සිටීමට පොරොන්දු වනසේක. (මතෙව් 28:20).

ගෝලයින් කිරීමේ ශ්‍රේෂ්ඨ පැවරුමේ මූලික අවධානය මිෂනාරි මෙහෙයේ ප්‍රධාන කාර්යයි. මතෙව් 28:19 පාඨයේ ආරම්භයේදී මෙසේ පවසන සේක. “එබැවින් නුඹලා ගොස් සියළු ජාතීන් ගෝලයන් කරපල්ලා.”. “එබැවින්” යන්නෙන් (මතෙව් 28:18) පාඨයෙන් එම නියෝගයේ අත්තිවාරම ඉදිරිපත් කෙරේ. යේසුස්වහන්සේගේ බලය සහ සර්වබලධාරිත්වය යන සියල්ල උන්වහන්සේගේ උත්ථානය තුළින් ලැබූ ජයග්‍රහණය පැමිණේ.

මහා පැවරුමේ විශේෂ කොට දක්වන එකම ක්‍රියා පදය වන්නේ, “ගෝලයින් කිරීමය.” ඔවුන්ට උගන්වමින්, බව්තීස්ම කර යේසුස්වහන්සේගේ ඉගැන්වීම් මුළු ලෝකයට ප්‍රකාශ කිරීම, ගෝලකාරකමේ චරිත ලක්ෂණ වේ. මෙහිදී යේසුස්වහන්සේ පැහැදිලිවම උන්වහන්සේගේ ගෝලයින්ව එක පරමාර්ථයක් වෙතට යොමු කෙරේ. එනම් ගෝලයින් කිරීමය. මෙය ඇත්ත වශයෙන්ම මුළු ශුද්ධ ලියවිල්ලේම සඳහන් වන ශ්‍රේෂ්ඨතම මෙහෙයන්ගෙන් එකකි. එය අවසන් වන්නේ, යේසුස්වන්සේගේ අනුගාමිකයින් සමග උන්වහන්සේ නිරතුරුවම සිටින බවට දෙන පොරොන්දුවෙනි.

පැහැදිලිවම මහා පැවරුම එම අවස්ථාවේදී රැස්ව සිටි උන්වහන්සේගේ මුල් ගෝලයින්ට වඩා සංඛ්‍යාවකට ප්‍රකාශ කිරීමට බලාපොරොත්තු වූ දෙයකි. දෙන ලද නව මෙහෙය වන ගෝලයින් කිරීම ඉටුකිරීම සඳහා ඔවුන්ට තනිවම “සියළු ජාතීන්” වෙතට යා නොහැකිය. එබැවින් මෙම පැවරුම එහි විෂය පථයට අනුව මුළු විශ්වයටමය. යේසුස් ක්‍රිස්තුස්වහන්සේගේ සෑම සත්‍ය අනුගාමිකයෙක්ම ගෝලයින් කිරීමේ කාර්යයට සම්බන්ධව සිටිය යුතුය. තවදුරටත් ඔවුන්ට ප්‍රකාශ කළ යුතු පණිවිඩය යේසුස් ක්‍රිස්තුස්වහන්සේගේ සදාකාල ශුභාරංචියයි. එය මුළු ලෝකයටමයි. එනම් භූගෝලීය සමාජයීය හෝ ජාතිවාදි සීමා කිරීම් රහිතවය.

`මෙහෙය වන්නේ “ගෝලයින් කිරීමය.” මහෝත්තමයාණන්ගේ මෙම නියෝගය ඔබ ජීවත් වන ආකාරයට සහ අන් අයට සේවය කිරීමේදී ඔබට කෙසේ බලපාන්නේද? ඔබම කැඳවනු ලැබූ කාර්යයට ඔබට මීට වඩා සම්බන්ධ විය හැක්කේ කෙසේද?`