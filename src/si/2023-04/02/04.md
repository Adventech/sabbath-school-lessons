---
title:  'සදාකාල ශුභාරංචිය: මෙහෙයේ පණිවිඩය'
date:   10/10/2023
---

`එළිදරව් 14:6, 7 පාඨ කියවන්න. දේවදූතයින් තිදෙනාගෙන් පළමුවන දේවදූතයා විසින් ඉදිරිපත් කරන ලද “සදාකාල ශුභාරංචිය” තුළ කුමන ලක්ෂණ ඔබට හඳුනාගත හැකිද?`

“සදාකාල” සහ “ශුභාරංචිය” යන වචන දෙක සම්බන්ධ කරන ලද ශුද්ධ ලියවිල්ලේ එකම ස්ථානය මෙයයි. ශුභාරංචිය යනු සියළු දෙනාටම යේසුස් ක්‍රිස්තුස්වහන්සේ තුළින් පුදකරනු ලැබු කරුණකි. යහපත් ආරංචියයි. උන්වහන්සේ අපගේ ලෝකයට වැඩියේ “කරුණාව සහ සත්‍යය” අපට පෙන්වීමටය. (යොහන් 1:14). උන්වහන්සේ පාපයෙන් තොර ජීවිතයක් ගත කර අපගේ පාපවල මිල ගෙවීම සඳහා ආදේශක පූජාවක් ලෙස කුරුසිය මත දිවි පිදූසේක. (යොසායා 53:4, 5; 1 පේත්‍රැස් 3:18). උන්වහන්සේ නැවත නැගිට, ස්වර්ගයට ආපසු ගොස්, පියාණන්වහන්සේ විසින් උසස් කරනු ලැබ, අද අප වෙනුවෙන් ස්වර්ගීය ශුද්ධස්ථානයේදී මැදිහත්කාරකම් කරන සේක. (එළිදරව් 1:18; ක්‍රියා 2:33; හෙබ්‍රෙව් 7:25). උන්වහන්සේ ඉක්මණින්ම උන්වහන්සේගේ අති ශ්‍රේෂ්ඨ පොරොන්දුව ඉටුකරන සේක. එනම් මහිමයෙන් යුක්තව ආපසු පැමිණ, අවසානයේදී, සහස්‍රයකට පසුව දෙවියන්වහන්සේගේ රාජ්‍යය මෙලොව පිහිටුවන සේක. (යොහන් 14:1-4; ක්‍රියා 1:11; එළිදරව් 21:1-4) මේ සියල්ල සදාකාල ශුභාරංචියේ අත්‍යවශ්‍ය යථාර්ථය වේ.

කෙසේ වෙතත් මෙම පණිවිඩය සදාකාලික බව සැලකිය යුතු කරුණකි. අපව මුදාගත හැකිවන එකම ශුභාරංචියක් ඇත. එය දෙවියන්වහන්සේගේ මෙහෙය සම්පූර්ණයෙන්ම ඉටුකරන තෙක් ඒ ආකාරයෙන්ම පවතින්නේය. මින්පසු කිසිවිටෙක තවශුභාරංචියක් නොවන්නේය. රැවටිලිකාර ඉගැන්වීම් සහ ධර්මතාවයන් ඇතිවී නැතිවී යයි. (එපීස 4:14). එහෙත් මිදීමේ පණිවිඩය, සදාකාල ශුභාරංචිය වෙනස් නොවේ. එමෙන්ම එය විශ්වාස කරන්නාවූ සහ එයට කීකරුකමින් ජීවත්වන අය ප්‍රශංසා ලබන්නෝය. (ද්විතීය කථාව 5:33; රෝම 2:6 පාඨ බලන්න)

මුල් ගෝලයින්ට දුන්නාවූ එම නියෝගයම අද අපට දෙනු ලැබේ. අපි ක්‍රිස්තුස්වහන්සේ වෙනුවෙන් සෑමතැනම ගෝලයින් කිරීමේ කාර්යය දිගටම කළ යුතු වෙමු. එහෙත්, කුමන ආකාරයේ ගෝලයින්ද? යහපත්, අවංක, සම්පූර්ණයෙන්ම කැපවූ, ප්‍රේමවන්ත මිනිසුන්ද? මෙම චරිත ගුණාංග අත්‍යවශ්‍ය වේ. එහෙත් ඒවා පමණක් නොසෑහේ. අපි ගෝලකාරකමේ බයිබලයට අනුකූල සියළුම මූලාශ්‍රම, අවධානයෙන් යුක්ත ගෝලයින් බිහි කළ යුතු වෙමු. (ලූක් 9:23; යොහන් 13:34, 35; 2 කොරින්ති 5:17) එනම් අවසාන පරමාර්ථය සිත තුළ තබාගෙනය. මහෝත්තමයාණන් වන යේසුස් ක්‍රිස්තුස්වහන්සේගේ දෙවැනි පැමිණීම සඳහා සූදානම් වූද අන් අයව සූදානම් කරන්නාවූද අවසාන පරමාර්ථයයි.

“විනිශ්චය පිළිබඳ ප්‍රකාශනය” (එළිදරව් 14:6, 7) යනු ක්‍රිස්තුස්වහන්සේගේ දෙවැනි පැමිණීම අත ළඟ බවට කරන ප්‍රකාශයයි. එමෙන්ම මෙම ප්‍රකාශනය හඳුන්වනු ලබන්නේ සදාකාල ශුභාරංචිය ලෙසයි. මේ ආකාරයෙන් ක්‍රිස්තුස්වහන්සේගේ දෙවැනි පැමිණීම ගැන දේශනා කිරීම එහි ආසන්න බව ප්‍රකාශ කිරීම, ශුභාරංචි පණිවිඩයේ අත්‍යවශ්‍ය කොටසක් ලෙස පෙන්නුම් කර ඇත. —Ellen G. White, Christ Object Lessons p. 227, 228.

`විනිශ්චය පිළිබඳ මතය. පළමු දේවදූතයාගේ පණිවිඩයේ සදාකාල ශුභාරංචියට කෙසේ සම්බන්ධ වේද? ශුභාරංචිය විනිශ්චය යන අදහසට මධ්‍යස්ථ විය යුත්තේ මන්ද?`