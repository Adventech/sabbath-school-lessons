---
title:  ශුභාරංචිය ප්‍රකාශ කිරීම
date:   05/11/2023
---

`ලූක් 24:1-12 පාඨ කියවන්න. ක්‍රිස්තුස්වහන්සේගේ උත්ථාන වීම ඇසූන අයගේ ප්‍රතිචාරය කුමක්ද?`

යේසුස්වහන්සේ මරණින් පසු ඉරිදා හිමිදිරි උදෑසන, සොහොන වෙත ගියාවූ කාන්තාවන් පිළිබඳ ලූක් පවසයි. ඔවුන් සතුව අවශ්‍ය සුවඳ ද්‍රව්‍ය තිබුණි. සබත් දවස අවසන් වී තිබූ බැවින්, යේසුස්වහන්සේගේ ශරීරය ආලේප කිරීමට අවශ්‍යව තිබූ බව පැහැදිලිය. මුද්‍රා තබන ලද සොහොනක් දැකීමෙන් ඔවුහු මවිතයට පත්වූහ. කුමක් කළ යුතු දැයි නොදැන සිටි ඔවුහු දිළිසෙන ඇඳුම් වලින් සැරසුණාවූ මිනිසුන් දෙදෙනෙකු දැකීමෙන් තැති ගත්තෝය. කෙසේ වෙතත්, එම මිනිසුන් ඔවුන්ට පණිවිඩයක් රැගෙන ආහ. යේසුස්වහන්සේගේ වචන ඔවුන්ට මතක් කර දෙමින්, යේසුස්වහන්සේ ඇත්තෙන්ම උත්ථාන වී ඇති බව පැවසූහ. එනම් උන්වහන්සේ ඔවුන්ට පැවසූ ආකාරයටමය. මෙම ශුභාරංචියෙන් මහත් සේ ප්‍රීතියෙන් උද්දාම වූ ඔවුහු ගෝලයින් සහ යේසුස්වහන්සේගේ අනෙක් අනුගාමිකයින් සිටි ස්ථානයට ඉක්මණින්ම ආපසු ගියහ. එමෙන්ම ඔවුන් දුටු දේවල් සහ අසන්නට ලැබුණු දේවල් පැවසූහ. මන්දයත්, ඔවුන්ගේ සතුට සඟවා තබාගැනීමට නොහැකිවූ බැවිනි. එනම් ක්‍රිස්තුස්වහන්සේ පිළිබඳ දැනගත් දෙය ඔවුහු අන් අය සමග බෙදා ගත්හ.

එම ස්ත්‍රීන්ට කුමන ආකාරයේ හැඟීමක් ඇතිවන්නට ඇත්දැයි ඔබට සිතා ගත හැකිද? ඔවුන්ට මේ දැනීම පුදුමාකාර අත්දැකීමක් සේ ඔවුන්ට ලැබිණි. එනම් ස්ථීර වශයෙන්ම ඔවුන්ව පුදුමයට පත්වූ එකක් විය. එහෙත් ගෝලයින් ඔවුන්ගේ අත්දැකීම හැඳින්වූයේ, “නිශ්ඵල කතා” ලෙසය. ඔවුන්ට එය විශ්වාස කිරීමට උනන්දුවක් පවා නොතිබිණි. ඒ ආකාරයෙන් ස්ත්‍රීන්ව විශ්වාස කළ යුතු නැද්ද යන්න ගැන ස්ථිර හැඟීමකින් තොරව පේත්‍රැස් තම ඇසින්ම දැකගැනීම සඳහා සොහොන ළඟට දිව ගියේය.

පේත්‍රැස් මෙන්ම අපත් යමෙක් යම් දෙයක් පැවසූ විගස එය හුදෙක් පිළිගැනීමට පසුබට වෙමු. පේත්‍රැස් ස්ත්‍රීන්ට සවන් දුන්නද, පසු අවස්ථාවක් වන තුරු ඔවුන්ගේ අත්දැකීම බෙදාගත නොහැකි විය. පළමුවෙන්ම ඔහු දුටුවේ හිස්වූ සොහොනකි. ඒ ගැන ලූක් පවසන්නේ, “ඔහු පුදුම වෙමින්” පිටත්වූ බවය. (ලූක් 24:12). ඔහු සොහොන අසල දුටු අත්දැකීම, ස්ත්‍රීන්ගේ අත්දැකීමට සමාන නොවීය.

පේත්‍රැස්ගේ ප්‍රතිචාරය කුමක් වුවද මෙම ස්ත්‍රීන්ට යේසුස්වහන්සේ ගැන අසන්නට ලැබුණ ප්‍රවෘත්තිය සෙසු අය සමග බෙදාගන්නට ඕනෑ විය. යේසුස්වහන්සේ කළාවූ දේවල් අන් අයට ප්‍රකාශ කිරීමට වඩා මෙහෙය වෙනුවෙන් තිබිය හැකි ශ්‍රේෂ්ඨ පෙළඹවීම කුමක්ද?

ඇත්තවශයෙන්ම, අපි අන් අය සමග බෙදාගැනීමට පෙර අපට දෙවියන්වහන්සේ සමග පුද්ගලික අත්දැකීමක් අවශ්‍ය වේ. අප සියල්ලන්ට ඇති එකම බලාපොරොත්තුව වන යේසුස් ක්‍රිස්තුස්වහන්සේ තුළ ඇති ගැළවීම පතුරුවනවාට වඩා ඇති ශ්‍රේෂ්ඨ පෙළඹවීම කුමක්ද? සෙසු අය සමග බෙදාගන්නට අපට ඇති ආශාව සමග අප වඩාත් ආශා කරන දේ මෙහෙය වෙනුවෙන් අපගේ පෙළඹවීමේ තීරණාත්මක කොටසක් විය යුතුය. අවසානයේදී අප සතු නොවන දෙයක් බෙදාගත නොහැකිය. එසේ නොවේද?

`දෙවියන්වහන්සේ සහ උන්වහන්සේගේ ප්‍රේමය සමග ඔබ අත්වින්දාවූ සමහර අත්දැකීම් මොනවාද? මෙම කාලය ඔබට එතරම් වටිනා කාලයක් වන්නේ මන්ද? එමෙන්ම ඔබට ශුභාරංචිය සමග අන් අය වෙත ළඟාවීමට ඒවා ඔබව පොළඹවන්නේ කෙසේද?`