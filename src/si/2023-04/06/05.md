---
title:  “ඔබ කුරුසපත් කළාවු තැනැත්තා”
date:   08/11/2023
---

ක්‍රියා 2 වැනි පරිච්ඡේදය පෙන්තකොස්තයේදී ශුද්ධාත්ම වැගිරීම වාර්තා කරයි. යේසුස්වහන්සේගේ අනුගාමිකයන් යාච්ඤා කරද්දී, ඔවුන්ගේ හිස් මත ගිනි දළු පතිත විණි. පොරොන්දුවූ ශුද්ධාත්මයාණන්වහන්සේගේ බලය ඔවුන්ට දෙනු ලැබූ බව ඔවුහු හඳුනා ගත්හ.

`ක්‍රියා 2:1-41 පාඨ කියවන්න. පෙන්තකොස්ත දවසේදී ශුද්ධාත්මයාණන් ලැබීමෙන් ඔවුන්ට කුමක් සිදුවූයේද?`

ගෝලයෝ වෙනත් භාෂාවලින් කථා කිරීමට පටන් ගත්හ. “ආත්මයාණන් ඔවුන්ට කථා කරන්ට පුළුවන්කම දුන් ප්‍රකාරයට” (ක්‍රියා 2:4) මෙහිදී වැදගත් වන්නේ, නොඇදහිලිවන්තයින්ගේ යහපත උදෙසා දෙවියන්වහන්සේ එක් එක් පුද්ගලයාට බලය ලබාදීමය. ආශිර්වාදය ඔවුන්ගේම යහපත සඳහා නොවීය. එය ඔවුන්ව ස්වර්ග රාජ්‍යයට සුදුස්සන් කිරීම සඳහා නොවීය. එය නැතහොත්, විදේශීය භාෂාවකින් ව්‍යාපාර කිරීමට පහසු කිරීම සඳහා ආශිර්වාදයක්ද නොවීය. එම ආශිර්වාදය දෙනු ලැබුවේ විනාශ වූ අය වෙනුවෙන් දෙවියන්වහන්සේගේ මෙහෙය ඉෂ්ඨ කිරීම සඳහාය. අද දෙවියන්වහන්සේ උන්වහන්සේගේ අනුගාමිකයින්ගෙන් එක එක්කෙනාව කැඳවන්නේ, අවිශ්වාසවන්තයින්ට උන්වහන්සේගේ මෙහෙය යහපත උදෙසා භාවිතා කිරීම සඳහාය. අපට දීමනා දෙනු ලැබ ඇත. අපට දෙන ලද දීමනා තුළින් අන් අය වෙත ළඟාවීමට කරන කැඳවීමට වඩා කුමන මහත් කැඳවීමක් ඇත්ද?

ශුද්ධාත්මයාණන්ගේ වැගිරීමේ ප්‍රතිඵලයක් වශයෙන් බොහෝ මිනිස්සු මෙසියස්වහන්සේව ප්‍රතික්ෂේප කිරීම ගැන පසුතැවිලි වූහ. ස්ථිර වශයෙන්ම ඔවුන්ගෙන් සමහරෙක්, උන්වහන්සේ මරණයට පත්වූ විට, යෙරුසලමේ සිටින්ට ඇත. මෙහි ඇති බලය ගැන සිතන්න. පේත්‍රැස් ඔවුන්ගෙන් සමහරෙකුට ක්‍රිස්තුස්වහන්සේව කුරුසිපත් කිරීම ගැන වරද තැබීය. පැහැදිලිවම ඔවුන් කළ දේ අවබෝධ කරගෙන වරද භාර ගනිමින් මෙසේ හඬ නගා පැවසූහ. “සහෝදරයෙනි, අප විසින් මක් කරන්ට ඕනෑද?” (ක්‍රියා 2:37).

එමෙන්ම, එසේ වුවද ඔවුන්ට කමාව ලැබිය හැකි විය. පේත්‍රැස් ඔවුන්ට මෙසේ පැවසීය: “පසුතැවිලිව, පව් කමාව පිණිස යේසුස් ක්‍රිස්තුස්වහන්සේගේ, නාමයෙන් බව්තීස්මය ලබාපල්ලා. එවිට ශුද්ධාත්ම දීමනාව නුඹලා ලබන්නහුය.” (ක්‍රියා 2:38)

යේසුස්වහන්සේගේ අනුගාමිකයෝ ශුද්ධාත්මයාණන්වහන්සේට එකඟව සේවය කිරීමෙන් සහ එකිනෙකා සමග පසුතැවිලි වී පව් කමාව ගැන දේශනා කළහ. එනම්, ක්‍රිස්තුස්වහන්සේව කුරුසිපත් කිරීමේ කාර්යයට කෙළින්ම සම්බන්ධ වූ අය පවාය. එය ශුභාරංචියේ බලයයි. එම පණිවිඩය මගින් අපව මෙහෙය සඳහා පොළඹවනු නොලැබුවොත්, අපි කුමක් කරමුද? අපව කැඳවනු ලැබුවේ ලෝකයට ශුභාරංචි ප්‍රකාශ කිරීම සඳහාය. එනම් පාපකාරී, වැටුණාවූ, දූෂිත ලෝකයට පාපකාරී, වැටුණාවූ දූෂිත මිනිසුන්ටය. අපගේ කාර්යය වන්නේ විනිශ්චය කිරීම නොවේ. අපගේ කාර්යය වන්නේ යේසුස්වහන්සේගේ ගැළවීමේ බලයට සාක්ෂි දැරීමය.

`ක්‍රිස්තුස්වහන්සේගේ මරණයට හවුල්වූ සමහර අයට පවා මිදිම ලබාදුන් බවට අදහස (1) අපගේ ආත්ම ගැන අපව උනන්දු කරවන්නේ සහ (2) අන් අය කොතරම් නරක අය ලෙස පෙනුණද, ඔවුන් වෙනුවෙන් සාක්ෂි දැරීමට අපව දිරිගන්වයි.`