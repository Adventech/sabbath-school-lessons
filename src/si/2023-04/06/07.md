---
title:  වැඩිදුර අධ්‍යයනය සඳහා
date:   10/11/2023
---

අපගේ මෙහෙයෙහි ක්‍රියාවන් පැන නැගිය යුත්තේ දෙවියන්වහන්සේ අප වෙනුවෙන් කළාවූ සහ කරන්නාවූ දේවල් කෙරෙහි වන අපගේ ස්තූතිවන්තකම සහ ගැඹුරු ප්‍රේමය තුළින්ය. අනෙකුත් සෑම අරමුණක්ම නොමඟ ගිය එකකි. වචනයෙහි ගිලී සිටීමත් වචනය හා මුසුව සිටීමත් ඉවැන්ජලිස්ත සේවයෙහි සහ ප්‍රජාවට ළඟාවීමේ සාර්ථකත්වයට යතුර වේ.

අපගේ ජීවිත ක්‍රිස්තුස්වහන්සේගේ ජීවිතය හා බැඳිය යුතුය. අප නොකඩවා උන්වහන්සේ වෙත ළඟා වෙමින්ද, ස්වර්ගයෙන් ආ ජීවනයේ රොටීය. බහුල සම්පතින් පිරි, සදාකාලික නැවුම් උල්පත වන උන්වහන්සේ වෙතට ඇදී යායුතුය. අපගේ සිත්වලට උන්වහන්සේ වෙනුවෙන් ප්‍රශංසා කිරීමට සහ ස්තූති දීමට ඉඩ හරිමින් සෑමවිටම ස්වාමින්වහන්සේව අප ඉදිරියෙන් තබාගන්නේ නම් අපගේ ආගමික ජීවිතය සෑමවිටම නැවුම්ව තබාගන්නට අපට හැකිවනු ඇත. අපගේ යාච්ඤාවන් මිතුරෙකු සමග කරන්නාවූ කතාබහක් මෙන් දෙවියන්වහන්සේ සමග වන කතාබහක් වේ. උන්වහන්සේ උන්වහන්සේගේ රහස් පුද්ගලිකව අපට හෙළි කරනු ඇත. බොහෝ විට යේසුස්වහන්සේගේ වැඩසිටීමේ මිහිරි ප්‍රීතිමත් හැඟුමක් අපට දැනෙනු ඇත. ඒනොක් සමග කළාක් මෙන් අප සම්මුඛ වීමට උන්වහන්සේ අප කරා ළං වන විට අපගේ සිත් ඇතුළාන්තයෙන් දැවී යනු ඇත. මෙම සත්‍යය ක්‍රිස්තියානිකරුවෙකුගේ අත්දැකීම වන විට සරල භාවය, නිහතමානීකම, මෘදුකම සහ සිතෙහි යටහත් පහත්කම ඔහුගේ ජීවිතයෙහි දැකිය හැකිය. එය ඔහු ඇසුරු කරන තැනැන්වහන්සේ වන යේසුස්වහන්සේගෙන් ඉගෙන ගත් බව සැමට පෙන්වන්නේය.” —Ellen G. White, Christ Object Lessons pp. 129, 130.

“මමත්වය මධ්‍යස්ථ කරගත් කිසිම ජීවිතයක වර්ධනයක් හෝ ඵලදැරීමක් නැත. ඔබ යේසුස් ක්‍රිිස්තුස්වහන්සේව ඔබගේ පුද්ගලික ගැළවුම්කරුවාණන් ලෙස පිළිගෙන ඇත්නම් ඔබ ඔබගේ ජීවිතය අමතක කර අන්‍යයන් හට උපකාර කිරීමට උත්සාහ ගත යුතුය. ක්‍රිස්තුස්වහන්සේගේ ප්‍රේමය ගැන කතාකරන්න. (ඔවුන් වෙනුවෙන් කළාවූ උන්වහන්සේගේ ජීවිත පරිත්‍යාගයක් වූ මරණය ගැන) පවසන්න. ක්‍රිස්තුස්වහන්සේගේ ආත්මයාණන් වන පරාර්ථකාමී ප්‍රේමයේ ආත්මය ඔබට ලැබෙන විට ඔබ ඵල දරමින් වර්ධනය වනු ඇත. සෙසු අය වෙනුවෙන් වැඩ කරනවා ඇත. ඔබගේ ඇදහිල්ල වැඩෙනු ඇත. ඔබගේ හැරීම තවත් ගැඹුරු වනු ඇත. ඔබගේ ප්‍රේමය පූර්ණ වනු ඇත.” —Ellen G. White, Christ Object Lessons pp. 67, 68.

**සාකච්ඡා කිරීම සඳහා ප්‍රශ්න**:

`පිලිප්පි පොතෙහි සමහරු පරික්ෂාවෙන්ද විවාදයෙන්ද ක්‍රිස්තුස්වහන්සේ ගැන දේශනා කරති” යනුවෙන් පාවුල් පවසන දේ ඔබ අවබෝධ කරගන්නේ කෙසේද? අපද එසේ නොකරන ලෙස වගබලා ගැනීමට කළයුත්තේ කුමක්ද?`

`දෙවියන්වහන්සේ සහ දෙවියන්වහන්සේගේ ප්‍රේමය පිළිබඳව වන ඔබගේ පුද්ගලික අත්දැකීමේ සැබෑ ස්වරූපය කෙබඳු වේද? ඔබගේම අත්දැකීම තුළ පදනම්වී ඇති දෙවියන්වහන්සේගේ යහපත්කම හා ප්‍රේමය ගැන සෙසු අයට අවංකව හා සැබෑකමින් දේශනා කළ හැක්කේ කෙසේද?`

`ස්වාමින්වහන්සේ කෙරෙහි බලාසිටීමේ ඔබගේ අත්දැකීම කෙබඳු වේද? එය උන්වහන්සේ මත විශ්වාසය තැබීමත් ඇදහිල්ලත් ගැන පොදුවේ ඔබට උගන්වා ඇත්තේ කුමක්ද?`