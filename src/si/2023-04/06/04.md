---
title:  බලාසිටීම සහ මිෂනාරි මෙහෙය
date:   07/11/2023
---

ලූක් 24 පරිච්ඡේදය අවසන් වන්නේ, යේසුස්වහන්සේගේ ස්වර්ගාරෝහණයෙනි. (ලූක් 24:50-53). එහෙත් ඒක කථාන්තරයේ අවසානය නොවේ. ලූක් කතුවරයා ක්‍රියා පොත දිගටම ලීවේය. යේසුස්වහන්සේ ස්වර්ගයට යාමට පෙර උන්වහන්සේ ගෝලයින්ට මෙහෙයක්, පොරොන්දුවක් දුන්සේක. එමෙන්ම, “ඉහළින් බලය” ලැබෙන තුරු යෙරුසලමේ නැවතී සිටින ලෙසය. (ලූක් 24:49; ක්‍රියා 1:4, 8 පාඨද බලන්න)

යේසුස්වහන්සේ ගෝලයින්ට උපදෙස් දුන්නේ, උන්වහන්සේගේ පියාණන්වහන්සේගේ පෙරොන්දුව වන ශුද්ධාත්මයාණන්වහන්සේ එවන තුරු යෙරුසලමේ නැවතී සිටින ලෙසය. උන්වහන්සේගේ (ශුද්ධාත්මයාණන්) ඔවුන්ට යෙරුසලමේ, යුදයේ, සමාරියේ සහ ඉන් එහා සාක්ෂිකරුවන් වීමට බලය ලබාදෙන තුරුය.

`ක්‍රියා 1:12-26 පාඨ කියවන්න. දැන් ස්ත්‍රීන් සහ පුරුෂයින් 120 ක් පමණ වන ගෝලයින් නැවතී සිට කුමක් කරමින් සිටියෝද?`

යේසුස්වහන්සේ ගෝලයින්ට පැහැදිලි මෙහෙයක් භාරදුන් සේක. ඔවුන් උන්වහන්සේ වෙනුවෙන් ලෝකය පුරා සාක්ෂිකරුවන් විය යුතුය. එබැවින්, ඔවුන් නතර වී සිටි කාලයේදී, ඔවුහු ඔවුන්ගේ මෙහෙය සඳහා ක්‍රම දෙකකින් සූදානම් වූහ. පළමුවෙන්ම ලූක් පවසන්නේ ඔවුන් එක්සත් යාච්ඤාවෙන් සහ ආයාචනා කරමින් කල් යැවු බවය. ඔවුන් කිසිවෙකුගේ සිත් තුළ යේසුස්වහන්සේ ඔවුන්ට දෙනු ලැබූ මෙහෙය සම්බන්ධව කිසිම ප්‍රශ්නයක් නොවීය. එමෙන්ම ඔවුන් එකිනෙකා එම මෙහෙය පිළිගත්හ. මෙය ඔවුන් යාච්ඤාවෙන් එක්සත්වීමට දිරි ගන්වනු ලැබීය. ඔවුන් කුමක් පිළිබඳ යාච්ඤා කළේද යන්න පිළිබඳ ලූක් කිසිවක් නොපවසයි. එහෙත් ඔවුන්ට එක්වී මෙහෙය ඉෂ්ඨ කිරීම සඳහා ඥානය, ශක්තිය සහ ධෛර්ය ලබාදෙන මෙන් යාච්ඤා කරන්නට ඇතැයි ස්ථිරය. එය අපට කුමන ආකාරයේ ආදර්ශයක්දෟ

ඔවුන් නතර වී සිටියදී දෙවනුවට කළේ, මෙහෙය උදෙසා අවශ්‍ය දේවල් සූදානම් කරගැනීමයි. යූදස් යේසුස්වහන්සේව පාවා දීමෙන් පසු ඔහු සියදිවි නසා ගත්තේය. මෙමගින් එකොළොස් දෙනා අතර පුරප්පාඩුවක් ඇති විය. එබැවින්, ගෝලයෝ දෙවියන්වහන්සේගේ මඟපෙන්වීම අනුව ඒ සඳහා වෙනත් ගෝලයෙක් ආදේශ කළහ. එහි ප්‍රතිඵලයක් ලෙස, ගෝලයෝ සංවිධානය වී ඔවුන්ගේ මෙහෙය ආරම්භ කිරීමට සැලසුම් කළහ. මෙම තීරණ ගැනීමේදී, පේත්‍රැස් නායකත්වය දැරීය. ඔහුට කිසිවෙකු හෝ අභියෝග නොකළහ. එම සැලැස්ම තුළ දෙවියන්වහන්සේගේ මඟපෙන්වීම ඔවුහු දුටුහ. දෙවියන් වහන්සේ ඔවුන් අතර, ක්‍රියා කරමින්, සේවය කරමින් සිටින බවට අවබෝධයක් සහ විශ්වාසයක් පැවතිණි. ඔවුන් බලා සිටි කාලය නිශ්ඵල නොවීය. එහෙත් අරමුණ සම්පූර්ණවී මෙහෙය ක්‍රියාකාරී විය.

අපි දෙවියන්වහන්සේගේ ශ්‍රේෂ්ඨ මෙහෙය ඉටුකිරීම සඳහා උපකාර කිරීමට ශුද්ධාත්ම වැගිරීම බලා සිටින අතර අපි එක්සත්ව එකිනෙකා දිරි ගන්වමින් (හෙබ්‍රෙව් 10:24, 25) ශුද්ධාත්මයාණන්වහන්සේ වෙනුවෙන් යාච්ඤා කළ යුතුවෙමු. එපමණක් නොව අපි අපගේ සභාව සමග එක්වී දෙවියන් වහන්සේගේ මූලිකත්වය යටතේ, විනාශ වූ අය ගළවා ගැනීමට වැඩ කළ යුතුය.

`ඔබට ස්වාමින්වහන්සේ තුළ විශ්වාසය අත නොහැර බලා සිටිය හැක්කේ කෙසේද? ඒ අතරතුරද බලා සිටිමින් ඔබගේ කාලය ඉතා හොඳින් කෙසේ භාවිතා කළ හැකිද? එනම් ගෝලයින් කළ ආකාරයටය?`