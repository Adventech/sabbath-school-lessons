---
title:  මුල්කාලීන සභාවේ පින්තූරයක්
date:   09/11/2023
---

`ක්‍රියා 2:41-47 පාඨ කියවන්න. මුල් කාලීන සභාවේ කුමනාකාරයේ චිත්‍රයක් මෙහි දැක්වේද?`

ක්‍රියා 2 පරිච්ඡේදය අවසාන වනුයේ මුල්කාලීන සභාවේ ස්වභාවය ඉතා අලංකාර රූපයක් නගමිනි. ක්‍රියා 2:41 බව්තීස්ම වූවන් ගැන පවසන්නේ “එකතු කරන ලද්දෝය” යනුවෙනි. යමෙක් සිටින විශ්වාසවන්තයන්ගේ ගණන ගණන් බලා එයට අලුත් විශ්වාසවන්තයින්ගේ ගණන සමග එකතු කළ විට නව විශ්වාසවන්තයන්ගේ ගණන එකට එකතු කර සම්පූර්ණ සභා සාමාජිකයන්ගේ ගණන වැඩිවෙන බවක් පෙනේ. නමුත් එය ඉතා දුර්වල අවබෝධයකි. මෙම වචනයන්හි ගැබ්ව ඇති සැබෑ අදහස නම් නව බව්තීස්ම වූ විශ්වාසවන්තයින් සභාවේ සම සමාන වූ සාමාජිකයන් ලෙස සභාවට එකතු වූ බවයි.

මේ අතරම මුල් ක්‍රිස්තියානි සභාවේ මූලික කර්තව්‍යයක් වූයේ ගෝලකමය. නව සාමාජිකයන් එක්කර ගැනීමේදී ඔවුන් තුන් ආකාරයකින් ගෝලකමට පත්කරනු ලැබීය. පළමුව, අපෝස්තුළුවරුන්ගේ “ඉගැන්වීම්” සහ සාමුහිකත්වයන් තුළින් නොකඩවා ඔවුන්ට උගන්වන ලදී, මෙහි “ඉගැන්වීම්” සහ “සාමුහිකත්වය” යන වචන තුළින් සැබවින්ම කියැවෙන්නේ උපදෙස් සහ හවුල්භාවය ගැනයි. අපෝස්තුළුවරුන්ගේ දේශනා, වැරදි ඉගැන්වීම් අභියෝගයට ලක් කරමින් මිනිසුන් දකින්නාවූ සහ අත්විඳින්නාවූ දේවල් වලට නව විග්‍රහයන් ඉදිරිපත් කළහ. නමුත් එම නව සත්‍ය තුළ ජීවත්වන්නේ කෙසේදැයි එය ඔවුන්ට පෙන්වා දුන්නේ නැත. ඊටත් වඩා එම සත්‍ය තම ජීවිතවලට අදාළ කරගැනීමට කණ්ඩායමේ කොටසක් හැටියට සම්බන්ධවීමය. ආත්මිකව පරිණත වූ හා අපෝස්තුළුවරුන් තුළ මුල් බැස සිටි අධීක්ෂණය හා නායකත්වය යටතේ සෙසු විශ්වාසිකයන්ගේ එදිනෙදා ජීවිත සහභාගිත්වය තුළින් නව විශ්වාසිකයන්ට ගෝලකම ගැන පරීක්ෂාකාරීව හා අවබෝධයකින් උගන්වනු ලැබිණි.

මිනිසුන්ට කුමක් කළ යුතුදැයි පවසා එය කළයුත්තේ කෙසේදැයි නොපවසන්නේ නම් එය ඉතා දුර්වල දේශනා කිරීමකි. කෙසේ වෙතත්, යමෙක් කෙසේ කළ යුතුද යන්න පොත් තුළින් කියවා බැලුවත් දේශනාවකට සවන් දුන්නත් සැබවින්ම යම් පුද්ගලයෙකු එය කරන ආකාරය දැක බලා එය අනුගමනය කිරීමට ආදේශ කළ හැකි දෙයක් තවත් නැත. මෙය පාවුල් දැන සිටි නිසා ඔහු තම අනුගාමිකයන්ට පවසා සිටියේ තමා යේසුස්වහන්සේව අනුගමනය කළාවූ ආකාරයෙන්ම තමන්ව අනුගමනය කරන ලෙසයි. (1 කොරින්ති 11:1). අන්‍යයන් ඔබව සහ ක්‍රිස්තුස්වහන්සේ තුළ වන ඔබගේ අත්දැකීමේ යථාර්ථය දකිනා විට එය ඔවුන් තුළද මහත් වෙනසක් ඇතිකරනු ඇත.

`අභියෝගය: ඔබගේ ජීවිතයේ ඇදහිලිවන්ත පුද්ගලයෙකු විය යුතු යයි බලාපොරොත්තු වන කෙනෙකු ගැන සිතන්න. එම පුද්ගලයා හට යේසුස්වහන්සේ තුළ යම් පුද්ගලික අත්දැකීමක් අත්විඳින්ට හැකිවනු පිණිස දිනපතා යාච්ඤා කරන්න.`

`අභියෝග වර්ධනය: ඔබ ශික්ෂණය කරන්නේ සහ යේසුස්වහන්සේ සමඟ සම්බන්ධතාවයකට මඟ පෙන්වන්නේ කාවද? ඔහු හෝ ඇය වෙනත් ඇදහිලිවන්තයන් සමඟ ඇසුරට ගෙන ඒමට මාර්ග සොයන්න.`