---
title:  අනාගතවාක්‍ය අත්තිවාරමක්
date:   06/11/2023
---

`ලූක් 24:36-49 පාඨ කියවන්න. මෙහිදි සිදුවූයේ කුමක්ද? එමෙන්ම මෙය අපෝස්තුළුවරුන්ට එතරම් වැදගත් අත්දැකීමක් වන්නේ මන්ද?`

ගෝලයින් පළමුවෙන්ම බිය නිසා පිළිනොගැනීම වැදගත් කරුණකි. ඉන්පසු, යේසුස්වහන්සේව දැකීමෙන් සහ උන්වහන්සේ ඇත්තවශයෙන්ම ජීවත් වන බව සහතික කිරීමෙන් පසුව ඇතිවූ ප්‍රීතිය නිසා ඔවුහු විශ්වාස නොකළහ. (ලූක් 24:41). ඔබට විශ්වාස කළ නොහැකි තරමට කිසියම් හොඳ දෙයක් ඇත්ද? මෙය ඉහළ මාලයේදී ගෝලයින් සහ අන් අය දුටු අත්දැකීමය.

යේසුස්වහන්සේ මෙම අත්දැකීම සමග ඔවුන්ගෙන් වෙන්ව ගියසේක් නම්, කෙසේ වෙතත්, ඔවුන්ගේ ඇදහිල්ල කල් පවතිනු නැත. කල්යත්ම අත්දැකීමේ බලය මැකී යන්නට ඇත. ඔවුන්ට එය අමතක වී හෝ සමහරවිට එය ගැන ප්‍රශ්න කිරීමට පටන් ගන්නට ඇත. එබැවින් යේසුස්වහන්සේ උන්වහන්සේගේ කැළැල් ඔවුන්ට පෙන්වා, ඔවුන් ඉදිරියේ මාළු අනුභව කරන්නට ඇත. ඒ වෙනුවට උන්වහන්සේ ඔවුන්ව වචනය වෙතට රැගෙන ගොස් උන්වහන්සේගේ මෙහෙය සහ සේවය පිළිබඳ අනාවැකි අත්තිවාරම පෙන්වා දුන්සේක. එනම් උන්වහන්සේ සමග තිබූ අත්දැකීම කොතරම් විශාල වුවද වැදගත් නැත. යේසුස්වහන්සේට අවශ්‍ය වූයේ, ඔවුන්ගේ ඇදහිල්ල දේව වචනය තුළ මුල් බැස තිබීමය.

“මා ගැන මෝසෙස්ගේ ව්‍යවස්ථාවෙහිද, අනාගතවක්තෘන්ගේ ලියවිලිවලද, ගීතිකාවලද ලියන ලද සියල්ල සම්පූර්ණ විය යුතු යයි මා නුඹලා සමග සිටියදීම නුඹලාට කී වචන මේ යයි කීසේක.” (ලූක් 24:44).

මෙහිදීද, අපි මෙහෙය උදෙසා: සාක්ෂි උදෙසා දෙවියන්වහන්සේගේ වචනයේ බලසම්පන්න පෙළඹවීම දකිමු. ගෝලයන්ගේ අත්දැකීම ශක්තිමත් කිරීම සඳහා උන්වහන්සේට මිය යාමට සිදුවූයේ මන්ද සහ උන්වහන්සේගේ උත්ථානය මගින් කුමක් පෙන්නුම් කළේද යන්න ඔවුන් අවබෝධ කරගත යුතු බව උන්වහන්සේ දැන සිටිසේක. ඔවුන්ට ඔවුන්ගේ ලෝක දර්ශනය, දේශපාලනික සග මෙලොව රාජ්‍යයෙන් පාපයේ මහත් විසඳුමට සහ මරණය පරාජය කොට ජය ලැබූ ක්‍රිස්තුස්වහන්සේ වෙතට යොමු විය යුතු බව උන්වහන්සේ දැනසිටි සේක. ශුභාරංචිය යනු ඉශ්‍රායෙලයට දේශපාලනික ස්වෛරීත්වය අත්කර දෙනවාට වඩා බොහෝ සෙයින් වෙනස් වූ දෙයකි. එය ක්‍රිස්තුස්වහන්සේ සාතන්ගෙන් ජයගැනීම එළිදරව් කළ අතර යම් දවසක ලෝකයේ සියලුම නපුරුකම් විනාශ කර පොළොව අළුතින් මවනු ලබන බව හා දෙවියන්වහන්සේ උන්වහන්සේගේ මිනිසුන් සමග වාසය කරන බව සහතික කරන්නේය. “එවිට උන්වහන්සේ ඔවුන්ට ලියවිලි වැටහෙන පිණිස, ඔවුන්ගේ සිත් පහදවා.” (ලූක් 24:45) එවිට ඔවුන්ට මෙම සත්‍යය අවබෝධ කරගෙන එම සත්‍යය ලෝකය සමග බෙදාගත හැකිය.

ක්‍රිස්තුස්වහන්සේ සමග අපගේ සම්බන්ධතාවය උන්වහන්සේගේ වචනයේ අත්තිවාරමෙන් තොරව පවත්වාගෙන යා නොහැකිය. එනම් අනාවැකි මගින් පෙන්වනු ලබන ඉතිහාසය සහ සිද්ධීන්ද, ක්‍රිස්තුස්වහන්සේගේ පළමු සහ දෙවෙනි පැමිණීම ඇතුලුව සියලුම අනාවැකිද ඇතුළත් වේ. මෙම සත්‍යය ස්ථිර ලෙස අවබෝධ කරගෙන අපට මෙහෙය සඳහා සූදානම් වීම සහ පෙළඹවීම ලබාගත හැකිය.

`ක්‍රිස්තුස්වහන්සේගේ පළමු සහ දෙවෙනි පැමිණීම පිළිබඳ අනාවැකි තුළ ඔබ කොපමණ මුල් බැසගෙන සිටින්නේද? විශේෂයෙන් අවසාන දවස්වලදී, අපි අනාවැකි ඇතුළත්ව දේව වචනය තුළ ශක්තිමත් විය යුත්තේ මන්ද? එමෙන්ම ඒවා අවබෝධ කරගැනීම විශේෂයෙන් මෙහෙය උදෙසා වැදගත් වන්නේ මන්ද?`