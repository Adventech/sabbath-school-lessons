#### මෙම අවසාන කාලය වෙනුවෙන් හෙබ්‍රෙව් ලිපියේ පණිවිඩය

ඔහු පළමුවරට ඇය දුටුවේ දේවස්ථානයේදීය. සිතුවිලි වල ගැලී, යම් කාර්යයක් කරමින් සිටියදී, ඔහුට මෙම දර්ශනය දකින්නට ලැබුණි. පින්තාරු කරන ලද පින්තූරය මීටර් 2කට වඩා අඩු ගණනක් උස්වද, මීටර් 3ක් පළල්වද තිබුණද, එහි නිරූපණය කර තිබූ කාන්තාව තරුණයා වශී කරගන්නා සුළු බලවේගයක් පිට කළේය. ඔහුට ඔහුගේ දෑස් ඇය වෙතින් ඉවත් කරගැනීමට නොහැකි වූයේ ඇයි? ඒ කුමක්ද? ස්වල්ප වේලාවක් පිළිබිඹු කිරීමෙන් පසුව ඔහුට වැටහී ගියේ ඒ ඇගේ දෑස් බවයි. පින්තූරයෙන් නිරූපණය කළේ ඇයගේ මුහුණ පමණි. ඇය උනන්දුවෙන් යම් දෙයක් දෙස බලාගෙන සිටියාය. එහෙත් එය කුමක්ද? එහෙත් ඇය එය කෙරෙහි එතරම් අවශෝෂණය වූයේ කෙසේද? ඉන්පසු බොහෝ වේලාවක් ඔහුට එම පින්තාරුව ඔහුගේ හිසෙන් ඉවත් කළ නොහැකි විය.

වසර කිහිපයකට පසුව ආර්නෝල්ඩ් ජෙම්නෙස් නමැති චිත්‍ර ශිල්පියා, තරුණයා එහි සත්‍ය රහස් කිහිපයක් එළිදරව් කළේය. එම චිත්‍රය නිරූපණය කරන ලද්දේ ඇගේ දෑස්වලට එය දකින්නන් වශී කිරීම සඳහාය. එහෙත් සත්‍ය රහස තිබුණේ ඇගේ කළු ඉංගිරියාවේය. ඔබ ඉතා සමීපව බැලුවහොත් ඒවා ඇය බලා සිටින්නේ කොහිද යන්න පිළිබිඹු කෙරේ. ඇගේ දෑස් යේසුස්වහන්සේ කුරුසිය මත සිටීම වෙත යොමුවී තිබුණි. 

හෙබ්‍රෙව්වරුන්ට ලියන ලද ලිපියේ යේසුස්වහන්සේගේ ප්‍රතිමූර්තියටද ඒ හා සමානව වශීකරන බලයක් අප වෙතට යොමුකළ හැකිය. යේසුස්වහන්සේව මුලින්ම විස්තර කරනු ලැබුවේ, දෙවියන්වහන්සේගේ දකුණු අත අසල සිංහාසනාරූඪ වූ පාලකයා ලෙසය. ගණන් කළ නොහැකි දේව දූතයෝ උන්වහන්සේව සමරති. උන්වහන්සේට නමස්කාර කරමින් උන්වහන්සේට සේවය කරති. (හෙබ්‍රෙව් 1:15-14; 12:22-24). උන්වහන්සේ පාලනය කිරීමේ අයිතිය ලබාගත් සේක. මක්නිසාද උන්වහන්සේගේ මරණය තුළින් යක්ෂයාගේ විනාශය උන්වහන්සේ ස්ථිර කළසේක. යේසුස්වහන්සේ උසස් කරනු ලැබූ උත්තම පූජකයාද වන සේක. පාපයෙන් තොරවූද, අංග සම්පූර්ණ ශුද්ධත්වයෙන් යුක්තවූද උන්වහන්සේ අප වෙනුවෙන් සේවය කිරීමට සදහටම ස්වර්ගීය ශුද්ධස්ථානයේ ජීවත් වනසේක. (හෙබ්‍රෙව් 7:26-8:5). උන්වහන්සේ මෙය කිරීමට අයිතිවාසිකම ලබාගත් සේක. මක්නිසාද උන්වහන්සේ අංග සම්පූර්ණ, සදහටම එකම වරට සියළුදෙනාම වෙනුවෙන් පූජාවක් වූසේක. (හෙබ්‍රෙව් 10:1-14). යේසුස්වහන්සේද, සදහටම පවතින්නාවූ දෙවියන්වහන්සේ සහ උන්වහන්සේගේ සෙනඟ අතර නව ගිවිසුමක මැදිහත්කාරකම් කළසේක. (හෙබ්‍රෙව් 8:6-13).

යේසුස්වහන්සේගේ ප්‍රතිමූර්තිය පිළිබඳ පාඨකයින්ගේ සිත් ඇදගන්නේ කුමක්ද? කෙසේවෙතත්, යේසුස්වහන්සේ කළදේ නිසාම නොවේ. එහෙත් උන්වහන්සේ කවුරුන්ද යන්න නිසාය. උන්වහන්සේ අප මෙන්ම ස්ත්‍රියකගෙන් උපත ලැබූ සේක. එමෙන්ම උන්වහන්සේ අප මෙන් පරීක්ෂාවට සහ සමච්චලයට ලක්කරනු ලැබූ සේක. එසේ වුවද තවමත් උන්වහන්සේ විශ්ව බලයේ මැද සිටිනසේක. අපි විවිධත්වයේ ආකාශයේ අපූරු සත්වයින් (දේවල්) දෙස ස්වර්ගීය දර්ශනය තුළින් බැලූ විට අපගේ දෑස් වශීවන්නේ ඒ සියල්ලේ මධ්‍යස්ථානයේ වැඩ සිටින තැනැන්වහන්සේටය. උන්වහන්සේ පුදුමාකාර ලෙස අප මෙන් වන්නේ, උන්වහන්සේ අපගේ කෙනෙක් වන බැවිනි. අපගේ සහෝදරයා වන යේසුස්වහන්සේ ස්වර්ගයේ වැඩසිටින සේක. එසේ කරන්නේ අපගේ පාපයේ සහ වැටීමේ ලැජ්ජාව පවා නොතකයා. 

යේසුස්වහන්සේ .................. දෙවියන්වහන්සේ සහ උන්වහන්සේගේ දරුවන් අතර සදහටම පවතින නව ගිවිසුමකට මැදිහත්කාරකම් කළසේක. (හෙබ්‍රෙව් 8:6-13)

යේසුස්වහන්සේ නමැති පුද්ගලයා තුළ ගැළවීමේ කථාන්තරයේ (මාන) පැතිකඩවල් තුනක් අඩංගු වේ. පළමුවැන්න වන්නේ ප්‍රාදේශීය, පුද්ගලික මානයයි. කිතුනු ජීවිතයේ නින්දා සහ කරදර වලින් වෙහෙස වූ පාඨකයින්ට (හෙබ්‍රෙව් 10:32-34), ඇදහිල්ලේ කතුවරයාණන් සහ අංග සම්පූර්ණත්වය වන්නේ යේසුස්වහන්සේය. ඔවුන් පව්කාරයින්ගේ සතුරුකම් වලට මුහුණ දුන්නාවූ උන්වහන්සේ දෙස බැලිය යුතුය. (හෙබ්‍රෙව් 12:1-4). දෙවැන්න වන්නේ ආයතනික ජාතික විශාලත්වයයි. (මානයයි). දෙවියන්වහන්සේගේ පොරොන්දු දේශය වෙත ගමන් කරන දෙවියන්වහන්සේගේ සෙනඟට, නව යෝෂුවා වන්නේ යේසුස්වහන්සේය. ඔවුන් උන්වහන්සේගේ නායකත්වය අනුගමනය කළ යුතුය. (හෙබ්‍රෙව් 3, 4, 11, 12 පරිච්ඡේද). තුන්වැන්න වන්නේ විශ්ව විශාලත්වයයි (මානයයි). යේසුස්වහන්සේ නව ආදම් වන සේක. මනුෂ්‍යත්වය උදෙසා දෙවියන්වහන්සේගේ පරමාර්ථය සම්පූර්ණ කළාවූ මනුෂ්‍ය පුත්‍රයාණෝය. (හෙබ්‍රෙව් 2:5-10ත 12:22-28).

දෙවියන්වහන්සේගේ ප්‍රේමයේ දිග සහ පළලත්, උස සහ ගැඹුරත් අල්ලා ගත්තාවූ, යේසුස්වහන්සේගේ ප්‍රති මූර්තිය මෙම කාර්තුවේ අපගේ මාතෘකාව වෙයි. යේසුස්වහන්සේගේ ප්‍රති මූර්තිය නිරූපණය කළ එම චිත්‍රය තරුණියගේ දෑස් තුළින් එම තරුණයා අල්ලාගත් සේම, හෙබ්‍රෙව් පොතෙහි නිරූපණය වන යේසුස්වහන්සේගේ ප්‍රතිරූපය අපගේ බැල්ම පමණක් නොව අපගේ ප්‍රේමය සහ අගය කිරීම අල්ලා ගනිත්වා. මක්නිසාද යේසුස්වහන්සේ ස්වර්ගයේ වැඩ සිටින අපගේ සහෝදරයා වන බැවිනි.