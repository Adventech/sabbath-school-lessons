---
title:  උන්වහන්සේ දෙවියන්වහන්සේගේ තේජසේ දීප්තියයි
date:  11/01/2022
---

`හෙබ්‍රෙව් 1:2-4 පාඨ කියවන්න. මෙම ඡේදය යේසුස්වහන්සේ පිළිබඳ කුමක් උගන්වන්නේද? ඒවායින් සමහරක් මොනවාද?`

මෙම කොටසෙන් අපි, “උන්වහන්සේ දෙවියන්වහන්සේගේ මහන්තත්වයේ ප්‍රභවයද, උන්වහන්සේගේ දේවත්වයේ ස්වරූපයද වන සේක්......” පවසන්නාවූ කොටස වෙත අවධාරණය යොමු කරමු. (හෙබ්‍රෙව් 1:3).

`නික්මයාම 24:16,17; ගීතාවලිය 4:6; ගීතාවලිය 36:9 සහ ගීතාවලිය 89:15 පාඨ කියවන්න. මෙම පාඨ වලින් දෙවියන්වහන්සේගේ තේජස යනු කුමක්ද කියා අවබෝධ කරගැනීමට අපට කෙසේ උපකාරී වේද?`

පැරණි ගිවිසුමේ දෙවියන්වහන්සේ මහිමය උන්වහන්සේගේ සෙනඟ අතර දෘශ්‍යමාන වීම අදහස් කෙරේ. (නික්මයාම 16:7; නික්මයාම 24:16,17; ලෙවී කථාව 9:23; ගණන් කථාව 14:10). මෙම පැවතීම බොහෝ විට ආලෝකය සහ දීප්තිය සමග සම්බන්ධ වේ.

ශුද්ධ ලියවිල්ල අපට දැනුම් දෙන්නේ යේසුස්වහන්සේ, දෙවියන්වහන්සේගේ තේජස එළිදරව් කිරීම සඳහා මෙලොවට පැමිණි ආලෝකය බවය. (හෙබ්‍රෙව් 1:3; යොහන් 1:6-9; 14-18; 2 කොරින්ති 4:6). උදාහරණයක් ලෙස යේසුස්වහන්සේ අන් වෙසක් වීමේදී කුමන ආකාරයෙන් පෙනී සිටියේද? “උන්වහන්සේ ඔවුන් ඉදිරියෙහි අන්වෙසක් වූ සේක. උන්වහන්සේගේ මුහුණ සූර්යයා මෙන් බැබළුවේය. උන්වහන්සේගේ වස්ත්‍රද ආලෝකය මෙන් සුදු වූවේය.” (මතෙව් 17:2).

සූර්යයාට එහි ආලෝකයෙන් තොරව ප්‍රයෝජනයක් නැතුවා මෙන්ම, දෙවියන්වහන්සේව හඳුනාගනු ලබන්නේ යේසුස්වහන්සේ තුළිනි. අපගේ දර්ශනයට අනුව එම දෙදෙනාම එක් අයෙක්ය. මක්නිසාද දෙවියන්වහන්සේගේ මහිමය වන්නේ ආලෝකයම බැවින්ය. දෙවියන්වහන්සේ සහ යේසුස්වහන්සේ අතර සත්‍ය ප්‍රතිරූපය සහ චරිතය තුළ වෙනසක් නැතුවසේම, ආලොක්ය සහ දීප්තිය අතරද වෙනසක් නැත. හෙබ්‍රෙව් ලිපිය, යේසුස්වහන්සේ දෙවියන්වහන්සේගේ සත්‍ය ප්‍රතිරූපයක් බව පවසයි. (හෙබ්‍රෙව් 1:3). උපමා රූපකයේ අර්ථය වන්නේ පැවැත්මෙන් හෝ ආත්මයෙන් පියාණන් සහ පුත්‍රයාණන් අතර අංග සම්පූර්ණ සම්බන්ධතාවයක් පැවතීමයි. සැලකිලිමත් වන්න: මනුෂ්‍යයින් දෙවියන්වහන්සේගේ ආත්මය නොව උන්වහන්සේගේ ස්වරූපය දරන්නේය. (උත්පත්ති 1:26) කෙසේවෙතත් පුත්‍රයාණන් පියාණන් සමග එකම ආත්මය බෙදාගන්නා සේක. යේසුස්වහන්සේ මෙසේ පැවසීම පුදුමයක් නොවේ. “.... මා දුටු තැනැත්තේ පියාණන්වහන්සේ දුටුවේය....” (යොහන් 14:9).

`යේසුස්වහන්සේ පියාණන්වහන්සේගේ චරිතය සහ මහිමය එළිදරව් කිරීම එතරම් ශ්‍රේෂ්ඨ ආරංචියක් වන්නේ ඇයි? පියාණන්වහන්සේ කුමන ආකාරයේද යන්න ගැන යේසුස්වහන්සේ කුමක් පවසන සේක්ද?`