---
title:  පොරොන්දු වන ලද පුත්‍රයාණන්
date:  08/01/2022
---

### මෙම සතියේ පාඩම් අධ්යයනය සඳහා කියවන්න
යෙසායා 2:2,3; හෙබ්‍රෙව් 1:1-4; නික්මයාම 24:16,17; යෙසායා 44:24; හෙබ්‍රෙව් 1:10; ලූක් 1:31,32; හෙබ්‍රෙව් 1:5 යන පාඨ කියවන්න.

> <p>කටපාඩම් පදය</p>
> “මේ දවස්වල කෙළවරේදී තමන්වහන්සේගේ පුත්‍රයාණන් ලවා අපට කථා කෙරෙවූ සේක. උන්වහන්සේව සියල්ලට උරුමක්කාරයා කළසේක. උන්වහන්සේව කරණකොට ලෝකවල් සෑදූසේක. උන්වහන්සේ දෙවියන්වහන්සේගේ මහන්තත්වයේ ප්‍රභවයද උන්වහන්සේගේ දේවත්වයේ ස්වරූපයද වන සේක, තමන්ගේ බල පරාක්‍රමයේ වචනයෙන් සියල්ල දරමින්, පව් ගැන පවිත්‍ර වීමක් කළ පසු උසස් ස්ථානවල මහෝත්තමයාණන්වහන්සේගේ දකුණු පැත්තේ හිඳගත් සේක.” (හෙබ්‍රෙව් 1:2,3).

ආදම් සහ ඒව පව් කළ විගසම දෙවියන්වහන්සේ ඔවුන්ට “බීජයක්” පොරොන්දු වූ සේක. එනම් ඔවුන්ව සතුරාගෙන් මුදාගෙන, නැතිවූ උරුමක්කාරකම නැවත ලබාදී, ඔවුන්ව මවන ලද පරමාර්ථය ඉෂ්ට කරගැනීමට උපකාර කරන පුත්‍රයාණන්ය. (උත්පත්ති 3:15). මෙම පුත්‍රයාණන්, ඔවුන්ගේ ස්ථානයේ සිටිමින් නියෝජනය කරමින් මුදාගන්නා අතර අවසානයේදී සර්පයාව විනාශ කරනසේක.

“ආදම් සහ ඒව පළමුවරට පොරොන්දුව ඇසූ විටදී, එය ඉක්මණින්ම ඉෂ්ට වන තෙක් බලා සිටියහ. ඔවුහු ඔවුන්ගේ කුළුඳුල් දරුවා ප්‍රීතියෙන් පිළිගත්තේ ඔහු මිදුම්කරුවාණන් යයි සිතාය. එහෙත් පොරොන්දුව ඉෂ්ට වීමට කල් ගියේය.” —Ellen G. White, The Desire of Ages, p. 31. පොරොන්දුව පසුව ආබ්‍රහම්ට තහවුරු කරනු ලැබීය. පොරොන්දුව වූයේ “බීජයක්,” එනම් පුත්‍රයෙකි. ඔහු තුළින් මෙලොව සියළු ජාතීහු ආශිර්වාද ලද්දෝ වන්නෝය. (උත්පත්ති 22:16-18; ගලාති 8:16). එමෙන්ම දෙවියන්වහන්සේ දාවිත් සමගද එයම කළසේක. දාවිත්ගෙන් පැවත එන්නන් උන්වහන්සේගේම පුත්‍රයා මෙන් පත් කරන බවත්, මුළු පොළොවේම රජවරුන්ට අධිපති ධර්මිෂ්ඨ රජ කෙනෙක් (පාලකයෙක්) ලෙස පිහිටුවන බවටත් පොරොන්දු වූ සේක. (2 සාමුවෙල් 7:12-14; ගීතාවලිය 89:27-29). කෙසේවෙතත්, ඔවුන්ගේ ගැළවුම්කාර පුත්‍රයාණන් දෙවියන්වහන්සේම වන බව, ආදම් සහ ඒවත් ආබ්‍රහම්ද නැතිනම් දාවිත්ද කිසිවිටක සිතන්නේවත් නැතිව ඇති.

_ජනවාරි 15 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._