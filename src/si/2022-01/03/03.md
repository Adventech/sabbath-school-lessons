---
title:  දෙවියන්වහන්සේ උන්වහන්සේගේ පුත්‍රයාණන් මගින් අපට කථා කර ඇත
date:  10/01/2022
---

`හෙබ්‍රෙව් 1:1-4 පාඨ කියවන්න. මෙම පාඨවල ප්‍රධාන අදහස කුමක්ද?`

මුල් ග්‍රීක අනුවාදයට අනුව හෙබ්‍රෙව් 1:1-4 එකම වාක්‍යයකි. එමෙන්ම එය නව ගිවිසුමේ ඇති ඉතාම අලංකාර වාක්‍යය බවට තර්ක කර ඇත. එනම් වාග් අලංකාරය අනුවය. එහි ප්‍රධාන ප්‍රකාශය වන්නේ දෙවියන්වහන්සේ උන්වහන්සේගේ වන යේසුස්වහන්සේ තුළින් අපට ප්‍රකාශ කර ඇති බවය.

පළමුවැනි සියවසයේදී යුදෙව්වෝ දීර්ඝ කාලයක් තිස්සේ දෙවියන්වහන්සේගේ වචනය අසා නැත. එළිදරව්වේ අවසාන දේව වචනය ප්‍රොපේත මලාකි විසින් ලියන ලද අතර එස්රා සහ නෙහෙමියාගේ සේවය තුළින් සියවස් 4කට කලින්ය. එහෙත් දැන් යේසුස්වහන්සේ තුළින් දෙවියන්වහන්සේ නැවතත් කථා කරනසේක. යේසුස්වහන්සේ තුළින් දෙවියන්වහන්සේගේ එළිදරව්ව, කෙසේවෙතත් දෙවියන්වහන්සේ ප්‍රොපේතවරුන් තුළින් කළ එළිදරව්ව වඩා ශ්‍රේෂ්ඨය. මක්නිසාද යේසුස්වහන්සේ එළිදරව්වේ වඩා ශ්‍රේෂ්ඨ වූ සත්‍යය බැවිනි. උන්වහන්සේ දෙවියන්වහන්සේමය. එනම් ස්වර්ගයත්, පොළවත් මවා විශ්වය පාලනය කරන්නාය. පාවුල්ට ක්‍රිස්තුස්වහන්සේගේ දේවත්වය කිසිදාක ප්‍රශ්නයක් නොවීය. ඒ සියල්ල උපකල්පනය කර තිබුණි.

එපමණක් නොව පාවුල්ට පැරණි ගිවිසුම දෙවියන්වහන්සේගේ වචනය විය. අතීතයේදී කථා කළාවූ දෙවියන්වහන්සේ වර්තමානයේදීද දිගටම කථා කරන සේක. පැරණි ගිවිසුම දෙවියන්වහන්සේගේ කැමැත්ත පිළිබඳ සත්‍ය දැනුම කථා කළසේක.

කෙසේවෙතත්, එහි වඩා සම්පූර්ණ අර්ථය අවබෝධ කරගැනීමට හැකිවූයේ පුත්‍රයාණන් මෙලොවට වැඩි විටදීය. කතුවරයාගේ අදහස වූයේ, පුත්‍රයාණන් තුළින් පියාණන්වහන්සේව එළිදරව් කිරීම මගින් පැරණි ගිවිසුමේ සත්‍ය පුළුල් භාවය අවබෝධ කරගැනීමට මාර්ගය සකස්වූ බවය. එනම් ජිග්සෝ ප්‍රහේළිකාවක පෙට්ටිය මත ඇති පිංතූරය මගින් එහි සෑම කැබැල්ලක් සවි කළ යුතු ස්ථානය සොයා ගැනීමට උපකාර වන්නා හා සමානවය. යේසුස්වහන්සේ පැරණි ගිවිසුමේ බොහෝ කොටසකට ආලෝකයක් ගෙන ආ සේක.

ඒ අතරතුරේදී යේසුස්වහන්සේ අපගේ නියෝජිතයා සහ ගැළවුම්කාරයාණන් වීම සඳහා පැමිණි සේක. ඒ හා සමානව, හෙබ්‍රෙව් පොතේ යේසුස්වහන්සේ ඇදහිලිවන්තයින් උදෙසා සිටින, “පුරෝගාමියා”, හෝ “නායකයාණන්” සහ “පූර්වගාමියා” වන සේක. (හෙබ්‍රෙව් 2:10; 6:20). උන්වහන්සේ අප වෙනුවෙන් සටන් කරමින් අපව නියෝජනය කරන සේක. මෙහි තේරුම වන්නේ අප වෙනුවෙන් නියෝජනය කිරීමට යේසුස්වහන්සේ තුළ ක්‍රියාකළ දෙවියන්වහන්සේට අප වෙනුවෙන්ද ක්‍රියා කිරීමට ඕනෑ බවය. උන්වහන්සේගේ දකුණු පසින් යේසුස්වහන්සේව ඔසවා තැබූ අතර, යේසුස්වහන්සේ සමග උන්වහන්සේගේ සිංහාසනයේ අපිද අසුන් ගැනීම උන්වහන්සේ බලාපොරොත්තු වනසේක. (එළිදරව් 3:21). යේසුස්වහන්සේ කරණකොටගෙන දෙවියන්වහන්සේගේ පණිවිඩය තුළ ඇතුළත් වන්නේ යේසුස්වහන්සේ කී දෙය පමණක් නොවේ. අපගේ තාවකාලික සහ සදාකාලික යහපත උදෙසා පියාණන්වහන්සේ උන්වහන්සේ තුළින් උන්වහන්සේට කළ දේවල්ය.

`යේසුස්වහන්සේ දෙවියන්වහන්සේ මෙලොවට වැඩීම යන්නෙහි අර්ථය කුමක්දැයි සිතන්න. මෙම සත්‍යය අපට මෙතරම් බලාපොරොත්තුවක් ගෙන එන්නේ ඇයි?`