---
title:  “මම අද නුඹ ජනිත කළෙමි”
date:  13/01/2022
---

හෙබ්‍රෙව් 5:5 පාඨය මගින් පහත සඳහන් වචන පියාණන්වහන්සේ යේසුස්වහන්සේට ප්‍රකාශ කරන සේක. “නුඹ මාගේ පුත්‍රයායත අද මම නුඹ ජනිත කළෙමි.” යේසුස්වහන්සේව “ජනිත කිරීම” යන්නෙන් අදහස් කරන්නේ කුමක්ද? එමෙන්ම මෙය සිදුවූයේ කුමන අවස්ථාවේදීද? මෙමගින් යේසුස්වහන්සේව කෙසේ හෝ බොහෝ අය විශ්වාස කරන අන්දමට අතීතයේදී දෙවියන්වහන්සේ විසින් මවනු ලැබූ බව නොපෙන්වයිද?

`හෙබ්‍රෙව් 1:5; 2 සාමුවෙල් 7:12-14; ගීතාවලිය 2:7 සහ ලූක් 1:31, 32 පාඨ කියවන්න. දාව්ත්ට දුන්නාවූ කුමන පොරොන්දුව හෙබ්‍රෙව් ලියවිල්ලෙන් පාවුල් යේසුස්වහන්සේට අදාළ කළේද?`

යේසුස්වහන්සේව ජනිත කරනු ලැබුවේ දාවිත්ගේ පුත්‍රයාණන්වූ උන්වහන්සේව පොරොන්දුවූ පාලකයාණන් ලෙසට පත්කරනු හෝ “සකස් කරනු” ලැබීමේ අදහසිනි. පාලකයාව දිව්‍යමය හදා ගැනීමේ මතය පෙරදිග ලෝකයේ ග්‍රීක රෝමාණු ක්‍රමයේ පොදු දෙයකි. එමගින් පාලකයාට දේශය ඇති උරුමක්කාරකම සහ බලය ලබාදේ.

කෙසේවෙතත්, දෙවියන්වහන්සේ දාවිත්ගේ පුත්‍රයා ජාතීන්ගේ සත්‍ය උරුමක්කාර පාලකයා වන බව දාවිත්ට පොරොන්දු වූ සේක. උන්වහන්සේ දාවිත්ගේ පුතණුවන් උන්වහන්සේගේ පුත්‍රයාණන් ලෙස හදා වඩා ගන්නා සේක. මෙම ක්‍රියාවලිය තුළින් දාවිත්ගේ වංශයට අයිති පුත්‍රයාණන් ලෙස දෙවියන්වහන්සේගේ ආරක්ෂකයා සහ උරුමක්කාරයා වන සේක. ගිවිසුම යේසුස්වහන්සේ තුළ ඉටු කරනු ලැබුවේ දාවිත්ගේ පුත්‍රයාණන් තුළය. දෙවියන්වහන්සේ උන්වහන්සේගේ සතුරන් පරාජය කර උන්වහන්සේගේ උරුමය ලෙස ජාතීන් උන්වහන්සේට භාරදෙන සේක. (ගීතාවලිය 89:27; 2:7,8).

අපට රෝම 1:3, 4 සහ ක්‍රියා 13:32, 33 පාඨ කියවන විටදී යේසුස්වහන්සේ දෙවියන්වහන්සේගේ පුත්‍රයාණන් බව එළිදරව් කරන බව දැකිය හැකිය. යේසුස්වහන්සේගේ බෞතීස්මයේදී සහ අන් වෙසක් ගැනීමේදී දෙවියන්වහන්සේ, යේසුස්වහන්සේගේ තම පුත්‍රයාණන් බවට හඳුනාගෙන ප්‍රකාශ කළාවූ අවස්ථා දෙකකි. (මතෙව් 3:17; 17:5).

එසේ වුවද, නව ගිවිසුමට අනුව, යේසුස්වහන්සේ, “බලයෙන් යුක්තවූ දෙවියන්වහන්සේගේ පුත්‍රයාණන්” වූසේක. එනම් උන්වහන්සේ උත්ථානවී දෙවියන්වහන්සේගේ දකුණු පසින් අසුන් ගැනීමය. දාවිත්ගේ පුත්‍රයාව දෙවියන්වහන්සේගේ පුත්‍රයාණන් ලෙස හදාවඩා ගනු ලබන බවත්, ජාතීන් උදෙසා උන්වහන්සේගේ සිංහාසනය සදහටම පිහිටුව බවටත් දාවිත්ට වූ පොරොන්දුව ඉෂ්ට කරනු ලැබුවේ ඒ මොහොතේදීය. (2 සාමුවෙල් 7:12-14).

එසේ නම්, සීසර් (රෝමයේ සංකේතය) උරුමකම් හිමි දේවපුත්‍රයාණන් ජාතීන්ගේ පාලකයා නොවීය. ඒ වෙනුවට යේසුස් ක්‍රිස්තුස්වහන්සේ එම තැනැන්වහන්සේ වූ සේක. යේසුස්වහන්සේගේ ජනිත වීම යනුවෙන් අදහස් කරන්නේ, ජාතීන්ගේ පාලනය යේසුස්වහන්සේ සතු වීමය. එසේ නැතිව උන්වහන්සේගේ පැවැත්මේ ආරම්භයට නොවේ. මක්නිසාද උන්වහන්සේ සැමවිටම පැවති සේක. යේසුස්වහන්සේ නැතිව සිටි කාලයක් කිසිවිටක නොවීය. මක්නිසාද උන්වහන්සේ දෙවියන්වහන්සේ බැවිනි.

එපමණක් නොව, හෙබ්‍රෙව් 7:3 වැනි පාඨය පවසන්නේ, “.... පටන් ගැන්මක්වත් ජීවිතයේ කෙළවරක්වත් නැත්තාවූ .....” (හෙබ්‍රෙව් 13:8 සසඳන්න). මක්නිසාද උන්වහන්සේ සදාකාලික වන බැවිනි. ඒ ආකාරයෙන්, යේසුස්වහන්සේ දෙවියන්වහන්සේගේ “ඒකජාතක පුත්‍රයාණන්” ලෙස හැඳින්වීමෙන් අදහස් වන්නේ ක්‍රිස්තුස්වහන්සේගේ දේවත්වය නිසා නොව, එහෙත් ගැළවීමේ සැලැස්මේ උන්වහන්සේගේ කාර්යය නිසාය. ශරීරයකින් මෙලොවට පහළවීම මගින් ක්‍රිස්තුස්වහන්සේ සියළුම ගිවිසුම් පොරොන්දු ඉෂ්ට කළසේක.