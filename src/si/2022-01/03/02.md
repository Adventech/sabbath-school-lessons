---
title:  මේ අවසාන දවස්වලදී
date:  09/01/2022
---

හෙබ්‍රෙව් පළමු වැනි පරිච්ඡේදයෙන්, පාවුල් “අන්තිම දවස්වල” ජීවත් වන බව විශ්වාස කළේය. ශුද්ධ ලියවිල්ල ප්‍රකාශ දෙකක් ඉදිරිපත් කරන අතර ඒවායෙහි අර්ථ විවිධය. ප්‍රොපේතවරයා “අවසාන දවස්” යනුවෙන් ප්‍රකාශ කළේ අනාගතය ගැන පොදුවේ කථා කිරීමටය. (ද්විතීය කථාව 4:30,31; යෙරෙමියා 23:20). දානියෙල් ප්‍රොපේතවරයා වෙනස් ආකාරයේ හැඟීමක් භාවිතා කළේය. “අවසාන කාලය” එනම් විශේෂිත අන්දමින් පොළොවේ ඉතිහාසයේ අවසාන දවස් ගැන සඳහන් කිරීමටය. (දානියෙල් 8:17, දානියෙල් 12:4).

`ගණන් කථාව 24:14-19 සහ යෙසායා 2:2,3 පාඨ කියවන්න. “අවසාන දවස්වලදී” දෙවියන්වහන්සේ සෙනඟ වෙනුවෙන් කුමක් කරන බවට උන්වහන්සේ පොරොන්දු වූ සේක්ද?`

පැරණි ගිවිසුමේ ප්‍රොපේතවරු කිහිප දෙනෙක්, ප්‍රකාශ කළේ දෙවියන්වහන්සේ අන්තිම දවස්වලදී උන්වහන්සේගේ සෙනඟගේ සතුරන් විනාශ කරන රජ කෙනෙක් බිහි කරන බවත්, (ගණන් කථාව 24:14-19), ඉශ්‍රායෙල්වරුන් වෙතට ජාතීන් ඇදගන්නා බවත් (යෙසායා 2:2,3) පැවසූහ. මෙම පොරොන්දු යේසුස්වහන්සේ තුළින් ඉෂ්ට වූ බව පාවුල් පවසයි. උන්වහන්සේ සාතන් පරදවා, ශුභාරංචිය දේශනා කිරීම තුළින් සියළු ජාතීන් උන්වහන්සේ වෙතට ඇදගන්නා සේක. (කොලොස්සි 2:15; යොහන් 12:32). මේ අර්ථයට අනුව, “අවසාන දවස්” ආරම්භ වුණේ යේසුස්වහන්සේ දෙවියන්වහන්සේගේ පොරොන්දු සම්පූර්ණ කළ නිසාය.

අපගේ ආත්මික පියවරු ඇදහිල්ල තුළ මිය ගියහ. ඔවුන් පොරොන්දු දුර සිට දැක ඒවාට ආචාර කළහ. එහෙත් ඔවුන්ට ඒවා ලැබුණේ නැත. අපි, අනෙක් අතින් බලන විට යේසුස්වහන්සේ තුළින් ඒවා ඉෂ්ටවීම දුටුවෙමු.

අපි මොහොතකට දෙවියන්වහන්සේගේ පොරොන්දු සහ යේසුස්වහන්සේ දෙස බලමු. පියාණන්වහන්සේ උන්වහන්සේගේ දරුවන් නැවත නැගුටුවන බව පොරොන්දු වූ සේක. (1 තෙසලෝනික 4:15,16). පුදුමාකාර ආරංචිය වන්නේ උන්වහන්සේගේ දරුවන්ගේ නැවත නැගිටීමට මූලිකත්වය දුන්නේ යේසුස්වහන්සේගේ උත්ථානය මගින් වීමයි. (1 කොරින්ති 15:20; මතෙව් 27:51-53) පියාණන්වහන්සේ නව මැවිල්ලක්ද පොරොන්දු වූ සේක. (යෙසායා 65:17). උන්වහන්සේ එම පොරොන්දුව ඉෂ්ට කිරීම ආරම්භ කරන ලද්දේ, අප තුළ නව ආත්මික ජිවිතයක් මැවීම මගිනි. (2 කොරින්ති 5:17, ගලාති 6:15). උන්වහන්සේගේ අවසාන රාජධානිය පිහටුවන බවට උන්වහන්සේ පොරොන්දු වූ සේක. (දානියෙල් 2:44). උන්වහන්සේ එම රාජ්‍යය ආරම්භ කළේ අපව සාතන්ගේ බලයෙන් මුදා ගැනීමෙන් සහ යේසුස්වහන්සේ අපගේ පාලකයාණන් ලෙස පත් කිරීමෙනි. (මතෙව් 12:28 30, ලූක් 10:18-20). කෙසේවෙතත් මෙය ආරම්භය පමණකි. පියාණන්වහන්සේ යේසුස්වහන්සේගේ පළමු පැමිණීමේදී ඉටු කළ දෙය උන්වහන්සේ දෙවැනි පැමිණීමේදී සම්පූර්ණ කරන සේක.

`දෙවියන්වහන්සේ ඉෂ්ට කළාවූ සියළුම පොරොන්දු දෙස බලන්න. තවමත් ඉෂ්ට නොකරන ලද පොරොන්දු පිළිබඳ උන්වහන්සේව විශ්වාස කිරීමට මෙය කෙසේ අපට උපකාරී වේද?`