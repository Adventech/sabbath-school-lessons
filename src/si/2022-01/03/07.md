---
title:  වැඩිදුර අධ්යයනය සඳහා
date:  14/01/2022
---

යේසුස්වහන්සේ දෙවියන්වහන්සේගේ පුත්‍රයාණන් ලෙස මෙලොවට වැඩීම එකම අවස්ථාවේදී ක්‍රියාකාරකම් කිහිපයක්ම ඉටුකරනු ලැබීය. පළමු කරුණ වන්නේ දෙවියන්වහන්සේගේ දිව්‍ය පුත්‍රයාණන් හැටියට, අපට පියාණන්වහන්සේ පිළිබඳ එළිදරව් කිරීම සඳහා වැඩිසේක. ක්‍රියාවෙන් සහ වචනයෙන් යේසුස්වහන්සේ අපට පියාණන්වහන්සේ සත්‍යයෙන්ම කුමන ආකාරයේද යන්න, අපට උන්වහන්සේව විශ්වාස කොට උන්වහන්සේට කීකරු විය හැක්කේ මන්ද යන්න පෙන්වා දුන්සේක.

උන්වහන්සේ දාවිත්ගේද, ආබ්‍රහම්ගේද, ආදම්ගේද පොරොන්දුවූ පුත්‍රයාණන් ලෙස වැඩිසේක. දෙවියන්වහන්සේ උන්වහන්සේ තුළින් සතුරා පරාජය කොට ලෝකය පාලනය කරන බවද පොරොන්දු වූ සේක. මේ ආකාරයෙන් මනුෂ්‍යත්වයේ ප්‍රධානියා ලෙස ආදම්ගේ ස්ථානය රැගෙන දෙවියන්වහන්සේ ඔවුන් වෙනුවෙන් සකස් කළාවූ මුල් පරමාර්ථය ඉටු කිරීමට උන්වහන්සේ වැඩිසේක. (උත්පත්ති 1:26, 28; ගීතාවලිය 8:3-8). දෙවියන් වහන්සේගේ බලාපොරොත්තුව අනුව මෙලොවට අවශ්‍යවූ ධර්මිෂ්ඨ පාලකයාණන් වීමට උන්වහන්සේ වැඩිසේක.

යේසුස්වහන්සේට යෝර්දාන් ගංගාව අසලදී පවසන ලද වචන වන, “මොහු මාගේ ප්‍රේමවන්ත පුත්‍රයාය. මොහු කෙරෙහි ඉතා ප්‍රසන්නව සිටිමි..... “ මිනිස්කම වැළඳගන්නා වචනය. දෙවියන්වහන්සේ යේසුස්වහන්සේට කථා කළේ අපගේ නියෝජිතයා ලෙසය. අපගේ සියළු පාප සහ දුබලතා සමග අපි නොවටිනා අය ලෙස පිටමං කර නැත. “... උන්වහන්සේ පුත්‍රයන් වීමට අප පෙර නියම කළසේක.” (එපීස 1:6). ක්‍රිස්තුස්වහන්සේ මත පැවති මහිමය අප වෙනුවෙන් දෙවියන්වහන්සේගේ ප්‍රේමය පොරොන්දුවකි. අපගේ ගැළවුම්කාරයාණන්ගේ හිස මත විවෘත කළාවූ ද්වාර වලින් වැටුණු ආලෝකය, පරීක්ෂාවන්ගෙන් වැළකී සිටීම සඳහා යාච්ඤා කරන විටදී, අප මතට වැටෙයි. යේසුස්වහන්සේට කථා කළාවූ හඬ සෑම විශ්වාසවන්ත ආත්මයකටම, “මේ මාගේ ප්‍රේමවන්ත දරුවාය. ඔහු / ඇය කෙරෙහි මම ප්‍රසන්නව සිටිමි.” යනුවෙන් පවසනු ඇත. —Ellen G. White, The Desire of Ages, p. 113.

**සාකච්ඡාව සඳහා ප්රශ්න**

`යේසුස්වහන්සේගේ ක්‍රියා සහ වචන වඩා හොඳින් අවබෝධ කරගැනීමෙන් අපට දෙවියන්වහන්සේව අවබෝධ කරගැනීමට උපකාරී වන බව අපි ඉගෙන ගෙන ඇත්තෙමු. යේසුස්වහන්සේව කුමන ප්‍රායෝගික ක්‍රම මගින් වඩා හොඳින් අවබෝධ කරගැනීමෙන් දෙවියන්වහන්සේ පියාණන්වහන්සේ සමග ඔබගේ සම්බන්ධතාවය සාරවත් කරන්නේද?`

`දෙවියන්වහන්සේ යේසුස්වහන්සේට කථා කළ සහ සැලකූ ක්‍රමය මගින් අපටද කථා කිරීමට සහ සැලකීමට බලාපොරොත්තු වන සේක. එමගින් අපි අන් අයට සැලකිය යුතු ආකාරය ගැන කුමක් පවසයිද?`

`ක්‍රිස්තුස්වහන්සේගේ සදාකාලික දේවත්වයේ වැදගත්කම ගැන මෙනෙහි කරන්න. යේසුස්වහන්සේ කෙසේ හෝ සමහර ක්‍රමවලින් අප මෙන් මවන ලද මනුෂ්‍යයෙක් බවත්, උන්වහන්සේ කුරුසියට ගිය බවත් අපි විශ්වාස කළහොත්, අපට කුමක් අහිමිවේද? එම සිතුවිල්ල සමග යේසුස්වහන්සේ සදාකාලික බවත්, උන්වහන්සේගේම කුරුසිය වෙත ගිය බවත් සම්බන්ධ කර බලන්න. මෙම අදහස් දෙක අතර විශාල වෙනස කුමක්ද?`

`පංතියේදී, දෙවියන්වහන්සේට මහිමය අත්කර දීම ගැන කථා කරන්න. එළිදරව් 14:7 පාඨය කියවන්න. දෙවියන්වහන්සේට මහිමය අත්කර දීම, වර්තමාන සත්‍යය සහ දේව දූතයින් තිදෙනාගේ පණිවිඩවල කොටසක් වන්නේ කෙසේද?`