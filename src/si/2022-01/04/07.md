---
title:  වැඩිදුර අධ්යයනය සඳහා
date:  21/01/2022
---

හෙබ්‍රෙව් 2:13 වැනි පාඨයේ යේසුස්වහන්සේ උන්වහන්සේගේ සහෝදරයින් පිළිබඳ දෙවියන්වහන්සේට කථා කරන ආකාරය සඳහන්වේ. “.... මෙන්න, මමත් දෙවියන්වහන්සේ මට දුන් දරුවොත්.....” මෙහි අර්ථය විස්තර කරන පැට්‍රික් ග්‍රේ යේසුස්වහන්සේ උන්වහන්සේගේ සහෝදරයින්ගේ රැකවලාණන් ලෙස විස්තර කර ඇති බව පවසයි. රෝමාණු ක්‍රමයට අනුව පියා මියගිය විටදී, වැඩිමහල් සහෝදරයා බාලදරුවන්ගේ වගකීම භාරගත යුතු අතර, ඔවුන්ට අයිති දේපළද රැක බලාගත යුතුය. ඔහු ඔවුන්ගේ කල වයස පැමිණෙන තෙක් ඔවුන්ව බලාගත යුතුය. මේ අදහසට අනුව යේසුස්වහන්සේගේ සහෝදරයින් සහ දරුවන් ලෙස විස්තර කරන්නේ ඇයිද යන්න විස්තර කෙරේ. වැඩිමහල් සහෝදරයාණන් වන යේසුස්වහන්සේ අපගේ ගුරුතුමාණන්, රැකවලාණන් සහ ආරක්ෂකයාණන් වන සේක.

“ක්‍රිස්තුස්වහන්සේ මෙලොවට වැඩියේ, මනුෂ්‍යත්වය අත් කරගෙන, මිනිසාගේ නියෝජිතයාණන් ලෙස සිටීමටත්, සාතන්ට විරුද්ධත්වය පෙන්වීම සඳහාත්ය. එමෙන්ම දෙවියන්වහන්සේ විසින් මවන ලද බැවින්, මිනිසා දෙවියන්වහන්සේ සහ පුත්‍රයාණන්වහන්සේ සමග සම්බන්ධවී සිටින අතර සෑම දිව්‍ය සුදුසුකමකටම ඔහු කීකරු විය යුතුය.” —Ellen G. White, Selected Messages, book 1, p. 253.

“උන්වහන්සේගේ ජීවිතයේ සහ පාඩම් තුළින් ක්‍රිස්තුස්වහන්සේ, දෙවියන්වහන්සේගේ මූලාශ්‍රයක් වන පරාර්ථකාමී මෙහෙය පිළිබඳ ආදර්ශයක් දී ඇත. දෙවියන්වහන්සේ තමන්වහන්සේ වෙනුවෙන් ජීවත් නොවූ සේක. ලෝකය මැවීම මගින්, සියළු දේවල් රඳවා තැබීම මගින් උන්වහන්සේ නිරන්තරයෙන්ම අන් අයට සේවය කරන සේක. “.... මක්නිසාද උන්වහන්සේ නපුරන්ටත්, යහපතුන්ටත් තමන් ඉර උදාකරවන සේක. ධර්මිෂ්ඨයන්ටත් අධර්මිෂ්ඨයන්ටත් වැසි වස්වන සේක.” (මතෙව් 5:45). මෙම කදිම මෙහෙය දෙවියන්වහන්සේ උන්වහන්සේගේ පුත්‍රයාණන්ට කැප කළසේක. යේසුස්වහන්සේට මනුෂ්‍යත්වයේ ප්‍රධානියා ලෙස සිටීමට අවස්ථාව දී ඇත. ඒ අනුව උන්වහන්සේගේ ආදර්ශය තුළින් සේවය කිරීම යනු කුමක්ද යන්න උගන්වන සේක.” —Ellen G. White, The Desire of Ages, p. 649.

**සාකච්ඡාව සඳහා ප්රශ්න**

`හෙබ්‍රෙව් ලිපිය අපට පවසන්නේ අපව මුදා ගැනීම සඳහා යේසුස්වහන්සේ අපගේ සහෝදරයා වූ බවය. දෙවියන්වහන්සේ අපව ගළවා ගැනීම සඳහා කළාවූ දෙය ඇසුරෙන් එහි අර්ථය කුමක්දැයි සිතා බලන්න. එසේ නම් මෙම පුදුමාකාර යථාර්ථයම අපි පිටුපෑම කෙබඳු ඛේදජනක වැරැද්දක්දැයි සිතා බලන්න.`

`යේසුස්වහන්සේ අප මෙන් “පාපයට විකුණනු ලැබූ අයෙකු” ලෙස උපත නොලැබීම අපට වැදගත් වන්නේ මන්ද (රෝම 7:14)? මෝසෙස් ගැන සිතන්න. ඔහු ඉශ්‍රායෙල්වරුන් මෙන් වහලෙකු නොවීම ඔවුන්ට වැදගත් වන්නේ මන්ද? මෝසෙස්ගේ කථාන්තරය, සුළු ප්‍රමාණයෙන් යේසුස්වහන්සේ අප වෙනුවෙන් කළාවූ දෙය ගැන අවබෝධ කරගැනීමට කෙසේ උපකාරී වේද?`

`අපගේ ජීවිතයේ දුක් විඳීම් පිළිබඳ ක්‍රියාවලිය ගැන වැඩිපුර සිතන්න. සමහර අවස්ථාවලදී ඒවායේ ප්‍රතිඵල යහපත් වුවද, දුක් විඳීම යහපත් දෙයක් බව කිසිවිටක අපි නොසිතිය යුත්තේ මන්ද?`