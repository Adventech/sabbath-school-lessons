---
title:  සහෝදරයා ආදර්ශයක් ලෙස
date:  20/01/2022
---

යේසුස්වහන්සේ අපගේ මනුෂ්‍ය ස්වභාවයට පත්වී අප අතර ජීවත් වීමට තවත් හේතුවක් වන්නේ, උන්වහන්සේට අපගේ ආදර්ශය වීමට හැකි වීමයි. එනම් අප වෙනුවෙන් ආදර්ශයක් මගින් දෙවියන්වහන්සේ ඉදිරියේ ජීවත් විය හැකි ක්‍රමය පෙන්වා දිය හැකි එකම ආදර්ශය වූ බැවිනි.

`හෙබ්‍රෙව් 12:1-4 පාඨ කියවන්න. ප්‍රොපේතවරයාගේ හැටියට, අප කිතුනු ජීවිතයේ දිවීමේ තරඟය දිවිය යුත්තේ කෙසේද?`

මෙම ඡේදයේ, අපොස්තුළුවරයා ඉදිරිපත් කරන ඇදහිල්ලේ ආදර්ශය ලෙස ඉතා දීර්ඝ ලැයිස්තුවක් ඉදිරිපත් කරන අතර එහි කූට ප්‍රාප්තිය වන්නේ යේසුස්වහන්සේය. මෙම ඡේදයේ නම් කරන්නේ, යේසුස්වහන්සේ, “අපගේ ඇදහිල්ලේ අංග සම්පූර්ණ ආරම්භකයා,” ලෙසය. එම “ආරම්භකයා” යන්න “පුරෝගාමියා” ලෙසද පරිවර්තනය කළ හැකිය. යේසුස්වහන්සේ දිවීමේ තරඟයේ “පුරෝගාමියා” වන සේක. එනම් උන්වහන්සේ ඇදහිලිවන්තයන්ට ඉදිරියෙන් දිවීම යන අර්ථය නිසාය. එපමණක් නොව, හෙබ්‍රෙව් 6:20 මගින් යේසුස්වහන්සේව හඳුන්වන්නේ අපගේ “පෙරටුව යන්නා” ලෙසය. “අංග සම්පූර්ණත්වයට පත් කරන්නා” යන කියමනෙන් අදහස් වන්නේ යේසුස්වහන්සේ හැකි පිවිතුරුම ආකාරයෙන් ඇදහිල්ල ප්‍රදර්ශනය කළ බැවිනි. මෙම ඡේදය අපට උගන්වන්නේ, මෙම දිවීම ජයග්‍රාහික ලෙස දිවූ පළමු පුද්ගලයා යේසුස්වහන්සේ වන බවත්, ඇදහිල්ලෙන් යුක්තව ජීවත් වීම පරිපූර්ණ කළාවූ තැනැත්තා වන්නේ යේසුස්වහන්සේ බවත්ය.

හෙබ්‍රෙව් 2:13 පාඨය මෙසේ පවසයි. “නැවතද, මම උන්වහන්සේ කෙරෙහි විශ්වාස කරන්නෙමියි කියාද, ආයෙත්; මෙන්න, මමත් දෙවියන්වහන්සේ මට දුන් දරුවෙක්ද කියාත්; කියාද කීසේක.” මෙහිදී සිදුවන්නේ යේසුස්වහන්සේ උන්වහන්සේගේ විශ්වාසය දෙවියන්වහන්සේ මත තබන පව පැවසීමය. මෙම සඳහන් කිරීම යෙසායා 8:17,18 පාඨ පිළිබඳ ඇඟවීමකි.

යෙසායා මෙම වචන ප්‍රකාශ කළේ, උතුරු ඉශ්‍රායෙලය සහ සිරියාව ආක්‍රමණයෙන් අත්වූ භයානක තර්ජනයකට මුහුණ දෙමින් සිටි විටදීය. (යෙසායා 7:1,2). ඔහුගේ විහ්වාසය ආහාස් රජුගේ අවිශ්වාසයට ප්‍රතිවිරුද්ධ විය. (2 රාජාවලිය 16:5-18). දෙවියන්වහන්සේ ආහාස්ට උන්වහන්සේව විශ්වාස කොට සලකුණක් ඉල්ලන ලෙසත්, එවිට උන්වහන්සේ ඔහුව මුදා ගන්නා බවත් පැවසූ සේක. (යෙසායා 7:1-11). දාවිත්ගේ පුතණුවන් හැටියට උන්වහන්සේ ආහාස් සහ ඔහුගේ පුත්‍රයාව මුදා ගන්නා බවට දෙවියන්වහන්සේ ඔහුට පොරොන්දු වී තිබුණි. දැන් දෙවියන්වහන්සේගේ පොරොන්දු සලකුණකින් පෙන්වන මෙන් කාරුණිකව ඔහුට පොරොන්දු වූ සේක. කෙසේවෙතත් ආහාස් සලකුණක් ඉල්ලීම ප්‍රතික්ෂේප කළේය. ඒ වෙනුවට ඔහු, “අෂූර්හි රජවූ තිග්ලත් - පිලෙසර් වෙතට පණිවිඩකාරයන් යවා; මම ඔබගේ මෙහෙකරුවාය, ඔබගේ පුත්‍රයාය....” (2 රාජාවලිය 16:7). කොපමණ කනගාටුදායකද! ආහාස් දෙවියන්වහන්සේගේ පුතා වෙනවාට වඩා තිග්ලත් පිලේසර්ගේ ‘පුතා’ වීමට කැමති විය.

යේසුස්වහන්සේගේ සතුරන් උන්වහන්සේගේ පාමුලට ගෙන එන බවට දෙවියන්වහන්සේ දුන් පොරොන්දුව විශ්වාස කළසේක. (හෙබ්‍රෙව් 1:13; හෙබ්‍රෙව් 10:12,13). දෙවියන්වහන්සේ අපටද එම පොරොන්දුව වූ සේක. එමෙන්ම අපිද යේසුස්වහන්සේ කළා මෙන් උන්වහන්සේව විශ්වාස කළ යුතු වෙමු. (රෝම 16:20).

`අපට දෙවියන්වහන්සේ තුළ විශ්වාසය තබමින්, දිනපතා මෙම විශ්වාසය පිළිබිඹු කරන ආකාරයේ තෝරාගැනීම් කිරීමට කෙසේ ඉගෙන ගත හැකිද? ඔබට කිරීමට අවශ්‍ය ඊළඟ වැදගත් කාරණය කුමක්ද? එමගින් දෙවියන්වහන්සේ තුළ විශ්වාසය එළිදරව් වේ යයි ඔබට කෙසේ සහතික විය හැකිද?`