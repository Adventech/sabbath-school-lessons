---
title:  ඔවුන්ට සහෝදරයින් යැයි ඇමතීමට ලැජ්ජා නොවීම
date:  17/01/2022
---

හෙබ්‍රෙව් පවසන්නේ යේසුස්වහන්සේ අපට උන්වහන්සේගේ සහෝදරයින් ලෙස ඇමතීමට ලැජ්ජා නොවූ බවයි. (හෙබ්‍රෙව් 2:11). දෙවියන්වහන්සේ සමග ඒකත්වයට පත්ව සිටියද, යේසුස්වහන්සේ අපව උන්වහන්සේගේ පවුලේ අය ලෙස වැළඳ ගත්සේක. මෙම ඒකත්වය හෙබ්‍රෙව්ලිපියේ පාඨකයින් ඔවුන්ගේ සමාජය තුළ වින්දාවූ ප්‍රසිද්ධ ලැජ්ජාවට වෙනස් විය. (හෙබ්‍රෙව් 10:33).

`හෙබ්‍රෙව් 11:24-26 පාඨ කියවන්න. මෝසෙස්ගේ තීරණ යේසුස්වහන්සේ අප වෙනුවෙන් කළාවූ දේවල් වලට සමාන කළ හැක්කේ කුමන ක්‍රම වලින්ද?`

මෝසෙස්ට “ඵාරාවෝගේ දියණියගේ පුත්‍රයා ලෙස” නම් කිරීම මගින් කුමන ආකාරයේ හැඟීමක් ඔහු තුළ ඇතිවන්නට ඇත්ද? ඔහු එකල පැවති අති බලවත් අධිරාජ්‍යයක සිටි බලවත් පුද්ගලයෙක් විය. ඔහුට සිවිල් සහ හමුදා පුහුණුව ලැබුණු අතර ඔහු කැපී පෙනෙන චරිතයක්ද විය. ස්තේඵන් මෝසෙස් ගැන, “..... තමාගේ වචන වලින්ද, ක්‍රියාවලින්ද බලවත්ව සිටියේය.” යැයි පවසයි. (ක්‍රියා 7:22). එලන් ජී. වයිට් මහත්මියද ඔහු, “මිසරයේ හමුදාව සමග ප්‍රියතම පුද්ගලයෙක් වූ’‘ බව පවසයි. එමෙන්ම “ඵාරාවෝගේ අභිමතය වූයේ ඔහුගේ මුණුබුරාව සිංහාසනාරූඪ කිරීමය. (Patriarchs and Prophets, p. 245 බලන්න.) එසේ වුවද, මෝසෙස් ඉශ්‍රායෙල්වරයෙක් ලෙස හඳුනාගත් විටදී ඔහු මේ සියළුම වරප්‍රසාද අතහැර දමා අධ්‍යාපනය සහ බලයෙන් තොරවූ වහල් ජාතිකයෙක් විය.

`මතෙව් 10:32, 33; 2 තිමෝති 1:8,12 සහ හෙබ්‍රෙව් 13:12-15 පාඨ කියවන්න. දෙවියන්වහන්සේ අපගෙන් ඉල්ලන්නේ කුමක්ද?`

මෙය හෙබ්‍රෙව් පොතේ පාඨකයින්ගේ ගැටළු වලින් කොටසක් විය. පීඩා සහ ප්‍රතික්ෂේප කිරීම් අත්දැකීමෙන් පසු බොහෝ අය යේසුස්වහන්සේ ගැන ලැජ්ජා සහගත වීමට පටන් ගත්හ. සමහරුන්ගේ ක්‍රියා හේතුකොටගෙන යේසුස්වහන්සේට ගෞරව කරනවා වෙනුවට “විවෘතව ලැජ්ජාවට” ලක් කිරීමේ අනතුරට ලක්වූහ. (හෙබ්‍රෙව් 6:6). ඒ ආකාරයෙන් පාවුල් නිතරම පාඨකයින්ව කැඳෙව්වේ, ඔවුන්ගේ ඇදහිල්ලේ ප්‍රකාශය “තදින් අල්ලා” ගන්නා ලෙසය. (හෙබ්‍රෙව් 4:14; 10:23).

දෙවියන්වහන්සේට අවශ්‍ය වන්නේ, යේසුස්වහන්සේ අපගේ දෙවියන්වහන්සේ සහ සහෝදරයා ලෙස හඳුනා ගැනීමය. අපගේ ගැළවුම්කාරයාණන් හැටියට යේසුස්වහන්සේ අපගේ ණය ගෙවූ සේක. සහෝදරයෙක් හැටියට යේසුස්වහන්සේ අපට “පුත්‍රයාණන්වහන්සේගේ ස්වරූපයට අනුකූල වීම සඳහා ජීවත් විය යුතු මාර්ගය පෙන්වා දුන්සේක. ඒ අනුව “ඔහු බොහෝ සහෝදරයින් අතර කුළුඳුලා වන පිණිස ඒ පුත්‍රයාගේ ස්වරූපයට සමාන වෙන්ට පූර්වයෙන් නියම කළසේක.” (රෝම 8:29).

`අපව සහෝදරයින් මෙන් පිළිගැනීමට උන්වහන්සේට ගැනීමට සිදුවූ තීරණය ගැන මොහොතකට සිතන්න. මෝසෙස් කළාවූ කාර්යයට වඩා යේසුස්වහන්සේ කළාවූ දෙයින් උන්වහන්සේට අත්විය හැකිව තිබූ අවමානය එපමණ අධික වූයේ ඇයි? මෙමගින් අප වෙනුවෙන් යේසුස්වහන්සේගේ ප්‍රේමය ගැන කුමක් උගන්වයිද?`