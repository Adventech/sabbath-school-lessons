---
title:  ගැළවුම්කාරයාණන් වන සහෝදරයා
date:  16/01/2022
---

`ලෙවී කථාව 25:25-27; 47-49 පාඨ කියවන්න. තම දේපළ හෝ නිදහස දිළිඳු භාවය නිසා අහිමිවූ පුද්ගලයෙකු කා හට මුදාගත හැකිද?`

මෝසෙස්ගේ නීතියට අනුව බොහෝ සෙයින් දිළිඳු බවට පත්වූ විටදී, නොමැරී ජීවත්වීම සඳහා ඔහුව ඔහුගේ දේපළ හෝ නිදහස පවා විකිණීමට සිදුවන බවත්, ඔහුට එම දේපළ සහ නිදහස සෑම වසර 50කින් ජුබිලි වසරේදී ආපසු ලබාගත හැකි බවත් පැවසෙන්නේය. ජුබිලි වසර යනු “විශේෂ” සබත් දවසක් වන අතර, එදිනදී ණයට සමාව ලබාදෙන අතර, දේපළද ආපසු ලැබෙනවා පමණක් නොව වහලුන්ට නිදහසද ප්‍රකාශ කරනු ලැබේ.

කෙසේවෙතත්, 50 වසරක් යනු බලා සිටීමට දීර්ඝ කාලයක් වේ. මෝසෙස්ගේ නීතිය මගින්ද, ඉතිරිව ඇති ණය ඥාතියෙකුට ගෙවිය හැකි බවත්, ඔහුගේ මෙම ඥාතියා හැකිතරම් ඉක්මණින් නිදහස් කළ හැකි බවත් පවසන්නේය. මිනීමැරුමකදී වැනි අවස්ථාවකදී සාධාරණය ඉෂ්ටවේ යයි සහතික කරන්නේද ළඟම ඥාතියාය.

`හෙබ්‍රෙව් 2:14-16 පාඨ කියවන්න. මෙම ඡේදයේ යේසුස්වහන්සේව සහ අපව විස්තර කරනු ලබන්නේ කෙසේද?`

මෙම ඡේදය අපව හඳුන්වා දෙන්නේ යක්ෂයාගේ වහලුන් ලෙසය. එහෙත් යේසුස්වහන්සේ අපගේ ගැළවුම්කාරයාණන් ලෙසය. ආදම් පව් කළවිටදී මනුෂ්‍යයා සාතන්ගේ බලය යටතට පත්විය. එහි ප්‍රතිඵලයක් වශයෙන් අපට පාපයෙන් වැළකී සිටීමට බලය නොතිබුණි. (රෝම 7:14-24). ඊට පඩා දරුණු වූයේ අපගේ පාප නිසා මරණීය දණ්ඩනයට යටත් වෙමු. එබැවින් අපට එය ගෙවීමට නොහැකි විය. (රෝම 6:23). මේ ආකාරයෙන් අපගේ තත්වය බලාපොරොත්තු රහිත විය.

කෙසේවෙතත්, යේසුස්වහන්සේ අපගේ මනුෂ්‍ය ස්වභාවය රැගෙන අප මෙන් වූසේක. උන්වහන්සේ අපගේ ආසන්නම ඥාතියාවී අපව ගළවාගත්සේක. අපට “සහෝදරයින්” යනුවෙන් ආමන්ත්‍රණය කිරීමට උන්වහන්සේ ලැජ්ජා නොවූ සේක. (හෙබ්‍රෙව් 2:11).

අදහා ගත නොහැකි අන්දමින් අපගේ ස්වභාවය රැගෙන අපව මුදා ගැනීමෙන් යේසුස්වහන්සේ උන්වහන්සේගේ දිව්‍ය ස්වභාවයද එළිදරව් කළසේක. පැරණි ගිවිසුමේ, ඉශ්‍රායෙල්වරුන්ගේ සත්‍ය මිදුම්කරුවාණන්, යාහ්වේ නමින් ඔවුන්ගේ ආසන්නතම ඥාතියා වූසේක. (උදා: ගීතාවලිය 19:14; යෙසායා 41:14; යෙසායා 43:14; යෙසායා 44:22; යෙරමියා 31:11; හොෂියා 13:14).

`ක්‍රිස්තුස්වහන්සේ ඔබට කොපමණ ළංව සිටින්නේදැයි යථාර්ථය ඔබට වඩා ගැඹුරින් අත්දැකීමට ඉගෙන ගත හැකි ක්‍රම මොනවාද? මෙම අත්දැකීම ඔබගේ ඇදහිල්ලට එතරම් වැදගත් වන්නේ ඇයි?`