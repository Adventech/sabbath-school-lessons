---
title:  දුක් විඳීම තුළින් අංගසම්පූර්ණත්වයට පත්වීම
date:  19/01/2022
---

`හෙබ්‍රෙව් 2:10, 17, 18 සහ හෙබ්‍රෙව් 5:8,9 පාඨ කියවන්න. යේසුස්වහන්සේගේ ජීවිතයේ දුක් විඳීමේ කාර්යය කුමක්වීද?`

දෙවියන්වහන්සේ යේසුස්වහන්සේව “දුක් විඳීම තුළින් අංග සම්පූර්ණ කළ” බව ප්‍රොපේතවරයා පවසයි. මෙම ප්‍රකාශය පුදුම කරවන සුළුය. කතුවරයා මෙසේ පවසා ඇත. “උන්වහන්සේ දෙවියන්වහන්සේගේ මහන්තත්වයේ ප්‍රභාවයද, උන්වහන්සේගේ දේවත්වයේ ස්වරූපය වන සේක්......” (හෙබ්‍රෙව් 1:3) සහ උන්වහන්සේ පාපයෙන් තොර, කැළැල් රහිත, අපවිත්‍ර නොවූ හා ශුද්ධවන්තවූ බව පවසි. (හෙබ්‍රෙව් 4:15; 7:26-28; 9:14; 10: 5-10) යේසුස්වහන්සේට ඕනෑම වර්ගයක සදාචාරාත්මක අසම්පූර්ණකමක් නොවීය. උන්වහන්සේ සදාචාරාත්මක භාවයෙන් සහ ආචාර ධර්මවලින් අංග සම්පූර්ණ වූ සේක.

කෙසේවෙතත් හෙබ්‍රෙව් පත්‍රය පවසන්නේ යේසුස්වහන්සේ සම්පූර්ණත්වයට පත්වීම සඳහා යම් ක්‍රියාවලියක යෙදුණු බවත්, එය උන්වහන්සේට අපව මුදා ගැනීමට අවශ්‍ය දේවල් ලැබුණු බවත්ය. යේසුස් වහන්සේ අපගේ ගැළවුම්කාරයාණන් වීමට සුදුසු වන අන්දමින් අංග සම්පූර්ණත්වයට පත්වූ සේක.

1. යේසුස්වහන්සේ අපගේ ගැළවීමේ කර්තෘන්වහන්සේ දුක් විඳීම කරණකොටගෙන සම්පූර්ණ කරන්ට යුතු වූයේය. (හෙබ්‍රෙව් 2:10). යේසුස්වහන්සේට කුරුසිය මත පූජාවක් ලෙස මිය යාමට සිදුවූයේ, පියාණන්වහන්සේට අපව ගැළවීම සඳහා අවශ්‍ය බලය ලබාගැනීම සඳහාය. යේසුස්වහන්සේ අංග සම්පූර්ණ පුජාව එනම් එකම පූජාව වූ සේක. දෙවියන්වහන්සේ මෙන් යේසුස්වහන්සේට අපව විනිශ්චය කළ හැකිය. එහෙත් උන්වහන්සේගේ පූජාව නිසා, යේසුස්වහන්සේටද අපව මුදා ගත හැකිය.

2. යේසුස්වහන්සේ දුක් විඳීම තුළින් කීකරුකම ඉගෙන ගත්සේක. (හෙබ්‍රෙව් 5:8). කීකරුකම දේවල් දෙකක් සඳහා අවශ්‍ය විය. පළමුවෙන්ම කීකරුකම නිසා උන්වහන්සේගේ පූජාව පිළිගත හැකි දෙයක් විය. (හෙබ්‍රෙව් 9:14; 10:5-10). දෙවනුව උන්වහන්සේගේ දුක් විඳීම අපගේ ආදර්ශය වීමට උපකාරී විය. (හෙබ්‍රෙව් 5:9). යේසුස්වහන්සේ කීකරුකම ඉගෙනගත් සේක. මක්නිසාද උන්වහන්සේ එය ඊට පෙර අත්දැක නොතිබූ නිසාය. දෙවියන්වහන්සේ හැටියට උන්වහන්සේ කීකරු විය යුත්තේ කා හටද? සදාකාලික පුත්‍රයාණන් ලෙස සහ දෙවියන්වහන්සේ සමග එක් අයෙක් ලෙසත් උන්වහන්සේ කීකරු වූයේ විශ්වයේ පාලකයාණන් හැටියටය. එබැවින් යේසුස්වහන්සේ අකීකරුකමෙන් කීකරුකමට වර්ධනය නොවූ සේක. එහෙත් බල පරාක්‍රමයෙන් සහ අධිපති කමෙන් යටත්වීම සහ කීකරුකමට පත්වූ සේක. ඔසවනු ලැබූ දේව පුත්‍රයාණන්වහන්සේ, කීකරු මනුෂ්‍ය පුත්‍රයාණන් වූ සේක.

3. පරීක්ෂාවන්ට මුහුණදී ජයග්‍රහණය කිරීම මගින් යේසුස්වහන්සේට අනුකම්පා සහගත සහ විශ්වාසවන්ත උත්තම පූජකයා වීමට හැකියාව ලබා දුනි. (හෙබ්‍රෙව් 2:17, 18). දුක් විඳීම මගින් යේසුස්වහන්සේව වඩා අනුකම්පා සහගත නොකළේය. අපව මුදා ගැනීමට යේසුස්වහන්සේ කුරුසිය මත දිවි පිදීමට ස්වේච්ඡාවෙන්ම ඉදිරිපත් වූයේ උන්වහන්සේගේ අනුකම්පාව නිසාය. (හෙබ්‍රෙව් 10:5-10 පාඨ රෝම 5:7,8 සමග සංසන්දනය කරනන්.) එසේ වුවද, යේසුස්වහන්සේගේ සහෝදර ප්‍රේමයේ යථාර්ථය සත්‍ය වශයෙන්ම ප්‍රකාශ කළේත්, එළිදරව් කළේත් දුක් විඳීම තුළිනි.

`පාපයෙන් තොර යේසුස්වහන්සේ දුක් වින්දේ නම්, පව්කාරයින් වන අපි ස්ථිර වශයෙන්ම දුක් විඳින්නෙමු. ජීවිතයේ ඛේදවාචක විඳ දරාගැනීමටත් ඒ අතරම බොහෝ බලවත් ක්‍රම තුළින් අපව තමන්වහන්සේගේ ප්‍රේමය එළිදරව් කළාවූ ස්වාමීන්වහන්සේගෙන් බලාපොරොත්තුව සහ තහවුරු කිරීම අත් කරගත හැක්කේ කෙසේද?`