---
title:  අපගේ විශ්වාසවන්ත සහෝදරයා වන යේසුස්වහන්සේ
date:  15/01/2022
---

### මෙම සතියේ පාඩම් අධ්යයනය සඳහා කියවන්න
ලෙවී කථාව 25:25-27 හෙබ්‍රෙව් 2:14-16; හෙබ්‍රෙව් 11:24-26; 1 කොරින්ති 15:50; හෙබ්‍රෙව් 5:8,9; හෙබ්‍රෙව් 12:1-4 පාඨ මේ සතියේ පාඩම ඉගෙනීම සඳහා කියවන්න.

> <p>කටපාඩම් පදය</p>
> “එබැවින් දරුවන් ලේ හා මාංශයට පංගුකාරයන්ව සිටින නිසා උන්වහන්සේ එම ආකාරයේ ඒවාට පංගුකාරයෙක් වූ සේක. එසේ කළේ මරණය කෙරෙහි බලය ඇත්තා වන යක්ෂයාට මරණය කරණකොටගෙන බලය නැති කොට, ...” (හෙබ්‍රෙව් 2:14).

හෙබ්‍රෙව් 1 වැනි පරිච්ඡේදය දෙවියන්වහන්සේගේ පුත්‍රයාණන් ලෙස යේසුස්වහන්සේ දේවදූතයින්ගේ පාලකයා ලෙස කථා කරයි සහ “උන්වහන්සේ දෙවියන්වහන්සේගේ මහන්තත්වයේ ප්‍රභවයද, උන්වහන්සේගේ දේවත්වයේ ස්වරූපයද වන සේක්....” (හෙබ්‍රෙව් 1:3). හෙබ්‍රෙව් 2 වැනි පරිච්ඡේදයේ යේසුස්වහන්සේ මනුෂ්‍ය පුත්‍රයාණන් වන සේක. එනම් දේවදූතයින්ට වඩා පහත් ලෙස, එමෙන්ම මනුෂ්‍ය දුර්වලතාවයන්ගෙන් යුක්ත වූ මනුෂ්‍ය ස්වභාවය අත් කරගෙන, මරණය දක්වා පවා ගියසේක. (හෙබ්‍රෙව් 2:7). හෙබ්‍රෙව් 1 වැනි පරිච්ඡේදයේ දෙවියන්වහන්සේ යේසුස්වහන්සේ ගැන මෙසේ පවසන සේක. “නුඹ මාගේ පුත්‍රයාය.” (හෙබ්‍රෙව් 1:5). හෙබ්‍රෙව් 2වැනි පරිච්ඡේදයේ, යේසුස්වහන්සේ මනුෂ්‍ය දරුවන් උන්වහන්සේගේ “සහෝදරයින්” ලෙස සඳහන් කරන සේක. (හෙබ්‍රෙව් 2:12).

හෙබ්‍රෙව් 1 වැනි පරිච්ඡේදයේ පියාණන්වහන්සේ පුත්‍රයාණන්ගේ ස්වෛරී භාවය ප්‍රකාශ කරන සේක. (හෙබ්‍රෙව් 1:8-12). හෙබ්‍රෙව් 2 වැනි පරිච්ඡේදයේ, පුත්‍රයාණන්වහන්සේ පියාණන්වහන්සේ කෙරෙහි දක්වන විශ්වාසවන්ත භාවය තහවුරු කරන සේක. (හෙබ්‍රෙව් 2:13). හෙබ්‍රෙව් 1 වැනි පරිච්ඡේදයේ යේසුස්වහන්සේ දිව්‍යමය ස්වාමීන්වහන්සේ, මැවුම්කාරයාණන්, රක්ෂා කරන්නා සහ පරම බලධාරියා වන සේක. හෙබ්‍රෙව් 2 වැනි පරිච්ඡේදයේ යේසුස්වහන්සේ අනුකම්පා සහිත සහ විශ්වාසවන්ත මනුෂ්‍යයින්ගේ උත්තම පූජකයා වන සේක. සාරාංශයක් ලෙස ගතහොත්, යේසුස්වහ්නසේ විශ්වාසවන්ත සහ අනුකම්පා සහගත සහෝදරයෙක් ලෙස ඉදිරිපත් කිරීම, පුත්‍රයාණන්වහන්සේ පිළිබඳ කරන විස්තරයෙන්, උන්වහන්සේ සදාකාලික මැවුම්කාර දෙවියන්වහන්සේව ප්‍රත්‍යක්ෂ ලෙස නිරූපණය කර ඇත. (හෙබ්‍රෙව් 1:1-4).

_ජනවාරි 22 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._