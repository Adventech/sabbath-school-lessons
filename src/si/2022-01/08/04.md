---
title:  නව ගිවිසුමට වඩා හොඳ මැදිහත්කාරයාණන් කෙනෙක් ඇත
date:  15/02/2022
---

`හෙබ්‍රෙව් 8:1-6 පාඨ කියවන්න. යේසුස්වහන්සේ ගිවිසුමේ වඩා හොඳ මැදිහත්කාරයාණන් වන්නේ ඇයි?`

“මැදිහත්කාරයාණන්” යන වචනයට ග්‍රීක වචනයේ අර්ථය වන්නේ මැදින් ඇවිදින හෝ සිටගෙන සිටින යන්න අදහස් කරයි. එය පහත සඳහන් කාර්යයන්ගෙන් එකක් හෝ ඊට වැඩි ගණනක් කරන්නාවූ හෝ ඉටු කරන්නාවූ පුද්ගලයින් පිළිබඳ භාවිතා කරන වචනයකි. (1) පක්ෂ දෙකක් හෝ ඊට වඩා ගණනක් අතර බේරුම්කරු හෝ විනිශ්චයකාරයා (2) ව්‍යාපාරයක තැරැව්කරු හෝ ගනුදෙනු කාරයා, (3) වචනයේ නීතිමය අර්ථයෙන් සාක්ෂිකරු හෝ (4) ඇපකරයක් ලෙස පෙනී සිටින්නා සහ ඒ අනුව ගිවිසුමක් ක්‍රියාත්මක කරන්නා.

“මැදිහත්කාරයා” යන්නට යෙදෙන ඉංග්‍රීසි වචනයෙන් ඉතා පටු අදහසක් ඉදිරිපත් කරයි. මක්නිසාද ඉන් අවධාරණය කරන්නේ පළමුවන, දෙවන සහ තුන්වන (ප්‍රයෝජන) ක්‍රම පමණක් බැවිනි. කෙසේවෙතත් හෙබ්‍රෙව් වචනය කාර්යයන් හතරම අර්ථවත් කෙරේ. යේසුස්වහන්සේ මැදිහත්කාරයාණන් වන්නේ, උන්වහන්සේ දෙවියන්වහන්සේ සහ මනුෂ්‍යයා අතර ඇති අරගලය විසඳන්නා හෝ පක්ෂ දෙකක් ඇතර ඇති අසහනය විසඳා සාමය ඇති කරන සාක්ෂිකරුවෙක් ලෙස හෝ නොවේ. ඒ වෙනුවට, හෙබ්‍රෙව් ලිපිය විස්තර කරන්නේ යේසුස්වහන්සේ නව ගිවිසුමේ ඇපකරය ලෙසය. (හෙබ්‍රෙව් 7:22). හෙබ්‍රෙව් ලිපියේ, “මැදිහත්කාරයාණන්” යන යෙදුම “ඇපකරු” යන්න හා සමාන වේ. උන්වහන්සේ ගිවිසුමේ පොරොන්දු ඉටු කරන්නේද යන්න ගැන ඇපකාරයෙක් වනසේක.

ක්‍රිස්තුස්වහන්සේගේ මරණය නව ගිවිසුම (පිහිටුවීම) සංස්ථාපනය පහසු කරන ලදී. මක්නිසාද එය ඉශ්‍රායල්වරුන් සමග ඇති කරගත් පළමු ගිවිසුම සාර්ථකත්වයට පත් කරයි. (ඒදන් උයනෙහි මුල්ම මනුෂ්‍යයා සමග පවා) එම ගිවිසුම කඩකරනු ලැබීය. (හෙබ්‍රෙව් 9:15-22). එනම්, කඩ කරන ලද ගිවිසුමේ සියළුම නීතිය පිළිබඳ වගකීම තමන් පිට පවරා ගන්නාවූ ඇපකරු වන්නේ යේසුස්වහන්සේ බැවිනි. වෙනත් අර්ථයක් වන්නේ යේසුස්වහන්සේ ස්වර්ගයේ ඔසවා තැබීම මගින් මනුෂ්‍යයින් වෙනුවෙන් දෙවියන්වහන්සේ පොරොන්දු ඉටුවීම සහතික කරයි. (හෙබ්‍රෙව් 6:19,20). යේසුස්වහන්සේ ගිවිසුම සහතික කරන සේක. මක්නිසාද, දෙවියන්වහන්සේගේ පොරොන්දු සත්‍ය බව උන්වහන්සේ පෙන්වා දුන් බැවිනි. යේසුස්වහන්සේව නැවත නැගුටුවා, උන් වහන්සේගේ දකුණු පසින් උන්වහන්සේ හිඳුවා, පියාණන්වහන්සේ අපට පෙන්වාදී ඇත්තේ, උන්වහන්සේ අපවද නැවත නැගුටුවා උන්වහන්සේ වෙතට ගන්නා බවය.

යේසුස්වහන්සේ මෝසෙස්ට වඩා ශ්‍රේෂ්ඨවූ මැදිහත්කාරයාණන් කෙනෙක් වන සේක. මක්නිසාද උන්වහන්සේ ස්වර්ගීය ශුද්ධස්ථානයේ සේවය කරන අතර අප වෙනුවෙන් උන්වහන්සේගේ අංග සම්පූර්ණ පූජාවක් ලෙස ඔප්පු කරනු ලැබූ සේක. (හෙබ්‍රෙව් 8:1-5; 10:5-10) මෝසෙස්ගේ මුහුණෙහි දෙවියන්වහන්සේගේ මහිමය දිස්විය. (නික්මයාම 34:29-35). එහෙත් යේසුස්වහන්සේ දෙවියන්වහන්සේගේ මහිමය වනසේක. (හෙබ්‍රෙව් 1:3; යොහන් 1:14). මෝසෙස් දෙවියන්වහන්සේ සමග මුහුණට මුහුණ ලා කථා කළේය. (නික්මයාම 33:11). එහෙත් යේසුස්වහන්සේ දෙවියන්වහන්සේගේ වචනයේ මූර්තිය වූ සේක. (හෙබ්‍රෙව් 4:12,13; යොහන් 1:1-3,14).

`ඔව්, ක්‍රිස්තුස්වහන්සේ කීකරුකම වෙනුවෙන් ගිවිසුමේ ඉල්ලුම සාර්ථකව ඉටුකළ සේක. මේ ආලෝකය තුළ, අපගේ ජීවිතයේ කීකරුකමේ නීතිය කුමක්ද සහ එය තවමත් එතරම් වැදගත් වන්නේ ඇයි?`