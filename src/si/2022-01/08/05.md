---
title:  නව ගිවිසුමේ වඩා හොඳ පොරාන්දු
date:  16/02/2022
---

නව ගිවිසුමේ “වඩා හොඳ පොරොන්දු” ඇතැයි සිතන්නට අපි පෙළඹෙනු ඇති. එනම් එහි පැරණි ගිවිසුමට ලැබුණු දීමනාවලට වඩා ශ්‍රේෂ්ඨ දීමනා ඇතැයි යන අර්ථයෙනි. (ස්වර්ගීය මව්බිමක්, සදාකාල ජීවනය වැනි දේවල්). සත්‍යය වන්නේ දෙවියන්වහන්සේ පැරණි ගිවිසුමේ විශ්වාසවන්තයින්ට දුන්නාවූ දීමනාව අපටද ලබා දී ඇති බවය. (හෙබ්‍රෙව් 11:10,13-16 කියවන්න). හෙබ්‍රෙව් 8:6 “වඩා හොඳ පොරොන්දු” යන්නෙන් අදහස් වන්නේ විවිධ වර්ගයේ පොරොන්දුය.

දෙවියන්වහන්සේ සහ ඉශ්‍රායෙල්වරුන් අතර ගිවිසුම, දෙවියන්වහන්සේ සහ ඉශ්‍රායල්වරුන් අතර විධිමත් පොරොන්දු ලෙස මාරු කරගැනීමකි. දෙවියන්වහන්සේ මූලිකත්වය ගෙන ඉශ්‍රායෙල්වරුන්ව මිසරයෙන් මුදාගෙන ඔවුන්ව පොරොන්දු දේශයට ගෙන යාමට පොරොන්දු වූ සේක.

`නික්මයාම 24:1-8 සහ හෙබ්‍රෙව් 10:5-10 පාඨ සංසන්දනය කරන්න. මෙම පොරොන්දු දෙකේ ඇති සමාන සහ අසමානකම් මොනවාද?`

දෙවියන්වහන්සේ සහ ඉශ්‍රායල්වරුන් අතර ගිවිසුම රුධිරයෙන් අනුමත කරනු ලැබීය. මෙම රුධිරය අල්තාරයේ උඩින් සහ අල්තාරය අවට ඉසිනු ලැබීය. ඉශ්‍රායල්වරු දෙවියන්වහන්සේ ප්‍රකාශ කළාවූ සියළුමදේට කීකරුවීමට පොරොන්දු වූහ.

“සදාකාල ජීවනයේ තත්වය සැමවිටම පැවති ආකාරයට දැන්ද පවතී. මුල් දෙමවුපියන්ගේ වැටීමට පෙර පාරාදීසයේ පැවති ආකාරයටම එය අදත් ඇත. දෙවියන්වහන්සේගේ ආඥාවට අංග සම්පූර්ණ කීකරුකම, අංග සම්පූර්ණ ධර්මිෂ්ඨකම. සදාකාල ජීවනය මීට වඩා අඩු කොන්දේසි මත අත්කර දුන්නේ නම්, එවිට මුළු විශ්වයේම ප්‍රීතිය විනාශ කර දමනු ඇත. පාපයක විවෘතවී, දුක්ඛිත භාවය සහ කාලකන්නිකම මගින් අමරණීයත්වය යටපත් කරනු ඇත. —Ellen G. White, Steps to Christ, p. 62.

දෙවියන්වහන්සේ අප වෙනුවෙන් සම්පූර්ණ ඉල්ලුම සෑහීමට පත්කරන සේක. මක්නිසාද, උන්වහන්සේගේ ඒකජාතක පුත්‍රයාණන් අපට දුන් අතර, අංග සම්පූර්ණ ජීවිතයක් ගත කරමින් ගිවිසුමේ පොරොන්දු උන්වහන්සේ තුළින් ඉෂ්ට කිරීම සඳහා, යේසුස්වහන්සේ තුළ ඇදහිල්ලෙන් අපට පුද කළසේක. යේසුස්වහන්සේගේ පොරොන්දු මගින් ගිවිසුමේ පොරොන්දු සහතික කරනු ලැබීය. (හෙබ්‍රෙව් 7:22). එය පළමුවෙන්ම ඉල්ලුම් කළේ දෙවියන්වහන්සේ උන්වහන්සේට ගිවිසුමේ ආශිර්වාද ලබා දීමයි. ඉන්පසු ඒවා අපට දෙනු ලැබේ. ඇත්තවශයෙන්ම “ක්‍රිස්තුස්වහන්සේ තුළ” සිටින අය උන්වහන්සේ සමග එම පොරොන්දු භුක්ති විඳින්නෝය. දෙවනුව උන්වහන්සේගේ එම ව්‍යවස්ථාවේ බලවත් කිරීම සඳහා දෙවියන්වහන්සේ ශුද්ධාත්මයාණන් දෙන සේක.

`ක්‍රිස්තුස්වහන්සේ ගිවිසුමේ ඉල්ලීම් සම්පූර්ණ කළසේක. එබැවින් දෙවියන් වහන්සේගේ පොරොන්දු ඉෂ්ටවීම අපට සැකයක් නොවේ. මෙය 2 කොරින්ති 1:20-22 පාඨවල අර්ථය අවබෝධ කරගැනීමට ඔබට කෙසේ උපකාරී වේද? මෙහි අපට කුමන පුදුමාකාර පොරොන්දු සොයා ගත හැකිද?`