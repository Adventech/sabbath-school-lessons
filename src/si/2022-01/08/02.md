---
title:  නව ගිවිසුමක අවශ්‍යතාවය
date:  13/02/2022
---

`හෙබ්‍රෙව් 7:11-19 පාඨ කියවන්න. නව ගිවිසුමක් අවශ්‍ය වූයේ මන්ද?`

මෙල්කිසදෙක් අනුකරණය කරමින්, යේසුස්වහන්සේ පූජක ධූරයට පත් කළබව හෙබ්‍රෙව් ලිපියට අනුව පැහැදිලිය. ඉන් හඟවනු ලබන්නේ නව ගිවිසුමක් ආරම්භ කළ බවය. පැරණි ගිවිසුම දෙනු ලැබුවේ ලෙවී පූජක ධූරය පදනම් කරගෙනය. (හෙබ්‍රෙව් 7:11). ලෙවී පූජකවරු ක්‍රියා කළේ දෙවියන්වහන්සේ සහ ඉශ්‍රායෙල්වරුන් අතර මැදිහත්කාරයින් මෙනි. ව්‍යවස්ථාව මගින් පූජක තනතුරු වලින් වෙනත් අය බැහැර කළේය. කතුවරයා අවසන් කරන්නේ, එසේ නම්, ගිවිසුම වෙනස් කිරීම යන්නෙන් අදහස් වන්නේ, පූජක තනතුර පිළිබඳ ව්‍යවස්ථාව සහ ගිවිසුමේ වෙනස්වීමක් බවයි. (හෙබ්‍රෙව් 7:12,18,19).

පැරණි ගිවිසුම පිළිබඳ ගැටළුව වූයේ ඉන් අංග සම්පූර්ණත්වය අත්කර දිය නොහැකි වීමයි. (හෙබ්‍රෙව් 7:11). පාවුල් ලෙවී පූජක ධූරයේ මෙහෙය (පූජා සහ උත්සව වැනි දේවල්) ගැන කථා කරයි. ඒවා තුළින් ඔප්පු කරනු ලැබූ සිවුපාවුන් පුජා කිරීම මගින් පාපයෙන් සත්‍යවූද, සම්පූර්ණවූද පවිත්‍ර කිරීමක් නොලැබුණා පමණක් නොව, දෙවියන්වහන්සේ වෙතට ළඟාවීමටද නොහැකි විය. (හෙබ්‍රෙව් 10:1-4; 9:13,14; 10:19-23).

නව ගිවිසුමක් අවශ්‍ය වීම මගින් අදහස් කරන්නේ, දෙවියන්වහන්සේ ඉශ්‍රායෙල්වරුන්ට පැරණි ගිවිසුම දීමේදී අසාධාරණයක් වූ බව නොවේ. ලෙවීවරුන්ගේ මෙහෙය සහ කූඩාරම් මෙහෙය සැලසුම් කර තිබුණේ ඔවුන්ව ප්‍රතිමා වන්දනාවෙන් ආරක්ෂා කිරීම සඳහාත්, යේසුස්වහන්සේගේ අනාගත මෙහෙය වෙතට ඔවුන් යොමු කිරීම සඳහාත්ය. හෙබ්‍රෙව් ලිපිය මගින් අවධාරණය කරනු ලබන්නේ, පූජා, “පැමිණීමට ඇති යහපත් දේවල් වල සෙවනැල්ලක්” ලෙසය. (හෙබ්‍රෙව් 10:1).

ඔවුන්ව යේසුස්වහන්සේ වෙත යොමු කරමින් ඔප්පු කරන ලද පූජා මගින් මිනිසුන්ට ඔවුන්ගේ විශ්වාසය සහ බලාපොරොත්තුව, ලෝකයේ පාපය දුරු කරන දෙවියන්වහන්සේගේ බැටළු පැටියාණන්.....” (යොහන් 1:29) වෙත තබන්නට ඇත. (යෙසායා 53 වැනි පරිච්ඡේදය මග සංසන්දනය කරන්න). ව්‍යවස්ථාව පිළිබඳ මෙසේ අපි ඇදහිල්ල කරණකොටගෙන ධර්මිෂ්ඨ කරනු ලබන පිණිස ව්‍යවස්ථාව අප ක්‍රිස්තුස්වහන්සේ ළඟට පමුණුවන අපේ ගුරුවරයෙක් වී තිබේ.” මෙසේ පවසන පාවුල් මෙම කරුණාව පෙන්වා දෙයි. (ගලාති 3:24). එසේත් නැත්නම්, “මක්නිසාද අදහන සියළුදෙනාටම ධර්මිෂ්ඨකම පිණිස ක්‍රිස්තුස්වහන්සේ ව්‍යවස්ථාවේ සමාප්තිය වන සේක.” (රෝම 10:4).

වෙනත් වචන වලින් කියතොත්, කොතෙක් සම්පූර්ණ හෝ යහපත් වුවද දස පනතටවත් ගැළවීම ලබා දිය නොහැකිය. (රෝම 3:20-28; 7:12-14). ඒවා ධර්මිෂ්ඨකමේ අංග සම්පූර්ණ ප්‍රමිතියක් ලබා දෙයි. එහෙත් ඒවා මගින් ධර්මිෂ්ඨකම සපයා නොදෙයි. එනම් කැඩපතකින් බැලීම තුළින් මහළු වියේ රැළි මැකිය නොහැකිවා සමානවය. අංග සම්පූර්ණ ධර්මිෂ්ඨකම සඳහා අපගේ ආදේශකය ලෙස යේසුස්වහන්සේ අපට අවශ්‍ය වේ.

`ව්‍යවස්ථාවට අපව ගැළවිය නොහැක්කේ ඇයි? එපමණක් නොව අප සියළුම පනත් හොඳින් රක්ෂා කළද දෝෂ රහිත ලෙස පවා එය අපව මුදා නොගන්නේ ඇයි?`