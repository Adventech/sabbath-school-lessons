---
title:  නව ගිවිසුම හදවතේ ගැටළු විසඳුවේය
date:  17/02/2022
---

`යෙරෙමියා 31:33 පාඨයේ සඳහන් නව ගිවිසුමේ පොරොන්දු සහ එසකියෙල් 36:26,27 පාඨය සංසන්දනය කරන්න. ඒවා කෙසේ සම්බන්ධවේද?`

පළමු ගිවිසුම් ලියවිල්ල ගල්ලෑලි වල දෙවියන්වහන්සේ විසින් ලියනු ලැබීය. එමෙන්ම එය දෙවියන්වහන්සේ උන්වහන්සේගේ මිනිසන් සමග ඇති කරගත් ගිවිසුමේ සාක්ෂියක් ලෙස  ගිවිසුම් පෙට්ටියේ තැන්පත් කරනු ලැබීය. (නික්මයාම 31:18; ද්විතීය කථාව 10:1-4). ගල්වල ලියන ලද ලියවිලි කෙසේවෙතත් බිඳී යා හැකිය. යෙරෙමියා අත්දුටු අන්දමට “ස්ක්‍රෝල්ස්” කපා දැමිය හැකි අතර පුළුස්සා දැමිය හැකිය. (යෙරෙමියා 36:23).

එහෙත් නව ගිවිසුමේදී දෙවියන්වහන්සේ දැන් උන්වහන්සේගේ ව්‍යවස්ථාව මිනිසුන්ගේ හදවත් තුළ ලියන සේක. හදවත යනුවෙන් සඳහන් කරන්නේ, මතකයේ සහ අවබෝධ කරගැනීමේ ඉන්ද්‍රියයක් වන මනසය. (යෙරෙමියා 3:15; ද්විතීය කථාව 29:4). විශේෂයෙන් හෘද සාක්ෂියෙන් තීරණ ගත්තාවූ ස්ථානයයි. (යෙරෙමියා 3:10; 29:13).

පොරොන්දුව මගින් නිකම්ම ඥානයට මග පෑදුවේවත්, සැමදෙනාටම ව්‍යවස්ථාවට මග පෑදුවේවත් නොවේ. ඊටත් වඩා වැදගත් වන්නේ ජාතියේ හදවත වෙනස් කිරීමය. ඉශ්‍රායෙල්වරුන්ගේ ගැටළුව වූයේ ඔවුන්ගේ පාපය “ඔවුන්ගේ හදවත නමැති ගලෙහි යකඩ පෑනකින්.... දියමන්ති තුඩකින් .....” කොටා තිබීමය. (යෙරෙමියා 17:1). ඔවුන්ට හිතුවක්කාර හදවතක් තිබුණි. (යෙරෙමියා 13:10; 23:17). එබැවින් ඔවුන්ට යහපත් දේ කිරීමට හැකියාවක් නොතිබුණි. (යෙරෙමියා 13:23).

යෙරෙමියා ව්‍යවස්ථාවේ වෙනසක් පිළිබඳ ප්‍රකාශ නොකළේය. මක්නිසාද ඉශ්‍රායල්වරුන්ගේ ගැටළුව ව්‍යවස්ථාව නොව හදවතය. ඉශ්‍රායල්වරුන්ගේ විශ්වාසවන්තකම දෙවියන්වහන්සේ ඔවුන් වෙනුවෙන් කරන ලද දේවල් වලට දක්වන කෘතඥතාවයේ ප්‍රතිචාරයක් ලෙස වීම උන්වහන්සේගේ අපේක්ෂාව වූයේය. ඒ ආකාරයෙන් දෙවියන්වහන්සේ ඔවුන්ට උන්වහන්සේ ප්‍රේමය සහ රැකවරණය ප්‍රකාශ කරමින් ඓතිහාසික පෙරවදනක් සමග දස පනත දුන්සේක. (නික්මයාම 20:1,2). දෙවියන්වහන්සේට අවශ්‍ය වූයේ ඉශ්‍රායෙල්වරුන්ට ඉතාම හොඳ දෙය ලබා දීම බැවින්, එය පිළිගැනීමක් ලෙස ඔවුන් උන්වහන්සේගේ ව්‍යවස්ථාවට කීකරුවීම අපේක්ෂා කළසේක. එනම් ඔවුන්ව මිසරයෙන් ශ්‍රේෂ්ඨ ලෙස මුදා ගැනීමේදී එළිදරව් කරන ලද සත්‍යයයි. ඔවුන්ගේ කීකරුකම කෘත ගුණ සැලකීමේ ප්‍රකාශයක් විය යුතුව තිබුණි. එනම් ඔවුන්ගේ සම්බන්ධතාවය පවත්වාගෙන යාමේයථාර්ථයයි.

අද එය අපටද එසේම සත්‍යයක් වේ. නව ගිවිසුමේ පෙරවදන වන්නේ යේසුස්වහන්සේ අප වෙනුවෙන් දිවි පිදීමේ ප්‍රේමය සහ රැකවරණයයි. (ලූක් 22:20). සත්‍ය කීකරුකම ඇතිවන්නේ හදවතින් ප්‍රේමය ප්‍රකාශ කිරීමක් ලෙසය. (මතෙව් 22:34-40). මෙම ප්‍රේමය විශ්වාසවන්තයාගේ ජීවිතයේ ශුද්ධාත්මයාණන් වහන්සේගේ වැඩ සිටීමේ විශිෂ්ට සලකුණකි. දෙවියන්වහන්සේ උන් වහන්සේගේ ප්‍රේමය අප මත වගුරුවන්නේ ශුද්ධාත්මයාණන්වහන්සේ තුළිනි. (රෝම 5:5). එය පිළිගන්නා තැනැත්තාගේ ප්‍රකාශ වන්නේ ප්‍රේමය මගිනි. (ගලාති 5:22).

`පැරණි (මුල් කාලීන) ඉශ්‍රායෙල්වරුන් දෙවියන්වහන්සේට ප්‍රේම කළේ ක්‍රිස්තුස්වහන්සේගේ මරණය පවා අවබෝධ නොකර නම්, අපි ඔවුන් කළාට වඩා වැඩියෙන් දෙවියන්වහන්සේට ප්‍රේම නොකරන්නේ මන්ද? එම ප්‍රේමයේ යථාර්ථය කීකරුකම මගින් පවත්වන්නේ කෙසේද?`