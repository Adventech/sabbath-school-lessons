---
title:  යේසුස්වහන්සේ, නව ගිවිසුමේ මැදිහත්කාරයාණන්වහන්සේ
date:  12/02/2022
---

### මෙම සතියේ පාඩම් අධ්යයනය සඳහා කියවන්න
හෙබ්‍රෙව් 7:11-19; හෙබ්‍රෙව් 8:10-12;  යෙරමියා 31:31-34; හෙබ්‍රෙව් 8:1-6; නික්මයාම 24:1-8; එසකියෙල් 36:26,27.

> <p>කටපාඩම් පදය</p>
> “නුමුත් දැන් උන්වහන්සේ වඩා උතුම් පොරොන්දු පිට පිහිටුවනු ලද්දාවූ වඩා හොඳ ගිවිසුමක මැදහත්කාර කෙනෙක්ව සිටින්නාසේම උන්වහන්සේ වඩා උතුම් සේවයක් ලැබූසේක.” (හෙබ්‍රෙව් 8:6).

අංග සම්පූර්ණ ජීවිතයක් ගතකර, ඉන්පසු අප වෙනුවෙන් දිවි පිදීම මගින්, යේසුස්වහන්සේ අප සහ දෙවියන්වහන්සේ අතර වඩා හොඳ නව ගිවිසුමකට මැදිහත්කාරකම් කළසේක. උන්වහන්සේගේ මරණය තුළින්, අපගේ වැරදි නිසා ලැබිය යුතු මරණය අවලංගු කොට නව ගිවිසුම ඇති කිරීමට හැකියාව ලබාදුන් සේක.

සත්‍යය හෙබ්‍රෙව් 10:5-10 පාඨවලින් විස්තර කර ඇත. එමගින් ගිවිසුමට අනුකූල වන සම්පූර්ණ කීකරුකම යේසුස්වහන්සේ පවත්වාගෙන ගිය බව හඳුනා ගනියි. එය ගීතාවලිය 40 වැනි පරිච්ඡේදය ගැන සඳහන් කරයි. ඉන් දෙවියන්වහන්සේට සම්පූර්ණ කීකරුකම ලබාදීමට මෙසියස්වහන්සේට ඇති කැමැත්ත පෙන්වා දෙයි. “එවිට මම කථා කොට මෙන්න, මම ඇවිත් සිටිමි. පොත් කාණ්ඩයෙහි මා ගැන ලියන ලද්දේය. මාගේ දෙවියන්වහන්ස, ඔබගේ කැමැත්ත කරන්ට ප්‍රිය වෙමි. එසේය, ඔබගේ ව්‍යවස්ථාව මාගේ සිත තුළෙහි යයි කීමි.’‘ (ගීතාවලිය 40:7,8). මුල් අනුවාදයට අනුව, ['to do your will'] යන වාක්‍යාංශයට මගින් දෙවියන්වහන්සේගේ කැමැත්තට සදාචාරාත්මක කීකරුකම විස්තර කරයි. හෙබ්‍රෙව් ලිපියේ කතුවරයා මෙම වාක්‍යාංශය භාවිතා කරන්නේ, ක්‍රිස්තුස්වහන්සේගේ පූජාව මගින් දෙවියන්වහන්සේගේ කැමැත්ත ඉටුකළ බවත්, ඒ අනුව පිළිගත හැකි කමාව සපයනු ලැබූ බවත්ය. එනම් සිවුපා පූජාවන් මගින් සපයා නොදුන්නාවූ පූජාවකි.” —The SDA Bible Commentary, vol. 7, p. 460.

මෙම ගීතිකාව යේසුස්වහන්සේ මෙලොව පහළවීම සමග විශේෂ වැදගත්කමක් පාවුල්ට අත්පත් කර දුණි. යේසුස්වහන්සේ නව ගිවිසුමේ කීකරුකම මූර්තිමත් කළසේක. උන්වහන්සේ අපගේ ආදර්ශය වන සේක. අපව ගළවනු ලැබුවේ, උන්වහන්සේගේ මරණය නිසා පමණක් නොව එහෙත් උන්වහන්සේගේ අංග සම්පූර්ණ කීකරුකම නිසාය.

_පෙබරවාරි 19 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._