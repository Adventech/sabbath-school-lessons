---
title:  වැඩිදුර අධ්යයනය සඳහා
date:  18/02/2022
---

“අපගේ හදවත් දෙවියන්වහන්සේගේ මෙන් අළුත් කරනු ලැබුවොත්, ආත්මය තුළ දිව්‍ය ප්‍රේමය පැළ කරනු ලැබුවොත්, අපගේ ජීවිත තුළින් දෙවියන්වහන්සේගේ ව්‍යවස්ථාව ගෙන යනු නොලබන්නේද? ප්‍රේමයේ ප්‍රතිපත්ති හදවත තුළ වගා කළ විට, මිනිසාව මැවුවාවූ උන්වහන්සේගේ ස්වරූපයට ඔහුව අළුත් කළවිටදී නව ගිවිසුමේ පොරොන්දු ඉටු කරනු ලබන්නේය. “මගේ ව්‍යවස්ථා ඔවුන්ගේ සිත්වල තබා, ඒවා ඔවුන්ගේ සිහියේ ලියන්නෙමි.” (හෙබ්‍රෙව් 10:16). එමෙන්ම ව්‍යවස්ථාව ලියා තිබේ නම්, එය ජීවිතය හැඩගස්වන්නේ නැද්ද? කීකරුකම - ප්‍රේමයේ මෙහෙය සහ පක්ෂපාතී භාවය සත්‍ය ගෝලකමේ සලකුණකි. ශුද්ධ ලියවිල්ල මෙලෙස ප්‍රකාශ කරයි. “මක්නිසාද දෙවියන්වහන්සේට ප්‍රේම වීම නම් අප විසින් උන්වහන්සේගේ ආඥා පැවැත්වීමය....” “උන්වහන්සේ අඳුනමියි කියා උන්වහන්සේගේ ආඥාවන් නොපවත්වන තැනැත්තේ බොරුකාරයෙක්ය. සැබෑවද ඔහු තුළ නැත.” (1 යොහන් 5:3; 2:4). මිනිසා කීකරුකමින් අත්හරිනවා වෙනුවට අපව ක්‍රිස්තුස්වහන්සේගේ අනුග්‍රහයේ කොටස්කරුවන් කරන්නේ ඇදහිල්ල, ඇදහිල්ල පමණක්ම මගිනි. එමගින් අපට කීකරුකම ඇති කරගැනීමට උපකාර කරනු ලැබේ.

“ඔබ වඩ වඩා යේසුස්වහන්සේ ළඟට පැමිණෙන විටදී, ඔබ වඩා වැරදි බව ඔබට පෙනේ. මක්නිසාද ඔබගේ දර්ශනය වඩා පැහැදිලි වන අතර, ඔබගේ දුර්වලතා උන්වහන්සේගේ අංග සම්පූර්ණත්වයට වඩා පුළුල් ලෙස වෙනස් ආකාරයකින් පෙනෙන නිසාය. මෙය සාතන්ගේ රැවටිලිවල බලය නැතිවී ගිය බවට සාක්ෂියකි. එනම් දෙවියන්වහන්සේගේ ආත්මයාණන්ගේ ජීවමාන බලපෑම ඔබව පුබුදුවන බවයි.

තමා තුළ ඇති පාපකාරී බව අවබෝධ කර නොගත් හදවතක යේසුස්වහන්සේ කෙරෙහි ගැඹුරු ප්‍රේමයක් හට නොගනී. ක්‍රිස්තුස්වහන්සේගේ අනුග්‍රහය මගින් වෙනස් කරනු ලැබූ ආත්මය උන්වහන්සේගේ දිව්‍ය චරිතය අගය කරනු ලැබේ. එහෙත් අපගේ සදාචාර විකෘතිය අපි නොදුටවහොත්, ක්‍රිස්තුස්වහන්සේගේ අලංකාරය සහ අනර්ඝත්වය අපි දැක නොතිබූ බවට නිවැරදි සාක්ෂියක් වෙයි.” —Ellen G. White, Steps to Christ, pp. 60,64,65.

**සාකච්ඡාව සඳහා ප්රශ්න**

`එලන් ජී. වයිට්ගේ ඉහත සඳහන් කියමන ගැන සිතන්න. “අපි වඩ වඩා ක්‍රිස්තුස්වහන්සේට කිට්ටු වන විට, අපි වඩා පාපකාරී බව අපගේම ඇස්වලට දිස්වෙයි” යන කියමන මගින්, අපගේ දුර්වලතා අවබෝධ කරගැනීම මගින් කලකිරීමට පත්වී ඇදහිල්ල අත්හැරීමට ඉඩ නොදිය යුතු බව පවසන්නේ කෙසේද?`

`ව්‍යවස්ථාව අපගේ හදවත්වල ලියන ලදැයි යන අදහස මත මෙනෙහි කරන්න. එය කිතුනුවෙකුගේ ආත්මික ජීවිතය ගැන කුමක් පවසයිද? තම සත්‍යය අවබෝධ කරගැනීම සහ අත්දැකීම තුළින්, ඇත්තෙන්ම නීතිවාදය වන කීකරුකමෙන් වැළකී සිටීමට කෙසේ උපකාර කරයිද? එනම් “මියගියාවූ (මළ) ක්‍රියා” යනුවෙන් හැඳින්වෙන කීකරුකමය. (හෙබ්‍රෙව් 9:14).`