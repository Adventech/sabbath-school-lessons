---
title:  නව සහ අළුත්කරනු ලැබූ
date:  14/02/2022
---

`හෙබ්‍රෙව් 8:10-12 පාඨ ද්විතීය කථාව 6:4-6, ද්විතීය කථාව 30:11-14 සහ යෙරමියා 31::31-34 පාඨ සමග සංසන්දනය කරන්න. මෙය අපට නව ගිවිසුමේ ස්වභාවය ගැන උගන්වන්නේ කුමක්ද?`

හෙබ්‍රෙව් ලියවිල්ලේ නව ගිවිසුම ගැන පොරොන්දුව යෙරමියා පොත වෙතට ආපසු යොමු වෙයි. යෙරමියාට අනුව, නව ගිවිසුමක් පිළිබඳ දෙවියන්වහන්සේගේ පොරොන්දුව වන්නේ, උන්වහන්සේ මෝසෙස් තුළින් ඉශ්‍රායෙල්වරුන් සමග මුලින්ම ඇති කරගත් ගිවිසුම අළුත් කිරීමකි. (යෙරමියා 31:31-34). එසේනම් එය යෙරමියා 31 වැනි පරිච්ඡේදයේ කථා කරන්නේ “නව” ගිවිසුමක් ගැන නොව, එහෙත් ඉශ්‍රායෙල්වරුන් සමග ගිවිසගත් මුල්ම ගිවිසුම “අළුත් කිරීම’‘ ගැනය යන්න පිළිබඳ තර්ක කළ හැකිය. එපමණක් නොව ඒ සඳහා යොදා ඇති හෙබ්‍රෙව් වචනය (hadashah) යන්නෙහි අර්ථය “අළුත් කිරීම” සහ “අළුත්” වෙයි.

පැරණි ගිවිසුමේ ගැටළුව වූයේ මිනිසුන් එය කඩා දැමීමයි. (හෙබ්‍රෙව් 8:8,9). ගිවිසුම වැරදි සහිත නොවීය. මිනිස්සු එසේ වූහ. ඉශ්‍රායෙල්වරුන් සංකේත තුළින් මෙසියස්වහන්සේගේ පැමිණීම දැක තිබුණේ නම් සහ උන්වහන්සේ තුළ විශ්වාසය තැබුවේ නම්, ගිවිසුම බිඳ නොදමන්නට ඉඩ තිබුණි. එසේ වුවද සාධාරණීයකරණය සඳහා, ඉශ්‍රායෙල් ඉතිහාසය තුළ බොහෝ විශ්වාසවන්තයින් සිටි අතර, ඔවුන් තුළින් ගිවිසුමේ පරමාර්ථ ඉෂ්ට කරනු ලැබූ අතර ඔවුන්ගේ හදවත් තුළ ව්‍යවස්ථාව තිබුණි. (ගීතාවලිය 37:31; ගීතාවලිය 40:8; 119:11; යෙසායා 51:7).

නව ගිවිසුම පැරණි ගිවිසුමේ අළුත් කිරීමක් වන අතර, එය අළුත් බවට හැඟීමක් එහි ඇත්තවශයෙන්ම ඇත. “නව ගිවිසුමක්” පිළිබඳ යෙරමියාගේ පොරොන්දුව සරල වශයෙන් ගත් විට, පිටමං කිරීමට පෙර පැවති තත්වයක් අළුත් කිරීම පරිකල්පනය නොකළේය. එනම් එම ගිවිසුම කිහිප වතාවක් කඩ කරනු ලැබීය. මක්නිසාද, ජාතිය කිහිප වතාවක් ඇදහිල්ල අත්හළ බැවිනි. එය සිදුවූයේ, මිනිසුන් දෙවියන්වහන්සේ සමග ගිවිසුමේ ඔවුන්ගේ කාර්යය ඉෂ්ට කිරීමට අකැමති වූ නිසාය. (යෙරමියා 13:23).

ඒ වෙනුවට දෙවියන්වහන්සේ “අළුත් යමක්” කිරීමට පොරොන්දු වූසේක. (යෙරමියා 31:22). ගිවිසුම දෙවියන්වහන්සේ ඔවුන්ගේ පියවරුන් සමග සෑදූ ගිවිසුම මෙන් නොවන්නේය. (යෙරමියා 31:32). මිනිසුන්ගේ අවිශ්වාසවන්තකම නිසා මෝසේසගේ ගිවිසුම යටතේ දෙවියන්වහන්සේ සෑදූ ගිවිසුම කිසිවිටක ඉෂ්ට නොකරන ලදී. දැන් සහතිකයේ ගුණ ධර්මය පුත්‍රයාණන්වහන්සේ විසින් දෙනු ලැබීය. (හෙබ්‍රෙව් 7:22). දෙවියන්වහන්සේ උන්වහන්සේගේ ගිවිසුමේ පරමාර්ථ ඉෂ්ට කරනසේක. දෙවියන්වහන්සේ උන්වහන්සේගේ ව්‍යවස්ථාව වෙනස් කළේවත් උන්වහන්සේගේ ප්‍රමිතිය පහත් කළේවත් නැත. ඒ වෙනුවට උන්වහන්සේ ගිවිසුමේ පොරොන්දු සහතික කිරීම සඳහා උන්වහන්සේගේ පුත්‍රයාණන් එවූ සේක. (හෙබ්‍රෙව් 7:22; හෙබ්‍රෙව් 6:18-20). මෙම ගිවිසුමට ශාප නැත්තේ ඒ නිසාය. එහි ඇත්තේ ආශිර්වාද පමණකි. මක්නිසාද, යේසුස්වහන්සේ එය අංග සම්පූර්ණ ලෙස ඉටු කළසේක. එනම් අප වෙනුවේ ශාපයක් වීමෙනි. (ගලාති 3:13).

`2 තිමොති 2:13 කියවන්න. අපි අන් අය සමග පවත්වන සම්බන්ධකම් සහ අපගේ සැලසුම් පිළිබඳ සලකා බලන විට දෙවියන්වහන්සේගේ මිනිසුන්ට සහ උන්වහන්සේගේ විශ්වාසවන්ත භාවය ගැන අපට කුමක් ඉගෙන ගත හැකිද?`