---
title:  සදාකාලික පූජකවරයෙක්
date:  02/02/2022
---

`හෙබ්‍රෙව් 7:16 පාඨය කියවන්න. යේසුස්වහන්සේ පූජකයෙක් වූයේ කුමන පදනම යටතේද?`

යේසුස්වහන්සේ පූජක ධූරය ලැබුවේ, විනාශ නොවන්නාවූ ජීවිතය පදනම් කරගෙන සහ උන්වහන්සේ සදාකාල මෙහෙයක් දරණ බැවිනි. මෙම කරුණු අදාළ කරගැනීම විශ්මය ජනක වේ. ඉන් අදහස් වන්නේ, යේසුස්වහන්සේගේ මෙහෙය කිසිවිටක ඉක්මවා නොයා හැකි බවත් සහ ඊට වඩා උසස් නොවිය හැකි බවත්ය. යේසුස්වහන්සේ සම්පූර්ණයෙන්ම, සදාකාලිකව මුදාගන්නා සේක. “කෙළවර දක්වාම” (හෙබ්‍රෙව් 7:25). යේසුස්වහන්සේ සපයන ගැළවීම සම්පූර්ණය. අවසානයයි. එය මනුෂ්‍ය ස්වභාවයේ අභ්‍යන්තර මත ගැන උගන්වනු ලැබේ. (හෙබ්‍රෙව් 4:12, 9:14, 10:1-4). දෙවියන්වහන්සේ ඉදිරියේ යේසුස්වහන්සේගේ මැදිහත්කාරකම නව ගිවිසුම යටතේ දෙන ලද සියළුම ප්‍රතිපාදන අඩංගු වේ.

එහි පාපයට කමාව දීමට වඩා යමක් අන්තර්ගත වේ. ඉන් අදාළ වන්නේ අපගේ හදවත් තුළ ව්‍යවස්ථාව පවත්නා ආකාරයයි. එමෙන්ම අපව උන්වහන්සේ තුළ නව මිනිසුන් කොට ලෝකයට ශුභාරංචිය ප්‍රකාශ කිරීමට මග පෙන්වීමයි. (හෙබ්‍රෙව් 8:10-12). උන්වහන්සේ දෙවියන්වහන්සේ හා මනුෂ්‍යයා අතර සිටින තැනැන්වහන්සේ ලෙස උන්වහන්සේ අප වෙනුවෙන් දෙවියන්වහන්සේව නියෝජනය කරන සේක.

`හෙබ්‍රෙව් 7:22 පාඨය කියවන්න. නව ගිවිසුම සමග යේසුස්වහන්සේගේ සම්බන්ධතාවය කුමක්ද?`

නව ගිවිසුමේ ඇපකරය වන්නේ යේසුස්වහන්සේය. මක්නිසාද යේසුස්වහන්සේ “සදහටම” පූජකවරයෙකු වන බවට දෙවියන්වහන්සේ දිවුරුම් දුන් නිසාය. (හෙබ්‍රෙව් 7:21). මෙම දිවුරුමේ ඇති වැදගත්කම අවබෝධ කරගැනීමට අපහසු වීම ඉතා පහසුවෙන් සිදුවිය හැකිය. පාවුල් දැනටමත්, දෙවියන්වහන්සේ කාන්තාරයේ පරම්පරාවට සහ ආබ්‍රහම්ට දුන්නාවූ දිවුරුම් ගැන සඳහන් කර ඇත. (හෙබ්‍රෙව් 3:7-11; 6:13-15 ). දෙවියන්වහන්සේ දුන්නාවූ ඒ දිවුරුම් සහ පුත්‍රයාණන්වහන්සේට දුන්නාවූ දිවුරුම අතර ඇති වෙනස වන්නේ, එම දිවුරුම් දෙන ලද්දේ මරණීය මිනිසුන්ට බවය. දිවුරුම ලබන්නන් ජීවමානව සිටින තාක් කල් එම දිවුරුම් බලවත් වේ. කාන්තාර පරම්පරාවට සහ ආබ්‍රහම්ට දුන්නා වූ දිවුරුම් රඳා පවතින්නේ, එම පරම්පරාවෙන් පැවත එන්නන් ජීවත්ව සිටින තාක් කල් පමණි. (ගලාති 3:29 පාඨය බලන්න).

පුත්‍රයාණන් සම්බන්ධයෙන් සිතන විට, කෙසේ හෝ උන්වහන්සේගේ ජීවිතය, “විනාශ කළ නොහැකි,” වන බැවින්, උන්වහන්සේ දුන් දිවුරුම සදහටම බැඳී තිබෙන්නේය. වෙනත් අයෙකු වෙනුවෙන් ඇපකරයක් හෝ සහතිකයක් ලෙස සිටින පුද්ගලයාටද, ඔහු ඇපකරයක් ලෙස පෙනී සිටි පුද්ගලයාට ලැබෙන දඬුවම්ම, මරණය ඇතුළත්ව අත්වන්නේය. එසේ වුවද පියාණන්වහන්සේ අප වෙනුවෙන් සහතිකයක් ලෙස පිහිටවූ සේක. ඒ අනුව උන්වහන්සේ දෙවියන්වහන්සේගේ පොරොන්දු පැහැර නොහරින සේක. යේසුස්වහන්සේ තුළින් අපට ලබා දී ඇති ගැළවීම ගැන අපට ස්ථිර විය හැක්කේ ඒ ආකාරයෙනි.