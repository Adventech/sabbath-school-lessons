---
title:  මෙල්කිසදෙක්ගේ පිළිවෙලට අනුව
date:  31/01/2022
---

`උත්පත්ති 14:18-20 සහ හෙබ්‍රෙව් 7:1-3 පාඨ කියවන්න. මෙල්කිසදෙක් යනු කවුද? ඔහු යේසුස්වහන්සේව පූර්ව නිරූපණ කළේ කෙසේද?`

මෙල්කිසදෙක් රජෙකු සහ පූජකවරයෙකු වූයේය. ඔහු ආබ්‍රහම්ට වඩා උසස් වූ අතර ආබ්‍රහම් ඔහුට දශ භාගය ගෙවීය. ඒ ආකාරයෙන් යේසුස්වහන්සේ රජතුමෙකු සහ පූජකතුමෙකු වූ සේක. (හෙබ්‍රෙව් 1:3). කෙසේවෙතත් මෙල්කිසදෙක්ට වඩා වෙනස්වූ යේසුස්වහන්සේ පාපයෙන් තොර වූසේක. (හෙබ්‍රෙව් 7:26-28).

හෙබ්‍රෙව් 7:15 පාඨයමගින් විස්තර කරන්නේ, “මෙල්කිසදෙක්ගේ සමානත්වයේ හැටියට …” යේසුස්වහන්සේ පූජකවරයෙකු වූ සේක යන්නයි. හෙබ්‍රෙව් ලිපියේ පෙර ප්‍රකාශ කරන ලද, “… මෙල්කිසදෙක්ගේ පිළිවෙල ප්‍රකාර …” (හෙබ්‍රෙව් 5:6). පාඨයෙන් අදහස් වූයේද එයමය. යේසුස්වහන්සේ මෙල්කිසදෙක්ගේ අනුප්‍රාප්තිකයෙක් නොවූවද උන්වහන්සේගේ පූජක ධූරය ඔහුගේ පූජක තනතුරට සමාන විය.

උදාහරණයක් ලෙස, මෙල්කිසදෙක්ට පියෙක්, මවක්, පෙළපතක්, උපතක් සහ මරණයක් නොවීය. සමහරු යෝජනා කරන්නේ මෙල්කිසදෙක් ආබ්‍රහම්ගේ කාලයේදී යේසුස්වහන්සේගේ ස්වරූපයෙන් ලොව පහළවූ අයෙක් බවය. එහෙත් මේ අදහස හෙබ්‍රෙව් ලියවිල්ලේ තර්කයට නොගැළපේ. මෙල්කිසදෙක් යේසුස්වහන්සේට “සමාන” වේ. ඉන් අදහස් වෙන්නේ ඔහු යේසුස්වහන්සේට වඩා වෙනස් බවය. (හෙබ්‍රෙව් 7:3).

මෙල්කිසදෙක් ස්වර්ගීය ජීවියෙකු බවද ඉන් යෝජනා වේ. එහෙත් මින් හෙබ්‍රෙව් ලිපියේ තර්කය විනාශ කර දමයි. මෙල්කිසදෙක් මව පියා හෝ ආරම්භය හෝ අවසානයකින් තොරවී නම් ඔහු දෙවියන්වහන්සේම වන්නේය. මින් ගැටළුවක් පැන නගියි. මෙල්කිසදෙක්ගේ ස්වර්ගීය, සම්පූර්ණයෙන්ම දිව්‍යමය පූජක තනතුර යේසුස්වහන්සේගේ මෙහෙයට පූර්වගමනයක් වූයේය. හෙබ්‍රෙ ව් පත්‍ර ය ප්‍ර කා ශ කරන  ආකාරයට  මෙය  එසේ  වී නම්, “… මෙල්කිසදෙක්ගේ පිළිවෙලේ හැටියට වෙන පූජකයෙක් නැගිටින්ට තවත් තිබුණු ඕනෑකම මොකද?” (හෙබ්‍රෙව් 7:11).

ඒ වෙනුවට, යේසුස්වහන්සේගේ පූජක මෙහෙයේ දර්ශනවදායක, සංකේතයක් ගොඩනැගීම සඳහා හෙබ්‍රෙව් ලිපිය, මෙල්කිසදෙක්ගේ උපත, මරණය සහ පෙළපත ගොඩනැගීමේදී ඒ පිළිබඳ ශුද්ධ ලියවිල්ල නිහඬ කරවයි. (උත්පත්ති 14:18-20). එමෙන්ම යේසුස්වහන්සේම පමණක් සදාකාලික වන සේක. කෙටියෙන් කියතොත්, මෙල්කිසදෙක් ක්‍රිස්තුස්වහන්සේ මෙන් වූ කානානි රජෙකු පූජකයෙකු විය.

“මෙල්කිසදෙක් තුළින් කථා කළේ ක්‍රිස්තුස්වහන්සේය. මහෝත්තමවූ දෙවියන්වහන්සේගේ පූජකයාණන්ය. මෙල්කිසදෙක් ක්‍රිස්තුස්වහන්සේ නොව, ලෝකය තුළ දෙවියන්වහන්සේගේ හඬය. එනම් පියාණන්වහන්සේගේ නියෝජිතයාය. එමෙන්ම අතීතයේ පරම්පරා තුළ ක්‍රිස්තුස්වහන්සේ කථා කර ඇත. ක්‍රිස්තුස්වහන්සේ උන්වහන්සේගේ මිනිසුන්ට මගපෙන්වූ අතර, ලෝකයේ ආලෝකයද වූසේක.” —Ellen G. White, Selected Messages, book 1, p. 409.

`මනුෂ්‍ය මිෂනාරිවරුන් විසින් කිසිවිටක දේශනා කරනු නොලැබූ අය අතර දෙවියන්වහන්සේ ක්‍රියාකරන ආකාරය ගැන මෙල්කිසදෙක් පිළිබඳ එළිදරව්වෙන් කුමක් උගන්වයිද?`