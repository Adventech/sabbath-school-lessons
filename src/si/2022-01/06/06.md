---
title:  පාපයෙන් තොර පූජකයෙක්
date:  03/02/2022
---

`හෙබ්‍රෙව් 7:26 පාඨය කියවන්න. මෙම ඡේදයේ අඩංගු යේසුස්වහන්සේගේ ගති ලක්ෂණ පහ මොනවාද?`

යේසුස්වහන්සේ “ශුද්ධවන්තය.” ඉන් අදහස් කරන්නේ යේසුස්වහන්සේ දෙවියන්වහන්සේ සමග ඇති සම්බන්ධතාවයේදී වැරදි රහිත වන බවය. (හෙබ්‍රෙව් 2:18; 4:15; 5:7,8). පැරණි ගිවිසුමේ පැරණි ග්‍රීක පරිවර්තනයේද, දෙවියන්වහන්සේ සහ අන් අය සමග ගිවිසුම් ප්‍රකාර සම්බන්ධතාවය විස්තර කිරීමේදී එම වචනයම “ශුද්ධවන්ත” භාවිතා කරයි.

යේසුස්වහන්සේ “නොකිලිටි” වූ සේක. “සියළු කරුණු වලදී” පරීක්ෂාවට ලක්වෙනවා වෙනුවට, උන්වහන්සේ කෲරත්වයෙන් ස්පර්ශ නොකරනු ලැබ පවිත්‍රව සිටි සේක. (හෙබ්‍රෙව් 4:15; 2:18). යේසුස්වහන්සේගේ සම්පූර්ණයෙන්ම පාප රහිත භාවය උන්වහන්සේගේ පූජක තනතුරට වැදගත් වන්නේය. පැරණි ගිවිසුමෙන් නියම කරනු ලැබුවේ පූජාවට ලක් කරන තැනැත්තා හෝ සිවුපාවා දෙවියන්වහන්සේ විසින් පිළිගැනීම සඳහා “පාපයෙන් තොර විය යුතු” බවයි. (ලෙවී කථාව 1:3,10). යේසුස්වහන්සේ මෙලොව මෙහෙය කළාවූ කාලයේදී උන්වහන්සේගේ අංග සම්පූර්න කීකරුකම මගින් උන්වහන්සේට පිළිගත හැකි පූජාවක් ලෙස ඔප්පු කිරීමට උන්වහන්සේට හැකි විය. (හෙබ්‍රෙව් 9:14).

යේසුස්වහන්සේව උන්වහන්සේ ස්වර්ගස්ථ වූ විටදී “පව්කාරයින්ගෙන් වෙන් කරනු ලැබූසේක.” යේසුස්වහන්සේගේ මෙලොව ජිවිතයේ පව්කාරයින්ගේ සතුරුකම් අත්වින්ද සේක. එහෙත් උන්වහන්සේ ජයග්‍රහණය කළ අතර, දෙවියන්වහන්සේගේ දකුණු පසින් අසුන්ගත් සේක. (හෙබ්‍රෙව් 12:2,3). යේසුස්වහන්සේ පව්කාරයින්ගෙන් වෙන්ව සිටි අතර උන්වහන්සේ අංග සම්පූර්ණයෙන් පාපයෙන් තොරවූ සේක. (හෙබ්‍රෙව් 4:15).

යේසුස්වහන්සේ, “ස්වර්ගයට වඩා උසස් කරනු ලැබූ සේක ...” ඉන් අදහස් වන්නේ යේසුස්වහන්සේ සියළුදේටම වඩා උසස් කළ බවය. එබැවින් උන්වහන්සේ දෙවියන්වහන්සේ සමග එක් පුද්ගලයෙක් වන සේක. ගීතාවලියේ “අහසට වඩා උසස් වන” ලද්දේ දෙවියන්වහන්සේය. (ගීතාවලිය 57:5,11; 108:5).

යේසුස්වහන්සේ සම්පූර්ණයෙන්ම මනුෂ්‍යයෙකු වුවද, උන්වහන්සේ අප මෙන් පාපිෂ්ට ජීවියෙකු නොවූ සේක. (හෙබ්‍රෙව් 2:14-16, 4:15). යේසුස්වහන්සේ අංග සම්පූර්ණ වූයේ, හුදෙක් උන්වහන්සේ පව් නොකළ නිසා නොව, එහෙත් උන්වහන්සේ අප මෙන් පාපයෙන් දූෂිතව නොසිටි බැවිනි.

එසේ වුවද, උන්වහන්සේ සම්පූර්ණයෙන්ම මනුෂ්‍යයෙක් වූ බැවින් උන්වහන්සේ අපගේ ආදර්ශයද වූ සේක. උන්වහන්සේ අපට ජීවිතය නමැති ධාවන තරඟය දුවන ආකාරය පෙන්වන සේක. (හෙබ්‍රෙව් 12:1-4). උන්වහන්සේ අප අනුගමනය කළ යුතු ආදර්ශය වන සේක. (1 පේත්‍රැස් 2:21-23). මක්නිසාද උන්වහන්සේ “ශුද්ධවන්ත, අහිංසක, කැළැල් රහිත, පව්කාරයින්ගෙන් වෙන්වූ බැවිනි.” (හෙබ්‍රෙව් 7:26). උන්වහන්සේ අපගේ මිදුම්කරුවාණන්ය. එමෙන්ම අපටද උන්වහන්සේගේ චරිතය පිළිබිඹු කළ හැකිය.

`යේසුස්වහන්සේ අප මෙන් මනුෂ්‍යයෙක්ව සිටියද, උන්වහන්සේ කිසිවිටක පව් නොකළ සේක. මෙම පුදුමාකාර සිතිවිල්ල වටා අපගේ සිත් කෙසේ වැළඳ ගනිමුද? උන්වහන්සේ කොපමණ ශුද්ධවන්ත විය යුතුදැයි සිතා බලන්න! එසේනම් උන්වහන්සේගේ ශුද්ධවන්ත භාවයේ පොරොන්දුව අපට ඇදහිල්ලෙන් මිදීම ස්ථිර කළයුත්තේ ඇයි?`