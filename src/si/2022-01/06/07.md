---
title:  වැඩිදුර අධ්යයනය සඳහා
date:  04/02/2022
---

“ක්‍රිස්තුස්වහන්සේ බලා සිටින සේක. උන්වහන්සේ අපගේ බර, අපගේ අනතුරු සහ අපගේ දුෂ්කරතා යන සියල්ල දන්නා සේක. එමෙන්ම උන්වහන්සේ අප වෙනුවෙන් උන්වහන්සේගේ මුඛය තර්ක වලින් පුරවන සේක. උන්වහන්සේ සෑම ආත්මයකම අවශ්‍යතාවලට සරිලන පරිදි, උන්වහන්සේ පේත්‍රැස්ට කළ ආකාරයෙන් මැදිහත්කාරකම් කරන සේක. උන්වහන්සේ වෙහෙසවූ, පරීක්ෂාවට පත්වූ අයට සාතන්ට විරුද්ධව ක්‍රියා කිරීමට ඉගැන්වීම සඳහා අපගේ විනිසුරු වරයාණෝ උන්වහන්සේගේ මුඛය තර්ක වලින් පුරවන සේක. උන්වහන්සේ සතුරාගේ සෑම ඉරියව්වක්ම අර්ථකථනය කරන සේක. උන්වහන්සේ යම් යම් සිද්ධීන් සලස්වන සේක.” —Ellen G. White, The SDA Bible Commentary, vol. 7, p. 931 (letter 90, 1906).

දෙවියන්වහන්සේ සහ මිනිසා අතර සදහටම වෙන්වීමක් ඇති කිරීම සාතන්ගේ පරමාර්ථය වූයේය. අපි කිසිදිනක නොවැටුණේ නම්, ක්‍රිස්තුස්වහන්සේ තුළ අපි වඩ වඩා දෙවියන්වහන්සේට ළඟාවී එක්සත් වෙමු. අපගේ ස්වභාවය රැගෙන ගැළවුම්කාරයාණන්වහන්සේ මනුෂ්‍යත්වයට කිසිවිටක කඩා දැමිය නොහැකි බැඳුමකින් බැඳුණු සේක. මෙය දෙවියන්වහන්සේ උන්වහන්සේගේ වචනය ඉෂ්ට කරන බවට පොරොන්දුවයි. “…අපට පුත්‍රයෙක් දෙන ලද්දේය; ආණ්ඩුවද උන්වහන්සේගේ කර පිට තිබෙන්නේය.” දෙවියන්වහන්සේ මනුෂ්‍ය ස්වභාවය, උන්වහන්සේගේ පුත්‍රයා තුළට ආරූඪ කළසේක. එපමණක් නොව එයම ස්වර්ගයේ උච්ඡ ස්ථානයටම ගෙනගිය සේක. එනම් විශ්වයේ සිංහාසනය දරණ “මනුෂ්‍ය පුත්‍රයාණෝය.” එනම් “..... උන්වහන්සේගේ නාමය අපූර්වය, මන්ත්‍රීවරයාය, පරාක්‍රමවත් දෙවියන්වහන්සේය, සදාකාල පියාණෝය, සමාදානයේ කුමාරයා යයි කියනු ලබන…” මනුෂ්‍ය පුත්‍රයාණෝය. (යෙසායා 9:6). “මම වෙමි (සිටිමි).” යන තැනැන්වහන්සේ දෙවියන්වහන්සේ සහ මනුෂ්‍යත්වය අතර සිටිමින් උන්වහන්සේගේ දෑත් දෙදෙනාම මත තබන සේක. “එබඳු වූ, ශුද්ධ වූ, නිවැරදි වූ, නොකිළිටි වූ, පව්කාරයන්ගෙන් වෙන්වූ, ස්වර්ග වලට වඩා උසස්ව සිටින්නාවූ, උත්තම පූජකයෙක්...,” වන උන්වහන්සේ අපට සහෝදරයන් යයි කීමට ලැජ්ජා නොවූ සේක. (හෙබ්‍රෙව් 7:26; 2:11). ක්‍රිස්තුස්වහන්සේ තුළ මෙලොව පවුල සහ ස්වර්ගයේ පවුල එකට සම්බන්ධය. මහිමයට පත්වූ ක්‍රිස්තුස්වහන්සේ අපගේ සහෝදරයාණෝය. ස්වර්ගය මනුෂ්‍යත්වය තුළ තැන්පත් කරනු ලැබීය. එමෙන්ම මනුෂ්‍යත්වය අසීමිත ආදරයේ ළය තුල වැළඳගනු ලැබීය.” —Ellen G. White, The Desire of Ages, pp. 25, 26.

**සාකච්ඡා කිරීම සඳහා ප්‍රශ්න**:

`1.	ඉහත සඳහන් උපුටා ගැනීම මෙසේ පවසයි, “යේසුස්වහන්සේ අප වෙනුවෙන් උන්වහන්සේගේ මුඛය තර්ක වලින් පුරවන සේක.” එම පොරොන්දුව ඔබට කුමන අර්ථයක් දෙයිද? මින් අප වෙනුවෙන් දෙවියන්වහන්සේ තුළ ඇති ප්‍රේමය ගැන අපට කුමක් උගන්වන්නේදැයි සිතන්න. මෙම අදහස එතරම් දිරිගන්වන සුළු වන්නේ ඇයි? අප වෙනුවෙන් යමෙක් තර්ක කිරීම අවශ්‍ය වන්නේ ඇයි?`

`2.	ඉහත සඳහන් දෙවැනි උපුටා ගැනීම මෙසේ පවසයි, “අපි කිසිදිනක නොවැටුණේ නම්, ක්‍රිස්තුස්වහන්සේ තුළ අපි වඩ වඩා දෙවියන්වහන්සේට ළඟාවී එක්සත් වෙමු. “ඉන් අදහස් වන්නේ කුමක්ද? අපට ඒ සමීපත්වය අත්දැකිය හැක්කේ කෙසේද? එම අත්දැකීම තුළින් කුමන සැනසුමක් අපට ලබාගත හැකිද? මෙම සමීපත්වය යන්නෙහි අර්ථය කුමක්දැයි පංතියේදී විස්තර කරන්න. එමෙන්ම එම සමීපත්වය අත්දැකීම යන්නෙන් කුමක් අදහස් වන්නේදැයි විස්තර කරන්න. “උන්වහන්සේ අප වෙනුවෙන් කරන තර්ක” අපට මෙම අත්දැකීම ලැබීමට කෙසේ උපකාරී වෙයිද?`