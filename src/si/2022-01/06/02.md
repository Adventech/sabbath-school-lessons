---
title:  මනුෂ්‍යයින් වෙනුවෙන් පූජකවරයෙක්
date:  30/01/2022
---

`හෙබ්‍රෙව් 5:1-10 පාඨ කියවන්න. පූජකවරයෙකුගේ කාර්යය කුමක්ද සහ මෙම ඡේදයට අනුව ඔහුගේ කාර්යය කෙසේ ඉටු කරයිද?`

ලෙවීවරුන්ගේ පූජක ධූරය පැවතියේ, පාපකාරී මිනිසුන් සහ දෙවියන්වහන්සේ අතර මැදිහත්කාරකම් කිරීමය. දෙවියන්වහන්සේ විසින් පූජකවරුන් පත්කරනු ලබන්නේ මනුෂ්‍යයින් වෙනුවෙන් සේවය කිරීම සඳහාය. එබැවින්, ඔවුහු මනුෂ්‍ය දුර්වලතාවයන් හඳුනාගෙන අනුකම්පා සහගත විය යුතුය.

හෙබ්‍රෙව් 5:5-10 මගින් යේසුස්වහන්සේ එම පරමාර්ථ අංග සම්පූර්ණ ලෙස ඉෂ්ට කළ බව පාවුල් පවසයි. දෙවියන්වහන්සේ උන්වහන්සේ පත් කළසේක. (හෙබ්‍රෙව් 5:5,6), එමෙන්ම යේසුස්වහන්සේ අපව අවබෝධ කරගන්නා සේක. මක්නිසාද උන්වහන්සේද දුක් වින්ද සේක. (හෙබ්‍රෙව් 5:7,8).

කෙසේවෙතත් යම් යම් වෙනස්කම් ඇත. යේසුස්වහන්සේ, “මනුෂ්‍යයින් අතරෙන් තෝරාගනු නොලැබූ සේක.” (හෙබ්‍රෙව් 5:1). ඒ වෙනුවට යේසුස්වහන්සේ මනුෂ්‍ය ස්වභාවය රැගෙන, අප වෙනුවෙන් පූජකවරයෙක් ලෙස සේවය කළසේක. යේසුස්වහන්සේ පූජා ඔප්පු කළේ උන්වහන්සේගේම පාප උදෙසා නොවේය. (හෙබ්‍රෙව් 5:3). එහෙත් අපගේ පාප වෙනුවෙනි. මක්නිසාද උන්වහන්සේ පාපයෙන් තොරවූ නිසාය. (හෙබ්‍රෙව් 4:15; 7:26-28).

හෙබ්‍රෙව් ලියවිල්ල යේසුස්වහන්සේ ගැන මෙසේ පවසයි. “තමන්වහන්සේ මරණයෙන් ගළවන්ට පුළුවන් වූ තැනැන්වහන්සේට ...... උත්තර ලැබ” (හෙබ්‍රෙව් 5:7). හෙබ්‍රෙව් සඳහන් කරන්නේ දෙවෙනි මරණය ගැනය. එනම් උන්වහන්සේව උත්ථානවූ විටදී, දෙවියන්වහන්සේ උන්වහන්සේව ගළවා ගැනීමයි. (හෙබ්‍රෙව් 13:20). හෙබ්‍රෙව් මෙසේද පවසයි. “යේසුස්වහන්සේ පුත්‍රයෙක්ව සිටි නුමුත්, තමන් වින්ද දේවලින් කීකරුකම ඉගෙනගත් සේක. (හෙබ්‍රෙව් 5:8). කීකරුකම යේසුස්වහන්සේට අළුත් දෙයක් විය. ඒ උන්වහන්සේ අකීකරු වූ නිසා නොව එහෙත් උන්වහන්සේ දෙවියන්වහන්සේ වූ බැවිනි. විශ්වයේ බලධාරියාණන්වූ බැවින්, යේසුස්වහන්සේ කිසිවෙකුට කීකරු නොවූ සේක. ඒ වෙනුවට සියළුදෙනාම උන්වහන්සේට කීකරු වූහ.

යේසුස්වහන්සේගේ දුක් විඳීම සහ මරණය (කුරුසිය සහ මරණය) උන්වහන්සේගේ පූජක ජීවිතය අත්‍යවශ්‍ය කොටස් වෙයි. දුක් විඳීම යේසුස්වහන්සේ සදාචාරාත්මකව වර්ධනය වූ බව අර්ථවත් නොවේ. දුක් විඳීම මගින් උන්වහන්සේව අනුකම්පා සහගත නොකෙරිණි. ඊට ප්‍රතිවිරුද්ධ ලෙස යේසුස්වහන්සේ සැමවිටම අනුකම්පා සහගත බැවින් මෙලොවට වැඩි සේක. අප වෙනුවෙන් උන්වහන්සේ අනුකම්පාව දැක්වූයේ ඒ නිසාය. (හෙබ්‍රෙව් 2:17). හෙබ්‍රෙව් ලිපියෙන් අදහස් කරන්නේ, දුක් විඳීම තුළින් උන්වහන්සේගේ සහෝදර ප්‍රේමය, උන්වහන්සේගේ මනුෂ්‍ය ස්වභාවයේ අව්‍යාජත්වය සහ පියාණන්වහන්සේගේ කැමැත්තට මනුෂ්‍යත්වය වෙනුවෙන් නියෝජිතයෙකු ලෙස උන්වහන්සේගේ යටත්වීමේ ගැඹුර, සත්‍ය ලෙස ප්‍රකාශ කරන ලද සහ එළිදරව් කරන ලද බවත්ය. උන්වහන්සේ “අංග සම්පූර්ණ වූයේ” උන්වහන්සේගේ දුක් විඳීම අපගේ උත්තම පූජකයාණන් වීමට සුදුසුකම් ලබා දුන් බව යන අර්ථයෙනි. එනම් උන්වහන්සේ අංග සම්පූර්ණ කීකරුකමේ ජීවිතය සහ ඉන්පසු කුරුසිය මත මරණය මගිනි. එමගින් යේසුස්වහන්සේ අපගේ පූජකයා ලෙස පියාණන්වහන්සේ ඉදිරියේ පූජා කළාවූ සම්මාදමයි.

`1 පේත්‍රැස් 2:9 පවසන්නේ අපි “රාජකීය පූජකයෝ” බවයි. ඔබ මෙම පූජනීය කාර්යයේ යෙදී සිටින බැවින් අන් මනුෂ්‍යයින් සමග පවත්වන සම්බන්ධතාවය, පිළිබඳ යේසුස්වහන්සේගේ ජීවිතය කුමක් පවසයිද?`