---
title:  සාර්ථක පූජකවරයෙක්
date:  01/02/2022
---

**“ඉදින් ලෙවීගේ පූජකකමෙන් සම්පූර්ණකම පැමිණේ නම් (මක්නිසාද ඒ සම්බන්ධව සෙනග ව්‍යවස්ථාව ලැබුවෝය), ආරොන්ගේ පිළිවෙලේ හැටියට කියනු නොලැබ, මෙල්කිසදෙක්ගේ පිළිවෙලේ හැටියට වෙන පූජකයෙක් නැගිටින්ට තවත් තිබුණු ඕනෑකම මොකද?” (හෙබ්‍රෙව් 7:11).**

පූජකවරු මනුෂ්‍යයින් සහ දෙවියන්වහන්සේ අතර මැදිහත්කාරකම් කරන්නෝය. හෙබ්‍රෙව් ලිපියෙන් පවසන්නේ, කෙසේවෙතත් ලෙවී පූජකයින්ට දෙවියන්වහන්සේ වෙතට සම්පූර්ණ, විශ්වාසවන්ත සම්බන්ධතාවයක් ගොඩනැගීමට නොහැකිවූ බවයි. මක්නිසාද, ඔවුන්ට අංග සම්පූර්ණත්වය ළඟා කර දිය නොහැකි වීම නිසාය. (හෙබ්‍රෙව් 7:11,18,19). එපමණක් නොව ඔවුන් අංග සම්පූර්ණ නොවූහ. එබැවින් අන් අයට අංග සම්පූර්ණත්වයට ළඟා කර දිය හැක්කේ කෙසේද?

එමෙන්ම පව්කාරයාගේ හෘද සාක්ෂිය සිවුපාවුන් පූජා කිරීමෙන් පවිත්‍ර කිරීමටද නොහැකි විය. ඔවුන්ගේ පරමාර්ථය වූයේ, යේසුස්වහන්සේගේ මෙහෙය වෙතට යොමු කිරීමය. එමෙන්ම උන්වහන්සේගේ පූජාව, එනම් පාපයෙන් පවිත්‍ර කිරීම ලැබෙන පූජාව, වෙතට යොමු කිරීමය. (හෙබ්‍රෙව් 9:14; 10:1-3,10-14). ලෙවී පූජකවරුන්ගේ ක්‍රියාකාරිත්වය සහ පූජා තාවකාලික සහ නිදර්ශනාත්මකය. ඔවුන්ගේ මෙහෙය තුළින් දෙවියන්වහන්සේට අවශ්‍ය වූයේ යේසුස්වහන්සේගේ අනාගත මෙහෙය තුළ මිනිසුන්ට ඔවුන්ගේ විශ්වාසය තැබීමට මගපෙන්වීමය. “… ලෝකයේ පාපය දුරු කරන දෙවියන්වහන්සේගේ බැටළු පැටවාණෝය!” (යොහන් 1:29).

`හෙබ්‍රෙව් 7:11-16 පාඨ කියවන්න. ව්‍යවස්ථාව වෙනස් කිරීමට අවශ්‍යතාවයක් ඇති වූයේ ඇයි?`

හෙබ්‍රෙව් 7:12 පාඨයෙන් පූජක තනතුරේ ව්‍යවස්ථාවේ අත්‍යවශ්‍ය වෙනසක් ඇති කළ බව විස්තර කරයි. ඒ ඇයි? මක්නිසාද, ආරොන් තුළින් ලෙවීවරයෙකු නොවන අයෙකුට පූජකවරයෙක් ලෙස සේවය කිරීමට තහනම් කරන නීතියක් තිබූ බැවිනි. (ගණන් කථාව 3:10; 16:39,40). හෙබ්‍රෙව් 7:13,14 පාඨ වලින්, යේසුස්වහන්සේ යුදා වංශයෙන් පැවත එන්නෙකු බව විස්තර කරයි. එබැවින් මෙම නීතිය මගින් උන්වහන්සේට ලෙවී පූජකවරයෙකු වීම තහනම් කරනු ලැබීය. එබැවින් පාවුල් තර්ක කරන්නේ, යේසුස්වහන්සේව පූජකවරයෙකු ලෙස පත් කිරීම යන්නෙන් අදහස් වන්නේ පූජක ධූරයේ නීතිය දෙවියන්වහන්සේ විසින් වෙනස් කර ඇති බවය.

යේසුස්වහන්සේගේ පැමිණීමද පූජාවල් පිළිබඳ නීතියේ වෙනසක් ඇති කරනු ලැබීය. පව්කාරයින් සමාව ලබා ගන්නා පිණිස විවිධ වර්ගයේ පූජා ගෙන ඒමට අවශ්‍ය විය. (ලෙවී කථාව 1-7). එහෙත් දැන් යේසුස්වහන්සේ පැමිණ අංග සම්පූර්ණ පුජාවක් ඔප්පු කළ බැවින් සිවුපාවුන් පූජා කිරීමේ නීතියද ඉවත් කරනු ලැබ ඇත. (හෙබ්‍රෙව් 10:17,18) එනම් නව ගිවිසුමේ ප්‍රතිඵලයක් වශයෙන් සහ ගැළවීමේ සැලැස්මේ වඩා සම්පූර්ණ එළිදරව්ව ලෙසිනි.

`පුරාණයේ සිට අප්‍රමාණ සිවුපා පූජාවන් ගැන සිතන්න. ඒ සියල්ලම යේසුස්වහන්සේ වෙත යොමු කරමින්, එසේ වුවද ඒවායින් එකක්වත් හෝ සියල්ලමවත්, අපගේ පාප වෙනුවෙන් ගෙවීමට ඇත්තෙන්ම නොහැකි විය. ඒවා වෙනුවෙන් ගෙවීමට යේසුස් වහන්සේගේ මරණයට පමණක් හැකිවූයේ මන්ද?`