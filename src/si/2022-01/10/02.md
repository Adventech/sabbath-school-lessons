---
title:  පියාණන්වහන්සේ ඉදිරියේ යේසුස්වහන්සේ
date:   27/02/2022
---

`හෙබ්‍රෙව් 9:24 පාඨය කියවන්න. මේ ඡේදයට අනුව, යේසුස්වහන්සේගේ ස්වර්ගස්ථ වීමේ පරමාර්ථය කුමක්ද?`

පිරිමි ඉශ්‍රායෙල්වරුන් වසරකට තෙවරක් යෙරුසලමට යා යුතු බවත්, පූජාවක් සමග “ස්වාමීන්වහන්සේ ඉදිරියේ පෙනී සිටිය” යුතු බවත් දෙවියන්වහන්සේ ඔවුන්ට අවවාද කළසේක. පත් කර තිබුණු කාලය වන්නේ පාස්කු උත්සවය (මුහුන් නොමුසු රොටි). සති උත්සවය (පෙන්තකොස්ත) සහ කෙතෙහි වපුරන බීජවල ප්‍රථම ඵල ඔප්පු කිරීම සහ රැස් කිරීමේ මංගල්‍යය සඳහා කාලයයි. (නික්මයාම 23:14:17; ද්විතීය කථාව 16:16). පාස්කු උත්සවය මගින් ඉශ්‍රායෙල්වරුන්ගේ මිසරයෙන් මිදීම සමරනු ලැබීය. පෙන්තකොස්ත උත්සවය බාර්ලි අස්වැන්න සැමරීය. එමෙන්ම නව ගිවිසුම කාලයේදී සීනයි කන්දේදී දසපනත දීම හා සම්බන්ධ විය. රැස්කිරීමේ උත්සවය මගින් ඉශ්‍රායල්වරුන්ගේ කාන්තාර ගමනේදී දෙවියන්වහන්සේගේ රැකවරණය සමරනු ලැබීය. නව ගිවිසුමට අනුව පැරණි ගිවිසුමේ සියළුම උත්සවවල අනාගත වාක්‍ය වැදගත්කමක් තිබුණි.

හෙබ්‍රෙව් 9:24 පාඨය මගින් යේසුස්වහන්සේ පියාණන්වහන්සේ වෙත ස්වර්ගාරෝහණය වීම විස්තර කරනු ලැබේ. උන්වහන්සේ ස්වර්ගීය ශුද්ධස්ථානය වෙත පැමිණි සේක. “...... ක්‍රිස්තුස්වහන්සේ “සැබෑ ශුද්ධස්ථානයේ ආදර්ශයවන....” “දෙවියන්වහන්සේ අභිමුඛයෙහි පෙනී සිටින” පිණිස වඩා යහපත් පූජාවක් සමග (හෙබ්‍රෙව් 9:23, 24) පැමිණි සේක. එනම් උන්වහන්සේගේම රුධිරයයි.

යේසුස්වහන්සේ අනාගත වාක්‍ය වැදගත්කමකින් යුක්ත උත්සවවල වන්දනා ගමන පුදුමාකාර ලෙස නිවැරදිව ඉටු කළසේක. උන්වහන්සේ පාස්කු උත්සවය සඳහා සූදානම් වන දවසේදී නව වැනි පැයේදී මිය ගිය සේක. එනම් පාස්කු උත්සවයේ බැටළුවන් පූජා කළාවූ මොහොතේදීය. (යොහන් 19:14; මතෙව් 27:45-50). යේසුස්වහන්සේ තුන්වැනි දවසේදී උත්ථානවී උන් වහන්සේගේ පූජාව පිළිගත් බවට සහතිකය ලබා ගැනීම සඳහා ස්වර්ගා-රෝහණය වූසේක. (යොහන් 20:17; 1 කොරින්ති 15:20). එවිට පූජකවරයා නාඹුල් ඵල ලෙස ඉදුනු බාර්ලි මිටියක් ගෙනැවිත් තේව කරන්නේය. (ලෙවී කථාව 23:10-12). ඉන්පසු උන්වහන්සේ දෙවියන්වහන්සේගේ දකුණු පසින් අසුන් ගැනීම සඳහාත් එමෙන්ම පෙන්ත කොස්ත දවසේදී නව ගිවිසුම ආරම්භ කිරීම සඳහාත් දින 40කට පසුව ස්වර්ගාරෝහණය වූසේක. (ක්‍රියා 1; 2 පරිච්ඡේද).

පැරණි ඉශ්‍රායෙල්වරුන්ගේ වන්දනා ගමනේ පරමාර්ථය වූයේ, “දෙවියන් වහන්සේගේ මුහුණ දැකීමයි.” (ගීතාවලිය 42:2). මින් අදහස් වූයේ දෙවියන් වහන්සේගේ අනුග්‍රහය අත්දැකීමයි. (ගීතාවලිය 17:15). ඒ ආකාරයෙන්ම “දෙවියන්වහන්සේගේ මුහුණ දැකීම” යන හෙබ්‍රෙව් ප්‍රකාශයෙන් අදහස් වූයේ දෙවියන්වහන්සේගෙන් උපකාර ඉල්ලීමයි. (2 ලේකම් 7:14; ගීතාවලිය 27:8; ගීතාවලිය 105:4). යේසුස්වහන්සේගේ ස්වර්ගාරෝහණය ගැන හෙබ්‍රෙව් ලිපියේ දක්වන අර්ථය මෙය වේ. යේසුස්වහන්සේ දෙවියන්වහන්සේ වෙතට ආරෝහණය වූයේ අංග සම්පූර්ණ පූජාව සමගය. යේසුස්වහන්සේ දෙවියන් වහන්සේ වෙතට ආරෝහණය වූයේ දෙවියන්වහන්සේ ඉදිරියට යන්නාවූ අපගේ පූර්වගාමියා ලෙසය. (හෙබ්‍රෙව් 6:19, 20). උන්වහන්සේ ගමන යන්නාවූ ඇදහිලිවන්තයින්ට, පොරොන්දුව සත්‍යයක් කළසේක. එම ගමන වන්නේ, “නිජබිමක් සොයන්නාවූ,” “වඩා යහපත් රටක් ලැබීමට ආශාවෙන් සිටින,” දෙවියන්වහන්සේ ගෘහනිර්මාණ ශිල්පියා සහ ගොඩනගන්නා වන “වඩා හොඳ නගරයක්” සොයා යන්නාවූ ගමනකි. (හෙබ්‍රෙව් 11:10; 13:16).

`නැවතත් ක්‍රිස්තුස්වහන්සේ කළාවූ දේහි යථාර්ථය, එනම් කුරුසිය මත පමණක් නොව, දැන් උන්වහන්සේ ස්වර්ගයෙහි කරන්නාවූ කාර්යය මගින්ද අපට ගැළවීම පිළිබඳ සහතිකය ලබාදෙන්නේ ඇයි?`