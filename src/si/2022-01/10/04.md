---
title:  තිරයක අවශ්‍යතාවය
date:   01/03/2022
---

තිරයක් දෙවිධියකට ක්‍රියා කරයි. හෙබ්‍රෙව් ලිපියේ තිරයට භාවිතා කරන්නේ කඩතුරාව යන්නයි. එය මළුවක තිරයක්, (නික්මයාම 38:18), ශුද්ධස්ථානයක පිටත කාමරයක ඇති තිරයක්, (නික්මයාම 36:37) හෝ ශුද්ධස්ථානය අති ශුද්ධස්ථානයෙන් වෙන් කරන අභ්‍යන්තර තිරයද වෙයි. (නික්මයාම 26:31-35). මෙම තිර තුන සමහර මිනිසුන්ට පමණක් හරහා යා හැකි ඇතුල්වීම් සහ සීමාවන් වෙයි.

`ලෙවී කථාව 16:1, 2 සහ ලෙවී කථාව 10:1-3 පාඨ කියවන්න. මෙම ඡේද තුළ කුමන අනතුරු ඇඟවීම් ඇත්ද?`

තිරය දේවගැතිවරු ශුද්ධවූ දෙවි කෙනෙක් වෙනුවෙන් සේවය කරනවිටදී ඔවුන්ගේ ආරක්ෂාව සඳහා වන්නේය. රන් වස්සාගේ පාපයෙන් පසුව, මෝසෙස්ට දෙවියන්වහන්සේ පැවසුවේ උන්වහන්සේ ඔවුන්ව විනාශ නොකරන පිණිස උන්වහන්සේ ඔවුන් සමග පොරොන්දු දේශයට නොයන බවය. මක්නිසාද ඔවුහු “තද කැලැල් ඇති සෙනඟක්” වන නිසාය. (නික්මයාම 33:3). ඒ ආකාරයෙන් මෝසෙස් කූඩාරම කඳවුරෙන් පිටත බොහෝ දුරින් පිහිටවීය. (නික්මයාම 33:7). මෝසෙස් මැදිහත්කාරකම් කිරීමෙන් පසුව කෙසේ වෙතත්, දෙවියන්වහන්සේ ඔවුන් මධ්‍යයේ යාමට එකඟවූ සේක. (නික්මයාම 33:12-20). එහෙත් උන්වහන්සේ මිනිසුන් අතර ජීවත් වෙමින් ඔවුන්ව ආරක්ෂා කිරීමට ක්‍රම කිහිපයක් සකස් කළසේක.

උදාහරණයක් ලෙස, ඉශ්‍රායෙල්වරුන් දැඩි ක්‍රම අනුගමනය කරමින් කඳවුරු බැඳගත් අතර එහි මැද ගැඹුරු සමචතුරශ්‍රයක් නිර්මාණය කළහ. එහි කූඩාරම තැනූහ. ඊට අමතරව, ලෙවීවරු කූඩාරම වටේ කඳවුරු බැඳගත්හ. එසේ කළේ ශුද්ධස්ථානය සහ එහි ගෘහ භාණ්ඩ ආක්‍රමණිකයන්ගෙන් ආරක්ෂා කර ගැනීම සඳහාය. (ගණන් කථාව 1:51; ගණන් කථාව 3:10). එපමණක් නොව, ඔවුහු ඉශ්‍රායෙල් මිනිසුන්ව ආරක්ෂා කළාවූ මනුෂ්‍ය තිරයක් ලෙසද ක්‍රියා කළහ. “එහෙත් ඉශ්‍රායෙල් පුත්‍රයන්ගේ සභාව කෙරෙහි උදහස නොපැමිණෙන පිණිස ලෙවීවරු සාක්ෂි මණ්ඩපය වටකර කූඩාරම් ගසා ගත්තෝය. ලෙවීවරුන්ට සාක්ෂි මණ්ඩපයේ සේවය භාරගත යුතුය.” (ගණන් කථාව 1:53).

අපගේ පූජකවරයා හැටියට, යේසුස්වහන්සේ අපගේ තිරය බවට පත් වූසේක. උන්වහන්සේගේ ලොව පහළවීමෙන්, දෙවියන්වහන්සේ අප මධ්‍යයේ උන්වහන්සේගේ කූඩාරම පිහිටෙවූ සේක. එමෙන්ම උන්වහන්සේගේ මහිමය පිළිබඳ මෙනෙහි කිරීමට හැකියාවද ලබා දුන්සේක. (යොහන් 1:14-18). උන්වහන්සේ අංග සම්පූර්ණ නොවන ලෝකය තුළ ශුද්ධවූ දෙවි කෙනෙකුට ජීවත් වීමට හැකියාව ලබා දුන්සේක.

`මැවුම්කාර දෙවියන්වහන්සේ, උන්වහන්සේ මැවුවාවූ ලෝකය තුළ උන්වහන්සේගේ මිනිසුන් අතර පදිංචිව සිටීමගැන සිතන්න. ඔවුහු ඒ වන විට මිදීම ලැබුවාවූ වහල් ජාතියක් වූහ. දෙවියන්වහන්සේ අපට කොතරම් ළංව සිටිය හැකිද යන්න ගැන ඉන් අපට කුමක් උගන්වයිද?`