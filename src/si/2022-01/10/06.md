---
title:  ඔවුහු උන්වහන්සේගේ මුහුණ දකින්නෝය
date:   03/03/2022
---

`හෙබ්‍රෙව් 12:22-24 කියවන්න. අපි ස්වර්ගීය යෙරුසලම වෙත දෙවියන්වහන්සේ ඉදිරිපිටට පැමිණියේ කුමන හැඟීමකින්ද?`

විශ්වාසවන්තයින් ස්වර්ගීය යෙරුසලම වන, සියොන් කන්දට ඇදහිල්ල තුලින් “පැමිණ ඇති” බවට තර්ක කරනු ලැබේ. මෙම හැඟීම තුළින් ඔවුන්ගේ අත්දැකීම මගින් අනාගතය බලාපොරොත්තු වේ. මේ ආකාරයෙන් ස්වර්ගීය යෙරුසලම අයිති වන්නේ “ බලාපොරොත්තුවූ” එහෙත් “නොදුටුවාවූ” දේවල්වල රාජධානිය වුවද, අපිට එය සහතික කරනු ලබන්නේ ඇදහිල්ල තුලිනි. (හෙබ්‍රෙව් 11:1).

එය සත්‍ය වුවද එය මෙම ඡේදයේ සම්පූර්ණ අර්ථය නොවේ. අපද  සියොන් කන්ද වෙත ළඟාවී සිටිමු. එනම් අප නියෝජනය කරන්නා වන යේසුස් වහන්සේ තුළින් දෙවියන්වහන්සේ ඉදිරියට පැමිණ සිටිමු. (එපීස 2:5,6; කොලොස්සි 3:1). යේසුස්වහන්සේගේ ස්වර්ගාරෝහණය ඇදහිල්ල පිළිබඳ කරුණක් නොව, එහෙත් එය සිදුවූ දෙයකි. හෙබ්‍රෙව් ලිපියෙන් අපට පාපොච්ඡාරණය තදින් අල්ලාගෙන සිටින ලෙස බල කරන්නේ මෙම යේසුස් වහන්සේගේ ස්වර්ගාරෝහණය නමැති ඓතිහාසික සිද්ධිය මගිනි. (හෙබ්‍රෙව් 4:14; හෙබ්‍රෙව් 10:23) පාවුල් මෙසේ පවසයි. “එබැවින් අහස පසුකර ගියාවූ දෙවියන්වහන්සේගේ පුත්‍රවූ යේසුස් නම් මහා උත්තම පූජකයෙක් අපට සිටින නිසා.... අපි .... නිසැකකමින් කරුණාවේ සිංහාසනයට ළඟාවෙමු.” (හෙබ්‍රෙව් 4:14, 16).

මේ ආකාරයෙන් අපි දැනටමත් අපගේ නියෝජිතයා තුළින් පැමිණි සිටින බැවින්, ඒ අනුව ක්‍රියා කළයුතු වෙමු. උන්වහන්සේ තුළින්, “..... ස්වර්ගීය දීමනාවේ රසය වින්දාවූ .... දෙවියන්වහන්සේගේ යහපත් වචනයේද, මතු පැමිණෙන කාලයේ බලවලද රසය බැලුවාවූ තැනැත්තන්....” (හෙබ්‍රෙව් 6:4,5). යේසුස්වහන්සේගේ ස්වර්ගාරෝහණයේ සහ ස්වර්ගීය ශුද්ධස්ථානයේ යේසුස් වහන්සේගේ මෙහෙය “පිළිබඳ යථාර්ථය වන්නේ, “.... ආත්මයේ සන්තකවූ, ස්ථිරවූ, තිරයෙන් ඇතුළට යන්නාවූ නැංගුරමක් මෙන් අපට ඇත්තේය.” (හෙබ්‍රෙව් 6:19). පොරොන්දු තුළ සාරය ඇති බවත්, විශ්වාස කිරීමට තරම් වටිනා බවද සහතික වේ. (හෙබ්‍රෙව් 7:22). අපට ඇදහිල්ලට ඓතිහාසික නැංගුරමක් ඇත.

දෙවියන්වහන්සේගේ අරමුණ යේසුස්වහන්සේ තුළ පමණක් නොව, අප තුළද ඉෂ්ට වනු ඇත. යේසුස්වහන්සේ ස්වර්ගාරෝහණය ඉශ්‍රායල්වරුන්ගේ පළමු වාර්ෂික වන්දනාගමන් දෙකේ පාස්කුව, පෙන්තකොස්තය දර්ශනවාදය ඉෂ්ට කළ බව අපි පවසා ඇත. හෙබ්‍රෙව් ලිපියට අනුව සහ එළිදරව් පොතට අනුව, අවසාන වන්දනා ගමන වන කූඩාරම් උත්සවය සම්පූර්ණ කළයුතු උත්සවයකි. අපි එය සමරන්නේ යේසුස්වහන්සේ සමග, “අත්තිවාරම ඇත්තාවූ, දෙවියන්වහන්සේ විසින් යෝජනා කර සෑදුවාවූ” නුවරදීය. එනම් ස්වර්ගීය මව් බිමේදීය. (හෙබ්‍රෙව් 11:10; 13-16 පාඨ  බලන්න). අපි කූඩාරම් නොසාදන්නෙමු. එහෙත් දෙවියන්වහන්සේගේ කූඩාරම, ස්වර්ගයේ සිට බිමට බසින අතර, අපි සදහටම උන්වහන්සේ සමග එහි ජීවත් වන්නෙමු.  (එළිදරව් 7:15-17; එළිදරව් 21:1-4; එළිදරව් 22:1-5; ගණන් කථාව 6:24-26).

`බොහෝ වේදනා සහ දුක්විඳීම් වලින් පිරි ලෝකයක් තුළ සදාකාල ජීවනයේ පොරොන්දුව අපගේ ජීවිත තුළ සත්‍යයක් කරගැනීමට අපි කෙසේ ඉගෙන ගනිමුද? මේ සියළු දේවල් මෙහි අපි ගතකරන ජීවිතය යහපත් බව හැඟවීමට ඉදිරිපත් කරන්නාවූ මනඃකල්පිත පින්තූරයක් බව පවසන අයට අපි කුමන පිළිතුරක් දිය හැකිද?`