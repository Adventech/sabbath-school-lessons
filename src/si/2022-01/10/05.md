---
title:  තිරය (කඩතුරාව) තුළින් ජිවත්වීමේ නව සහ ජීවමාන ක්‍රමය
date:   02/03/2022
---

`හෙබ්‍රෙව් 10:19-22 පාඨ කියවන්න. මෙම ඡේදය තුළ අප වෙනුවෙන් කුමන ආරාධනාවක් ඇත්ද?`

හෙබ්‍රෙව් පොත තර්ක කරන්නේ යේසුස්වහන්සේ ස්වර්ගයේ ශුද්ධස්ථානයට ඇතුල්වූ බවත් අපට උන්වහන්සේ අනුව එන ලෙසත් බවය. මෙම අදහස මීට පෙර හඳුන්වා දුන් මතය වන යේසුස්වහන්සේ විශ්වාසවන්ත-යින්ගේ “නායකයාණන්” සහ “පූර්වගාමියා” යන්න සමග එකඟ වෙයි. (හෙබ්‍රෙව් 2:10; හෙබ්‍රෙව් 6:19,20; හෙබ්‍රෙව් 12:2). “නවතම සහ ජීවමාන” මාර්ගය වන්නේ යේසුස්වහන්සේ උන්වහන්සේගේ පූජාව සහ ස්වර්ගාරෝහණය සමග ආරම්භ කළාවූ නව ගිවිසුමය. “නවතම සහ ජීවමාන” යන අදහස, පැරණි ගිවිසුමේ සඳහන් කරන “පරණ වන්නාවූ සහ මහලු වන්නාවූ” යන විස්තරයට වඩා වෙනස් වෙයි. (හෙබ්‍රෙව් 8:13). පාපයට කමාව සපයා දුන්නේ නව ගිවිසුමයි. එනම් අපගේ හදවත් තුළ ව්‍යවස්ථාව තබා අපට විශ්වාසයෙන් යුක්තව දෙවියන් වහන්සේ වෙතට ළඟාවීමටත්, හැකියාවද ලබා දුණි. එසේ වූයේ අප නිසාවත් අපි කළාවූ දේවල් නිසාවත් නොව, එහෙත් සියළුම ගිවිසුම් වගකීම් ඉෂ්ට කිරීම මගින් යේසුස්වහන්සේ අප වෙනුවෙන් කළාවූ දෙය නිසාය.

පැරණි ගිවිසුමේ ආරම්භය, ශුද්ධස්ථානයේ ආරම්භය සහ පූජකවරුන් විශුද්ධ කිරීම සමග සම්බන්ධවූ බව හෙබ්‍රෙව් ලිපිය සඳහන් කරයි. (හෙබ්‍රෙව් 9:18-21). නික්මයාම 40, ලෙවී කථාව 8, ලෙවී 9 පරිච්ඡේද සමග සංසන්දනය කරන්න. ගිවිසුමේ පරමාර්ථය වූයේ දෙවියන්වහන්සේ සහ උන්වහන්සේගේ මිනිසුන් අතර මිත්‍රශීලී සම්බන්ධයක් නිර්මාණය කිරීමය. (නික්මයාම 19:4-6). ඉශ්‍රායෙල්වරුන් මෙම සම්බන්ධතාවය පිළිගත්විට දෙවියන්වහන්සේ ඉක්මණින් අණ කළේ ශුද්ධස්ථානයක් ගොඩනැගිය යුතු බවත්, උන්වහන්සේට ඒ අනුව ඔවුන් අතර ජීවත් විය හැකි බවත්ය. ශුද්ධස්ථානය ආරම්භ කිරීම සහ දෙවියන් වහන්සේගේ මිනිසුන් අතර උන්වහන්සේගේ වැඩසිටීම මගින් සලකුණු කරනු ලැබුවේ දෙවියන්වහන්සේ සහ ඉශ්‍රායෙල්වරුන් අතර ගිවිසුම සම්පූර්ණ කරනු ලැබූ බවය.

මෙය නව ගිවිසුම සමගද සත්‍යයක් වේ. නව ගිවිසුම මගින්, අප වෙනුවෙන් යේසුස්වහන්සේගේ පූජක මෙහෙයේ ආරම්භයද සලකුණු කෙරේ. (හෙබ්‍රෙව් 5:1-10; හෙබ්‍රෙව් 7:1-8:13).

දෙවියන්වහන්සේ ඉදිරියට යේසුස්වහන්සේගේ ආරෝහණය මගින් දෙවියන්වහන්සේගේ දරුවන්ට එනම් උත්තම පූජකයාවූ යෝෂුවා නියෝජනය කළාවූ නව යුගයක් ආරම්භ කෙරිණි. සාතන් දෙවියන්වහන්සේගේ දරුවන්ට වරද පැටවීම සඳහා උන්වහන්සේ ළඟ සිටි බව සෙකරියා 3වැනි පරිච්ඡේදය සඳහන් කරයි. දෙවියන්වහන්සේ කෙරෙහි යෝබ්ගේ පක්ෂපාතිත්වය පිළිබඳ ප්‍රශ්න නැගුවේද මෙම චෝදනා කරන්නාය. (යෝබ් 1, 2 පරිච්ඡේද) යේසුස් වහන්සේගේ පූජාව සමග, කෙසේවෙතත්, සාතන් ස්වර්ගයෙන් පළවා හරිනු ලැබීය. (එළිදරව් 12:7-12; යොහන් 12:31; යොහන් 16:11 පාඨ සමග සංසන්දනය කරන්න). දැන් අප වෙනුවෙන් මැදිහත්කාරකම් කරන්නේ යේසුස්වහන්සේය. එනම් උන්වහන්සේගේ පූජාව සහ විශ්වාසවන්ත භාවය තුළින් අප වෙනුවේ ගැළවීම ප්‍රකාශ කෙරේ.

`සාතන්ට ඉඩ හරින්නේ නම්, දෙවියන්වහන්සේ ඉදිරියේ ඔබට කුමන චෝදනා නැගිය හැකිද? ඔහු බොරු කාරයෙක් වුවද, ඔබට වරද පැටවීම සඳහා ඔහුට කොපමණ බොරු කීමට සිදුවේද? ඔබගේ එකම බලාපොරොත්තුව කුමක්ද?`