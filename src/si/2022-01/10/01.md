---
title:  යේසුස්වහන්සේ තිරය තුළින් මාර්ගය විවෘත කරන සේක
date:   26/02/2022
---

### සබත්දින පස්වරුවේ
මේ සතියේ පාඩමේ අධ්‍යයනය සඳහා කියවන්න. හෙබ්‍රෙව් 9:24; නික්මයාම 19:3, 4; හෙබ්‍රෙව් 12:18-21; ලෙවී කථාව 16:1,2; හෙබ්‍රෙව් 10:19-21; කොලොස්සි 3:1. 

> <p>කටපාඩම් පදය</p>
> “මක්නිසාද ක්‍රිස්තුස්වහන්සේ සැබෑ ශුද්ධස්ථානයේ ආදර්ශය වන අතින් සෑදූ ශුද්ධස්ථානයකට නොව, අප උදෙසා දෙවියන් වහන්සේගේ අභිමුඛයෙහි දැන් පෙනී සිටින පිණිස ස්වර්ගයටම ඇතුල්වූසේක.” (හෙබ්‍රෙව් 9:24)

යේසුස්වහන්සේ ස්වර්ගස්ථ වීමෙන් පසු ඔලීව කන්දේ සිට ආපසු පැමිණි ගෝලයෝ ජයග්‍රාහිකව ප්‍රීතියෙන් කුල්මත් වූහ. ඔවුන්ගේ ස්වාමියා සහ මිතුරා ලෝකයේ පාලනය සඳහා බලයෙන් යුක්තවූ තනතුරකට පත්වූ අතර, උන්වහන්සේගේ නාමයෙන් දෙවියන්වහන්සේ වෙතට ළඟා වන ලෙස ආරාධනා කළසේක. එමෙන්ම ඔවුන්ගේ යාච්ඤා වලට හිතකර ලෙස පිළිතුරු දෙන බවට සම්පූර්ණ විශ්වාසයෙන් යුක්තව සිටින ලෙස ආරාධනා කළසේක. (යොහන් 14:13, 14). කෲරත්වයේ පහරට ලක්වෙමින් ඔවුන් දිගටම මෙලොව සිටියද, ඔවුන්ගේ බලාපොරොත්තුව ශක්තිමත් විය. යේසුස්වහන්සේ ස්වර්ගස්ථ වූයේ ඔවුන් වෙනුවෙන් ස්ථානයක් පිළියෙල කිරීමට බව ඔවුහු දැන සිටියහ. (යොහන් 14:1-3). යේසුස්වහන්සේ ඔවුන්ගේ ගැළවීමේ නායකයාණන් බවත්, උන්වහන්සේගේ රුධිරය තුළින් ස්වර්ගීය නිවසට මාර්ගය විවෘත කළ බවත් ඔවුහු දැන සිටියහ.

යේසුස්වහන්සේගේ ස්වර්ගාරෝහණය හෙබ්‍රෙව් ලිපියේ දේව ධර්මයේ මධ්‍යස්ථානය වෙයි. එමගින් යේසුස්වහන්සේගේ පාලනයේ ආරම්භය සහ අප වෙනුවෙන් උන්වහන්සේගේ උත්තම පූජක මෙහෙයේ ආරම්භය සලකුණු කෙරේ. ඊට වඩා වැදගත් වන්නේ, යේසුස්වහන්සේගේ ස්වර්ගාරෝහණය නව ගිවිසුමේ එම අවස්ථාව මගින් අපට ඇදහිල්ල තුළින් දෙවියන්වහන්සේ වෙතට නිර්භීතව ළඟාවීමට ලබාදී ඇති අවස්ථාවද උදාකර දෙයි. අපගේ වගකීම වන්නේ, දැන් අපි යේසුස්වහන්සේ තුළ විශ්වාසයෙන් සහ උන්වහන්සේගේ ධර්මිෂ්ඨතාවයේ අනුග්‍රහයෙන් දෙවියන්වහන්සේ වෙත ළඟාවීමයි.

_මාර්තු 05 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._