---
title:  දෙවියන්වහන්සේගේ ආරාධනාව
date:   28/02/2022
---

`හෙබ්‍රෙව් 12:18-21 පාඨ කියවන්න. සීනයි කන්දේදී ඉශ්‍රායල්වරුන්ගේ අත්දැකීම කුමක්වීද?`

දෙවියන්වහන්සේ ඉශ්‍රායෙල්වරුන්ව මිසරයෙන් කැඳවූ විටදී උන් වහන්සේගේ සැලැස්ම වූයේ ඔවුන් සමග මිත්‍රශීලී සම්බන්ධතාවයක් පැවැත්වීමය. උන්වහන්සේ මෙසේ පැවසූ සේක: “..... මා විසින් මිසරවරුන්ට කළ දෙයද, නුඹලා රාජාලීන්ගේ පියාපත් පිට උසුලා මා වෙතට ගෙනා බවද නුඹලා දුටුවහුය.....” (නික්මයාම 19:3,4).

ඒ ආකාරයෙන් මෝසෙස් තුළින් දෙවියන්වහන්සේ සමග සම්මුඛ වීම සඳහා සෙනග සූදානම් කිරීම සඳහා අවශ්‍ය උපදෙස් දුන් සේක. මිනිසුන් පළමුව විශුද්ධ විය යුතු විය. (නික්මයාම 19:10-15). සූදානමකින් තොරව කඳු පාමුලට පැමිණි අය මිය යන්නෝය. එසේ වුවත් මිනිස්සු දින දෙකක් තුළ සූදානම් වූ විටදී, “.... හොරණෑව බොහෝ වේලා ශබ්ද කරන කල්හි,” තුන්වැනි දිනයේදී දෙවියන් වහන්සේ මිනිසුන්ට “ඔවුහු කන්දට පැමිණෙත්වයි,” උපදෙස් දුන්සේක. (හෙබ්‍රෙව් 19:13). උන්වහන්සේට අවශ්‍ය වූයේ, මෝසෙස් සහ මිනිසුන්ගේ නායකයින් කන්ද මුදුනට නැගි විටදී අත්දකින දේ ඔවුනුත් අත්දැකීමයි. එමෙන්ම ඔවුහු “දෙවියන්වහන්සේ දැකලාත් කාබී සිටියෝය.” (නික්මයාම 24:9-11). පසුව මිනිස්සු දෙවියන්වහන්සේගේ මහිමය දුටු බවත්, “දෙවියන්වහන්සේ මනුෂ්‍යයා සමග කථා කරලාත්, ඔහු ජීවත්ව සිටින බව......”න් දැන ගත්හ. (ද්විතීය කථාව 5:24). එහෙත් අවස්ථාව උදාවූ විටදී ඔවුන්ගේ ඇදහිල්ල මඳ විය. අවුරුදු ගණනාවකට පසුව මෝසෙස් මෙසේ විස්තර කළේය : “..... මක්නිසාද, නුඹලා ගින්න නිසා භයවී, කන්දට නොනැගී සිටියහුය.” (ද්විතීය කථාව 5:5). ඒ වෙනුවට ඔවුහු ඔවුන් වෙනුවෙන් අතරමැදියා වන ලෙස ඉල්ලා සිටියහ. (ද්විතීය කථාව 5:25-27). නික්මයාම 20:18-21 පාඨ සමග සංසන්දනය කරන්න).

සීනයි කන්දේදී දෙවියන්වහන්සේගේ ශුද්ධ භාවය පැවතියේ, මිනිසුන් උන්වහන්සේට බියවී ගෞරව කිරීම සඳහා යොමු කිරීම සඳහාය. “ස්වාමීන් වහන්සේ කෙරෙහි බියවීම” ජීවිතය, ප්‍රඥාව සහ ගෞරවය වෙතට මගපෙන්වයි. (ද්විතීය කථාව 4:10; ගීතාවලිය 111:10; හිතෝපදේශ 1:7; හිතෝපදේශ 9:10; හිතෝපදේශ 10:27 පාඨ සමග සසඳන්න). එමෙන්ම උන්වහන්සේ අනුකම්පා සහගත සහ කරුණාවන්ත බව පාඩමටද මග පෙන්වනු ලැබේ. (නික්මයාම 34:4-8). මේ ආකාරයෙන් දෙවියන්වහන්සේට අවශ්‍ය වූයේ ඉශ්‍රායෙල්වරුන් උන් වහන්සේ වෙතට පැමිණීම වන අතර, මිනිස්සු බියට පත්ව ඔවුන්ගේ අතරමැදියා වන ලෙස මෝසෙස්ගෙන් ඉල්ලූහ. සීනයි කන්දේ සිද්ධීන් පිළිබඳ හෙබ්‍රෙව් විස්තරය මගින්, මෝසෙස් මිනිසුන්ට ඔවුන්ගේ ඇදහිල්ල මඳකම, රන් වස්සා සමග ඔවුන්ගේ ඇදහිලි විරෝධී ක්‍රියාව, ඔවුන්ගේ පාප නිසා ඔහු දෙවියන්වහන්සේ හමුවීමට බියවීම පිළිබඳ මතක් කර දුන්නේය. (ද්විතීය කතාව 9:19). ඒවාට මිනිසුන් දැක්වූ ප්‍රතිචාර දෙවියන්වහන්සේගේ සැලැස්ම නොවීය. ඒ වෙනුවට ඔවුන්ගේ අවිශ්වාසවන්තකම නිසා ඇතිවූ ප්‍රතිඵලය.

`යේසුස්වහන්සේ නිසා, අපි ශුද්ධවූ දෙවියන්වහන්සේ වෙතට ළඟාවීමට බිය නොවිය යුත්තේ මන්ද? කෙසේවෙතත්, උන්වහන්සේ වෙතට ළඟාවීමට ඇති කොන්දේසි මොනවාද?`