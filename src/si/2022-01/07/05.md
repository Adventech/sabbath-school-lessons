---
title:  වඩා හොඳ දේවල්
date:  09/02/2022
---

හෙබ්‍රෙව් 6:4-8 පාඨ වලින් දෙන ලද දැඩි එමෙන්ම අවංක අනතුරු ඇඟවීමෙන් පසුව පාවුල්, පාඨකයින් පුත්‍රයාණන්වහන්සේගෙන් ඉවත්වී නැති බවත්, අනාගතයේදී නොවැටෙන බවටත් විශ්වාසය ප්‍රකාශ කරයි. ඔහු විශ්වාස කරන්නේ, ඔහුගේ ප්‍රේක්ෂකයින් අනතුරු ඇඟවීම පිළිගෙන, සුදුසු ඵල දරාවිය කියාය. ඔවුන් දෙවියන්වහන්සේ විසින් වගා කරනු ලැබූ “මහ පොළොව” වන අතර උන්වහන්සේගේ බලාපොරොත්තු වන ඵල දරති. මේ සෙනඟට දෙවියන්වහන්සේගේ ආශිර්වාද ලැබෙන්නේය. (හෙබ්‍රෙව් 6:7), එනම් “ගැළවීමය.” (හෙබ්‍රෙව් 6:9).

`හෙබ්‍රෙව් 6:9-12 පාඨ කියවන්න. ප්‍රේක්ෂකයින් කළාවූ යහපත් දේවල් සහ කරන්න යන්නාවූ දේවල් ලැයිස්තු ගත කොට ඒවායින් කුමක් අදහස් වන්නේදැයි විස්තර කරන්න.`

ඇදහිලිවන්තයෝ දෙවියන්වහන්සේගේ “නාමයට” ඔවුන්ගේ ප්‍රේමය දක්වති. එනම්, දෙවියන්වහන්සේටමය. ශුද්ධවන්තයින්ට ඔවුන්ගේ සේවය මගිනි. මේවා අතීතයේදී කළාවූ හුදෙකලා ක්‍රියා නොවේ. එහෙත් ඒවා පැවත ආ වර්තමානය දක්වා දීර්ඝ කළාවූ ක්‍රියාවන්ය. සුවිශේෂී ක්‍රියා පුද්ගලයෙකුගේ සත්‍ය චරිතය නොපෙන්වයි. දෙවියන්වහන්සේ වෙත දක්වන ප්‍රේමයේ දැඩිම සාක්ෂිය “ආගමික” ක්‍රියාවක් නොවේ. එහෙත් මිනිස් සහෝදරයින් වෙත දක්වන ප්‍රේමයයි. විශේෂයෙන්ම දිළිඳු අය වෙත දක්වන ප්‍රේමයයි. (මතෙව් 10:42; 25:31-46). මේ ආකාරයෙන් පාවුල් ඇදහිලිවන්තයින්ට යහපත කිරීමට “අමතක” නොකරන ලෙස අවවාද කරයි. (හෙබ්‍රෙව් 13:2,16).

හෙබ්‍රෙව් 6:12 දෙස බලන්න. ඉන් “උදාසීන” හෝ “මන්දගාමී” වීමට විරුද්ධව අනතුරු අඟවයි. එමගින් මුහුකුරා යාමට අසමත් වන සහ නොමග යන්නාවූ චරිත ලක්ෂණ වලින් යුක්ත අය අදහස් කරයි. (හෙබ්‍රෙව් 5:11; 6:12). බලාපොරොත්තුව ජීවමාන කරන්නේ ඇදහිල්ල බුද්ධිමත් ලෙස යෙදවීමෙන් නොවේ. එහෙත් ප්‍රේමණීය ක්‍රියා මගින් ප්‍රකාශ කරන ඇදහිල්ල මගිනි. (රෝම 13:8-10).

ඇදහිල්ල සහ ඉවසීම තුළින් පොරොන්දු උරුම ගකරගත් අයව අනුකරණය කිරීම පාවුල් පාඨකයින්ගෙන් බලාපොරොත්තු වෙයි. ඔහු දැනටමත් කාන්තාර පරම්පරාව සෘණාත්මක ආදර්ශයක් ලෙස ඉදිරිපත් කොට ඇත. ඔවුහු ඇදහිල්ල සහ නොපසුබට උත්සාහය මඳකමින් ඔවුන්ට පොරොන්දු වනු ලැබූ දේවල් උරුම කරගැනීමට අසමත් වූහ. ඔහු ඉන්පසු ආබ්‍රහම් ඉදිරිපත් කරයි. (හෙබ්‍රෙව් 6:13-15). එනම් “ඇදහිල්ලෙන් සහ ඉවසිල්ලෙන්” යුක්තව පොරොන්දු උරුම කරගත් අයෙක් ලෙසය. ධනාත්මක පුද්ගලයින්ගේ ලැයිස්තුව හෙබ්‍රෙව් 11 වැනි පරිච්චේදයේදී වඩ වඩා දීර්ඝ වේ. එය උච්ඡස්ථානයට පැමිණෙන්නේ හෙබ්‍රෙව් 12 වැනි පරිච්ඡේදයේ ඇදහිල්ලේ සහ ඉවසීමේ අති ශ්‍රේෂ්ඨ ආදර්ශය ලෙස, යේසුස්වහන්සේ සමගය. (හෙබ්‍රෙව් 12:1-4). එළිදරව් 14:12හි සඳහන් පරිදි අවසාන කාලයේ ශුද්ධවන්තයන්ගේ චරිත ලක්ෂණය වන්නේ ඇදහිල්ල, ඉවසීම, සහ පනත රක්ෂා කිරීමය.

`සමහර අවස්ථාවලදී අපි ප්‍රේම කරන පුද්ගලයින්ට අනතුරු අඟවන වචන භාවිතා කළ යුතුය.   අන්   අයට   අනතුරු   ඇඟවීම   සහ   අනතුරු   ඇඟවීම   සම්බන්ධව අපෝස්තුළුවරයාගෙන් අපට කුමක් ඉගෙන ගත හැකිද?`