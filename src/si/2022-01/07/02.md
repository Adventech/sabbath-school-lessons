---
title:  දේව වචනයේ සාරය රස බැලීම
date:  06/02/2022
---

`හෙබ්‍රෙව් 6:4,5 පාඨ කියවන්න. විශ්වාසවන්තයින් ක්‍රිස්තුස්වහන්සේට ඇදහිලිවන්තව සිටියදී ඔවුන්ට උන්වහන්සේ තුළ කුමක් දෙනු ලැබුවෝද?`

“ප්‍රබුද්ධ වීම” යනු හැරීම අත්දැකීමය. (හෙබ්‍රෙව් 10:32). ඉන් සඳහන් කරන්නේ  සාතන්ගේ  බලයේ  “අන්ධකාරයෙන්,”  දෙවියන්වහන්සේගේ “ආලෝකයට” අය ගැනය. (ක්‍රියා 26:17,18). එය අදාළවන්නේ පාපයෙන් (එපීස 5:11) සහ නොසැලකිලිමත්කමින් (1 තෙසලෝනික 5:4,5) මිදීමයි. ප්‍රබුද්ධවීම යන්නෙන් යෝජනා කරන්නේ යේසුස්වහන්සේ තුළින් ජයග්‍රහණය කළාවූ දෙවියන්වහන්සේගේ  ක්‍රියාවක්  නොහොත්,  “උන්වහන්සේගේ  මහිමයේ දීප්තිමත් භාවය” ලෙසය. (හෙබ්‍රෙව් 1:3).

“ස්වර්ගීය දීමනාව රස බලා තිබීම,” සහ “ශුද්ධාත්මයාණන්වහන්සේගේ කොටස්කරුවන් වීම” යන ප්‍රකාශ එක සමාන ප්‍රකාශන වේ. දෙවියන්වහන්සේගේ දීමනාව මගින් අදහස් කරන්නේ උන්වහන්සේගේ මහිමය (රෝම 5:15) හෝ ශුද්ධාත්මයාණන්වහන්සේටය. එනම් දෙවියන්වහහන්සේ එම මහිමය උන්වහන්සේ තුලින් ලබා දීමය. (ක්‍රියා 2:38). ශුද්ධාත්මයාණන්වහන්සේව රස බැලූ අය (යොහන් 7:37-39; 1 කොරින්ති 12:13). දෙවියන්වහන්සේගේ “මහිමය” අත් දැක ඇති අතර එය තුළ උන්වහන්සේගේ කැමැත්ත ඉටු කිරීමේ බලය ඇතුළත්ව ඇත. (ගලාති 5:22,23).

“දේව වචනයේ සාරය” රස බැලීම (හෙබ්‍රෙව් 6:5) යනු පුද්ගලිකව ශුභාරංචියේ සත්‍යය අත්දැකීමය. (1 පේත්‍රැස් 2:2,3). “පැමිණීමට ඇති යුගයේ බලය,” අනාගතයේ නැවත නැගුටුවීමේදී ඇදහිලිවන්තයින් වෙනුවෙන් දෙවියන්වහන්සේගේ හාස්කම් පෙන්වන බවයි. (යොහන් 5:28,29) අපගේ ශරීර ප්‍රතිසංස්කරණය කිරීම සහ සදාකාල ජීවනයයි. ඇදහිලිවන්තයින් කෙසේවෙතත්, වර්තමානයේදී ඒවා “රස බැලීමට” ආරම්භ කොට ඇත. ඔවුහු ආත්මික නැවත නැගිටීමක් අත් දැක ඇත. (කොලොස්සි 2:12,13). අළුත් කරන ලද මනසක් (රෝම 12:2) සහ ක්‍රිස්තුස් වහන්සේ තුළ සදාකාල ජීවනය (යොහන් 5:24).

පාවුල්ගේ සිතේ කාන්තාරයේ පරම්පරාව තිබුණා විය හැක. එනම් දෙවියන්වහන්සේගේ මහිමය සහ උන්වහන්සේගේ ගැළවීමයි. කාන්තාරයේ පරම්පරාව ගිනි කුළුණ මගින් ආලෝකයක් විය. (නෙහෙමියා 9:12,19; ගීතාවලිය 105:39). ස්වර්ගීය දීමනාව වූ මන්නා භුක්ති වින්දෝය. (නික්මයාම 16:15), ශුද්ධාත්මයාණන්වහන්සේව අත් දුටුවෝය. (නෙහෙමියා 9:20), “දෙවියන්වහන්සේගේ යහපත් වචනය” රස බැලූහ. (යෝෂුවා 21:45) සහ “පැමිණෙන්නට ඇති යුගයේ බලය’‘ එනම් ඔවුන්ගේ මිසර දේශයෙන් මිදීමේදී ඉටු කළාවූ පුදුමද හාස්කම්ද තුළිනි. (ක්‍රියා 7:36). පාවුල් යෝජනා කරන්නේ කාන්තාර පරම්පරාවට දෙවියන්වහන්සේ පිළිබඳ විශ්වාසය තිබුණත්, එවැනි සාක්ෂි තිබියදීත් (ගණන් කථාව 14:1-35), හෙබ්‍රෙව් ලියවිල්ලේ ශ්‍රාවකයින් එයම කිරීමේ අනතුරුදායක තත්වයක සිටියහ. දෙවියන්වහන්සේගේ අනුග්‍රහය පිළිබඳ සාක්ෂි අත් විඳිමින් ඒවා පවා නොතකා ඔවුහු එසේම කළහ.

`හෙබ්‍රෙව් ලිපියේ මෙම පාඨ මගින් ප්‍රකාශ කරන ලද මේ දේවල් පිළිබඳ ඔබගේ අත්දැකීම කුමක් වන්නේද? උදාහරණයක් ලෙස, එම පාඨයේ සඳහන් කරන දැනුවත් කිරීම ඔබ අත්දුටුවේ කෙසේද?`