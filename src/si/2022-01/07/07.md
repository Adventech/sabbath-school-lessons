---
title:  වැඩිදුර අධ්යයනය සඳහා
date:  11/02/2022
---

එලන් ජී වයිට් මහත්මියගේ අපෝස්තුළුවරුන්ගේ ක්‍රියා නැමැති ග්‍රන්ථයේ ප්‍රේමවන්ත යොහන් පිටු 539-545 හා යුගයන්ගේ ආශාව-යුදස් පිටු 716-722.

“මමත්වයට විරුද්ධව කරන සටන මෙතෙක් කල් කරන ලද විශාලතම සටන විය. මමත්වය යටත් කොට, සියල්ල දෙවියන්වහන්සේගේ කැමැත්ත යටත් කිරීම සඳහා පොර බැදීමක් අවශ්‍ය වෙයි. එහෙත් ආත්මය ශුද්ධවන්ත භාවයට වෙනස් කිරීමට පෙර, එය දෙවියන්වහන්සේට යටත් කළ යුතුය.” —Ellen G. White, Steps to Christ, p. 43.

“යොහන්ට යේසුස්වහන්සේ මෙන් වීමට ආශාව තිබුණි. එමෙන්ම ක්‍රිස්තුස්වහන්සේගේ ප්‍රේමයේ වෙනස් කරන්නාවූ බලපෑම යටතේ ඔහු නිහතමානී සහ පහත් ස්වභාවයට පත්විය. මමත්වය යේසුස්වහන්සේ තුළ සඟවනු ලැබීය. ඔහුගේ අනුකම්පාවට වඩා ඉහළින් යොහන් ඔහුගේ පුදුමාකාර ජීවිතයේ බලයට යටත් විය.”

“ක්‍රිස්තුස්වහන්සේට නිතරම කිට්ටුව සිටීමට ඔහුට ආශාව ඇති කළේ, උන්වහන්සේ කෙරෙහි ඔහු තුළ පැවති ගැඹුරු ප්‍රේමය තුළිනි. ගැළවුම්කාරයාණන්වහන්සේ 12 දෙනාටම ප්‍රේම කළසේක. එහෙත් යොහන් කෙරෙහි පැවතියේ ප්‍රතිග්‍රාහක ආත්මයකි. ඔහු අන් අයට වඩා බාලවිය. එමෙන්ම දරුවෙකු විශ්වාස කරන්නාවූ ආකාරයේ විශ්වාසයකින් ඔහු තම හදවත යේසුස්වහන්සේට විවෘත කළේය. ඒ ආකාරයෙන් ඔහු ක්‍රිස්තුස්වහන්සේගේ අනුකම්පාවට ලක්විය. ඔහු තුළින් ගැළවුම්කාරයාණන්ගේ ගැඹුරුම ආත්මික ඉගැන්වීම් මිනිසුන් අතර ව්‍යාප්ත කරනු ලැබීය.”

“ශුද්ධත්වයේ අලංකාරය මගින් වෙනස් කරනු ලැබූ ඔහුගේ පෙනුමේ ක්‍රිස්තුස්වහන්සේගේ මෙන්වූ ආලෝකයක් බැබළුණි. ආදරයෙන් සහ ප්‍රේමයෙන් යුක්තවූ ඔහු, ක්‍රිස්තුස්වහන්සේ මෙන්වී උන්වහන්සේ සමග සහෝදරත්වයෙන් බැඳීම සඳහා ගැළවුම්කාරයාණන් දෙස බැලීය. එය ඔහුගේ එක් ආශාවක් වූ අතර ඔහුගේ චරිතය තුළ ස්වාමීන්වහන්සේගේ චරිතය පිළිබිඹු කළේය. —Ellen G. White, The Acts of the Apostles, pp. 544, 545.

**සාකච්ඡා කිරීම සඳහා ප්‍රශ්න**:

`1.	යොහන්, ප්‍රේමණීය ගෝලයාගේ සහ යුදස් ඉස්කාරියොන්ගේ ජීවිත මගින් වැදගත් වෙනසක් සපයයි. යේසුස්වහන්සේ යොහන්ද ඔහුගේ සහෝදරයාද දුටු විට, උන්වහන්සේ ඔවුන්ට ආමන්ත්‍රණය කළේ, ගර්ජනාවේ පුත්‍රයෝය යන අර්ථය ඇති බොවනර්ගස් යනුවෙනි. යොහන් තුළ දැඩි දුර්වලතාවයක් තිබුණි. යූදස් තුළද දුර්වලකම් තිබුණි. එහෙත් ඒවා යොහන්ගේ දුර්වලතාවයන්ට වඩා හදිසියෙන් සිදුවූ හෝ බරපතල දුබලතා නොවීය. යුදස් ශුද්ධාත්මයාණන්ට විරුද්ධව පව් කළවිටදී යොහන් යේසුස්වහන්සේගේ ස්වරූපයට පත්වූයේ ඇයි? එහි වෙනස කුමක් වීද?`

`2.	යේසුස්වහන්සේගේ ඇදහිලිවන්තයින්ට ඔවුන්ගේ කුරුසි රැගෙන උන්වහන්සේව අනුගමනය කරන ලෙස ආරාධනා කරන සේක. කුරුසිය ගැනීම සහ අන් අයගේ අපචාර වලට යටත්වීම අතර ඇති වෙනස කුමක්ද?`

`3.	දෙවියන්වහන්සේ අපගේ ජීවිතය උන්වහන්සේට සම්පූර්ණයෙන් යටත්වීමක් බලාපොරොත්තු වන්නේ මන්ද? නිදහස් කැමැත්ත සහ ගැළවීම අතර ඇති සම්බන්ධතාවය කුමක්ද?`