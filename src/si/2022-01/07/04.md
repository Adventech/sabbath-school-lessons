---
title:  අත්හැර දැමූ (ප්‍රකාශ නොකළ) පාපවලට පූජාවක් නැත
date:  08/02/2022
---

හෙබ්‍රෙව් 6:4-6 හි සඳහන් කරන අනතුරු ඇඟවීම, හෙබ්‍රෙව් 10:26-29හි සඳහන් අනතුරු ඇඟවීමට හා සමානය. යේසුස්වහන්සේගේ පූජාව ප්‍රතික්ෂේප කිරීම පාඨකයින්ව පාපයට කමාව දීම පිළිබඳ කිසිම අදහසක් නොදී අතහැර දමයි. මක්නිසාද, එම කමාව ලබා දීමට යේසුස්වහන්සේ හැර වෙනත් මාර්ගයක් නැති බැවිනි. (හෙබ්‍රෙව් 10:1-14).

`හෙබ්‍රෙව් 10:26-29 පාඨ කියවන්න. කමාව නොලැබෙන පාපය කතුවරයා කුමන ක්‍රම තුනකින් විස්තර කරයිද?`

සත්‍යය පිළිබඳ අවබෝධය ලබාගැනීමෙන් පසු කරන ලද ඕනෑම පාපයකට කමාව නොලැබෙන බව කතුවරයා නොපවසයි. දෙවියන්වහන්සේ අපගේ නීතිඥවරයා ලෙස යේසුස්වහන්සේව පත්කළසේක. (1 යොහන් 2:1). උන්වහන්සේ තුළින් අපට පාපයේ කමාව ඇත. (1 යොහන් 1:9). පූජාවක් හෝ පව් කමාවක් නොලැබෙන පාප විස්තර කරනු ලබන්නේ දෙවියන්වහන්සේගේ පුත්‍රයාණන් පයට පාගන්නාවූද, ගිවිසුමේ රුධිරය අපවිත්‍ර කරන්නා වූද සහ ශුද්ධාත්මයාණන්වහන්සේව කෝප කරන්නාවූද පාප ලෙසිනි. (හෙබ්‍රෙව් 10:29). අපි මෙම ප්‍රකාශන වල අර්ථය සමාලෝචනය කර බලමු.

“දේව පුත්‍රයාණන්ව පයට පාගා දැමීම” යන ප්‍රකාශය (හෙබ්‍රෙව් 10:29) මගින් විස්තර කරන්නේ යේසුස්වහන්සේගේ පාලනය ප්‍රතික්ෂේප කිරීමය. “දේව පුත්‍රයාණන්” යන මාතෘකාව ප්‍රේක්ෂකයින්ට මතක් කරදෙන්නේ, දෙවියන්වහන්සේ උන්වහන්සේගේ දකුණු හස්තය බවට පත්කර තිබීම සහ උන්වහන්සේගේ සතුරන් උන්වහන්සේගේ පා පුටුව බවට පත්කරන පොරොන්දුවත්ය. (හෙබ්‍රෙව් 1:13 සහ හෙබ්‍රෙව් 1:5-12,14 පාඨද බලන්න). යේසුස්වහන්සේව පයට පෑගීම යන්නෙන් ඇදහිල්ල අත්හැර ගියාවූ අය යේසුස්වහන්සේව සතුරෙකු ලෙස සැලකූ බවයි. ලිපියේ මෙම තර්කයේ සම්බන්ධතාවයට (හෙබ්‍රෙව් 1:13), අනුව එය මෙසේ විය හැකිය. ඇදහිල්ල අත්හැරියාවූ පුද්ගලයා ගැන සලකා බලන විට, යේසුස්වහන්සේව සිංහාසනයෙන් ඉවත් කරනු ලැබූ අතර (දැන් එහි රැඳී ඇත්තේ ඇදහිල්ල අත්හැර ගියාවූ එම පුද්ගලයා විසින්මය) ඒ වෙනුවට එය උන්වහන්සේගේ පාපුටුව බවට පත්කර ඇති බව අඟවයි. ලුසිෆර්ට ස්වර්ගයේදී කරන්නට අවශ්‍ය වූයේ මෙයයි. (යෙසායා 14:12-14). එනම් “නීති විරෝධී පුද්ගලයා” අනාගතයේදී කරන්නට උත්සාහ ගනියි. (2 තෙසලෝනික 2:3,4).

“ගිවිසුමේ රුධිරය අපවිත්‍ර කර ඇත” යන ප්‍රකාශය මගින් සඳහන් කරන්නේ, යේසුස්වහන්සේගේ පූජාව ප්‍රතික්ෂේප කිරීමය. (හෙබ්‍රෙව් 9:15-22). ඉන් හඟවන්නේ යේසුස්වහන්සේගේ රුධිරයේ බලය ශූන්‍යවී ඇති බවයි.

“මහිමයේ ආත්මයාණන්ට අපහාස කළා” යන ප්‍රකාශය ඉතා බලවත් ප්‍රකාශයකි. “අපහාස කිරීම, කෝපකිරීම” යන අදහස සම්බන්ධවන ග්‍රීක වචනය මගින්  අදහස්  වන්නේ  මවාගත්  තේජස  හෙවත්  “අහංකාරකම”  හෝ “උද්ධච්ඡකම” යන්නයි. ශුද්ධාත්මයාණන්වහන්සේ, “මහිමයේ ආත්මයාණන් හැටියට,” කරන විස්තරයට වඩා මෙම විස්තරය සම්පූර්ණයෙන් වෙනස්වේ. ඉන් අදහස් වන්නේ ඇදහිල්ල අත්හැරියාවූ පුද්ගලයා දෙවියන්වහන්සේගේ පිළිගැන්වීමට අපහාසයක් සමග ප්‍රතිචාර දක්වා ඇති බවය.

එම පුද්ගලයා සිටින්නේ දරාගත නොහැකි තත්වයකය. ඔහු යේසුස්වහන්සේව, උන්වහන්සේගේ පූජාව සහ ශුද්ධාත්මයාණන්වහන්සේව ප්‍රතික්ෂේප කරයි.