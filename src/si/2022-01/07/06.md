---
title:  යේසුස්වහන්සේ - ආත්මයේ නැංගුරම
date:  10/02/2022
---

පාවුල් ඇදහිල්ල අත්හැරීමට විරුද්ධව ඔහුගේ අනතුරු ඇඟවීම ඔසවා තබයි. එමෙන්ම ප්‍රේමය සහ ඇදහිල්ල වෙත දිරිගන්වමින්, අලංකාර, ඉහළ යන ප්‍රදර්ශනයක් ලෙස ක්‍රිස්තුස්වහන්සේ තුළ ස්ථිර භාවය ප්‍රකාශ කරයි.

`හෙබ්‍රෙව් 6:17-20 කියවන්න. දෙවියන්වහන්සේ උන්වහන්සේගේ පොරොන්දු අපට ස්ථිර කරන්නේ කෙසේද?`

දෙවියන්වහන්සේ උන්වහන්සේගේ පොරොන්දු අපට ක්‍රම කිහිපයකින් සහතික කරන සේක. පළමුවෙන්ම උන්වහන්සේ දිවුරුමකින් උන්වහන්සේගේ පොරොන්දුව සහතික කළසේක. (හෙබ්‍රෙව් 6:17). ශුද්ධ ලියවිල්ලට අනුව, ආබ්‍රහම්ට සහ දාවිත්ට දුන්නාවූ දෙවියන්වහන්සේගේ දිවුරුම, දෙවියන්වහන්සේ ඉශ්‍රායෙල්වරුන්ට දැක්වූ සදාකාලික අනුග්‍රහයේ විශ්වාසයේ අවසාන පදනම බවට පත්විය. ඉශ්‍රායෙල්වරුන් රන් වස්සාට නමස්කාර කරමින් ඇදහිල්ලට විරුද්ධ ලෙස කටයුතු කළවිටදී, දෙවියන්වහන්සේගේ කමාව ලබාදීම සඳහා ඔහු ආබ්‍රහම්ට දෙවියන්වහන්සේ දුන්නාවූ දිවුරුම ගැන සඳහන් කළේය. (නික්මයාම 32:11-14; උත්පත්ති 22:16-18 බලන්න). මෙම ආයාචනයේ යෙදවූ ශක්තිය වන්නේ දෙවියන්වහන්සේගේ දිවුරුම ආපසු හැරවිය නොහැකි බවය. (රෝම 9:4; 11:28,29).

ඒ ආකාරයෙන්ම ගීතිකාකාරයා ඉශ්‍රායෙල් වෙනුවෙන් දෙවියන්වහන්සේ ඉදිරියේ මැදිහත්කාරකම් කරන විටදී, ඔහු දෙවියන්වහන්සේ දාවිත්ට දුන් දිවුරුම ගැන සඳහන් කළේය. දෙවියන්වහන්සේ මෙසේ කියා ඇත. “මාගේ ගිවිසුම කඩ නොකරන්නෙමි. මාගේ තොල් වලින් නික්මුණ දේද, වෙනස් නොකරන්නෙමි. මාගේ ශුද්ධකම කියා එක්වරක් දිව්රීමි; දාවිත්ට බොරු නොකියන්නෙමි. ඔහුගේ වංශය සදාකල්ද, ඔහුගේ සිංහාසනය මා ඉදිරියෙහි සූර්යයා මෙන්ද පවතින්නේය. එය චන්ද්‍රයා මෙන්ද, ආකාශයෙහි විශ්වාස සාක්ෂිය මෙන්ද සදාකල් පිහිටුවනු ලබන්නේය.” (ගීතාවලිය 89:34-37). නව ගිවිසුමට අනුව මෙම දිවුරුම් දෙකම යේසුස්වහන්සේ තුළ ඉෂ්ට වුණි. එනම් ආබ්‍රහම්ගේ බීජය වන, දාවිත්ගේ සිංහාසනයේ වැඩ සිටියාවූ උන්වහන්සේය. (ගලාති 3:13-16; ලූක් 1:31-33,54,55).

දෙවනුව, දෙවියන්වහන්සේ උන්වහන්සේගේ පොරොන්දුව අපට සහතික කරනු ලැබුවේ උන්වහන්සේගේ දකුණු පසින් යේසුස්වහන්සේව වාඩි කරවීමේ ක්‍රියාව මගිනි. යේසුස්වහන්සේගේ ස්වර්ගාරෝහණය තුළ විශ්වාසවන්තයින්ට වූ පොරොන්දුවේ තහවුරු කිරීමේ පරමාර්ථය ඇතුළත් වේ. මක්නිසාද යේසුස්වහන්සේ “අප වෙනුවෙන් පුරෝගාමියා” ලෙස ස්වර්ගස්ථ වීම නිසාය. (හෙබ්‍රෙව් 6:20). මේ ආකාරයෙන් ස්වර්ගස්ථ වීම මගින් අප වෙනුවෙන් දෙවියන්වහන්සේගේ ගැළවීමේ ස්ථිර භාවය එළිදරව් කෙරේ. දෙවියන්වහන්සේ “සියළුදෙනාම වෙනුවෙන්,” දුක්විඳීම තුළින් යේසුස්වහන්සේව මහිමයට පත්කළසේක. (හෙබ්‍රෙව් 2:9,10). දෙවියන්වහන්සේ ඉදිරියෙහි, යේසුස්වහන්සේගේ පැවතීම, “ආත්මයේ නැංගුරම” වෙයි. (හෙබ්‍රෙව් 6:19). එනම් එය දෙවියන්වහන්සේගේ සිංහාසනයට සවිකර තිබුණි. දෙවියන්වහන්සේගේ පාලනයේ ගෞරවය යේසුස්වහන්සේ තුළින් උන්වහන්සේගේ පොරොන්දුව ඉෂ්ට කිරීමේ කුලිය බවට පත්විය. අපට තවත් මීට වඩා කුමන සහතිකයක් අවශ්‍යද?

`දෙවියන්වහන්සේ ඔබට දිවුරුමක් දී ඇති බව සිතන විට ඔබට කුමන හැඟීමක් ඇතිවේද? එම සිතිවිල්ල පමණකින්ම ඔබට ගැළවීම පිළිබඳ සහතිකයක් ලබා දිය යුත්තේ මන්ද? ඔබ එය ලැබීමට තරම් නොවටිනා බව හැඟෙනවිටදී පවා?`