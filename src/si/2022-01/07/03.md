---
title:  ප්‍රතිස්ථාපනය කළ නොහැකි
date:  07/02/2022
---

`හෙබ්‍රෙව් 6:4-6; මතෙව් 16:24; රෝම 6:6; ගලාති 2:20; ගලාති 5:24; 6:14 පාඨ සංසන්දනය කරන්න. මෙම සංසන්දනය කිරීම මගින් ක්‍රිස්තුස්වහන්සේ කුරුසිපත් කිරීමෙන් කුමක් අදහස් වේද?`

මුල් ග්‍රීක අනුවාදයේ “කළ නොහැකි” යන්න මෙසේ විස්තර කරයි. දෙවියන්වහන්සේට “වැටුණාවූ” අය ප්‍රතිස්ථාපනය කිරීම කළ නොහැකිය. මක්නිසාද ඔවුන් “නැවත වරක් දෙවියන්වහන්සේගේ පුත්‍රයාණන් කුරුසිපත් කරන” බැවිනි. (හෙබ්‍රෙව් 6:6). පාවුල්ට මෙහිදී අවධාරණය කිරීමට අවශ්‍ය වන්නේ ක්‍රිස්තුස්වහන්සේ තුළින් හැර ගැළවීමට (මිදීමට) වෙනත් ක්‍රමයක් නැති බවය. (ක්‍රියා 4:12). වෙනත් ක්‍රමයකින් ගැළවීම “දෙවියන්වහන්සේට බොරු කිව නොහැකිවා” සමානවම කළ නොහැකි දෙයකි. (හෙබ්‍රෙව් 6:18). නැතහොත් ඇදහිල්ලෙන් තොරව දෙවියන්වහන්සේව සතුටු කිරීම වැනිය. (හෙබ්‍රෙව් 11:6).

දේව පුත්‍රයාණන් නැවත කුරුසිපත් කිරීම උපමා අලංකාරමය ප්‍රකාශයකි. එනම්, යේසුස්වහන්සේ සහ විශ්වාසවන්තයා අතර ඇති පුද්ගලික සම්බන්ධතාවය තුළ සිදුවන යම් දෙයක් විස්තර කිරීමට දරන උත්සාහයකි.

ආගමික නායකයින් යේසුස්වහන්සේව කුරුසිපත් කළවිටදී, ඔවුන් එසේ කළේ, ඔවුන්ගේ උත්තරීතරත්වයට සහ ස්වාධීනත්වයට තර්ජනයක් වන නිසාය. ඒ ආකාරයෙන් ඔවුන්ගේ බලාපොරොත්තුව වූයේ යේසුස්වහන්සේව, එවැනි පුද්ගලයෙක් ලෙස පෙන්වා දී බලසම්පන්න සහ භයානක සතුරෙකු ලෙස විනාශ කර දැමීමටයි. ඒ හා සමානව, පුද්ගලයාගේ ස්වාධිපත්‍යයට සහ ස්වයං අධිෂ්ඨානයට ශුභාරංචිය අභියෝග කරයි. කිතුනු ජීවිතයේ සාරයවන්නේ, කුරුසිය රැගෙන තමාගේ මමත්වය ප්‍රතික්ෂේප කිරීමය. (මතෙව් 16:24). මින් අදහස් කරන්නේ “ලෝකය” කුරුසිපත් කිරීමයි. (ගලාති 6:14). “පැරණි මිනිසා” රෝම 6:6 සහ “තෘෂ්ණාවෙන් සහ ආශාවෙන් යුක්ත මාංශය” (ගලාති 5:24). කිතුනු ජීවිතයේ පරමාර්ථය වන්නේ අප මරණය වැනි දෙයක් අත්දැකීමයි. අප මෙම මමත්වයේ මරණය අත් නොවින්fදාත්, දෙවියන්වහන්සේ අපට දීමට බලාපොරොත්තු වන නව ජීවනය අපට ලබාගත නොහැක. (රෝම 6:1-11).

යේසුස්වහන්සේ සහ මමත්වය අතර පොර බැදීම, මරණය දක්වා පොර බැදීමකි. (රෝම 8:7,8; ගලාති 5:17). එය එක්වර ජයගත නොහැකි දුෂ්කර සටනකි. සමහර අවස්ථාවලදී “පැරණි මිනිසා” සහ “මාංශයට” විරුද්ධව කරන සටනේදී පරාජය වන පුද්ගලයා ගැන මෙම ඡේදයෙන් සඳහන් නොකරයි. මෙම පාපය මගින් අදහස් කරන්නේ සත්‍ය මිදීම අත්දුටුවාවූ පුද්ගලයා සහ ඉන් හැඟෙන්නේ කුමක්ද යන්නය. (හෙබ්‍රෙව් 6:4,5). එමෙන්ම ඔහුට/ඇයට අත්කර ගැනීමට කැමති ජීවිතයට යේසුස්වහන්සේ තර්ජනයක් වන බවත්, උන්වහන්සේ සමග ඇති සම්බන්ධතාවය විනාශ කිරීමට සැරසෙන බවත් තීරණය කරයි. එනම්, පුද්ගලයා ක්‍රිස්තුස්වහන්සේ වෙතින් ඉවත්වීමට සම්පූර්ණයෙන්ම තෝරා නොගත්තොත්, තවමත් ගැළවීම ගැන බලාපොරොත්තුව ඇත.

`“මමත්වයට” මියගොස් “කුරුසිය” දරාගැනීම යනුවෙන් කුමක් අදහස් වේද? ක්‍රිස්තුස්වහන්සේගේ ආධිපත්‍යයට භාර දීමට ඔබට බොහෝ අපහසු වන්නේ කුමක්ද?`