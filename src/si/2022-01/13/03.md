---
title:  ලෝභකම සහ ලිංගික අපචාරය
date:   21/03/2022
---

`හෙබ්‍රෙව් 13:4,5; ලූක් 16:10-18; 1 කොරින්ති 5:1; එපීස 5:1-5 සහ කොලොස්සි 3:5 පාඨ කියවන්න. මෙම ඡේද තුළ කුමන දුෂ්ටකම් දෙක කර ඇත්ද?`

පාවුල් පාඨකයින්ට ලිංගික අපචාර සහ කෑදරකම ගැන අනතුරු අඟවයි. මක්නිසාද ඒවා සහෝදර ප්‍රේමයට දැඩි තර්ජන වේ. එපමණක් නොව, නව ගිවිසුමේ කතුවරු සහ පුරාණයේ සදාචාරවාදීන් එම දෙක අතර සම්බන්ධතාවයක් දුටුවෝය.

විවාහයට ගෞරව කරන ලෙස පාවුල්ගේ ඉල්ලීම එය ලිහිල් ලෙස සැලකීමට අදාළ වන ඕනෑම දෙයක් අදාළ වෙයි. මෙම වැළකීම තුළ විවාහයේදී දුන්නාවූ දිවුරුම උල්ලංඝනය කිරීම සහ අනවශ්‍ය දික්කසාද වැනි කරුණු අඩංගු වේ. (මතෙව් 19:9 සමග සංසන්දනය කරන්න). විවාහ යහන අපවිත්‍ර නොකරන ලෙස කරන අවවාදය මගින් අදහස් කරන්නේ, විවාහයෙන් පිටත ලිංගික සම්බන්ධතා පැවැත්වීම මගින් විවාහය කෙළෙසීමෙන් වැළකී සිටීමය. ‘වේශ්‍යාවන්’ යනුවෙන් කරන යෙදීම නව ගිවිසුමේ සෑම වර්ගයකම දුරාචාරකම ඇතුළත්වේ. (1 කොරින්ති 5:9-11; 1 කොරින්ති 6:9,10; එපීස 5:5; 1 තිමෝති 1:9,10; එළිදරව් 21:8; එළිදරව් 22:15). ඊට අමතරව රෝම සමාජය ලිංගික ආචාර ධර්ම ලිහිල්ව සලකයි. ද්විත්ව සම්මතය සාමාන්‍ය දෙයක් විය. මෙය මිනිසුන් නුවනක්කාර වන තාක් කල්, මිනිසුන්ට ඔවුන්ගේ ලිංගික සම්බන්ධතාවයට අවසර ලැබුණි. කෙසේවෙතත් කාමමිථ්‍යාචාරය කරන්නන්ට දෙවියන්වහන්සේ විනිශ්චය කරන බවට පාවුල් අනතුරු අඟවයි. ඇදහිලිවන්තයින් සමාජ සම්මුති වලට ඔවුන්ගේම සමාජ සම්මුතිය පිහිටුවීමට ඉඩ නොදිය යුතුය.

රෝමානු ලෝකයේ දුර්ගුණ අතර ප්‍රධාන වර්ග වලින් එකක් වන්නේ “මුදලට ආශාවය.” එපමණක් නොව, වෙනත් ලිපියක පාවුල් “මුදලට ඇති ආශාව” සියළු දුෂ්ටකමේ මුල බව සඳහන් කරයි. (1 තිමෝති 6:10).

මෙම දුසිරිතට විරුද්ධව ආරක්ෂා වීම සඳහා ආකල්පයක් පාවුල් ඔහුගේ ලිපි කිහිපයකින් අපව දිරිමත් කරයි. පළමුවෙන්ම ඔවුන් සතු දෙයින් සෑහීමට පත්විය යුතුය. (2 කොරින්ති 9:8; පිලිප්පි 4:11, 12 පාඨත්) වැඩිදුරටත් කියතොත් ක්‍රිස්තියානි මිනිසුන් දෙවියන්වහන්සේගේ පොරොන්දුව විශ්වාස කොට වැළඳගත යුතුය. එනම්, “මම කිසිසේත් නුඹෙන් අහක්ව නොයමි.... නුඹ අත් නොහරිමි.” (හෙබ්‍රෙව් 13:5). මෙම පොරොන්දුව ස්ථාන කිහිපයකදී සහ අවස්ථා කිහිපයකදී උන්වහන්සේගේ සෙනඟට දෙන ලද අතර, අද අපටද එය අත්වේ. (උත්පත්ති 28:15; ද්විතීය කථාව 31:6,8; යෝෂුවා 1:5; 1 ලේකම් 28:20). ඉන්පසු ඇදහිලිවන්තයින්ට ගීතාවලිය 118:6 වැනි පාඨයේ සඳහන් වචන වලින් දෙවියන්වහන්සේගේ පොරොන්දුවට ප්‍රතිචාර දැක්වීමට ආරාධනා කරනු ලැබේ. “ස්වාමීන්වහන්සේ මාගේ පක්ෂයෙහිය. භය නොවන්නෙමි. මනුෂ්‍යයා මට කුමක් කළ හැක්කේද?’‘ ගීතාවලිය 118 පිළිබඳව සඳහන් කිරීම සුදුසුය. මක්නිසාද ගීතිකාකාරයා එහිදී දෙවියන්වහන්සේ කෙරෙහි ඇති ඔහුගේ විශ්වාසය ප්‍රකාශ කළ බැවිනි. එනම් අවිශ්වාසවන්තයින් විසින් ඔහුට ඇති කළාවූ දුක් විඳීම් පවා ගණන් නොගෙනය.

`දැනට පවතින සමාජය විසින් ලිංගික පවිත්‍රතාවය යටපත් කරන සහ ඒ අතරම මුදල් වලට මනුෂ්‍ය ආශාව වැඩිකරන මාර්ග මොනවාද? මෙම භයානක දුසිරිත් දෙකට විරුද්ධව අපගේ ආරක්ෂාව තර කරගත හැකි ප්‍රායෝගික ක්‍රම මොනවාද?`