---
title:  වැඩිදුර අධ්‍යයනය සඳහා
date:   25/03/2022
---

“ශුද්ධාත්මයාණන්වහන්සේගේ වැඩීමෙන් පසු ... (ඇදහිලිවන්තයින්) ශුද්ධවන්තයින් සමග සම්බන්ධවීමේ මිහිරි බව විඳගත්හ. ඔවුහු මෘදු, කල්පනාකාරී, පරාර්ථකාමී සහ සත්‍යය වෙනුවෙන් ඕනෑම පූජාවක් කිරීමට කැමති වූහ. එකිනෙකා සමග ඔවුන්ගේ දෛනික සම්බන්ධතාවයේදී ඔවුහු ක්‍රිස්තුස්වහන්සේ අත් කර දුන් ප්‍රේමය එළිදරව් කළහ. පරාර්තකාමී වචන සහ ක්‍රියා මගින් ඔවුන්ගේ හදවත් තුළ මෙම ප්‍රේමය මුසු කිරීමට උත්සාහ ගත්හ.

“එහෙත් ක්‍රම ක්‍රමයෙන් වෙනස ඇති විය. ඇදහිලිවන්තයෝ අන් අයගේ වැරදි සෙවීමට පටන් ගත්හ. වැරදි කරමින්, අකරුණාවන්ත විවේචන වලට තැන ලබා දෙමින්, ඔවුහු ගැළවුම්කාරයාණන්ගේ ප්‍රේමය සහ දර්ශනය අහිමි කරගත්හ. ඔවුහු බාහිර උත්සව ගැන වඩා දැඩි ලෙස කටයුතු කළහ. එමෙන්ම ඇදහිල්ලේ ප්‍රායෝගිකත්වයට වඩා න්‍යාය පිළිබඳ විශේෂ අවධානය යොමු කලහ. අන් අයට වැරදි පැටවීමට උත්සුක වූ ඔවුහු ඔවුන්ගේ වැරදි නොසලකා හැරියහ. ක්‍රිස්තුස්වහන්සේ ඔවුන්ට උරුම කර දුන් සහෝදර ප්‍රේමය අහිමි කරගත්හ. සියළු දේවල අතිශයින් කනගාටුදායක වූයේ, ඔවුන්ගේ අහිමිවීම ගැන නොදැන සිටීමය. ඔවුන්ගේ ජිවිතයෙත් ප්‍රීතිය සහ සතුට පහව යන බව ඔවුන්ට අවබෝධ නොවීය. එමෙන්ම ඔවුන්ගේ හදවත් තුළට දෙවියන්වහන්සේගේ ප්‍රේමය ඇතුල් නොවන බැවින් ඔවුන් ඉක්මණින් අන්ධකාරයේ ඇවිදින බව ඔවුන්ට අවබෝධ නොවීය.

“සභාව තුළ සහෝදර ප්‍රේමය නැතිවී යනු දුටු යොහන්, මෙම ප්‍රේමයේ නිරන්තර අවශ්‍යතාවය ඇදහිලිවන්තයින්ට පැහැදිලි කර දුන්නේය. “ප්‍රේමවන්තයෙනි, අපි එකිනෙකාට ප්‍රේම කරමු.” ඔහු මෙසේ ලියයි: මක්නිසාද ප්‍රේමය දෙවියන්වහන්සේගේය. ප්‍රේම කරන සියළුදෙනා දෙවියන් වහන්සේගෙන් උපත ලද්දෝය. ඔවුහු දෙවියන්වහන්සේ හඳුනන්නෝය. ප්‍රේම නොකරන්නා දෙවියන්වහන්සේ නොහඳුනයි. මක්නිසාද දෙවියන්වහන්සේ ප්‍රේමයයි. මෙය තුළ අප වෙනුවෙන් දෙවියන්වහන්සේගේ ප්‍රේමය පැවතියේය. මක්නිසාද අපට උන්වහන්සේ තුළින් ජීවත්වීම සඳහා දෙවියන්වහන්සේ උන්වහන්සේගේ ඒක ජාතක පුත්‍රයාණන් මෙලොවට එවූ නිසාය. මෙහි ඇති ප්‍රේමය වන්නේ, අපි දෙවියන්වහන්සේට ප්‍රේම කළා නොව, එහෙත් උන්වහන්සේ අපට ප්‍රේම කළසේක. එමෙන්ම උන්වහන්සේගේ පුත්‍රයාණන් අපගේ පාපය සමනය කිරීම සඳහා එවූ සේක. ප්‍රේමවන්තයෙනි, දෙවියන් වහන්සේ අපට ඒ ආකාරයෙන් ප්‍රේම කළේ නම්, අපද එකිනෙකාට ප්‍රේම කළයුතු වෙමු.”  —Ellen G. White, The Acts of the Apostles, pp. 547, 548.

**සාකච්ඡා සඳහා ප්‍රශ්න:**

`1.	කිතුනු ජීවිතය බොහෝ විට සලකනු ලැබුවේ, විශ්වාසවන්තයා සහ යේසුස් අතර පෞද්ගලික සම්බන්ධතාවයයි. මෙය, කෙසේවෙතත් කිතුනු ජීවිතයේ එක් පැතිකඩක් පමණි. දෙවියන්වහන්සේ අපව කණ්ඩායමක් ලෙස මග පෙන්වන බව මතක තබාගැනීම වැදගත් වන්නේ ඇයි? කණ්ඩායමට මගෙන් ඉටුවිය යුතු වගකීම් මොනවාද? කණ්ඩායමෙන් මට කුමක් බලාපොරොත්තු විය හැකිද?`

`2.	සභාවක් තුළ සහෝදර ස්නේහය ශක්තිමත් බව පෙන්වන හොඳම දර්ශක මොනවාද?  ඔබගේ පංතියේදී ලැයිස්තුවක් සෑදීමට සූදානම්ව සිටින්න.`

`3.	සත්‍ය සහෝදර ස්නේහය යනු කුමක්ද?එහි ගුණාංග, හේතු සහ ප්‍රතිඵල මොනවාද? ඔබ එය මිථ්‍යා සහෝදර ප්‍රේමයෙන් වෙන් කර දක්වන්නේ කෙසේද?`