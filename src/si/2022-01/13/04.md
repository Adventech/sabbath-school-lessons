---
title:  ඔබගේ නායකයින් මතක තබාගන්න
date:   22/03/2022
---

`හෙබ්‍රෙව් 13:7-17 පාඨ කියවන්න. අපගේ නායකයින් මග අපගේ සම්බන්ධතාවය කුමක් විය යුතුද?`

හෙබ්‍රෙව් 13:7-17 පාඨ මගින් බැතිමතුන්ගේ නායකයින්ට ගෞරව කරන ලෙසත්, කීකරු වන ලෙසත් අවවාද කරයි. එය ආරම්භ වන්නේ අතීතයේදී ඔවුන්ට දෙවියන්වහන්සේගේ වචනය කථා කළාවූ නායකයින් “මතක තබාගන්න” ලෙසය. එය අවසන් කරන්නේ, වර්තමාන නායකයින්ට “කීකරු වන” ලෙසට ඉල්ලන වාක්‍යාංශයකිනි. (හෙබ්‍රෙව් 13:17). අතීතයේ නායකයෝ විය හැක්කේ, පළමුවරට දෙවියන්වහන්සේගේ වචනය කථා කළාවූද, සභාවේ සොයාගත්තාවූද අය විය හැකිය. ඔවුන්ව “මතක තබාගන්න” ලෙස නිකම්ම මානසික මතකයන් එක්රැස් කිරීම නොවේ. එසේත් නැත්නම් බාහිර වශයෙන් ඔවුන්ට ගෞරවය අත්කර දීම නොවේ. පාවුල් විස්තර කරන්නේ, ඔවුන්ගේ හැසිරීමේ ප්‍රතිඵල ගැන සලකා සහ ඔවුන්ගේ ඇදහිල්ල අනුකරණය කිරීම මගින් “මතක තබාගන්නා” ලෙසය.

පාවුල්ට මතක තබාගැනීමේ සහ ප්‍රශංසාවේ අති ශ්‍රේෂ්ඨ ක්‍රියාව වන්නේ අනුකරණය කිරීමයි. මේ ආකාරයෙන් සභාවේ නායකයින්ව විශ්වාසවන්ත වීරවරුන්ගේ ලැයිස්තුවකට එක් කර ඇති අතර, ඇදහිලිවන්තයින්ට ඔවුන් ගැන සැලකිලිමත් විය හැකිය. මෙම ලැයිස්තුවට හෙබ්‍රෙව් 11 වැනි පරිච්ඡේදයේ සඳහන් ඇදහිල්ලේ වීරවයින්ද යේසුස්වහන්සේවද ඇතුළත් කොට ඇත. එනම් හෙබ්‍රෙව් 12 වැනි පරිච්ඡේදයේ අඩංගු වී ඇති ඇදහිල්ලේ පරිපූර්ණ උදාහරණය වන්නේ යේසුස්වහන්සේය. කතුවරයා තවදුටත් ප්‍රකාශ කරන්නේ යේසුස්වහන්සේ, “..... ඊයෙත්, අදත්, සදාකාලයටත් එකකාරමය.” (හෙබ්‍රෙව් 13:8) බවයි. උන්වහන්සේ මිථ්‍යා ගුරුවරුන්ට වඩා සම්පූර්ණයෙන්ම වෙනස් වන බවද පවසයි. මිථ්‍යා ගුරුවරුන් කාලයෙන් කාලයට වෙනස් වන බවත්, ඔවුන්ගේ ඉගැන්වීම් “විවිධාකාර” සහ “පුදුමාකාර” බවත් පාවුල් ප්‍රකාශ කරයි. (හෙබ්‍රෙව් 13:9).

හෙබ්‍රෙව් 13:7 පාඨයෙන් නායකයින්ව මතක තබාගන්නා ලෙස කරන කැඳවීම, එම කොටසේ අවසානයේදී වඩාත් බලවත් ලෙස ඉදිරිපත් කෙරේ. නායකයින්ට කීකරුවන ලෙස ඇදහිලිවන්තයින්ට අවවාද කෙරේ. මක්නිසාද, ඔවුන් ඇදහිලිවන්තයින්ගේ ආත්ම රැක බලාගන්නා බැවිනි. මෙහිදී නායකයින් විස්තර කරනු ලබන්නේ, සභා සාමාජිකයින්ගේ ආත්මික යහපැවැත්වම ගැන වගකිව යුතු දේවගැතිවරුන් විස්තර කරන්නාක් මෙනි. මක්නිසාද සභාව ඔවුන්ගේ රැළ වන අතර ඔවුන්ගේ ආත්මික යහපැවැත්ම ගැන වාර්තාවක් දෙවියන්වහන්සේට ඉදිරිපත් කළයුතු නිසාය. (1 පේත්‍රැස් 5:1-4; 1 කොරින්ති 3:10-15 පාඨද බලන්න). සත්‍ය වශයෙන්ම මෙම අදහස අපගේ සියළු සභා නායකයින්ට අදාළ විය යුතුවා මෙන්ම, අද අපගේ නිකායේ සියළුම තරාතිරමේ අයටද එය එසේම අදාළ වෙයි.

මෙම සන්දර්භය මගින්, යෝජනා කරන්නේ, “.... බැටළුවන්ගේ මහත් එඬේරා වන” (හෙබ්‍රෙව් 13:20) යේසුස්වහන්සේ යටතේ සේවය කරන පුද්ගලයින් නායකයින් බවය. නායකයින්ගේ රැකවරණය සහ විශ්වාසවන්තකම සහ සාමාජිකයින්ගේ කීකරුකම සහ විශ්වාසයේ ප්‍රතිඵලය වන්නේ ප්‍රීතියයි. මින් අදහස්  විය හැක්කේ නායකයින්ට ප්‍රීතියෙන් සභාවට සේවය කළ හැකි බවය. එසේත් නැත්නම්, ඔවුන් කනගාටුවෙන් නොව ප්‍රීතියෙන් සභාව ගැන වාර්තාවක් දෙවියන්වහන්සේට ඉදිරිපත් කරන බවය.

`ඔබගේ සභාවේ එමෙන්ම ලෝකය වටා නායක සහ සාමාජික සම්බන්ධතාවය ශක්තිමත් කිරීමට හෝ වර්ධනය කිරීමට ඔබට කළ හැක්කේ කුමක්ද?`