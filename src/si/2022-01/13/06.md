---
title:  කඳවුරෙන් පිටත යේසුස්වහන්සේ වෙතට යන්න
date:   24/03/2022
---

`හෙබ්‍රෙව් 13:10-14; මාර්ක් 8:34; මතෙව් 10:38; ලූක් 14:27 සහ ගලාති 2:20 පාඨ සංසන්දනය කරන්න. කඳවුරෙන් පිටත යේසුස්වහන්සේ වෙතට යන්න යන්නෙන් කුමක් අදහස් කරන්නේද?`

කඳවුරේ දොරටුවෙන් පිටත පිහිටි ප්‍රදේශය අතිශයින් අපවිත්‍ර ප්‍රදේශය විය. පූජා කරනු ලැබූ සතුන්ගේ මළසිරුරු එහිදී පුළුස්සා දමනු ලැබීය. (ලෙවී කථාව 4:12). ලාදුරු රෝගීන්වද කඳවුරෙන් පිටමං කරනු ලැබූහ. (ලෙවී කථාව 13:46). ශාප ලද්දන් සහ මිනීමරුවන් එහිදී මරා දමනු ලැබූහ. (ලෙවී කථාව 24:10-16,23; 1 රාජාවලිය 21:13. ක්‍රියා 7:58). කඳවුර තුළ දෙවියන්වහන්සේ වැඩසිටින බව උපකල්පනය කරනු ලැබීය. අපවිත්‍ර යයි සැලකෙන ඕනෑම දෙයක් කඳවුරෙන් පිටතට බැහැර කරනු ලැබුවේ දෙවියන්වහන්සේ අපවිත්‍ර හෝ නොවැදගත් කිසිම දෙයක් කඳවුර තුළ තිබෙනු දැකීමට කැමති නොවූ බැවිනි. (ගණන් කථාව 5:3; ද්විතීය කථාව 23:14).

යේසුස්වහන්සේ කුරුසිය මත දුක් වින්දේ යෙරුසලමෙන් පිටතදීය. (යොහන් 19:17-20). මෙමගින් අවධාරණය කරනු ලබන්නේ උන්වහන්සේ පිට පැවරුණාවූ ලැජ්ජාවයි. (හෙබ්‍රෙව් 12:2). උන්වහන්සේගේ නාමය නිත්‍යානුකූල ලෙස, “ප්‍රතික්ෂේප කොට,” ඉශ්‍රායල්වරුන් විසින් ප්‍රතික්ෂේප කරනු ලැබ, පවුරෙන් පිටතට දමනු ලැබූ සේක. (මාර්ක් 14:63,64 සහ ලෙවී කථාව 24:11, 16 පාඨ බලන්න). යේසුස්වහන්සේව කඳවුරෙන් පිටතට නෙරපා දමනු ලැබුවේ, “නිර්ලජ්ජිත,” “අපවිත්‍ර” හෝ “නොවැදගත්” දෙයක් ලෙසය. (හෙබ්‍රෙව් 12:2). පාවුල් කෙසේවෙතත්, අවවාද කළේ ඇදහිලිවන්තයින්ට උන්වහන්සේ අත්වින්දාවූ ලැජ්ජාව දරාගෙන දොරටුවෙන් පිටත සිටින යේසුස්වහන්සේව අනුගමනය කරන ලෙසය. මෝසෙස් අනුගමනය කළේද මෙම මාර්ගයයි. එනම් මිසරයේ සැප සම්පත් වෙනුවට “ක්‍රිස්තුස්වහන්සේගේ අපහාසය දරා සිටීමට” ඔහු කැමති විය. (හෙබ්‍රෙව් 11:26).

කෙසේවෙතත්, පරස්පර විරෝධී ලෙස, දැන් දෙවියන්වහන්සේගේ වැඩසිටීම ඇත්තේ කඳවුරෙන් පිටත බව හෙබ්‍රෙව් ලිපිය යෝජනා කරයි. කඳවුරින් පිටත සිටින යේසුස්වහන්සේ අනුව යාම මගින් අදහස් වන්නේ, “උන්වහන්සේගේ අපහාසය හෝ ලැජ්ජාව දරා සිටීම පමණක් නොව, එහෙත් උන්වහන්සේ වෙතට යාමය. (හෙබ්‍රෙව් 13:13). එනම් රන් වස්සා පිළිබඳ අරගලයට පසුව මෝසෙස් කඳවුරෙන් දෙවියන්වහන්සේගේ කූඩාරම ඉවත් කළවිටදී, “ස්වාමීන්වහන්සේව සෙවුවාවූ” ඉශ්‍රායෙල්වරුන් කාන්තාරයේදී “කඳවුරෙන් පිටත්ව ගියාවූ” ආකාරයෙනි.  (නික්මයාම 33:7). මෙම වාර්තාව මගින් යෝජනා කරන්නේ, අවිශ්වාසවන්තයින්, යේසුස්වහන්සේව ප්‍රතික්ෂේප කිරීම, දෙවියන්වහන්සේව ප්‍රතික්ෂේප කිරීමට අදාළ වන බවයි. එනම් ඉශ්‍රායල්වරුන් රන් වස්සා පිළිබඳ ඇදහිලි විරෝධී ක්‍රියාව මෙනි. (නික්මයාම 32, 33).

පාවුල් පාඨකයින්ට ආරාධනා කරන්නේ, “ඇදහිල්ලේ කර්තෘවරයාද, සම්පූර්ණ කරන්නාද වූ” යේසුස්වහන්සේව අනුගමනය කරන ලෙසය. (හෙබ්‍රෙව් 12:2). එමෙන්ම ඔවුන්ගේ වර්තමාන දුක්විඳීම “ධර්මිෂ්ඨකමේ සාමාදන ඵල” ලබා දෙන්නාවූ මොහොතකට සිදුවන විනය ක්‍රියා මාර්ගයක් ලෙස පිළිගැනීමට ආරාධනා කරයි. (හෙබ්‍රෙව් 12:11). ඔවුහු අතහැර දමා යන්නේ දූෂිත නගරයක් හෝ කඳවුරකි. එනම් අපි සොයන්නේ “මතු පැමිණෙන නුවරය.” එහි ගෘහ නිර්මාණ ශිල්පියා වන්නේ දෙවියන්වහන්සේය. (හෙබ්‍රෙව් 13:14; හෙබ්‍රෙව් 11:10, 16).

`කඳවුරෙන් පිටත සිටින යේසුස්වහන්සේ අනුගමනය කිරීම යන්නෙන් ඔබට කුමක් හැඟේද? යේසුස්වහන්සේ තුළ ඇදහිල්ල නිසා අපට අප අවට සිටින අයගෙන් “අපහාසය” සහ “ලැජ්ජාව” අත්විය හැකි පැති මොනවාද?`