---
title:  "මෝසෙස් : නොපෙනෙන දේවල් පිළිබඳ විශ්වාස කිරීම"
date:   08/03/2022
---

`හෙබ්‍රෙව් 11:20-28 පාඨ කියවන්න. මෙම ඇදහිලිවන්තයින් කළේ කුමක්ද? ඔවුන්ගේ ක්‍රියා බලාපොරොත්තුව සහ නොදක්නා දේවල් පිළිබඳ කෙසේ සම්බන්ධවීද?`

ඇදහිල්ල පිළිබඳ පරිච්ඡේදයේ දෙවෙනි වැදගත් පුද්ගලයා වන්නේ මෝසෙස්ය. මෝසෙස්ගේ ජීවිතය හඳුන්වා දෙනු ලැබුවේ, සහ අවසන් කරනු ලැබුවේ රජුට විරුද්ධව කළාවූ ක්‍රියා දෙකක් නිසා නොවේ. ඔහුගේ දෙමව්පියෝ ඔහු උපන් විට සඟවා තැබුවේ, “රජුගේ අණට භය නොවී...”ය. (හෙබ්‍රෙව් 11:23). මෝසෙස් මිසරයෙන් පිටත්ව ගියේ, “රජුගේ උදහසට භය නොවීය” (හෙබ්‍රෙව් 11:27). මෝසෙස්ගේ වැදගත්ම ක්‍රියාව වූයේ,” ඵාරාවෝගේ දුවගේ පුත්‍රයා යයි කියනු ලැබීම ඇදහිල්ලෙන් එපා කර .....” (හෙබ්‍රෙව් 11:24). මෝසෙස්ව හදා වඩා ගන්නාවූ මව පිළිබඳ සඳහන් කිරීමේදී “ඵාරාවෝගේ දියණිය” යනුවෙන් සඳහන් කිරීම මගින් යෝජනා කරන්නේ ඔහු ඊළඟ ඵාරාවෝ බවට පත්වන බවය. කෙසේවෙතත්, මෝසෙස් එවකට පැවති අති බලවත් ජාතියේ පාලකයා වීත්‍ම් අභිලාෂය අතහැර දැමීමට කැමති විය. ඒ වෙනුවට මුදා ගනු ලැබූ වහලුන්ගේ එනම් අනාථයින්ගේ නායකයා වීමට කැමති විය.

`හෙබ්‍රෙව් 11:24-27 සහ හෙබ්‍රෙව් 10:32-35 පාඨ සංසන්දනය කරන්න. හෙබ්‍රෙව් ලිපිය ලැබූ මුල්කාලීන අය සහ මෝසෙස්ගේ අත්දැකීම අතර ඇති සමානකම් මොනවාද?`

මෝසෙස්ගේ ශ්‍රේෂ්ඨත්වය වූයේ, ඔහු මිසරයේ රජුගේ පොරොන්දු වලට එහා දැකීමට හැකිවීමත්, නොදක්නා දේවල් දෙස බැලීමට හැකිවීමත්ය. එනම්, දෙවියන්වහන්සේගේ පොරොන්දුවය. එයට ප්‍රධාන හේතුව වූයේ මෝසෙස්ගේ දර්ශනය රැඳී තිබුණේ “ප්‍රශංසාව” වෙත මිස මිසරයේ වස්තුව වෙත නොවන බව හෙබ්‍රෙව් පවසයි. මෙම ප්‍රශංසාව හෙබ්‍රෙව් 10:35 පාඨයේ සඳහන් ප්‍රශංසාවමය. එනම් දෙවියන්වහන්සේව විශ්වාස කරන්නාවූ සියළුදෙනාටම පොරොන්දු වූ ප්‍රශංසාවය.

මෝසෙස්ගේ තීරණය පිළිබඳ පාවුල්ගේ බලසම්පන්න වචන එහි මුල් පාඨකයින්ගේ හදවත් තුළ රැව් පිළිරැව් දෙන්නට ඇති. ඔවුහු ක්‍රිස්තුස්වහන්සේ තුළ ඔවුන්ගේ ඇදහිල්ල නිසා ඔවුන්ට අපහාස විඳීමට සිදුවිය. ඔවුන් පීඩාවටද පත්වූ අතර ඔවුන් සතු සියළු දේවල් අහිමි විය. (හෙබ්‍රෙව් 10:32-34). සමහරු සිර කඳවුරුවල සිටියහ. (හෙබ්‍රෙව් 13:3). ඒ හා සමානව මෝසෙස් දෙවියන් වහන්සේගේ දරුවන් සමග දුක් විඳීමට තෝරා ගත්තේය. මිසරයේ වස්තුව, ක්‍රිස්තුස්වහන්සේ සමග ආශ්‍රය නිසා අපහාස විඳීමට තෝරා ගත්තේය. මක්නිසාද, ලෝකය පුද කරන ප්‍රශංසාවට වඩා ක්‍රිස්තුස්වහන්සේගේ ප්‍රශංසාව ශ්‍රේෂ්ඨ බව විශ්වාස කළ නිසාය.

`ඔබගේ ඇදහිල්ල නිසා ඔබ මුහුණ දුන් ගැටළු මොනවාද? ඒ සඳහා ඔබට කුමක් අත්හැර දැමීමට සිදුවීද? දැන් ඔබට එම වටිනාකම දැකිය නොහැකි වුවද අවසානයේදී එම ප්‍රශංසාව වටින්නේ ඇයි?`