---
title:  ආබ්‍රහම් ඇදහිල්ලෙන් ...
date:   07/03/2022
---

හෙබ්‍රෙව් ලිපිය ඇදහිල්ල අර්ථකථනය කරන්නේ, “ඇදහිල්ල නම් බලාපොරොත්තු වන දේවල් ගැන සහතිකයය. නොදක්නා දේවල් ගැන ඔප්පුවය.” (හෙබ්‍රෙව් 11:1). ඉන්පසු එය ඉශ්‍රායල් ඉතිහාසයෙයන් ඇදහිලිවන්ත අයගේ ලැයිස්තුවක් ඉදිරිපත් කරයි. එනම් ඔවුහු එම ඇදහිල්ල කුමක්ද යන්න ආදර්ශයක් ලෙස පෙන්වාදී ඔවුන් එය ක්‍රියාත්මක කළ ආකාරයත් පවත්වාගෙන ගිය ආකාරයත් පෙන්වා දෙයි.

`හෙබ්‍රෙව් 11:1-9 පාඨ කියවන්න. මෙම ඇදහිල්ලේ “වීරයින්” ඔවුන්ගේ ඇදහිල්ල විදහා දැක්වීම සඳහා කළේ කුමක්ද? ඔවුන්ගේ ක්‍රියා නොදක්නා දේවල් තුළ බලාපොරොත්තුව සමග කෙසේ සම්බන්ධ වීද?`

මෙම පරිච්ඡේදයේ ඉතාම වැදගත් පුද්ගලයා වන්නේ ආබ්‍රහම් විය හැකිය. ආබ්‍රහම්ගේ අවසාන ඇදහිලිවන්ත ක්‍රියාව සත්‍ය ඇදහිල්ලේ ස්වභාවය ගැන විශේෂයෙන් ආදර්ශමත් වෙයි.

ආබ්‍රහම්ට ඊසාක්ව පූජා කරන ලෙස ඉල්ලීම දෙවියන්වහන්සේගේ කාර්යයට වෙනස් බවක් ඇති කරන බව හෙබ්‍රෙව් ලියවිල්ල සඳහන් කරයි. (හෙබ්‍රෙව් 11:17, 18). ඊසාක් ආබ්‍රහම්ගේ එකම පුත්‍රයා නොවීය. ආබ්‍රහම්ගේ කුළුඳුල් පුත්‍රයා වූයේ ඉශ්මයිල්ය. දෙවියන්වහන්සේ ආබ්‍රහම්ට පවසා තිබුණේ, සාරාගේ ඉල්ලීමට අනුව ඉශ්මයිල් සහ ඔහුගේ මව පිටමං කර දැමීම කම් නැති බවත්, දෙවියන්වහන්සේ ඔවුන්ව රැක බලාගන්නා බවත්, ආබ්‍රහම්ගේ සියළුම දරු මුණුපුරන් නම් කරනු ලබන්නේ ඊසාක්ගේ නාමයෙන් බවත්ය. (උත්පත්ති 21:12,13). කෙසේවෙතත්, ඊළඟ පරිච්ඡේදයෙන් ඊසාක්ව පූජාකරන ලෙස දෙවියන්වහන්සේ ආබ්‍රහම්ගෙන් ඉල්ලා සිටින සේක. උත්පත්ති 22 වැනි පරිච්ඡේදයේ දෙවියන්වහන්සේගේ උපදෙස් උත්පත්ති 12:21 දී ඇති පොරොන්දුවට හාත්පසින්ම වෙනස් වෙයි.

හෙබ්‍රෙව් ලිපිය අවසානයේදී පවසන්නේ ආබ්‍රහම්ගේ අවසාන නිගමනය වන දෙවියන්වහන්සේ පූජාවෙන් පසුව ඊසාක්ව නැවත නැගුටුවන බව සනාථ කරමින් ප්‍රහේළිකාව පුදුමාකාර ලෙස විසඳූ බවයි. මෙය පුදුමාකාර වන්නේ, මෙතෙක් කල් කිසිවෙකු නැවත නැගුටුවනු නොලැබූ බැවිනි. කෙසේවෙතත්, ඉන් පෙනී යන්නේ, මීට පෙර ආබ්‍රහම්ට දෙවියන්වහන්සේ තුළ පැවති අත්දැකීම මගින් ඔහුව මෙම නිගමනයට යොමු කළ බවයි. (හෙබ්‍රෙව් 11:12 පාඨය පවසන්නේ ඊසාක්ව පිළිසිඳ ගනු ලැබුවේ දෙවියන්වහන්සේ තුළින් බවය. “මළ කෙනෙකු වැනි කෙනෙකු” ගෙන්, වඳ සාරාය, ආබ්‍රහම් විශ්වාස කළේ, “නුඹ බොහෝ ජාතීන්ව පියෙකු කළෙමියි... බොහෝ ජාතීන්ගේ පියා වන පිණිස, බලාපොරොත්තු වීමට ඉඩ නැති තැන බලාපොරොතතුවෙන් විශ්වාස කළේය. “මක්නිසාද ඔහු, “.... මළවුන් ජීවත් කරන්නාවූ, නැති දේ ඇති දේ මෙන් සඳහන් කරන්නාවූ” දෙවි කෙනෙක් බව විශ්වාස කළ බැවිනි. (රෝම 4:17-20). මේ ආකාරයෙන් දෙවියන්වහන්සේ ඊසාක්ව මරණයෙන් නැගුටුවේ නම් (යම් හැඟීමකින්) උන්වහන්සේට නැවතත් එය කළ හැකි බව ආබ්‍රහම් උපකල්පනය කළේය. අතීතයේදී දෙවියන්වහන්සේගේ මගපෙන්වීම තුළින්, උන්වහන්සේට අනාගතයේදී කළ හැකි දේවල් පිළිබඳ දැනුවත් කරනු ලැබීය.

`අපගේ ජීවිතවලට අතීතයේදී දෙවියන්වහන්සේ මගපෙන්වූ ආකාරය මෙනෙහි කිරීම, උන්වහන්සේ තුළ ඇදහිල්ල සහ විශ්වාසය පවත්වාගෙන යාම කෙරෙහි වැදගත් වන්නේ ඇයි?`