---
title:  ධර්මිෂ්ඨයෝ ඇදහිල්ලෙන් ජීවත් වෙති
date:   06/03/2022
---

`හෙබ්‍රෙව් 10:35-39 පාඨ කියවන්න. මෙම පාඨ වලින් දෙවියන්වහන්සේ අපට පවසන්නේ කුමක්ද?`

දෙවියන්වහන්සේගේ අවසාන කාලයේ සෙනඟගේ චරිත ලක්ෂණයක් වන්නේ දරා ගැනීමය. ඉන් තොරව ඔවුන්ට පොරොන්දු ලබාගත නොහැකිය. (එළිදරව් 13:10; එළිදරව් 14:12). මෙම දරා (ඉවසා) සිටීම සඳහා, කෙසේවෙතත්, ඇදහිලිවන්තයින් ඔවුන්ගේ ඇදහිල්ල තදින් අල්ලාගෙන සිටිය යුතුය. (හෙබ්‍රෙව් 10:23; 4:14). පාවුල් පවසන අන්දමට කාන්තාරයේ ජනතාවට පොරොන්දුව ලබාගත නොහැකිවූයේ ඔවුන්ගේ ඇදහිල්ල හිඟකම නිසා බව පාවුල් පවසයි. (හෙබ්‍රෙව් 3:19). එම ඇදහිලිවන්තයින් පොරොන්දු ඉෂ්ටවීමේ එළිපත්ත උඩ සිටි බවද පාවුල් පවසයි. (හෙබ්‍රෙව් 9:28; හෙබ්‍රෙව් 10:25, 36-38). ඔවුන්ට පොරොන්දු ලබා ගැනීමට අවශ්‍ය වූයේ නම් ඔවුන් විශ්වාසය ක්‍රියාත්මක කළ යුතුව තිබුණි.

ඇදහිල්ල පිළිබඳ පාවුල්ගේ ප්‍රකාශනය හබක්කුක් 2:7-4 පාඨ වලින් උපුටාගත් කොටසකින් හඳුන්වා දෙයි. ධර්මිෂ්ඨයින්ට පීඩා කළාවූ ද්‍රෝහීන්ට ඉවසීමෙන් කටයුතු කළේ මන්ද යන්න හබක්කුක් දෙවියන්වහන්සේගෙන් විමසා ඇත. (හෙබ්‍රෙව් 1:12-17). අනාගතවක්තෘවරයා සහ ඔහුගේ මිනිසුන් දුක් විඳිමින් සිටියහ. මේ නිසා දෙවියන්වහන්සේගේ ක්‍රියාකාරිත්වය ඔවුහු බලාපොරොත්තු වූහ. දෙවියන්වහන්සේගේ පිළිතුර වූයේ, කෙසේ වෙතත්, පොරොන්දුව ඉෂ්ටවීමේ කාලය නියම කර ඇති බවත්, ඔවුන් ඒ සඳහා බලා සිටිය යුතු බවත්ය. (හෙබ්‍රෙව් 2:2-4). හබක්කුක් සහ ඔහුගේ මිනිස්සු ජීවත් වූයේ අපි මෙන්ය. පොරොන්දුවේ කාලය සහ එය ඉෂ්ටවීමේ කාලය අතරය. හෙබ්‍රෙව් ලිපියේ දෙවියන්වහන්සේගේ පණිවිඩය දිගටම මෙසේ සඳහන්ව ඇත: “මක්නිසාද එන්නාවූ තැනැන්වහන්සේ ප්‍රමාද නොවී තව ඉතා ස්වල්ප කාලයකින් එන සේක.” (හෙබ්‍රෙව් 10:37; හෙබ්‍රෙව් 2:3 පාඨද බලන්න).

මෙම පණිවිඩය යේසුස්වහන්සේ පිළිබඳ සඳහන් කරයි. ධර්මිෂ්ඨ පුද්ගලයා වන්නේ උන්වහන්සේය. එනම් ඇදහිල්ලේ ප්‍රතිමූර්තියයි. උන්වහන්සේ දෙවියන් වහන්සේව ප්‍රසන්න (සතුටු) කරන අතර ජීවනය සපයා දෙන සේක. (හෙබ්‍රෙව් 10:5-10).

එසේ නම් උන්වහන්සේ “ප්‍රමාද” වන්නේ මන්ද? උන්වහන්සේ එසේ නොකරන සේක. අප වෙනුවෙන් මිය යාම සඳහා උන්වහන්සේ දැනටමත් පැමිණ ඇත. (හෙබ්‍රෙව් 9:15-26). එමෙන්ම උන්වහන්සේ ස්ථිරවම නියමිත කාලයේදී යළි පැමිණෙන සේක. (හෙබ්‍රෙව් 9:27, 28; හෙබ්‍රෙව් 10:25).

දෙවියන්වහන්සේගේ පණිවිඩය දිගටම මෙසේ පවසයි. “මාගේ ධර්මිෂ්ඨයා ඇදහිල්ලෙන් ජිවත්වේ.” (හෙබ්‍රෙව් 10:38). පාවුල් එයම රෝම පොතෙහි සඳහන් කරයි. රෝම 1:17 සහ ගලාති 3:11. රෝම 1:16,17 පාඨ වලින් විශේෂයෙන් දැනුවත් කරන්නේ, “මක්නිසාද .... ඇදහීමෙන් පැමිණෙන දෙවියන්වහන්සේගේ ධර්මිෂ්ඨකම ඇදහීම පිණිස එහි එළිදරව් වී තිබේ” යන්නයි. මෙහිදී පාවුල් සඳහන් කරන්නේ දෙවියන්වහන්සේගේ පොරොන්දුවලට උන්වහන්සේගේ ඇදහිල්ල මුලින්ම පැමිණෙන බවය. උන්වහන්සේගේ විශ්වාසවන්තකමේ ප්‍රතිඵලයක් ලෙස එය අපගේ විශ්වාසවන්තකම සපයනු ලැබේ.

මේ ආකාරයෙන් දෙවියන්වහන්සේ උන්වහන්සේගේ පොරොන්දු වලට විශ්වාසවන්තව සිටින බැවින්, (2 තිමෝති 2:13), ධර්මිෂ්ඨයෝ උන්වහන්සේගේ ඇදහිලිවන්තකමට, ඇදහිලිවන්තව පවතින්නෝය.

`අපගේ ඇදහිල්ලේ ප්‍රතිඵල දෙවියන්වහන්සේගේ ඇදහිලිවන්තකම තුළින් ඇතිවී එය තුළින් ඇතිවී එය තුළින් රක්ෂාවන බව හඳුනා ගැනීම වැදගත් වන්නේ ඇයි? අප වෙනුවෙන් උන්වහන්සේගේ ඇදහිලිවන්තකම සහ උන්වහන්සේ අප වෙනුවෙන් කර ඇති පොරොන්දු තුළ වඩා විශ්වාසය තැබීමට අපි කෙසේ ඉගෙන ගත යුතුද?`