---
title:  වැඩිදුර අධ්‍යයනය සඳහා
date:   11/03/2022
---

“ඔබ ඇදහිල්ලෙන් යුක්තව ක්‍රිස්තුස්වහන්සේගේ විය. එමෙන්ම ඇදහිල්ලෙන් යුක්තව ඔබ උන්වහන්සේ තුළ වර්ධනය විය යුතුය. එනම් දීමෙන් සහ ලබා ගැනීමෙනි. ඔබ සියල්ලම දිය යුතුය. ඔබගේ හදවත, ඔබගේ කැමැත්ත, ඔබගේ සේවය. උන්වහන්සේගේ සුදුසුකම්වලට කීකරුවීම සඳහා ඔබව උන්වහන්සේට දෙන්න; එමෙන්ම ඔබ සියළුම දේවල් ගත යුතුය. ක්‍රිස්තුස්වහන්සේ, සියළු ආශිර්වාද වල සම්පූර්ණත්වය, ඔබගේ හදවත තුළ ජීවත්වීම සඳහා, ඔබගේ ශක්තිය වීම සඳහා, ඔබගේ ධර්මිෂ්ඨතාවය, ඔබගේ සදාකාලීන උපකාරයකයා, ඔබට කීකරුවීමට බලය දීම සඳහා...” —Ellen G. White, Steps to Christ, p. 70.

“අපගේ ඇදහිල්ල පවත්වා ගැනීම සඳහා සෑහෙන සාක්ෂි නොදී දෙවියන් වහන්සේ කිසිවිටක අපට විශ්වාස කරන ලෙස නොඉල්ලන සේක. උන් වහන්සේගේ වැඩ සිටීම, උන්වහන්සේගේ චරිතය, උන්වහන්සේගේ වචනයේ සත්‍යතාවය වැනි සියළුම සාක්ෂි අප වෙනුවෙන් ඉදිරිපත් කර ඇති අතර, ඒවා ඔබගේ හේතු සාධක වලට ආයාචනා කරයි. එමෙන්ම මෙම සාක්ෂි බහුලය. එසේ වුවද, දෙවියන්වහන්සේ සැක කිරීමේ හැකියාව කිසිවිටක ඉවත් නොකළ සේක. අපගේ ඇදහිල්ල රඳා පැවතිය යුත්තේ සාක්ෂි මත මිස, ප්‍රදර්ශනය තුළ නොවේ. සැක කිරීමට කැමති අයට අවස්ථාවක් ලැබෙන්නේය. ඒ අතර, සත්‍යය ගැන දැන ගැනීමට කැමති අය, ඔවුන්ගේ ඇදහිල්ල පවත්වාගෙන යාමට අවශ්‍ය සාක්ෂි බොහොමයක් ඇත.

“සීමිත දැනුමකින් යුක්ත මනසට, අසීමිත ඥානයකින් යුක්ත උන් වහන්සේගේ ක්‍රියාවල ස්වභාවය අවබෝධ කරගැනීමට නොහැකිය. තීක්ෂණ බුද්ධියෙන් යුක්තවූ, උසස් අධ්‍යාපනයක් ලැබූ මනසකට ශුද්ධවූ තැනැන් වහන්සේ අභිරහසකින් පැළඳි අයෙක් ලෙස පවතියි. “දෙවියන්වහන්සේගේ ගැඹුරු දේවල් දැනගන්ට නුඹට පුළුවන්ද? සර්ව පරාක්‍රමයාණන්වහන්සේ සම්පූර්ණ ලෙස දැනගන්ට නුඹට පුළුවන්ද? එය ස්වර්ගය මෙන් උසය. නුඹට මක් කරන්ට පුළුවන්ද? ෂෙයෝලට වඩා ගැඹුරුය. නුඹට දැනගන්ට පුළුවන් කුමක්ද?” (යෝබ් 11:7, 8). —Ellen G. White, Steps to Christ, p. 105.

**සාකච්ඡා සඳහා ප්‍රශ්න**

`1. මුල් කාලීන කිතුනු විද්වතෙක් ලියූ ආකාරයට, “මම තේරුම් ගැනීම සඳහා විශ්වාස කරමි.” හෙබ්‍රෙව් 11:3 මෙසේ පවසයි. “ඇදහිල්ල තුළින් අපි අවබෝධය ලබමු.” ඇදහිල්ල සහ අවබෝධය අතර ඇති සම්බන්ධතාවය කුමක්ද? බොහෝ විට අවබෝධ කරගැනීමට පෙර ඇදහිල්ල පැමිණෙන්නේ ඇයි? අපි අපට අවබෝධ කර නොගත හැකි දෙයක් වෙත, අඩු තරමින්, පළමුවෙන්ම, ඇදහිල්ලෙන් ඒ වෙත ළඟා විය යුත්තේ එබැවිනි. ඉන්පසු වඩා අවබෝධයක් ඇතිවේද?`

`2. “ඇදහිල්ලෙන් යුක්තව ජීවත්වීම,” යන්න අවබෝධ කරගැනීම සඳහා “ඇදහිල්ල” සහ “ඇදහිලිවන්තකම” යන අර්ථ දෙකම වැදගත් වන්නේ ඇයි? හෙබ්‍රෙව් 11හි සඳහන් මිනිසුන්, ඔවුන්ගේ ඇදහිලිවන්තකම තුළින් ඔවුන්ගේ ඇදහිල්ලේ යථාර්ථය පෙන්වූයේ කෙසේද? අපට එයම කළ හැක්කේ කෙසේද?`

`3. ඇදහිල්ල දෙවියන්වහන්සේගේ (ප්‍රශංසාවක්) දීමනාවක් බව අපි අවබෝධ කරගත්තත් (රෝම 12:3), එම දීමනාව ලැබීම සඳහා හෝ පවත්වාගෙන යාම සඳහා අපි කුමක් කරමුද?`