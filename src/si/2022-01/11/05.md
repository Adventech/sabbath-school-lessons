---
title:  ඇදහිල්ලෙන්, රාහබ් සහ අනෙක් අය...
date:   09/03/2022
---

`හෙබ්‍රෙව් 11:31 සහ යෝෂුවා 2:9-11 පාඨ කියවන්න. මිථ්‍යා දෘෂ්ටික ස්ත්‍රියක්වූ රාහබ් පූජනීය බයිබල් චරිත අතරට මේ පාඨයේ අඩංගු කර ඇත්තේ මන්ද?`

රාහබ්, හෙබ්‍රෙව් ලිපියේ 11 වැනි පරිච්ඡේදයේ අපට හමුවන බොහෝ සෙයින් බලාපොරොත්තු නොවිය හැකි චරිත වලින් එකක් විය හැකිය. නම් සඳහන් කරන ලද කාන්තාවන්ගෙන් රාහබ් එක් අයෙකි. ඇය ලැයිස්තුවේ 10 වැනියාය. ඊට පළමුව ඉශ්‍රායලයේ මුල් පියවරුන් සහ කුලදෙටුවන්ගේ නම් ඇතුළත් කර ඇත. එමෙන්ම ඒ සෑම කෙනෙක්ම ධර්මිෂ්ඨ යයි සලකනු ලැබීය. අපි ඇයගේ නම වෙතට පැමිණෙන විටදී ඇය ස්ත්‍රියක් පමණක් නොව මිථ්‍යා දෘෂ්ටික වේශ්‍යාවක්ද වූ බවට අපට දැනගත හැකිය.

ඉතාමත් පුදුමාකාර දෙය වන්නේ ඇය තේමාවේ මධ්‍යස්ථානය සහ එම පරිච්ඡේදයේ උච්ඡතම අවස්ථාවද වීමයි. මෙම ලැයිස්තුව විශේෂ ආකාරයෙන් සංවිධානය කර ඇත. සෑම ලියවිල්ලක්ම ආරම්භ කරන්නේ “ඇදහිල්ලෙන්” වාක්‍යාංශය නැවත, නැවත සඳහන් කිරීම මගිනි. මූලික සැලැස්ම වන්නේ, “ඇදහිල්ලෙන්, මේ - මේ - අය මේ - මේ - දේවල් කළේය” යන්නයි. එසේත් නැත්නම්, “ඇදහිල්ලෙන් - මෙබඳු - මෙබඳු - දේවල් - මේ - මේ අයට සිදුවිය” යන්නයි. මෙම පුනරාවර්තනය මගින් පාඨකයා තුළ උච්ඡතම ප්‍රකාශයට සවන්දීමට ඇති බලාපොරොත්තුව වැඩි කරයි. “ඇදහිල්ලෙන්, යෝෂුවා මිනිසුන්ව පොරොන්දු දේශය වෙත ගෙන ගියේය.

එහෙත් එම පාඨයෙන් ප්‍රකාශ වන්නේ එය නොවේ. ඒ වෙනුවට යෝෂුවා මගහැර ගිය බැවින් වේශ්‍යාව ඔහුගේ ස්ථානය ගනියි. රාහබ් ගැන සඳහන් කිරීමෙන් පසුව හදිසියේම පුනරාවර්තන සැලැස්ම වෙනස් වෙයි. “තව මම මක් කියම්ද?” (හෙබ්‍රෙව් 11:32). එවිට පාවුල් කලබලයෙන් නම් කිහිපයක් සහ සිදුවීම් කිහිපයක් ලැයිස්තුගත කරන අතර, ඔහු එය විස්තර නොකරයි.

රාහබ්ගේ ඇදහිල්ලේ ක්‍රියාව වූයේ, ඇය නොදුටුවද, අසා, විශ්වාස කොට කීකරුවීමයි. ඇය මිසරයේ පීඩාවන්, රතු මුහුදේදී මුදාගැනීම හෝ පර්වතයෙන් ජලය ගලා ඒම හෝ ස්වර්ගයෙන් රොටි වැටීමවත් දුටුවේ නැත. එසේ වුවද ඇය විශ්වාස කළාය. ඇය හෙබ්‍රෙව් පාඨකයින්ට යහපත් ආදර්ශයක් වූවාය. එනම් යේසුස්වහන්සේගේ දේශන වලට සවන් නොදුන්නාවූද, නැතිනම් උන්වහන්සේ හාස්කම් කරනු නොදුටුවාවූද අයෙකි. එමෙන්ම අපටද ඒ කිසිවක් දකින්නට නොලැබුණි.

රාහබ් යෙරිකෝව නගරයේ පවුර මත ජිවත්වූ වේශ්‍යාවකි. නගරයේ ආරක්ෂාව පිළිබඳ සොයා බැලීම සඳහා යවන ලද ඔත්තුකාරයින් දෙදෙනෙකු සඟවා තැබීය. ඔවුන්ට ඇය දැක්වූ කරුණාවන්තකම නිසා සහ දෙවියන්වහන්සේ තුළ විශ්වාසය ප්‍රකාශ කිරීම නිසා, ඔත්තුකාරයෝ රාහබ් සහ ඇගේ පවුල, යෙරිකෝවට පහර දෙන විටදී බේරාගන්නා බවට පොරොන්දු වූහ. Ellen G. White, Sons and Daughters of God, p. 35, රාහබ් ගැන හැඳින්වීම.

ඉන්පසු පාවුල් බොහෝ අය මුහුණ දුන්නාවූ දුෂ්කරතා ලැයිස්තුවක් ඉදිරිපත් කරයි. (හෙබ්‍රෙව් 11:35-38).... මිදීම පිළිනොගෙන වධ කරනු ලැබුවෝය.” වාක්‍යාංශයෙන් අදහස් කරන්නේ ඔවුන්ට ගැළවී යාමේ හැකියාව තිබුණද, (හෙබ්‍රෙව් 11:35). එසේ නොකර සිටීමට තෝරාගත් බවයි. මක්නිසාද ඔවුන්ගේ දර්ශනය දෙවියන්වහන්සේගේ දීමනාව මත රැඳී සිටි බැවිනි.

`අපි යම්කිසි දෙයක් සිදුවනු නොදුටුවද, (දින 6 මැවීම, නික්මයාම, ක්‍රිස්තුස් වහන්සේගේ කුරුසිය) ඒවා සිදුවූ බවට විශ්වාස කිරීමට අපට බොහෝ හේතු ඇත්තේ ඇයි?`