---
title:  යේසුස්වහන්සේ, අංග සම්පූර්ණ පූජාව
date:   19/02/2022
---

### සබත්දින පස්වරුවේ
මේ සතියේ පාඩමේ අධ්‍යයනය සඳහා කියවන්න. හෙබ්‍රෙව් 9:15; උත්පත්ති 15:16-21; යෙරෙමියා 34:8-22; එපීස 3:14-19; හෙබ්‍රෙව් 7:27; හෙබ්‍රෙව් 10:10; හෙබ්‍රෙව් 9:22-28’

> <p>කටපාඩම් පදය</p>
> “මක්නිසාද උන්වහන්සේ පිරිසිදු කරනු ලබන්නන් එක පූජාවකින් සෑම කලටම සම්පූර්ණ කළසේක.” (හෙබ්‍රෙව් 10:14).

වරදට පත්ව කුරුසියේ ඇණගසනු ලැබූ මිනිසෙකුව දෙවියන්වහන්සේට මෙන් නමස්කාර කළ යුතු බව පුරාණයේ සිත්වලට වරදක් කළා හා සමානවේ. රෝම සාහිත්‍යයේ විටින් විට කුරුසිය පිළිබඳ විරල සඳහන් කිරීම් අනුව ඒ අදහස පිළිබඳ ඔවුන්ගේ අකැමැත්ත පෙන්නුම් කරයි. යුදෙව්වන්ට, ව්‍යවස්ථාව මගින් ප්‍රකාශව තිබුණේ, “ගසක එල්ලනු ලබන තැනැත්තේ ශාප ලද්දේය” යන්නයි. (ද්විතීය කථාව 21:23).

මේ ආකාරයෙන් උමං සොහොන්වල අපට හමුවන මෝස්තර වන්නේ, මොනරා (අමරණීයත්වය සංකේත කරන බව සිතන), පරෙවියෙක්, ක්‍රීඩකයෙකුගේ ජයග්‍රහණය ප්‍රකාශ කරන තල් අත්තක් සහ මාළුවාය. පසුව වෙනත් තේමාවන් දකින්නට ලැබුණේ : නෝවාගේ නැව, ආබ්‍රහම් ඊසාක් වෙනුවට බැටළු පැටවෙකු පූජා කිරීම, සිංහ ගුහාව තුළ දානියෙල්, මාළුවා විසින් වැමෑරූ යෝනා, එඬේරෙක් බැටළු පැටවෙක් ඔසවාගෙන සිටීම හෝ අංශභාග රෝගියා සුව කිරීම සහ ලාසරස්ව උත්ථාන කිරීම වැනි හාස්කම් නිරූපණය කිරීම වැනි දේවල්ය. මේවා ගැළවීමේ ජයග්‍රහණයේ සහ රැකවරණයේ සංකේත විය. අනෙක් අතින් බලන විට කුරුසිය මගින් පරාජය සහ ලැජ්ජාව පිළිබඳ හැඟීම ප්‍රකාශ කරනු ලැබීය. එසේ වුවද ක්‍රිස්තියානි ධර්මයේ ලාංඡනය වූයේ එයයි. එපමණක් නොව පාවුල් ශුභාරංචිය හැඳින්වූයේ නිකම්ම, “කුරුසියේ වචනය” යනුවෙනි. (1 කොරින්ති 1:18).

මේ සතියේදී හෙබ්‍රෙව් ලිපියේ පෙනෙන ආකාරයට අපි කුරුසිය දෙස බලමු.

_පෙබරවාරි 26 සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._