---
title:  වැඩිදුර අධ්‍යයනය සඳහා
date:   25/02/2022
---

එලන් ජී. වයිට් “කල්වාරිය” "Calvary," pp. 741–757; " 'It Is Finished,' " “එය නිමා විය” pp. 758–764, in The Desire of Ages. කියවන්න.

“ජිරි මොස්කාලා” මහාචාර්යවරයා යේසුස්වහන්සේ පැමිණීමට පෙර සිදුවන විනිශ්චයේ ස්වභාවය විස්තර කළේය.  සාප්පුවක ජනේලයක් තුළ මෙන් මාගේ පව් ප්‍රදර්ශනය කිරීම සඳහා දෙවියන්වහන්සේ නොසිටින සේක. උන්වහන්සේ ඊට වෙනස් ආකාරයකින් උන්වහන්සේගේ පුදුමාකාර, වෙනස් කරන්නාවූ බලසම්පන්න මහිමය වෙත මුලින්ම යොමුකරන සේක. එමෙන්ම මුලු විශ්වයම ඉදිරියේ උන්වහන්සේ මගේ මුළු ජීවිතයේම සත්‍ය සාක්ෂිය වන සේක. උන්වහන්සේ දෙවියන්වහන්සේ කෙරෙහි මගේ ආකල්ප විස්තර කර, මගේ අභ්‍යන්තර බලාපොරොත්තු, මගේ සිතුවිලි, මගේ ක්‍රියා, මා තුළ ජීවිතය පිළිබඳ මගේ අවබෝධය සහ දිශාව මට විස්තර කරදෙන සේක. උන්වහන්සේ ඒ සියළුම දේවල් පැහැදිලි කරදෙන සේක. මම බොහෝ වැරදි කළ බවත්, මම උන්වහන්සේගේ ශුද්ධවූ ව්‍යවස්ථාව කඩ කළ බවත්, මට විස්තර කර දෙන අතර, එහෙත් මම පසුතැවී, කමාව ඉල්ලා උන්වහන්සේගේ මහිමය මගින් වෙනස්වූ බවත් මට පහදා දෙනසේක. උන්වහන්සේ මෙසේ ප්‍රකාශ කරනසේක. “පව්කාරයා වෙනුවෙන් මගේ රුධිරය සෑහේ. ඔහුගේ ජිවිතයේ අවබෝධය මා වෙත පවතී. මා වෙත සහ අන් අය වෙත ආකල්පය උණුසුම් සහ පරාර්ථකාමී වෙයි. ඔහු විශ්වාසවන්තය. ඔහු මාගේ යහපත් සහ විශ්වාසවන්ත සේවකයාය.” —"Toward a Biblical Theology of God's Judgment: A Celebration of the Cross in Seven Phases of Divine Universal Judgment," Journal of the Adventist Theological Society 15 (Spring 2004): p. 155.

“ගළවනු ලැබුවාවූ සහ නොවැටුණාවූ සත්වයෝ ක්‍රිස්තුස්වහන්සේගේ කුරුසිය ඔවුන්ගේ විද්‍යාව සහ ඔවුන්ගේ ගීතය කරගත්තේය.  යේසුස් වහන්සේගේ මුහුණෙහි බැබළෙන මහිමය ආත්ම පරිත්‍යාගයේ ප්‍රේමයේ මහිමය බව පෙනෙන්නේය. කල්වාරියේ ආලෝකය තුළින්, ආත්මය පරිත්‍යාග කිරීමේ ප්‍රේමයේ ව්‍යවස්ථාව වන්නේ මෙලොව සහ ස්වර්ගයේ ව්‍යවස්ථාව වන බව ඉන් පෙනෙනු ඇත. “තමාවම නොසොයන්නාවූ ප්‍රේමයේ” මූලාශ්‍රය ඇත්තේ දෙවියන්වහන්සේගේ හදවත තුළය. එමෙන්ම ඔහුගේ චරිතය තුළ අහිංසක වූද, පහත්වූද තැනැන්වහන්සේ වැඩවසන සේක. එනම් කිසි කෙනෙකුට ළඟාවිය නොහැකි වූ ස්ථානයක උන්වහන්සේ වැඩවසන සේක. —Ellen G. White, The Desire of Ages, pp. 19, 20.

**සාකච්ඡා සඳහා ප්‍රශ්න**:

`1.	මනුෂ්‍යයින් තුළ සැමවිටම, කමාව සහ ගැළවීම ලබාගැනීම සඳහා හුවමාරුවක් ලෙස දෙවියන්වහන්සේට විවිධ වර්ගයේ පූජා පිළිගැන්වීමේ පෙළඹීමක් පැවතුණි. සමහරු දුර ගමන් යාමෙන් දෙවියන්වහන්සේට පූජා පවත්වති. තවත් අය සේවය කිරීමෙන් පූජා පවත්වන අතර තවත් සමහරු ආත්ම ප්‍රතික්ෂේප කිරීම වැනි ක්‍රියා භාවිතා කරති. ශුද්ධ ලියවිල්ලේ පෙන්වා දෙන කරුණු තුළින්, එනම් යේසුස් වහන්සේගේ පූජාව මගින් සියළුම පූජාවන් කුරුසිය මගින් අවසන් කළ බැවින් මෙවැනි ක්‍රියා පිළිබඳ කෙසේ සලකා බැලිය යුතුද? (දානියෙල් 9:27; හෙබ්‍රෙව් 10:18).`

`2.	ඒ අතරම විශ්වාසවන්තයාගේ ජීවිතයේ පූජාවේ ක්‍රියාකාරිත්වය කුමක්වේද? අපි කුරුසිය උසුලාගෙන උන්වහන්සේව අනුගමනය කළ යුතු බව යේසුස්වහන්සේ පැවසූ විට උන්වහන්සේ කුමක් අදහස් කළසේක්ද? (මතෙව් 16:24). එසේත් නැත්නම්, අපි අපගේ ශරීර “ශුද්ධවූ, දෙවියන්වහන්සේට පිළිගත හැකිවූ “ජීවමාන පූජාවක් ලෙස ඔප්පු කළ යුතු බව ප්‍රකාශ කරයි. (රෝම 12:1). යේසුස් වහන්සේගේ අනුශාසනාව (මතෙව් 16:24) සහ පාවුල්ගේ අනුශාසනවා (රෝම 12:1) සහ හෙබ්‍රෙව් 13:15,16හි සඳහන් විස්තරය අතර ඇති සම්බන්ධතාවය කුමක්ද?`