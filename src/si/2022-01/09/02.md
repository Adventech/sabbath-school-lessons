---
title:  පූජා අවශ්‍ය වූයේ මන්ද?
date:   20/02/2022
---

හෙබ්‍රෙව් 9:15 පාඨයේ විස්තර කරන අන්දමට යේසුස්වහන්සේගේ පූජාවක් ලෙසට පත්වීම තුළ, “..... එසේ වන්නේ පළමුවැනි ගිවිසුමේ කාලයේදී කළ වරද වලින් මුදනු ලැබීම පිණිස මරණයක් සිද්ධ වූ බැවින්, කැඳවූ ලැබුවාවූ තැනැත්තන්ට සදාකාල උරුමයේ පොරොන්දුව ලැබෙන පිණිසය” යන අරමුණු තිබුණි.

පැරණි නැගෙනහිර දේශයේ පුද්ගලයින් දෙදෙනෙකු හෝ ජාතීන් දෙකක් අතර ගිවිසුමක් බරපතල කාරණාවක් වෙයි. එයට දිවුරුම යටතේ පොරොන්දු හුවමාරු කරගැනීමක් ඇතුළත් වේ. එම දිවුරුම කැඩූ අයට දෙවිවරුන් දඬුවම් කරතියි උපකල්පනය කිරීම අදාළ වේ. බොහෝ විට මෙම ගිවිසුම් සිවුපාවෙකු පූජා කිරීම තුළින් අනුමත කරනු ලැබේ.

උදාහරණයක් ලෙස, දෙවියන්වහන්සේ ආබ්‍රහම් සමග ගිවිසුමක් ඇති කරගත්විටදී, එම උත්සවයට සිවුපාවුන් දෙකට කැපීම ඇතුළත් විය. (උත්පත්ති 15:6-21). එයට සම්බන්ධවන අය ඒ අතරින් ඇවිද යන්නේ ගිවිසුම කඩ කළාවූ අයගේ ඉරණම එම සිවුපාවුන් විසින් පිළිගත් බව ප්‍රකාශ කරන අන්දමටය. එම සිවුපාවුන් අතරින් ඇවිද යන්නේ සුවිශේෂී වූ දෙවියන්වහන්සේ පමණි. එනම් ආබ්‍රහම්ට නැවත ඔහු උන්වහන්සේගේ පොරොන්දු නොකඩන ලෙසට දැනුම්දීම සඳහාය.

`උත්පත්ති 15:6-21 පාඨ සහ යෙරෙමියා 34:8-22 පාඨ සංසන්දනය කරන්න. මෙම පාඨ ගිවිසුම ගැන උගන්වන්නේ කුමක්ද?`

දෙවියන්වහන්සේ සමග ඇති කරගත් ගිවිසුම මගින් ඉශ්‍රායෙල්වරුන්ට ඔවුන්ගේ උරුමය වන පොරොන්දු දේශයට ඇතුල්වීමට අවස්ථාව ලැබුණි. කෙසේවෙතත්, එයට පනත් කිහිපයක් සහ අල්තාරය පිට රුධිරය ඉසීමත් ඇතුළත් විය. මෙම ඉසීම ගිවිසුම කඩ කළාවූ පක්ෂයේ අවසානය ඇඟවීය. හෙබ්‍රෙව් ලිපිය, “.... ලේ වැගිරීමක් නැතිව ක්ෂමා කිරීමකුත් නැත.” (හෙබ්‍රෙව් 9:22) යනුවෙන් පවසන්නේ මේ නිසාය.

ඉශ්‍රායෙල්වරුන් ගිවිසුම කඩ කළවිටදී දෙවියන්වහන්සේ උභතෝකෝටික ප්‍රශ්නයකට මුහුණ දුන්සේක. ගිවිසුම මගින් එය කඩකළාවූ අයගේ මරණය ඉල්ලා සිටියේය. එහෙත් දෙවියන්වහන්සේ උන්වහන්සේගේ සෙනඟට ප්‍රේම කළසේක. දෙවියන්වහන්සේ වෙනත් අතකට හැරුණොත් හෝ කඩ කළ අයට දඬුවම් දීම ප්‍රතික්ෂේප කළේ නම් උන්වහන්සේගේ ව්‍යවස්ථාව කිසිදිනක බලාත්මක නොවනු ඇත. එමෙන්ම මේ ලෝකය ගැටළුවලට මුහුණ පානවා විය හැකිය.

කෙසේවෙතත්, දෙවියන්වහන්සේගේ පුත්‍රයාණන් ආදේශකයක් වීමට ඉදිරිපත් වූසේක. අපගේ ස්ථානය රැගෙන අප වෙනුවෙන් උන්වහන්සේ දිවි පිදූ බැවින්, “..... අපි සදාකාල උරුමයේ පොරොන්දුව ලබන්නෙමු.” (හෙබ්‍රෙව් 9:15, 26; රෝම 3:21-26). එනම් උන්වහන්සේගේ පනතේ ශුද්ධවන්ත බව ඔසවා තබන්නට යනසේක. ඒ අතරතුරේදී පනත් කඩ කළ අයව මුදාගැනීමද කරන සේක. එමෙන්ම උන්වහන්සේට මෙය කළ හැකි වූයේ කුරුසිය තුළිනි. 

`ශුභාරංචියට ව්‍යවස්ථාව එතරම් වැදගත් වන්නේ මන්ද යන්න මෙහිදී අපට කෙසේ දැකිය හැකිද?`