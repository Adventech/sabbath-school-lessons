---
title:  යේසුස්වහන්සේගේ අංග සම්පූර්ණ පූජාව
date:   22/02/2022
---

`හෙබ්‍රෙව් 7:27 සහ හෙබ්‍රෙව් 10:10 පාඨ කියවන්න. මෙම ඡේද වලින් යේසුස් වහන්සේගේ පූජාව විස්තර කරන්නේ කෙසේද?`

ලෙවී පූජකවරු “තවද ඔවුන්ට මරණය නිසා පවතින්ට බැරි බැවින් ඔවුහු ගණනින් බොහෝ පූජකයෝව සිටිති.” (හෙබ්‍රෙව් 7:23) ඔවුන් යේසුස්වහන්සේට වඩා වෙනස් වූහ. උන්වහන්සේ සදහටම ජීවත් වන අතර සදාකාලික පූජක ධූරයක් උන්වහන්සේට ඇත. (හෙබ්‍රෙව් 7:24). ලෙවී පූජකවරු “දිනපතා” (හෙබ්‍රෙව් 7:27) සහ “සෑම වසරකම” (හෙබ්‍රෙව් 9:25) “.... සේවය කරන්නා සම්පූර්ණ කරන්ට නොහැකි වූ පඬුරු සහ පූජා ඔප්පු කරනු ලබන්නේය.” (හෙබ්‍රෙව් 9:9; හෙබ්‍රෙව් 10:1-4).

යේසුස්වහන්සේ, කෙසේවෙතත්, “එකම වරක්” “එක පූජාවක්” ඔප්පු කළසේක. (හෙබ්‍රෙව් 10:10; 12-14) එමගින් අපගේ හෘද සාක්ෂිය පවිත්‍ර කරයි. (හෙබ්‍රෙව් 9:14; හෙබ්‍රෙව් 10:1-10) සහ පාපය තුරන් කරන සේක. (හෙබ්‍රෙව් 9:26). යේසුස්වහන්සේගේ පූජාව, සිවුපාවුන් පූජා කිරීමට වඩා ශ්‍රේෂ්ඨය. මක්නිසාද යේසුස්වහන්සේ දෙවියන්වහන්සේගේ පුත්‍රයාණෝය. (හෙබ්‍රෙව් 7:26-28), උන්වහන්සේ දෙවියන්වහන්සේගේ කැමැත්ත අංග සම්පූර්ණ ලෙස ඉෂ්ට කළසේක. (හෙබ්‍රෙව් 10:5-10).

යේසුස්වහන්සේගේ පූජාව “එකම වරක්” සිදුවීම තුළ වැදගත් ඇඟවීම් කිහිපයක් ඇත.

පළමුව, යේසුස්වහන්සේගේ පූජාව අංග සම්පූර්ණ ලෙස ඵලදායී වන අතර කිසිවිටක, ඉක්මවා යා නොහැකිය. ලෙවී පූජකවරුන්ගේ පූජා නැවත නැවතත් ඔප්පු කළ යුතු විය. මක්නිසාද ඒවා ඵලදායී නොවූ බැවිනි. “පුළුවන් නම්, නමස්කාර කරන්නන් වරක් පවිත්‍ර කරන ලදුව, පව් ගැන ඔවුන්ට තවත් හැඟීමක් නැති බැවින් ඒ පූජා ඔප්පු කිරීම නවතින්නේ නැද්ද?” (හෙබ්‍රෙව් 10:2).

දෙවනුව පැරණි ගිවිසුමේ සියළුම විවිධ වර්ගයේ පූජාවල ඉෂ්ට වීම සිදුවූයේ කුරුසියේදීය. මේ ආකාරයෙන් යේසුස්වහන්සේ අපව පාපයෙන් පවිත්‍ර කරනවා පමණක් නොව, (හෙබ්‍රෙව් 9:14), උන්වහන්සේ විශුද්ධත්වය ලබාදෙන සේක. (හෙබ්‍රෙව් 10:10-14). එනම් අපගේ ජීවිත වලින් පාපය ඉවත් කිරීම මගිනි. (හෙබ්‍රෙව් 9:26). පූජකවරු ශුද්ධස්ථානයේදී දෙවියන්වහන්සේ වෙතට ළඟාවීමට පෙර, සහ ඔවුන්ගේ මනුෂ්‍යයින් වෙනුවෙන් දේව මෙහෙය ඉටු කිරීමට පෙර, ඔවුන් පවිත්‍රවී හෝ කැපවී සිටිය යුතුය. (ලෙවී කථාව 8 සහ 9 වැනි පරිච්ඡේද). යේසුස්වහන්සේගේ පූජාව අපව පවිත්‍ර කොට කැප කළයුතුය. (හෙබ්‍රෙව් 10:10-14). ඒ අනුව අපට විශ්වාසයෙන් යුක්තව දෙවියන්වහන්සේ වෙතට ළඟා විය හැකිය. (හෙබ්‍රෙව් 10:19-23). එමෙන්ම උන්වහන්සේට “රාජකීය පූජක ධූරයක්” ලෙස සේවය කළ හැකිය. (හෙබ්‍රෙව් 9:14; 1 පේත්‍රැස් 2:9).

අවසාන වශයෙන් යේසුස්වහන්සේගේ පූජාව අපගේ ආත්මික ජීවිතයට පෝෂණය ලබා දෙයි. අපි විමසිල්ලෙන් බලා අනුගමනය කළයුතු ආදර්ශයක් එය අපට සපයා දෙයි. මේ ආකාරයෙන් යේසුස්වහන්සේ වෙත අපගේ දෑස් යොමුකරන මෙන් හෙබ්‍රෙව් ලිපිය අපට ආරාධනා කරයි. විශේෂයෙන් කුරුසියේ සිදුවීම් වෙත දෑස් යොමු කොට උන්වහන්සේගේ මගපෙන්වීම අනුගමනය කරන ලෙසය. (හෙබ්‍රෙව් 12:1-4 හෙබ්‍රෙව් 13:12,13).

`දෙවියන්වහන්සේ අපට සපයන ප්‍රතිලාභ වල පදනම වන්නේ කුරුසියයි. එය පාපයෙන් පවිත්‍ර කරන අතර, සේවය කිරීම සඳහා විශුද්ධිකරණයත්, වර්ධනය වීමට අවශ්‍ය පෝෂණයත් සපයා දෙයි. යේසුස්වහන්සේ තුළ අපට දී ඇති දේවල් අපි වඩා හොඳින් කෙසේ අත්දකිමුද?`