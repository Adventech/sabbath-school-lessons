---
title:  කුරුසිය සහ කමාවේ මිල (වටිනාකම)
date:   23/02/2022
---

`හෙබ්‍රෙව් 9:22-28 පාඨ කියවන්න. ස්වර්ගීය ශුද්ධස්ථානයේ ක්‍රිස්තුස්වහන්සේගේ කාර්යය පිළිබඳ මෙම ඡේදය මගින් කුමක් පවසයිද?` 

ස්වර්ගීය ශුද්ධස්ථානය පවිත්‍ර කළ යුතුය යන අදහස පැරණි ගිවිසුමේ ශුද්ධස්ථානය පිළිබඳ අදහස හා සම්බන්ධ වෙයි. ශුද්ධස්ථානය දෙවියන් වහන්සේගේ පාලනයේ සංකේතයකි. (1 සාමුවෙල් 4:4; 2 සාමුවෙල් 6:2). එමෙන්ම දෙවියන්වහන්සේ උන්වහන්සේගේ මිනිසුන්ගේ පාප ගැන කටයුතු කරන ආකාරය. උන්වහන්සේගේ පාලනයේ ධර්මිෂ්ඨතාවය පිළිබඳ මහජන මතයට බලපායි. (ගීතාවලිය 97:2). පාලකයාණන් ලෙස දෙවියන්වහන්සේගේ මිනිසුන්ගේ විනිසුරුවරයා වන්නේ දෙවියන්වහන්සේය. එමෙන්ම උන්වහන්සේ සාධාරණ විය යුතුය. එනම් අහිංසක අයව සනාථ කරමින්, වරදකරුවන් ප්‍රතික්ෂේප කරමිනි. මේ ආකාරයෙන් දෙවියන්වහන්සේ පව්කාරයාට නිදහස ලබා දීමේදී උන්වහන්සේ අධිකරණ වගකීම් දරන සේක. දෙවියන්වහන්සේගේ චරිතය සහ පාලනය නියෝජනය කරන ශුද්ධස්ථානය දූෂිත වෙයි. දෙවියන් වහන්සේ කමාව ලබාදෙන විටදී උන්වහන්සේ අපගේ පාප බර දරන්නේ ඇයිද යන්න මින් විස්තර වේ. (නික්මයාම 34:7; ගණන් කථාව 14:17-19). “කමාව දීම” යන්නට යෙදෙන පැරණි හෙබ්‍රෙව් වචනයේ අර්ථය වන්නේ “ඔසවා ගැනීම හෝ උසුලා ගැනීම” යන්නයි.

ඉශ්‍රායෙල් ශුද්ධස්ථානයේ පූජා ක්‍රම මගින් මෙම කරුණ පැහැදිලි කර දෙයි. පුද්ගලයෙක් කමාව බලාපොරොත්තු වන විට, ඔහු වෙනුවෙන් පූජාවක් ලෙස සිවුපාවෙක් ගෙනැවිත්, එම සතා පිට තම පාපොච්ඡාරණය කොට මරා දැමීය. සිවුපාවාගේ රුධිරය පූජාසනයේ අං වල තවරා හෝ දේවමාළිගයේ ඉදිරි කොටසේ තිරය ඉදිරියේ ඒවා ඉසිනු ලැබේ. මේ ආකාරයෙන් පාපය සංකේතාත්මක ලෙස ශුද්ධස්ථානයට මාරු කරනු ලැබේ. දෙවියන්වහන්සේ මිනිසුන්ගේ පාප රැගෙන උන්වහන්සේ ඒවා දැරූ, ඉසිලූ සේක.

ඉශ්‍රායෙල් ක්‍රමයට අනුව පාපවලින් පවිත්‍ර වීම හෝ පාපවලට කමාව ලබාදීම අදියර දෙකකින් සිදුවිය. වසර පුරා පශ්චත්තාපවූ පව්කරුවෝ ශුද්ධස්ථානයට පූජා රැගෙන ආහ. එමගින් ඔවුන් පාපවලින් පවිත්‍ර කරනු ලබන අතර, එහෙත් ඔවුන්ගේ පාප ශුද්ධස්ථානයට එනම් දෙවියන්වහන්සේ වෙතටම මාරුකර දමනු ලැබේ. වසර අවසානයේදී, සමගි කිරීමේ දවස එනම්, විනිශ්චය දවසේදී දෙවියන්වහන්සේ ශුද්ධස්ථානය පවිත්‍ර කරන සේක. දෙවියන්වහන්සේ ශුද්ධස්ථානයේ පව් “අසාසෙල්” (Azazel) නමැති එළුවාට මාරුකර (සාතන්), උන්වහන්සේගේ අධිකරණ වගකීමෙන් ඉවත්ව, ශුද්ධස්ථානය පවිත්‍ර කරන සේක. (ලෙවී කථාව 16:15-22).

මෙලොව ශුද්ධස්ථානයේ කොටස් (කාමර) දෙක මගින් නියෝජනය කරන අදියර දෙකේ ක්‍රමය, (එනම් ස්වර්ගීය ශුද්ධස්ථානයේ සැලසුම් ප්‍රකාරයට) (නික්මයාම 25:9; හෙබ්‍රෙව් 8:5) දෙවියන්වහන්සේට එක්වරම අනුකම්පාව සහ යුක්තිය පෙන්වීමට අවසර ලබා දුනි. අවුරුද්ද තුළදී පාපොච්ඡාරණය කළාවූ අය දෙවියන්වහන්සේට පක්ෂපාතිත්වය පෙන්වූහ. එසේ කළේ සමගි කරන දවසේදී, ගාම්භීර ලෙස විවේක ගනිමින් ඔවුන්ට පීඩා කරගනිමිනි. (ලෙවී කථාව 16:29-31). පක්ෂපාතිත්වය නොදැක්වූ අය “සිඳ දමනු” ලබන්නේය. (ලෙවී කථාව 23:27–32).

`ඔබගේ පාපවලට සාධාරණ දඬුවමක් ලැබුණු විට ඔබ කුමන අන්දමේ දෙයකට මුහුණ දෙන්නේදැයි සිතන්න. ක්‍රිස්තුස්වහන්සේ ඔබ වෙනුවෙන් කළාවූ දෙය අවබෝධ කරගැනීමට එම සත්‍යය කෙසේ ඔබට උපකාර කරයිද?`