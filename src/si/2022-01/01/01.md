---
title:  හෙබ්‍රෙව්වරුන්ට සහ අපට ලියන ලද ලිපිය
date:  25/12/2021
---

### මෙම සතියේ පාඩම් අධ්යයනය සඳහා කියවන්න
හෙබ්‍රෙව් 2:3,4; 1 පේත්‍රැස් 4:14,16; හෙබ්‍රෙව් 1:9,13; 1 රාජවලිය 19:1-18; හෙබ්‍රෙව් 3:12-14; ගණන් කථාව 13.

> <p>කටපාඩම් පදය</p>
> “මක්නිසාද දෙවියන්වහන්සේගේ කැමැත්ත කළ පසු පොරොන්දුව ලබන පිණිස නුඹලාට ඉවසිල්ල ඕනෑය.” (හෙබ්‍රෙව් 10:36).

යේසුස්වහන්සේ හෝ උන්වහන්සේගේ ප්‍රොපේතවරුන්ගෙන් එක් අයෙකුගේ දේශනාවකට සවන් දීම කුමන ආකාරයේ අත්දැකීමක් වේදැයි ඔබ යම් දිනක සිතුවේද? උපුටා ගන්නා ලද ලිඛිත කොටස් සහ ඔවුන්ගේ දේශනා වල සාරාංශය අප සතුව ඇත. එහෙත් මේවා මගින් අපට සපයනු ලබන්නේ සීමාසහිත අදහසක් පමණි. කෙසේවෙතත්, දෙවියන්වහන්සේ ශුද්ධ ලියවිල්ල තුළ අඩු තරමින් දේශනා එකකවත් රක්ෂිතව තැබූ සේක: පාවුල් හෙබ්‍රෙව්වරුන්ට යවන ලද ලිපිය.

හෙබ්‍රෙව් පොතේ කතුවරයා වන පාවුල් ඔහුගේම ලියකියවිලි හඳුන්වන්නේ, “අනුශාසනාවේ වචන” ලෙසය. (හෙබ්‍රෙව් 13:22). මෙම පැහැදිලි කිරීම භාවිතා කරන ලද්දේ, සිනගෝගයේ (ක්‍රියා 13:15) සහ කිතුනු නමස්කාරයේ (1 තිමොති 4:13) දේශනා හඳුන්වා දීමටය. මේ ආකාරයෙන් අපට ඇති පැරණිම “සම්පූර්ණ ක්‍රිස්තියානි දේශනාව” වන්නේ හෙබ්‍රෙව්ය යන්න ගැන තර්ක කරනු ලැබීය. හෙබ්‍රෙව් පොතෙන් කථා කරන්නේ, යේසුස්වහන්සේ පිළිගත්තාවූද, ඉන්පසු දුෂ්කරතා අත්වින්දාවූ විශ්වාසවන්තයින් කොටසකටය. සමහරුන්ට ප්‍රසිද්ධියේම ලැජ්ජාවට පත්කර පීඩාවට පත් කරනු ලැබූහ. (හෙබ්‍රෙව් 10:32-34). තවත් අය මූල්‍ය ගැටළුවලට මුහුණ දුන්හ. (හෙබ්‍රෙව් 13:5,6). බොහෝ අය වෙහෙසට පත්ව ඔවුන්ගේ ඇදහිල්ල ගැන ප්‍රශ්න විමසන්නට පටන් ගත්හ. (හෙබ්‍රෙව් 3:12,13). අද අපි යම් කෙනෙකුට මෙම අවස්ථා සම්බන්ධ කරගත හැකිවේද?

ප්‍රොපේතවරයා, කෙසේ වෙතත් අවුස්සන්නාවූ දේශනාවක් තුළින් ඔවුන්ට (සහ අපටත්) යේසුස්වහන්සේ තුළ ඇදහිල්ලෙන් නොපසුබටව සිටිනා ලෙසත්, දැන් ස්වර්ගීය ශුද්ධස්ථානයේ වැඩ සිටින යේසුස්වහන්සේ මත දෑස් දැඩිව යොමු කරන ලෙසත් අභියෝග කළේය.

_ජනවාරි 01 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._