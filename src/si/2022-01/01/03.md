---
title:  පොර බැදීම
date:  27/12/2021
---

ඇදහිලිවන්තයින් ක්‍රිස්තුස්වහන්සේ තුළ ඔවුන්ගේ ඇදහිල්ල පාපොච්ඡාරණය කර සභාවට බැඳුණු විටදී, ඔවුන්ව සමාජයේ අන් අයගෙන් වෙන් කරන්නාවූ සීමා මායිමක් ලකුණු කරති. අවාසනාවකට මෙන් මෙය ගැටුම් සහගත මූලාශ්‍රයක් විය. මක්නිසාද එය වක්‍රව සෘණාත්මක විනිශ්චයක් ඔවුන්ගේ සමාජයට (සහ එහි අගයන්ට) අත්වූවේය.

`හෙබ්‍රෙව් 10:32-34 සහ හෙබ්‍රෙව් 13:3 පාඨ කියවන්න. හැරීමෙන් පසු හෙබ්‍රෙව් ශ්‍රාවකයින්ගේ අත්දැකීම කුමක්ද?`

හෙබ්‍රෙව් පොත කියවූ අයට විරුද්ධවාදීන් අවුස්සන ලද සමූහයාගේ අතින් ශාරීරික සහ වාචිකව දුක් විඳීමට සිදුවන්නට ඇති යැයි සිතාගත හැකිය. (උදා: ක්‍රියා 16:19-22; 17:1-9). ඔවුන්ව බන්ධනාගාර ගත කරනු ලැබූ අතර, ඔවුන්ට දැඩි ලෙස පහර දෙන්නට ඇතැයි විශ්වාස කළ හැකිය. මක්නිසාද නිලධාරීන්ට බොහෝ විට නියම අධිකරණ නීති අනුගමනය නොකර දඬුවම් කිරීමට සහ සිරගත කිරීමටද බලය ලබා දිය හැකිවූ බැවිනි. සාක්ෂි රැස්කරමින් සිටිනවිටදී පවා එසේ කළ හැකිය. (උදා: ක්‍රියා 16:22, 23).

`හෙබ්‍රෙව් 11:24-26 සහ 1 පේත්‍රැස් 4:14,16 පාඨ කියවන්න. මෝසෙස් පිළිබඳ අත්දැකීම් සහ 1 පේත්‍රැස් පොත කියවන්නාවූ අය මගින් ක්‍රිස්තියානි ඇදහිලිවන්තයින්ව පීඩාවට ලක් කළේ මන්ද යන්න අපට අවබෝධ කරගැනීමට කෙසේ උපකාර කරයිද?`

“ක්‍රිස්තුස්වහන්සේගේ නින්දා දරා සිටීම” යනුවෙන් සරල වශයෙන් අදහස් කරන්නේ, යමෙක් ක්‍රිස්තුස්වහන්සේ හඳුනා ගැනීම සහ මෙමගින් අදහස් කරන ලැජ්ජාව සහ අපහාසය දරා සිටීමයි. කිතුනුවන්ට විරුද්ධව ප්‍රසිද්ධ සතුරුකම යනු ඔවුන්ගේ සුවිශේෂී ආගමික කැපවීමේ ප්‍රතිඵලයයි. මිනිසුන්ට අවබෝධ කරගත නොහැකි ආගමික පුහුණුවීම් මගින් ඔවුන්ට අපහාසයක් විය හැකිවන අතර, නැතිනම් මිනිසුන්ගේ ජීවන රටාව සහ සදාචාරය මගින් අන් අයට සැකයක් හෝ ලැජ්ජාවක් ඇති විය හැකිය. ක්‍රි. ව. පළමුවන සියවසයේ මැද භාගයේදී, ක්‍රිස්තියානිවරුන් “මනුෂ්‍යත්වයට විරුද්ධව වෛර කරන්නන්” ලෙස ටසිටස් සැලකුවේය. එසේ වරද පැටවීමට නියම හේතුව කුමක් වුවද, ස්ථිරවම බොරුවක් නිසාවද, බොහෝ මුල් කිතුනුවන්, එනම් පාවුල් ලිපිය ලියන ලද අය, ඔවුන්ගේ ඇදහිල්ල වෙනුවෙන් දුක් විඳිමින් සිටියහ.

`සියළුදෙනාම ක්‍රිස්තියානි හෝ එසේ නොවූවද දුක් විඳිති. ඉන් අදහස් කරන්නේ කුමක්ද? කෙසේවෙතත්, ක්‍රිස්තුස්වහන්සේ වෙනුවෙන් දුක් විඳීම? අපි මුහුණ දෙන දුක් විඳීම, කොපමණ අපගේම තෝරාගැනීම් නිසා ඇති කළාවූ ඒවා වන්නේද?`