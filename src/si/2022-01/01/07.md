---
title:  වැඩිදුර අධ්යයනය සඳහා
date:  31/12/2021
---

ඩේවිඩ් ඒ. ද සිල්වා මුල්කාලීන ක්‍රිස්තියානිවරු පීඩාවලට ලක්වූයේ ඇයි යන්න පැහැදිලිව විස්තර කරයි. “ක්‍රිස්තියන්වරු හුරුපුරුදුව සිටි ජීවන රටාව සලකනු ලැබුවේ සමාජ විරෝධී සහ විනාශදායක ජිවන රටාවක් ලෙසය. දෙවිවරුන්ට පක්ෂපාතීවීම පූජාවැනි ක්‍රියාකාරකම්වලට ශ්‍රද්ධාවෙන් සහභාගි වීම මගින් ප්‍රකාශ කිරීමය. පක්ෂපාතිත්වය දකිනු ලැබුවේ රජයට, බලධාරීන්ට, මිතුරන්ට සහ පවුලට පක්ෂපාතී භාවයේ සංකේතයක් ලෙසය. දේවත්වයට නමස්කාර කිරීම, සමාජය ස්ථිරව සහ සඵලත්වයෙන් පවත්වාගෙන යාමට යමෙකුගේ කැපවීමේ සංකේතයකි. පෙර සිරිත් වලින් තොරව සිටීම, (යුදෙව්වන් මෙන්) ක්‍රිස්තියානිවරුන්ට සලකනු ලැබුවේ ව්‍යවස්ථාව කඩ කරන්නාවූ සැක සහිත ගුප්ත මිනිසුන් ලෙසය. එනම් අධිරාජ්‍යයේ විනාශකාරී මූලාශ්‍ර ලෙසය.” —Perseverance in Gratitude (Grand Rapids, MI: Eerdmans Publishing Company, 2000), p. 12.

“අධෛර්යයට පත්වූ අය වෙනුවෙන් ස්ථිර පිළියමක් ඇත. ඇදහිල්ල, යාච්ඤාව, සේවය, ඇදහිල්ල සහ ක්‍රියාකාරිත්වය දවසින් දවස වර්ධනය වන්නාවූ සහතික කිරීම සහ සෑහීමට පත්වීම ලබාදෙන්නේය. ඔබ කනස්සල්ලට පත්වන පුරෝකථනය කිරීම හෝ බලාපොරොත්තු සුන්වීම වැනි හැඟීම් වලට ඉඩදීමට තරම් පරීක්ෂාවට පත්ව සිටින්නේද? ඉතාම අන්ධකාර දවස්වලදී පෙනුම අශුභදායක වන විටදී බිය නොවන්න. දෙවියන් වහන්සේ තුළ ඇදහිල්ලෙන් යුක්ත වන්න. උන්වහන්සේ ඔබගේ අවශ්‍යතා හඳුනන සේක. උන්වහන්සේට සියළු බලය ඇත. උන්වහන්සේගේ නිමක් නැති ප්‍රේමය අනුකම්පාව කිසිවිටක වෙහෙස නොවෙයි. උන්වහන්සේගේ පොරොන්දු ඉෂ්ට කිරීමට අසමත් වේවියි බිය නොවන්න. උන්වහන්සේ සදාකාලික සත්‍යය වන සේක. උන්වහන්සේට ප්‍රේම කරන්නාවූ අය සමග සාදනු ලැබූ ගිවිසුම උන්වහන්සේ කිසිදිනක වෙනස් නොකරන සේක. එමෙන්ම උන්වහන්සේගේ ඇදහිලිවන්ත සේවකයින්ට ඔවුන්ගේ අවශ්‍යතාවය ඉල්ලුම් කරන ප්‍රමාණයට දක්ෂතාවය ලබාදෙන සේක. පාවුල් ප්‍රොපේතවරයා මෙසේ සාක්ෂි දැරුවේය. “මාගේ කරුණාව නුඹට සෑහේය. මක්නිසාද දුර්වලකමේදී මාගේ බලය සම්පූර්ණ වන්නේ යයි මට කීසේක. එබැවින් ක්‍රිස්තුස්වහන්සේගේ ශක්තිය මා කෙරෙහි පිහිටන පිණිස මාගේ දුර්වලකම් ගැන ඉතා සන්තෝෂයෙන් පාරට්ටු කරගන්නෙමි. එහෙයින් ක්‍රිස්තුස්වහන්සේ උදෙසා පැමිණෙන දුර්වලකම් වලටත්, අන්තරාය වලටත්, හිඟකම් වලටත්, පීඩාවලටත්, විපත්ති වලටත් ප්‍රසන්නව සිටින්නෙමි. මක්නිසාද මම දුර්වලව සිටින කලම ශක්තිමත්ව සිටිමි.” (2 කොරින්ති 12:9, 10). —Ellen G. White, Prophets and Kings, pp. 164, 165.

**සාකච්ඡාව සඳහා ප්රශ්න**

`අපගේ කිතුනු කැපවීම නිසා “වෙනස්ව” සිටිය හැකිද? එමෙන්ම එසේ වුවත් “වෙන්වීම” ගැන වරදට පත්වීම සහ අන් අය ගැන නොතකා සිටිය හැකිද? පිළිතුර ‘ඔව්’ නම්, ඒ කෙසේද?`

`බයිබලයේ සඳහන් “අවවාද කිරීම” තරවටු කිරීම හෝ දිරිගැන්වීම යන්න සඳහන් කරයි. අධෛර්යයට පත්ව සිටින පුද්ගලයෙකුට අවවාද කිරීමේදී කුමන ආකාරයෙන් සැලකිලිමත් විය යුතුද?`

`හෙබ්‍රෙව් පොතේ පාඨකයින්ගේ අත්දැකීම සහ එළිදරව් 3:14-22 පාඨවල සඳහන් ලාවෝදික සභාවේ අත්දැකීම අතර කුමන ආකාරයේ සමානකම් ඔබට සොයාගත හැකිද? වසර 2000කට පසුව අද අපගේ අත්දැකීම ඔවුන්ගේ අත්දැකීමට සමාන වන්නේ කෙසේද? එමෙන්ම මේ සමානකම් තුළින් අපට කුමක් ඉගෙන ගත හැකිද?`