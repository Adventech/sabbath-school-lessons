---
title:  මහිමවත් ආරම්භයක්
date:  26/12/2021
---

දේශනාව අවබෝධ කරගැනීම සහ එහි පණිවිඩය අපට අදාළ කරගැනීම සඳහා, ප්‍රොපේතවරයාගෙන් බැතිමතුන්ට ලිපිය ලැබුණු විටදී ඔවුන්ගේ ඉතිහාසය සහ පැවති තත්වය අපි අවබෝධ කරගත යුතුය.

`හෙබ්‍රෙව් 2:3,4 පාඨ කියවන්න. හෙබ්‍රෙව් පොතේ ප්‍රේක්ෂකයින් මුල්වරට හරවා ගත්විටදී ඔවුන්ගේ අත්දැකීම කුමක්වීද?`

මෙම ඡේදයෙන් අඟවනු ලබන්නේ හෙබ්‍රෙව් පොතේ ශ්‍රාවකයින් යේසුස්වහන්සේම දේශනා කරනු අසා නැති බවය. ඒ වෙනුවට, ඔවුන්ට ශුභාරංචිය ලැබුණේ, “ගැළවීම” පිළිබඳ ආරංචිය ප්‍රකාශ කළාවූ එවැන්ජලිස්ත වරුන්ගෙනි.

පාවුල්ද පවසන්නේ ඔවුන්ට එවැන්ජලිස්තවරුන් පණිවිඩය “තහවුරු කළ” බවත්, දෙවියන්වහන්සේම, “ලකුණු වලින්ද පුදුම වලින්ද අනේකාකාර ආශ්චර්ය වලින්ද” සාක්ෂි දැරූ බව පවසයි. (හෙබ්‍රෙව් 2:3). මින් අදහස් කරන්නේ දෙවියන්වහන්සේ ශුභාරංචිය පිළිබඳ අත්දැකීම් සහිත තහවුරු කිරීමක් ලකුණු වලින් සහ වෙනත් බලවත් ක්‍රියා තුළින් සැපයූ බවය. ඒවා අතර “ආත්මයාණන්ගේ ඵල බෙදාදීම’‘ ද වෙයි. (හෙබ්‍රෙව් 2:3). ශුභාරංචිය නව ස්ථාන වල දේශනා කිරීමේදී බොහෝ විට සුව කිරීමේ හාස්කම්, භූතවාද සහ ආත්මික දීමනා ගලා ඒම වැනි ලකුණු පැවති බව නව ගිවිසුමේ සඳහන් වේ.

කිතුනු සභාව ආරම්භයේදී, දෙවියන්වහන්සේ අපෝස්තුළුවරුන්ට යෙරුසලමේදී ශුද්ධාත්මයාණන්වහන්සේ වැගිරෙවූ සේක. ඒ අනුව ඔවුන්ට මීට පෙර නොදැන සිටි භාෂාවලින් ශුභාරංචිය ප්‍රකාශ කිරීමටත් හාස්කම් කිරීමටත් හැකිවිය. (ක්‍රියා 2, 3). පිලිප් සමාරියේදී ඒ ආකාරයේ පුදුමාකාර දේවල් කළේය. (ක්‍රියා 4), පේත්‍රැස් යොප්පාහි සහ කායිසාරියෙහි (ක්‍රියා 9, 10). පාවුල් ඔහුගේ මෙහෙය පුරා සුළු ආසියාවේ සහ යුරෝපයේද (ක්‍රියා 13-28) එවැනි දේ කළේය. මෙවැනි බලවත් ක්‍රියා අත්දැකීම් සහිත සාක්ෂි වූඅතර “ගැළවීමේ” පණිවිඩය තහවුරු කරනු ලැබීය. දෙවියන්වහන්සේගේ රාජ්‍යය පිහිටුවීම සහ හෙළා දැකීමෙන් ගැළවීම සහ කෲර බලවේගයන්ගෙන් නිදහස (හෙබ්‍රෙව් 12:25-29).

මුල් කිතුනු ඇදහිලිවන්තයන්ට, ඔවුන්ගේ පාපවලට කමාව ලැබුණු බවට පැහැදීමක් ඇති විය. ඒ ආකාරයෙන් ඔවුහු විනිශ්චය ගැන බිය නොවූහ. එමෙන්ම එහි ප්‍රතිඵලයක් වශයෙන් ඔවුන්ගේ යාච්ඤා බියෙන් තොර සහ විශ්වාසවන්ත විය. එමෙන්ම ඔවුන්ගේ ආගමික අත්දැකීම ප්‍රීතිමත් විය. (ක්‍රියා 2:37-47). ආත්මයාණන්වහන්සේද කෲර බලවේගයන්ට වහලුන් වූ අයව නිදහස් කළසේක. එනම් කෲර බලවේගයන්ට වඩා දෙවියන්වහන්සේගේ බලය ශ්‍රේෂ්ඨ බව ඔප්පු කරන්නාවූ සාක්ෂියක් විය. එමෙන්ම ඔවුන්ගේ ජීවිත තුළ දෙවියන්වහන්සේගේ රාජ්‍යය පිහිටුවන ලද බවද එළිදරව් විය.

`ඔබගේ හැරීමේ කථාන්තරය කුමක්ද? යේසුස් ක්‍රිස්තුස්වහන්සේ ඔබගේ ගැළවුම් කාරයාණන් සහ ස්වාමීන්වහන්සේ බව ඇදහිල්ල සහ විශ්වාසය තහවුරු කරගත්තේ කුමන ක්‍රම වලින්ද? දෙවියන්වහන්සේ මුලින්ම ඔබගේ ජීවිතය තුළ ඔබව උන්වහන්සේ වෙතට ගෙන ඒම සඳහා ක්‍රියා කළ ආකාරය මතක තබාගැනීම යහපත් දෙයක් වන්නේ මක්නිසාද?`