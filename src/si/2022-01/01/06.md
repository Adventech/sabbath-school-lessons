---
title:  මේ අවසාන දවස්
date:  30/12/2021
---

`හෙබ්‍රෙව් 1:2; 9:26–28; සහ හෙබ්‍රෙව් 10:25, 36–38; පාඨ කියවන්න. විශේෂයෙන් කාලය පිළිබඳ කුමන කරුණක් මෙහිදී පාවුල් දැඩි ලෙස ප්‍රකාශ කරයිද?`

ප්‍රොපේතවරයා මෙහිදී ඉදිරිපත් කරන අවවාදය දැඩි අවශ්‍යතාවය පෙන්වීම සඳහා ඉතා වැදගත් මූලාශ්‍රයක් අවධාරණය කරයි: පාඨකයින් ජීවත් වන්නේ “අවසාන දවස්වලය.’‘ (හෙබ්‍රෙව් 1:2). එමෙන්ම පොරොන්දු ඉටුවන කාලය ඉතා ආසන්නය. (හෙබ්‍රෙව් 10:36-38). මෙම ලියවිල්ල පාවුල් තම ශ්‍රාවකයින්ව, පොරොන්දු දේශයට ඇතුල් වීමට සූදානමින් සිටින කාන්තාරයේ සෙනඟ කානාන් දේශ සීමාවේ සිටීම සමග සංසන්දනය කිරීම වැදගත් බව අපි දකින්නෙමු. ඔහු ඔවුන් මෙසේ මතක් කරදෙයි: “මක්නිසාද එන්නාවූ තැනැන්වහන්සේ ප්‍රමාද නොවී, තව ඉතා ස්වල්ප කාලයකින් එන සේක.” (හෙබ්‍රෙව් 10:37). ඉන්පසු ඔහු ඔවුන් දිරි ගන්වයි. “නුමුත් අපි වනාහි විනාශවන පිණිස පසුබට වීමට නොව ප්‍රාණය ගැළවෙන ලෙස ඇදහීමට අයිතිවමුව.” (හෙබ්‍රෙව් 10:39). මෙම අවසාන අවවාදය මගින් අපට සහ පාඨකයින්ට මතක් කර දුන්නේ, දෙවියන්වහන්සේගේ පොරොන්දුව ඉටුවීමට පෙරදී උන්වහන්සේගේ දරුවන් අතීතයේදී මුහුණ දුන් අනතුරුදායක තත්වය ගැනයි.

ගණන් කථාව පොතද මේ දෙයම පිළිබඳ කථා කරයි. බයිබලයේ වාර්තාවලට අනුව, ඉශ්‍රායල්වරුන් පොරොන්දු දේශයට ඇතුල්වීමට ඉතා ආසන්නව සිටියදී, ඔවුන්ට දෙවරක්ම වැදගත් පරාජයන් දෙකකට මුහුණ දීමට සිදුවිය. පළමුවර පිළිබඳ ගණන් කථාව 13 සහ 14 පරිච්ඡේද වල සඳහන්වී ඇත. ඉන් අපට පවසන්නේ නායකයින් කිහිපදෙනෙක් බැතිමතුන් අතර පතුරුවා හැරියාවූ සැකය හේතුකොටගෙන ඉශ්‍රායලයේ ඇදහිල්ල නැතිවී ගිය බවයි. මෙහි ප්‍රතිඵලයක් ලෙස, නව නායකයෙක් පත් කිරීමට බැතිමතුන් තීරණය කර, පසුව මිසරයට ආපසු ගියහ. ඔවුන් ඒ මොහොතේදී කානාන් දේශයට යාමට සූදානමින් සිටිද්දීය.

දෙවෙනි වර ඉශ්‍රායල්වරු හැඟීම්වලට සහ බාල් නමස්කාරයේ පැටළුනහ. (ගණන් කතාව 24,25). බාලාම්ට ඉශ්‍රායල්වරුන් හට ශාපයක් ගෙන ඒමට නොහැකි වීම නිසා සාතන් ඉශ්‍රායල්වරුන්ට මිථ්‍යා නමස්කාරය වෙතට සහ පාපය වෙත මගපෙන්වීම සඳහා ලිංගික පරීක්ෂා ගෙන ආවේය. ඒ අනුව සාතන්ගේ බලාපොරොත්තුව වූයේ දෙවියන්වහන්සේගේ අප්‍රසන්න භාවය ඔවුන් පිටට පැමිණවීමයි.

පාවුල් හෙබ්‍රෙව් ලිපියේ පාඨකයින්ට මේ දෙකෙහිම අනතුරුදායක බව ගැන අනතුරු අඟවයි. පළමුවෙන්ම ඔහු අවවාද කරන්නේ ඔවුන්ගේ ඇදහිල්ල පිළිබඳ පාපොච්ඡාරණය තුළ ස්ථිරව සිටින ලෙස ඔවුන්ගේ දෑස් යේසුස්වහන්සේ මත රඳවන ලෙසත්ය. (හෙබ්‍රෙව් 4:14; 10:23; 12:1–4 ) දෙවනුව ඔහු ඔවුන්ට අවවාද කරන්නේ දුරාචාරය සහ වස්තු තෘෂ්ණාව පිළිබඳවය. (හෙබ්‍රෙව් 13:4–6). අවසානයේදී ඔහු අවවාද කරන්නේ නායකයින්ට කීකරුවන ලෙසය. (හෙබ්‍රෙව් 13:7, 17).

`මියගියාවූ අයගේ තත්වය පිළිබඳ අපගේ අවබෝධය සලකා බලා සහ අපි මරණයෙන් දෑස් වැසූ විගසම, ඊළඟට ඇත්තේ දෙවෙනි පැමිණීමයි. සියළුම සෙනඟ අවසාන කාලයේ ජීවත්ව සිටි බව අපට කිව හැක්කේ ඇයි?`