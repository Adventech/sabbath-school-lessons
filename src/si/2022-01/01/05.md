---
title:  එකට එක්වන්න
date:  29/12/2021
---

පාඨකයින්ගේ තත්වයට කුමක් කරන ලෙස ප්‍රොපේතවරයා පවසයිද? අපගේ යහපත (ශුභ සාධනය) උදෙසා හෙබ්‍රෙව් ලිපියෙන් අපට කුමක් ඉගෙන ගත හැකිද? අධෛර්යයට පත් එලියාට දෙවියන්වහන්සේ උපකාර කළ ආකාරය විග්‍රහ කර බලමු.

`1 රාජාවලිය 19:5-18 පාඨ කියවන්න. එලියාගේ එනම් උන්වහන්සේගේ සේවකයාගේ ඇදහිල්ල නැවත ගොඩනැගීමට (ප්‍රතිස්ථාපනය) දෙවියන්වහන්සේ කළේ කුමක්ද?`

කර්මෙල් කන්දෙන් පසු දෙවියන්වහන්සේ එලියා සමග ක්‍රියා කළ ආකාරය පිළිබඳ කථාන්තරය ආකර්ශනීය වේ. මක්නිසාද ඉන්, පීඩාවට ලක්වූද, ඇදහිල්ල නැවත ලබා ගැනීම සඳහා පොරබදින අය වෙනුවෙන් දෙවියන්වහන්සේ දක්වන මෘදු සැලකිල්ල සහ ඥානය පෙන්වන බැවිනි. දෙවියන්වහන්සේ එලියා වෙනුවෙන් විවිධ දේවල් කළසේක. පළමුවෙන්ම උන්වහන්සේ ඔවුන්ගේ ශාරීරික අවශ්‍යතා වෙනුවෙන් කටයුතු කළසේක. උන්වහන්සේ ඔහුට ආහාර සපයාදී ඔහුට විවේක ගැනීමට සැලැස්වූ සේක. ඉන්පසු, ගුහාවේදී උන්වහන්සේ ඔහුට කරුණාවෙන් තරවටු කළසේක. “එලියා, නුඹ මෙහි මක් කරනවාද?” (1 රාජාවලිය 19:9). උන්වහන්සේ ඔහුට තමන්වහන්සේ කෙසේ ක්‍රියා කරන්නේද, පරමාර්ථ කෙසේ ඉටු කරන්නේද යන්න පිළිබඳව වඩා ගැඹුරු අවබෝධයක් ලබා ගැනීමට උපකාර කළසේක. දෙවියන්වහන්සේ සුළඟෙහිවත්, භූමි කම්පාවේවත්, ගින්නෙහිවත් නොසිටි සේක. එහෙත් “සියුම් නිශ්චලතාවේ හඬ” තුළය. ඉන්පසු දෙවියන්වහන්සේ එලියාට යම් කාර්යයක් භාරදී ඔහුට එය තහවුරු කළසේක.

`හෙබ්‍රෙව් 2:1; 3:12-14; 5:11, 6:3; සහ හෙබ්‍රෙව් 10:19-25 පාඨ කියවන්න. ඇදහිලිවන්තයින් කුමක් කළයුතු යැයි පාවුල් යෝජනා කළේද?`

හෙබ්‍රෙව් ලිපිය පුරා, අපොස්තුළුවරයා පාඨකයින්ට ඔවුන්ගේ මුල් ශක්තිය සහ ඇදහිල්ල නැවත ලබාගන්නා ආකාරය පිළිබඳ දුන් උපදෙස් කිහිපයක් අපට සොයාගත හැකිය. පාවුල් අවධාරණය කරන එක් කරුණක් වන්නේ ඔවුන්ගේ සහෝදර විශ්වාසවන්තයින්ගේ ශාරීරික අවශ්‍යතා සපයා දීමයි. ප්‍රොපේතවරයා ශ්‍රාවකයින්ට යෝජනා කරන්නේ, ඔවුන්ට ආගන්තුක සත්කාරය පුහුණු කර, සිරකරුවන් බැහැ දකින ලෙසත්, ඉන් අදහස් වන්නේ ඔවුන්ගේ ශාරීරික අවශ්‍යතා සපයන ලෙසත්ය. එමෙන්ම දෙවියන්වහන්සේ ඔවුන්ව කිසිවිටක අත්නාරින බවත් පවසයි. (හෙබ්‍රෙව් 13:1-6). පාවුල් ඔවුන්ට තරවටු කොට දිරි ගැන්වීය. ක්‍රම ක්‍රමයෙන් “අහක්ව නොයන” ලෙස ඔහුට අනතුරු ඇඟවීය. (හෙබ්‍රෙව් 2:1) සහ “නොඇදහිලිකාර නපුරු සිතක්,” (හෙබ්‍රෙව් 3:12) ඇතුව නොසිටින ලෙසත් ඉල්ලයි. එමෙන්ම, ඔහු ඔවුන්ව ඔවුන්ගේ ඇදහිල්ල අවබෝධ කරගැනීමෙන් වර්ධනය වන ලෙසද ඉල්ලා සිටියි. (හෙබ්‍රෙව් 5:11-6:3). ඔහු සභාවේ රැස්වීම් වලට නිතරම පැමිණීම පිළිබඳද අදස් ප්‍රකාශ කළේය. (හෙබ්‍රෙව් 10:25). සාරාංශයක් ලෙස ගත්විට ඔහු ඔවුන්ට එක් රොක්වී, එකිනෙකා දිරි ගන්වමින්, ප්‍රේමය සහ යහපත් ක්‍රියා කළඹන ලෙසද ඉල්ලූ අතර, ඔවුන් වෙනුවෙන් යේසුස්වහන්සේ සහ ස්වර්ගීය ශුද්ධස්ථානයේ උන්වහන්සේගේ මෙහෙය ඔසවා තැබීය. (හෙබ්‍රෙව් 8:1,2; 12:1-4).