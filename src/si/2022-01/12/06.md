---
title:  අපි කෘතඥ වෙමු
date:   17/03/2022
---

හෙබ්‍රෙව් ලිපිය අවසන් කරන්නේ, දෙවියන්වහන්සේ අප වෙනුවෙන් කර ඇති සියළුම පුදුමාකාර දේවල් වෙනුවෙන් දැක්විය යුතු ප්‍රතිචාරය වන්නේ සුදුසු ලෙස නමස්කාරය මගින් කෘතගුණ සැලකීම බව පෙන්වා දෙමිනි.

`හෙබ්‍රෙව් 12:28 සහ හෙබ්‍රෙව් 13:15, 16 පාඨ සංසන්දනය කරන්න. අපි දෙවියන් වහන්සේව පිළිගත හැකි නමස්කාරය පුද කරන්නේ කෙසේද?`

පැරණි ගිවිසුමේ ක්‍රමයට අනුව, මිනිසුන් පශ්චත්තාපය සහ කළගුණ සැලකීමේ ක්‍රමය වූයේ සිවුපාවුන් පූජා කිරීමය. එහෙත් මෙම පූජා යනු නමස්කාර කරන්නාගේ හදවත තුළ ඇතිවන කෘතඥතාවයේ සහ පශ්චත්තාප වීම විය යුතුයි. මේ ආකාරයෙන් දෙවියන්වහන්සේ ගීතාවලිය සහ අනාගත-වක්තෘන් තුළින් පැහැදිලි කර දුන්නේ, උන්වහන්සේව සතුටු කරන දෙය වන්නේ සිවුපාවුන්ගේ රුධිරය මගින් නොව, නමස්කාර කරන්නන්ගේ කෘතඥතාවය, යහපත් ක්‍රියා සහ ධර්මිෂ්ඨකම තුළින් බවය. (ගීතාවලිය 50:7-23; යෙසායා 1:11-17).

මේ ආකාරයෙන් දෙවියන්වහන්සේ ප්‍රීතියට පත් කරන සත්‍ය නමස්කාරය වන, ප්‍රශංසාව, පාපොච්ඡාරණය ස්තූති දීමනාව සහ යහපත් ක්‍රියා මගින් පූජා ඔප්පු කරමින් ස්වර්ගීය ශුද්ධස්ථානයේදී දෙවියන්වහන්සේට නමස්කාර කරන මෙන් පාවුල් තුමා අපට ආරාධනා කරයි. අපි මේ පූජා පොළොවේදී පුද කරමු. එහෙත් ඒවා ස්වර්ගයේදී දෙවියන්වහන්සේට ප්‍රසන්න ලෙස පිළිගනු ලැබේ. මෙම අවවාදය තුළ පාවුල් මෙම ලිපිය පුරාම යේසුස්වහන්සේගේ නාමයෙන් පාපොච්ඡාරණය කරන ලෙස කරන ලද කැඳවීම් සියල්ල ගැබ්වී ඇත. (හෙබ්‍රෙව් 3:1 හෙබ්‍රෙව් 4:14 හෙබ්‍රෙව් 4:23). එමෙන්ම අප දිගටම යහපත් ක්‍රියා කළ යුතුය යන ඔහුගේ අවවාදයද එහි ඇතුළත්ය. (හෙබ්‍රෙව් 6:10-12; හෙබ්‍රෙව් 13:1, 2, 16).

“දෙවියන්වහන්සේට පිළිගත හැකි නමස්කාරයක් ඔප්පු කරන” ලෙස පාවුල් පාඨකයින්ට කරන ආරාධනාව (හෙබ්‍රෙව් 12:28). අදාළ වන්නේ ඇදහිලිවන්තයින් දැන් පූජක ජාතියක් බවත්, ඔවුන් යේසුස්වහන්සේගේ පූජාව තුළින් අංග සම්පූර්ණත්වයට සහ විශුද්ධත්වයට පත්ව ඇති බවත්ය. (හෙබ්‍රෙව් 10:10-14; 19-23). මෙමගින් ඉශ්‍රායෙල්වරුන් වෙනුවෙන් දෙවියන්වහන්සේගේ මුල් පරමාර්ථය ඉෂ්ට වෙයි. එනම් එය පූජක පරපුරක් (ජාතියක්) වන බවත්, එම ජාතිය තුළින්, ලෝකයට ගැළවීම ලබා දීමේ ශුභාරංචිය ප්‍රකාශ කිරීමට උන්වහන්සේට හැකි වන බවත්ය. (නික්මයාම 19:4-6; 1 පේත්‍රැස් 2:9, 10; එළිදරව් 1:6; එළිදරව් 5:10).

හෙබ්‍රෙව් 13:1-6 පාඨ වලින්, යහපත් කිරීම යන්නෙහි අර්තය සහ අප සතු දේවල් බෙදා ගැනීම යනු කුමක්ද යන්න ගැන ප්‍රායෝගික ලෙස විස්තර කරයි. එහි අර්ථය වන්නේ යේසුස්වහන්සේ අප කෙරෙහි දැක්වූ ආකාරයේ සහෝදර ප්‍රේමයක් දැක්වීමයි. (හෙබ්‍රෙව් 2:11, 12). ඉන් අර්ථවත් වන්නේ, ආගන්තුක සත්කාරය දැක්වීම, බන්ධනාගාරයේ සිටින අය බැහැ දැකීම හෝ නොසලකා හරිනු ලැබූ අය බැහැ දැකීම (හෙබ්‍රෙව් 13:3) සහ කාම මිථ්‍යාචාරය සහ අන්සතු දේ පැහැර ගැනීම ප්‍රතික්ෂේප කිරීම.

`අප සතු දේවල් බෙදා ගැනීම සහ යහපත් ක්‍රියා දෙවියන්වහන්සේට කරන නමස්කාරයේ කොටසක් ලෙස, සැලකීම වැදගත් වන්නේ ඇයි? ඒ සමගම, අප දෙවියන්වහන්සේට ඔප්පු කරන ආත්මික පූජා දූෂ්‍ය විය හැකි සත්‍ය ක්‍රම මොනවාද? (යෙසායා 1:11-17).`