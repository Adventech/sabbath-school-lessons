---
title:  ඔබ සියළුදෙනාගේ විනිශ්චයකාරයාණන් වන දෙවියන්වහන්සේ වෙතට පැමිණ ඇත
date:   14/03/2022
---

`හෙබ්‍රෙව් 12:23 පාඨය කියවන්න. මෙය සැමරීමක් නම්, දෙවියන්වහන්සේව විනිසුරු-වරයාණන් ලෙස විස්තර කරනු ලබන්නේ ඇයි? විනිශ්චයකාරයෙක් සැමරීමට හේතුවේ කොටසක් වන්නේ කෙසේද? දානියෙල් 7:9, 10, 13-22  පාඨද කියවන්න.`

හෙබ්‍රෙව් 12:22-24 පාඨවලින් විස්තර කරන සැමරීමට අනාගත විනිශ්චය පිළිබඳ හඟවයි. විනිසුරුවරයාණන් වන දෙවියන්වහන්සේ මුලසුන දරන සේක. පොත් භාවිතා කෙරේ. පොත් තුළින් අනාගත විනිශ්චයේ ප්‍රතිඵලය වන්නේ දෙවියන්වහන්සේගේ දරුවන් රාජධානිය අත් කරගන්නා බවය. (හෙබ්‍රෙව් 12:28).

මෙම දර්ශනය මගින් දානියෙල් 7 වැනි පරිච්ඡේදයේ විස්තර කරන ලද දෙවැනි පැමිණීමට පෙර විනිශ්චය මතු කර දක්වයි. එය නිරූපණය කරන්නේ විනිශ්චය කරන දිනයකි. එහි දෙවියන්වහන්සේ “පුරාණයේ දවස්වලදී” (දානියෙල් 7:9); ගින්දර වලින් සාදන ලද සිංහාසනයක අසුන්ගෙන සිටි අතර, “දස දහස් වර දස දහස් වරක්,” දේවදූතයින් වටකරගෙන සිටියහ. (දානියෙල් 7:10), පොත් විවෘත කරනු ලැබීය. (දානියෙල් 7:10), විනිශ්චය තීරණය වන්නේ, “මහෝත්තමයාණන්ගේ ශුද්ධවන්තයින්” උදෙසා වන අතර ඔවුන්, “රාජ්‍යය ලැබ” ගත්තෝය. (දානියෙල් 7:18).

ඒ ආකාරයෙන්ම, හෙබ්‍රෙව් 12:22-29 පාඨ සියොන් කන්ද මත වන ස්වර්ගීය යෙරුසලම මත විනිශ්චය පිළිබඳ දර්ශනයක් ඉදිරිපත් කරයි. එනම් “සියල්ලන්ගේම විනිසුරුවරයාණන්,” “දස දහස් වර දස දහස් වරක් දේවදූතයින් වටකරගෙන” සිටින උන්වහන්සේය. එම දර්ශනය ගින්දර සහිත එකකි. (හෙබ්‍රෙව් 12:29). එහි පොත් ඇතුළත් කර ඇත්තේ ඒවායෙහි ශාන්තුවරුන් ඇතුළත්ව සිටින බැවිනි. (හෙබ්‍රෙව් 12:23), එහි ශාන්තුවරුන්ට සාධාරණ විනිශ්චයක් අදාළ වෙයි.

යේසුස්වහන්සේ දර්ශනයේ මධ්‍යස්ථානය වෙන සේක. (හෙබ්‍රෙව් 12:24). උන්වහන්සේ පිළිබඳ හෙබ්‍රෙව් 2 වැනි පරිච්ඡේදයේ දේව පුත්‍රයාණන් ලෙස විස්තර කර ඇත. උන්වහන්සේ, “තේජස හා ගෞරවය නමැති ඔටුන්න පැළඳගෙන,” අප වෙනුවෙන් “මරණය” වින්ද (හෙබ්‍රෙව් 2:9) සේක. හෙබ්‍රෙව් 2:10 පාඨයට අනුව, “මනුෂ්‍ය පුත්‍රයාණන්,” (හෙබ්‍රෙව් 2:6) “බොහෝ පුත්‍රයන්”ට තේජස ලබාදීම සඳහා දුක් වින්ද සේක. එනම් විශ්වාසවන්තයින් “තේජසෙන් සහ ගෞරවයෙන් ඔටුණු පැළඳවීම” සඳහාය. “පුත්‍රයාණන්” දැන් ඇදහිලිවන්ත-යින්ව සියොන් කරා එනම් ස්වර්ගීය යෙරුසලම කරා රැගෙන විත් ඇත. එසේ කළේ නව ගිවිසුමේ ප්‍රතිපාදන තුළිනි. (හෙබ්‍රෙව් 11:22-24).

එහිදී ඔවුන්ට රාජධානියක් ලැබෙන බවට පොරොන්දු දෙනු ලැබේ. (හෙබ්‍රෙව් 12:28).

එසේ නම්, විනිශ්චය ඇදහිලිවන්තයින්ට යහපත් ආරංචියක් වන්නේය. මක්නිසාද, එය ඔවුන්ගේ යහපත සඳහා ක්‍රියා කරන්නාවූ විනිශ්චයක් වන බැවිනි. එය ඔවුන්ව නිදහස් කරයි. එය ඔවුන්ගේ විරුද්ධවාදියා වන මකරා පරාජය කරන්නකි. එම විරුද්ධවාදියා අතීතයේදී ඇදහිලිවන්තයින්ට පීඩා කළාවූ භයානක මෘගයින් පිටුපස සිටින්නෙකි. (දානියෙල් 7). අනාගතයේදීද එසේම කරනු ඇත. (එළිදරව් 13).

`අපි අද ඉගෙන ගත් දේවල් මගින් දෙවියන්වහන්සේගේ විනිශ්චය යනු දේව දූතයින් තිදෙනාගේ පණිවිඩ බවත් ඒවා මේ කාලයට සුදුසු “ශුභාරංචිය” බවත් අවබෝධ කරගන්නේ කෙසේද? (එළිදරව් 14:6, 7; ද්විතීය කථාව 32:36; පාඨ සමගත් 1 ලේකම් 16:33-35 පාඨ සමගත් සංසන්දනය කරන්න).`