---
title:  ස්වර්ගය සහ පොළොව සොලවයි
date:   15/03/2022
---

ස්වර්ගයෙහි සිදුවන උත්සවාකාර සැමරුම විස්තර කිරීමෙන් පසුව පාවුල් පාඨකයින්ට අවවාද කරන්නේ දෙවියන්වහන්සේගේ හඬට අවධානය යොමු කරන ලෙසය. මක්නිසාද, දෙවියන්වහන්සේ, “තවත් වරක්, ..... පොළොව  පමණක් නොව, ස්වර්ගයත් කම්පා කරවන සේක.” (හෙබ්‍රෙව් 12:26). පාවුල් මෙහිදී පවසන්නේ යේසුස්වහන්සේ ස්වර්ගයේ සිංහාසනාරූඪ කළා වුවද, අපගේ ගැළවීම අවසන්වී නැති බවය. අපි අවධානය යොමු කළ යුත්තේ වැදගත් සිදුවීමක් සිදුවීමට ඇති බැවිනි.

`හග්ගයි 2:6-9 20:22 ගීතාවලිය 96:9, 10 ගීතාවලිය 99:1 සහ හෙබ්‍රෙව් 12:26, 27 සංසන්දනය කරනන්. දෙවියන්වහන්සේ ස්වර්ගය සහ පොළොව සෙලවීමේ පරමාර්ථය කුමක්ද?`

පැරණි ගිවිසුමේ පොළොව සෙලවීම දෙවියන්වහන්සේ වැඩ සිටීම පිළිබඳ පොදු උපමාවකි. එනම් උන්වහන්සේගේ දරුවන් මුදා ගැනීම සඳහා පෙනී සිටීමය. දෙබෝරා සහ බාරාක් සිසෙරාට විරුද්ධව සටන් කළවිට දෙවියන් වහන්සේ ඔවුන් වෙනුවෙන් ස්වර්ගයේ සිට සටන් කළසේක. (විනිශ්චයකාරයා 5:20). මෙය බලවත් භූමි කම්පාවක් ලෙස විස්තර කෙරේ. එනම් දෙවියන් වහන්සේගේ වැඩ සිටීම නිසා පොළොව සහ කඳු සෙලවීමය. (විනිශ්චයකාරයා 5:4, 5). දෙවියන්වහන්සේ පීඩිතයන්ව මුදා ගැනීම සඳහා සූදානම් වන විටදී මුළු පැරණි ගිවිසුම පුරා මෙම සිදුවීම අපි දකිමු. (ගීතාවලිය 68:7, 8; ගීතාවලිය 60:2; ගීතාවලිය 77:17,18). ඒ ආකාරයෙන්, දෙවියන්වහන්සේ පොළොවේ මිනිසුන්ට උන්වහන්සේගේ බලය පෙන්වීමේදීද සෙලවීම මගින් දෙවියන්වහන්සේගේ විනිශ්චය සංඥා කරයි. අනාගතවක්තෘවරු ප්‍රකාශ කළේ ස්වාමීන්වහන්සේගේ දවසේදී මෙය සිදුවන බවයි. (යෙසායා 13:13, යෙසායා 24:18-23).

හෙබ්‍රෙව්වරුන්ට ස්වර්ගය සහ පොළොව “කම්පා වීම” දෙවියන් වහන්සේගේ සතුරන්ගේ විනාශය අදහස් කරයි. යේසුස්වහන්සේ සිංහාසනාරූඪ වීමේදී දෙවියන්වහන්සේ පොරොන්දු වූයේ මෙයයි. දෙවියන් වහන්සේ උන්වහන්සේට මෙසේ කීසේක. “මා විසින් නුඹේ සතුරන් නුඹේ පා පුටුව කරන තෙක්, මාගේ දකුණු පැත්තේ හිඳ ගනින්න.” (හෙබ්‍රෙව් 1:13). මේ ආකාරයෙන් යේසුස්වහන්සේ සතුරා පරාජය කළ සේක. (හෙබ්‍රෙව් 2:14-16). ඉන් පසු සිංහාසනාරූඪ වූ සේක. (හෙබ්‍රෙව් 1:5-14). එහෙත් සතුරන් තවමත් විනාශ කර නොමැත. (හෙබ්‍රෙව් 10:11-14; 1 කොරින්ති 15:23-25).

එහෙත් දෙවියන්වහන්සේ ස්වර්ගය සහ පොළොව කම්පා කරවන විටදී මෙම සතුරන් විනාශ කරන සේක. ස්වර්ගය සහ පොළොව කම්පා කිරීම යනු එසේ නම්, දෙවියන්වහන්සේගේ සෙනඟ පීඩාවට පත් කරන මෙලොව බලවේගයන් විනාශ කිරීමය. එමෙන්ම වඩා වැදගත් වන්නේ, කෲර බලවේගයන් විනාශ කිරීමය. (සාතන් සහ දූතයින්) එනම් මෙලොව බලවේගයන් පිටුපස සිට ඒවා පාලනය කරති.

`දිනක විනිශ්චය පැමිණෙන බවත්, ලෝකයේ තදින්ම පවතින කෲර බලවේගයන් දිනක විනාශ කරනු ලබන බවට එබඳු බලාපොරොත්තු සහිත පොරොන්දුවක් අප සියළු දෙනාටම දෙන්නේ ඇයි? විශේෂයෙන්, කෙලින්ම කෲර බලවේගයන් ඉදිරියේදී දුක් වින්දාවූ අයට?`