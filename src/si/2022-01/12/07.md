---
title:  වැඩිදුර අධ්‍යයනය සඳහා
date:   18/03/2022
---

“පළමු සහ දෙවෙනි, නැවත නැගිටීම අතර අවුරුදු දහසක කාලය තුළදී කෲර මිනිසුන්ගේ විනිශ්චය සිදුවෙයි. පාවුල් ප්‍රොපේත-වරයා මෙම විනිශ්චය පෙන්වා දෙන්නේ දෙවෙනි පැමිණීමෙන් පසුව සිදුවන දෙයක් ලෙසය. “එබැවින් ස්වාමීන්වහන්සේ එන තුරු කාලයට පළමුවෙන් කිසිවක් විනිශ්චය නොකරල්ලා. උන්වහන්සේ අන්ධකාරයේ සැඟවුණු දේ එළිදරව් කොට සිත්වල අදහස් ප්‍රකාශ කරන සේක. එවිට එකිනෙකාට තම තමාගේ ප්‍රශංසාව දෙවියන්වහන්සේගෙන් ලැබෙන්නේය.” (1 කොරින්ති 4:5). දානියෙල් ප්‍රකාශ කරන්නේ පුරාණයේ දවස් පැමිණිවිටදී, “මහෝත්තමයා-ණන්ගේ ශුද්ධවන්තයින්ට යුක්තිය කරන තුරුද” දානියෙල් 7:22 පාඨයෙන් එසේ ප්‍රකාශ කරයි. මේ වන විට ධර්මිෂ්ඨ අය දෙවියන්වහන්සේට රජවරුන් සහ පූජකවරුන් මෙන් පාලනය කරති. එළිදරව් පොතෙහි යොහන්තුමා මෙසේ පවසයි. “තවද සිංහාසන දුටිමි. ඔවුහු එහි හිඳ ගත්තෝය. විනිශ්චය ඔවුන්ට දෙන ලද්දේය.” “ඔවුහු දෙවියන්වහන්සේගෙත්, ක්‍රිස්තුස්වහන්සේගෙත් පූජකයෝව, උන්වහන්සේ හා සමග අවුරුදු දහසක් රජකම් කරන්නෝය.” (එළිදරව් 20:4, 6). පාවුල් පෙරනිමිති කී ආකාරයට, “ශුද්ධවන්තයින් ලෝකය විනිශ්චය කරන්නේ,” මේ කාලයේදීය. (1 කොරින්ති 6:2). ක්‍රිස්තුස්වහන්සේ සමග එක්සත්වී ඔවුහු නපුරු අය විනිශ්චය කරති. එනම් ඔවුන්ගේ ක්‍රියා ප්‍රඥප්ති පොත, එනම් බයිබලය සමග සංසන්දනය කිරීමෙනි. සෑම නඩුවක්ම ඔවුන් කරන ලද ක්‍රියා අනුව විසඳේ. එවිට කෲර අයට ඔවුන්ගේ ක්‍රියා අනුව විඳීමට ඇති දඬුවම දෙනු ලැබේ. ඔවුන්ගේ නම් වලට ඉදිරියෙන් මරණ පොතේ ලියනු ලැබේ.

“සාතන්ද දුෂ්ට දූතයින්ද ක්‍රිස්තුස්වහන්සේ සහ උන්වහන්සේගේ සෙනඟ විසින් විනිශ්චය කරනු ලබන බව පාවුල් මෙසේ පවසයි:  “අපි දේවදූතයන් විනිශ්චය කරන්නෙමු යයි නුඹලා දන්නේ නැද්ද?’‘ (1 කොරින්ති 6:3). එමෙන්ම යූදස් (යූද්) මෙසේ ප්‍රකාශ කරයි. “තමුන්ගේම අධිපතිකමෙහි නොපැවත, ස්වකීය වාසස්ථානය අත්හැරියාවූ දේවදූතයන්ද උන්වහන්සේ මහත් දවසේ විනිශ්චය පිණිස අන්ධකාරයට සදාකාල බැඳුම් වලින් බැඳ තැබූ සේක. (යූදස් 6). —Ellen G. White, The Great Controversy, pp. 660, 661.

**සාකච්ඡා සඳහා ප්‍රශ්න**

`1.	දුෂ්ටයින්ගේ විනිශ්චයේදී ශුද්ධවන්තයින්ගේ සහභාගිත්වය දෙවියන්වහන්සේ ගැන පවසන්නේ කුමක්ද? (1 කොරින්ති 6:3; යූදස් 6). උන්වහන්සේ පාපය සහ දුෂ්ටකම ගැන කටයුතු කිරීමේදී උන්වහන්සේගේ යහපත්කම සහ සාධාරණත්වය පෙන්වීමේදී අප සමග කොතරම් විනිවිද පෙනෙන සුළු වන සේක්ද?`

`2.	නික්මයාම 32:32; ගීතාවලිය 56:8; ගීතාවලිය 69:28; ගීතාවලිය 139:16; යෙසායා 4:3; දානියෙල් 12:1; මලාකි 3:16; ලූක් 10:20; එළිදරව් 13:8 සහ එළිදරව් 17:8 පාඨ කියවන්න. ස්වර්ගයේ දෙවියන්වහන්සේගේ පොත් ගැන සඳහන් කර ඇත. එම පොතේ කුමන ආකාරයේ දේවල් ලියා ඇත්ද? අපගේ කඳුළු පිළිබඳ වාර්තාවක් දෙවියන්වහන්සේ විසින් පවත්වාගෙන යාම වැදගත් වන්නේ ඇයි? (ගීතාවලිය 56:8) උදාහරණයක් ලෙස, දෙවියන්වහන්සේ සියල්ල දන්නේ නම්, එබඳු පොත් හෝ වාර්තවාල ඇති පරමාර්ථය කුමක්ද?`

`3.	හෙබ්‍රෙව් ලිපියේ තර්කය දානියෙල්හි පොරොන්දු වලට සම්බන්ධ කරමින් අවසන් කිරීම වැදගත් වන්නේ මන්ද? මෙම සම්බන්ධතා ස්වර්ගයේ යේසුස්වහන්සේගේ මෙහෙය පිළිබඳ කරන විස්තර වැදගත් වන්නේ ඇයි? දානියෙල් 7 වැනි පරිච්ඡේදයෙන් මෙලොව සහ වැටුණාවූ දේවල් ගැන අප කුමක් උගන්වයිද?`