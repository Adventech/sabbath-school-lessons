---
title:  ඔබ සියොන් කන්දට පැමිණ ඇත
date:   13/03/2022
---

`හෙබ්‍රෙව් 12:22-24 පාඨ කියවන්න.  පාවුල් මෙහිදී විස්තර කරන්නේ කුමක්ද?`

අපි සියොන් කන්දට පැමිණ විශිෂ්ටවූ උත්සවයකට සහභාගි වන බව හෙබ්‍රෙව් ලිපිය තහවුරු කරයි. “නුමුත් නුඹලා ළඟාවී සිටින්නේ සියොන් කන්දටත්, ජීවමාන දෙවියන්වහන්සේගේ නුවරවූ, ස්වර්ගීය යෙරුසලමටත්, ගණන් නැති දේවදූත සේනා වෙතටත්....” (හෙබ්‍රෙව් 12:22). අපි ඇදහිල්ලෙන් යුක්තව අපගේ නියෝජිතයා වන යේසුස්වහන්සේ තුළිනි. මෙම උත්සවයේදී  ගණන් නොකළ හැකි දේවදූතයින් අපට හමුවේ. දෙවියන්වහන්සේ සහ යේසුස් වහන්සේ මෙම උත්සවයේ මධ්‍යස්ථානය වන සේක. අපි පැමිණෙන්නේ, “.... ස්වර්ගයෙහි නාම ලියා තිබෙන කුළුඳුලන්ගේ මහා රැස්වීමට .....” (හෙබ්‍රෙව් 12:23) කුළුඳුලන් මෙනි. අපගේ නාම ස්වර්ගීය පොත්වල ඇතුළත් කර ඇත. එහි දෙවියන්වහන්සේගේ ඥානවන්ත පුද්ගලයින්ව ලැයිස්තු ගත කර ඇත. (නික්මයාම 32:32; ගීතාවලිය 56:8; දානියෙල් 12:1; මලාකි 3:16; ලූක් 10:20; එළිදරව් 13:8; එළිදරව් 17:8).

අපි “කුළුඳුලන්” වෙමු. මක්නිසාද අපි සියල්ල අභිබවා ගියාවූ කුළුඳුලා වන යේසුස්වහන්සේගේ උරුමය බෙදාගන්නා නිසාය. (හෙබ්‍රෙව් 1:6). මේ ආකාරයෙන් අපි පැමිණ ඇත්තේ අමුත්තන් හැටියට නොව පුරවැසියන් හැටියටය (පිලිප්පි 3:20 පාඨය සමග සංසන්දනය කරන්න). අපව “.... සම්පූර්න කරන ලද ධර්මිෂ්ඨයන්ගේ ආත්මද ...” ලෙස හෙබ්‍රෙව් 12:23) විස්තර කරනු ලබමු. මෙම ප්‍රකාශය වර්ණාත්මක පැහැදිලි කිරීමකි. එහිදී මනුෂ්‍ය ස්වභාවය සම්පූර්ණ එකක් ලෙස සිටගනී. එය, “..... ආත්මවල පියාණන්වහන්සේ....” (හෙබ්‍රෙව් 12:9) යන ප්‍රකාශය මෙන් උපමා වලින් සමාන කිරීමකි. ඉන් සඳහන් කරන්නේ අප සියළුදෙනාගේම පියාණන් ලෙසය. එනම් ස්වභාවයෙන් ආත්මික මනුෂ්‍යයින්ගේය.

උත්සවයට රැස්වූ අය යේසුස්වහන්සේගේ රාජ්‍ය පාලනය, පූජාක මෙහෙය සහ නව ගිවිසුමේ ආරම්භය සමරති. හෙබ්‍රෙව් ලිපියේ මේ සියල්ල සිදුවන්නේ සියොන් කන්ද මතය. හෙබ්‍රෙව් 1:5-14 ලියවිල්ලේ ගීතිකා තුනක් මගින් විස්තර කරනු ලබන්නේ පුත්‍රයාණන්වහන්සේගේ සිංහාසනාරූඪ වීම සහ එය සිදුවන ස්ථානය ලෙස සියොන් කන්ද සඳහන් කරයි. (ගීතාවලිය 2:6,7; ගීතාවලිය 110:1, 2;  ගීතාවලිය 102:21-27).

පුත්‍රයාණන්වහන්සේව “සදහටම පූජකවරයෙකු” ලෙස පත් කරන්නේද සියොන් කන්දේදීය. (හෙබ්‍රෙව් 5:6). ගීතාවලිය 110:4 පාඨයෙන් උපුටාගත් කොටසකි. ගීතාවලිය 110ට අනුව පුත්‍රයාණන්ව උත්තම පූජක ධූරයට පත්කරනු ලැබුවේද සීනයි කන්දේදීය. (ගීතාවලිය 110:2). අවසාන වශයෙන් හෙබ්‍රෙව් පවසන්නේ යේසුස්වහන්සේගේ පූජක ධූරය මගින් නව ගිවිසුමේ ආරම්භයද සලකුණු කෙරේ. (හෙබ්‍රෙව් 7:11-22). මේ ආකාරයෙන්, සියොන් කන්ද නව ගිවිසුම අනුමත කරනු ලැබූ ස්ථානයයි. හෙබ්‍රෙව් 12:22-24 පාඨවලින් එසේ නම් විස්තර කරන්නේ, උත්සවය සඳහා සමූහයා රැස්වූයේ ස්වර්ගයේදී යේසුස් වහන්සේ ආරෝහණය වූ විටදීය.

`අපට යේසුස්වහන්සේගේ යථාර්ථය, උන්වහන්සේගේ පූජක මෙහෙය, සහ අපගේ ජීවිත තුළ සහ අපගේ නමස්කාරය තුළ නව ගිවිසුම කුමන ප්‍රායෝගික ක්‍රම මගින් සැමරිය හැකිද? මෙම විශිෂ්ටවූ සත්‍යය තුළ ප්‍රීතිවීම ඇදහිල්ල තහවුරු කිරීමක් වන්නේ ඇයි?`