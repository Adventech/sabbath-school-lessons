---
title:  නොසෙල්විය හැකි රාජධානියක් ලැබීම
date:   12/03/2022
---

### මේ සතියේ පාඩමේ අධ්‍යයනය සඳහා කියවන්න
හෙබ්‍රෙව් 12:18-29; නික්මයාම 32:32; දානියෙල් 7:9, 10, 13-22; හග්ගයි 2:6-9, 20-22; ගීතාවලිය 15:5; ගීතාවලිය 16:8; හෙබ්‍රෙව් 13:15, 16.

> <p>කටපාඩම් පදය</p>
> “එහෙයින් සොලවන්ට බැරි රාජ්‍යයක් ලබන්නාවූ අපි ගෞරවයෙන්ද, දේව භයින්ද, දෙවියන්වහන්සේට ප්‍රසන්න වන ලෙස සේවය කරන පිණිස අනුග්‍රහය ඇතුව සිටිමු.” (හෙබ්‍රෙව් 12:28).

මේ සතියේ ඡේදය වන හෙබ්‍රෙව් 12:18-29 වැනි පාඨය මේ ලිපියේ උච්ඡතම අවස්ථාව වෙයි. එම ඡේදය ආරම්භ කිරීමේ වාක්‍යය නැවත නැවත කීමෙන් ප්‍රධාන සැලකිල්ල කෙටිකර දැක්වේ. දෙවියන්වහන්සේ උන් වහන්සේගේ පුත්‍රයාණන් තුළින් අපට කථා කර ඇත. එමෙන්ම අපි සැලකිල්ලෙන් අපගේ අවධානය උන්වහන්සේ වෙත යොමු කළ යුතුය.” (හෙබ්‍රෙව් 1:1, 2; හෙබ්‍රෙව් 12:25). හෙබ්‍රෙව් ලිපියේ හෙබ්‍රෙව් 12:22-24 පාඨ වලින් විස්තර කරන යේසුස්වහන්සේ පිළිබඳ විස්තරය වන්නේ, යේසුස්වහන්සේ නව ගිවිසුමේ මැදිහත්කාරයාණන්ය, එමෙන්ම උන්වහන්සේගේ රුධිරය විශ්වාසවන්තයින්ට ගැළවීම සපයා දෙන්නේය. උන්වහන්සේ අප වෙනුවෙන් කරන පූජක සහ රාජකීය මෙහෙය ස්වර්ගීය හමුදාවේ සැමරීමට හේතුව වෙයි. අවසාන වශයෙන් හෙබ්‍රෙව් 12:25-29 පාඨ තුළ අවසාන සහ උච්ඡතම අවවාදය අඩංගු වේ: එනම් දෙවියන්වහන්සේගේ විනිශ්චය පැමිණෙන්නේය. එය උන්වහන්සේගේ සතුරන්ට විනාශය ගෙන එන්නේය. එහෙත් උන්වහන්සේගේ සෙනඟට සනාථ කිරීම සහ රාජධානියක් අත් වන්නේය. (හෙබ්‍රෙව් 12:28, 29).

අවසානයේදී කුරුසිය මත යේසුස්වහන්සේගේ ජයග්‍රහණය නැවත තහවුරු කෙරේ. එමෙන්ම දෙවැනි පැමිණීමේදී යේසුස්වහන්සේගේ ජයග්‍රහණයේ සම්පූර්ණ කිරීම වෙතට විශ්වාසවන්තයින්ව යොමු කරනු ලැබේ. යේසුස්වහන්සේ දෙවියන්වහන්සේගෙන් රාජධානියක් ලැබූ බවත්, විනිශ්චය-කාරයාණන් වන (දානියෙල් 7:9-14). උන්වහන්සේ විශ්වාසවන්තයින් සමග එම රාජධානිය බෙදා ගන්නා බවත් ප්‍රකාශ කිරීම සඳහා පාවුල් දානියෙල් 7 වැනි පරිච්ඡේදයේ අපමා රූපක භාවිතා කළේය. “නුමුත් මහෝත්තමයාණන් වහන්සේගේ ශුද්ධවන්තයෝ රාජ්‍යය ලැබ, සැම කලටම, සදාකාලයටම රාජ්‍යය භුක්ති විඳින්නෝ යයි කීවේය.” (දානියෙල් 7:18).

_මාර්තු 19 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._