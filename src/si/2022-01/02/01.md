---
title:  හෙබ්‍රෙව් පොතේ පණිවිඩය
date:  01/01/2022
---

### මෙම සතියේ පාඩම් අධ්යයනය සඳහා කියවන්න
හෙබ්‍රෙව් 1:5–14, ලූක් 1:30–33, ගීතාවලිය 132:1–5, හෙබ්‍රෙව් 2:14–16, හෙබ්‍රෙව් 5:1–4, 1 පේත්‍රැස් 2:9, හෙබ්‍රෙව් 8:8–12.

> <p>කටපාඩම් පදය</p>
> “ඉතින් අපි කියන දේවලින් ප්‍රධාන එක නම් ස්වර්ගවල මහෝත්තමයාණන්වහන්සේගේ සිංහාසනයේ දකුණු පැත්තේ හිඳගත්තාවූ මනුෂ්‍යයා විසින් නොව ස්වාමීන්වහන්සේ විසින් පිහිටුවන ලද ශුද්ධස්ථානයේ හා සැබෑවූ මණ්ඩපයේ සේවකයෙක්වූ උත්තම පූජකයෙක් අපට සිටින බවය.” (හෙබ්‍රෙව් 8:1,2).

හෙබ්‍රෙව් ලිපියට දශක කිහිපයකට පසුව ලියන ලද යුදෙව් ලියවිල්ලේ, එනම් ක්‍රි. ව. 100දී, යාච්ඤාවක් අඩංගු කර ඇත. “අහෝ ස්වාමීන්වහන්ස, මම මේ සියල්ල ඔබලා ඉදිරියෙහි පැවසුවේ, ඔබවහන්සේ මේ ලෝකය මැව්වේ අප වෙනුවෙන් බව පැවසූ නිසාය. එමෙන්ම දැන් අහෝ, ස්වාමීන්වහන්ස බැලුව මැනව, කිසිදෙයකට කීර්තිමත් නොවන්නාවූ මේ ජාතීහු අපව පාලනය කරමින් ගිල දමති. එහෙත් ඔබවහන්සේගේ දරුවන් වන අපි, ඔබවහන්සේගේ කුළුඳුලන් ලෙස නම් කළාවූද, ඒකජාතක වූද, ඔබවහන්සේ වෙනුවෙන් ජ්වලිතව සිටින්නාවූද, බොහෝසෙයින් ප්‍රේමණීය වූද අපව ඔවුන්ගේ දෑත්වලට දී ඇත්තෙමු. —James H. Charlesworth, ed., The Old Testament Pseudepigrapha, vol. 1 (Peabody, MA: Hendrickson Publishers, 1983), p. 536.

හෙබ්‍රෙව් පොතේ පාඨකයින්ට ඒ හා සමාන දෙයක් හැඟෙන්නට ඇත. ඔවුන් දෙවියන්වහන්සේගේ දරුවන් නම් එබඳු දුක් විඳීම් වලට ලක්වන්නේ ඇයි?

මේ ආකාරයෙන් පාවුල් විශ්වාසවන්තයින්ව ඔවුන් මුහුණ දෙන පීඩා මධ්‍යයේ ඇදහිල්ලේ ශක්තිමත් කිරීම සඳහා හෙබ්‍රෙව් ලිපිය ලිවීය. ඔහු ඔවුන්ට (සහ අපට) දෙවියන්වහන්සේගේ පොරොන්දු යේසුස්වහන්සේ තුළින් ඉෂ්ට කරනු ලබන බවත්, පියාණන්වහන්සේගේ දකුණු පසින් අසුන්ගෙන සිටින උන්වහන්සේ අපව නිවසට රැගෙන යන බවත් මතක් කර දුන්නේය. ඒ අතරතුරේදී යේසුස්වහන්සේ පියාණන්වහන්සේගේ ආශිර්වාද අපට ලබාදීමට මැදිහත්වනසේක. එබැවින් අපි අවසානය දක්වා අපගේ ඇදහිල්ලට ස්ථිරව සිටිමු.

_ජනවාරි 08 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._