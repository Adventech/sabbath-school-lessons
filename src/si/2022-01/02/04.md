---
title:  යේසුස්වහන්සේ අපගේ නායකයාණන් වනසේක
date:  04/01/2022
---

`1 සාමුවෙල් 8:19,20 සහ හෙබ්‍රෙව් 2:14-16 පාඨ සංසන්දනය කරන්න. රජ කෙනෙක් තුළින් ඉශ්‍රායෙල්වරුන් බලාපොරොත්තු වූයේ මොනවාද? මෙම බලාපොරොත්තු යේසුස්වහන්සේ තුළින් කෙසේ සම්පූර්ණ වීද?`

ඉශ්‍රායෙල්වරුන්ට රජෙකු අවශ්‍ය වූයේ ඔවුන්ගේ විනිශ්චයකාරයෙක් සහ ඔවුන්ගේ සටනේ නායකයෙක් ලෙසය. මක්නිසාද දෙවියන්වහන්සේ ඔවුන්ගේ විනිශ්චයකාරයාණන් බව ඔවුන්ට අමතක වූ බැවිනි. දෙවියන්වහන්සේගේ සෙනඟ පාලනයේ සම්පූර්ණ ප්‍රතිස්ථාපනය පැමිණියේ යේසුස්වහන්සේ සමගය. අපගේ රජතුමා ලෙස යේසුස්වහන්සේ සටනේදී සතුරාට විරුද්ධව නායකත්වය දරන සේක.

හෙබ්‍රෙව් 2:14-16 පාඨ මගින් දුබල මනුෂ්‍ය වර්ගයාගේ නායකයාණන් ලෙස යේසුස්වහන්සේ පිළිබඳ විස්තර කරයි. ක්‍රිස්තුස්වහන්සේ යක්ෂයා මුණ ගැසී අපව තනි සටනකින් වහල් බවින් මුදාගන්නා සේක. මෙම විස්තරය මගින් දාවිත් සහ ගොලියත් සමග සටන මතක් කරදෙයි. රජකමට ආලේප කිරීමෙන් පසු (1 සාමුවෙල් 16), දාවිත් ගොලියත් පරාජය කොට ඔහුගේ සහෝදරයින් වහල්කමින් මුදා ගත්තේය. මෙම සම්බන්ධයේදී තීරණය කරනු ලබන්නේ මෙම සටනින් ජය ගන්නා අනෙක් අයව වහලුන් හැටියට තබාගන්නා බවය. (1 සාමුවෙල් 17:8-10). මේ ආකාරයෙන් දාවිත් ඉශ්‍රායල්වරුන්ගේ නායකයා ලෙස කටයුතු කළේය. ඔහු ඔවුන්ව නියෝජනය කළේය.

`යෙසායා 42:13 සහ 59:15-20 පාඨ කියවන්න. මේ ඡේදයෙන් යාවේ තමන්ව කෙසේ විස්තර කරයිද?`

හෙබ්‍රෙව් 2:14-16 පාඨ වලින් සඳහන් කරන සංකල්පය වන්නේ දෙවියන්වහන්සේ තනි සටනකින් ඉශ්‍රායල්වරුන් මුදාගත් බවයි.

යෙසායා පොතෙන් උපුටාගත් මෙම ඡේදය දෙස සැලකිලිමත් වන්න. “නුමුත් ස්වාමීන්වහන්සේ මෙසේ කියන සේක: බලවන්තයාගේ වාලුන් පවා පැහැර ගන්නවා ඇත. නායකයාගේ කොල්ලයද මුදනවා ඇත. මක්නිසාද නුඹ සමග විවාද කරන්නා සමග මම විවාද කරන්නෙමි. නුඹේ දරුවන්ද මම ගළවන්නෙමි.’‘ (යෙසායා 49:25).

කිතුනුවන් හැටියට අපි සැමවිටම සිතන්නේ අපි සාතන් සමග තනිව සටනක යෙදී සිටින බවය. අපි එපීස 6:10-18 පාඨ කියවනවිටදී ඔව්, අපි යක්ෂයා සමග සටනක යෙදී සිටින බවය. එහෙත් දෙවියන්වහන්සේ අපගේ නායකයාණන් වන සේක. එමෙන්ම උන්වහන්සේ අප ඉදිරියෙන් සටනට වඩින සේක. අපි උන්වහන්සේගේ හමුදාවේ කොටසක් වෙමු. උන්වහන්සේගේ යුධ ඇඳුම් අපි භාවිතා කළ යුත්තේ එබැවිනි. එමෙන්ම අපි තනිව සටන් නොකරමු. එපීස පොතෙහි “නුඹලා” යන බහුවචනය භාවිතා කර ඇත්තේ එම නිසාය. අපි, සභාවක් හැටියට යුධ ඇඳුම් පැළඳගෙන අපගේ නායකයාණන් පිටුපසින් එක්වී සටන් කරමු. එම නායකයාණන් දෙවියන්වහන්සේමය.

`දෙවියන්වහන්සේගේ යුධ ඇඳුම් පැළඳ ගැනීම යන්නෙන් කුමක් අදහස් කරන්නේද? එනම්, අපගේ ආත්මය පරීක්ෂාව වැනි දේවල් සමග දිනපතා පොර බැදිමේදී, දෙවියන්වහන්සේගේ ශක්තිය තුළින්, අවංක, විශ්වාසවන්ත වීමට හැකියාව ලබාදෙන බලය ලබාගන්නේ කෙසේද?`