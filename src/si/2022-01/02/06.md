---
title:  යේසුස්වහන්සේ වඩා හොඳ ගිවිසුමක් මැදිහත්කාරකම් කරනසේක
date:  06/01/2022
---

හෙබ්‍රෙව් 8-10 පරිච්ඡේද යේසුස්වහන්සේ, නව ගිවිසුමේ මැදිහත්කාරයාණන් ලෙස උන්වහන්සේගේ කාර්යය පිළිබඳ අවධානය යොමු කරයි. පැරණි ගිවිසුමේ කාර්යය වන්නේ සරල වශයෙන්, පැමිණෙන්නට ඇති යහපත් දේවල් පිළිබඳ පෙර නිමිති දැක්මක්ය. එහි කාර්යයන් වන්නේ සරල වශයෙන්, පැමිණෙන්නට ඇති යහපත් දේවල් පිළිබඳ පෙර නිමිති දැක්මක්ය. එහි කාර්යයන් වන්නේ අනාගතයේදී යේසුස්වහන්සේ කරන්නට යන්නාවූ කාර්යය කලින් සොයා බලා පැහැදිලි කරදීමයි. ඒ ආකාරයෙන් යේසුස්වහන්සේව පූජකවරු නිරූපණය කළහ. එහෙත්, ඔවුහු මරණීය ස්වභාවයෙන් යුක්තවූ පව්කාරයෝ වූහ. ඔවුන්ට යේසුස්වහන්සේ කළාවූ අංග සම්පූර්ණත්වය සැපයිය නොහැකි විය. එමෙන්ම ඔවුන් සේවය කළේ ස්වර්ගීය වූ දේවල “සටහනක්ව ඡායාවක් තිබෙන” ශුද්ධස්ථානයකය. (හෙබ්‍රෙව් 8:5).

යේසුස්වහන්සේ සත්‍ය ශුද්ධස්ථානයේ සේවය කරන අතර අපට දෙවියන්වහන්සේ වෙත ළඟාවීමට සත්‍ය මාර්ගයක් සකස් කරන සේක. සතුන් පූජා කිරීම මගින් යේසුස්වහන්සේගේ මරණය අප වෙනුවෙන් කරන්නාවූ පූජාවක් ලෙස සලකුණු කළේය. එහෙත් ඔවුන්ගේ රුධිරය මගින් හෘද සාක්ෂිය පවිත්‍ර කළ නොහැකි විය. යේසුස්වහන්සේගේ රුධිරය, කෙසේවෙතත් අපගේ හෘද සාක්ෂිය පවිත්‍ර කරයි. එමෙන්ම, උන්වහන්සේ තුළින්, උන්වහන්සේ තුළ ඇදහිල්ලෙන් යුක්තව, අප වෙනුවෙන් උන්වහන්සේගේ මැදිහත්කාරකම පිළිගැනීමෙන් අපට නිර්භීතව දෙවියන්වහන්සේ වෙතට ළඟාවිය හැකිය. (හෙබ්‍රෙව් 10:19-22).

`හෙබ්‍රෙව් 8:8-12 පාඨ කියවන්න. දෙවියන්වහන්සේ අපට නව ගිවිසුමෙන් පොරොන්දු වූයේ කුමක්ද?`

යේසුස්වහන්සේ අපගේ උත්තම පූජකයාණන් ලෙස පත් කිරීමෙන්, පියාණන්වහන්සේ පැරණි ගිවිසුමෙන් කිරීමට බලාපොරොත්තු වූ දෙයක් ඉෂ්ට කිරීම සඳහා නව ගිවිසුම ආරම්භ කළසේක. නව ගිවිසුමෙන් සපයනු ලබන්නේ අංග සම්පූර්ණ, සදාකාලික, මනුෂ්‍ය-දිව්‍ය පූජකයෙකුට කළ හැකි දේවල්ය. මෙම උත්තම පූජකයා දෙවියන්වහන්සේගේ ව්‍යවස්ථාව විස්තර කරනවා පමණක් නොව ව්‍යවස්ථාව අපගේ හදවත් තුළට ඇතුල්ද කරයි. මෙම උත්තම පූජකයාණන් කමාව ලබාදෙන පූජාවක් පුදකරන සේක. මෙම පූජකයාණන් පවිත්‍ර කොට වෙනස් කරන සේක. උන්වහන්සේ අපගේ ගල් සිත් මාංශමය සිත්වලට හරවන සේක. (එසකියෙල් 36:26). උන්වහන්සේ අපව ඇත්තවශයෙන්ම නව මිනිසුන් කරන සේක. (2 කොරින්ති 5:17). මෙම පූජකයාණන් අපට ඇදහිය නොහැකි ක්‍රමයකට ආශිර්වාද කරන සේක. එනම් පියාණන්වහන්සේ වෙතට යාමට මාර්ගය සකස් කිරීමෙනි.

දෙවියන්වහන්සේ පැරණි ගිවිසුම සැලසුම් කළේ අනාගතය වෙතට යොමු කිරීමටය. එනම් යේසුස්වහන්සේගේ කාර්යය (සේවය) වෙතටය. එය සැලසුමෙන් සහ පරමාර්ථයෙන් අලංකාර විය. එසේ වුවද සමහරු එහි පරමාර්ථය වරදවා තේරුම් ගත්හ. සංකේත, අතහැර දමා සංකේත මගින් පෙන්වන සත්‍යය වැළඳ ගැනීමට අකමැති වූ ඔවුහු යේසුස්වහන්සේගේ මෙහෙය මගින් පුදකරන පුදුමාකාර ප්‍රතිලාභ අහිමි කරගත්හ.

ක්‍රිස්තුස්වහන්සේ දේව මාළිගාවේ අත්තිවාරම සහ ජිවයයි. එහි මෙහෙය (සේවය) දේව පුත්‍රයාණන්ගේ පූජාව හා සමානය. පූජක තනතුර පිහිටුවන ලද්දේ, මැදිහත්කාරකමේ කාර්යය සහ ක්‍රිස්තුස්වහන්සේගේ සේවය නියෝජනය කිරීම සඳහාය. පූජාව සමග නමස්කාරයේ මුළු සැලැස්ම වූයේ ලෝකය මුදා ගැනීම සඳහා ගැළවුම්කාරයාණන්ගේ මරණය පිළිබඳ පෙර නිමිති කීමයි. යුග ගණනාවක් තිස්සේ ඔවුන් පෙන්නුම් කළාවූ මෙම ශ්‍රේෂ්ඨ සිද්ධිය සර්ව සම්පූර්ණ කළ විට මෙම පූජාවේ ප්‍රයෝජනයක් නොවන්නේය.” —Ellen G. White, The Desire of Ages, p. 165.