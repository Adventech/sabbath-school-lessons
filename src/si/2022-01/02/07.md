---
title:  වැඩිදුර අධ්යයනය සඳහා
date:  07/01/2022
---

හෙබ්‍රෙව් පොතෙහි සියළුම යහපත් සහ බලාපොරොත්තු සහිත සත්‍යය හැර, අනතුරු ඇඟවීම් මාලාවක්ද අඩංගුවී ඇති අතර, ඒවායේ උච්ඡම අවස්ථාව ළඟාවන්නේ 10-12 දක්වා පරිච්ඡේද තුළිනි.

මේ කොටස්වල අඩු තරමින් පොදු මූලාශ්‍ර දෙකක් ඇත. පළමුවැන්න, ඒ සියළු කාල පරිච්ඡේද කාන්තාරයේ පරම්පරාව, හෙබ්‍රෙව් පාඨකයින් සමග සංසන්දනය කරයි. දෙවැන්න වන්නේ ඒවා අපට ඇදහිල්ලෙන් යුක්ත වන ලෙසට අවවාද කරයි.

කාන්තාර පරම්පරාව වන්නේ, මිසර දේශයෙන් ඉශ්‍රායෙල් සෙනඟ මුදා ගත් අවස්ථාවේදී දෙවියන්වහන්සේ කළ හාස්කම් හා ලකුණු දුටු අය වෙති. ඔවුහු දෙවියන්වහන්සේ සීනායි කන්දේ සිට දස පනත ප්‍රකාශ කරනවා අසා සිටියහ. ඔවුහු රාත්‍රියේදී ගිනි කුළුණද, දහවල් කාලයේදී ආරක්ෂාව සපයන වලාකුළද දුටහ. ඔවුහු ස්වර්ගයෙන් ලැබුණු රොටි වන මන්නා අනුභව කළෝය. ඔවුන් කඳවුරු බැඳගත් සෑම ස්ථානයකදීම පර්වතයෙන් ගලා ආවාවූ ජලයද පානය කළහ. එහෙත් ඔවුන් පොරොන්දු දේශ සීමාවට පැමිණි විට, ඔවුන්ට දෙවියන්වහන්සේව විශ්වාස කළ නොහැකි විය. ඔවුන් තුළ දෙවියන්වහන්සේ බලාපොරොත්තු වන හරය වන ඇදහිල්ල හිඟ විය. “නුමුත් ඇදහිල්ල නැතුව උන්වහන්සේව ප්‍රසන්න කරන්ට නුපුළුවන.” (හෙබ්‍රෙව් 11:6).

අපිද කාන්තාරයේ පරම්පරාව මෙන් පොරොන්දු දේශයේ දේශ සීමාවේ සිටින බව පාවුල් පවසයි. (හෙබ්‍රෙව් 10:37-39). කෙසේවෙතත් අපගේ අයිතිවාසිකම් සහ වගකීම් අතිමහත්ය. දෙවියන්වහන්සේ සීනයි කන්දේදී කථා කරනු අපි නොඇසුවෙමු. එහෙත් අපි සීනයි කන්දේදී නොවූ විරූ දෙවියන්වහන්සේගේ එළිදරව්වක් ශුද්ධ ලියවිලි තුළින් දැක ඇත්තෙමු. මාංශයේ දෙවියන්වහන්සේ, යේසුස් ක්‍රිස්තුස්වහන්සේ (හෙබ්‍රෙව් 12:18-24). ප්‍රශ්නය වන්නේ: අපට ඇදහිල්ල පවතීවිද? ශ්‍රේෂ්ඨ අයගේ ලැයිස්තුවේ ආදර්ශය අනුගමනය කරන ලෙසට දිරිගන්වයි. ඒ අය යේසුස්වහන්සේ සමග කූට ප්‍රාප්තියට පැමිණෙති.

**සාකච්ඡාව සඳහා ප්රශ්න**

`යේසුස්වහන්සේ අපි යක්ෂයා සමග කරන සටනේදී අප ඉදිරියෙන් යන නායකයාණන් බව අපි ඉගෙනගෙන ඇත්තෙමු. අපගේ නායකයාණන් පිටුපසින් අපට සභාවක් හැටියට එක්ව, එක්සත්ව කෙසේ සටන් කළ හැකිද? මෙම එක්සත් භාවය සිදුවීමෙන් වළකාලන දේවල් මොනවාද? අපව සභාවක් හැටියට සාතන්ට අපව දුර්වල කළ හැකි ක්‍රම මොනවාද? සාතන් අතීතයේදී ඉශ්‍රායෙල්වරුන්ව දුර්වල කළේ කෙසේද?`

`ඇදහිලිවන්තයන් ලෙස අපි දෙවියන්වහන්සේගේ මග පෙන්වීම යටතේ පූජක සමාජයක් වෙමු. ඔබගේ ප්‍රාදේශීය සභාවට වඩා හොඳ ප්‍රශංසාව සහ යහපත් වලින් දෙවියන්වහන්සේට පූජා පැවැත්විය හැක්කේ කුමන ආකාරයෙන්ද? කරුණාකර විශේෂිත සහ ප්‍රායෝගික අයුරින් පිළිතුරු සපයන්න.`

`අපගේ මේ අවස්ථාව කාන්තාරයේ පරම්පරාව පොරොන්දු දේශයට ඇතුල් වීමට ආසන්නව සිටි මොහොතේදී පැවති තත්වයට සමාන වන්නේ කුමන ක්‍රම වලින්ද? සමානකම් වලින් අපට කුමන පාඩම් ඉගෙනගත හැකිද?`