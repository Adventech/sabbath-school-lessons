---
title:  යේසුස්වහන්සේ අපගේ මැදිහත්කාරයාණන්ය.
date:  03/01/2022
---

පැරණි ගිවිසුමේ දේව ධර්මයේ අඩංගු වන ඉතා වැදගත් මතයක් වන්නේ, දාවිත්ගේ වංශයේ රජතුමා දෙවියන්වහන්සේ ඉදිරියේ ජාතිය නියෝජනය කරන බවයි.

`නික්මයාම 4:22,23 පාඨ 2 සාමුවෙල් 7:12-14 පාඨ සමගද, ද්විතීය කථාව 12:8-10 පාඨ 2 සාමුවෙල් 7:9-11 පාඨ සමග, සහ ද්විතීය කථාව 12:13,14 පාඨ ගීතාවලිය 132:1-5, 11-14 පාඨ සමගද සංසන්දනය කරන්න. පොරොන්දු වූ දාවිත් වංශයේ රජතුමා තුළින් ඉශ්‍රායෙල්වරුන්ට කුමන පොරොන්දු ඉෂ්ට වන්නේද?`

ඉශ්‍රායෙල් දෙවියන්වහන්සේගේ පුත්‍රයාය. එමෙන්ම දෙවියන්වහන්සේ ඉශ්‍රායෙල්වරුන්ට ඔවුන්ගේ සතුරන්ගෙන් විවේක ගැනීමට ස්ථානයක් ලබා දෙන සේක. ඔවුන් අතර උන්වහන්සේගේ නාමය පවතින්නාවූ ස්ථානයක්ද දෙවියන්වහන්සේ තෝරන සේක. ඉශ්‍රායෙල්වරුන් වෙනුවෙන් මෙම පොරොන්දු, දාවිත්ගේ වංශයේ පොරොන්දු වූ රජතුමා තුළින් ඉෂ්ට කරනු ලැබේ. උන්වහන්සේ දෙවියන්වහන්සේගේ පුත්‍රයාණන් ලෙස සම්මත කරනු ලැබේ. දෙවියන්වහන්සේ එතුමාණන්ට සතුරන්ගෙන් විවේකය ලබා දෙන අතර උන්වහන්සේ දෙවියන්වහන්සේ වෙනුවෙන් සියොන්හි දෙවියන්වහන්සේගේ නාමය වැජඹෙන දේව මාළිගාවක් ගොඩනගන සේක. මින් අදහස් වන්නේ ඉශ්‍රායෙල්වරුන්ට දෙවියන්වහන්සේ ඉෂ්ට කරන්නේ මෙම පොරොන්දු වන ලැබූ දාවිත් වංශයේ රජතුමා තුළිනි. දාවිත් වංශයේ රජතුමාණන් දෙවියන් වහන්සේ ඉදිරියේ ඉශ්‍රායෙල්වරුන් නියෝජනය කරන්නේය.

දෙවියන්වහන්සේ ඉශ්‍රායෙල්වරුන් අතර සම්බන්ධතාවය අන්තර් නියෝජනය නිසා ඔවුන්ගේ ගිවිසුම හා සම්බන්ධතාවය චිරස්ථායි භාවය පවත්වාගත හැකිවෙයි. දෙවියන්වහන්සේගේ ආරක්ෂාව සහ ආශිර්වාද ලැබීම සඳහා මොසෙයික් ගිවිසුමට සියළුම ඉශ්‍රායෙල්වරුන්ගේ විශ්වාසවන්ත භාවය අවශ්‍යවේ. (යෝෂුවා 7:1-13 බලන්න). දාවිත්ගේ ගිවිසුම මගින් කෙසේ වෙතත්, ඉශ්‍රායෙල්වරුන්ට ගිවිසුම් ප්‍රකාර දෙවියන්වහන්සේගේ ආශිර්වාද ආරක්ෂා කරනු ලැබීය. එනම් එක් පුද්ගලයෙකුගේ ඇදහිල්ල තුළිනි. ඒ දාවිත්ගේ වංශයේ රජතුමාය.

අවාසනාවකට මෙන්, දාවිත්ගේ වංශයේ රජවරු විශ්වාසවන්ත නොවූහ. එමෙන්ම දෙවියන්වහන්සේට අවශ්‍ය ලෙස ඉශ්‍රායෙල්වරුන්ට ආශිර්වාද කිරීමට නොහැකි විය. පැරණි ගිවිසුම ඇත්ත වශයෙන්ම, එම රජවරුන්ගෙන් බොහෝ අය කොතරම් අවිශ්වාසවන්ත වූවේද යන්න පිළිබඳ වාර්තා බොහොමයකින් පිරී ඇත.

ශුභාරංචිය වන්නේ දෙවියන්වහන්සේගේ පුත්‍රයාණන්, දාවිත්ගේ පුත්‍රයාණන් ලෙස උපත ලැබීමට යැවීමයි. එමෙන්ම උන්වහන්සේ විශ්වාසවන්තකමින් අංගසම්පූර්ණ වූසේක. එබැවින් දෙවියන්වහන්සේට උන්වහන්සේගේ දරුවන්ට වූ පොරොන්දු උන්වහන්සේ තුළින් ඉෂ්ට කළ හැකි විය. දෙවියන්වහන්සේ රජතුමාට ආශිර්වාද කළ විට ඔහුගේ වැසියන් සියළුදෙනාම එම ප්‍රතිලාභ ලබති. යේසුස්වහන්සේ දෙවියන්වහන්සේගේ ආශිර්වාද වල මැදිහත්කාරයාණන් වන්නේ එම නිසාය. උන්වහන්සේ එහි මැදිහත්කාරයාණන් වන අතර, එහිදී දෙවියන්වහන්සේගේ ආශිර්වාද ගලා එන නාලිකාව වන්නේ උන්වහන්සේය. අපගේ අවසාන ගැළවීමේ බලාපොරොත්තුව ඇත්තේ යේසුස්වහන්සේ තුළ සහ අප වෙනුවෙන් උන්වහන්සේ කළ දෙය තුළය.

`ඔබගේ වගකීම කොපමණ වාරයක් ගිවිසුමට අවිශ්වාසවන්ත වූවේදැයි සිතා බලන්න. මෙමගින්, අපගේ ගැළවීම උදෙසා යේසුස්වහන්සේ තුළ සම්පූර්ණයෙන් රැඳී සිටීම සම්බන්ධව අපට කුමක් උගන්වයිද?`