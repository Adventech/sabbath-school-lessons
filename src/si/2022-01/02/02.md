---
title:  යේසුස්වහන්සේ අපගේ රජතුමාය
date:  02/01/2022
---

හෙබ්‍රෙව් ලිපියේ ප්‍රධාන කරුණ වන්නේ පියාණන්වහන්සේ දකුණු පසින් වැඩසිටින යේසුස්වහන්සේ අපගේ පාලකයාණෝය යන්නයි. (හෙබ්‍රෙව් 8:1). දෙවියන්වහන්සේ මෙන්ම යේසුස්වහන්සේද විශ්වයේ පාලකයාණන් වූ සේක. එහෙත් ආදම් සහ ඒව පව් කළවිටදී සාතන් මේ ලෝකයේ පාලකයා විය. (යොහන් 12:31, යොහන් 14:30, යොහන් 16:11). කෙසේවෙතත් යේසුස්වහන්සේ මෙලොවට වැඩ කුරුසිය මතදී සාතන් පරාජය කළසේක. එනම් උන්වහන්සේව ඔවුන්ගේ ගැළවුම්කාරයාණන් ලෙස අදහා ගන්නා අය පාලනය කිරීමේ අයිතිය ආපසු ලබාගත් සේක. (කොලොස්සි 2:13-15).

හෙබ්‍රෙව් මුල් පරිච්ඡේද දෙක විශේෂයෙන් අවධානය යොමු කරන්නේ යේසුස්වහන්සේ රජකමට පත්වීමයි.

`හෙබ්‍රෙව් 1:5 දක්වා පාඨ කියවන්න. මෙහිදී කුමක් සිදුවන්නේද?`

මෙම පාඨ පෙළගස්වා ඇත්තේ කොටස් තුනකටය. එක් එක් කොටස පුත්‍රයාණන්වහන්සේව සිංහාසනාරූඪ කිරීම පිළිබඳ ලක්ෂණ හඳුන්වා දෙයි. පළමුවෙන්ම දෙවියන්වහන්සේ යේසුස්වහන්සේව රාජකීය පුත්‍රයාණන් ලෙස ස්ථාපනය කරන සේක. (හෙබ්‍රෙව් 1:5). දෙවනුව, දෙවියන්වහන්සේ ස්වර්ගීය රාජ සභාවට පුත්‍රයාණන්ව හඳුන්වා දෙන අතර ඔවුහු උන්වහන්සේට නමස්කාර කරති. (හෙබ්‍රෙව් 1:6,8). සදාකාලික මැවීමේ සහ පුත්‍රයාණන්ගේ පාලනයේ භාරකාරත්වය පියාණන්වහන්සේ ප්‍රකාශ කරනසේක. (හෙබ්‍රෙව් 1:8-12). තුන්වැන්න දෙවියන්වහන්සේ පුත්‍රයාණන්ව සිංහාසනාරූඪ කරනසේක. -මෙලොව බලයේ සත්‍ය සම්මුතිය (හෙබ්‍රෙව් 1:13-14).

නව ගිවිසුමේ ඉතාම වැදගත් විශ්වාසයන්ගෙන් එකක් වන්නේ, යේසුස්වහන්සේ තුළින් දෙවියන්වහන්සේ දාවිත්ට තමන්වහන්සේගේ පොරොන්දුව ඉෂ්ට කළ බවය. (2 සාමුවෙල් 7:8-16 සහ ලූක් 1:30-33). යේසුස්වහන්සේ උපත ලබන්නේ දාවිත්ගේ පරම්පරාවෙන් දාවිත්ගේ නගරයේදීය. (මතෙව් 1:1-16; ලූක් 2:10,11). උන්වහන්සේගේ සේවය කාලයේදී බොහෝවිට මිනිසුන් උන්වහන්සේ හැඳින්වූයේ “දාවිත්ගේ පුත්‍රයාණන්” ලෙසය. උන්වහන්සේට මරණ දඬුවම ලබා දුන්නේ, “යුදෙව්වරුන්ගේ රජු ලෙසට” ප්‍රකාශ කළ වරද නිසාය. (මතෙව් 27:37). පේත්‍රැස් සහ පාවුල්, දාවිත්ට වූ පොරොන්දුව ඉෂ්ට කිරීම සඳහා යේසුස්වහන්සේ උත්ථාන වූ බවට දේශනා කළෝය. (ක්‍රියා 2:22-36; ක්‍රියා 13:22-37). එමෙන්ම යේසුස්වහන්සේ, “යුදාගේ ගෝත්‍රයෙන් වූ සිංහයා” ලෙස යොහන් උන්වහන්සේව හඳුනාගත්තේය. (එළිදරව් 5:5).

හෙබ්‍රෙව් ලිපිය, ඇත්තවශයෙන්ම, යේසුස්වහන්සේ තුළින් දෙවියන්වහන්සේ උන්වහන්සේ දාවිත්ට දුන් පොරොන්දු ඉෂ්ට කළ බවට එකඟ වෙයි. දෙවියන්වහන්සේ උන්වහන්සේට “උත්කෘෂ්ට නාමයක්” දී (හෙබ්‍රෙව් 1:4) උන්වහන්සේගේ පුත්‍රයාණන් ලෙස පත් කළසේක. (හෙබ්‍රෙව් 1:5). උන්වහන්සේ සදහටම මැවුම්කාරයාණන් සහ ස්වාමීන්වහන්සේ ලෙස පත් කොට (හෙබ්‍රෙව් 1:8-12). උන්වහන්සේගේ “දකුණු හස්තය” ලෙස සිංහාසනයේ හිඳවූ සේක. (හෙබ්‍රෙව් 1:13, 14). වැඩිදුරටත්, හෙබ්‍රෙව් 4 වැනි පරිච්ඡේදයට අනුව යේසුස්වහන්සේ දෙවියන්වහන්සේ වෙතට මිනිසුන් ගෙනයන සේක. යේසුස්වහන්සේගේ ගෘහයේ ගොඩනගන්නා යේසුස්වහන්සේ බව අපට මතක් කරදේ.(හෙබ්‍රෙව් 3:3,4).

එසේ නම්, මෙලොව නිත්‍යානුකූල පාලකයා වන්නේ යේසුස්වහන්සේය. උන්වහන්සේ අපගේ පක්ෂපාතීත්වයේ ආක්‍රමණිකයා වන සාතන් සමග යුද්ධ කරමින් සිටිනසේක.

`යේසුස්වහන්සේ විශ්වයේ පාලකයාණන් බව දැනගෙන, විශේෂයෙන් පීඩාවලදී අපට සැනසුම ලබාගත හැක්කේ කෙසේද?`