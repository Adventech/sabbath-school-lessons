---
title:  අපගේ උත්තම පූජකයාණන් වන යේසුස්වහන්සේ
date:  05/01/2022
---

හෙබ්‍රෙව් 5-7 වැනි පරිච්ඡේද යේසුස්වහන්සේගේ මෙහෙය හඳුන්වා දෙයි. උන්වහන්සේ අපගේ උත්තම පූජකයාණන්ය. කතුවරයා මෙමගින් පොරොන්දුවක් ඉෂ්ට කළ බව විස්තර කරයි. දෙවියන්වහන්සේ මෙම පොරොන්දුව දාවිත්ගේ රජතුමාට දුන්සේක. එනම් උන්වහන්සේ, “.... එලෙසම නුඹ වෙනතැනක මෙල්කිසදෙක්ගේ පිළිවෙල ප්‍රකාර සදාකල්ම පූජකයෙක්ව සිටින්නේය.” (ගීතාවලිය 110:4, හෙබ්‍රෙව් 5:5,6 පාඨ වල උපුටා ගත්තාවූ)

`ලෙවී කථාව 1:1-9, ලෙවී 10:8-11, මලාකි 2:7, ගණන් කථාව 6:22-26 සහ හෙබ්‍රෙව් 5:1-4 දක්වා පාඨ කියවන්න. පූජකයා කුමන කාර්යයන් ඉටු කළේද?`

පූජකයින් පත්කරනු ලැබුවේ මනුෂ්‍යයින් නියෝජනය කිරීමටත්, ඔවුන් දෙවියන්වහන්සේ සමග පවත්වන සම්බන්ධකමේ සහ උන්වහන්සේ හා සම්බන්ධ දේවල්වලදී මැදිහත්කාරකම් කරන්ටය. පූජකයා මැදිහත්කාරයෙක්ය. මෙය ඕනෑම පූජකයෙකුගේ එනම්, යුදෙව්, ග්‍රීක, රෝම හෝ වෙනත් අය හා සම්බන්ධව සත්‍යයක් වන්නේය. පූජකයා අපට දෙවියන්වහන්සේ සමග සම්බන්ධ වීමට හැකියාව ලබා දෙයි. එමෙන්ම පූජකයෙක් කරන්නාවූ සියළු දේවල් වල පරමාර්ථය වන්නේ දෙවියන්වහන්සේ සහ අප අතර සම්බන්ධතාවයට පහසුකම් සැපයීමයි.

පූජකයා මනුෂ්‍යයින් වෙනුවෙන් පූජා ඔප්පු කරයි. මෙම පූජා මිනිසුන්ට පුද්ගලිකව දෙවියන්වහන්සේ වෙතට ගෙන ආ නොහැක. පූජකයා “පිළිගත හැකි” පූජාවක් පූජා කරන්නේ කෙසේදැයි දනී. ඒ අනුව අපගේ පූජාව දෙවියන් වහන්සේට පිළිගත හැකි හෝ ඒ අනුව පවිත්‍ර කිරීම සහ කමාව ලබා දිය හැකිය.

පූජකයා මිනිසුන්ට දෙවියන්වහන්සේගේ ව්‍යවස්ථාව ඉගැන්වීය. ඔවුහු දෙවියන්වහන්සේගේ පනත් පිළිබඳ විශාරද වූ අතර ඒවා විස්තර කිරීම සහ අදාළ කිරීම ගැන වගකීම දරති.

අවසානයේදී “යාහ්වේ” වහන්සේගේ නාමයෙන් ආශිර්වාද කිරීමේ වගකීම පූජකවරුන් සතුවේ. ඔවුන් තුළින් දෙවියන්වහන්සේ මිනිසුන්ට උන්වහන්සේගේ හොඳ හිත සහ ශුභ සාධනයට මැදිහත්කාරකම් කරන සේක.

කෙසේවෙතත් 1 පේත්‍රැස් 2:9 පාඨයේ අපි ඊට වෙනස් දෙයක් දකිමු. යේසුස්වහන්සේගේ ඇදහිලිවන්තයින් වන අපි, “රාජකීය පූජකයෝ” යයි නම් කරනු ලබමු. මෙම කාර්යයට ඇදහිය නොහැකි අයිතිවාසිකම් අදාළ වේ. පූජකයින්ට ශුද්ධස්ථානයේ දෙවියන්වහන්සේට ළඟා විය හැකිය. අද අපට විශ්වාසයෙන් යුක්තව යාච්ඤාව තුළින් දෙවියන්වහන්සේ වෙතට ළඟා විය හැකිය. (හෙබ්‍රෙව් 4:14-16; හෙබ්‍රෙව් 10:19-23). ඒ හා සමාන වැදගත් වගකීම්ද ඇත. අපි ලෝකය ගැළවීමේ කාර්යයේදී දෙවියන්වහන්සේ සමග සහභාගිත්වයෙන් කටයුතු කළයුතු වෙමු. දෙවියන්වහන්සේගේ ව්‍යවස්ථාව උගන්වා එහි ශික්ෂා පද අන් අයට විස්තර කරදීම උන්වහන්සේගේ බලාපොරොත්තුවයි. දෙවියන්වහන්සේ ප්‍රසන්න වන්නාවූ යහපත් ක්‍රියාවන් සහ ප්‍රශංසාව වෙනුවෙන් පූජා පැවැත්වීම උන්වහන්සේගේ අභිලාෂයයි. කුමන ආකාරයේ අයිතිවාසිකමක්ද සහ කුමන ආකාරයේ වගකීමක්ද!

`අපි ඇත්තෙන්ම “රාජකීය පූජකයෝ” වීමෙන් අපගේ ජීවිත තුළ කුමන වෙනසක් ඇති කළ යුතුද? මෙම සත්‍යය අප ජීවත් වන ක්‍රමයට කෙසේ බලපෑ යුතුද?`