---
title:  අවිශ්වාසය නිසා
date:  24/01/2022
---

`හෙබ්‍රෙව් 3:12-19 පාඨ කියවන්න. පොරොන්දු වූ විවේකයට ඇතුල්වීමට ඉශ්‍රායල්වරුන්ට නොහැකිවූයේ ඇයි?`

දුක්බර කථාන්තරය වන්නේ මිසරයෙන් මුදා ගනු ලැබූ අයට දෙවියන්වහන්සේ පොරොන්දු වූ විවේකයට ඇතුල් වීමට නොහැකි වීමය. ඉශ්‍රායෙල්වරුන් පොරොන්දු දේශයේ දේශ සීමාව වූ කාදේශ් බාර්නියා නමැති ස්ථානයට පැමිණි විටදී ඔවුන්ගේ ඇදහිල්ල හීන විය. ගණන් කථාව 13 සහ 14 පරිච්ඡේද ඔත්තු බැලීමට ගියාවූ ඉශ්‍රායෙල්වරුන්, “.... සෝදිසි කරන්ට ගිය දේශය ගැන නරක ප්‍රවෘත්තියක් පහළ කරමින්....” (ගණන් කථාව 13:32). එම දේශය යහපත් බව ඔවුහු තහවුරු කළහ. එහෙත් රට වැසියන් බොහෝ ශක්තිමත් බවත්, නගරවල පවුරු බැඳ තිබූ බවත්, ඔවුන්ට එය යටත් කර ගැනීමට නොහැකි වනු ඇති බවත් ඔවුහු පැවසූහ.

එම දේශය යහපත් බවත්, එහි මිනිසුන් ශක්තිමත් බවත් නගර ශක්තිමත් කර සංවිධානය කර තිබූ බවටත් යෝෂුවා සහ කාලෙම් එකඟ වූ බැවින් ඒ පිළිබඳ තර්ක නොකළහ. එහෙත් ඔවුන් කියා සිටියේ දෙවියන්වහන්සේ ඔවුන් සමග සිටින බවත්, උන්වහන්සේ ඔවුන්ව එම දේශයට ගෙන එන බවත්ය. (ගණන් කථාව 14:7-9). එසේ වුවද, දෙවියන්වහන්සේ වසංගත වලින් මිසර දේශය විනාශ කළ අයුරුත්, (නික්මයාම 7-12) රතු මුහුදේදී ඵාරාවෝගේ හමුදාව සමූල ඝාතනය කළ අයුරුත් (නික්මයාම 14) සහ ස්වර්ගයෙන් රොටි ලබා දුන් අයුරුත් (නික්මයාම 17), එමෙන්ම වලාකුළ තුළින් උන්වහන්සේගේ වැඩ සිටීම සහ මගපෙන්වීම නිරන්තරයෙන්ම පවත්වාගෙන ගිය ආකාරයත්, (නික්මයාම 40:36-38) අත්දුටු ඔවුහු දැන් උන්වහන්සේව විශ්වාස කරන්ට අසමත් වූහ. දෙවියන්වහන්සේගේ බලය මෙබඳු බලවත් ආකාරයෙන් ප්‍රදර්ශනය වීම දුටු පරම්පරාවක් අවිශ්වාසවන්තකමේ සංකේතයක් වීම උපහාසාත්මක ඛේදවාචකයකි. (නෙහෙමියා 9:15-17; ගීතාවලිය 106:24-26; 1 කොරින්ති 10:5-10).

දෙවියන්වහන්සේ උන්වහන්සේගේ දරුවන්ට මිනිසුන් ළඟා නොවිය හැකි දීමනා පොරොන්දු වන සේක. ඔවුන් කරුණාව මත රඳා පවතින්නේත්, ඒවා ලබා ගත හැක්කේ ඇදහිල්ල තුළින් වන්නේ එම නිසාය. හෙබ්‍රෙව් 4:2 වැනි පාඨයෙන් ඉශ්‍රායෙල්වරුන් ලැබූ පොරොන්දුව, “.... නුමුත්ඇසුවන් සමග ඔවුන් ඇදහිල්ලෙන් එක්සත් නොවූ බැවින් ඇසූ වචනය ඔවුන්ට ප්‍රයෝජනවත් නොවීය.” (හෙබ්‍රෙව් 4:2).

ඉශ්‍රායෙල්වරුන් පොරොන්දු දේශයේ දේශ සීමාව වන තෙක් මිනිසුන් කණ්ඩායමක් මෙන් ගමන් කළහ. සෙනඟ පරස්පර විරෝධී වාර්තා වලට මුහුණ දුන් විටදී, විශ්වාසය මඳ අය ඔවුහු හඳුනා ගත්හ. ඇදහිල්ල හෝ එය හිඟකම බෝවන දෙයකි. හෙබ්‍රෙව් පාඨකයින්ට  “එකිනෙකාට අවවාද කරපල්ලා.” (හෙබ්‍රෙව් 3:13). “තවද ප්‍රේමයටද, යහපත් ක්‍රියාවලටද, පොළඹවන පිණිස එකිනෙකා ගැන සිතේ තබා ගනිමු.” (හෙබ්‍රෙව් 10:24) සහ “.... කිසිවෙක් දෙවියන්වහන්සේගේ කරුණාවෙන් පසුබට නොවන පිණිසද....” බලාගනිල්ලායි (හෙබ්‍රෙව් 12:15) යනුවෙන් පවසන්නේ ඒ නිසාය.

`ඔබගේ විශ්වාසවන්ත සහෝදරයින්ට ඔවුන්ගේ විශ්වාසය වර්ධනය කරගැනීමට කුමන ක්‍රමවලින් උපකාර කළ හැකිද? වෙනත් අයෙකුගේ විශ්වාසය පළුදු නොවන ආකාරයෙන් ඔබ කිසිවිටක යමක් පැවසීම හෝ නොකර සිටීමට ස්ථිරව සිටිය හැක්කේ කෙසේද?`