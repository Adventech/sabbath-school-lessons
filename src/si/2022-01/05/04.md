---
title:  අද ඔබට උන්වහන්සේගේ කටහඬ ඇසුණොත්
date:  25/01/2022
---

`හෙබ්‍රෙව් 4:4-8 පාඨ කියවන්න. සබත් රක්ෂා කිරීම සම්බන්ධයෙන්, “අද” විවේකය ලබා ගන්නා බව පැවසීමේ අර්ථය කුමක්ද?`

කාන්තාරයේ පරම්පරාවේ අවිශ්වාසය ඔවුන්ව පොරොන්දුවේ විවේකයට ඇතුල් වීමෙන් වළකා දැමීය. එහෙත් දෙවියන්වහන්සේ ඔවුන්ට ඔවුන්ගේ හදවත් දැඩි නොකර විවේකයට ඇතුල්වීමට දිරිගැන්වූ සේක. දෙවියන්වහන්සේගේ එම පොරොන්දුව “ඉතිරිව” තිබෙන බව පාවුල් කිහිප වාරයක් නැවත නැවත කියන්නේය. (හෙබ්‍රෙව් 4:1, 6, 9). “එබැවින් උන්වහන්සේගේ විශ්‍රාම ස්ථානයට ඇතුල් වීමේ පොරොන්දුවක් ඉතුරුව තිබෙද්දීත් ....” (හෙබ්‍රෙව් 4:1). දාවිත්ගේ කාලයේදීත් මෙම විශ්‍රාම ස්ථානයට ඇතුල් වන ලෙස කරන ආරාධනාව නිරන්තරයෙන් කිරීම මගින් (හෙබ්‍රෙව් 4:6,7; ගීතාවලිය 95) අදහස් වන්නේ පොරොන්දුව ලබාගෙන නොමැති බවත් සහ එය තවමත් එසේම පවතින බවත් යන දෙකය. එපමණක් නොව සත්‍ය සබත් දවසේ විශ්‍රාමය අත්දැකීම මැවීමේ සිටම පවතින බවය. (හෙබ්‍රෙව් 4:3,4).

දෙවියන්වහන්සේ “අද” අපට උන්වහන්සේගේ විශ්‍රාම ස්ථානයට ඇතුල් වන ලෙසට ආරාධනා කරන සේක. “අද” යන්න ශුද්ධ ලියවිල්ල පුරා ඇති තීරණාත්මක සංකල්පයකි. පොරොන්දු දේශයේ දේශ සීමාවේදී ඉශ්‍රායල්වරුන් දෙවියන්වහන්සේ සමග ඇති කරගත් ගිවිසුම මෝසෙස් අළුත් කළවිටදී ඔහු ‘අද’ යන්නෙහි ඇති වැදගත්කම අවධාරණය කළේය. (ද්විතීය කථාව 5:5; ද්විතීය කථාව 4:8; 6:6 පාඨ සමග සංසන්දනය කරන්න). එය දෙවියන්වහන්සේගේ විශ්වාසවන්ත භාවය හඳුනා ගැනීමේ පිළිබිඹුවක්ය. (ද්විතීය කථාව 11:2-7 පාඨ). ඒ හා සමානව යෝෂුවා ඔහුගේ කාලයේ සිටි මිනිසුන් කැඳවූයේ, “..... නුඹලා සේවය කරන්ට කැමති කාටද කියා අදම තෝරා ගනිල්ලා.....” (යෝෂුවා 24:15).

ඒ ආකාරයෙන්ම “අද” අප තීරණය ගත යුතු කාලයයි. එනම් දෙවියන්වහන්සේගේ දරුවන්ට සැමවිටම වූ ආකාරයෙන්ම අවස්ථාවේ සහ අනතුරේ කාලයයි. (2 කොරින්ති 6:2 බලන්න). “අද” යන වචනය හෙබ්‍රෙව් ලිපියෙහි පස් වාරයක්, හෙබ්‍රෙව් 3; හෙබ්‍රෙව් 4 යන පරිච්ඡේද වල සඳහන්වී ඇත. එමගින් දෙවියන්වහන්සේගේ හඬට සවන් දීමේ ඇති වැදගත්කම අවධාරණය කෙරේ. (හෙබ්‍රෙව් 3:7, 15; 4:7). මක්නිසාදයත්, දෙවියන්වහන්සේට සවන්දීමට සහ දේව වචනය විශ්වාස කිරීමට අසමත් වීම නිසා, අකීකරුකමට සහ අපගේ හදවත් දැඩි කරගැනීමට මග පාදනු ඇත. එය අපට ස්වර්ගීය කානාන් දේශයට ඇතුල්වීම පවා ප්‍රමාද කරනු ඇත. එනම්, එම නිසා කාන්තාර පරම්පරාවට මෙලොව කානාන් දේශයට ඇතුල්වීමට අවස්ථාව නොලැබුණා හා සමානවය. එහෙත් යේසුස්වහන්සේ අපගේ සතුරන් පරාජය කොට, (හෙබ්‍රෙව් 2:14-16) නව ගිවිසුමක් ආරම්භ කළසේක. (හෙබ්‍රෙව් 8-10). ඒ ආකාරයෙන් අපට, “.... නිසැකකමින් කරුණාවේ සිංහාසනයට ළඟා විය” හැකිය. (හෙබ්‍රෙව් 4:14-16). “අද” යන වචනය මගින් දෙවියන්වහන්සේ අපට විශ්වාසවන්තව සිටි බවත්, මේ අවස්ථාවේදීම උන්වහන්සේගේ ආරාධනාව, ප්‍රමාද නොවී පිළිගැනීමට සෑම හේතුවක්ම සපයා ඇති බවත් හඳුනා ගන්නා ලෙස අපට ආරාධනා කරන සේක.

`වෙනත් අවස්ථාවකට කල් නොදැමිය යුතු කුමන ආත්මික තීරණ “අද” ඔබ විසින් කළ යුතු වන්නේද? ඔබ ඒ අවස්ථාවේදීම කළ යුතු දේවල් ලෙස දෙවියන් වහන්සේ සැලකූ දේවල් කිරීමට ප්‍රමාද වීම නිසා ඔබ ලැබූ අතීත අත්දැකීම් මොනවාද?`