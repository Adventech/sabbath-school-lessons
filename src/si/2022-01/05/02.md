---
title:  නිවාඩුවේ තැනක්වූ දේශය
date:  23/01/2022
---

`උත්පත්ති 15:13-21 කියවන්න. දෙවියන්වහන්සේ ආබ්‍රහම්ට පොරොන්දු වූයේ කුමක්ද?`

දෙවියන්වහන්සේ ඉශ්‍රායෙල්වරුන්ව වහල්කමින් මුදාගත්විට උන්වහන්සේගේ අරමුණ වූයේ ඉශ්‍රායෙල්වරුන්ව කානාන් දේශයට ගෙන යාමය. එහිදී ඔවුන්ට උන්වහන්සේට නිදහසේ සේවය කිරීමට සහ කීකරු වීමට හැකිවන්නේය. (නික්මයාම 8:1; ගීතාවලිය 105:43-45). එපමණක් නොව ඵාරාවෝ තහනම් කරන ලද සබත් දවසේ විවේකයද සතුටින් භුක්ති විඳිය හැකිය. (නික්මයාම 5:5). ආබ්‍රහම්ට දෙවියන්වහන්සේ පොරොන්දු වූ උරුමය වූයේ කානාන් දේශයයි. මක්නිසාද ඔහු දෙවියන්වහන්සේගේ හඬට කීකරුවී, පොරොන්දු දේශයට යාම සඳහා ඔහුගේ රටින් පිටවී ගිය නිසාය. (උත්පත්ති 11:31-12:4).

දේශය ඉශ්‍රායල්වරුන්ට දීමේ දෙවියන්වහන්සේගේ පරමාර්ථය වූයේ නිකම්ම මිනිසුන් විසින් එය අයිති කරගැනීම නොවේ. දෙවියන්වහන්සේගේ දරුවන් තමා වෙත ගෙන ඒමය. (නික්මයාම 19:4). දෙවියන්වහන්සේට අවශ්‍යවූයේ උන්වහන්සේ සමග කිසිම බාධාවකින් තොරව කිට්ටු සම්බන්ධතාවයක් ඇතිකරගත හැකිවීමයි. එමෙන්ම සත්‍ය දෙවියන්වහන්සේ කවුද යන්නත්, උන්වහන්සේගේ සෙනඟට උන්වහන්සේ දුන්නාවූ දේ කුමක්ද යන්නත් ගැන ලෝකයට සාක්ෂි දැරීම සඳහාය. මැවීමේ සබත් දවස මෙන්ම, කානාන් දේශයද, ඔවුන්ගේ ගැළවුම්කාරයාණන් සමග කිට්ටු සම්බන්ධතාවයක් ඇති කරගෙන, උන්වහන්සේගේ යහපත්කම භුක්ති විඳීමට හැකියාව ලබා දෙන්නාවූ වැඩ පිළිවෙලක් විය.

ද්විතීය කථාව 12:1-14 පාඨවල ස්වාමීන්වහන්සේ සෙනඟට පැවසුවේ ඔවුන් විවේකයකට ඇතුළු වන බවයි. එනම් ඔවුන් දේශයට ඇතුල්වීම මගින් පමණක් නොව, දේශය ප්‍රතිමා වන්දනාවෙන් පවිත්‍ර කිරීම මගිනි. ඉන්පසුව දෙවියන්වහන්සේ, තෝරාගන්නා ලද සෙනඟට උන්වහන්සේ ඔවුන් සමග ජීවත්වන ස්ථානයක් පෙන්වන සේක.

`නික්මයාම 20:8-11 සහ ද්විතීය කථාව 5:12-15 පාඨ කියවන්න. සබත් නිවාඩුව මගින් සමරනු ලබන්නේ කුමන දේවල් දෙකද? එමෙන්ම ඒවා අතර ඇති සම්බන්ධතාවය කුමක්ද?`

දෙවියන්වහන්සේ සබත් දවස මැවීම මිසරයෙන් මිදීම සමග සම්බන්ධ කරනසේක. සබත් දවස මැවීමේ සිහිවටනයක් ලෙසත්, එමෙන්ම මිසරයෙන් ඔවුන්ව මුදා ගැනීමේ සිහිවටනයක් ලෙසත්, රක්ෂා කරන ලෙස උන්වහන්සේ ඉශ්‍රායෙල්වරුන්ට උපදෙස් දුන්සේක. මැවීම සහ මිදීම සබත් පනත තුළට ඇතුළත් කොට ඇත. අපි අපව නොමැවූ ආකාරයෙන්ම, අපව මුදා ගැනීමද අපට කළ නොහැකිය. එය දෙවියන්වහන්සේට පමණක්ම කළ හැකි ක්‍රියාවකි. නිවාඩු ගැනීම තුළින් අපි දෙවියන්වහන්සේ මත රඳා සිටින බව පිළිගනිමු. එනම් අපගේ පැවැත්ම සඳහා පමණක් නොව අපගේ ගැළවීම උදෙසාය. සබත් රක්ෂා කිරීම ඇදහිල්ල මගින් පමණක්ම ගැළවීම ප්‍රකාශ කරන බලවත් ප්‍රකාශනයක්ය.

`සබත් රක්ෂා කිරීම මගින්, දෙවියන්වහන්සේ මත අපගේ සම්පූර්ණ රඳා පැවැත්ම අවබෝධ කරගැනීමට කෙසේ උපකාරී වේද? අපගේ පැවැත්ම උදෙසා පමණක් නොව ගැළවීම උදෙසාත්ය.`