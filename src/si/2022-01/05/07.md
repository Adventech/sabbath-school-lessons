---
title:  වැඩිදුර අධ්යයනය සඳහා
date:  28/01/2022
---

පාවුල් හෙබ්‍රෙව් ලියවිල්ලේ සබත් නිවාඩුව, ඉරිදා නොව, දෙවියන්වහන්සේ අනුග්‍රහයෙන් අපට පුද කරන ගැළවීම සංකේතයක් ලෙස භාවිතා කළ බව සැලකිය යුතුය. සබත් නිවාඩුව මේ ආකාරයෙන් භාවිතා කිරීම මගින් අඟවනු ලබන්නේ සබත රක්ෂා කරමින් පිළිපදිනු ලැබුවේ විශ්වාසවන්තයින් විසින් බවය. ක්‍රි. ව. දෙවෙනි සියවසයේ සිට, කෙසේවෙතත්, සභාව තුළ තීරණාත්මක වෙනස් වීමක සාක්ෂි අපි දකිමු. එනම් සබත් නිවාඩුව ගැළවීමේ සංකේතයක් බවට පත්වීමත්, වළකා ගත යුතු විය. සබත් රක්ෂා කිරීම යුදෙව්කරණය හා සමාන විය. උදාහරණයක් ලෙස, අන්තියෝකියේහි ඉග්නේෂියස් මෙසේ අදහස් ප්‍රකාශ කළේය. “පැරණි ක්‍රමයට ජීවත්වූ අය නව බලාපොරොත්තුව සොයාගෙන ඇත. ඔවුහු තවදුරටත් සබත් දවස රක්ෂා නොකළහ. එහෙත් ස්වාමීන්වහන්සේගේ දවස රක්ෂා කළහ. එනම් ක්‍රිස්තුස්වහන්සේ සමග අපගේ ජීවිතය උත්ථානවූ දවසයි. ඒ හා සමානවම, ‘මාෂියන්’ නමැත්තා ඔහුගේ අනුගාමිකයින්ට අණ කළේ සබත් දවසේදී යුදෙව්වරුන් සහ ඔවුන්ගේ දෙවියන්වහන්සේව ප්‍රතික්ෂේප කිරීමේ සලකුණක් ලෙස නිරාහාරව සිටින ලෙසයි. එමෙන්ම ‘වික්ටරිනස්’ නමැත්තා “යුදෙව්වරුන්ගේ සබත් දවස රක්ෂා කරන බවට” පෙනී සිටීමට අකමැති වූවේය. කිතුනු සභාව තුළ අනුග්‍රහය හේතුකොටගෙන ගැළවීමේ සංකේතය ලෙස සබත් පිළි නොපැදීම නිසා එහි අභාවයට මග පෑදිනි.

“සබත යනු අපව ශුද්ධවන්ත කිරීමේ ක්‍රිස්තුස්වහන්සේගේ බලයේ සංඥාවයි. එය ක්‍රිස්තුස්වහන්සේ ශුද්ධවන්තයින් බවට පත්කරන ඕනෑම අයෙකුට දෙනු ලැබේ. උන්වහන්සේගේ විශුද්ධ කිරීමේ බලයේ සංඥාවක් ලෙස සබත සියළුදෙනාටම ලබා දේ. ඔවුහු ක්‍රිස්තුස්වහන්සේ තුළින් ඉශ්‍රායල්වරුන්ගේ දෙවියන්වහන්සේගේ කොටස් කරුවන් වන්නෝය.

“සබත මගින් ඔවුන්ට, උන්වහන්සේගේ මුදාගැනීමේ මහත්වූ බලයේ සාක්ෂියක් ලෙස මැවීමේ ක්‍රියාවලිය පෙන්වා දෙනු ලැබේ. එමගින් ඒදන්හිදී අහිමිවූ සාමය මතක් කරදෙන අතර, ගැළවුම්කාරයාණන් තුළින් ප්‍රතිස්ථාපනය කළාවූ සාමය ගැනද පවසයි. එමෙන්ම ස්වභාව ධර්මයේ සෑම දෙයක්ම මගින් උන්වහන්සේගේ ආරාධනාව නැවත නැවතත් කරයි. “වෙහෙසවන්නාවූ, බර උසුලන්නාවූ සියල්ලෙනි, මා වෙතට වරෙල්ලා. මම නුඹලාට සහනය දෙමි.” (මතෙව් 11:28). —Ellen G. White, The Desire of Ages, pp. 288, 289

**සාකච්ඡාව සඳහා ප්රශ්න**

`සබත් රක්ෂා කිරීම සහ ඇදහිල්ලෙන් යුක්තිසහගත කිරීම අතර ඇති සම්බන්ධතාවය කුමක්ද?`

`සත්‍ය සබත් පැවැත්වීම සහ නීතගරුක ලෙස සබත් පැවැත්වීම අතර ඇති වෙනස කුමක්ද? අපට මෙම වෙනස දැනගැනීම පමණක් නොව, අපගේම සබත් පැවැත්වීම තුළ ඇති වෙනස දැනගන්නේ කෙසේද`