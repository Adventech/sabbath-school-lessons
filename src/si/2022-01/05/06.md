---
title:  නව මැවිල්ල පිළිබඳ අනාවැකි
date:  27/01/2022
---

`නික්මයාම 20:8,11; ද්විතීය කථාව 5:12-15; සහ හෙබ්‍රෙව් 4:8-11 පාඨ සංසන්දනය කරන්න. සබත් විවේකය යන්නෙහි අර්ථයේ කුමන ආකාරයේ වෙනස්කම් ඔබ දකින්නේද?`

අපි දැනටමත් දැක ඇති පරිදි නික්මයාම සහ ද්විතීය කථාවේ මෙම පාඨ අපට අතීතය දෙස බලන ලෙස ආරාධනා කරයි. ඒවා මගින් අපට අවවාද කරන්නේ, මැවීම සහ මුදා ගැනීම සැමරීම යන අවස්ථා දෙකේදී දෙවියන්වහන්සේ ඒවා ඉෂ්ට කිරීම සැමරීම සඳහා සබත් දවස සමරණ ලෙසය. කෙසේවෙතත්, හෙබ්‍රෙව් 4:9-11 අපට අනාගතය දෙස බලන ලෙස ආරාධනා කරයි. ඉන් පැවසෙන්නේ, දෙවියන්වහන්සේ අනාගතය උදෙසා සබත් විවේකයක් සපයා දී ඇති බවය. එය සබත් රක්ෂා කිරීම සඳහා නව මිම්මක් යෝජනා කරයි. සබත් විවේකය මගින් අතීතයේදී දෙවියන්වහන්සේගේ ජයග්‍රහණ සමරනවා පමණක් නොව, අනාගතය සඳහා දෙවියන්වහන්සේගේ පොරොන්දු සමරනු ලැබේ.

අතීතයේ සබත් රක්ෂා කිරීමේ මිම්ම සැමවිටම පැවතුණි. එහෙත් එය බොහෝ විට නොසලකා හරිනු ලැබීය. වැටීමෙන් පසු, යම්දිනක දෙවියන්වහන්සේ, මෙසියස්වහන්සේ තුළින් මැවිල්ල එහි මුල් කාලයේ පැවති මහිමයට පත්කරන බවට පොරොන්දු වූ සේක. දෙවියන්වහන්සේ සබත් රක්ෂා කිරීම තුළින් උන්වහන්සේගේ මිදීමේ ක්‍රියාවලිය සමරණ ලෙස අපට අණ කළසේක. මක්නිසාද, සබත නව මැවිල්ලේ, මිදීමේ කූට ප්‍රාප්තිය වෙත යොමු කළ බැවිනි. සබත් රක්ෂා කිරීම මේ අංග සම්පූර්ණ නොවන ලෝකයේ ස්වර්ගය අපේක්ෂා කිරීමයි.

මෙය යුදෙව් සම්ප්‍රදායේ සැමවිටම පැහැදිලිව තිබුණි. ජේම්ස් එච්. චාල්ස්වර්ත් විසින් ලියන ලද "Life of Adam and Eve" නමැති ග්‍රන්ථයේ (ක්‍රි. පූ. 100 සහ ක්‍රි. ව. 200 අතර ලියන ලද) මෙසේ පැවසීය. “7 වැනි දවස උත්ථාන වීමේ සලකුණක ව අතර පැමිණෙන යුගයේදී විවේකයයි.” වෙනත් පැරණි යුදෙව් මතයක් වූයේ, “පැමිණීමට ඇති යුගය සදාකාලයටම සබත් විවේකය ලබන දවසකි.” තවත් මතයකට අනුව මෙසේ පවසා ඇත. “ශුද්ධාත්මයාණන් දවස ඉදිරියෙහි උන්වහන්සේට ආශිර්වාද වේවා.” “ලෝකයේ අධිපතියාණනි, අපි පනත් රක්ෂා කළහොත්, අපට ලැබෙන දීමනා කුමක්ද?” උන්වහන්සේ ඔවුන්ට මෙසේ පැවසූසේක. “පැමිණෙන්නට ඇති ලෝකයයි.” ඔවුහු උන්වහන්සේට මෙසේ කීහ. “එය කුමක් වැනිදැයි අපට පෙන්නුව මැනව.”  උන්වහන්සේ ඔවුන්ට සබත් පෙන්වා දුන්සේක.

සබත ඇත්තේ සැමරීම සඳහාත් සහ ප්‍රීතිය සහ ස්තූති දීමනාව සඳහාය. අපි සබත් රක්ෂා කරනවිටදී, අපි දෙවියන්වහන්සේගේ පොරොන්දු විශ්වාස කරන බව පෙන්වමු. එමෙන්ම අපි උන්වහන්සේගේ මහිමය නමැති ත්‍යාගය පිළිගන්නා බව පෙන්වමු. සබත යනු ජීවමාන සහ ජව සම්පන්න ඇදහිල්ලයි.

`ක්‍රියාකාරිත්වය සලකා බලන විටදී, සබත රක්ෂා කිරීම යනු අපට ගැළවීම ලැබෙන්නේ යේසුස්වහන්සේ තුළ ඇදහිල්ලෙන් බව අපගේ එත්තු ගැනීම සම්පූර්ණයෙන්ම ප්‍රකාශ කිරීමකි. ව්‍යවස්ථාවේ කාර්යය හැරුණු කොට, අපගේ ඇදහිල්ල මගින් ගැළවීම පිළිබඳ අවබෝධය පෙන්වන ආකාරයට සබත් රක්ෂා කිරීමට අපට ඉගෙන ගත හැක්කේ කෙසේද? සබත් දවස විවේක ගැනීම අනුග්‍රහය මගින් ගැළවීම ප්‍රකාශ කිරීමක් වන්නේ කෙසේද?`