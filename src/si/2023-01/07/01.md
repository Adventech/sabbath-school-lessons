---
title:  මේ අයගෙන් ඉතා කුඩා අයෙකුට නුමුත්
date:   11/02/2023
---

### මේ සතියේ පාඩමේ අධ්‍යයනය සඳහා කියවන්න
ලූක් 4:16-19; යෙසා 62:1, 2; ද්විතීය කථාව 15:11; මතෙව් 19:16-22; ලූක් 19:1-10; යෝබ් 29:12-16

> <p>කටපාඩම් පදය</p>
> “එවිට රජ්ජුරුවෝ තමන්ගේ දකුණු පැත්තේ සිටින්නන්ට කියනසේක්: මාගේ පියාණන්ගෙන් ආශීර්වාදලත්තෙනි, වරෙල්ලා, ලෝකය පටන්ගැන්මේ සිට නුඹලාට සූදානම්කර තිබෙන රාජ්‍යය උරුමකරගනිල්ලා.” (මතෙව් 25:34).

බයිබලය විදේශිකයින්, පියවරුන් අහිමි වූ අය සහ වැන්දඹුවන් ගැන බොහෝ විට කථා කරයි. යේසුස්වහන්සේ මෙහිදී, “මේ අයගෙන් ඉතාම කුඩා අය,” ලෙස සඳහන් කළේ මේ අය ගැන විය හැකිය. (මතෙව් 25:40).

අද අපට මෙම මිනිසුන් කෙසේ හඳුනාගත හැකිද? බයිබලය කාලයේදී විදේශිකයින් ලෙස හඳුන්වනු ලැබුවේ, තම උපන් දේශය අතහැර දමා යාමට සිදුවූ පුද්ගලයින්, (සමහර විට යුද්ධ සහ සාගතය හේතු කොටගෙන) ගැන විය හැකිය. අපගේ දිනවලදී, අනාථ වූ මිලියන ගණන් ජනතාව විය හැකිය. ඔවුන් එසේ වීමට හේතුව වන්නේ ඔවුන් විසින් තෝරා නොගත් යම් යම් අවස්ථාවන් විය හැකිය. 

පියවරුන් අහිමිවූ අය යනු, යුද්ධය, අනතුරු හෝ ලෙඩ රෝග නිසා පියවරුන් අහිමිවූ දරුවන්ය. මෙම කණ්ඩායමට සිර කඳවුරුවල සිටින අයගේ දරුවන්, හෝ වෙනත් ක්‍රම වලින් අහිමි වූ දරුවන්ද ඇතුළත් වේ. කුමන ආකාරයේ පුළුල් සේවයක් මෙහිදී විවෘත කර ඇත්ද.

වැන්දඹුවන් වන්නේ එවැනිම හේතු නිසා තම සහකාරයා අහිමි වූ අයය. බොහෝ අය පවුලේ ප්‍රධානියා ලෙස එක් දෙමවුපියෙක් සහිත වන අතර සභාවට හැකි අන්දමින් ඔවුන්ට උපකාර කළ හැකිය. 

මේ සතියේදී දකින අන්දමට, අප දෙවියන්වහන්සේගේ මෙහෙයේ කළමනාකරුවන් ලෙස දිළිඳුන්ට උපකාර කිරීම තෝරාගැනීමක් නොවේ. එනම්, එය යේසුස්වහන්සේගේ ආදර්ශය අනුගමනය කිරීම සහ උන්වහන්සේගේ පනත් වලට කීකරු වීමය.

_පෙබරවාරි 18 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._