---
title:  යේසුස්වහන්සේගේ ජීවිතය සහ සේවය
date:   12/02/2023
---

උන්වහන්සේගේ ප්‍රසිද්ධ දේව සේවයේදී, යේසුස්වහන්සේ ගලීලයේ පිහිටි නාසරත් නුවරට ගමන් කළසේක. මෙය උන්වහන්සේ ජීවත්වූ නගරය වූ අතර, එම ප්‍රදේශයේ මිනිස්සු දැනටමත් උන්වහන්සේගේ සේවය සහ හාස්කම් ගැන අසා තිබුණි. චාරිත්‍රයක් හැටියට සිනගෝගයේ සබත් දින දේව මෙහෙය සඳහා සහභාගි වූ සේක. යේසුස්වහන්සේ එහි නිලලත් ගුරුවරයා (රබ්බි) නොවූවද, සභාවේ කටයුතු භාර පුද්ගලයා උන්වහන්සේට යෙසායාගේ හකුලන ලද පොත දී, ශුද්ධ ලියවිල්ලෙන් කියවන ලෙස ඉල්ලා සිටියේය. යේසුස්වහන්සේ යෙසායා 61:1, 2 පාඨ කියවූ සේක.

`ලූක් 4:16-19 පාඨ කියවන්න. ඉන්පසු එය යෙසායා 61:1, 2 පාඨ සමග සංසන්දනය කරන්න. (ලූක් 7:19-23 පාඨත් කියවන්න). යේසුස්වහන්සේ මෙම විශේෂිත ශුද්ධ ලියවිලි කොටස කුමක් නිසා තෝරාගත්තේදැයි ඔබ සිතන්නේද? යෙසායා පොතේ මෙම පාඨ මෙසියැනික් ලෙස සැලකෙන්නේ මන්ද? ඒවා මෙසියස්වහන්සේගේ සේවය ගැන කුමක් එළිදරව් කළේද?`

පෙනෙන විදියට ආගමික නායකයින්, දුක් විඳින මෙසියස්වහන්සේ කෙනෙක් පිළිබඳ ප්‍රකාශ කළාවූ අනාවැකි නොසලකා හැරීම නිසා සහ උන්වහන්සේගේ දෙවැනි පැමිණීම පිළිබඳ මහිමය ගැන පැවසූ අනාවැකි වැරදි ලෙස අදාළ කරගත් බැවින්ද, (අනාවැකි අවබෝධ කරගැනීම ඇත්තවශයෙන්ම කොතරම් අගනේද යන්න අපට මතක් කරදීමක් ලෙස අපට උපකාර කරන්නාවූද), මෙසියස්වහන්සේගේ සේවය වන්නේ ඉශ්‍රායලය යටත් කරගත් අයගෙන් සහ පීඩා කරන්නන්ගෙන් එනම් රෝමවරුන්ගෙන් නිදහස් කිරීමටය යන මිථ්‍යා අදහස බොහෝ මිනිස්සු විශ්වාස කළහ. මෙසියස්වහන්සේගේ මෙහෙයේ තේමා පාඨය යෙසායා 61:1, 2 පාඨ වන බව දැනගැනීමට සිදුවීම ඇත්තෙන්ම කම්පනයක් විය.

දිළින්දන්ව සාමාන්‍යයෙන් සදාචාර විරෝධී, දුෂ්ට නිලධාරීන් විසින් නොසලකා හරිනු ලැබූහ. එබඳු අය නම් බදු අය කරන්නන්, ව්‍යාපාරිකයන් සහ ඔවුන්ගේ අසල්වැසියන් පවා එසේ කළහ. දිළිඳුකම දෙවියන්වහන්සේගේ ශාපයක් ලෙස පොදුවේ සිතූ අතර, ඔවුන්ගේ අවාසනාවන්ත තත්වයට බලපා ඇත්තේ ඔවුන්ගේම වැරදි බව පොදු මතයක් විය. මෙවැනි අදහස් වලින් හැඩ ගැසුණාවූ සිත් සමග මිනිස්සු කිසිවෙකු දුප්පත් අය ගැන සහ ඔවුන්ගේ දුක්ඛිත භාවය ගැන සැලකිල්ලක් නොදැක්වූහ.

එසේ වුවද, දිළින්දන්ට යේසුස්වහන්සේගේ ප්‍රේමය උන්වහන්සේගේ මෙසියානු කාර්යයේ ශ්‍රේෂ්ඨතම සාක්ෂි විය. යේසුස්වහන්සේ මෙසියස්වහන්සේ බවට උන්වහන්සේ පිළිබඳ යොහන් බව්තීස්ත ඇසූ ප්‍රශ්නයට දුන් පිළිතුර තුළ දැකිය හැකිය. (මතෙව් 11:1-6 පාඨ බලන්න). “ගැළවුම්කාරයාණන්ගේ ගෝලයින් මෙන්ම යොහන් බව්තීස්තද ක්‍රිස්තුස්වහන්සේගේ රාජ්‍යයේ ස්වභාවය ගැන තේරුම් නොගත්තේය. ඔහු බලාපොරොත්තු වූයේ යේසුස්වහන්සේ දාවිත්ගේ සිංහාසනයට හිමිකරුවීමයි. කාලය ගෙවීයත්ම, යේසුස්වහන්සේ රාජ බලයක් ප්‍රකාශ නොකළ බැවින්, යොහන් සංකීර්ණත්වයට සහ ගැටළු සහිත බවට පත්විය. —Ellen G. White, The Desire of Ages, p. 215.

`“දෙවියන්වහන්සේ සහ පියාණන්වහන්සේ ඉදිරියේ පවිත්‍ර සහ අපවිත්‍ර නොවූ ආගම මෙයයි: කරදරවලදී අනාථ අය සහ වැන්දඹුවන් බැහැ දැකීම, පුද්ගලයෙක් ලෝකයේ නොකැළැල්ව සිටීමය.” (යාකොබ් 1:27). මෙම පාඨය මගින් අපගේ ආගමික කටයුතු වලට මුල් තැන දීමට අපට මෙම පාඨ කෙසේ උපකාර කළ යුතුද?`