---
title:  වැඩිදුර අධ්‍යයනය සඳහා
date:   17/02/2023
---

මනුෂ්‍ය පුත්‍රයාණන් උන්වහන්සේගේ මහිමයෙන් මෙලාවට වඩින විටදී, සහ උන්වහන්සේ සමග සියලුම ශුද්ධවූ දේවදූතයින්ද, පැමිණි විටදී උන්වහන්සේගේ මහිමයෙන් යුක්ත සිංහාසනය පිට අසුන් ගන්නා සේක. එමෙන්ම උන්වහන්සේ ඉදිරිපිට සියලු ජාතීහු රැස්වන්නාහ. උන්වහන්සේ ඔවුන් එකිනෙකා වෙන් කරන සේක.” මේ ආකාරයෙන් ඔලීව කන්ද මතදී ක්‍රිස්තුස්වහන්සේ තම ගෝලයින්ට ශ්‍රේෂ්ඨවූ විනිශ්චය දිනය නිරූපණය කොට දැක්වූ සේක. එමෙන්ම උන්වහන්සේ එහි තීන්දුව එක් කරුණක් මතට යොමු කළසේක. ජාතීන් උන්වහන්සේ ඉදිරියේ රැස්වූ විටදී පංති දෙකක් ඇත්තේය. ඔවුන්ගේ සදාකාලික වාසස්ථානය තීරණය කරනු ලබන්නේ, පුද්ගලයෙක් ලෙසට දිළින්දන්ට සහ දුක් විඳින ජනතාවට උන්වහන්සේ වෙනුවෙන් කර ඇත්තේ කුමක්ද හෝ කරන්නට අතපසු කර ඇත්තේ මොනවාද යන්න මතය.” —Ellen G. White, The Desire of Ages, p. 637.

“ඔබ ක්‍රිස්තුස්වහන්සේගේ දිළින්දන්ට සහ දුක් විඳින්නන් වෙනුවෙන් ඔබගේ දොරටුව විවෘත කළවිටදී, ඔබ අදෘශ්‍යමාන දේව දූතයින් සාදරයෙන් පිළිගනී. ඔබ ස්වර්ගීය දූතයින්ගේ ඇසුරට ආරාධනා කරන්නේය. ඔවුහු ප්‍රීතියෙන් හා සාමයෙන් පිරි පූජනීය වාතාවරණයක් ගෙන එයි. එමෙන්ම ස්වර්ගයේ පිළිතුරු දීම ඔබට ඇසේ. අනුකම්පාවේ සෑම ක්‍රියාවක්ම එහිදී සංගීතයක් බවට පත් වෙයි. පියාණන්වහන්සේ උන්වහන්සේගේ සිංහාසනයේ සිට පරාර්ථකාමී සේවකයින්ව උන්වහන්සේගේ ඉතාමත් වටිනා වස්තු ලෙස ගණන් ගන්නා සේක.” — The Desire of Ages, p. 639.

**සාකච්ඡා කිරීම සඳහා ප්‍රශ්න**:

`“දිළින්දෝ කවදාත් දේශයෙහි ඉන්නෝමය.”(ද්විතීය කථාව 15:11). මෙම අනාවැකිය වසර දහස් ගණනක් පැරණි වුවද, අවාසනාවකට මෙන් එය ඉෂ්ට වී ඇති බව අද අපට අවබෝධ කරගත හැක්කේ කෙසේද? සමහරු මෙම වචන සෑමවිටම භාවිතා කර ඇති වුවද, දිළිඳුන්ට උපකාර කරමින් එයට සාධාරණය ඉටු කර නැත. ඔවුහු මේ ආකාරයෙන් හේතු ඉදිරිපත් කරති. “හොඳයි, දිළිඳු අය අප අතර සෑමවිටම සිටින බව පවසා ඇත; එබැවින් එය සිදුවන්නේ ඒ ආකාරයෙනි.” එම සිතුවිල්ලේ මිථ්‍යාව කුමක්ද?`

`1 තිමෝති 6:17-19 පාඨ කියවන්න. “මේ ලෝකයේ ධනවතුන් උඩඟු සිත් ඇත්තන් නොවී, වස්තුවේ අස්ථිරකම කෙරෙහි නොව, සියල්ල භුක්ති විඳින පිණිස, අපට බහුල ලෙස දෙන්නාවූ දෙවියන්වහන්සේ කෙරෙහි බලාපොරොත්තුවී සිටින්ටත්, යහපත කරන්ටත්, උතුම් ක්‍රියාවලින් ධනවත් වෙන්ටත්, ත්‍යාගවන්ත බෙදා දීමට ලැදිව සිටින්ටත්, සැබවින් ජීවනය වූ ඒ ජීවනය අල්ලා ගන්නා පිණිස මතු කාලයට අත්තිවාරමක් තබාගන්ටත් ආඥා කරපන්න.” (1 තිමෝති 6:17-19). අනතුර කුමක්දැයි බලන්න. ජීවමාන දෙවියන්වහන්සේට විරුද්ධ ආකාරයෙන්, යම් කෙනෙකුගේ වස්තු තුළ විශ්වාසය තැබීමය. බොහෝ දේවල් කළ හැකිතරම් මුදල් ඇති අයට, අවසානයේදී ඔවුන්ගේ මුදල් පවා ඔවුන්ව ජීවත් නොකරන බව දැනගෙනත්,  එය පහසුවෙන් කාලය ගත කිරීමට පහසු වන්නේ ඇයි? අප ජීවමාන දෙවියන්වහන්සේට වඩා වෙනත් දේවල් තුළ විශ්වාසය නොතැබීමට ප්‍රවේසම් විය යුත්තේ මන්ද?`