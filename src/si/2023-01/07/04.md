---
title:  ධනවත් තරුණ පාලකයා
date:   14/02/2023
---

ධනවත් තරුණ පාලකයා ගැන ඔහු තරුණයෙක් බවත්, පාලකයෙක් බවත්, ධනවත් බවත් හැර අපි බොහෝ දේ නොදනිමු. එමෙන්ම ඔහුට ආත්මික දේවල් පිළිබඳ ආශාවක් තිබිණි. ඔහු මහත් සේ ශක්තිමත් වූ බැවින්, යේසුස්වහන්සේ වෙතට දුවගෙන ආවේය. (මාර්ක් 10:17). ඔහු සදාකාල ජීවනය ගැන ඉගෙනීමට බොහෝ සෙයින් උද්‍යෝගිමත් වූයේය. මෙම කථාන්තරය කොතරම් වටිනාකමකින් යුක්තද යත්, සාරාංශික ශුභාරංචි තුනේම එය වාර්තාවී ඇත. මතෙව් 19:16-22; මාර්ක් 10:17-22; සහ ලූක් 18:18-23 යන පාඨවලය.

`මතෙව් 19:16-22 පාඨ කියවන්න. යේසුස්වහන්සේ ඔහුට මෙසේ පැවසීමෙන් කුමක් අදහස් කළසේක්ද? “නුඹ සම්පූර්ණවෙන්ට කැමති නම්, ගොස් නුඹ සන්තක දේ විකුණා දිළිඳුන්ට දීපන්න. එවිට ස්වර්ගයෙහිද නුඹට වස්තු ලැබෙන්නේය.නුඹ මා අනුව යන්ට වරෙන්න.” (මතෙව් 19:21).`

යේසුස්වහන්සේ බොහෝ දෙනෙකුගෙන් අප සතු සියලු දේ විකුණා එම මුදල් දිළිඳුන්ට දෙන ලෙස ඉල්ලා නොසිටිනසේක. එහෙත් මෙම තරුණයාගේ මුදල්, ඔහුගේ දෙවියන් වන්නට ඇති. එමෙන්ම යේසුස්වහන්සේගේ පිළිතුරු බොහෝ දැඩි එකක් ලෙස පෙනුනද, මේ මිනිසාගේ ගැළවීමේ එකම බලාපොරොත්තුව වන්නේ මෙසේ කිරීම බව උන්වහන්සේ දැන සිටි සේක. ඔහු දැඩි ශෝකයට පත්වී පිටත්ව ගිය බව බයිබලය බවසන අතර, එයට හේතුව වූයේ ඔහු ධනවත්ව සිටි නිසාය. ඉන් ඔප්පු වන්නේ ඔහු මුදල් වලට කොපමණ නමස්කාර කළේද යන්නයි. ඔහුට සදාකාල ජීවනයත්, යේසුස්වහන්සේගේ අභ්‍යන්තර වටය තුළ ස්ථානයක්ද දෙනු ලැබීය. (“නුඹ මා අනුව යන්ට වරෙන්න.” (මතෙව් 19:21). යේසුස්වහන්සේ ගෝලයින් 12 දෙනා කැඳවීමේදීද එම වචනම භාවිතා කළසේක.) එසේ වුවද අපට මෙම තරුණයා ගැන පසුව කිසිවිටක අසන්නට නොලැබේ. ඔහු සදාකාලික බව මෙලොව ඔහුගේ වස්තුව වෙනුවෙන් විකුණුවේය.

එය කුමන භයානක ගණුදෙනුවක්ද? එය එසේ නොවේද? “පමාවූ තෘප්තිය” අනුගමනය නොකිරීමේ කුමන උදාහරණයක්ද (පසුගිය සතිය බලන්න). මෙම මිනිසා කළ ආකාරයෙන් තෝරාගැනීම රැවටිල්ලකි. අද අපට ද්‍රව්‍යාත්මක ධනය කුමක් දිය හැකිවුවද කම් නැත. අපි ඉක්මනින් හෝ ප්‍රමාද වී සදාකාල සමෘද්ධියට මුහුණ දෙමු. එමෙන්ම ඒ අතරතුරේදී, ධනවත් අය බොහොමයක්, ඔවුන්ගේ වස්තු ඔවුන්ගේ බලාපොරොත්තුවේ හැටියට ඔවුන්ට සාමය සහ සතුට ලබා නුදුන් බව සොයා ගනිති. ඇත්තෙන්ම බොහෝ අවස්ථාවන්හිදී එයට විරුද්ධ දෙය සිදුවී ඇති බව පෙනෙන්නට ඇත. ධනවත් බොහෝ දෙනා කොතරම් කාලකණ්ණි බවට පත්වූයේද යන්න සඳහන් බොහෝ චරිතාපදාන (චරිත කථා) ලියා ඇත. එපමණක් නොව, වාර්තා කරනු ලැබූ ඓතිහාසික වාර්තා වලට අනුව, වස්තුව කොපමණ සෑහීමට පත් නොකරන්නේද යන්න ගැන ඉතාම හොඳ නිරූපණය දේශනාකාරයා පොතෙන් සොයාගත හැකිය. ඉන් යමෙකුට එම කථාවෙන් ඉගෙන ගත හැකි වෙනත් පාඩම් තිබුණද එක් කරුණක් පැහැදිලිව පෙනේ. එනම් මුදල් වලින් සාමය සහ සතුට මිලදී නොගත හැකි බවයි.

`“මක්නිසාද, තමාගේ ජීවිතය ගළවා ගන්ට කැමති කවරෙකුට නුමුත් ඒක නැති වන්නේය. මා නිසාද, ශුභාරංචිය නිසාද තමන්ගේ ජීවිතය නැති කරගන්න කවරෙක් නුමුත් ඒක ගළවා ගන්නේය. මක්නිසාද යම් මනුෂ්‍යයෙක් මුළු ලෝකය ලබා ගත්තත්, තමාගේ ජීවිතය නැතිවී ගියොත්, ඔහුට ඇති ප්‍රයෝජනය කුමක්ද? නොහොත් මනුෂ්‍යයෙකුට තමාගේ ජීවිතය හිලව්වට මොකක් දෙන්ට පුළුවන්ද?” (මාර්ක් 8:35-37). ශුභාරංචිය වෙනුවෙන් ඔබගේ ජීවිතය අහිමිවීම යන්නෙන් අදහස් කරන්නේ කුමක්ද?`