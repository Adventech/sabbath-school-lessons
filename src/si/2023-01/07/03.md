---
title:  දිළින්දන්ට දෙවියන්වහන්සේගේ පූර්වාරක්ෂාව
date:   13/02/2023
---

බයිබලයේ කතුවරු ඔවුන්ගේ ලියකියවිලි වල දිළින්දන්ට, විදේශිකයින්ට, වැන්දඹුවන්ට සහ පියවරුන් අහිමි වූ දරුවන්ට දෙවියන්වහන්සේගේ පූර්වාරක්ෂාව ඇතුළත් කළහ. මේ දේවල් ගැන අපට වාර්තා හමුවන අතර, ඒවා සීනයි කන්ද දක්වා ආපසු යයි. “නුඹේ බිම් අවුරුද්දක් වපුරා එහි අස්වැන්න රැස්කර ගනින්න. එහෙත් සත්වෙනි අවුරුද්දේ නුඹේ සෙනඟගේ දිළිඳුන් එයින් කන පිණිස, ඒක නොවපුරා නිකම් තිබෙන්ට හැරපන්න. ඔවුන් ඉතිරි කරන දෙය කෙතේ මෘගයෝ කත්වා. නුඹේ මිදිවත්ත සහ ඔලීව වත්ත ගැනත් එසේම කරපන්න.” (නික්මයාම 23:10,11).

`ලෙවී කථාව 23:22 සහ ද්විතීය කථාව 15:11 පාඨ කියවන්න. අද අපගේ ජීවිතයට වඩා එම සම්බන්ධය කෙතරම් වෙනස් වුවද, මෙම පාඨ වලින් අපට කුමන ප්‍රතිපත්ති ඉවත් කළ හැකිද?`

මෙහිදී “සහෝදරයා” යනුවෙන් හඳුන්වන්නේ සහෝදර ඉශ්‍රායල්වරුන් හෝ ඇදහිලිවන්තයින් ගැන බව සාමාන්‍යයෙන් අවබෝධ කරගත හැකිය. අපි ඔවුන් ගැන මේ ආකාරයෙන් සිතමු. එනම් වටිනා දිළිඳු අය හෝ “මාගේ මේ සහෝදරයින්ගෙන් කුඩාම කෙනා” යනුවෙනි. අවශ්‍යතා වලින් පෙළෙන අයට අපි කෙසේ සැලකිය යුතුද යන්න ගැන ගීතාවලිය උපදෙස් ලබා දෙයි. “දුප්පතා සහ පියා නැත්තාද විනිශ්චය කරව්. පීඩිතයාටත්, අසරණයාටත්, යුක්තිය ඉෂ්ට කරව්. දුප්පතා හා දිළිඳා මුදා හරිව්. දුෂ්ටයාගේ අතින් ඔවුන් මුදා හරිව්.” (ගීතාවලිය 82:3,4). මේ ඡේදය මගින් පෙන්වා දෙන්නේ, නිකම්ම ආහාර සපයා දීමට වඩා එහා ගියාවූ සම්බන්ධතාවයකි.

ඉන්පසු, අසරණයින්ට උපකාර කරන අයට පොරොන්දු දී ඇත: “දිළින්දන්ට දෙන අයට හිඟකමක් නොවන්නේය.” (හිතෝපදේශ 28:27). “දැහැමින් දුප්පතුන් විනිශ්චය කරන රජුගේ සිංහාසනය සදාටම ස්ථිර වන්නේය.” (හිතෝපදේශ 29:14). එමෙන්ම දාවිත් රජතුමා මෙසේ සඳහන් කළේය. “දිළින්දා සලකන්නා ආශිර්වාද ලද්දේය. විපත්ති දවසේදී ස්වාමීන්වහන්සේ ඔහු මුදන සේක.” (ගීතාවලිය 41:1). එසේනම්, මෙය, පුරාණ ඉශ්‍රායලයේ මූලිකත්වය ලැබූ කාර්යයක් වුවද, යම් යම් අවස්ථාවලදී මිනිසුන්ට එය අමතක විය.

එයට වෙනස් ආකාරයෙන්, නූතන කාලයේදී පවා, විශේෂයෙන් එංගලන්තයේ, "Social Darwinism," නමැති අදහසට අනුව බොහෝ අය සිතුවේ, දිළින්දන්ට උපකාර කිරීම සදාචාරාත්මක අනිවාර්ය නොවන බවත්, එසේ කිරීම වැරදි බවත්ය. ඒ වෙනුවට ස්වභාව ධර්මයේ බලවේග අනුව යමින්, ඒ අනුව දුබලයාගේ වියදමින්, ශක්තිමත් අය ජීවත්වීම යන සංකල්පය “සමාජයීය ඩාවිනිස්ට්ස්” "Social Darwinists" සිතුවේ, දිළිඳු අයට, රෝගීන්ට සහ දුප්පතුන්ට උපකාර කිරීම සමාජයට අනර්ථකාරී වන බවයි. මන්දයත්, ඔවුන් වර්ධනය වුවහොත්, මුළු ජාතියේම සමාජ රටා දුර්වල කරන නිසාය. මෙම සිතිවිල්ල කොපමණ කෲරද යත් පරිනාමවාදයේ මතය විශ්වාස කරන අයගේ තාර්කික එළිදැක්ම මෙවැනි වැරදි මතයක් ප්‍රකාශ කරයි.

`ක්‍රිස්තුස්වහන්සේ සෑම කෙනෙක්ම වෙනුවෙන් මිය ගිය බවට ශුභාරංචිය කරන ප්‍රකාශය, අප සියලුදෙනාටම, ඔවුන් කවුරුන් වුවද කෙසේ සලකමුද යන්නට කුමන ආකාරයෙන් අදාළ වේද?`