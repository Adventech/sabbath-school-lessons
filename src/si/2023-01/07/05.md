---
title:  සාකෙවුස්
date:   15/02/2023
---

සාකෙවුස් ධනවත් යුදෙව්වෙක් විය. ඔහු වෛර කළාවූ රෝමවරුන් උදෙසා බදු අය කරන්නෙක් ලෙස සේවය කරමින් ඔහුගේ මුදල් උපයා ගත්තේය. එම හේතුව නිසා සහ ඔහු සහ තවත් බදු අයකරන්නන් අය කළ යුතු ප්‍රමාණයට වඩා බදු අය කළ බැවින් සාකෙවුස්ව වෛර කළාවූ “පව්කාරය” යන නමින් හැඳින්විණි.

සාකෙවුස් යෙරිකෝවේ ජීවත්වූ අතර එය වාණිජ ව්‍යාපාර කටයුතු බහුල වශයෙන් පැවතුනු ස්ථානයක් විය. යේසුස්වහන්සේ සහ සාකෙවුස්ගේ හමුවීම අහම්බෙන් සිදුවූ දෙයක් නොවේ. පෙනෙන අන්දමට සාකෙවුස් අධ්‍යාත්මික කැපවීමක් ඇති කරගත් අතර ඔහුගේ ජීවිතයේ වෙනස්කම් කිහිපයක් කිරීමට ඔහුට අවශ්‍ය විය. ඔහු යේසුස්වහන්සේ ගැන අසා තිබූ අතර, උන්වහන්සේව හමුවීමට ඔහුට අවශ්‍ය විය. යේසුස්වහන්සේ සමග ගමන් කරමින් සිටි කණ්ඩායම එදින යෙරිකෝවට ළඟා වන බවට ආරංචිය ඔහුට ලැබෙන්නට ඇති. යේසුස්වහන්සේට ගලීලයේ සිට යෙරිකෝව හරහා පසුකර යාමට සිදුවිය. එය උන්වහන්සේ යෙරුසලමට ගමන් කරන අවසාන ගමන විය. සාකෙවුස්ට ක්‍රිස්තුස්වහන්සේ පැවසූ මුල් වදන් තුළින් එළිදරව් වූයේ, නගරයට ඇතුළු වීමටත් පෙරදී පවා යේසුස්වහන්සේ ඔහු ගැන සියල්ල දැන සිටි බවය.

`ලූක් 19:1-10 පාඨ කියවන්න. යේසුස්වහන්සේ සමග මෙම ධනවත් මිනිසාගේ අත්දැකීම සහ ධනවත් තරුණ පාලකයාගේ අත්දැකීම් අතර ඇති වෙනස කුමක්ද?`

සාකෙවුස්ට සහ ධනවත් තරුණ පාලකයාට සමහර පොදු දේවල් තිබුණි. දෙදෙනාම ධනවත් අය වූහ. දෙදෙනාටම යේසුස්වහන්සේව දැකගැනීමට අවශ්‍ය විය. දෙදෙනාටම සදාකාල ජීවනය අවශ්‍ය විය. එහෙත්, මෙහිදී එම සමානකම් නවතියි. 

සාකෙවුස් “මා සතු දේවල් වලින් අඩක් දිළිඳුන්ට දෙන,” (ලූක් 19:8) බවට පැවසූ විටදී, යේසුස්වහන්සේ එය සත්‍ය හැරීමේ අත්දැකීමක් ප්‍රකාශ කිරීම ලෙස පිළිගත් සේක. උන්වහන්සේ ඔහුට මෙසේ නොකී සේක. “කණගාටුයි සැක් ... (සාකෙවුස්) නමුත් ධනවත් තරුණ පාලකයා මෙන්, එය සියල්ලම හෝ කිසිම දෙයක් නැතිවීමය. එහිදී අඩක් කපා නොහරී. ඒ ඇයි? බොහෝ විට, සාකෙවුස් ස්ථිර වශයෙන්ම ඔහුගේ ධනය ගැන කැමති වුවද, එය ඔහුගේ දෙවියන් නොවීය. එහෙත් ධනවත් තරුණ පාලකයාට මුදල් ඔහුගේ දෙවියන් විය. එපමණක් නොව, උන්වහන්සේ සාකෙවුස්ට කුමක් කීවේදැයි අපි නොදන්නවා වුවද, දිළිඳුන්ට මුදල් දෙන බව මුලින්ම පවසන්නේ සාකෙවුස්ය. එපමණක් නොව ධනවත් තරුණ පාලකයාට විශේෂ ලෙස යේසුස්වහන්සේ පවසන්නේ සියල්ලම අතහැර දමන ලෙසය. එසේ නොකළොත් එය ඔහුව විනාශ කරන්නේය. ඕනෑම ධනවත් පුද්ගලයෙක් මෙන් සාකෙවුස්ද ධනයේ ඇති අනතුරුදායක බව දැන ප්‍රවේසම් විය යුතු අතර, එය හා ඇති සම්බන්ධය පාලනයක් යටතේ තිබූ බව පෙනුනත්, ධනවත් තරුණ පාලකයාට එසේ නොවීය.

“ධනවත් තරුණ පාලකයා යේසුස්වහන්සේගෙන් ඉවතට හැරුණු විටදී ගෝලයින් ඔවුන්ගේ ස්වාමියාණන්ගේ මේ කියමන ගැන පුදුමයට පත් වූහ... දරුවෙනි වස්තුව කෙරෙහි විශ්වාස කරන්නන්ට දෙවියන්වහන්සේගේ රාජ්‍යයට ඇතුල්වීම කොපමණ අමාරුද! ඔවුහු එකිනෙකාට කථා කරමින්, “එසේ නම් ගැළවෙන්ට පුළුවන් කාටද?” යනුවෙන් ඇසූහ. දැන් ඔවුන්ට ක්‍රිස්තුස්වහන්සේගේ වචන වල ඇති සත්‍යය පැහැදිලි විය. ‘මිනිසුන්ට කිසිසේත් කළ නොහැකි දේවල් දෙවියන්වහන්සේට කළ හැකිය.’ (මාර්ක් 10:24, 26; ලූක් 18:27). දෙවියන් වහන්සේගේ කරුණාව තුළින් ධනවත් මිනිසෙකුට දේව රාජ්‍යයට ඇතුළු විය හැකි බව ඔවුහු දුටුවෝය. —Ellen G. White, The Desire of Ages, p. 555.