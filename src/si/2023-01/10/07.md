---
title:  වැඩිදුර අධ්‍යයනය සඳහා
date:   10/03/2023
---

එලන් ජී වයිට් මහත්මිය අපගේ ප්‍රාග්ධනය බෙදාහැරීම නම් වැදගත් මාතෘකාව යටතේ පරිච්ඡේද දෙකක් ලීවාය. “ධනවත් දෙමව්පියන්ට (මහළු)” Testimonies for the Church, vol. 3, pp. 116–130, සහ “කැමැත්ත සහ උරුම Testimonies for the Church, vol. 4, pp. 476–485.

වත්කම් සැලසුම් කිරීම ගැන සාකච්ඡා කරන කොටසක්ද, Counsels on Stewardship, pp. 323–335 පොතෙහි ඇත. එලන් ජී වයිට් මහත්මිය මෙසේ ලීවාය: “බොහෝ අය යෝජනා කරන පරිදි බොහෝ අය මිය යාමට ආසන්නව සිටින විටදී, තම වත්කම අන් අයට පැවරීමට වෙනස් ආකාරයකින්, ඔවුන් කිතුනුවන් වූයේ නම්, ඇත්තෙන්ම ඔවුන් එය කරන්නේ ශක්තිමත්ව ජීවත්ව සිටින කාලයේදීය. ඔවුහු ඔවුන්වම සහ ඔවුන්ගේ වත්කම් දෙවියන්වහන්සේට කැප කරන්නෝය. එමෙන්ම ඔවුන් දෙවියන්වහන්සේගේ ගබඩාකරුවන් මෙන් ක්‍රියාකරන විටදී ඔවුන්ගේ යුතුකම් ඉටු කිරීම ගැන ඔවුහු සෑහීමට පත්වෙති. එසේ කිරීමෙන් ඔවුහු දෙවියන්වහන්සේගේ ප්‍රශංසාව ලබන්නෝය. එම වගකීම අන් අයට නොපවරා තමන්ම ඒ කාර්යය කරන්නෝය.” —Testimonies for the Church, vol. 4, p. 480.

“ඔවුන්ගේම පත්කරන්නන් බවට පත්වීම,” යන්නෙන් ඇය කුමක් අදහස් කරන්නේද? නියම අන්තිම කැමැත්ත පවරන ලියවිල්ලකට අනුව, අන්තිම කැමති පත්‍රය සකස් කරන්නා පවරන්නෙක් (වත්කම්) පත් කරන්නේය. එනම් ඔහුගේ ප්‍රාග්ධනය, ඔහුගේ අන්තිම කැමති පත්‍රයේ ප්‍රකාශ කර ඇති අන්දමට, ඔහුගේ කැමැත්තේ ප්‍රකාරයට ඔහුගේ මරණින් පසු ලැබිය යුතු අයට පැවරීමයි. ඔබගේ පවරන්නා ඔබම වූ විටදී, ඔබ ජීවතුන් අතර සිටියදී ඔබගේ ප්‍රාග්ධනය ඔබම බෙදා දෙන්නේය. එසේ කිරීමෙන් එහි ප්‍රතිඵල දැකීමෙන් සහ දෙවියන්වහන්සේ ඔබට භාර දුන් තලෙන්ත ඔබ නියම ආකාරයෙන් භාවිතා කරන බව දැනගැනීමෙන් ඔබට තෘප්තියක් අත්වන්නේය.

කිතුනුවන්ට ක්‍රිස්තුස්වහන්සේගේ දෙවෙනි පැමිණීම “ආශිර්වාද ලත් බලාපොරොත්තුවකි.” යේසුස්වහන්සේ ස්වර්ගයේ වලාකුළු තුළින් පැමිණීම කොතරම් චමත්කාර ජනක දර්ශනයක්ද යන්න අපි සියලුදෙනාම සිතින් මවාගෙන සිටිමු. අපි මෙම වචන ඇසීමට ප්‍රිය වෙමු. “ඒ යහපත.” (මතෙව් 25:21). එහෙත් යේසුස්වහන්සේ ආපසු පැමිණෙන්ට පෙර අපි සැතපී සිටිමු නම් කුමක් වේද? උන්වහන්සේගේ එළිදරව් කරන ලද කැමැත්ත අපි අනුගමනය කළේ නම්, අපගේ උත්සාහය නිසා දේව සේවය ඉදිරියට සිදුවනු දැකීම පිළිබඳ දැන් අපට තෘප්තිමත් විය හැකිය. අපගේ වත්කම් සැලසුම් කිරීම නිසා අපි මින් තුරන්ව ගියවිටදී පවා සේවය දිගටම සිදුවේ. 

**සාකච්ඡා සඳහා ප්‍රශ්න**:

`අපට දැන් අපගේ වස්තු ස්වර්ගයේ රැස් කළහැකි වුවත්, එය මුදල් ඉපයීමට උත්සාහ දැරීම හෝ ඔබගේ ගැළවීමේ මාර්ගය “මිලදී ගැනීම”ක් නොවන්නේ මන්ද?`

`අපි දැන් අප සතු දෙයින් දීමට ත්‍යාගශීලී විය යුතු අතර අපි  ඥානවන්ත විය යුතු වෙමු. අපට නොයෙකුත් කාර්යයන් සිදු කිරීමට ඇති බැවින් අපගේ මුදල් යම් යම් දෙපාර්තමේන්තු වලට යවන ලෙස පවසනු අපට බොහෝ විට අසන්නට ලැබේ. මෙවැනි තත්වයන් යටතේ ඒවා අවබෝධ (උපක්‍රමද නැද්ද යන්න) කරගෙන අපගේ මුදල් දේව සේවය උදෙසා යොමු කළ හැක්කේ කෙසේද?`