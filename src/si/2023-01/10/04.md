---
title:  පුද්ගලික අවශ්‍යතාවයන් සමග ආරම්භ කරන්න
date:   07/03/2023
---

පැරණි ගිවිසුම කාලයේදී ඉශ්‍රායල් දරුවන් ගොවියන් සහ එඬේරුන් වූහ. ඒ ආකාරයෙන් දෙවියන්වහන්සේ පොරොන්දුවූ ආශිර්වාද සමහරක් ගොවිපලේ භාෂාවෙන් ගොනුකර තිබුණි. උදාහරණයක් ලෙස, හිතෝපදේශ 3:9, 10 පාඨවලින් දෙවියන්වහන්සේ පවසන්නේ, අප මුදල් භාවිතයේදී විශ්වාසවන්ත වන්නේ නම්, “එවිට නුඹලාගේ අටු බොහෝ ධාන්‍යයෙන් පිරෙන්නේය” යනුවෙනි. අද බොහෝ කිතුනුවන්ට අටු නැති බව පෙනී යන්නේය. එබැවින් අපි උන්වහන්සේව අනුගමනය කිරීමට සහ උන්වහන්සේට කීකරුවීමට කැමති වන්නෙමු නම්, දෙවියන්වහන්සේ අපගේ ව්‍යාපාර හෝ රාජකාරියට ආශිර්වාද කරන සේක.

`හිතෝපදේශ 27:23-27 පාඨ කියන්න. “නුඹේ එළු බැටළු රැළේ තත්වය හොඳට දැන ගනින්න.” යන ප්‍රකාශය අද ජීවත් වන කිතුනුවන් උදෙසා ඔබ විස්තර කරන්නේද?`

බයිබලයේ ධනවතුන් දිළිඳුන්ට පීඩා කිරීම සහ ඔවුන්ගේ වස්තු පිළිබඳ කෑදර වීම පිළිබඳව කොතරම් අනතුරු අඟවා තිබුණද, ශුද්ධ ලියවිල්ල කිසිවිටක වස්තු හෝ වස්තු රැස් කිරීම සඳහා මිනිසුන් දරණ උත්සාහය හෙළා නොදකින්නේය. ඇත්තෙන්ම, ඔවුන් එසේ කිරීමේදී වංකව, අන් අය තලා පෙළා නොදමන්නේ නම්, උන්වහන්සේ හෙළා නොදකින සේක. එපමණක් නොව, අද අපගේ හිතෝපදේශයේ බයිබල් පාඨය මගින් සඳහන් කරන්නේද අපි මූල්‍ය කළමනාකරණයේදී උනන්දුවෙන් කටයුතු කරන්නේ නම් අපට සහ අපගේ පවුලට සෑහෙන පමණ ආහාර පවතින බවය. “නුඹේ කෑමටත්, නුඹේ ගෙයි වැසියන්ගේ කෑමටත්, නුඹේ තරුණියන්ගේ නඩත්තුවටත් සෑහෙන පමණ එළු කිරි ඇති වන්නේය.” (හිතෝපදේශ 27:27).

ඔබ අද හිතෝපදේශ 27:27 පාඨය අදට ගැලපෙන ලෙස අර්ථ ගන්වන්නේ කෙසේද? අපි මෙවැනි යෝජනාවක් කරනවා විය හැකිය. “ඔබගේ මුදල් තත්වය විමසා බලා, ඔබගේ කටයුතු ගැන තීරණය කරන්න” හෝ ඔබගේ ණය සහ කොටස් අනුපාතය අවබෝධ කරගැනීම සඳහා ශේෂ පත්‍රයක් සාදාගන්න. ඔබ රැකියාව කරන කාලය තුළදී, ඔබගේ අන්තිම කැමති පත්‍රය හෝ වෙනත් ලිය කියවිලි  නැවත පරීක්ෂා කර බැලීම සහ ඔබගේ වර්තමාන ප්‍රාග්ධනයද පරීක්ෂා කර බලා අවශ්‍ය අන්දමට ඒවා යාවත් කාලීන කරගැනීම සුදුසුය. මෙවැනි ලියකියවිලි ආරක්ෂා සහිත ස්ථානයක තැන්පත් කළ යුතුය. මක්නිසාද, අකල් මරණ හෝ සෞඛ්‍ය ගැටළු හේතුවෙන් ඔබගේ ප්‍රාග්ධනය කුමන ස්ථානයකට යා යුතුද යන්න තීරණය කිරීමට අපහසු වන බැවිනි. එනම් එම වස්තු තවදුරටත් ඔබ සතු නොවන කලට ඒවාට කුමක් සිදුවේද යන්න තීරණය කිරීම සඳහාය.

කෙටියෙන් කියතොත්, දෙවියන්වහන්සේ අපට ආශිර්වාද කර ඇති දේවල් පිළිබඳ යහපත් ගබඩාකාරකම වන්නේ, අප ජීවත්ව සිටින කල ඇති දේවල් ගැන පමණක් නොව අපි නැසීගිය විටදී ඒවාට කුමක් සිදුවන්නේද යන්න පිළිබඳවය. මන්දයත්, අපගේ ජීවිත කාලය තුළදී ස්වාමීන්වහන්සේ ආපසු නොවැඩියේ නම්, අප යම්දිනක යන්නේ, අපගේ ද්‍රව්‍යාත්මක වස්තු සම්භාරය, සුළු වුවද බොහෝ වුවද හැර දමා යාමට සිදුවන බැවිනි. එබැවින්, අපට ආශිර්වාද කරනු ලැබූ දේවල් අන් අයට ආශිර්වාදයක් වීමටත් දෙවියන් වහන්සේගේ සේවය ඉදිරියට ගෙන යාමටත් ක්‍රියා කිරීම අප සතු වගකීමකි.

`“මක්නිසාද වස්ත්‍ර සෑමදාම නොපවතියි.” (හිතෝපදේශ 27:24) මෙම සිතුවිල්ල අප ඉදිරියේ තබාගැනීම වැදගත් වන්නේ ඇයි?`