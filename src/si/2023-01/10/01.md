---
title:  ආපසු දීම
date:   04/03/2023
---

### මේ සතියේ පාඩමේ අධ්‍යයනය සඳහා කියවන්න
ලූක් 12:16-21; දේශනාකාරයා 2:18-22; හිතෝපදේශ 27:23-27, 2 කොරින්ති 4:18, දේශනාකාරයා 5:10; කොලොස්සි 1:15-17.

> <p>කටපාඩම් පදය</p>
> “තවද: මෙතැන් පටන් ස්වාමීන්වහන්සේ තුළ නසින්නාවූ මළවුන් වාසනාවන්තයෝය කියා ලියාපන්නැයි ස්වර්ගයෙන් කියන හඬක් මට ඇසුණේය. එසේය, ඔව්හු තමුන්ගේ වෙහෙසීම්වලින් නිවාඩු ලබති; ඔවුන්ගේ ක්‍රියාද ඔවුන් කැටුව යන්නේයයි ආත්මයාණන්වහන්සේ කියනසේක.” (එළිදරව් 14:13)

අපි අපගේ මුදල් උපයන කාලය අවසන් වෙමින් පවතින විට අපගේ මූල්‍යමය අවධානය වන්නේ, අපගේ ජීවිතයේ අවසාන කාලය වෙනුවෙන් ප්‍රාග්ධනය ඉතිරි කරගැනීම සඳහාය. රැකියාවේ යෙදෙමින් සිටි කාලයෙන් විශ්‍රාම ගැනීමට මාරුවන විට එය කම්පන සහිත අත්දැකීමක් විය හැකිය. අපගේ මුදල් පිළිබඳ කටයුතු කිරීමේදී අපි ගත යුතු ඉතාම හොඳ මාර්ගය කුමක්ද?

මිනිස්සු වයස්ගත වන විටදී, ස්වභාවයෙන්ම අනාගතය ගැන කරදර වන්නට පටන් ගනිති. ඉතාම පොදු බිය වන්නේ: ඉක්මනින්ම මියයාම (පවුල රැක බලාගැනීමට පෙරදී); බොහෝ කල් ජීවත්වීම, (යමෙකුගේ ප්‍රාග්ධනයට හෝ ඉතිරි කිරීම් වලට වඩා ජීවත්වීම) ව්‍යසනකාරී රෝග (යමෙකුගේ සියලුම සම්පත් එක්වරම අවසන්වී යාම) හෝ මානසික හෝ ශාරීරික ආබාධිත භාවය ( මාව බලාගන්නේ කවුද?) 

මෙම බිය ගැන අදහස් ප්‍රකාශ කරන එලන් ජී. වයිට් මහත්මිය මෙසේ ලිවීය: “මේ සියලුම බිය ආරම්භ වන්නේ සාතන් සමගය ... ඔවුන් දෙවියන්වහන්සේගේ බලාපොරොත්තුව ලෙස එවැනි තත්වයක සිටින්නේ නම්, ඔවුන්ගේ අවසාන කාලය ඔවුන්ගේ ඉතාම හොඳ සහ ඉතාම ප්‍රීතිමත් කාලය වනු ඇත... ඔවුන් ඔවුන්ගේ සාංකාව සහ බර පසෙක තබා, ඔවුන්ගේ කාලය ඔවුන්ට හැකි අන්දමින් ප්‍රීතියෙන් ගත කොට, ස්වර්ගය වෙනුවෙන් මුහුකුරා යා යුතුය.” —Testimonies for the Church, vol. 1, p. 424. මේ සතියේදී අපගේ අවසාන කාලය (අවුරුදු) ගැන දෙවියන්වහන්සේගේ අනුශාසනා මෙනෙහි කරමු. අපි කළ යුත්තේ කුමක්ද? අපි නොකර සිටිය යුත්තේ මොනවාද සහ අපි කුමන ප්‍රතිපත්ති අනුගමනය කළ යුතුද?

_මාර්තු 11 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._