---
title:  ස්වර්ගයේ වස්තු රැස් කිරීම
date:   04/02/2023
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 6:5-14; හෙබ්‍රෙව් 11:8-13; 2 කොරින්ති 4:18; උත්පත්ති 13:10-12; උත්පත්ති 32:22-31; හෙබ්‍රෙව් 11:24-29.

> <p>කටපාඩම් පදය</p>
> “මක්නිසාද යම් මනුෂ්‍යයෙක් මුළු ලෝකය ලබාගත්තත් තමාගේ ජීවිතය නැතිවී ගියොත් ඔහුට ඇති ප්‍රයෝජනය මොකද? (හෙවත්-ප්‍රාණය) නොහොත් මනුෂ්‍යයෙකුට තමාගේ ජීවිතය හිලව්වට මොකක් දෙන්ට පුළුවන්ද?.”  (මාර්ක් 8:36, 37).

යේසුස්වහන්සේ මෙසේ පවසමින්, ලෝකයේ ඉතාම හොඳ ඉතිරි කිරීමේ උපාය අපට දුන් සේක: “පොළොවෙහි නුඹලාට වස්තු රැස්කර නොතබල්ලා. එහිදී කාවෝද, මළකඩද ඒවා නාස්ති කරති. සොරුද උමං කැන සොරා ගනිති.” (මතෙව් 6:19). “නුමුත් ස්වර්ගයෙහි නුඹලාට වස්තු රැස්කර තබාගනිල්ලා. එහිදී කාවෝවත්, මළකඩවත් ඒවා නාස්ති නොකරති. සොරු උමං කැන සොරා නොගනිති.” (මතෙව් 6:20). යේසුස්වහන්සේගේ ඉතිරි කිරීමේ උපාය මේ ආකාරයෙන් අවසන් කළසේක: “මක්නිසාද නුඹේ වස්තුව යම් තැනෙක්හිද, නුඹේ සිතත් එතැන්හිම වන්නේය.” (මතෙව් 6:21). වෙනත් වචන වලින් කියතොත්, ‘ඔබගේ මුදල් කුමක් සඳහා වැය කළේදැයි මට පෙන්වන්න. මමද නුඹගේ හදවත කොහේ ඇත්දැයි පෙන්වන්නෙමි. මක්නිසාද ඔබගේ මුදල් වැය කරන්නේ කුමන කාර්යයක් සඳහාද, දැනටමත් ඔබ සතුව එම මුදල් නැතිනම්, ස්ථිර වශයෙන්ම ඔබගේ හදවතත් ඒ අනුව යන්නේය.

ඔබට දේව රාජ්‍යය වෙනුවෙන් හදවතක් අවශ්‍යද? එය එසේ නම් සදාකාලික දීමනාවේ එමගින් අස්වනු නෙලීම සඳහා එම ස්ථානයට ඔබගේ මුදල් යොදවන්න. ඔබගේ වෙලාව මුදල් සහ ඔබගේ යාච්ඤාව දෙවියන්වහන්සේගේ සේවය සඳහා යොදවන්න. ඔබ එසේ කළහොත්, එම මෙහෙය සඳහා ඔබ වඩා කැමැත්තක් දක්වන්නේය. ඒ සමගම, ඔබගේ හදවතද යන්නේය. මේ සතියේදී අපි ඔබට ඔබගේ වස්තුව ස්වර්ගයේ කෙසේ තැන්පත් කළ හැකිද යන්නත්, අවසානයේදී සදාකාලික දීමනාව අත් කරගන්නේ කෙසේද යන්නත් පිළිබඳ පාඨ සහ උදාහරණ නැවත විමසා බලමු. 

_පෙබරවාරි 11 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._