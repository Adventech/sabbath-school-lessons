---
title:  ලොත්ගේ වැරදි නිගමනය
date:   07/02/2023
---

දෙවියන්වහන්සේගේ කැඳවීමට ප්‍රතිචාරයක් ලෙස, ආබ්‍රම් තම දේශය අතහැර ගියවිටදී ඔහුගේ ඥාති පුත්‍රයා වූ ලොත්ද ඔහු සමග එම ගමන යාමට තෝරා ගත්තේය. උත්පත්ති 13 වැනි පරිච්ඡේදයේ වාර්තා වන අන්දමට දෙවියන්වහන්සේ ආබ්‍රම්ට ආශිර්වාද කළේ කෙසේද යත්, “ඔහු සිවුපාවුන්ගෙන්ද, රන් රිදියෙන්ද (එම සංස්කෘතියේ, ධනවත්කම මණින ක්‍රමය) සහ කූඩාරම් වලින්ද පොහොසත්ව සිටියේය. (උත්පත්ති 13:2,5). ඔවුහු ඔවුන්ගේ බෝ වූ රැළ සමග කොතරම් ධනවත් වූයේද යත්, ඔවුන් බොහෝ සෙයින් ධනවත් වූහ. එහෙත් ඔවුන් එකිනෙකාට කිට්ටුවෙන් ජීවත් වීමට නොහැකි විය. ඔවුන්ගේ එඬේරුන්ගේ ගැටීම් වළක්වා ගැනීම සඳහා ලොත්ට ජීවත්වීමට තමා කැමති දේශයක් තෝරා ගැනීමට අවසරය ආබ්‍රම් ඔහුට දුන්නේය. ඇත්ත-වශයෙන්ම ලොත් ආබ්‍රම්ට වඩා වෙනස් විය යුතුය. ඔවුන්ගෙන් වැඩිමලා වූ ආබ්‍රම් ගැන නොතැකූ ඔහු ඔහුගේ සඵලත්වය උදෙසා ආබ්‍රම්ට කෘතඥතාවය නොදක්වා, ආත්මාර්ථකාමී ලෙස පිහිටි සාරවත්ම දේශය තෝරා ගත්තේය.

`උත්පත්ති 13:10-12 පාඨ කියවන්න. ලොත්ට එවැනි තීරණයක් ගැනීමට කුමන තාර්කික සාධක මගින් මග පෙන්වන්නට ඇත්ද?`

නගරයට මාරුවීමේ තීරණය ලොත් කුමන ආකාරයෙන් සාධාරණීය-කරණය කළද, ඔහුගේ එහිදී ජීවිතය එතරම් සාර්ථක නොවීය. ඔහුට සිදුවූ දෙය ගැන ආබ්‍රම්ට සැලවූ විට, ඔහු මෙසේ නොකීවේය. “හොඳයි, ලොත්, බොහොම කණගාටුයි. ඔබ වවාපු දේ වලින් අස්වැන්න නෙලාගන්න.” ඒ වෙනුවට ඔහු ලොත්ව ඉන් මුදා ගැනීම සඳහා පැමිණියේය. (උත්පත්ති 14 වැනි පරිච්ඡේදය බලන්න.)

වඩ වඩා දේවල් සොයා යන සමහර අවස්ථා වලදී, අපගේ පාඩම් අපි හොඳින් ඉගෙන නොගනිමු. ලොත් ආපසු සොදොම් නගරයටම ගියේය! එහෙත් දෙවියන්වහන්සේ උන්වහන්සේගේ කරුණාවෙන්, ලොත්ට සහ ඔහුගේ පවුලේ අයට අනතුරු ඇඟවීමේ පණිවිඩකරුවන් යැවූ සේක. එනම් මෙම නගරවලට සිදුවන්නට යන විනාශය ගැනය.

`උත්පත්ති 18:20-33 පාඨ කියවන්න. දෙවියන්වහන්සේ මෙලොවට පැමිණීමේ හේතුව කුමක්දැයි උන්වහන්සේ ආබ්‍රම්ට පැවසුවේද? දෙවියන්වහන්සේ මෙම දුෂ්ට නගර විනාශ කිරීමට යන බවට පැවසූ ආරංචියට ආබ්‍රහම්ගේ ප්‍රතිචාරය කුමක් වීද?`

ලොත්ට සහ ලොත්ගේ පවුල කෙරෙහි දැක්වූ සැලකිල්ල නිසා ඔහු දෙවියන් වහන්සේගෙන් ඉල්ලා සිටියේ එම නගරවල ධර්මිෂ්ඨ අය හමුවුවහොත් ඒවා විනාශ නොකරන ලෙසය. ඔහු ධර්මිෂ්ඨ අය 50 සිට 10 දෙනා දක්වා අඩු කළේය. උන්වහන්සේගේ ප්‍රේමණීය චරිතයට දෙවියන්වහන්සේ ආබ්‍රහම් ඉල්ලා අවසන් වන තුරු කිසිවිටක අනුකම්පාව පුද කිරීම නොනැවැත්වූ සේක! දෙවියන් වහන්සේ සහ දේව දූතයින් දෙදෙනෙක් පුද්ගලිකවම ලොත්වද, ඔහුගේ භාර්යාව සහ දියණියන් දෙදෙනාද මුදාගත් සේක. එහෙත් ඔහුගේ බිරිඳ ආපසු හැරී බැලූ නිසා ඇය ලුණු කණුවක් බවට පත් විය. ලොත් ධනවත් මිනිසෙක් ලෙස සොදොම් නගරයට ඇතුළු විය. ආපසු පැමිණියේ කිසිම දෙයක් නොමැතිවය. අප ගන්නා තීරණ කුමන වර්ගයේ ඒවාද යන්න ගැන අප කොතරම් සැලකිලිමත් විය යුතුද? විශේෂයෙන්ම සදාකාලික ප්‍රතිලාභ ගැන නොතකා තාවකාලික කෙටිකාලීන සම්පත් ලබාගැනීමට උත්සාහ දැරීමෙනි. (මාර්ක් 8:36, 37 බලන්න.)