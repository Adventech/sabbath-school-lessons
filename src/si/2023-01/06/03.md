---
title:  ඇදහිල්ලේ පියා, ආබ්‍රම්
date:   06/02/2023
---

දෙවියන්වහන්සේ ආබ්‍රම්ට තම දේශය සහ තම මිනිසුන් අතහැර උන්වහන්සේ පෙන්වන දේශයකට යාමට කැඳවීමක් කළ සේක. ඒ ආකාරයෙන් මනස්සේගේ පරම්පරාව බිහිවිය. විස්තරාත්මකව තොරතුරු ඉදිරිපත් නොකළද, ආබ්‍රම්ට ඔහු උපන් දේශයත්, ඔහුගේ ජීවිතයේ මුල් අවුරුදුත් අමතක කොට ඒවා හැර දමා යාමට සිදුවිය. ස්ථිර වශයෙන්ම, එය පහසු තීරණයක් නොවීය. එසේ කිරීම සඳහා ඔහු මෙලොව සතුට සහ සැපපහසුව යම් ආකාරයකින් අතහැර දැමීමට සිදුවීම ගැන කිසිම සැකයක් නැත.

`උත්පත්ති 12:1-3 පාඨ කියවන්න. මෙම පොරොන්දුවේ සහ එය පිළිගැනීමේ ප්‍රතිඵලයක් ලෙස “මුළු පොළොවේම සියලුම පවුල්වලට ආශිර්වාද කරනු ලැබුවේ කෙසේද?`

මෙය ආබ්‍රම්ට සහ ඔහුගේ පවුලට ජීවිතය වෙනස් කරන ප්‍රධාන සිද්ධියක් විය. “ඇදහිල්ලෙන්, ආබ්‍රම් කැඳවනු ලැබූ කල තමාට උරුමයක් පිණිස පසුව ලැබෙන්ට තිබුණු ස්ථානයකට පිටත්ව යන හැටියට කීකරුවී, තමා කොතැනට යනවාදැයි නොදැන පිටත්ව ගියේය.” (හෙබ්‍රෙව් 11:8). “ආබ්‍රහම් කිසිම ප්‍රශ්නයක් නොවිමසා කීකරුවීම, බයිබලයේ හමුවන, වඩාත්ම කැපී පෙනෙන සාක්ෂියකි.” —Ellen G. White, Patriarchs and Prophets, p. 126.

අපි බොහෝ දෙනා අපගේම දේශය, පවුල සහ මිතුරන් අතහැර යාමට ආශා නොවෙමු. එහෙත් ආබ්‍රම් එසේ කළේය. ආබ්‍රම් ඔහුට දෙවියන්වහන්සේගේ කැමැත්ත පරිදි වෙනත් දේශයක සිටීම ගැන සෑහීමට පත් විය. මෙය කොතරම් පුදුමයක් ලෙස පෙනෙන අතරම, ආබ්‍රම්, ඊසාක් සහ යාකොබ් යන තිදෙනාම ඔවුන්ගේ ජීවිත කාලය තුළදී, එම දේශය ඔවුන්ට අත් නොවීය. එසේ වුවද ඔවුහු, කෙසේ හෝ දෙවියන්වහන්සේට ඇදහිලිවන්තව සදහටම සිටියහ.

`හෙබ්‍රෙව් 11:8-13 පාඨ කියවන්න. මෙහි අපට ගැලපෙන පණිවිඩය කුමක්ද?`

ආබ්‍රම් වටා ජීවත්වූ අය ඔහුව හඳුන්වනු ලැබුවේ රජ කුමාරයෙක් ලෙසය. ඔහු ත්‍යාගශීලී වූද, නිර්භීත වූද, ආගන්තුක සත්කාරයේ සමන්විත, මහෝත්තම වූ දෙවියන්වහන්සේගේ සේවකයෙකු ලෙසය. දෙවියන්වහන්සේ වෙනුවෙන් ඔහු දැරූ සාක්ෂිය ආදර්ශමත් එකකි. ස්වාමීන්වහන්සේගේ කරුණාවෙන්, අපද ආබ්‍රම් සමග එයට උරුමක්කාරයෝ වෙමු. “මෙසේ ආබ්‍රහම් දෙවියන්වහන්සේ විශ්වාස කළේය. එය ඔහුට ධර්මිෂ්ඨ කොට ගණන් ගනු ලැබුවේය. එබැවින් ඇදහිල්ලෙහි පිහිටන්නෝම, ආබ්‍රහම්ගේ පුත්‍රයන් බව දැනගනිල්ලා.” (ගලාති 3:6,7). “ඉදින් නුඹලා ක්‍රිස්තුස්වහන්සේගේ නම්, නුඹලා ආබ්‍රහම් වංශයද, පොරොන්දුව ලෙස උරුම කාරයෝද වන්නහුය.” (ගලාති 3:29).

නෝවා සමඟ මෙන්ම ආබ්‍රහම් සමඟද, දෙවියන්වහන්සේට කීකරු වීමේ ප්‍රතිඵලයක් වශයෙන් කෙනෙකු ජීවිතය වෙනස් කරන ප්‍රධාන තීරණයක් ගන්නා බව අපි දකිමු. 

`2 කොරින්ති 4:18 පාඨය කියවන්න. මෙම පාඨයේ අඩංගු පණිවිඩය, අප ගන්නා ආත්මික තීරණ වලදී කෙසේ බලපාන්නේද? මෝසෙස් සහ ආබ්‍රහම් යන දෙදෙනාම එම ප්‍රතිපත්තිය අනුගමනය කළේ කෙසේද?`