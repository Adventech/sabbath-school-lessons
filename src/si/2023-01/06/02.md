---
title:  නෝවාට කරුණාව ලැබුණි
date:   05/02/2023
---

ස්වර්ගයේ වස්තුව සොයන අයට, මෙලොව ජීවිතයේ යම් යම් ප්‍රධාන වෙනස්කම් ඇති කිරීම සඳහා බොහෝ විට දෙවියන්වහන්සේ විසින් කැඳවනු ලබන බව සැලකිල්ලට ගත යුතු කරුණකි. අවශ්‍ය වුවහොත් එවැනිම දෙයකට මුහුණ දීමට සූදානම්වී සිටින්න.

`උත්පත්ති 6:5-14 පාඨ කියවන්න. දෙවියන්වහන්සේට කීකරුවීමේ ප්‍රතිඵලයක් ලෙස නෝවාගේ ජීවිතයේ කුමන මූලික වෙනස්කම් ඇතිවිණිද? අන්ධකාරය බලාපොරොත්තුවෙන් සිටින ලෙස අනතුරු ඇඟවීම් කළ යුතු ලෝකයක් තුළ අපට කුමන ප්‍රතිපත්ති සොයාගත හැකිද?`

නෝවාට ඔහුගේ කාලය සහ සම්පත් යොදවා ඔහුටම නිවසක් එහෙත් ඔහු තම ජීවිතයේ විශාල වෙනස්කමක් ඇති කොට, දෙවියන්වහන්සේ නැවක් ගොඩනැගීම සඳහා කරන ලද ආරාධනාව අනුගමනය කරමින්, ඔහුගේ ජීවිතයේ අවුරුදු 120ක කාලයක් ගත කළේය. අද බොහෝ සංශයවාදීන් (සැක සහිත අය) ජලගැල්ම පිළිබඳ කථාන්තරය මිථ්‍යාවක් ලෙස බැහැර කරති. මෙම ජලගැල්ම විද්‍යාත්මක සොයාගැනීම් මත පදනම් වූ, ස්වභාව ධර්මයේ හොඳින් දන්නා ස්වභාවයට අනුව එය සත්‍ය බවට තහවුරු කළ හැකි වුවද ඔවුහු එසේ සැක උපදවති. මෙය යම්කිසි අළුත් දෙයක් නොවේ. “ජලගැල්මට පෙර ලෝකය ශත වර්ෂ ගණනාවක් තිස්සේ, ස්වභාව ධර්මයේ නීති ස්ථාවර බවට හේතු සාධක දක්වා ඇත. නැවත නැවත වෙනස්වන සෘතු නියම පිළිවෙලට ඇතිවී ඇත. මීට පෙර කිසිවිටක වැසි වැස නොතිබුණි. පොළොවට තෙතමනය ලබා දුන්නේ පිණි හෝ මීදුමෙනි. ගංගාවල් තවමත් ඔවුන්ගේ සීමා පසුකර නොගියේය. එහෙත් ඒවායෙහි ජලය සාගරයට ආරක්ෂිතව ගලා ගියේය. ස්ථිර උෂ්ණත්වය මගින් ඉවුරු වලට උඩින් ජලය ගලායාම වළක්වා ලීය. “—Ellen G. White, Patriarchs and Prophets, p. 96. ජල ගැල්මට පෙරදී සත්‍යතාවය වැරදි ලෙස අවබෝධ කරගැනීම මත පදනම් වී ජලගැල්මක් කිසිවිටක ඇති නොවන බවට තර්ක කළහ. ජලගැල්මෙන් පසු, සත්‍යතාවය පිළිබඳ වැරදි අවබෝධය මත පදනම්වී, එය කිසිවිටක (ජලගැල්ම) නොපැමිණි බවට තර්ක කරති. බයිබලය පවසන අන්දමට: “මෙසේ ඉර යට අමුතු දෙයක් නැත.” (දේශනාකාරයා 1:9).

ඒ අතරතුරේදී, බයිබලය පවසන තවත් දෙයක් වන්නේ, අවසාන කාලයේදී සිද්ධීන් පිළිබඳ මිනිසුන් සැකසහිත වන බවයි. එනම් ජලගැල්ම පිළිබඳ කළ ආකාරයෙනි. (2 පේත්‍රැස් 3:3-7 පාඨද බලන්න.) එසේ නම් අපට පැමිණෙන විනාශය වෙනුවෙන් සූදානම් විය හැක්කේ කෙසේද? “ප්‍රමාදවූ තෘප්තිමත්වීම” යන නමින් හැඳින්වෙන යම් හැඟීම් බර තීරණයක් ඇත. මින් මූලික වශයෙන් අදහස් කරන්නේ, මීට වඩා කරුණාබර අනාගත ප්‍රශංසාවක් බලාපොරොත්තුවෙන්, අපට දෙවියන්වහන්සේ භාර දුන් කාර්යය ඉවසිල්ලෙන් කරමු. ක්‍රිස්තුස්වහන්සේ ආපසු පැමිණෙන්නේ කවදාදැයි අපි නොදනිමු. එක් අතකින් එය කම් නැත. අප කළ යුත්තේ, නෝවා කළාක් මෙන්, දෙවියන්වහන්සේ අපට පවරා ඇති කාර්යය කිරීමය. නෝවාට මෙන් ජීවිතයේ එමගින් දැඩි වෙනසක් ඇති කළද, අපි එසේ කළ යුතු වෙමු. 

`නෝවාට මෙන්, ඔබව එම කාර්යයම කිරීමට දෙවියන්වහන්සේ කැඳවුවහොත්, ඔබගේ ජීවිතයේ ප්‍රධාන වෙනස්කම් ඇති කිරීමට ඔබ කෙසේ සූදානම්ද? (ඉඟියක් : ලූක් 16:10 පාඨය බලන්න.)`