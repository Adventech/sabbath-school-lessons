---
title:  රැවටිලිකාරයාගෙන් රාජ කුමාරයාට
date:   08/02/2023
---

තරුණයෙක් වූ දෙවියන්වහන්සේට ප්‍රේම කළාවූද, බියවූද, යාකොබ් මව එනම් රෙබෙකා සමග එක්ව පියාගෙන් ආශිර්වාද ලබාගැනීම සඳහා පියාව රැවටීය. එහි විපාකයක් ලෙස ඔහුගේ වැඩිහිටි වියේදී වැරදි මාර්ගයේ ගමන් කළේය. එනම් පලායාම හෝ සමහරවිට අඩු වයසේදී මිය යාමය. රෙබෙකා යාකොබ්ට මෙසේ කීවාය. “... මාගේ සහෝදරවූ ලාබන් වෙතට පලායන්න ... නුඹේ සහෝදරයාගේ කෝපය පහවෙන තුරු, නුඹ ඔහුට කළ දේ සිහි නැති වෙනකල් ස්වල්ප දිනක් එහි සිටපන්න. එවිට මම නුඹ එතැනින් ගෙන්වා ගන්නෙමි.” (උත්පත්ති 27:43-45). ඇත්තවශයෙන්ම යාකොබ් පිටත්ව ගොස් වසර 20ක් ගත විය. ඔහු නැවත ඔහුගේ මවගේ මුහුණ යළි කිසිදිනක නොදුටුවේය.

`උත්පත්ති 32:22-31 පාඨ කියවන්න. මෙහිදී යාකොබ්ට සිදුවූයේ කුමක්ද? එමෙන්ම අපි වැරදි තීරණ ගත් විටදී පවා දෙවියන්වහන්සේගේ කරුණාව ගැන මෙම කථාන්තරයෙන් කුමන ආත්මික පාඩම් අපට ගත හැකිද?`

“ලජ්ජාවට පත්වීමෙන්, පශ්චාත්තාප වීමෙන් සහ (ආත්මය) මමත්වය යටත් කිරීම තුළින්, මෙම පාපකාරී, වැරදි කරන මරණීය පුද්ගලයා ස්වර්ගයේ මහෝත්තමයාණන් සමග ජය ගත්තේය. ඔහු ඔහුගේ වෙවුලන දෑත්වලින් දෙවියන්වහන්සේගේ පොරොන්දු තදින් අල්ලා ගත්තේය. අනන්තවූ ප්‍රේමයේ හදවතට පව්කාරයාගේ ආයාචනය ඉවත දැමිය නොහැකි විය. රැවටිල්ලෙන් තම උපන් උරුමය ලබා ගැනීම මගින් යාකොබ්ව පාපයට යොමු කළාවූ වැරැද්ද ඔහු ඉදිරියේ දැන් ඉතා පැහැදිලිව තබා ඇත. ඔහු දෙවියන්වහන්සේගේ පොරොන්දු විශ්වාස කර නැත. එහෙත්, දෙවියන්වහන්සේ උන්වහන්සේගේ නියමිත කාලයේදී, නියමිත අන්දමට ඉටු කරන්නට තිබූ එම කාර්යය, ඔහුගේ උත්සාහයෙන් කිරීමට ඔහු උත්සාහ දරා ඇත... යාකොබ්ගේ ආත්මය බලාපොරොත්තුව සිටියාවූ ආශිර්වාදය ඔහුට ලැබිණි. රැවටිලි කාරයෙක් ලෙස ක්‍රියා කළාවූ ඔහුගේ පාපයට කමාව ලබා දුණි.

`උත්පත්ති 49:29-33 පාඨ කියවන්න. යාකොබ්ට තවදුරටත් කානාන් දේශයේ කිසි අයිතියක් නොතිබුණද, ඔහුගේ භූමදානය පිළිබඳ ඔහු කුමන උපදෙස් ඔහුගේ පුතුන්ට ලබා දුණිද? එම ගුහාවේ තවත් කවුරුන් භූමදාන කර තිබුණිද? යාකොබ් මෙවැනි ඉල්ලීමක් කළේ කුමන හේතුවක් නිසාදැයි ඔබ සිතන්නේද?`

මෙම කුල දෙටුවන් සහ ඔවුන්ගේ භාර්යාවන් සියලුදෙනාම එකම ගල්ලෙනෙහි භූමදාන කර ඇති බව බයිබලය අපට තොරතුරු ඉදිරිපත් කරයි. දෙවියන්වහන්සේ තුළ යාකොබ්ගේ ඇදහිල්ල ශක්තිමත් විය. එමෙන්ම ඔහු තමා ගැන සැලකුවේ මෙලොව විදේශිකයින්ද, ආගන්තුකයින්ද ලෙසය. (හෙබ්‍රෙව් 11:13 පාඨය බලන්න.) වැරදි කළාවූද ඔහු නිවසින් පිටවූයේ හිස් අතින්ය. එහෙත් කානාන් දේශයට ආපසු පැමිණියේ ධනවත් මිනිසෙකු ලෙසය.

`අපගේ වැරදි තිබුණද, දෙවියන්වහන්සේ අපට ආශිර්වාද කරන සේක. කෙසේ වෙතත්, වැරදි වලින් වැළකී සිටීම කොතරම් හොඳද! ඔබ දැන් කුමන තෝරාගැනීම් වලට මුහුණ දෙන්නේද? එමෙන්ම වැරදි කිරීමෙන් වැළකී සිටිය හැක්කේ කෙසේද?`