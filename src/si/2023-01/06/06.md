---
title:  මෝසෙස් මිසරයේ සිටියි
date:   09/02/2023
---

මෝසෙස්ගේ චරිතය මගින් පූජනීය ඉතිහාසයේ මුල් කාලයේ අධිපතිකම් කළේය. ඔහුට ජීවත්ව සිටීමට උපකාරී වූයේ දෙවියන්වහන්සේගේ පූර්වාරක්ෂාවයි. ඔහු සේවය කළේ ව්‍යවසායක මවක් සහ ප්‍රේමවන්ත සොහොයුරියක් තුළිනි. ඵාරාවෝගේ දියණිය ළදරු මෝසෙස්ව පන්ගස් අතර සඟවා තිබූ පන් පෙට්ටියේ බහා තිබෙනු දැක ඔහුගේ හෙබ්‍රෙව් මවට මිල ගෙවා ඔහුව රක්ෂා කරන මෙන් ඉල්ලා සිටියාය. පිටමං කරන ලැබුවාවූද, වහලියක් වූද තරුණ මවෙකුට කොතරම් අභියෝගයක්ද! යොකබෙද්ට ඇගේ දරුවාට යාච්ඤා කිරීමට ඉගැන්වීමට දෙවියන්වහන්සේව විශ්වාස කොට උන්වහන්සේට ගෞරව කිරීමට සහ සේවය කිරීම සඳහා ඔහුගේ චරිතය සකස් කිරීම සඳහා තිබුණේ වසර 12ක කාලයක් පමණි. වසර ගණනාවක් තිස්සේ මිසරයේ රාජකීය සභාව තුළ මෝසෙස්  පුහුණුව ලැබීය. “මෝසෙස් තෙම මිසරයන්ගේ සකල ශාස්ත්‍රයන්හි පුහුණුකරනු ලැබ, තමාගේ වචනවලින්ද ක්‍රියාවලින්ද බලවත්ව සිටියේය.” (ක්‍රියා 7:22). මෝසෙස් මිනිසෙකු ලෙස මුහුකුරා ගිය විට, ඔහු තම සිතට එකඟව යම් තීරණයක් ගත් අතර, එමගින් ඔහුගේ ජීවිතය සහ ඉතිහාසයද වෙනස් කළේය.

`හෙබ්‍රෙව් 11:24-29 පාඨ කියවන්න. මෝසෙස්ට අතහැර දමා යන්නට සිදුවූ දේවල් සහ ඒ වෙනුවට ඔහුට මුහුණ දීමට සිදුවූ දේවල් ගැන සිතන්න. මෙම තෝරාගැනීම ඔහු කිරීමට පෙර ඔහුගේ තනතුරේ සිට ඒ දෙස බලන්න. ඔහු කුමන දේවල් හැර දමා යන්නේද? එසේ අතහැර යාමෙන් ඔහු කුමක් පිළිගැනීමට බලාපොරොත්තු වන්නේද?`

මිසරය ඒ පැරණි කාලයේ පැවති ශ්‍රේෂ්ඨතම බලවේග අතරින් අති ශ්‍රේෂ්ඨ බලයකි. නයිල් ගඟ, මිසරය සරුසාර දේශයක් කිරීමට සමත්වූ අතර ඵලදායි දේශයක් බවට පත් කළේය. එම දේශය ධාන්‍ය වලින් පිරුණාවූ ධනවත් මෙන්ම බලසම්පන්න ජාතියක් විය. එමෙන්ම මෙම රාජධානියේ ඉහළින්ම සිටින්නට ඇත්තේ, මෝසෙස්ම විය හැකිය. ලෝකයේ ආකර්ශනීය බව කොපමණ පරීක්ෂාවකට ලක්කරන සුළුද යන්න සිතින් මවා ගැනීමට පවා දුෂ්කරය. මිසරයේ ලෝකය සහ එහි සියලුම වස්තු, ඔහුගේ ජීවිතයේ මුල් අවුරුදු තුළදී ඔහු සතු විය. ස්ථිර වශයෙන්ම, නමස්කාරය (උසස් භක්තිය), සතුට සහ වස්තු පරීක්ෂාවට පත්කරන බව ඔහුට දැනෙන්නට ඇති. ඔහුට ඉතා පහසුවෙන්, හෙලා දකිනු ලැබූ වහලුන් සමූහයක් උදෙසා තම වස්තු සම්භාරය විසිකර දමා යනවාට වඩා එහි නැවතී සිටීමට ඉතාමත් පහසුවෙන් සාධාරණීයකරණය කිරීමට සිතෙන්නට ඇති බවට කිසිම සැකයක් නැත.

එමෙන්ම, එසේ වුවද, කුමක්ද? “විපාකය දෙස බැලූ බැවින් මිසරයේ වස්තු වලට වඩා ක්‍රිස්තුස්වහන්සේගේ නින්දාව මහත් සම්පතක් යයි සිතා ...” ඔහු එය තෝරාගත් බව ශුද්ධ ලියවිල්ල පවසයි. (හෙබ්‍රෙව් 11:25). එමෙන්ම පීඩා ගැන කථා කරමු. නික්මයාම පොතේ ප්‍රධාන කොටසක්, මෝසෙස්ගේ පොර බැදීම් සහ පීඩා ගැන විස්තර කරයි. එපමණක් නොව ඔහුට මුහුණ දීමට සිදුවූ දේවල්ද, තවමත් පොරොන්දු දේශයට ඇතුළු වීමට නොහැකි වීම ගැනද සඳහන් වේ. (ගණන් කථාව 20:12 පාඨය බලන්න). එසේ වුවද, අවසානයේදී අප සියලුදෙනාම දන්නා කරුණක් වන්නේ මෝසෙස් නිවැරදි තීරණයක් ගත් බවය. අප සමහර අවස්ථා වලදී ඔහු නිවැරදි තීරණයක් ගත්තේද යන්න ගැන සැක පහල කළද, ඔහු එසේ කළේය.

`ලෞකික දර්ශනයට අනුව, මෝසෙස් මිසරයේ නැවතී සිටිය යුතුව තිබුණි. කෙසේවෙතත්, කිතුනුවන් වන අපි මේ ලෝකයෙන් එහා ගියාවූ යථාර්ථයේ දර්ශනයක් ලබා සිටිමු. ලෞකික දේවල් වලින් පරීක්ෂාවට ලක්වූ විටදී, විශාල පිංතූරය නිතරම අප ඉදිරියේ තබාගත හැක්කේ කෙසේද? අප එසේ කිරීම වැදගත් වන්නේ මන්ද?`