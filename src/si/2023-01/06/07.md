---
title:  වැඩිදුර අධ්‍යයනය සඳහා
date:   10/02/2023
---

දෙවියන්වහන්සේ ආබ්‍රහම්ට ආශිර්වාද කරමින්, උන්වහන්සේගේ ගිවිසුමට ආශිර්වාද කළසේක. ආබ්‍රහම් මෙලොව වස්තු රැස් නොකර දෙවියන්වහන්සේට ගෞරව කළේය. “එහි එක පියවරක් තබන්ට පමණවත්, ඔහුට උරුමයක් නොදී, ඔහු දරුවෙකු නොලැබ සිටියදී මේ දේශය ඔහුටද ඔහුගෙන් පසු ඔහුගේ වංශයටද උරුම කොට දෙන්ට පොරොන්දු වූ සේක.” (ක්‍රියා 7:5). ඔහුට බොහෝ දේවල් අයිතිව තිබුණි. එමෙන්ම ඔහු ඒවා දෙවියන්වහන්සේගේ මහිමය උදෙසා සහ මිනිසුන්ගේ ශුභ සාධනය උදෙසා භාවිතා කළේය. එහෙත් ඔහු මේ ලෝකය ඔහුගේ නිවස ලෙස සැලකුවේ නැත. ඔහුගේ ප්‍රතිමා වන්දනා කරන ජනතාව හැර දමා යන ලෙසට ස්වාමීන්වහන්සේ ඔහුට ආරාධනා කළසේක. එනම් සදාකාලික භාරකරු ලෙස කානාන් දේශය ගැන පොරොන්දු වීමය. එසේ වුවද, ඔහුවත්, ඔහුගේ පුතුන්වත්, ඔහුගේ පුතුන්ගේ පුතුන්වත් එය අත්කර නොගත්හ. ආබ්‍රහම්ට ඔහුගේ හිස තැන්පත් කිරීම සඳහා සොහොනක් අවශ්‍ය වූ විට, ඔහුට එය කානානිවරුන්ගෙන් මිලදී ගැනීමට සිදුවිය. පොරොන්දු දේශයේ ඔහු සතු එකම වත්කම වූයේ මැක්පෙලාහි පර්වතයෙන් කපන ලද එම සොහොන පමණකි.” —Ellen G. White, Patriarchs and Prophets, p. 169.


අප ජීවත් වන විටදී, අපි වස්තුව, ධනය සහ විවේකය සොයා යාමට පරීක්ෂාවට පත්වෙමු. ප්‍රමාදවී තෘප්තියට පත්වීමට දැඩි ඇදහිල්ලක් අවශ්‍යවේ. ඵාරාවෝගේ චමත්කාරජනක රජ මාළිගය සහ රජුගේ ඔටුන්න පෙන්වනු ලැබුවේ මෝසෙස්ට පෙළඹවීමක් ලෙසය. එහෙත් ඔහු දෙවියන්වහන්සේව මිනිසුන්ට අමතක කරවන පාපකාරී සතුට තිබුණේ ස්වාමිවරුන්ගේ රාජ සභා තුළ බව දැන සිටියේය. ඔහු එම චමත්කාරජනක මාළිගයට එහා දුටුවේය. එමෙන්ම රජුගේ ඔටුන්නට එහා දුටුවේය. එනම් පාපයෙන් කිළිටි නොවූ රාජධානියේ මහෝත්තමයාණන්ගේ ශාන්තුවරුන්ට උසස් ගෞරවය ලබා දීම සඳහා එසේ කළේය. ජයග්‍රහණය ලබන්නාගේ හිසෙහි ස්වර්ග රාජ්‍යයේ රජතුමාණන් විසින් පළඳවන විනාශ නොවන ඔටුන්නක් ඔහු ඇදහිල්ලෙන් දුටුවේය. මෙම ඇදහිල්ල මගින්, මෙලොව ස්වාමිවරුන්ගෙන් ඉවත්වී, හෙළා දකිනු ලැබූ, යටහත් පහත් දිළිඳු ජාතිය සමග එක්වීමට මගපෙන්වනු ලැබීය. මක්නිසාද, ඔහු පාපයට සේවය කිරීමට වඩා දෙවියන්වහන්සේට කීකරුවීමට තෝරාගත් බැවිනි.”  —Patriarchs and Prophets, p. 246.

**සාකච්ඡා කිරීම සඳහා ප්‍රශ්න**:

`යේසුස්වහන්සේ නැවත වඩින විටදී අපගේ වස්තු වලට කුමක් වන්නේද? (2 පේත්‍රැස් 3:10 බලන්න). එපමණක් නොව යේසුස් පැමිණීමට පෙරදී ඒවාට කුමක් විය හැකිද? (මතෙව් 6:20 බලන්න). එසේ නම් සැමවිටම සෑමදෙයක්ම නියම ඉදිරි දර්ශනය තුළ තැබීම වැදගත් වන්නේ මන්ද?`

`යේසුස්වහන්සේ “වස්තු (සම්පත්) වල රැවටිලිකාරකම,” ගැන අනතුරු ඇඟවූ සේක. (මාර්ක් 4:19). උන්වහන්සේ කථා කරන්නේ කුමක් ගැනද? සම්පත් (වස්තු) වලින් අපව කෙසේ රැවටිය හැකිද?`

`පංතියේදී, මෝසෙස්ට මිසරයේ ජීවත්ව සිටීම යහපත් බව, එනම්, සෑමදෙයක්ම අතහැර දමා, හිස් කාන්තාරයකට වහලුන් සමග පලා යාමට වඩා යහපත් බවට කරුණු කුමන ආකාරයෙන් ඉදිරිපත් කළ හැකිව තිබුණේදැයි සාකච්ඡා කරන්න. අවසානයේදී ඔහු කළ ක්‍රියාව තීරණය කිරීමට කුමක් හේතු වන්නට ඇත්ද?`