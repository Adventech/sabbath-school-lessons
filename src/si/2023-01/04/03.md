---
title:  සම්මාදම් සඳහා කුමන කොටසක්ද?
date:   23/01/2023
---

`ද්විතීය කථාව 16:17 පාඨය කියවන්න. ප්‍රතිශතයක් වෙනුවට, අපගේ සම්මාදම් ප්‍රමාණය පිළිබඳ පදනමක් ලෙස දෙවියන්වහන්සේ අපට කුමන හේතුසාධක මත නිර්ණායක දෙන සේක්ද?`

අපගේ සම්මාදම්, දෙවියන්වහන්සේ අපට දී ඇති ජීවිතයේ බහුල ආශිර්වාද, ගැළවීම, ශුභ සාධනය, විවිධ වර්ගයේ නිරන්තරයෙන්ම අපට ලබා දෙන විවිධ ආශිර්වාද පිළිගෙන දෙවියන්වහන්සේට දක්වන කෘතඥතාවය ප්‍රකාශ කිරීමකි. එබැවින් ඉහත සඳහන් ඡේදයේ සඳහන් කිරීමට අනුව අපගේ සම්මාදම් ප්‍රමාණය පදනම් වී ඇත්තේ, අපට ලැබුණාවූ ආශිර්වාද මතය.

“යමෙකුට බොහෝ දේ දෙන ලද්දේද, ඔහුගෙන් බොහෝ දේ අයකරනු ලබන්නේය.” (ලූක් 12:48).

`ගීතාවලිය 116:12-14 පාඨ කියවන්න. 12 වැනි පාඨයේ ඉදිරිපත් කොට ඇති ප්‍රශ්නයට පිළිතුරු දිය යුත්තේ කෙසේද? මෙම පිළිතුර තුළ මුදල් කෙසේ අදාළ කරගත හැකිද?`

මේ සියලුම ආශිර්වාද වලට අපට කෙදිනක දෙවියන්වහන්සේට ආපසු ගෙවිය හැකිද? එයට සරල පිළිතුර වන්නේ අපට සදහටම ගෙවිය නොහැක යන්නයි. අපට කළ හැකි හොඳම දෙය වන්නේ දේව සේවයේදී සහ අපගේ සහෝදර ජනතාව ත්‍යාගශීලීව කටයුතු කිරීමය. යේසුස්වහන්සේ උන්වහන්සේගේ ගෝලයින් මිෂනාරි සේවය සඳහා පිටත් කර යැවූ විටදී, උන්වහන්සේ ඔවුන්ට මෙසේ පැවසූ සේක: “නුඹලා නොමිලේ ලැබුවහුය. නොමිලයේ දීපල්ලා.” (මතෙව් 10:8). අපගේ සම්මාදම් මගින් ක්‍රිස්තුස් වහන්සේගේ මෙන් චරිතයක් වර්ධනය කිරීමට දායකත්වය ලැබේ. එබැවින් අපව ආත්මාර්ථකාමීත්වයෙන් ප්‍රේමයට වෙනස් වන්නෙමුව. අපි ක්‍රිස්තුස්වහන්සේ මෙන් අන් අය වෙනුවෙන් සහ දේව සේවය උදෙසා සැලකිලිමත් විය යුතු වෙමු.

අපි සැමවිටම, “දෙවියන්වහන්සේ ලෝකයාට කොතරම් ප්‍රේම කළේද යත්, ... උන්වහන්සේ දුන්සේක.” යන්න මතක තබාගනිමු. (යොහන් 3:16). එයට විරුද්ධ ලෙස දිනයට පසුව රාත්‍රිය ඇතිවන්නා සේ ස්ථිර වශයෙන්ම අප වෙනුවෙන් වඩ වඩා ගබඩා කරන විට, අප අපගේ හදවත් තුළ වඩා ආත්මාර්ථකාමී වෙමු. එමෙන්ම අපට වැඩියෙන් දුක්ඛිත බවක් හැඟෙනු ඇත.

අප කුමන ප්‍රමාණයක් දෙන්නේද යන්න තීරණය කිරීම අප සතු කාර්යයකි. එමෙන්ම අපගේ දීමනා ලබන්නේ කුමන ආයතන යන්නද අපි තීරණය කළ යුතු වෙමු. එහෙත් ස්වාමීන්වහන්සේට සම්මාදමක් ගෙන ඒම, ආත්මික සහ සදාචාරාත්මක ඇඟවුම් වලින් යුක්ත කිතුනු යුතුකමකි. මෙය අතපසු කර දැමීම යනු අපට ආත්මික වශයෙන් හානියක් කරගැනීමය. සමහරවිට අපට අවබෝධ වන ප්‍රමාණයට වඩා වැඩියෙන්ය. 

`ඔබගේ සම්මාදම් සහ ඒවා දීම පිළිබඳ ඔබගේ ආකල්පය මගින් දෙවියන්වහන්සේ සමග අපගේ ඇති සම්බන්ධය ගැන කුමක් පවසයිද?`