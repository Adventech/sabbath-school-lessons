---
title:  යේසුස්වහන්සේ උදෙසා සම්මාදම්
date:   21/01/2023
---

### මේ සතියේ පාඩමේ අධ්‍යයනය සඳහා කියවන්න. 2 කොරින්ති 9:6, 7; ද්විතීය කථාව 16:17; 1 ලේකම් 16:29; ගීතාවලිය 116:12-18; මාර්ක් 12:41-44; මාර්ක් 14:3-9’

> <p>කටපාඩම් පදය</p>
> “ස්වාමීන් විසින් මට කළාවූ සියලු යහපත්කම් ගැන උන්වහන්සේට කුමක් දෙම්ද? මම ගැළවීමේ කුසලාන රැගෙන, ස්වාමීන්ගේ නාමයෙන් යාච්ඤාකරන්නෙමි. එසේය, ස්වාමීන්ගේ මුළු සෙනඟ ඉදිරියෙහි මාගේ භාර උන්වහන්සේට ඉෂ්ටකරන්නෙමි.” (ගීතාවලිය 116:12-14).

දශභාගය හැර, අපගේ දශභාගය දෙවියන්වහන්සේට ගෙවීමෙන් පසුව, අප සතුව සියයට 90ක් ඉතිරිව ඇත. ත්‍යාගශීලිත්වය ආරම්භ වන්නේ මෙහිදීය. දෙවියන්වහන්සේගේ දරුවන් විසින් විවිධ වර්ගයේ සම්මාදම් දෙනු ලැබේ. එනම්, පාප සම්මාදම, දෙනු ලබන්නේ දෙවියන්වහන්සේගේ කරුණාවට ප්‍රතිචාරයක් ලෙසිනි. නැතහොත් දෙවියන්වහන්සේගේ ආරක්ෂාව හඳුනා ගැනීම සඳහාත් සෞඛ්‍යය, සඵලත්වය සහ අප පවත්වාගෙන යාමේ ආශිර්වාද දෙන්නාවූ ස්තූති සම්මාදම, යනාදී වශයෙනි. ඒවාට අමතරව දිළිඳු අය වෙනුවෙන් සහ නමස්කාර ගෘහය ගොඩ නගා පවත්වාගෙන යාම සඳහා දෙන සම්මාදම්ද වේ.

දෙවියන්වහන්සේ අපට දී ඇති දීමනාවල විශාලත්වය සලකා බලන විට, අප ගෙවන ප්‍රමාණය (අන් වියදම් සඳහා) කොතරම් විශාලද යන්න අපට පෙනේ. අප අපගේ දීමනා ගෙන එන්නේ දෙවියන්වහන්සේ අප වෙනුවෙන් කර ඇති දේවල් වලට ප්‍රතිචාරයක් ලෙසය. විශේෂයෙන් යේසුස්වහන්සේගේ පූජාව තුළිනි. “අප ප්‍රේම කරන්නේ උන්වහන්සේ අපට පළමුකොට ප්‍රේම කළ නිසාය.” (1 යොහන් 4:19). සභාව, ප්‍රාදේශීය, මහා සභාවේ හෝ මුලු ලොව පුරා වුවද, දෙවියන්වහන්සේගේ මෙහෙය ඉදිියට ගෙන යාම සඳහා අපගේ දීමනා භාවිතා කරයි. මේ සතියේදී මෙලොව දෙවියන්වහන්සේගේ කාර්යය අපි කළමනා කිරීමේදී අපගේ සම්මාදම් පිළිබඳව බයිබලය පවසන්නේ කුමක්ද යන්න නැවත සලකා බලමු.

_ජනවාරි 28 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._