---
title:  දීමේ පරමාර්ථය
date:   22/01/2023
---

දෙවියන්වහන්සේ අපට ප්‍රේම කළ නිසා අපි උන්වහන්සේට ප්‍රේම කරමු. අපගේ දීමනා උන්වහන්සේගේ පුදුමාකාර දීමනාව වන යේසුස් වෙනුවෙන් අපගේ ප්‍රතිචාරයයි. එපමණක් නොව ගීතිකාකාරයා පවසා ඇත්තේ: “ස්වාමීන් වහන්සේට අපගේ සම්මාදම් අවශ්‍ය නොවේ. අපට උන්වහන්සේව අපගේ දීමනා මගින් සඵලවත් කළ නොහැකිය. “මක්නිසාද සියල්ලම පැමිණෙන්නේ ඔබගෙන්ය. ඔබගේම දෙයින් අපි ඔබට දුනිමුව.” එසේ වුවත්, උන්වහන්සේගේ අනුකම්පාව ගැන අපගේ ඇගයීම්, ඒ ආකාරයෙන්ම අන් අයට සපයා දීම සඳහා තමාගේ ආත්ම සංයමයෙන් කටයුතු කරන මෙන් උන්වහන්සේ අපගෙන් ඉල්ලා සිටින සේක. අපට දෙවියන්වහන්සේට අපගේ කෘතඥතාවය සහ ප්‍රේමය ප්‍රකාශ කළ හැකි එකම ක්‍රමය වන්නේ මෙයයි. උන්වහන්සේ වෙන කිසිවක් සපයා නුදුන් සේක.” —Ellen G. White, Counsels on Stewardship, p. 18.

අප “අපගේ” මුදල් යේසුස්වහන්සේට භාරදුන් විට, ඇත්තවශයෙන්ම එය අපගේ උන්වහන්සේ සහ අන් අය කෙරෙහි ඇති ප්‍රේමය ශක්තිමත් කරනු ලැබේ. එබැවින්, මුදල් යහපත උදෙසා සත්‍ය බලය විය හැකිය. යේසුස්වහන්සේ වෙනත් මාතෘකා පිළිබඳ කථා කරනවාට වඩා මුදල් සහ වස්තුව ගැන කථා කළසේක. මතෙව්, මාර්ක් සහ ලූක් ශුභආරංචි පොත් වල සෑම පාඨ 6කින් එක පාඨයක් මුදල් පිළිබඳව කථා කරයි. ශුභාරංචි වලින් අපට ලැබෙන යහපත් ප්‍රවෘත්තිය වන්නේ අපව මුදල් වලින් සහ වැරදි මුදල් භාවිතයෙන් මුදාගත හැකිවීමයි.  

`මතෙව් 6:31-34 සහ ද්විතීය කථාව 28:1-14 පාඨ කියවන්න. අපි දෙවියන්වහන්සේට කීකරු වන්නේ නම්, අප වෙනුවෙන් කුමක් කරන බවට උන්වහන්සේ දෙන පොරොන්දුව කුමක්ද? අප දෙවියන්වහන්සේගේ පොරොන්දු ප්‍රකාශ කිරීම ආත්මාර්ථකාමී ක්‍රියාවක්ද?`

අපගේ සම්මාදම්, අපගේ ආත්මය (මමත්වය) දෙවියන්වහන්සේට පූජා කිරීමට අප තුළ ඇති කැමැත්ත පිළිබඳ සාක්ෂියකි. පූජාවක් (සම්මාදම් දීම) ගැඹුරු ආත්මික අත්දැකීමක් විය හැකිය. එනම් දෙවියන්වහන්සේ අපගේ ස්වාමීන්වහන්සේ හැටියට අපගේ ජීවිත සම්පූර්ණයෙන්ම යටත් කරන බවට කරන ප්‍රකාශයකි. ඉංග්‍රීසි භාෂාවේ ව්‍යවහාරයක් වන, "putting our money where our mouth is" මගින් අදහස් කරන්නේ ඔබ දෙවියන්වහන්සේට ප්‍රේම කරන බව ඔබට ප්‍රකාශ කළ හැකිය. එහෙත් ත්‍යාගශීලී දීමනා මගින් එම ප්‍රේමය එළිදරව් (සහ ශක්තිමත්) කළ හැකිය.

සම්මාදමක් දෙනු ලබන්නේ පෞද්ගලික දෙවි කෙනෙක් තුළ විශ්වාස කරන හදවතකිනි. එනම් අපට අපගේ අවශ්‍යතා ඉතාම යහපත් බව උන්වහන්සේ දකින ආකාරයට සපයා දීම මගිනි. අපගේ සම්මාදම් ක්‍රිස්තුස් වහන්සේ තුළ ගැළවීම සොයාගත් බවට අපගේ විශ්වාසයේ කැපවීම මත රඳා පවතී. ඒවා දෙවියන්වහන්සේගේ පිළිගැනීම සොයන්නාවූ සතුටු කිරීමක් නොවේ. ඒ වෙනුවට අපගේ සම්මාදම් ගලාඑන්නේ ඇදහිල්ලෙන් ක්‍රිස්තුස් වහන්සේව පිළිගන්නාවූ හදවතකිනි. එනම් කරුණාවේ සහ ගැළවීමේ එකම ක්‍රමය ලෙසය.

`2 කොරින්ති 9:6,7 පාඨ කියවන්න. ස්වාමීන්වහන්සේ අපට මෙහිදී කුමක් පවසන සේක්ද? යමෙකුගේ “හදවතේ අධිෂ්ඨානයට” අනුව දීම යනු කුමක්ද? අපි ප්‍රීතියෙන් දීමට කෙසේ ඉගෙන ගනිමුද?`