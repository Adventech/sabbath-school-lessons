---
title:  දෙවියන්වහන්සේ අපගේ සම්මාදම් සටහන් කරගන්නා සේක
date:   25/01/2023
---

`මාර්ක් 12:41-44 පාඨ කියවන්න. අප ධනවත් වුවද, එසේ නොවූවද, මෙම කථාන්තරයෙන් අපට කුමන පණිවිඩයක් ගත හැකිද? මෙමගින් අපට උගන්වන ප්‍රතිපත්තිය කුමක්ද? එමෙන්ම එය අපගේම නමස්කාර අත්දැකීමට අදාළ කරගත හැක්කේ කෙසේද?`

භාණ්ඩාගාරයේ ධනය තැන්පත් කර තිබෙන පෙට්ටි පිහිටා තිබූ දේව මාළිගාවේ භූමි කොටසේ යේසුස්වහන්සේ සහ උන්වහන්සේගේ ගෝලයෝ සිටියහ. එමෙන්ම තම සම්මාදම් රැගෙන එන්නාවූ අය දෙස බලා සිටිසේක. වැන්දඹුවක් පිත්තල කාසි දෙකක් සම්මාදම් ලෙස දීම දැකීමට තරම් කිට්ටුවෙන් උන්වහන්සේ සිටි සේක. ඇය සතු සියල්ලම ඇය එයට දැමුවාය. “එහෙත් යේසුස්වහන්සේ ඇයගේ පරමාර්ථය අවබෝධ කරගත් සේක. දේව මාළිගාවේ මෙහෙය දෙවියන්වහන්සේගේ නියමයක් බව ඇය විශ්වාස කළාය. එමෙන්ම එය ආරක්ෂා කිරීම සඳහා ඇයට කළ හැකි උපරිමය කිරීමට ඇය ආශා වූවාය. ඇයට හැකි දෙය ඇය කළාය. එම ඇගේ ක්‍රියාව සියලු කාලය පුරාම ඇගේ මතකයේ සිහිවටනයක් විය යුතුය. එමෙන්ම ඇගේ ප්‍රීතිය සදාකාලයට පවතින්නේය. ඇගේ හදවත ඇගේ දීමනාව සමග ගියේය. එහි වටිනාකම මනිනු ලැබුවේ කාසියේ වටිනාකම මගින් නොවේ. එහෙත් ඇයව එම ක්‍රියාවට පෙළඹවූ දෙවියන්වහන්සේගේ ප්‍රේමය සහ උන්වහන්සේගේ සේවය තුළ ඇති කැමැත්ත මගිනි.” —Ellen G. White, Counsels on Stewardship, p. 175.

තවත් ඉතාමත් සුවිශේෂී කරුණක් වන්නේ, මෙය යේසුස්වහන්සේ ප්‍රශංසා කළාවූ එකම දීමනාවක් වන බැවිනි. එනම් උන්වහන්සේව ප්‍රතික්ෂේප කිරීමට ඉතා ආසන්නව තිබූ දේවස්ථානයක (සභාවකට) දුන් ත්‍යාගයකි. එපමණක් නොව, එය තමාගේ කැඳවීමෙන් සහ මෙහෙයෙන් බොහෝ සෙයින් වෙන්ව ගියාවූ (උල්ලංඝනය කළාවූ) සභාවකි.

`ක්‍රියා 10:1-4 පාඨ කියවන්න. රෝම ශතාධිපතියෙකුට ස්වර්ගීය දේව දූතයෙක් විසින් බැහැ දකිනු ලැබුවේ මන්ද? මෙම ඔහුගේ ක්‍රියා දෙකෙන් කුමන ක්‍රියාව ස්වර්ගයේ සටහන් වුණිද?`

පෙනෙන විදියට, ස්වර්ගයේ අපගේ යාච්ඤා වලට සවන් දෙනවා පමණක්  නොව, අපගේ පූජාවල පරමාර්ථයද පවා සටහන් කරනු ලැබේ. මෙම ඡේදයේ සටහන් කරනු ලබන්නේ කොරනේලියස් ත්‍යාගශීලීව දෙන්නෙක් බවය. “මක්නිසාද නුඹේ වස්තුව යම් තැනෙක්හිද, නුඹේ සිතත් එතැන්හිම වන්නේය.” (මතෙව් 6:21). කොරනේලියස්ගේ හදවත ඔහුගේ දීමනා සමග ගියේය. ඔහු යේසුස්වහන්සේ පිළිබඳ වැඩියෙන් ඉගෙනීමට සූදානමින් සිටියේය. යාච්ඤාව සහ දීමනාවන් අතර ඉතා කිට්ටු සම්බන්ධතාවයක් ඇත. එපමණක් නොව, එය දෙවියන්වහන්සේ කෙරෙහි අපගේ ප්‍රේමය සහ අපගේ සහෝදර ජනතාව කෙරෙහි ඇති අපගේ ප්‍රේමය සනිටුහන් කෙරේ. එනම් දෙවියන්වහන්සේගේ ආඥාවේ ශ්‍රේෂ්ඨ ප්‍රතිපත්ති දෙකය : “නුඹේ මුළු හෘදයෙන්ද, නුඹේ මුළු ආත්මයෙන්ද, නුඹේ මුළු ශක්තියෙන්ද, නුඹේ මුළු බුද්ධියෙන්ද, නුඹේ දෙවිවූ ස්වාමීන්වහන්සේට මෙන් නුඹේ අසල්වාසියාටත් ප්‍රේම කරව.” (ලූක් 10:27). පළමුවැන්න යාච්ඤාවෙන් එළිදරව් කරනු ලැබීය. දෙවැන්න එළිදරව් කරනු ලැබුවේ දීමෙනි. 