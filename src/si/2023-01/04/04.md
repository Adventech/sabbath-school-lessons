---
title:  සම්මාදම් සහ නමස්කාරය
date:   24/01/2023
---

නමස්කාර මෙහෙයේ පිළිවෙලක් අපට බයිබලය නොදෙයි. එහෙත් නමස්කාර මෙහෙයේ අඩු තරමින් දේවල් සතරක් අඩංගු විය යුතු බව පෙනේ. නව ගිවිසුමේ මෙම ලැයිස්තුවට අධ්‍යයනය / දේශනා කිරීම, යාච්ඤාව, සංගීතය සහ දශභාගය සහ සම්මාදම් දීම වැනි දේවල් ඇතුළත්වේ.

වසරකට තුන්වරක් ඉශ්‍රායලයේ මිනිසුන් සහ පවුල් යෙරුසලමේදී දෙවියන්වහන්සේ ඉදිරියේ පෙනී සිටිය යුතුය. “ඔවුන් ස්වාමීන්වහන්සේ ඉදිරියෙහි හිස් අතින් නොපෙනී ...” (ද්විතීය කථාව 16:16). වෙනත් වචන වලින් කියතොත් නමස්කාර අත්දැකීමේ කොටසක් වන්නේ දශභාගය ආපසු පූජා කිරීම සහ සම්මාදම් දීමය. දෙවියන්වහන්සේගේ දරුවන් ඔවුන්ගේ දශභාගය සහ සම්මාදම් ගෙනාවේ පාස්කු මංගල්‍යයේදී, පෙන්තකොස්තයේදී සහ කූඩාරම් මෙහෙය පවත්වන විටදීය. එම උත්සව වලට යමෙක් හිස් අතින් පැමිණීම සිතින් මවා ගැනීම පවා අපහසුය.

වෙනත් වචන වලින් කියතොත් පැරණි ඉශ්‍රායල්වරුන්ට ඔවුන්ගේ දශභාගය සහ සම්මාදම් දීම ඔවුන් නමස්කාර අත්දැකීමේ (මධ්‍යම) ප්‍රධාන කොටසක් විය. නමස්කාරය, සත්‍ය නමස්කාරය, දෙවියන්වහන්සේට ස්තූති පූර්වක බව සහ කෘතඥතාවය අපගේ වචන වලින් සහ ගීතවලින් සහ යාච්ඤාව තුළින් ප්‍රකාශ කිරීම පමණක් නොවේ. එහෙත් එම ස්තූතිය සහ කෘතඥතාවය දෙවියන්වහන්සේට පෙන්නුම් කිරීම සඳහා ස්වාමීන්වහන්සේගේ ගෘහයට අපගේ සම්මාදම්ද ගෙන ආ යුතුය. ඔවුහු එය දේව මාළිගාවට ගෙන ආහ. අපි එය සබත් දිනදී දේවස්ථානයට රැගෙන එන්නෙමු. (අඩු තරමින් අපගේ දශභාගය සහ සම්මාදම් උන්වහන්සේට ආපසු දීමට එක් ක්‍රමයකි.) එනම් එය නමස්කාරයේ ක්‍රියාවකි.

`2 ලේකම් 16:29; ගීතාවලිය 96:8, 9 සහ ගීතාවලිය 116:16-18 පාඨ කියවන්න. අප මෙහි ප්‍රකාශ කරන ලද ප්‍රතිපත්ති අපගේ නමස්කාර අත්දැකීමට අදාළ කරන්නේ කෙසේද?`

දෙවියන්වහන්සේගේ දරුවන් ලෙස උන්වහන්සේගේ මෙලොව කාර්යය ඉටු කිරීමේ කාර්යය අපගේ වගකීම වන අතර, එය අපගේ සම්මාදම් රැගෙන ඒමේ වගකීමකි. ස්වාමීන්වහන්සේ වෙනුවෙන් හදා වඩා ගැනීම සඳහා අපට දරුවන් දී ඇත්නම්, දශභාගය සහ සම්මාදම් සබත් පාසලට සහ දේව මෙහෙය සඳහා රැගෙන ඒමේ ප්‍රීතිය ඔවුන් සමග බෙදාගන්න. සමහර ස්ථාන වල මිනිසුන් දශභාගය ගෙවන්නේ අන්තර් ජාලය හරහා හෝ වෙනත් ක්‍රම වලිනි. කෙසේ හෝ අපි එය ගෙවන්නෙමු. අපගේ දශභාගය සහ සම්මාදම් ගෙවීම දෙවියන්වහන්සේ සමග අපගේ නමස්කාර අත්දැකීමේ කොටසකි.

`නමස්කාරයේදී දශභාගය සහ සම්මාදම් පූජා කිරීමේ කාර්යයේ ඔබගේම අත්දැකීම කුමක්වීද? මෙම ක්‍රියාවලිය දෙවියන්වහන්සේ සමග ඔබගේ සම්න්ධයට කුමන බලපෑමක් ඇති කෙරේද?`