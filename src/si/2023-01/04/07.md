---
title:  වැඩිදුර අධ්‍යයනය සඳහා
date:   27/01/2023
---

මතක සටහන් සඳහන් ස්වර්ගයේ වාර්තා පොතෙහිද දෙවියන්වහන්සේගේ පවුලේ සාමාජිකයින්ගේ මූල්‍ය කළමනාකරණයේ ඇති විශ්වාසවන්ත බව වාර්තා කර ඇත. වාර්තා කරන්නාවූ දේව දූතයෝ දෙවියන්වහන්සේට කැප කරන ලද සෑම සම්මාදමක් ගැනම විශ්වාසවන්තව වාර්තා කරති. ඉන්පසු ඔවුහු ඒවා භාණ්ඩාගාරයට දමති. එපමණක් නොව වත්කම් වල අවසාන ප්‍රතිඵලයද ප්‍රදානය කරති. දෙවියන්වහන්සේගේ මෙහෙය සඳහා කැප කරන ලද සෑම තුට්ටුවක්ම (සුළු මුදලක්ම) උන්වහන්සේ හඳුනාගන්නා සේක. එමෙන්ම දෙන්නාගේ කැමැත්ත හෝ පසුබැසීමද හඳුනාගන්නා සේක. දීමේ පරමාර්ථත් ගණන් ගනු ලැබේ. ආත්ම (මමත්වය) පූජකොට කැපවුණාවූ අය උන්වහන්සේගේ දේවල් ආපසු දෙන විටදී, (එනම් උන්වහන්සේගේ ඉල්ලීම පරිදි) උන්වහන්සේ ඔවුන්ගේ කාර්යයේ පිළිවෙලට ප්‍රශංසා කරන සේක. මේ ආකාරයෙන් පූජා කරන ලද දේවල් වැරදි ආකාරයෙන් අදාළ කරගත්තද, එය දෙන්නාගේ බලාපොරොත්-තුවේ ආකාරයට කටයුත්ත ඉටු නොවූවද, එනම් දෙවියන්වහන්සේගේ මහිමය සහ ආත්ම ගැළවීම යන දීමනාව අහිමි නොවන්නේය. මක්නිසාද ඔවුන් පූජා කළේ අවංක සහ දෙවියන්වහන්සේගේ මහිමයට පත් කිරීම සඳහා බැවිනි.” —Ellen G. White, Testimonies for the Church, vol. 2, p. 518. 

දෙවියන්වහන්සේගේ කැමැත්ත වන්නේ, මිනිසුන් යාච්ඤාවෙන් යුක්තව උන්වහන්සේගේ මෙහෙය ඉදිරියට ගෙන යාම සඳහා ක්‍රියා කිරීමය. එහෙත් කොර්නේලියස් මෙන්, අපි යාච්ඤාව සහ දීම එක්සත්ව කළ යුතුය. අපගේ යාච්ඤා අපගේ දීමනා දෙවියන්වහන්සේ ඉදිරියට පැමිණිය යුත්තේ සිහිවටනයක් ලෙසය. සේවයෙන් තොර ඇදහිල්ල මියයාම වැනිය. එමෙන්ම ජීවමාන ඇදහිල්ලකින් තොරව දෙවියන්වහන්සේව සතුටු කිරීමට නොහැකිය. අපි යාච්ඤා කරන විටදී, අපට හැකි අන්දමින්, අපගේ සේවය සහ දීමනා යන දෙකම දිය යුතුය. එනම් අපගේ යාච්ඤා ඉෂ්ට කිරීම සඳහාය. අප අපගේ ඇදහිල්ල ක්‍රියාත්මක කළහොත් දෙවියන්වහන්සේට අපව අමතක නොවනු ඇත. උන්වහන්සේ ප්‍රේමයේ සහ ආත්ම ප්‍රතික්ෂේප කිරීමේ සෑම කාර්යයක්ම සලකුණු කරගන්නා සේක. අපම අපගේ ක්‍රියා තුළින් ඇදහිල්ල පෙන්නුම් කිරීම සඳහා උන්වහන්සේ මාර්ග විවෘත කරනසේක. “ —Ellen G. White, Atlantic Union Gleaner, June 17, 1903.

**සාකච්ඡා සඳහා ප්‍රශ්න**: 

`යාච්ඤා කිරීම සහ දීම එක්ව ක්‍රියා කරන්නේ කෙසේද? එනම්, යාච්ඤා කිරීම මගින්, කුමක් දිය යුතුද මෙන්ම කොහේදීද, කුමන අවස්ථාවේද, කොපමණ ප්‍රමාණයක් දිය යුතුද යන්න ගැන යාච්ඤා කිරීමෙන් කුමන උපකාරයක් ලැබේද යන්නයි.`

`ඇමරිකා එක්සත් ජනපදයේ  ප්‍රසිද්ධ සඟරාවක උ්කක ීඒරඑ හි ජීවත්වන, විශාරදයින් බොහෝ සෙයින් මුදල් උපයන බව සඳහන්ව තිබුණි. එහෙත් ඔවුහු ඉතා දුක්ඛිත, ඉතාමත් හිස් ගතියෙන් සහ කරදර සහ නොයෙකුත් ගැටළු වලින් පිරී ජීවත් වූහ. ඔවුන්ගෙන් එක් අයෙක් වූ කළමනාකරුවෙක් මෙසේ පැවසීය: “මාගේ ආයෝජන වලින් වැඩිපුර ප්‍රතිශතයක් ප්‍රතිලාභයක් තිබුණත්, මම මිය ගියහොත්, එයින් සිදුවන යහපත කුමක්ද? මෙම කථාන්තරයෙන් අපට උගත හැකි පාඩම කුමක්ද? එනම් දීමෙන්, එමෙන්ම කැපවී දීමෙන් දෙන්නාට ආත්මික වශයෙන් කුමන යහපතක් සිදුවේද? එහිදී අපට “වස්තුවේ රැවටීමෙන්,” නිදහස් විය හැකිය.” (මතෙව් 13:22).`

`එලන් ජී. වයිට් මහත්මියගේ පළමුව උපුටා ගත් කොටසින් අරමුදල් “අවභාවිතා කිරීම” පිළිබඳ කොටස ගැන සැලකිලිමත් වන්න. අපි දෙන්නාවූ විටදී ඇය ඉදිරිපත් කළාවූ එම කරුණ සිත්වල තබාගැනීම වැදගත් වන්නේ ඇයි?`