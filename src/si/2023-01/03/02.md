---
title:  දශ භාගය දසයෙන් එක් කොටසක් හා සමානය
date:   15/01/2023
---

ශබ්ද කෝෂය දශභාගය අර්ථකථනය කරන්නේ, “යම් දෙයකින් දසයෙන් කොටසක් ලෙසය.” නොහොත් “සියයට 10ක් (10%)” ලෙසය. මෙම අර්ථකථනය ස්ථිර වශයෙන්ම උපුටාගෙන ඇත්තේ බයිබලය තුළ සඳහන් කථාන්තර ආශ්‍රයෙනි. දශභාගය යනු අපගේ ආදායමෙන් හෝ අතිරික්තයෙන් දසයෙන් කොටසක් දෙවියන්වහන්සේට පූජා කිරීමය. අපි අවබෝධ කරගන්නේ අප සතු සියලු දේවල් දෙවියන්වහන්සේට අයිති බවය. සීනයි කන්දේදී ඉශ්‍රායල්වරුන්ට දෙනු ලැබූ දශභාගය පිළිබඳ නීතිය පෙන්නුම් කරන්නේ දශභාගය ශුද්ධ බවත් එය දෙවියන්වහන්සේට අයිති බවත්ය. (ලෙවී කථාව 27:30, 32) දෙවියන් වහන්සේ ඉල්ලන්නේ උන්වහන්සේගේ 10% පමණකි. කෘතඥතාවය සඳහා අපගේ සම්මාදම් දශභාගයට අමතර වන අතර එය වෙන්කරනු ලැබේ. දශභාගය යනු අපගේ ක්‍රිස්තියානි කැපවීමේ අවම සාක්ෂියයි. දෙවියන්වහන්සේගේ කොටස දශයෙන් කොටසකට වඩා අඩු බව බයිබලයේ කිසිම ස්ථානයක සඳහන් වී නැත.

`උත්පත්ති 14:18-20 පාඨ සහ හෙබ්‍රෙව් 7:1-9 පාඨ කියවන්න. මෙල්කිසදෙක් හමුවූ විට ආබ්‍රම්ගේ ප්‍රතිචාරය කුමක් වීද? මෙම පුරුද්ද ඉතිහාසයේ කොතරම් දුර අතීතයක් කරා යන්නේද යන්න ගැන අපට කුමක් උගන්වයිද?`

බයිබලයේ පළමු වරට දශභාගය ගැන සඳහන් කරන්නේ උත්පත්ති 14 වැනි පරිච්ඡේදයේය. ඉන් පවසන්නේ මෙල්කිසදෙක් ආබ්‍රම්ව හමුවීම පිළිබඳ කථාන්තරයයි. දශභාගය ගැන අවසානයට සඳහන් කරන්නේ එම හමුවීමම මතක් කර දීමකි. එහෙත් “දශභාගය’‘ සහ “දසයෙන් කොටසක්” යන නම් මාරුවෙන් මාරුවට භාවිතා කර ඇත. (හෙබ්‍රෙව් 7:1-9 බලන්න.) හෙබ්‍රෙව් පොතෙහි සඳහන් කථාන්තරයේ මෙල්කිසදෙක් හෝ ක්‍රිස්තුස්වහන්සේවත් ලෙවී ගෝත්‍රයට අයත් නොවේ. එබැවින් ලෙවීවරුන් තේරීමේදී දශභාගය දීමට පෙර හෝ පසු කිසිවක් සඳහන් නොවේ. දශභාගය විශේෂයෙන්ම යුදෙව් චාරිත්‍රයක් වන අතර සීනයිහිදී හෙබ්‍රෙව්වරුන් සමග ආරම්භ නොවීය.

`උත්පත්ති 28:13, 14, 20-25 පාඨ කියවන්න. යාකොබ් වෙනුවෙන් කුමක් කරන බව දෙවියන්වහන්සේ පොරොන්දු වූ සේක්ද? එමෙන්ම යාකොබ්ගේ ප්‍රතිචාරය කුමක්ද?`

යාකොබ් ඔහුගේ කෝපයට පත්වූ සහෝදරයා වන ඒසවු නිසා නිවසින් පලා යන විටදී එක් රාත්‍රියකදී ඔහු සිහිනයක් දුටුවේය. එනම් පොළොවේ සිට ඉහළට, ස්වර්ගයට නගින සහ බසින පඩි පෙළකි. දේවදූතයෝ එහි උඩට පහළට යමින් සිටියහ. දෙවියන්වහන්සේ ඉහළ සිට උන්වහන්සේ යාකොබ් සමග නැවතී සිටින බවටත්, දිනක ඔහුව ආපසු ගෙන එන බවට පොරොන්දු වූ සේක. මෙම තනි මිනිසා සත්‍ය හැරීමේ අත්දැකීමක් ලද අතර මෙසේ පැවසීය : “ස්වාමීන්වහන්සේ මාගේ දෙවියන්වහන්සේ වන සේක... ඔබවහන්සේ මට දෙන සියල්ලෙන්ම දශයෙන් කොටසක් සැබවින්ම ඔබට දෙන්නෙමි. (උත්පත්ති 28:21, 22).

`සබත් දවස මෙන් දසයෙන් කොටස දීම පුරාණ ඊශ්‍රායෙල් නීතිමය හෝ ආගමික ක්‍රමයේ ආරම්භ වූ දෙයක් නොවන බව තේරුම් ගැනීම වැදගත් වන්නේ මන්ද? කුරුසියෙන් පසු ජීවත් වන අප මෙම සත්‍යයෙන් ගත යුතු පණිවිඩය කුමක්ද?`