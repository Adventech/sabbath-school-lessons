---
title:  දශ භාගය පිළිබඳ ගිවිසුම
date:   14/01/2023
---

### මේ සතියේ පාඩමේ අධ්‍යයනය සඳහා කියවන්න
උත්පත්ති 14:18-20; මලාකි 3:10; ද්විතීය කථාව 12:5-14; ලෙවී කථාව 27:30; 1 රාජාවලිය 17:9-16; 1 කොරින්ති 4:1, 2 පාඨ කියවන්න.

> <p>කටපාඩම් පදය</p>
> “මාගේ ගෘහයෙහි භෝජන තිබෙන පිණිස නුඹලා ගබඩාගෙට ඔතු සියල්ල ගෙනවුත්, මා විසින් නුඹලාට අහසේ කවුළු ඇර ඉඩ මදිවෙන තරම් නුඹලාට ආශිර්වාද වගුරුවා දෙන්නේ නැද්ද කියා එයින් මා සෝදිසි කර බලාපල්ලා.”  (මලාකි 3:10).

උත්පත්ති 14 වැනි පරිච්ඡේදයේ, ආබ්‍රම් ප්‍රාණ ඇපකරුවන් ගළවා ගැනීමේ සාර්ථක මෙහෙයුමකින් පසු එනම් සොදොම්හි සිට ගෙන ගියාවූ ලොත්, ලොත්ගේ පවුල සහ වෙනත් අය ආපසු පැමිණියේය. සොදොම්හි රජතුමා මෙම මුදා ගැනීම ගැන බෙහෙවින් කෘතඥවී සටනින් ඉතිරි වූ සියලුම දේවල් ආබ්‍රම්ට දුන්නේය. ආබ්‍රම් එම දීමනාව ප්‍රතික්ෂේප කළා පමණක් නොව මෙල්කිසදෙක්ට අයිති සියලුම දේවල් වල දශභාගයද දුන්නේය.

ආබ්‍රම්ගේ දශභාගය පූජා කිරීමේ අත්දැකීමෙන් පසුව ස්වාමීන්වහන්සේ මෙසේ පැවසූ සේක: “ආබ්‍රම් භය නොවන්න. නුඹේ පලිහද, නුඹේ ඉතා මහත් විපාකයද මම යයි කීසේක.” (උත්පත්ති 15:1). එහි බලපෑම ගැන ස්වාමීන්වහන්සේ මෙසේ පවසන සේක: “කරදර නොවන්න. මම ඔබගේ ආරක්ෂකයාණන් සහ සපයන්නා වෙමි.” ඉන්පසු බොහෝ කලකට පසුව ඉශ්‍රායල්වරුන් කානාන් දේශයට ඇතුල්වීමට සූදානම් බව මෝසෙස් ඔවුන්ට පැවසීය. “නුඹේ දෙවිවූ ස්වාමීන්වහන්සේට නිතරම භයවෙන්ට ඉගෙනගන්න පිණිස අවුරුද්දෙන් අවුරුද්ද කෙතේ නුඹේ බීජවලින් හටගන්න සියලු අස්වැන්නෙන් දසයෙන් කොටසක් වෙන්කර, නුඹේ ධාන්‍යවලිනුත් මුද්‍රික රසයෙනුත් තෙල්වලිනුත් දසයෙන් කොටසද නුඹේ ගවයන්ගෙත් එළු බැටළුවන්ගෙත් කුලුඳුලන්ද නුඹේ දෙවිවූ ස්වාමීන්වහන්සේ ස්වකීය නාමය වාසයකරවන්ට තෝරාගන්න ස්ථානයේදී උන්වහන්සේ ඉදිරියෙහි කාපන්න.” (ද්විතීය කථාව 14:22,23).

එලන් වයිට් මෙසේ ලිවීය: “ස්ථිර ක්‍රමයක් මෝසෙස්ට දීමට පෙරදී, ආදම්ගේ කාලයේදී පවා, මිනිසුන් ආගමික පරමාර්ථ උදෙසා දෙවියන් වහන්සේට දිය යුතුව තිබුණි. —Testimonies for the Church, vol. 3, p. 393.

මේ සියලු දේවල් අද අපට කුමන අර්ථයක් දෙයිද?

_ජනවාරි 21 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._