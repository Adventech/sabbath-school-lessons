---
title:  වැඩිදුර අධ්‍යයනය සඳහා
date:   20/01/2023
---

කියවන්න. Ellen G. White's most comprehensive tithe document in volume 9 of Testimonies for the Church, pp. 245–252. Study Section III of Counsels on Stewardship, pp. 65–107.

“අපගේ සියලුම දශභාගය ස්වාමින්වහන්සේගේ භාණ්ඩාගාරයට ගලා ආවේ නම්, එනම් එය සිදුවිය යුතු අන්දමට, කෙබඳු ආශීර්වාද ලැබෙන්නේද යත්,  පූජනීය පරමාර්ථ වෙනුවෙන් දෙන්නාවූ දීමනා සහ සම්මාදම් දස ගුණයකින් වර්ධනය වනු ඇත. ඒ ආකාරයෙන් දෙවියන්වහන්සේ සහ මිනිසා අතර ඇති නාලිකා විවෘත වන්නේය. —Ellen G. White, Testimonies for the Church, vol. 4, p. 474. මෙය පුදුමාකාර කියමනකි. අප සියලුදෙනාම විශ්වාසවන්තව දශභාගය ගෙවන්නෝ නම්, අපගේ සම්මාදම් වැඩි කිරීමට, එනම් සියයට 1000 කින්, දෙවියන්වහන්සේ ආශිර්වාද කරන සේක.

“මලාකි තුන්වැනි පරිච්ඡේදයේ දෙවියන්වහන්සේ මිනිසා සමග ඇති කරගත් ගිවිසුම සඳහන් වේ. මෙහි ස්වාමීන්වහන්සේ, විශ්වාසවන්තව උන්වහන්සේට දශභාගය සහ සම්මාදම් පූජා කරන්නාවූ අයට උන්වහන්සේගේ ශ්‍රේෂ්ඨ දීමනා ලබා දෙන බව සඳහන් කරන සේක.” —Ellen G. White, Advent Review and Sabbath Herald, December 17, 1901. 

“අප මත ඇති දෙවියන්වහන්සේගේ හිමිකමට, අනෙක් සියලුම හිමිකම්ද අයිති වන බව සෑමදෙනාම මතක තබාගත යුතුය. උන්වහන්සේ අපට ත්‍යාගශීලීව දෙන සේක. එමෙන්ම උන්වහන්සේ මිනිසා සමග ඇති කරගත් ගිවිසුම වන්නේ, උන්වහන්සේගේ වස්තුවෙන් දසයෙන් එක් කොටසක් දෙවියන් වහන්සේට ආපසු දෙන බවටය. ස්වාමීන්වහන්සේ කරුණාවෙන් උන් වහන්සේගේ වස්තුව භාරකාරත්වයට භාරදෙන සේක. එහෙත් උන්වහන්සේ දශභාගය ගැන මෙසේ පවසන සේක: “මෙය මාගේය. දෙවියන්වහන්සේ උන්වහන්සේගේ වස්තු මිනිසාට දුන් ප්‍රමාණයෙන්ම, මිනිසාද දෙවියන් වහන්සේගේ දේවල් වලින් විශ්වාසවන්තව දශභාගය ආපසු දිය යුතුය. මෙම ප්‍රත්‍යක්ෂ සැලසුම යේසුස් ක්‍රිස්තුස්වහන්සේම පිළියෙල කළසේක.” —Ellen G. White, Testimonies for the Church, vol. 6, p. 384.
 
**සාකච්ඡාව සඳහා ප්‍රශ්න**:

`දශභාගය දීමේ ක්‍රියාවලිය පැරණි ඉශ්‍රායලයේදී ආරම්භ නොවූ බව පිළිබඳ අදහස ගැන වැඩි විස්තර දැනගන්න. මෙම කරුණ අපට දෙවියන්වහන්සේ ඉදිරියේ මෙම වගකීමේ සදාකාලිකත්වය අවබෝධ කරගැනීමට කෙසේ උපකාරී වේද?`

`පංතියේදී සඳුදා පාඩමේ අවසානයට ඇති ප්‍රශ්නය පිළිබඳ සාකච්ඡා කරන්න. මිනිසුන් ඔවුන්ගේ දශභාගය වෙනත් ස්ථානයකට යැවීමට තීරණය කළහොත් කුමක් සිදුවන්නේදැයි සිතා බලන්න. අපගේ දේවස්ථානයේ කුමක් සිදුවන්නේද? අපට දේවස්ථානයක් පවා පවතින්නේද? මෙසේ ප්‍රකාශ කරන ආකල්පයේ වරද කුමක්ද? “හොඳයි, අන් සියලුම දේට සමාන කර බැලූ විට මාගේ දශභාගය ඉතාම කුඩාය. එය කම් නැත.” සෑම කෙනෙක්ම මේ ආකාරයෙන් සිතුවොත් කුමක් සිදුවේද?`

`ඔබ දශභාගය දීමෙන් ලැබූ අත්දැකීම් සහ ඉගෙන ගත් දේවල් අන් අය සමග බෙදාගන්න. ඔබට මෙම ක්‍රියාව ගැන අන් අයට කුමක් ඉගැන්විය හැකිද?`