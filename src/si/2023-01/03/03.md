---
title:  ගබඩාකාමරය කොහේද?
date:   16/01/2023
---

`මලාකි 3:10 පාඨය කියවන්න. අපගේ දශභාග කොහේ යා යුතුද යන්න ගැන මෙම පාඨයෙන් අපට කුමක් ඉගෙන ගත හැකිද?`

පාඨයේ විශේෂිත ආකාරයෙන් මගපෙන්වීමක් නොකළද කෙසේවෙතත් දෙවියන්වහන්සේගේ සෙනඟ, උන්වහන්සේ “ගබඩා ගෙය” යන්නෙන් කුමක් අදහස් කළාද යන්න දැන සිටි බවට සාක්ෂි ඇත. දෙවියන්වහන්සේ උන්වහන්සේගේ මගපෙන්වීම් තුළ එය මෙසේ ඇතුළත් කරයි: “... මාගේ ගෘහයෙහි භෝජන තිබෙන පිණිස නුඹලා ගබඩාගෙට ...” උන්වහන්සේගේ සෙනඟ දෙවියන්වහන්සේගේ නිවස මූලික වශයෙන් ශුද්ධස්ථානය බව අවබෝධ කර ගත්හ. එනම් මෝසෙස් විසින් දෙන ලද විශේෂිත මගපෙන්වීම් ඇතිව සීනයි කන්ද අසල ගොඩ නගනු ලැබූ ඔප් නැංවූ කූඩාරමයි. පසුව ඉශ්‍රායෙල්වරුන් පොරොන්දු දේශයේ ජීවත්වූ විටදී මධ්‍යම ස්ථානය වූයේ ෂයිලෝහිය. ඉන්පසු වඩා ස්ථිර ලෙස යෙරුසලමේ දේවමාළිගයේදීය. 

`ද්විතීය කථාව 12:5-4 පාඨ කියවන්න. මෙම පාඨ මගින් දෙවියන්වහන්සේගේ දරුවන්ට ඔවුන්ගේ දශභාගය තැන්පත් කළ යුත්තේ කොහේද යන්න ගැන ඔවුන්ගේම අභිමතාර්ථය භාවිතා කළ හැකි බව සඳහන් කර නැත. අපට අද මෙම පාඨ වලින් කුමන ප්‍රතිපත්ති ගත හැකිද?`

දෙවියන්වහන්සේගේ පවුලේ සාමාජිකයින් හැටියට, අපගේ දශභාගය සමග කුමක් කළ යුතුද යන්න පිළිබඳ උන්වහන්සේගේ කැමැත්ත අවබෝධ කරගෙන ඒවා ක්‍රියාවේ යෙදවිය යුතුය. බයිබලයේ කථාවලට අනුව අප ඉගෙන ගන්නේ සෑම අවුරුද්දකම තුන්වරක් පාස්කු මංගල්‍යය, පෙන්ත කොස්ත මංගල්‍යය, කූඩාරම් මංගල්‍යය යන මංගල්‍යයන් පවත්වනු ලැබීය. (නික්මයාම 23:14-17). දෙවියන්වහන්සේගේ සෙනඟ යෙරුසලමට ගොස් ඔවුන්ගේ දශභාගය සහ සම්මාදම් ගෙනැවිත් (පුද්ගලිකව) දෙවියන්වහන්සේට ප්‍රශංසා කොට නමස්කාර කළ යුතුය. එවිට ලෙවීවරු මුළු ඉශ්‍රායෙල් දේශයේම සිටින ඉශ්‍රායෙල් සහෝදරයින්ට බෙදා දෙති. (2 ලේකම් 31:11-21, නෙහෙමියා 12:44-47; නෙහෙමියා 13:8-14 පාඨ බලන්න.) මෙම බයිබලයේ සඳහන් වන මධ්‍යම ගබඩා ගෙය ප්‍රතිපත්තියට අනුව සෙවන්ත්-ඩේ ඇඩ්වෙන්ටිස්ට් සභාව ප්‍රාදේශීය සංගම් (සභා), මීසම් මහා සභා ගබඩා ගෙවල් ලෙස ලෝක සභාව වෙනුවෙන් ඒවා රැස් කර එමගින් දේවගැතිවරුන්ට ගෙවනු ලැබේ.

සභා සාමාජිකයින්ගේ පහසුව තකා දශභාගය සහ සම්මාදම් දේවස්ථානයට රැගෙන එන්නේ නමස්කාර කිරීමේ අත්දැකීමක් ලෙසය. එසේ වුවත් සමහරු අන්තර් ජාලය හරහා මෙම ගෙවීම් කරනු ලැබේ. ප්‍රාදේශීය භාණ්ඩාගාරිකවරු ඉන්පසු දශභාගය මහා සභාවේ ගබඩාගෙය වෙත යවති. දශභාගය කළමනා කිරීමේ මේ ක්‍රමය සකස් කර ආලේප කරන ලද්දේ දෙවියන්වහන්සේ විසිනි. එමෙන්ම සෙවන්ත්-ඩේ ඇඩ්වෙන්ටිස්ට් සභාවට මුළු ලෝකය තුළ වර්ධනය වීමේ බලපෑමක් ඇති කිරීමට හැකිවී ඇත.

`ඇඩ්වෙන්ටිස්ට් සභාවේ වියදමින්ම සෑම කෙනෙක්ම ඔවුන්ට අවශ්‍ය ඕනෑම කෙනෙකුට ඔවුන්ගේ දශභාගය දෙන්නට සිතුවේ යයි සිතමු. එම අදහස එතරම් නරක අදහසක් සහ ශුද්ධ ලියවිල්ලට විරුද්ධ වන්නේ මන්ද?`