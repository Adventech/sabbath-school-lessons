---
title:  දශභාගය දීමේ පරමාර්ථය
date:   17/01/2023
---

`ලෙවී කථාව 27:30 සහ ගණන් කථාව 18:21, 25 පාඨ කියවන්න. දෙවියන්වහන්සේ දශභාගය සමග කුමක් කරන ලෙස යෝජනා කළසේක්ද?`

සියල්ලේම අයිතිකරු දෙවියන්වහන්සේ නිසා, (ගීතාවලිය 24:1 පැහැදිලිවම උන්වහන්සේට මුදල් අවශ්‍ය නොවේ. එහෙත් දශභාගය උන්වහන්සේගේ වන බැවින්, එයින් අප කුමක් කළ යුතුද යන්න උන්වහන්සේ අපට පවසන සේක. එනම් උන්වහන්සේගේ දශභාගය, ශුභාරංචි මෙහෙයට උපකාර කිරීමට භාවිතා කරන ලෙසය. එබැවින් දේවගැතිවරුන්ගේ අවශ්‍යතා සපුරාලන්නේ දෙවියන්වහන්සේගේ දශභාගය සමගිනි.

ලෙවී ගෝත්‍රයට එනම් පැරණි ගිවිසුමේ දේවගැති මෙහෙයේ බලවේගය විශාල දේපල නොදෙනලදී. අනෙක් ගෝත්‍රයන්ටද එසේම විය. ලෙවීවරුන්ට යම් යම් නගර දී තිබුණි. එනම් අසරණ අයගේ නගර වලටද එසේමය. පුද්ගලික (වත්තක්) උයන් සහිත සෑහෙන භූමි ප්‍රමාණයක් සමගය. ඔවුන්ට උපකාර කරනු ලැබුවේ අන් අයගේ දශභාගයෙනි. ඔවුන්ද ඔවුන්ගේ ආදායමෙන් දශභාගය ගෙවූහ.

`ක්‍රියා 20:35 පාඨය කියවන්න. මෙහි ඇති පණිවිඩය කුමක්ද? එමෙන්ම එය දශභාගය පිළිබඳ ප්‍රශ්නයට සම්බන්ධ වන්නේ කෙසේද?`

දශභාගය වැදගත්ය. මක්නිසාද, එය දෙවියන්වහන්සේ සමග විශ්වාසවන්ත සම්බන්ධතාවයක් ඇති කිරීමට උපකාර කරයි. ඔබගේ ආදායමෙන් දශයෙන් කොටසක් රැගෙන, “එය දීම” (එය දෙවියන්වහන්සේට අයිති දෙයක් වුවද) සත්‍ය වශයෙන්ම ඇදහිල්ලේ ක්‍රියාවකි. එය ක්‍රියාත්මක කිරීම මගින් පමණක් ඇදහිල්ල වර්ධනය වන්නේය.

නිදසුනක් වශයෙන්, එළිදරව් 13, 14 හි නිරූපණය කර ඇති පරිදි විශ්වාසවන්ත අයට මිලදී ගැනීමට හෝ විකිණීමට නොහැකි අවසාන කාලය ගැනද සිතන්න (11 පාඩම බලන්න). මුළු ලෝකයම අපට විරුද්ධ බව පෙනෙන විට දෙවියන්වහන්සේ කෙරෙහි සහ ඔහුගේ රැකවරණය සහ බලය සහ ආදරය කෙරෙහි විශ්වාසයක් වර්ධනය කර ගැනීම ඉතා වැදගත් වේ. විශ්වාසවන්තව දසයෙන් කොටස දීමෙන් එම විශ්වාසය වර්ධනය කරගැනීමට නිසැකවම උපකාර විය හැක. ඊට පෙර පවා, අපගේ තත්වය කුමක් වුවත්, දෙවියන් වහන්සේව විශ්වාස කිරීමට අප සියලුදෙනාම ඉගෙනගෙන තිබීම කොතරම් වැදගත්ද?

මූල්‍ය විශ්වාසවන්තකම සඳහා දෙවන විශාල හේතුව වන්නේ දෙවියන් වහන්සේගේ පොරොන්දු වූ ප්‍රත්‍යක්ෂ ආශීර්වාද වෙත ප්‍රවේශ වීමයි. දශභාගය පිළිබඳ ගිවිසුමේ කොටසක් ලෙස, දෙවියන්වහන්සේ අපට ලබා ගැනීමට ප්‍රමාණවත් ඉඩක් නැති තරම් විශාල ආශීර්වාද පොරොන්දු වී ඇත. අපගේ අතිරික්තය සමඟ, අපට අන් අයට උපකාර කළ හැකි අතර අපගේ සම්මාදම් වලින් දේව සේවයට උපකාර කිරීමට උදව් කළ හැකිය.

`ඇත්ත වශයෙන්ම, “ගැනීමට වඩා දීම ආශීර්වාදයකි,” (ක්‍රියා 20:35) යන ශ්‍රේෂ්ඨ සත්‍යය ඔබ අත්විඳ ඇත්තේ කුමන ආකාරවලින්ද?`