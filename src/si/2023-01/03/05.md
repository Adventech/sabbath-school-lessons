---
title:  දශභාගය දෙන්නේ දළ වැටුපෙන්ද එසේත් නැතිනම් ශුද්ධ ආදායමෙන්ද?
date:   18/01/2023
---

අප දිනපතා වැටුපෙන් හෝ මුල් වැටුපෙන් ගෙවනු ලබන්නේ නම් අපගේ “ආදායම” මත අපගේ දශභාගය ගණන් බලමු.  අපි ස්වයං රැකියාවක නියැලෙන සහ අපගේම ව්‍යාපාරයක් ඇත්නම් ඉන් ලැබෙන “වැඩි කොටස” “වැඩිවීම” හෝ ලාභයෙන් දශභාගය ගෙවමු. බොහෝ රටවල, ආරක්ෂාව, මාර්ග සහ පාලම්, විරැකියා ප්‍රතිලාභ යනාදී ජනතාව වෙනුවෙන් කරන සේවාවල පිරිවැය ආවරණය කිරීම සඳහා රජය සේවක වැටුපෙන් බදු ලබා ගනී. දළ හෝ ශුද්ධ ප්‍රශ්නය සම්බන්ධ වන්නේ අප අපගේ දශභාගය ගෙවන්නේ එබඳු බදු අය කිරීමෙන් පසුවද නැතිනම් පෙරදීද යන්න පිළිබඳවය. ස්වයං රැකියාලාභීන්ට ඔවුන්ගේ ව්‍යාපාර පවත්වාගෙන යාමට නිත්‍යානුකූලව දැරීමට සිදුවන බදු අය කිරීමට පෙර ඔවුන්ගේ ශුද්ධ ලාභය තීරණය කළ යුතුය.

සාමාජිකයින්ගේ දීමේ පුරුද්ද පිළිබඳ කරන ලද අධ්‍යයනයකදී එළිදරව් වූයේ සෙවන්ත්-ඩේ ඇඩ්වෙන්ටිස්ට්වරුන්ගේ දළ වැටුපෙන් දෙන ලද දශභාගයයි. එනම් බදු අය කිරීමට පෙරදීය. එපමණක් නොව, 1990 වසරේදී මහා සභාවෙන් පළ කරන ලද “දශභාගය ගෙවීමේ ප්‍රතිපත්ති සහ මාර්ගෝප-දේශකයේ” මෙසේ සඳහන් වේ. “දශභාගය ගණනය කළ යුත්තේ, වේතනයේ හෝ වැටුපේ දළ කොටසෙන් හෝ වැටුපක් ලබන අයගේ ආදායමෙන් නීතිමය හෝ නිලලත් කපාහැරීම් කිරීමට පෙරදීය. මෙයට පුරවැසියෙකුට යම් යම් සේවයන් සඳහා සහ ශුභ සාධනය සඳහා සපයනු ලබන සේවයට යන අයබදු වැනි දේවල් ඇතුළත් වේ. Guideline 111-F —Page 22.

`1 රාජාවලිය 17:9-16 පාඨ කියවන්න. එලියා වැන්දඹුව වෙතට පැමිණීමට පෙරදී ඇයගේ තත්වය කුමක් වීද? ඇය සහ ඇගේ පුත්‍රයා රක්ෂා කිරීමට පෙර ඇය කුමක් කළ යුතුයැයි ප්‍රොපේතවරයා ඉල්ලා සිටියේද? මෙම වාර්තාව තුළින් දැනට පවතින ප්‍රශ්නය ගැන අපට කුමක් ඉගෙන ගත හැකිද?`

ශාරෙපත්හි වැන්දඹුවට දෙවියන්වහන්සේගේ මිනිසෙක් ඇයව හමුවීමට පැමිණෙන බව පවසනු ලැබීය. (1 රාජාවලිය 17:9 පාඨය කියවන්න.) එලියා පැමිණිවිටදී, ඇය තම දුක්ඛිත තත්වය විස්තර කළාය. එලියා පළමුවෙන්ම පානය කිරීමට ජලය ඉල්ලා සිටියේය. ඉන්පසු ඔහු මෙසේ පැවසීය: “භය නොවෙන්න; ගොස් නුඹ කී හැටියට කරපන්න. එහෙත් පළමුකොට එයින් මට කුඩා රොටියක් සාදා පිටතට මා ළඟට ගෙනෙන්න, පසුව නුඹටත් නුඹේ පුත්‍රයාටත් සාදාගනින්න. මක්නිසාද ස්වාමීන්වහන්සේ භූමිය පිටට වැස්ස එවන දවස දක්වා පිටි මුට්ටිය ඉවරවෙන්නේවත් තෙල් කුළාව අඩුවෙන්නේවත් නැතැයි ඉශ්‍රායෙල්ගේ දෙවිවූ ස්වාමීන්වහන්සේ කියනසේකැයි කීවේය.” 
(1 රාජාවලිය 17:13,14).

මෙම ආත්මාර්ථකාමීත්වය ඔහුගේ පැත්තෙන් සිදු වූවාද, නැතහොත් ඔහු ඇගේ ඇදහිල්ල සත්‍ය වශයෙන්ම පරීක්ෂා කරමින්, ඇයට ඇගේ ඇදහිල්ල ක්‍රියාත්මක කිරීමට ඉඩ දුන්නේද? පිළිතුර පැහැදිලි විය යුතුය.

අපට පවසා තිබෙන ආකාරයට, “සෑමදෙනාම තම තමාගේ තක්සේරු කරුවා විය යුතුය. එමෙන්ම තම තමාගේ හදවතේ පරමාර්ථයට අනුව දීමට ඉඩ හැර ඇත.” —Ellen G. White, Testimonies for the Church, vol. 4, p. 469. 

`දශභාගය කිසිවිටක නොදුන්නාවූද, එයින් ආශිර්වාද අත් නොදුටුවාවූද යම් කෙනෙකුට එය විස්තර කළ හැක්කේ කෙසේද? එම ආශිර්වාද මොනවාද? දශභාගය ගෙවීම මගින් ඔබගේ ඇදහිල්ල ශක්තිමත් වන්නේ කෙසේද?`