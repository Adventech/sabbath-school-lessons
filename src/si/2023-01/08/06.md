---
title:  දිව්‍යමය උපදෙස් සෙවීම
date:   23/02/2023
---

ලෞකික මූල්‍ය කළමනාකරණය පිළිබඳ නීති පනවන “ටමරම” ආත්මික ගුරුවරුන් බොහෝ ඇත. එහෙත් දෙවියන්වහන්සේ අපට භාරදී ඇති ප්‍රාග්ධනය කළමනාකරණයේදී ඔවුන්ගෙන් උපදෙස් ලබා ගැනීම ගැන උන්වහන්සේ අනතුරු අඟවා ඇත. “දුෂ්ටයන්ගේ මන්ත්‍රණය අනුව නොයන්නාවූ, පව්කාරයන්ගේ මාර්ගයෙහි නොසිටින්නාවූ, නින්දා කරන්නන්ගේ ආසනයෙහි නොහිඳින්නාවූ, ස්වාමීන්ගේ ව්‍යවස්ථාවේ ප්‍රීති වන්නාවූ, උන්වහන්සේගේ ව්‍යවස්ථාව රෑ දාවල් මෙනෙහි කරන්නාවූ, මනුෂ්‍යයා ආශිර්වාද ලද්දේය. ඔහු දිය ඇළවල් ළඟ හිඳුවූ නියම කලට ඵල දෙන නොමැළවෙන කොළ ඇති ගසක් හා සමාන වන්නේය. ඔහු කරන සියල්ල සඵල වෙයි.” (ගීතාවලිය 1:1-3). 

එබැවින් ස්වාමීන්වහන්සේගේ ව්‍යවස්ථාව තුළ ප්‍රීති වන මිනිසා (මෙහිදී ව්‍යවස්ථාව යන්න වඩා පුළුල්ව අවබෝධ කරගත යුතුය. එනම් දේව වචනයයි.) ආශිර්වාද ලබන්නේය. එය කොතරම් සරලද? එමෙන්ම ඔහු සඵල වන්නේය. සාර්ථක වන්නේය.

`හිතෝපදේශ 3:5-8 පාඨ කියවන්න. අපි මෙම ප්‍රතිපත්තිය මූලික මුදල් පිළිබඳ කරුණු සඳහා කෙසේ අදාළ කරගන්නෙමුද?`

මූල්‍ය කළමනාකරණය ගැන බයිබලයේ උපදෙස් ගැන සලකා බලන විට, අපට අනුගමනය කිරීමට වටිනා කරුණු ඉදිරිපත් කරයි. අපි ඒවායින් සතක් (7) ගැන සලකා බලමු.

1\. සංවිධානය වන්න: වැයකරන මුදල් වල සැලැස්මක් වර්ධනය කරන්න. (හිතෝපදේශ 27:23,24). බොහෝ පවුල් වේතනයෙන් වේතනය මත ජීවත් වෙති. මුදල් ඉපයීම, වැය කිරීම සහ ඉතිරි කිරීම සඳහා සරල සැලැස්මකින් තොරව, ජීවිතය බොහෝ සෙයින් පීඩා සහිතවේ.

2\. ඔබ උපයන මුදලට වඩා අඩුවෙන් වැය කරන්න: ඔබගේ ආදායම තුළ ජීවත් වීමට අධිෂ්ඨානය කරගන්න. (හිතෝපදේශ 15:16). බටහිර රටවල බොහෝ පවුල්, ඇත්තවශයෙන්ම, ඔවුන් උපයන ආදායමට වඩා වියදම් කරති. ණය ලබාගැනීමේ පහසුකම් ඇති නිසා මෙය කළ හැකිය.

3\. සෑම වැටුපකින්ම කොටසක් ඉතිරි කරන්න. (හිතෝපදේශ 6:6-8). අප ඉතිරි කරන්නේ, අනාගතයේදී වඩා විශාල මිලට ගැනීම් සඳහාත්, සැලසුම් නොකරන ලද වියදම් දැරීම සඳහාත්ය. එනම් අනතුරු සහ ලෙඩරෝග සඳහාය. ඉතිරි කළාවූ මුදල් සමහරක්, අපට තවදුරටත් රැකියාවේ නියුතු වීමට නොහැකි, එනම් මහළු වියට පත්වන විටදී, භාවිතා කළ හැකිය.

4\. COVID-19 මෙන් ණය ගැනීමෙන් වැලකී සිටින්න: (හිතෝපදේශ 22:7) පොළිය යනු අපට එම වියදමෙන් තොරව ජීවත් විය හැකි අංගයකි. ණය බරින් යුක්තව ජීවත්වන පුද්ගලයෙක් හෝ පවුලක් එනම් ණයට ගත් මුදලින් සත්‍ය වශයෙන්ම අද ජීවත් වන්නේ, ඔවුන් අනාගතයේදී ඉපයීමට බලාපොරොත්තු වන මුදල් මතය. ජීවිතයේ යම් වෙනසක් ඇති වුවහොත්, එවිට බරපතල මූල්‍ය ලැජ්ජාව එහි ප්‍රතිඵලය වනු ඇත.

5\. කඩිසර සේවකයෙක් වන්න: “අලසයාගේ ප්‍රාණය ආශාවන නුමුත් ඔහුට කිසිවක් නැත. එහෙත් කඩිසරයන්ගේ ප්‍රාණය, තරවෙයි.” (හිතෝපදේශ 13:4). 

6\. මූල්‍ය කටයුතු වලදී දෙවියන්වහන්සේ සමග විශ්වාසවන්ත වන්න. (ද්විතීය කථාව 28:1-14) කිසිම පවුලකට දෙවියන්වහන්සේගේ ආශිර්වාද නොලැබ ජීවත් විය නොහැකිය.

7\. මේ පොළොව අපගේ සත්‍ය නිවස නොවන බව මතක තබාගන්න: අපගේ කළමනාකරණය මගින් අපගේ අවසානයේදී මූලිකත්වය ඇත්තේ කොහේදැයි අපට බොහෝ දේවල් පවසයි.  (මතෙව් 25:14-21).