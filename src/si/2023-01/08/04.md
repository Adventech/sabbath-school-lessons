---
title:  උපයන්නාවූ අවුරුදු
date:   21/02/2023
---

අප දුටු ආකාරයෙන්, දෙවියන්වහන්සේගේ කැමැත්ත වූයේ, මිනිසුන් එක් අවකාශයක හෝ වෙන යම් අවකාශයක වැඩකරනු දැකීමටයි. අපගේ ජීවිතයේ මෙම කොටස සාමාන්‍යයෙන් (වැඩකරන කාලය) අවුරුදු 40ක් පමණ දිගය. බොහෝ මිනිසුන්ට, මෙය දරුවන් හදාවඩාගෙන, සහ අධ්‍යාපනය ලබාදී, නිවසක් සහ අනෙක් ප්‍රධාන දේවල් මිලදී ගැනීම් කරන කාලයයි. මෙය මූල්‍ය වශයෙන් ඉතාම දැඩි කාලයක් වෙයි. එමෙන්ම එය හැඟීම් බර කාලයක්ය. මක්නිසාද, පවුල එක්ව වැඩ කිරීමට ඉගෙන ගන්නා සහ එහි සාමාජිකයින් ජීවිතාන්තය දක්වා බැඳීම් ඇති කරගන්නා කාලය වන නිසාය. මූල්‍ය පීඩා මගින් මේ අවස්ථාවේදී විවාහ කැඩී බිඳී යා හැකි වන අතර එසේ බොහෝ විට සිදුවේ. දෙපක්ෂයේම කිතුනු කැපවීම ඇති පවුල්වල සහ බයිබලයේ ප්‍රතිපත්ති අනුගමනය කිරීමට කැමති වන්නේ නම් එම පවුල් බොහෝ සෙයින් ස්ථාවර වේ.

`1 තිමෝති 5:8; හිතෝපදේශ 14:23 සහ කොලොස්සි 3:23, 24 පාඨ කියවන්න. පවුලේ මුදල් හැසිරවීම පිළිබඳව මෙම පාඨ වලින් අපට ගත හැකි කරුණු මොනවාද?`

බොහෝ පවුල්වල ප්‍රධාන ආහාර සපයන්නා වන්නේ ස්වාමි පුරුෂයාය. එසේ වුවද, බොහෝ විට දෙමව්පිය දෙදෙනාම වැඩ කරති. ඇත්තවශයෙන්ම බලාපොරොත්තු නොවූ තත්වයන් පැන නගින්නේය. එනම් ලෙඩ රෝග, ආර්ථික ගැටළු යන ඕනෑම දෙයක්. එය මෙම කාර්යය ඉතා දුෂ්කර තත්වයට පත්කරයි. එවිට මිනිස්සු ඒ අනුව සකසුරුවම් වීමට අවශ්‍ය වේ.

ජීවිත කාලයේදී මෙලොවට බිහිකරන දරුවන් නම් කරනු ලබන්නේ, “ස්වාමීන්වහන්සේගෙන් ලැබුණු උරුම ලෙසය.” (ගීතාවලිය 127:3). දරුවන් මෙලොවට බිහිවන විටදී මහත්වූ වගකීමක් රැගෙන එන බව අපි මතක තබාගත යුතු වෙමු. කිතුනු දෙමව්පියන්ගේ අරමුණ වන්නේ ඔවුන්ගේ දරුවන් නිදහස් දරුවන් බවට පත් කිරීම සඳහා පුහුණු කිරීමය. එනම් මේ ජීවිතයේදී සහ පැමිණෙන්නට ඇති ජීවිතයේදී එම සුදුසුකම් ලැබීමටය. දෙමව්පියන්ට උපකාරී වන කරුණු තුනක් මෙන්න:

1\. කිතුනු නිවසක පරිසරයක් සැපයීම: මෙයට නොකඩවා සහ ප්‍රියජනක පවුලේ නමස්කාරය ඇතුළත්වේ. එමෙන්ම නොකඩවා සබත් පාසල් සහ දේවස්ථානයට පැමිණීමද අවශ්‍යවේ. දශභාගය සහ සම්මාදම් දීමේදී විශ්වාසවන්තකමද ඉතාම වැදගත්ය. මේවා මුල් ජීවිත කාලයේදී ඇති කරගත යුතු ශ්‍රේෂ්ඨ පුරුදු වේ.

2\. වැඩකිරීමට කැමැත්ත සහ එය අගය කිරීමට දරුවන්ට උගන්වන්න: වැඩ කිරීමේදී කඩිසරකම සහ අඛණ්ඩතාවය සැමවිටම ගණන් ගනු ලබන බවත්, අගය කරනු ලබන බවත් ප්‍රශංසාව ලැබෙන බවත් දරුවෝ සොයා දැනගනිති. අපගේ කාලය අන් අය වෙනුවෙන් වැය කිරීම සහ ඔවුන්ට වටිනාකමක් ඇති කාර්යයක් ඉටු කිරීමේ ප්‍රතිඵලයක් වශයෙන් අපට මුදල් ලැබෙන බව ඔවුහු ඉගෙන ගත්තෝය.

3\. යහපත් අධ්‍යාපනයකින් උපකාර කරන්න: අද අධ්‍යාපනය ඉතාමත් මිල අධිකය. විශේෂයෙන්ම පුද්ගලික ක්‍රිස්තියානි පාසල් අධ්‍යාපනය. එහෙත් තම දරුවන් වෙනුවෙන් කරන සැලසුම් සහිත දෙමව්පියන්ට මේ ජීවිතයට පමණක් නොව, පැමිණෙන්නට ඇති ජීවිතයටද ඒ දරන වියදම මහත් සේ යහපති.

`ඇත්තවශයෙන්ම, ඔවුන් කුමක් කළද, තමන්ගේ දරුවන් කුමන මාර්ගයේ යන්නේද යන්න ගැන කිසිවෙකුට සහතික නැත. දෙමව්පියන් ඔවුන්ගේ වැඩිමල් දරුවන් කරන වැරදි තෝරාගැනීම් නිසා ඔවුන්ටම ශාප කර නොගැනීම වැදගත් වන්නේ ඇයි?`