---
title:  පළමු දේවල් පළමුව
date:   19/02/2023
---

`දේශනාකාරයා 12:1 වැනි පාඨය කියවන්න. එහි අප වෙනුවෙන් ඇති පණිවිඩය කුමක්ද?`

තරුණයින් වැඩිහිටි භාවයට මුහුකුරා යන විට, මූලික අවශ්‍යතා සපයා දීම පිළිබඳ සිතිවිලි ඇතිවේ. එනම් ආහාර, ඇඳුම් පැළඳුම් සහ හිසට සෙවනකි. යේසුස්වහන්සේම මෙසේ පවසමින් අපගේ අවශ්‍යතා වලට මුල් තැන දෙන්නේ කෙසේද යන්න පැවසූ සේක. “නුමුත් පළමුකොට උන්වහන්සේගේ රාජ්‍යයද උන්වහන්සේගේ ධර්මිෂ්ඨකමද සොයාපල්ලා. මේ සියල්ලත් නුඹලාට දෙනු ලබන්නේය.” (මතෙව් 6:33). ඇත්තවශයෙන්ම වඩා වැඩිමහල් අය සහ තරුණ වියේදී යේසුස්වහන්සේ උදෙසා තෝරාගැනීමක් නොකළ අයට, ගබඩාකාරකම ගැන නිවැරදි තීරණයක් ගැනීමට තවමත් කාලය ඇත.

උත්පත්ති 28:20-22 පාඨ වලින් අප දුටු අන්දමට යාකොබ් ආධ්‍යාත්මික සහ මූල්‍ය යන දෙඅංශයෙන්ම වැදගත් ජීවන තේරීම් කිහිපයක් කර ඇත. දර්ශනයේදී ස්වාමීන්වහන්සේ යාකොබ්ට උන්වහන්සේව හඳුන්වා දුන්නේ, “මම නුඹේ පියවූ ආබ්‍රහම්ගේ දෙවිවූ, ඊසාක්ගේ දෙවිවූ ස්වාමීන්වහන්සේය...” (උත්පත්ති 28:13) යනුවෙනි. ඉන්පසු දෙවියන්වහන්සේට ඔහුගේ පොරොන්දුවේ කොටසක් ලෙස, “ස්වාමීන්වහන්සේ මාගේ දෙවියන්වහන්සේ වන සේක.” යනුවෙන් යාකොබ් පැවසීය. (උත්පත්ති 28:21).

`උත්පත්ති 29:9-20 පාඨ කියවන්න. යාකොබ්ගේ ජීවිතයේ මෙම සිද්ධිය කාලය ගැන ඇති වැදගත්කම කුමක්ද?`

යාකොබ් දෙවියන්වහන්සේට ඔහුගේ ආත්මික සහ මූල්‍යමය කැපවීම් කළ පසු ස්වාමීන්වහන්සේ ඔහුව ළිඳ ළඟ සිටියාවූ රාකෙල් වෙතට යැවීය. (උත්පත්ති 29:9-20 පාඨ බලන්න). ඔබගේ ආත්මික තීරණය සහ ඔබගේ ජීවිතයේ වැඩ කටයුතු පිළිබඳ තීරණ ගැනීම විවාහයකට සූදානම් වීමට පෙරදී පැවසීම යෝග්‍ය වේ. ඔබගේ අනාගත සහකාරයා / සහකාරිය ඔවුන් කුමන දෙයකට ඇතුළු වන්නේදැයි දැනගත යුතුය. මෙම පුද්ගලයා කැපවූ කිතුනුවෙක්ද? ඔහු / ඇය කුමන අන්දමේ රැකියාවක් හා සම්බන්ධ වන්නේද? එම පුද්ගලයා ගුරුවරයෙක්ද, හෙදියක්ද, නීතිඥයෙක්ද, කම්කරුවෙක්ද හෝ වෙන යම් රැකියාවක් කරන්නෙක්ද යන්න ගැනය. මම කැපවන්නේ කුමන ආකාරයේ ජීවිතයකටද? විවාහ ගිවිසුමකට එළඹීමට පෙරදී, පිළිතුරු අවශ්‍ය වන වෙනත් ප්‍රශ්න වන්නේ: ඔහු / ඇය සම්පූර්ණ කර ඇත්තේ කුමන මට්ටමේ අධ්‍යාපනයක්ද? විවාහයට කොපමණ ණය ප්‍රමාණයක් පැමිණෙන්නේද? මෙම තත්වය මගේ වගකීමේ කොටසක් හැටියට එම තත්වය පිළිගැනීමට මම කැමති වන්නෙම්ද?

`2 කොරින්ති 6:14, 15 කියවන්න. ජීවිතයේ සහකාරයෙක් සෙවීමේදී මෙම ප්‍රතිපත්තිය ගැන සලකා බැලීම එතරම් වැදගත් වන්නේ මන්ද? එමගින් යහපත් විවාහයක් සහතික නොකළද, එය යහපත් විවාහයක් ඇතිවීමේ අවස්ථා වඩා ශ්‍රේෂ්ඨ වන්නේ ඇයි?`