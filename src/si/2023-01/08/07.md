---
title:  වැඩිදුර අධ්‍යයනය සඳහා
date:   24/02/2023
---

“කෙටි වසර ගණනාවක් වැළඳගන්නාවූ, මෙන්ම අවසානයක් (වර්තමාන ජීවිතයේ) නැති අනාගතය සඳහා පූර්වාරක්ෂාව ගැන කටයුතු කරන කිසිම ව්‍යාපාරයක් හෝ ජීවිත සැලැස්මක් ... යහපත් හෝ අංග සම්පූර්ණ නොවන්නේය ... කිසිම මිනිසෙකුට මෙලොව ජීවිතය සඵලත්වයට පත්කර සහ සක්‍රීය කිරීමෙන් තොරව ස්වර්ගයේ වස්තුව රැස්කළ නොහැකිය.”  —Ellen G. White, Education, p. 145.

“ව්‍යාපාරයක අඛණ්ඩතාවය පවතින අත්තිවාරම සහ සත්‍ය සාර්ථකත්වය දෙවියන්වහන්සේගේ අයිතිය හඳුනාගැනීමය. සියලු දේවල් වල මැවුම්-කාරයාණන්, මූලික ව්‍යවසායකයා වන්නේ උන්වහන්සේය. අපි උන් වහන්සේගේ භාරකරුවන් වෙමු. අපි සතු සියලුම දේවල් උන්වහන්සේගෙන් ලත් විශ්වාසය වන අතර ඒවා භාවිතා කළ යුත්තේ උන්වහන්සේගේ මගපෙන්වීම අනුවය.” —Education, p. 137.

අපගේ පවුල් වලට අවශ්‍ය දේවල් සැපයීමේදී ඇතිවන පීඩනය හේතුකොටගෙන, බොහෝ වෙලාවට අපි සිතන්නේ, අපගේ රාජකාරි කරන්නේ නිකම්ම ආදායමක් ලබා ගැනීම සඳහා බවය. එහෙත් කිතුනුවන් හැටියට, අපිද යේසුස්වහන්සේගේ අනුගාමිකයින්ට උන්වහන්සේ නියම කළාවූ ශ්‍රේෂ්ඨ මෙහෙයේ කොටස්කරුවන් වෙමු. මාර්ක් 16:15 වැනි පාඨයේ සඳහන් මෙම නියම කිරීම උපුටා දැක්වීමෙන් පසු එලන් ජී. වයිට් මහත්මිය මෙසේ ලිවීය. “මෙම කියමනේ සාමාන්‍ය අර්ථයට අනුව සියලුදෙනාටම දේවගැතිවරුන් හෝ මිෂනාරිවරුන් වීමට කැඳවනු නොලැබේ. එහෙත් සියලුදෙනාම උන්වහන්සේ සමග “ශුභ ආරංචිය” ඔවුන්ගේ සහෝදර ජනතාවට බෙදා දෙන්නාවූ සේවකයන් විය හැකිය. උගත් හෝ නූගත්, මහළු හෝ තරුණ අයට මෙම ආඥාව දී ඇත.” —Education, p. 264.

“අපි ජීවිතයේ දෙවියන්වහන්සේගේ සැලැස්ම අනුගමනය කළයුතු වෙමු. අපට ළඟින්ම ඇති, අපගේ මාර්ග දෙවියන්වහන්සේට කැපකිරීම සහ උන්වහන්සේගේ ආරක්ෂාවේ සංඥා අනුගමනය කිරීම. මේවා රැකියාවක් තෝරා ගැනීමේදී ආරක්ෂිත මගපෙන්වීම ස්ථිර කරන්නාවූ නීති රීතිය.” —Education,
p. 267.

**සාකච්ඡා සඳහා ප්‍රශ්න**:

`කිතුනුවන් වන අපි “සාර්ථක” ජීවිතයක් යනු කුමක්ද යන්න නිර්චවනය කරන්නේ කෙසේද? ලෝකය “සාර්ථක” යන වචනය අර්ථකථනය කරන ආකාරය සහ අපි එය කළයුතු ආකාරය අතර තිබිය යුතු වෙනස කුමක්ද? උදාහරණයක් හැටියට යොහන් බව්තීස්ත ගැන සිතන්න. ඔබ ඔහුගේ ජීවිතය කෙසේ නිර්වචනය කරන්නේද? එනම් නොසැලකිලිමත් ලෙස අවසන්වූ (බන්ධනාගාරයේදී) ඔහුගේ ජීවිතය ගැනය. ඒ සියල්ලම පදනම් වූයේ දුෂ්ට ස්ත්‍රියකගේ අභිමතය පරිදිය. ඔබ එය “සාර්ථකත්වය” යනුවෙන් හඳුන්වන්නේද? ඔබගේ පිළිතුරට  කුමන හේතු ඔබට ඉදිරිපත් කළ හැකිද?`

`ධනය හෝ ජීවිතය කළමනාකරණය යන කිසිවක් බයිබලයේ ප්‍රතිපත්ති අනුගමනය නොකළාවූ බොහෝ “සාර්ථක” පුද්ගලයින් පිළිබඳ ඔබ කෙසේ විස්තර කරන්නේද? එසේත් නැතිනම් ඒවා (බයිබලයේ ප්‍රතිපත්ති) අනුගමනය කිරීමට උත්සාහ දැරුවද, සාර්ථකත්වයට පත් නොවූ අය ගැන ඔබ කෙසේ විස්තර කරන්නේද? සමහරවිට ඔවුහු ලෙඩවීම හෝ විනාශයකට පත්වන්නාහ. මෙවැනි අවස්ථා අපි කෙසේ නම් අවබෝධ කරගනිමුද?`