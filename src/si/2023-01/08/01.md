---
title:  සාර්ථකත්වය සඳහා සැලසුම් කිරීම
date:   18/02/2023
---

### මේ සතියේ පාඩමේ අධ්‍යයනය සඳහා කියවන්න
දේශනාකාරයා 12:1; උත්පත්ති 2:15; 1 තිමෝති 5:8; කොලොස්සි 3:23, 24; උත්පත්ති 39:2-5; හිතෝපදේශ 3:5-8.

> <p>කටපාඩම් පදය</p>
> “නුඹලාට නුඹලාගේ විපාකයවූ උරුමය ස්වාමීන් වහන්සේගෙන් ලැබෙන බව දැන, නුඹලා කරන කොයි දෙයක් නුමුත් මනුෂ්‍යයන්ට නොව ස්වාමීන්වහන්සේට මෙන් සිතෙන් කරපල්ලා. නුඹලා සේවයකරන්නේ ස්වාමිවූ ක්‍රිස්තුස්වහන්සේටය” (කොලොස්සි 3:23, 24).

බොහෝ මිනිස්සු සාර්ථක සහ ප්‍රීතිමත් ජීවිතයක් ගත කිරීමට කැමති වෙති. ඇත්තවශයෙන්ම, ක්ෂණයකින් විනාශය සහ ඛේදවාචක සිද්ධීන් සිදුවිය හැකි වැටුණාවූ ලෝකයක, මෙම අරමුණ, පරමාර්ථය අත්කර ගැනීමට එතරම් පහසු නොවේ.

එවිටද අප “සාර්ථකත්වය” අර්ථකථනය කළ යුත්තේ කෙසේද යන ප්‍රශ්නය ඇතිවේ. යෝසෙප් මිසරයේ සිටීම ගැන සිද්ධියක් ඇත. සාර්ථක ජීවිතයක් යම් දිනක පැවතියේ නම්, එය ස්ථිර වශයෙන්ම එකකි. එය එසේ නොවන්නේද? බන්ධනාගාරයෙන් රාජ මාළිගයට වැනි දෙයක්, අනෙක් අතින් බැලූ විට යොහන් බව්තීස්ත පිළිබඳ එය කෙසේ වීද? ඔහු බන්ධනාගාරයෙන් සොහොනට ගියේය. ඔහුගේ ජීවිතය කොතරම් සාර්ථක වීද? නැවතත්, ඒ සියල්ලම රඳා පවතින්නේ ඔබ ‘සාර්ථකත්වය’ යන වචනය අර්ථකථනය කරන ක්‍රමය අනුවය.

අප මේ සතියේදී “සාර්ථකත්වය” යන අදහස දෙස බලන්නට යන්නේ මූලික භාරකාරත්වය සහ මූල්‍ය ප්‍රතිපත්ති සම්බන්ධ කරගෙනය. අප කවුරුන් වුවද හෝ අප ජීවත්වන්නේ කොහේද යන්න කම් නැත. මුදල් සහ මූල්‍ය යන දෙකම අපගේ ජීවිතයේ කොටසක් වන්නේය. එයට අප කැමැති හෝ අකමැති වුවද එය එසේය. එසේ නම් “සාර්ථකත්වය” සහතික නොකරමින් වුවද, මූල්‍ය වශයෙන් සාර්ථකත්වය කරා ළඟාවීමේදී අප අතින් සිදුවිය හැකි වැරදි ලිහිල් කරගැනීම සඳහා අපට ගත හැකි ප්‍රායෝගික පියවරවල් මොනවාද? 

_පෙබරවාරි 25 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._