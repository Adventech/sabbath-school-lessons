---
title:  අඛණ්ඩතාවයෙන් යුක්තව වැඩ කිරීම
date:   22/02/2023
---

“සාර්ථක” ජීවිතයක තවත් අදියරක්, එනම් අවසාන අදියර ඉතාමත් ප්‍රීතිමත් එකක් විය හැකිය. මුල් අවුරුදු වල තීරණ ඥානවන්ත වුණි නම්, එමෙන්ම බලාපොරොත්තු නොවූ ආකාරයේ සිද්ධීන් මගින් විනාශ වූයේ නැතිනම්, එසේ විය හැකිය. දෙමව්පියන් ඉතා මැනවින් ඔවුන්ගේ දරුවන් නිදහස් වැඩිහිටියන් ලෙසට පත්වීමට හදාවඩා ගත් විටදී, නිවසට අවශ්‍ය වියදම ගෙවා දැමේ. ප්‍රවාහන පහසුකම් සපයනු ලැබේ. නොගෙවා අතපසු වූ ණය නැත. එමෙන්ම පවුලේ ජ්‍යෙෂ්ඨයන්ගේ අවශ්‍යතා සැපයීමට අවශ්‍ය සෑහෙන ආදායමක් ඇත.

දෙවියන්වහන්සේ උන්වහන්සේගේ දරුවන්ව රැකියාවේ සහ ජීවිතයේ වඩා උසස් තරාතිරමක් පවත්වාගෙන යාම සඳහා කැඳවන සේක. එම ප්‍රමිතිය නම් අපගේ හදවත් තුළ දෙවියන්වහන්සේගේ ආඥා ලියා තිබීමයි. (යෙරමියා 31:33 බලන්න). ඒවා අපගේ හදවත් තුළ පිළිබිඹුවී තිබීමයි. සමාජය ඛාදනය වන විටදී සහ කිතුනු ඉගැන්ීම පහල වැටී අවම වූ විටදී, කිතුනුවෙකුට අපහාසයට ලක් නොවන්නාවූ උසස් තත්වයක ජීවත්වෙමින් වැඩ කිරීම ඊටත් වඩා වැදගත් වෙයි. බයිබලය මෙසේ පවසයි: “බොහෝ ධනයට වඩා හොඳ නමක්ද, රන් රිදී වලට වඩා කරුණාවද අගනේය.” (හිතෝපදේශ 22:1).

දේව භක්තික සේවකයින් සිටීම නිසා තමන් ආශිර්වාද ලත් අයෙක් වන බව හඳුනාගත් සේවායෝජකයින් පිළිබඳ වාර්තා කර ඇති අවස්ථා එමටයි. යාකොබ්ට ඔහුගේ මාමණ්ඩියගෙන් එනම් ලාබන්ගෙන්, වෙන්ව යාමට අවශ්‍යවූ විට ඔහු ඔහුගේ පවුල සමග ආපසු ඔහුගේ ගමට පැමිණියේය. ලාබන් ඔහුට මෙසේ පවසමින් නොයන ලෙස ආයාචනා කළේය. “නුඹෙන් මට කරුණාව ලැබී තිබේ නම්, නැවතී යන්න. නුඹ නිසා ස්වාමීන්වහන්සේ මට ආශිර්වාද කළ බව නිමිත්තකින් මට පෙනී ගොස් තිබේ.” (උත්පත්ති 30:27). එමෙන්ම යෝසෙප්ව වහල්කමට මිසරයට විකුණූ විටදී, ඔහුගේ ස්වාමියා වූ පොතිඵර්ද ඒ හා සමාන දැක්මක්, යෝසෙප්ගේ වැඩ පිළිබඳ දුටු අතර ඔහුට එයට ගැලපෙන සේ තෑගි බෝග, ප්‍රශංසා පුද කළේය.

`උත්පත්ති 39:2-5 පාඨ කියවන්න. මෙම පාඨ වලින් විශේෂ ආකාරයෙන් අපට පැවසුවේ නැතුවද, ස්වාමියා එතරම් හිතකර ලෙස යෝසෙප් දෙස ඔහුගේ අවධානය යොමු කිරීමට හේතුවීමට යෝසෙප් කුමක් කළේද?`

“එහෙයින් නුඹලා කතත්, බොතත්, වෙනයමක් කරතත්, සියල්ල දෙවියන් වහන්සේගේ ගෞරවය පිණිස කරපල්ලා.” (1 කොරින්ති 10:31). එබැවින් අපගේ වැඩෙහිදී සහ මූල්‍ය කළමනාකරණයේදී, අප කුමක් කළත්, ඒ සියල්ල අප කළ යුත්තේ දෙවියන්වහන්සේගේ මහිමය උදෙසාය. අපගේ ජීවිතයේ සාර්ථකවීම සඳහා අපට ඥානය සහ ශක්තිය ලබා දෙන්නේ උන්වහන්සේය.

“ස්වාමීන්වහන්ස, මහන්තත්වයද, පරාක්‍රමයද, තේජසද, ජයද, මහිමයද අයත් ඔබටය. මක්නිසාද ස්වර්ගයෙහිත්, පොළොවෙහිත්, ඇති සියල්ල ඔබගේය; රාජ්‍යයත් ස්වාමීන්වහන්ස, ඔබට අයිතිය. ඔබ සියල්ල කෙරෙහි හිස මෙන් උසස්ව සිටින සේක. වස්තුවද, ගෞරවයද පැමිණෙන්නේ ඔබගෙන්ය. ඔබ සියල්ල කෙරෙහි ආණ්ඩු කරන සේක. බලයද, පරාක්‍රමයද ඔබගේ අතෙහිය. සියල්ලන් උසස් කරන්ටත්, ශක්තිමත් කරන්ටත් බලය තිබෙන්නේ ඔබ අතෙහිය.” (1 ලේකම් 29:11, 12).

`ඔබ රැකියාවේදී පමණක් නොව සාමාන්‍යයෙන් ජීවිතයේ, අනුගමනය කරන ප්‍රතිපත්ති මොනවාද? ඔබට කුමන වෙනස්කම් කිරීමට අවශ්‍යද?`