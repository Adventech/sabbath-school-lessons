### ස්වාමීන්වහන්සේ වඩින තුරු උන්වහන්සේ වෙනුවෙන් කළමනාකරණය කිරීම

අපගේ දෙවියන්වහන්සේ වන, විශ්වයේ මැවුම්කාරයා-ණන්ට මනුෂ්‍යයින් සමග ඇති කරගැනීමට   අවශ්‍ය සම්බන්ධ-තාවය අවබෝධ කරගැනීම අපහසුය. (ඒ පිළිබඳ අදහස පමණක්ම පුදුමාකාරය). “අපි දෙවියන්වහන්සේගේ දරුවෝ යයි කියනු ලබන ලෙස පියාණන් වහන්සේ කෙබඳු ප්‍රේමයක් අපටදී වදාළ සේක්දැයි බලාපල්ලා ..... ප්‍රේමවන්තයෙනි,  දැන්  අපි දෙවියන්වහන්සේගේ දරුවෝය.” (1 යොහන් 3:1). එසේත් නැත්නම් එලන් ජී. වයිට් මහත්මිය මෙසේ ලීවාය: “ඕනෑම මනුෂ්‍ය ගරුත්වයක් මේ හා සමාන විය හැකිද? ඕනෑම ලෞකික නම්බුවක් මේ හා සමාන විය හැකිද?” —God's Amazing Grace, p. 341. අපට දෙනු ලැබූ යේසුස්වහන්සේ තුළ අපට දී ඇති කීර්තිය සම්පූර්ණයෙන් අගය කළ නොහැකි වන්නේ, පාපය පැටවූ මේ ලෝකයේ අන්ධකාරය මගින් පමණි.

එසේ වුවද, අපි ප්‍රවේසම් නොවෙමු නම්, ලෝකයේ උපායන් සහ ලෞකික දේවල් අපව ක්‍රිස්තුස්වහන්සේගෙන් ඇද ගන්නවා ඇත. දේව වචනය අපව සාතන්ගේ උපායන් සහ පරීක්ෂාවන් ගැන දැනුවත් කරයි. “නුමුත් ධනවත් වන්ට ආශා ඇත්තෝ පරීක්ෂාවකද, මළපතකද මනුෂ්‍යයන් නාස්තියෙත්, විනාශයෙත් ගිල්වන්නාවූ අඥානවූ, අන්තරාය සහිත බොහෝ තෘෂ්ණාවලද වැටෙන්නෝය. මක්නිසාද, වස්තු තෘෂ්ණාව සියලු ආකාර නපුරේ මුලක්ය. සමහරු ඊට ආලයවී ඇදහිල්ලෙන් මුළාව ගොස්, බොහෝ වේදනා වලින් තුමූම ඇන ගත්තෝය.” (1 තිමෝති 6:9, 10).

කෙසේවෙතත් ස්වාමීන්වහන්සේ ඥානවන්තව මුදල් උපයන ආකාරය සහ භාවිතා කරන ආකාරය ගැන උපදෙස් දෙන සේක. එමෙන්ම පාවුල් අනතුරු ඇඟවූ ආකාරයට, “එය විනාශයට සහ අපා දුකට” මගපෙන්වන්නාවූ දෙයක් නොවිය යුතුය. ශුද්ධ ලියවිල්ලේ පාඨ දෙදහසකට වැඩි ප්‍රමාණයකින්, එනම් මුදල් සහ වස්තුව සහ අප ඒවාට දක්වන ආකල්පය ගැන සඳහන් කරන්නාවූ දෙවියන්වහන්සේ අපට ආතතියට පත්නොවී ජීවත්වන ආකාරය ගැන ප්‍රායෝගික උපදෙස් ලබා දෙන සේක. එමෙන්ම අපට ලබා දී ඇති දේවල් විශ්වාසවන්තව මූල්‍යමය කළමනාකරණය කරන ලෙස උන්වහන්සේ උපදෙස් දුන්සේක.

මෙම කාර්තුවේ පාඩම් වලින් දෙවියන්වහන්සේට අප සමග ඇති සම්බන්ධතාවයේ පරමාදර්ශය පෙන්වා දෙන අතර, අපට මිලදී ගැනීමට හෝ විකිණීමට නොහැකි විටදී පවා උන්වහන්සේට විශ්වාසවන්තව පැවතීම සඳහා අපට විශ්වාසය වර්ධනය කරගත හැක්කේ කෙසේද යන්න පැහැදිලිව දැකිය හැකිය. (එළිදරව් 13:17 පාඨය බලන්න) එහෙත් මෙවැනි ඇදහිල්ලක් එක රාත්‍රියකින් ඇති නොවේ. අපට දී ඇති දේවල් විශ්වාසවන්තව කලමනාකරණය කිරීම මගින්, අපට මුහුණ දීමට සිදුවන ඕනෑම අවස්ථාවකදී, දැන් පවා අපට සූදානම්ව සිටිය හැකිය.

සම්පත් ඇත්තේ දෙවියන්වහන්සේටය. අපි උන්වහන්සේ සමග කටයුතු කළහොත්, උන්වහන්සේ වෙනුවෙන් ඒවා පාලනය කිරීමට අපට ඉඩහරින සේක. පවිත්‍රත්වයට පත්වී සහ විශුද්ධත්වයට පත්වූ මනුෂ්‍යයින් උන්වහන්සේගේ සේවකයින් වීම උන්වහන්සේගේ කැමැත්තය. (පරමාර්ථයයි). මෙම ශ්‍රේෂ්ඨ අයිතිවාසිකම උදෙසා අපි උන්වහන්සේට ස්තූතිවන්ත වෙමු. “පියාණන්වහන්සේ අන්ධකාරයේ බලයෙන් අප මුදා, තමන් ප්‍රේමයේ පුත්‍රයාණන්ගේ රාජ්‍යයට අප පමුණුවාගත්සේක. උන්වහන්සේ තුළ අපගේ මිදීම වන, පව්වලට කමාව අපට තිබේ.” (කොලොස්සි 1:13; 14)

ඥානවන්ත මිනිසා වන සාලමොන් තුළින් දෙවියන්වහන්සේගේ දරුවන්ට දුන් අනුශාසනාව වන්නේ: “නුඹේ සම්පතින්ද, නුඹේ සියලු අස්වැන්නේ ප්‍රථම ඵලයෙන්ද ස්වාමීන්වහන්සේට ගෞරව කරපන්න.” (හිතෝපදේශ 3:9). මෙම උපදේශය සුදුසුය. මන්ද, “අපගේ ස්වාමීන්වහන්ස, අපගේ දෙවියන්වහන්ස, ඔබ ප්‍රශංසාවත්, ගෞරවයත්, බලයත් ලබන්ට වටින තැනන්වහන්සේය. මක්නිසාද ඔබ සියලු දේ මැවූසේක, ඔබගේ කැමැත්ත නිසා ඒවා තිබුණේය, ඒවා මවනලද්දේයයි කියති.” (එළිදරව් 4:11).

ලෞකික දැක්මට අනුව අප ජීවත්වන්නේ අභියෝගමත් සහ පීඩාවෙන් පිරි කාලයකය. කෙසේවෙතත්, කිතුනු ලෝක දැක්මට අනුව අපට විශ්වාසය සහ බලාපොරොත්තුව අත්කර දෙයි. එනම් යේසුස්වහන්සේ අපගේ මනුෂ්‍ය ඉතිහාසයේ උච්ඡතම අවස්ථාව පිළිබඳ අපට දුන් සංඥා, එනම් ක්‍රිස්තුස් වහන්සේගේ දෙවෙනි පැමිණීම ඉතාම ළඟ බව, එනම් දොරටුව ළඟ ඇති බව පෙන්වන සලකුණුය. මෙම ප්‍රායෝගික පාඩම් ඔබගේ දෙවියන්වහන්සේ තුළ ඇති විශ්වාසය සහ ඇදහිල්ල වර්ධනය වේවියි යාච්ඤා කරන අතර උන්වහන්සේට විශ්වාසවන්ත කළමනාකරුවෙක් වීමට අපි ඔබව දිරිගන්වමු.

“දෙවියන්වහන්සේ සම්පත් ඇති තැනැත්තා වන අතර, අප උන් වහන්සේ සමඟ වැඩ කරන විට, උන් වහන්සේ වෙනුවෙන් ඒවා හැසිරවීමට අපට ඉඩ සලසයි.”