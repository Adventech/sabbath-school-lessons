---
title:  වැඩිදුර අධ්‍යයනය සඳහා
date:   03/02/2023
---

ණය බර තුරන් කිරීමේ ක්‍රියාවලියේ පියවරවල් තුන ඇත්තෙන්ම එලන් ජී. වයිට්ගේ ලියවිලි වල එක පිටුවක සඳහන්ව ඇත. එම කරුණු ඔප්පු නංවා පෙන්වීමට අවධාරණය කර ඇත.

“තවත් ණයක් කිසිවිටක නොගැනීමට අධිෂ්ඨාන කරගන්න. ණය වෙනවාට වඩා ඔබ දහස් ගණන් දේවල් ප්‍රතික්ෂේප කරන්න. මෙය ඔබගේ ජීවිතයේ ශාපයක් වී ඇත. එනම් ණය වීමය. ඔබ වසූරිය රෝගයෙන් වැළකී සිටින ආකාරයට ඉන් වැළකී සිටින්න.

“දෙවියන්වහන්සේ සමග ගාම්භීර ගිවිසුමක් ඇති කරගන්න. එනම් උන්වහන්සේගේ ආශිර්වාද වලින් ඔබගේ ණය සියල්ල ගෙවා දමන බවත්, ඔබට කැඳ සහ පාන් ආහාරයට ගැනීමට සිදුවුවද, කිසි මිනිසෙකුට කිසිම ණයක් නොවන බවයි. නොසෙල්වෙන්න, අධෛර්යයට පත් නොවී හෝ ආපසු නොහැරෙන්න. ඔබගේ රුචිය ප්‍රතික්ෂේප කරන්න. ඔබගේ රුචියට අනුව ක්‍රියා කිරීම ප්‍රතික්ෂේප කරන්න. ඔබගේ මුදල් ඉතිරි කරගෙන ඔබගේ ණය ගෙවා දමන්න.

“හැකි ඉක්මනින් ඒවා ක්‍රියාවේ යොදවන්න. ඔබට නිදහස් මිනිසෙකු ලෙස නැවත නැගී සිටිය හැකි නම් කිසි මිනිසෙකුට ණය නොවන්න. ඔබ ශ්‍රේෂ්ඨ ජයක් ලබන්නේය.” Counsels on Stewardship, p. 257.

ණය බරින් තොරව සිටීමට අමතර උපකාරයක් අවශ්‍ය නම්, මෙම කරුණු උත්සාහ කර බලන්න.

**අයවැයක් සකස් කරගන්න.** ඔබගේ සියලුම ආදායම් වාර්තාවක් සාදා සරල අයවැයක් සකස් කරගන්න. එමෙන්ම වියදම් / මිලදී ගැනීම් මාස තුනකට අධික කාල පරිච්ඡේදයක් සඳහා සකස් කරගන්න. බොහෝ අය අනවශ්‍ය දේවල් වෙනුවෙන් කොපමණ මුදල් ප්‍රමාණයක් වැයකර ඇත්දැයි දැක පුදුමයට පත්වනු ඇත.

**ණයවර පත් විනාශ කර දමන්න.** පවුල් ණයගැති භාවයට හේතුවන ප්‍රධාන කරුණක් වන්නේ ණයවර පත්ය. ඒවා ඉතා පහසුවෙන් භවිතා කළ හැකි අතර ගෙවා දැමීමට ඉතාම අපහසුය. ඔබ මාස්පතා ඒ සඳහා මුදල් සම්පූර්ණයෙන් ගෙවා නොදමන බව වැටහෙන්නේ නම් හෝ ණයවර පතකින් තොරව ඔබට මිලදී ගත නොහැකි දේවල් මිලදී ගන්නේ නම්, ඔබව හෝ ඔබගේ විවාහය හෝ නැතිනම් දෙකම විනාශ වීමට පෙර ඔබගේ ණයවර පත විනාශ කර දමන්න.

**ආර්ථික ක්‍රමවේද ආරම්භ කරන්න.** සමහර අවස්ථාවලදී අප මිලදී ගන්නා කුඩා දේවල් ගැන සැලකිලිමත් වීමෙන් අපගේ මාසික වියදම් වලින් කොපමණ ඉතිරි කරගත හැකිදැයි අපි නොදනිමු. ඒවා ඉක්මනින් වැය වලට එකතු වෙයි.

**සාකච්ජා කිරීම සඳහා ප්‍රශ්න**:

`බොහෝ ජාතීන් සහ එමෙන්ම පුද්ගලයින් ඔවුන් වෙනුවෙන් රැගෙන ඇති ණය බර පුදුමාකාරවේ. ණය පිළිබඳ ඔබගේ අත්දැකීම කුමක්වීද? එමෙන්ම ණයවීම නිසා ඔබට හෝ අන් අයට ඇති කළාවූ කරදර කෙසේවීද?`

`ඔබගේ ප්‍රාදේශීය සභාව මගින් සාමාජිකයින්ට ණය හෝ මූල්‍ය කටයුතු කළමනාකරණය කිරීම පිළිබඳ ඉගෙන ගැනීමට කෙසේ උපකාර කළ හැකිද?`

`ඔබව ලෞකික දේවල් වලට ආකර්ශනය වීමෙන් සහ කෑදරකම නිසා අපට ඇති විය හැකි මූල්‍යමය අනතුරුදායක බවින් මිදී සිටීමට උපකාර කිරීමට ඔබට ප්‍රකාශ කළ හැකි බයිබල් පොරොන්දු මොනවාද?`