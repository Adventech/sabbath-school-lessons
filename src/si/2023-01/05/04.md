---
title:  ණය බරින් තුරන් විය හැක්කේ කෙසේද?
date:   31/01/2023
---

`හිතෝපදේශ 22:7 පාඨය කියවන්න. අප ණය දෙන්නාගේ වහලුන් වන්නේ කුමන හැඟීමෙන්ද?`

මේ අවාසනාවන්ත ණය බරින් ගැළවී සිටීමට කුමක් කළ යුතුද? ඔබ ණයට වැටී ඇත්නම්, ණය බර තුරන් කිරීම සඳහා පහත සඳහන් දළ සටහන උපකාරී වනු ඇත. මේ සැලැස්ම සරලය. එයට පරිශ්‍රයක් සහ පියවර තුනක් ඇත.

පරිශ්‍රය වන්නේ, දෙවියන්වහන්සේට කැපවීමකි. එනම්, උන්වහන්සේගේ ශුද්ධ වූ දශභාගය උන්වහන්සේට ආපසු ගෙවීමට විශ්වාසවන්ත වීම මගින්, උන්වහන්සේගේ ඥානය සහ ආශිර්වාදය ලබා ගැනීමය. උන්වහන්සේට කීකරු වන අයට ආශිර්වාද කිරීමට උන්වහන්සේ ආශා වන සේක.

**1 වන පියවර:** එනම් අමතර ණයක් ගැනීම තහනම් කිරීමට නියෝගයක් ප්‍රකාශ කිරීමය. තවදුරටත් ණය මත වියදම් කිරීම නැවතීම. ඔබ මුදල් ණයට නොගන්නේ නම්, ඔබ ණය නොවේ. ඔබ තවදුරටත් මුදල් ණයට නොගන්නේ නම්, ඔබට තවදුරටත් ණය විය නොහැකිය.

**2 වන පියවර:** දෙවියන්වහන්සේ සමග ගිවිසුමක් ඇති කරගැනීමය. එනම්, මින් මත්තට උන්වහන්සේ ආශිර්වාද කරන අන්දමට හැකි ඉක්මණින් ඔබ ඔබගේ ණය ගෙවන්නේය. දෙවියන්වහන්සේ ඔබට මූල්‍ය වශයෙන් ආශිර්වාද කරන විටදී, ණය අඩුකර ගැනීම සඳහා මුදල් භාවිතා කරන්න. තවත් දේවල් මිලදී ගැනීමට වගබලාගන්න. මෙම පියවර බොහෝ විට වඩාත්ම තීරණාත්මක වේ. බොහෝ මිනිසුන්ට අනපේක්ෂිත මුදල් ලැබුණු විට, ඔවුන් එය සරලව වියදම් කරති. එපා; ඒ වෙනුවට එය ඔබගේ ණය අඩු කිරීමේ සැලැස්මට යොදන්න.

**3 වන පියවර:** ප්‍රායෝගික කොටසයි. ඔබගේ සියලුම ණය වැඩිම ප්‍රමාණයේ සිට අඩුම ප්‍රමාණය දක්වා, අවරෝහණ පිළිවෙලට පෙළ ගස්වන්න. බොහෝ පවුල් වලට නිවස උකස් කිරීම ඉහළින්ම ඇත. ණයවර පත පුද්ගලික ණය එහි අවසානයට යෙදේ. ඔබගේ ණයට මාස්පතා අඩු තරමින් අවම ගෙවීමක් කරන්න. ඔබට කුඩාම ණය ගෙවා අවසන් කිරීම කොතරම් ඉක්මණින් ගෙවා අවසන් කළේද යන්න ගැන ප්‍රීතියෙන් පුදුමයට පත්වනු ඇත. ඔබ ගෙවා අවසන් කරන අවසාන ණය සඳහා ගෙවූ මුදල ඔබගේ මූලික ගෙවීමට එකතු කරගන්න. වැඩි පොළියක් ගෙවීමට ඇති කුඩාම ණය ගෙවා අවසන් වූ පසු, ඊළඟ වැඩි පොළියක් සහිත ණය ගෙවීමට මුදල් ප්‍රමාණයක් නිදහස් කරනු ඇත.

දෙවියන්වහන්සේට අපව ණය බරින් යුක්ත කිරීමට අවශ්‍ය නැත. ගිවිසුම ඇති කරගත් පසු බොහෝ පවුල් දෙවියන්වහන්සේ ඔවුන්ට බලාපොරොත්තු නොවූ ආකාරයෙන් ආශිර්වාද කරන බව සොයා ගනිති. එමෙන්ම ඔවුන් බලාපොරොත්තු නොවූ අන්දමට ණය අඩුවේ. මෙම සරල පියවරවල් තුන අනුගමනය කිරීම මගින්, බොහෝ පවුල් ණය බරින් නිදහස් වූහ. ඔබටත් එසේ කළ හැකිය! දෙවියන්වහන්සේට මුල් තැන තැබීමෙන්, උන්වහන්සේ ඔබට භාර දුන්නාවූ වගකීම් කළමනාකරණය සඳහා උන්වහන්සේගේ ඥානය සහ ආශිර්වාදය ඔබට ලැබෙන්නේය.

`ඔබගේ හැසිරීම තණ්හාවෙන් තොර වේවා; ඔබ සතු දේවලින් සෑහීමට පත්වන්න. මක්නිසාද උන්වහන්සේ මෙසේ පවසා ඇත: “මම කිසිසේත් නුඹෙන් අහක්ව නොයමි. කිසි අන්දමකින්වත්, නුඹ අත් නොහරිමි.” (හෙබ්‍රෙව් 13:5). මෙම වචන අදාළ කරගැනීමෙන් මිනිසුන්ට ණය නොවී සිටීමෙන් වැළකී සිටීමට කෙසේ උපකාරී වේද?`