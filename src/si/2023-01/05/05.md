---
title:  ඇපකරය සහ ඉක්මනින් ධනවත්වීමේ යෝජනා ක්‍රම
date:   01/02/2023
---

දෙවියන්වහන්සේගේ දරුවන්, අන් අයගේ ණය පිළිබඳව වගකීම භාරගැනීම නුසුදුසු බවට දෙවියන්වහන්සේගේ අකමැත්ත පැහැදිලි ලෙසට බයිබලය ප්‍රකාශ කරයි. හිතෝපදේශ පොතෙහි ඇපවීමට විරුද්ධව ස්වාමීන් වහන්සේ අපට අනතුරු ඇඟවූ සේක. එනම් වෙනත් අයෙකුගේ ණය ගෙවීම සඳහා ඇපවීමය.

`හිතෝපදේශ 6:1-5; හිතෝපදේශ 17:18; සහ හිතෝපදේශ 22:26 පාඨ කියවන්න. මෙහි පණිවිඩය කුමක්ද?`

ඇපකරය සාමාන්‍යයෙන් ඇතිවන්නේ, ණය දෙන ආයතනයකින් ණය ආපසු ගෙවිය නොහැකි පුද්ගලයෙක් ඒ සඳහා සුදුසුකම් නොලබන විටදීය. ණය දෙන නිලධාරියා, සුදුසුකම් නොලද පුද්ගලයාට, ඔහු / ඇයට යහපත් ගිණුමක් සහිත පුද්ගලයෙක් ඇපකරු ලෙස රැගෙන එන ලෙස පවසයි. මක්නිසාද යත්, ඔහුට ණය මුදල් ආපසු ගෙවීමට නොහැකි වුවහොත්, එවැනි පැහැර හැරීමකදී එහි වගකීම ඇපකරුට භාරගැනීමට සිදුවන බැවිනි.

සමහර අවස්ථාවලදී ඔබ හඳුනන සභාවේ සාමාජිකයෙක් ඔහුට ඇපකරු වන ලෙස ඉල්ලා සිටිය හැකිය. ඔබගේ ප්‍රතිචාරය මේ ආකාරයේ විය යුතුය. “මම එසේ කිසිවිටක නොකළ යුතු බව බයිබලය පවසයි.” බයිබලය අසරණයින්ට පිහිට වන ලෙස අපව උනන්දු කරවන බව කරුණාකර වටහා ගන්න. එහෙත් ඔවුන්ගේ ණය පිළිබඳ අපි වගකිව යුතු නොවෙමු.

සමහර තරුණයින් ඔවුන්ගේ මුල්ම වාහනය මිලදී ගැනීම සඳහා ඇපකරුවෙක් ලෙස පෙනී සිටින ලෙස දෙමවුපියන්ගෙන් ඉල්ලති. එසේත් නැත්නම් වැඩිහිටි දරුවන් ව්‍යාපාරික ණයක් වෙනුවෙන් ඇපකරුවෙකු වන ලෙස ඉල්ලනු ඇත. එම පිළිතුරම මෙහිදීද අදාළ වේ. යමෙකුට සත්‍ය අවශ්‍යතාවයක් ඇත්තේ නම්, අන් අයට උපකාර කිරීම සුදුසුය. එහෙත් වෙනත් අයෙකුගේ ණයකට ඇපකාරයෙක් නොවන්න. අධ්‍යයන වලට අනුව එවැනි ඇපකරුවන් වූ අයගෙන් 75% අවසානයේදී එම ණය ගෙවීම් තමාටම කරන්නට සිදුවී ඇත!

`හිතෝපදේශ 28:20 සහ 1 තිමෝති 6:9,10 පාඨ කියවන්න. මෙහි ඇති අනතුරු ඇඟවීම කුමක්ද?`

ඉක්මනින්  ධනවත් වන්න. වැඩසටහන්ද, මුදල් පිළිබඳ උගුලකි. ඔවුන්, එනම් එවැනි අවස්ථාවලට හසුවුණාවූ අය මූල්‍ය විනාශය කරා මගපෙන්වනු ලැබීම සහතිකය. එය අතිශයින් සත්‍ය බවට හැඟෙන විට, එය ස්ථිර වශයෙන්ම එසේ වෙයි. බොහෝ මිනිස්සු හැඟීම් වලින් සහ මූල්‍ය වශයෙන් වේදනා විඳිති. ඊට අමතරව ඛේදවාචකයවන්නේ, මෙවැනි සැලසුම් සමග, බොහෝ අවස්ථාවලදී, ඒ හා සම්බන්ධවීමට මුලින්ම මුදල් ණයට ගැනීමට සිදුවේ. ‘ඉක්මනින් ධනවත් වන්න.” බොහෝ ජීවිත සහ පවුල් විනාශවී ඇත. එමගින් අවසානයේදී සිදුවන්නේ එවැනි ව්‍යාජ දැන්වීම සැලසුම් කරන අය, එම උගුලට හසුවන අයගේ වියදමෙන් ධනවත් වීමයි. මිතුරෙක් හෝ ප්‍රේමවන්ත අයෙක් මෙවැනි සැලසුමකට ඇද ගැනීමට උත්සාහ ගත් විටදී, ඔබ දුවන්න. ඇවිදින්න එපා. දුවන්න. පස්ස නොබලා දුවන්න.