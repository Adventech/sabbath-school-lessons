---
title:  ණය සම්බන්ධ කටයුතු කිරීම
date:   28/01/2023
---

### මේ සතියේ පාඩමේ අධ්‍යයනය සඳහා කියවන්න
ද්විතීය කථාව 28:1, 2, 12; මතෙව් 6:24; 1 යොහන් 2:15; හිතෝපදේශ 22:7; හිතෝපදේශ 6:1-5; ද්විතීය කථාව 15:1-5.

> <p>කටපාඩම් පදය</p>
> “වස්තුකාරයා දිළිඳුන් කෙරෙහි ආණ්ඩු කරන්නේය, ණයගන්නා ණයදෙන්නාට මෙහෙකරුවෙක්ය.”  (හිතෝපදේශ 22:7).

ණය යන්නට අපගේ අර්ථකථනයක් වන්නේ, “ඔබ අනාගතයේදී උපයා ගැනීමට බලාපොරොත්තු වන ආදායම මත අද ජීවත්වීමයි. අද ණය ජීවත්වීමේ මාර්ගයක් ලෙස පෙනෙනු ඇත. එහෙත් එය කිතුනුවන්ගේ සම්මතය නොවිය යුතුය. බයිබලය ණයගැති වීම අධෛර්යයට පත් කරයි. ශුද්ධ ලියවිල්ලේ ණය ගැන අඩු තරමින් වාර 26ක් සඳහන් කර ඇති අතර, ඒවා සියල්ලම සෘණාත්මකය. මුදල් යමෙකුගෙන් ණයට ගැනීම පාපයක් බව බයිබලය නොපවසයි. එහෙත් එවැනි ක්‍රියා බොහෝ විට කිරීම නිසා අයහපත් විපාක ඇති විය හැකි බව බයිබලය පවසයි. මූල්‍ය වගකීම් ගැන සලකා බලන පාවුල් මෙසේ අනුශාසනා කරයි. “එබැවින් සියල්ලන්ට දෙන්ට යුතු දේ දීපල්ලා. සුංගම් දෙන්ට නිස්සාට සුංගම්, අය බදු දෙන්ට නිස්සාට අයබදුද දීපල්ලා. භයවෙන්ට නිස්සාට භයවෙයල්ලා. ගෞරව කරන්ට නිස්සාට ගෞරව කරපල්ලා. එකිනෙකාට ප්‍රේම වීම මිස, අන් කිසිවක් ගැන කිසිවෙකුට ණයව නොසිටිල්ලා.” (රෝම 13:7,8).

ණය ගැනීම, සෑම මට්ටමකින්ම ජාත්‍යන්තර වසංගතයක් වන්නේ ඇයි? එනම් පෞද්ගලික, ආයතනික සහ රාජ්‍ය මට්ටමෙන්? සෑම සමාජයකම නිතරම පාහේ ණය ගන්නාවූ අය අඩු ප්‍රතිශතයක් සිටිති. එහෙත් අද වඩා මිනිසුන් සංඛ්‍යාවක් ණය බරින් පෙළෙති. එමෙන්ම, එය කිසිවිටක ඔවුන්ගේ යහපත උදෙසා නොවන්නේය. 

මේ සතියේදී ණය වීමට හේතු සහ එය සම්බන්ධයෙන් කෙසේ ක්‍රියා කළ යුතද යන්න අපි සලකා බලමු. ඔබ ණය බරින් තොර අයෙක් විය හැකිය. එහෙත් ඔබ ඔබගේ මිතුරන් සමග සහ පවුලේ අය සමග, මෙම වටිනා තොරතුරු බෙදාගත හැකිය. එය සමහරෙකුට වාසිදායක විය හැකිය.

_පෙබරවාරි 04 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._