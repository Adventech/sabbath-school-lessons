---
title:  දෙවියන්වහන්සේගේ පවුලේ කොටසක්
date:   31/12/2022
---

### මේ සතියේ පාඩමේ අධ්‍යයනය සඳහා කියවන්න
ගලාති 3:26, 29; ගීතාවලිය 50:10-12; 1 ලේකම් 29:13, 14; පිලිප්පි 4:19; 1 යොහන් 5:3; මතෙව් 6:19-22.

> <p>කටපාඩම් පදය</p>
> “අපි දෙවියන්වහන්සේගේ දරුවෝයයි කියනු ලබන ලෙස පියාණන්වහන්සේ කෙබඳු ප්‍රේමයක් අපට දී වදාළසේක්දැයි බලාපල්ලා.” (1 යොහන් 3:1).

කිතුනුවන් වශයෙන්, දෙවියන්වහන්සේ සමඟ ඇති අපගේ සම්බන්ධතා-වයේ විශේෂ අංගය වන්නේ, උන්වහන්සේගේ මෙලොව කාර්යය අප කළමනාකරණය කරනු ඇතැයි උන්වහන්සේ අපව විශ්වාස කිරීමයි. මනුෂ්‍ය ඉතිහාසයේ ආරම්භයේදීම, දෙවියන්වහන්සේ ආදම් සහ ඒව හට නිර්දෝෂී මැවිල්ලක රැකබලාගැනීමේ වගකීම පැහැදිලිවම පවරා දුන්සේක. (උත්පත්ති 2:7-9; 15 බලන්න.) සිවුපාවුන් නම් කිරීමේ සිට උයන රැකබලා ගැනීම, දරුවන් සමග පොළාව සම්පූර්ණ කිරීමේ සිට මෙහිදී උන්වහන්සේ වෙනුවෙන් සේවය කළ යුතු බව ඔවුන්ව දැනුවත් කළසේක.

උන්වහන්සේ අපට සම්පත් වලින් ආශීර්වාද කරනසේක. එහෙත් ඒවා කළමනාකරණය කිරීමේ වගකීම අපට භාර කළසේක. එනම් මුදල් රැස් කිරීම, චෙක්පත් ලිවීම, ඉලෙක්ට්‍රොනික ආධාරයෙන් හුවමාරු කිරීම, අයවැය සැකසීම හෝ සබත් දින උදෑසන දේවස්ථානයට දශභාගය සහ සම්මාදම් ගෙන ඒම දෙවියන්වහන්සේ අපට දී ඇති සම්පත් අපගේ අවශ්‍යතාවයන් වෙනුවෙන් භාවිතා කරන මෙන් අපව දිරිගන්වන සේක. අන් අයගේ අවශ්‍යතාවයන් උදෙසා සහ උන්වහන්සේගේ සේවය ඉදිරියට ගෙන යාම සඳහා එම සම්පත් දී ඇත. ඇදහිය නොහැකි අන්දමට උන්වහන්සේගේ දරුවන් හදා වඩා ගැනීම අපට භාර දුන් අතර, එමෙන්ම උන්වහන්සේගේ ගොඩනැගිලි ගොඩනැගීම සහ අනාගත පරපුරට අධ්‍යාපනය ලබාදීම වැනි කාර්යයන්ද අපට භාරදී ඇත.

මේ සතියේ අධ්‍යයනය මගින්, දෙවියන්වහන්සේගේ පවුලේ කොටස්කරුවන් වීම අයිතිවාසිකම සහ වගකීම් ගැන විමසා බලමු.

_ජනවාරි 07 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._