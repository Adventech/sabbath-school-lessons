---
title:  අපි දෙවියන්වහන්සේගේ පවුලේ කොටසක් වෙමු
date:   01/01/2023
---

`“මේ නිසා ස්වර්ගයෙහිද පොළොවෙහිද, ඒ ඒ ගෝත්‍රයට නම් දෙන්නාවූ පියාණන් වහන්සේට මම මාගේ දණ නමා, ...” (එපීස 3:14, 15). මින් කුමන චිත්ත රූපයක් මතු කර දක්වයිද?`

යේසුස්වහන්සේගේ මෙහෙයේ මුල්කාලයේදී උන්වහන්සේ මෙසේ සඳහන් කරන සේක. “එහෙයින් නුඹලා මෙසේ යාච්ඤා කරපල්ලා... ස්වර්ගයෙහි වැඩසිටින අපගේ පියාණෙනි, ඔබගේ නාමයට ගෞරව වේවා. ඔබගේ රාජ්‍යය ඒවා...” (මතෙව් 6:9). පසුව උන්වහන්සේ එම යාච්ඤාවම උන්වහන්සේගේ ගෝලයින් සමග නැවත යාච්ඤා කරන සේක. (ලූක් 11:2). යේසුස්වහන්සේ උන්වහන්සේගේ පියාණන්වහන්සේට, “ස්වර්ගයෙහි වැඩසිටින අපගේ පියාණෙනි...” යනුවෙන් ආමන්ත්‍රණය කරන ලෙස අපට කීසේක. යේසුස් වහන්සේ උත්ථාන වූ පසු මරියාව හමුවූ විටදී, උන්වහන්සේව වැළඳගැනීමට මරියාට අවශ්‍ය විය. “යේසුස්වහන්සේ ඇයට මෙසේ පැවසූ සේක: මට අත නොගසන්න; මක්නිසාද මම තවම පියාණන්වහන්සේ වෙතට නොනැංගෙමි. නුමුත් මාගේ සහෝදරයන් ළඟට ගොස් මම මාගේ පියාණන්වහන්සේ හා නුඹලාගේ පියාණන්වහන්සේද, මාගේ දෙවියන්වහන්සේ සහ නුඹලාගේ දෙවියන්වහන්සේද වෙතට නගිමියි ඔවුන්ට කියාපන්නැයි ඈට කී සේක.” (යොහන් 20:17).

අපට පියාණන් හැටියට යේසුස්වහන්සේ සිටින අතර, උන්වහන්සේ අපගේ සහෝදරයාය, එමෙන්ම අපි සියලුදෙනාම ස්වාමීන්වහන්සේගේ සහෝදර, සහෝදරියන් වෙමු. යේසුස්වහන්සේ මෙලොව පවුලේ සාමාජිකයෙක් වූ බැවින්, එම නිසා අපට ස්වර්ගීය පවුලේ සාමාජිකයින් විය හැකිය. “ස්වර්ගීය පවුල සහ මෙලොව පවුල එකක්ය.” —Ellen G. White, The Desire of Ages, p. 832.

`නික්මයාම 3:10; නික්මයාම 5:1 සහ ගලාති 3:26, 29 පාඨ කියවන්න. දෙවියන් වහන්සේ අප හා සම්බන්ධ වන්නේ (ආමන්ත්‍රණය කරන්නේ) කෙසේද? මෙය එතරම් අපව දිරිමත් කරන්නේ ඇයි?`

මැවීමේ මතයට විරුද්ධ ආකාරයෙන්, අපව සලකනු ලබන්නේ සීතල, නොසැලකිලිමත් ආඥා වලින් බිහිවූ නිෂ්පාදන ලෙසය. ශුද්ධ ලියවිල්ලෙන් අපට පවසන්නේ, (උගන්වන්නේ) දෙවියන්වහන්සේ ජීවමාන බව පමණක් නොව, උන්වහන්සේ අපට ඉතාමත් ප්‍රේමවන්තව ආමන්ත්‍රණය කරන බැවින්, ශුද්ධ ලියවිල්ලේ පවුල යන පිංතූරය නිතරම භාවිතා කෙරේ. ඉන් නිරූපණය කරන්නේ එම ඥාති සම්බන්ධතාවයයි. යේසුස්වහන්සේ ඉශ්‍රායල්වරුන්ට මගේ සෙනඟ හෝ අපව දෙවියන්වහන්සේගේ පුත්‍රයින් හෝ දෙවියන්වහන්සේව අපගේ පියාණන් ලෙස හැඳින්වුවත්, එකම අර්ථය ඉදිරිපත් කරයි. දෙවියන්වහන්සේ අපට ප්‍රේම කරන්නේ පවුලක සාමාජිකයින් එකිනෙකාට ප්‍රේම කළ යුතු ආකාරයෙනි. බොහෝ සතුරුකම් වලින් පිරි ලෝකයක් තුළ කුමන ශුභ ආරංචිද!

`අපි එකිනෙකාට පවුලක් ලෙස සලකන ලෝකයක් සිතින් මවා ගන්න. සියලුම මනුෂ්‍යයින්ට අපගේ සහෝදර සහෝදරියන් ලෙස වඩා හොඳින් සැලකීමට අපට ඉගෙන ගත හැක්කේ කෙසේද?`