---
title:  වැඩිදුර අධ්‍යයනය සඳහා
date:   06/01/2023
---

දිව්‍ය හෘදය මානව සංහතිය දෙස යොමුවන්නේ මරණයට වඩා බලවත් ප්‍රේමයකිනි. තම පුත්‍රයාණන් දීමේ ඒ එක දීමනාවෙන්ම උන්වහන්සේ මුලු ස්වර්ගයම හිස් කළසේක. මිදුම්කාරයාණන්ගේ ජීවිතය, මරණය හා මැදහත්කාරකමද, දේවදූත සේවයද, ශුද්ධාත්මයාණන්ගේ ආයාචනයද, මේ සියල්ලට ඉහලින් පියාණන්වහන්සේගේ ක්‍රියාකාරිත්වයද යන සියල්ලම යොමු වන්නේ මනුෂ්‍යයාට ගැළවීම ලබා දීමටය. —Ellen G. White, Steps to Christ, p. 21.

“ඔබ ඔබගේ මමත්වය දුරුකර, ක්‍රිස්තුස්වහන්සේට භාර කළහොත්, ඔබ දෙවියන්වහන්සේගේ පවුලේ සාමාජිකයෙකි. එමෙන්ම පියාණන්වහන්සේගේ ගෘහයෙහි ඇති සියලුම දේවල් ඔබ වෙනුවෙන්ය. දෙවියන්වහන්සේගේ සියලු වස්තුවක්ම ඔබ සඳහා විවෘතය. එනම් මේ ලෝකයේ සහ පැමිණෙන්නට ඇති ලෝකය යන දෙකේමය. දේව දූතයින්ගේ මෙහෙය, උන්වහන්සේගේ ආත්මයාණන්වහන්සේ , උන්වහන්සේගේ සේවකයින්ගේ කාර්යය මේ සියල්ල ඔබ සඳහාය. ඔබට යහපතක් සිදුවන තාක් කල් සියලු දේවල් සහිත ලෝකය ඔබටය. —Ellen G. White, Thoughts From the Mount of Blessing, p. 110.

**සාකච්ඡාව සඳහා ප්‍රශ්න**:

`දෙවියන්වහන්සේ උන්වහන්සේගේ දරුවන්ට දෙන මේ සියලුම පුදුමාකාර ත්‍යාග (දීමනා) සමග ගීතිකාකාරයා ඇසූ ආකාරයෙන් අප මෙසේ ඇසිය යුතුය. “ස්වාමීන් විසින් මට කළාවූ සියලු යහපත්කම ගැන උන්වහන්සේට කුමක් දෙම්ද?” (ගීතාවලිය 116:12). ඔබට ලැබුණු ආශිර්වාද සහ දෙවියන්වහන්සේගේ දීමනා, එනම් ආත්මික සහ ලෞකික ජීවිතයට ලැයිස්තුවක් සාදන්න. එමෙන්ම එය පංතිය සමග බෙදාගැනීමට සූදානම් වෙන්න. මින් ඔබ දෙවියන්වහන්සේට කෙසේ නම් ස්තූතිවන්ත විය යුතුද යන්න ගැන පවසන්නේ කුමක්ද?`

`නිවැරදි වුවද, දෙවියන්වහන්සේ අපගේ මැවුම්කාරයාණන් ලෙස සිතුවද, උන්වහන්සේ අපව පෝෂණය කරන්නා බවද ශුද්ධ ලියවිල්ල අපට නැවත නැවතත් උගන්වයි. (හෙබ්‍රෙව්. 1:3; යෝබ් 38:33-37; ගීතාවලිය 135:6, 7; කොලොස්සි 1:17; ක්‍රියා 17:28; 2 පේත්‍රැස් 3:7 බලන්න.) කොස්මොස්හි මන්දාකිනිවල සිට අපගේ හෘද ස්ඵන්දනය දක්වා, මේවා එක්රැස්කොට ග්‍රහණය කරගෙන සිටින ඉතා කුඩා දෙය දක්වා දන්නා කරුණක් වන්නේ ඒවා පැවතෙන්නේ දෙවියන්වහන්සේගේ පෝෂක බලය මගින් පමණක්මය. මෙම බයිබලයේ සත්‍යය මගින් දෙවියන්වහන්සේට අප සතු වගකීම් අවබෝධ කරගැනීමට කෙසේ උපකාර කරයිද? එනම් උන්වහන්සේ අපට ලබා දුන් දේවල් කුමක් වුවද ඒවා මගින් භාවිතා කරන ක්‍රමය අනුවය. මෙම යථාර්ථය අපගේ ජීවිතය සහ අපගේ ජීවිතයේ පරමාර්ථය යහපත් දර්ශනයක් තුළ තබාගැනීමට කෙසේ උපකාර කරයිද?`

`දෙවියන්වහන්සේ අපට දී ඇති සියල්ලෙන්ම යේසුස්වහන්සේ සහ ගැළවීමේ සැලැස්ම වඩා ශ්‍රේෂ්ඨ ත්‍යාග වන බව පාඩමේ පවසන්නේ ඇයි? එය සත්‍ය වන්නේ ඇයි? අපට එය සහ එය අපට ලබා දෙන ශ්‍රේෂ්ඨ බලාපොරොත්තුව නොතිබුණි නම් අපට ඇත්තේ කුමක්ද? අදේව දෘෂ්ටික ලේඛකයෙක් මනුෂ්‍යයාව නිරූපණය කරන්නේ “විසංයෝජනය වූ අස්ථි මත ඇති කුණුවෙන්නාවූ මස්කුට්ටියක් ලෙසය.” ඒ ඇයි? ශුභාරංචි ත්‍යාගයෙන් තොරව  ඔහුට අරමුණක් තිබේද?`