---
title:  ස්වර්ගයේ වස්තුව
date:   05/01/2023
---

> <p></p>
> “පොළොවෙහි නුඹලාට වස්තු රැස්කර නොතබල්ලා. එහිදී කාවෝද, මළකඩද ඒවා නාස්ති කරති. සොරුද උමං කැන සොරා ගනිති. නුමුත් ස්වර්ගයෙහි නුඹලාට වස්තු රැස්කර තබාගනිල්ලා. එහිදී කාවෝවත්, මළකඩවත් ඒවා නාස්ති නොකරති. සොරු උමං කැන සොරා නොගනිති. මක්නිසාද නුඹේ වස්තුව යම් තැනෙක්හිද නුඹේ සිතත් එතැන්හිම වන්නේය.” (මතෙව් 6:19-21).

`මෙහිදී යේසුස්වහන්සේ කථා කරන්නේ කුමන සත්‍යයක්ද?`

මහත්වූ ධනයක්, (වස්තුවක්) රැස් කරගත් අය ගැන කථාන්තරයක්, කථාන්තරයක් ගානේ නොකියවූ අයෙක් ඇත්ද? කෙසේ හෝ ඒවා ඔවුන්ට අහිමිවූ අවස්ථා ගැන? අපගේ ලෝකය බොහෝ සෙයින් අස්ථිර ස්ථානයකි. යුද්ධ, අපරාධ, හිංසාව, ස්වභාවික ව්‍යසන යන ඕනෑම දෙයක් එක මොහොතකින් ඇතිවිය හැකිය. එමෙන්ම අපි මහන්සියෙන් වැඩකර සොයාගත් සියලුම දේ සහ සමහරවිට අප විශ්වාසවන්තව සහ අවංකව සොයාගනු ලැබූ දේවල් පවා අපට අහිමි වියහැකිය. ඉන්පසු එක මොහොතකින් මරණයද පැමිණේ. එබැවින් මේ දේවල් අපට කෙසේ හෝ ප්‍රයෝජනයක් නැති දේවල් වනු ඇත.

ඇත්තෙන්ම අප ධනවත් වීම හෝ බොහෝ සම්පත් අප සතු වීම වැරැද්දක් බව ශුද්ධ ලියවිල්ල අපට කිසිවිටක නොපවසයි. ඒ වෙනුවට මෙම පාඨවල යේසුස්වහන්සේ අපට පවසන්නේ, (අනතුරු අඟවන්නේ) ඒ සියල්ල ඉදිරි දර්ශනය තුළ තබාගන්නා ලෙසය.

එසේ වුවද ස්වර්ගයේ වස්තුව රැස් කිරීම යන්නෙන් කුමක් අදහස් වෙයිද? ඉන් අදහස් වන්නේ ඔබගේ ජීවිතයේ, දෙවියන්වහන්සේ සහ උන්වහන්සේගේ කාර්යය පළමුකොට සහ ඉතාම වැදගත් ලෙස තබාගැනීමයි. එනම් මුදලට පළමුතැන සහ වැදගත්කම නොදෙන ලෙසය. වෙනත් දේවල් අතරින්, අප සතු දේවල් දෙවියන්වහන්සේගේ මෙහෙය වෙනුවෙන් භාවිතා කිරීමය. එනම් උන්වහන්සේගේ රාජ්‍යය ඉදිරියට ගෙන යාම, අන් අය වෙනුවෙන් සේවය කිරීම සහ අන් අයට ආශිර්වාදයක් වීම සඳහාය.

උදාහරණයක් වශයෙන්, දෙවියන්වහන්සේ ආබ්‍රම්ව කැඳවූ විටදී, උන්වහන්සේ සැලසුම් කළේ ආබ්‍රම් සහ ඔහුගේ පවුල මෙලොව සෑම පවුලකටම ආශිර්වාදයක් වීමටය. දෙවියන්වහන්සේ ආබ්‍රම්ට, එනම් “දෙවියන්වහන්සේගේ පුත්‍රයා ලෙස හඳුන්වනු ලැබූ” (යාකොබ් 2:23) මෙසේ පැවසූ සේක: “මම නුඹ මහත් ජාතියක් කරන්නෙමි. නුඹට ආශිර්වාද කොට නුඹේ නාමය කීර්තිමත් කරන්නෙමි. නුඹද ආශිර්වාදයක් වෙයන්න. තවද නුඹට ආශිර්වාද කරන්නන්ට මම ආශිර්වාද කරන්නෙමි. නුඹට ශාප කරන්නාට මම ශාප කරන්නෙමි. පොළොවේ සියලු පවුල් නුඹ කරණකොටගෙන ආශිර්වාද ලබන්නෝය.” (උත්පත්ති 12:2,3).

මෙසේ ඇදහිල්ලෙහි පිහිටන්නෝ ඇදහිලිවන්ත වූ ආබ්‍රහම් සමග ආශිර්වාද ලබති.” (ගලාති 3:9). ඔහුට ඉදිරිපත් කරනු ලැබූ එම අභියෝගයම අපටද ඉදිරිපත් කෙරේ.

මුදලට අතිශය වටිනාකමක් ඇත. මක්නිසාද, එමගින් මහත්වූ යහපතක් කළ හැකිය. දෙවියන්වහන්සේගේ දෑත්වලට එය කුසගිනි අයට ආහාරය, පිපාසා අයට ජලයය, නිර්වස්ත්‍ර අයට වස්ත්‍රය. එය පීඩිතයන්ට ආරක්ෂාවකි. රෝගීන්ට එය උපකාරයකි. එහෙත් මුදල්වල වැලිවලට ඇති අගයක් නැත. එනම් එය ජීවිතයේ අවශ්‍යතාවයන් සපයා ගැනීම, අන් අයට ආශිර්වාද කිරීමට සහ ක්‍රිස්තුස්වහන්සේගේ කාර්යය ඉදිරියට ගෙන යාම සඳහා එය භාවිතා කළහොත් පමණි. —Ellen G. White, Christ's Object Lessons, p. 351.

`“මක්නිසාද, නුඹේ වස්තුව යම් තැනක්හිද, නුඹේ සිතත් එතැන්හිම වන්නේය.” (මතෙව් 6:21). ඔබගේ සිත පවසන්නේ ඔබගේ වස්තුව කොහි ඇත්තේද කියාද?`