---
title:  දෙවියන්වහන්සේගේ පවුලේ සාමාජිකයින්ගේ වගකීම්
date:   04/01/2023
---

දෙවියන්වහන්සේ අපට දෙන ආත්මික සහ තාවකාලික දීමනා අපි භුක්ති විඳිමු. අප “පවුලේ අය බව” (දෙවියන්වහන්සේගේ) දැනගැනීම කොතරම් සැනසිලිදායකද.

`ද්විතීය කථාව 6:5 සහ මතෙව් 22:37 පාඨ කියවන්න. මින් අදහස් කරන්නේ කුමක්ද? එමෙන්ම අපි එය කෙසේ කරමුද?`

ඔබ, “මුළු හෘදයෙන්ද, මුළු ආත්මයෙන්ද, මුළු බුද්ධියෙන්ද දෙවියන් වහන්සේට ප්‍රේම කරන්නේ කෙසේද? (මතෙව් 22:37). වැදගත් කාරණය වන්නේ, බයිබලය අපට එයට පිළිතුරු දෙයි. එමෙන්ම බොහෝ මිනිසුන් බලාපොරොත්තු වන්නේ එය නොවේ.

`ද්විතීය කථාව10:12,13 සහ 1 යොහන් 5:3 පාඨ කියවන්න. බයිබලයට අනුව කථා කළහොත් අපගේ ප්‍රතිචාරය කුමක්ද? එනම් ස්වර්ගයේ වැඩසිටින අපගේ ප්‍රේමණීය පියාණන්වහන්සේ සමග අප තුළ ඇති සම්බන්ධතාවය ගැනය.`

ආඥා පැවැත්වීම (රක්ෂා කිරීම)? දශ පනතට කීකරුවීම? අවාසනාවකට මෙන් බොහෝ කිතුනුවන්ට ආඥා වලට කීකරුවීම යනු (විශේෂයෙන්ම සිවුවැනි පනත) යනු නීතිවාදයයි. එමෙන්ම ඔවුන් ප්‍රකාශ කරන්නේ, අපව කැඳවා ඇත්තේ දෙවියන්වහන්සේට ප්‍රේම කිරීම සහ අපට මෙන්ම අපගේ අසල්වාසියාට ප්‍රේම කිරීමට පමණක්ම බවය. කෙසේවෙතත්, දෙවියන්වහන්සේ ඉතා පැහැදිලිය. අපි අපගේ ප්‍රේමය දෙවියන්වහන්සේට සහ අපගේ අසල්වාසීන්ට එළිදරව් කරන්නේ, ඔව්, උන්වහන්සේගේ ආඥා වලට කීකරු වීමෙනි. 

“මක්නිසාද දෙවියන්වහන්සේට ප්‍රේම වීම නම් අප විසින් උන්වහන්සේගේ ආඥා පැවැත්වීමය.” (1 යොහන් 5:3). අප මේ පාඨය දෙස බැලීමට පුරුදුවී ඇත්තේ, හොඳයි අපි දෙවියන්වහන්සේට ප්‍රේම කරමු. එබැවින් අපි උන්වහන්සේගේ පනත් රක්ෂා කරමු, යනුවෙනි. එය හොඳය. එහෙත් සමහරවිට අපට එය මෙසේද කියවිය හැකිය. “මෙය දෙවියන්වහන්සේගේ ප්‍රේමයයි.” එනම් අපි දෙවියන්වහන්සේගේ ප්‍රේමය හඳුනමු. දේව ප්‍රේමය සහ උන් වහන්සේගේ පනත් රක්ෂා කිරීම මගින් එය අත් දකිමු. 

මතෙව් 7:21-27 පාඨවල යේසුස්වහන්සේ පැවසුවේ දේව වචනය අසන සහ එසේ කරන අය පර්වතයක් මත ඥානවන්ත ගොඩනැගිලිකරුවෙක් ඔහුගේ ගොඩනැගිල්ල ගොඩනැගීම හා සමාන බවය. දේව වචනය අසා ඒවාට කීකරු නොවන අය, සමාන කරන්නේ විනාශකාරී ප්‍රතිඵල ඇති වැල්ලේ තම නිවස තනන අඥානවන්ත මිනිසුන් ලෙසය. එම කණ්ඩායම් දෙකම දේව වචනය ඇසූහ. එක් අයෙක් කීකරු විය. අනෙක් අය කීකරු නොවූහ. එහි ප්‍රතිඵලය මගින් ජීවනය සහ මරණය අතර වෙනස ඇති කළේය.

`දෙවියන්වහන්සේට ප්‍රේම කිරීම සහ උන්වහන්සේගේ ආඥාවලට කීකරුවීම අතර ඇති සම්බන්ධතාවය ගැන සිතන්න. දෙවියන්වහන්සේට ප්‍රේමය ඒ ආකාරයෙන් පෙන්විය යුත්තේ මන්ද? එම ප්‍රේමය ඇත්තෙන්ම, පනත් රක්ෂා කිරීමෙන් එළිදරව්වීම යනු කුමක්ද? (සැ. යු.: පනත් වලට අකීකරු වීමෙන් සිදුවන දේ ගැන සිතන්න).`