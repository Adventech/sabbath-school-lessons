---
title:  ප්‍රමුඛතා
date:   15/03/2023
---

යේසුස්වහන්සේගේ උපමා කථා සහ ඉගැන්වීම්ද, බයිබලයේ චරිත පිළිබඳ කථාන්තර සහ එලන් ජී. වයිට්ගේ අනුශාසනා යන සියල්ලම තුළ පැහැදිලිවම සඳහන් වන්නේ ක්‍රිස්තුස්වහන්සේට අර්ධ කැපවීමක් නොමැති බවය. අපි ස්වාමීන්වහන්සේගේ පක්ෂයේ සිටීම හෝ නොසිටීමයි.

ලියන්නෙක් යේසුස්වහන්සේගෙන් ඉතාමත් ශ්‍රේෂ්ඨ කුමන ආඥාවදැයි ඇසූ විට, “නුඹේ මුළු හෘදයෙන්ද, නුඹේ මුළු ආත්මයෙන්ද, නුඹේ මුළු බුද්ධියෙන්ද, නුඹේ මුළු ශක්තියෙන්ද, නුඹේ දෙවිවූ ස්වාමීන්වහන්සේට ප්‍රේම කරන්න,” යනුවෙන් පිළිතුරු දුන්සේක. (මාර්ක් 12:30). අපි සියල්ලම ක්‍රිස්තුස්වහන්සේට දුන් විටදී වෙනත් ස්වාමියෙකුට දීමට කිසිවක් ඉතිරිවී නැත. එය එසේ වෙයි. එය විය යුත්තේ එසේය.

`මතෙව් 6:24 පාඨය කියවන්න. මෙම වචන වල සත්‍යය පිළිබඳ ඔබගේ අත්දැකීම කුමක් වීද?`

යේසුස්වහන්සේ, දෙවියන්වහන්සේට සහ මුදල්වලට සේවය කිරීම අපහසු බව හෝ ඔබ එම දෙදෙනාටම සේවය කරන්නේ කෙසේද යන්න ගැන ප්‍රවේසම් විය යුතු බව සලකා බලන්න. ඒ වෙනුවට උන්වහන්සේ පැවසුවේ, එය එසේ කළ නොහැකි බවයි. නැවතීමේ ලකුණ. මෙම සිතුවිල්ල අපගේ ආත්ම තුළ සුලු බියක් සහ චකිතයක් ඇති කළ යුතුය. (පිලිප්පි 2:12).

`1 යොහන් 2:15-17 පාඨ කියවන්න. මෙම දේවල් තුන අපේ ලෝකයේ පවතින්නේ කෙසේද? එමෙන්ම ඒවා ඉදිරිපත් කරන අතරතුර සමහර විට අපි සිතනවාට වඩා සියුම් වන්නේ ඇයි?`

පාවුල් මෙසේ ලිවීම පුදුමයක් නොවේ: “පොළොවෙහි තිබෙන දේ නොව උස් තැන්හි තිබෙන දේම සලකාපල්ලා.” (කොලොස්සි 3:2). ඇත්තවශයෙන්ම එය කරනවාට වඩා කීම පහසුය. මන්දයත් ලෝකයේ දේවල් සැමදාම අප ඉදිරියේ තිබෙන බැවිනි. “ලෝකයේ ඇති සියලුදේම” ආකර්ශනීය භාවය ශක්තිමත්ය. තෘප්තිමත් වීමේ ක්ෂණික ඇදගැනීම නිතරම පවතී. එනම් අපගේ කන් වලට කොඳුරමින් හෝ අපගේ කමිසයේ අත්වලින් අදිමින් හෝ ඒ දෙකම කරමින් හෝ සිටියි. ඉතාමත්ම විශ්වාසවන්ත කිතුනුවන්ට පවා “ලෞකික දේවල්” ගැන ආශාවක් ඇතිවී නැද්ද? යම්දිනක ඒ සියල්ලම අවසන් වන බව දැන දැනම, අපට තවමත් එම ඇදගැනීම දැනේ. එසේ නොවේද? ශුභාරංචිය වන්නේ, කෙසේ වෙතත්, අපව ස්වාමීන්වහන්සේගෙන් ඉවතට ඇද ගැනීමට අපි ඉඩදිය යුතු නැති බවයි.

`2 පේත්‍රැස් 3:10-14 පාඨ කියවන්න. මෙහි පේත්‍රැස් පවසන දෙය අපි ජීවත් වන ක්‍රමයට, එනම් අපගේ සම්පත් වලට අපි කුමක් කරන්නේද යන්නත් ඇතුළුව, කෙසේ බලපාන්නේද?`