---
title:  ඔබගේ වස්තු නොව දෙවියන්වහන්සේ විශ්වාස කරන්න
date:   13/03/2023
---

දාවිත් රජතුමා මීට වඩා හොඳින් දැන සිටිය යුතුව තිබුණි. ඔහු තම හොඳම මිතුරා වූ යොනාතාන්ගේ අත්දැකීම දැනසිටිය යුතුව තිබුණි. එනම් ඔබ දෙවියන් වහන්සේ සමග යහපත් සම්බන්ධතාවයක් ඇති කරගත් විටදී, ඔබට අඩුවෙන් හෝ වැඩියෙන් සිටියත් කම් නැති බවය. දෙවියන්වහන්සේට ඔබට ජය අත්කර දිය හැකිය. 1 සාමුවෙල් 14:1-23 පාඨ වලින් බයිබලය වාර්තා කරන්නේ සාවුල්ගේ පුතා වූ යොනාතාන් සහ ඔහුගේ සන්නාහ දරන්නා විසින් පිලිස්තිවරුන්ගේ මුළු බළකොටුවක්ම දෙවියන්වහන්සේගේ උපකාරය ඇතිව පරාජය කිරීම ගැන කථාන්තරය වාර්තා කරයි. එහෙත් මෙම අත්දැකීම සහ දෙවියන්වහන්සේගේ දරුවන් පිළිබඳ ඉතිහාසයේ වෙනත් එවැනිම අත්දැකීම් තිබියදීත්, දාවිත් රජතුමාට දුෂ්කර කාලයක් ඇතිවූ විටදී, ඔහු තමාගේම ශක්තිය සහ දක්ෂතාවය තුළ විශ්වාසය තැබීමට තරම් සාතන්ට තමාව පරීක්ෂාවට පත් කිරීමට ඉඩ හැරියේය.

`1 ලේකම් 21:1-14 පාඨ කියවන්න. දාවිත් ඉශ්‍රායල්වරුන්ව ලකුණු කිරීමට හෝ ඔහුගේ සොල්දාදුවන් ගණන් කිරීමට තීරණය කළේ මන්ද? ඔහුගේ අණ දෙන නිලධාරියාවූ යෝවාබ් මෙයට විරුද්ධව අවවාද කළේ මන්ද?`

සොල්දාදුවන් ගණන් කිරීමට යොමු කළේ සාතන්ගේ අදහස නිසා බව සලකන්න. ඔහු දාවිත්ව දෙවියන්වහන්සේගේ පූර්වාරක්ෂාව විශ්වාස කරනවාට වඩා ඔහුගේම ශක්තිය තුළ විශ්වාසය තැබීමට සාතන් පෙළඹවීය. ඉශ්‍රායල්වරුන්ගේ හමුදාවේ නායකයා වූ යෝවාබ් ඉශ්‍රායල්වරුන්ව ලකුණු නොකරන ලෙස පෙළඹවීමට උත්සාහ දැරීය. මන්දයත් දෙවියන්වහන්සේ ඉශ්‍රායල් දරුවන් වෙනුවෙන් දෙවියන්වහන්සේගේ ක්‍රියා දැක තිබූ නිසාය. එහෙත් දාවිත් එම ලකුණු කිරීම දිගටම කරන ලෙස අණ කළේය. ඔහුගේ ක්‍රියාව ජාතියට විනාශය ගෙන ආවේය. ඒ බව පාඨවලින් විස්තර කරයි.

කිසිවෙක් නිශ්ඵල ලෙස කිසිවිටක දෙවියන්වහන්සේව විශ්වාස නොකළෝය. ඔබ ස්වාමීන්වහන්සේ වෙනුවෙන් සටන් කරන විටදී හොඳින් සූදානම් වෙන්න. එනම් හොඳින්ම සූදානම් වෙන්න. ඔලිවර් ක්‍රොම්වෙල් (1599-1658) නම් වූ බි්‍රතාන්‍යයේ පාලකයෙකුට විශේෂිත උපුටා ගැනීමක් තිබුණි. ඔහු සටනකට පෙරදී ඔහුගේ හමුදාවට මෙසේ පැවසීය. “මගේ දරුවනි, ඔබගේ විශ්වාසය දෙවියන්වහන්සේ තුළ තබාගන්න. එමෙන්ම ඔබගේ වෙඩි බෙහෙත් වියළිව තබාගන්න.” වෙනත් වචන වලින් කියතොත්, ජයග්‍රහණය උදෙසා ඔබට කළහැකි සියලුම දේ කරන්න. අවසානයේදී, ජය ලබා දිය හැක්කේ දෙවියන්වහන්සේට පමණක් බව වටහා ගන්න.

අපගේ සම්බන්ධතා වලදී රජය තුළ හෝ බැංකු ගිණුම් තුළ විශ්වාසය තැබීමට අපි බොහෝ සේ පෙළඹෙමු. එහෙත් බයිබලයේ සඳහන් කර ඇති සෑම අර්බුදයකදීම, මිනිසුන් දෙවියන්වහන්සේ තුළ විශ්වාසය තැබූ විටදී, උන්වහන්සේ ඔවුන්ට අවශ්‍ය දේවල් සපයා දෙමින්, ඔවුන්ගේ විශ්වාසයට ගෞරවය අත්කර දුන්සේක.

අපි වර්තමානය භාවිතා කරමින් දෙවියන්වහන්සේ සමග එක්වී, ණය බරින් තුරන්වී, අපට ලබාදී ඇති දේවල් සමග ත්‍යාගශීලී වියයුතු වෙමු. තෝමස් ඩෝසි නමැත්තාගේ ඉතා ප්‍රසිද්ධ ශුභාරංචි ගීතයේ වචන මෙසේ පවසයි. “මීට පෙර අපට ස්වාමීන් අවශ්‍ය වූයේ නම්, ස්ථිරවම අපට දැන් උන්වහන්සේ අවශ්‍යවේ.” "If we ever needed the Lord before, we sure do need Him now."

`අපට අද කළ හැකි දේවල්, උදාහරණයක් ලෙස මූල්‍ය ආරක්ෂාව සහිතව, සහ එසේ වුවද, ඒ අතරම සියලු දේවල් වලදී ස්වාමීන්වහන්සේ තුළ විශ්වාස කිරීම යන දෙකම සමබරව තබාගන්නේ කෙසේද?`