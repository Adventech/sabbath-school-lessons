---
title:  ගැටළු සහගත කාලයේදී කළමනාකරණය කිරීම
date:   11/03/2023
---

### මේ සතියේ පාඩමේ අධ්‍යයනය සඳහා කියවන්න
2 ලේකම් 20:1-22; 1 ලේකම් 21:1-14; 2 පේතෘස් 3:3-12; 1 යොහන් 2:15-17; එළිදරව් 13:11-17.

> <p>කටපාඩම් පදය</p>
> “දෙවියන්වහන්සේට ස්තුති යාගය පුදව; මහෝත්තමයාණන්ට තාගේ භාර ඉෂ්ටකරව. තවද විපත්ති දවසේදී මට යාච්ඤා කරව; මම තා මුදාහරින්නෙමි, තෝ මට ගෞරවකරන්නෙහිය.” (ගීතාවලිය 50:14, 15).

සමහර අවස්ථාවලදී අපගේ ලෝකය පාලනයකින් තොරව වටේ කැරකෙන බව පෙනේ. එනම් යුද්ධ, ලේ වැගිරීම්, අපරාධ, අමරණීයත්වය, ස්වභාවික ව්‍යසන, වසංගත, ආර්ථික අවිනිශ්චිත භාවය, දේශපාලනික දූෂිත බව සහ ඊට වඩා විනාශකාරී සිදුවීම්ය. පුද්ගලයින්ට සහ පවුල් වලට පළමු කොටම ඔවුන්ගේ පැවැත්ම පිළිබඳ පළමුවෙන්ම දැඩි උනන්දුවක් ඇත. ඒ අනුව මෙවැනි අවිනිශ්චිත අවස්ථාවලදී ආරක්ෂාව සොයාගැනීම සඳහා බොහෝ කල්පනාවෙන් කටයුතු කරන අතර, එහි අවබෝධ කරගත හැකි කරුණක් වේ.

ජීවිතයේ වෙහෙස අපගේ දෛනික අවධානයෙන් බොහෝ කොටසක් වැයවේ. ගෙවීමට ඇති ණය, හදා වඩා ගැනීමට ඇති දරුවන්, රැකබලාගැනීමට ඇති දේපළ යන අවශ්‍යතා වලට බොහෝ කාලයක් සහ සිතා බැලීම අවශ්‍ය වේ. ඇත්තවශයෙන්ම, අපට ඇඳුම් පැළඳුම්, ආහාර සහ හිසට සෙවනක් අවශ්‍ය වේ. කන්ද උඩ දේශනාවෙන් යේසුස්වහන්සේ මෙම මූලික අවශ්‍යතා පිළිබඳ කරුණු ඉදිරිපත් කරමින් පසුව මෙසේ පැවසූ සේක: “මක්නිසාද මේ සියල්ල අන්‍ය ජාතීහු සොයති; මේ සියල්ල නුඹලාට ඕනෑ බව නුඹලාගේ ස්වර්ගීය පියාණන්වහන්සේ දන්නාසේක. නුමුත් පළමුකොට උන්වහන්සේගේ රාජ්‍යයද උන්වහන්සේගේ ධර්මිෂ්ඨකමද සොයාපල්ලා; මේ සියල්ලත් නුඹලාට දෙනු ලබන්නේය.” (මතෙව් 6:32, 33).

ගැටළු සහිත කාලය තුළදී, අපට වෙනදාට වඩා ස්වාමීන්වහන්සේ මත රඳා සිටීමට සිදුවන අතර, අපි අනුගමනය කළ යුතු බයිබලයේ ප්‍රතිපත්ති මත රඳා පවතින ස්ථිර පියවර කිහිපයක් ඇත.

_මාර්තු 18 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._