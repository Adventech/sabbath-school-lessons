---
title:  දෙවියන්වහන්සේට මුල්තැන දීම
date:   12/03/2023
---

`2 ලේකම් 20:1-22 පාඨ කියවන්න. මෙම කථාන්තරයෙන් අපි කුමන ආකාරයේ පොරබැදීම් වලට මුහුණ දුන්නද ඉන් කුමන වැදගත් ආත්මික ප්‍රතිපත්ති ලබාගත හැකිද?`

යෙහෝෂාපාට්ගේ රාජ්‍ය කාලයේ අවසානය ළඟාවෙත්ම යුදා දේශය ආක්‍රමණය කරනු ලැබීය. යෙහෝෂාපාට් ධෛර්යයමත් සහ වීරත්වයෙන් යුක්ත මිනිසෙක් වූයේය. වසර ගණනාවක් තිස්සේ ඔහු තම හමුදා සහ බළකොටු තර කරමින් සිටියේය. ඕනෑම සතුරෙකුට මුහුණ දීමට ඔහු සූදානම්ව සිටියේය. එසේ වුවද මෙම අර්බුදකාරී තත්වයේදී ඔහු තම ශක්තිය මත නොව දෙවියන් වහන්සේගේ බලය මත විශ්වාසය තැබීය. ඔහු ස්වාමීන්වහන්සේව සෙවීම ආරම්භ කොට, මුළු යුදා දේශය පුරාම නිරාහාර යාච්ඤාවක් පවත්වාගෙන යන ලෙසට ප්‍රකාශයක් නිකුත් කළේය. මිනිස්සු සියලු දෙනාම දේව මාළිගාව පරිශ්‍රයේ එක් රොක් වූහ. එසේ කළේ සාලමොන් අනතුරකට මුහුණ දුන් විටදී යාච්ඤා කළ ආකාරයෙනි. මුළු යුදයේ මිනිසුන් සහ ඔවුන්ගේ භාර්යාවන්ද, දරුවන්ද ස්වාමීන්වහන්සේ ඉදිරියේ සිටගත්හ. ඔවුහු, ස්වාමීන්වහන්සේ ඔවුන්ගේ සතුරන් ගැටළු සහිත කිරීමටත්, උන්වහන්සේගේ නාමය මහිමයට පත්කරන ලෙසත් යාච්ඤා කළහ. ඉන්පසු රජතුමා මෙසේ යාච්ඤා කළේය. “මක්නිසාද අපට විරුද්ධව එන මේ මහත් සමූහයා ඉදිරියෙහි සිටින්ට අපට ශක්තියක් නැත. අපි මක් කරමුද කියාත් අපි නොදනිමුව. නුමුත් අපේ ඇස් ඔබ දෙසම යොමුකර තිබේ.” (2 ලේකම් 20:12).

මේ ආකාරයෙන් ඔවුන් තමන්ව දෙවියන්වහන්සේට කැප කිරීමෙන් පසු, දෙවියන්වහන්සේගේ ආත්මයාණන් දෙවියන්වහන්සේගේ මිනිසෙකු මතට පැමිණි අතර ඔහු මෙසේ පැවසීය: “ ...යූදාවරුනි, යෙරුසලමේ වැසියෙනි, මේ යුද්ධයේදී නුඹලා සටන්කරන්ට ඕනෑ නැත. සැරසී නිශ්චලව සිට ස්වාමීන්වහන්සේ නුඹලාට දෙන ගැළවීම බලාසිටපල්ලා. ස්වාමීන්වහන්සේ නුඹලා සමග සිටින නිසා භයනොවී, නොකැලඹී, හෙට ඔවුන් වෙතට පිටත්ව පලයල්ලාය කියා වදාරනසේක” (2 ලේකම් 20:15-17).

එබැවින් ඊළඟ දින උදෑසනම, රජතුමා ජනතාව රැස් කළේය. එනම් ලෙවීවරුන්ගේ ගීතිකා කණ්ඩායම ඉදිරිපිට සිට ගීතිකා කණ්ඩායම ස්වාමීන් වහන්සේට ප්‍රශංසා ගී ගැයුවේය. ඉන්පසු ඔහු රටවැසියන්ට අවවාද කළේය. “යූදාවරුනි, යෙරුසලමේ වැසියෙනි, මාගේ වචන අසාපල්ලා; නුඹලාගේ දෙවිවූ ස්වාමීන්වහන්සේ කෙරෙහි විශ්වාසය තබාපල්ලා, එවිට නුඹලා ස්ථිරවන්නහුය; උන්වහන්සේගේ ප්‍රොපේතවරුන් විශ්වාස කරපල්ලා, එවිට නුඹලා සඵලවන්නහුය” (2 ලේකම් 20:20). එවිට ගීතිකා කණ්ඩායම ගීතිකා ගැයීිම ආරම්භ කළේය. ඔවුන්ගේ සතුරන් එකිනෙකාව ඔවුහු විනාශ කළහ. එමෙන්ම, “කිසිවෙකු ගැළවී නොගියහ.” (2 ලේකම් 20:24). යුදයේ මිනිසුන්ට සටනින් දමා ගියාවූ දේවල් එකතු කිරීමට දින තුනක් ගත විය. එමෙන්ම සතරවෙනි දවසේදී ඔවුහු ගායනා කරමින් යෙරුසලම බලා ගියහ. 

ඇත්තවශයෙන්ම, ඔවුන්ව මුදාගත්තාවූ එම දෙවියන්වහන්සේ අපි ප්‍රේම කරන්නාවූ සහ නමස්කාර කරන්නාවූ දෙවියන්වහන්සේම වන සේක. එමෙන්ම උන්වහන්සේගේ බලය එදා මෙන්ම අදත් බොහෝ සෙයින් බල සම්පන්නය. අපට ඇති අභියෝගය වන්නේ උන්වහන්සේව සහ උන්වහන්සේගේ මගපෙන්වීම විශ්වාස කිරීමය.
 
`2 ලේකම් 20:20 කියවන්න. මෙම පාඨය තුළ සෙවන්ත්-ඩේ ඇඩ්වෙන්ටිස්ට්වරුන්ට කුමන විශේෂ වැදගත්කමක් ඇත්ද?`