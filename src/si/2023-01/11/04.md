---
title:  සරල වීමට කාලය
date:   14/03/2023
---

දුෂ්කර කාලවලට  ප්‍රතිචාරයක් ලෙස සෙවන්ත්-ඩේ ඇඩ්වෙන්ටිස්ට් කිතුනුවන් කළ යුත්තේ කුමක්ද? අපි නොනැසී ජීවත්වීම සඳහා සැඟවෙමුද? නැත. එපමණක් නොව, එහි විරුද්ධ ක්‍රියාව සත්‍යවේ. මක්නිසාද ලෝකයේ අවසානය සහ ක්‍රිස්තුස්වහන්සේගේ දෙවෙනි පැමිණීම ආසන්න බව අපි දන්නා නිසාය. එම නිසා අප සතු ප්‍රාග්ධනය ශුභාරංචියේ ඇති වටිනාකම අන් අයට පැවසීමට සහ දෙවියන්වහන්සේට ප්‍රේම කරන අය උදෙසා උන්වහන්සේ සූදානම් කර ඇත්තේ කුමක්ද යන්න ඔවුන්ට කියා දීම සඳහා භාවිතා කිරීමට අවශ්‍ය නිසාය. යම් දිනක ඉක්මනින්ම මෙම පොළොවෙහි ඇති සියලුම දේවල් පිලිස්සී යන බව අපි අවබෝධ කර ගනිමු.

`2 පේත්‍රැස් 3:3-12 පාඨ කියවන්න. පේත්‍රැස් මෙම වචනවලින් අපට පවසන්නේ කුමක්ද?`

දෙවියන්වහන්සේ අපගේ දේවල් ස්වර්ගයට ගෙන යාමට වාහන නොඑවන බව අපි දේව වචනය තුළින් අවබෝධ කර ගනිමු. ඒවා අවසාන ගිනිවලින් පාපයේ සහ දුෂ්ටත්වයේ සියලුම සලකුණු සදහටම දවාලද්දී, ඒ සියල්ලම දැවී යන්නේය.

එසේ නම්, අපගේ වස්තු වලට අපි කුමක් කරමුද? අපගේ සහෝදරයින් ඔවුන්ගේ වස්තු වැඩි කරගන්නවා වෙනුවට ඒවා අඩු කරගත යුත්තේ දැන්ය. අපි වෙනත් වඩා හොඳ රටකට මාරු වීම, එනම් ස්වර්ගීය වූ, ඉතා ආසන්නය. එසේනම්, අපි මේ පොළොවේ පදිංචිකරුවන් වෙමු. එහෙත් එම දේවල් හැකි පමණින් අඩු කරගනිමු.” —Ellen G. White, Counsels on Stewardship, p. 59.

ඇත්තවශයෙන්ම ඇය මේ වචන ලීවේ සියවසකට පෙරදීය! එහෙත් තවමත් ප්‍රතිපත්තිය එසේම පවතී: කාලය සැමවිටම කෙටිය. මන්දයත් අපගේ ජීවිත සැමවිටම කෙටිය. සදාකාලය සමග සසඳා බලන විට අවුරුදු 60, 80 හෝ 100 යනු කුමක්ද? (ඔබට යහපත් ජාන සහ යහපත් සෞඛ්‍ය පුරුදු ඇත්නම්), ඔබ මෙම සතියේ පාඩම් කියවා අවසාන කරන්නට පෙර ඔබගේ ජීවිතය අවසන් විය හැකිය. එමෙන්ම ඔබට දැනෙන ඊළඟ දෙය වන්නේ යේසුස්වහන්සේගේ දෙවෙනි පැමිණීම විය හැකිය. (පුදුමයක්, එය ඉතාම වේගවත්ය. එසේ නොවේද?)

සෙවන්ත්-ඩේ ඇඩ්වෙන්ටිස්ට් ක්‍රිස්තියානින් හැටියට අපි සැමවිටම ජීවත් විය යුත්තේ සදාකාලයේ ආලෝකය තුළය. ඔව්, ඇත්ත වශයෙන්ම, අපි අප වෙනුවෙන් සහ අපගේ පවුල් වෙනුවෙන් යම් යම් දේවල් සැපයීම සඳහා වෙහෙස වී වැඩ කළ යුතුය. එමෙන්ම අපට වස්තු වලින් (වත්කම්) ආශිර්වාද කර ඇත්නම්, දැන් ඒවා භුක්ති විඳීමේ කිසිම වරදක් නැත. එනම් අපි කෑදර නොවෙමු නම්, දිළිඳු අයට ත්‍යාගශීලී වන්නේ නම් එය කම් නැත. එසේ වුවද අපි සැමවිටම මතක තබාගත යුත්තේ අපි මෙහිදී රැස් කරගන්නා කොයිදේ නමුත් තාවකාලික සහ ක්ෂණික බවය. එමෙන්ම අපි ප්‍රවේසම් නොවන්නේ නම් ආත්මිකව දූෂිත වීමටද හැකිය.

`යේසුස්වහන්සේ වසර 10කින් පැමිණෙන බව ඔබ දැන සිටියේ නම්, ඔබ ඔබගේ ජීවිතය කෙසේ වෙනස් කරන්නේද? නැතිනම් අවුරුදු පහකින්? හෝ තුනකින්?`