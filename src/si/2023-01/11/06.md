---
title:  කිසිවෙකු මිලදී ගැනීමට හෝ විකිණීමට නොහැකි වූ විටදී
date:   16/03/2023
---

යේසුස්වහන්සේගේ දෙවැනි පැමිණීමට පෙරදී ලෝකයේ වේදනාකාරී පින්තූරයක් බයිබලය චිත්‍රයට නගයි. දානියෙල්, “... ඒ කාලය දක්වා නොවූ ආකාර විපත්ති කාලයක් වන්නේය.” ඒ ගැන පවසයි. (දානියෙල් 12:1). අතීතයේදී සිදුවූ සමහර කරදර සහිත කාල ගැන සලකා බලන විටදී ඔහු මෙහිදී සඳහන් කරන සිද්ධිය ඉතාමත් දරුණු විය හැකිය.

එළිදරව් පොතද ක්‍රිස්තුස්වහන්සේගේ ආපසු පැමිණීමට පෙර ඇතිවන කරදරකාරී කාලය ගැන පෙන්වා දෙයි.

`එළිදරව් 13:11-17 පාඨ කියවන්න. අවසාන කාලයේ ඇතිවන පීඩා වලට මූල්‍යමය කරුණු කෙසේ අදාළ වන්නේද?`

ඔබට මිලදී ගැනීමට හෝ විකිණීමට නොහැකිය. අද අපගේ ජීවිත මිලදී ගැනීම සහ විකිණීම වටා කොපමණ වාරයක් කරකැවෙන්නේද? එක් අර්ථයකින්, අපගේ සේවය වන්නේ අපගේ කාලය, දක්ෂතාවය සහ දේවල් මිලදී ගැනීමට කැමති අයට ඒවා විකිණීමය. සියලුදේ මිලදී ගැනීමට හෝ විකිණීමට නොහැකි වීම යනු සමාජය තුළ ක්‍රියාත්මක වීමට නොහැකි වීමය. විශ්වාසවන්තව ජීවත් වන අයට ඇතිවන පීඩා මහත් විශාලය. ඊට අමතරව, ඔබ සතුව ඇති මුදල වැඩි වන තරමට, ඔබට මේ ලෝකයේ වැඩි කොටස් ලැබෙනු ඇත. අවම වශයෙන් ද්‍රව්‍යමය දේපළ සම්බන්ධයෙන්, සහ ඒ නිසා, ඔබට විඳින්නට වන පීඩාවද වඩා දැඩිවේ.

එසේ නම්, අපි සූදානම් වන්නේ කෙසේද? අපි දැන් දෙවියන්වහන්සේගේ මහිමය තුළින්, අපගේ මුදල් වලට අපි වහලුන් නොවන බව ස්ථිර කරගනිමු. දැන් අපි ඒවාට බැඳී නොසිටිමු නම්, අපට විශ්වාසවන්ත විය නොහැකිය.

`ද්විතීය කථාව 14:22 සහ 23 පාඨයේ අවසාන කොටස කියවන්න. දෙවියන් වහන්සේගේ සෙනඟ සෑම වසරකම ඔවුන්ගේ ආදායම හෝ නිෂ්පාදනය වැඩිවන විට කුමක් කළ යුතුද?`

දෙවියන්වහන්සේ දශභාගය ගෙවීම පිහිටවූයේ කුමන හේතු නිසාද යන්න උන්වහන්සේ මෝසෙස් තුළින් විස්තර කළසේක. “නුඹේ දෙවිවූ ස්වාමීන් වහන්සේට නිතරම භයවෙන්ට ඉගෙන ගන්නා පිණිස...” (ද්විතීය කථාව 14:22). ගීතාවලිය 31:19 පාඨයෙන් ඉදිරිපත් කරන කාව්‍යමය සමාන්තරයට අනුව, ‘බිය’ යන්න ‘විශ්වාසය’ සමග සමාන බව අපි දකිමු. “ඔබ කෙරෙහි භය ඇත්තන්ට නිධාන කොට තැබුවාවූ ඔබ කෙරෙහි විශ්වාසය තබන්නන්ට මනුෂ්‍ය පුත්‍රයන් ඉදිරියෙහි ඔබ කළාවූ ඔබගේ යහපත්කම කොපමණ මහත්ද!”

මෙම සමාන්තර කරුණු වලින් පෙනී යන්නේ ස්වාමීන්වහන්සේට බියවීම යනු උන්වහන්සේව විශ්වාස කිරීම බවයි. එබැවින් ස්වාමීන්වහන්සේ දශභාග ක්‍රමය ඇති කළේ අපව ආත්මාර්ථකමෙන් ආරක්ෂා කිරීමටත්, උන්වහන්සේ අපට සපයාදීම විශ්වාස කිරීමටත් බව අපට අවබෝධ කරවීමටය. දශභාගය ගෙවීමේදී විශ්වාසවන්ත වීම ස්ථිර වශයෙන්ම, මිනිසුන් අවසානයේදී විශ්වාසවන්තව සිටින බවට සහතිකයක් නොවේ. දශභාගය ගෙවීමේදී විශ්වාසවන්ත නොවන අය ස්ථිරවම ගැටළුවකට මුල පිරීමක්ය.