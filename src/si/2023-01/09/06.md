---
title:  තණ්හාව ජයගැනීම
date:   02/03/2023
---

තණ්හාව හදවත හා සම්බන්ධ කරුණක් වන අතර, එය උඩඟුකම සහ ආත්මාර්ථකාමීකම බොහෝ විට නොසලකා හැරේ. එය එතරම් මාරාන්තික සහ රැවටිලිකාර වන්නේ එබැවිනි. පැහැදිලිව පෙනෙන පව් ජයගැනීමට අපහසු කරුණකි. එනම් බොරුකීම, කාමමිථ්‍යාචාරය, සොරකම් කිරීම, පිළිම වන්දනාව, සබත් කඩ කිරීම වැනි පාපය. එහෙත් මේවා බාහිර ක්‍රියාය. අපි ඒවා කරන්ට පෙර අපට සිතන්නට සිදුවන ක්‍රියාය. එහෙත් වැරදි සිතිවිලි ජයගැනීම ඉතා අපහසුය.  

`1 කොරින්ති 10:13 කියවන්න. මෙහිදී ඇති පොරොන්දුව කුමක්ද? මෙය තණ්හාව සම්බන්ධයෙන් අවබෝධ කරගැනීම වැදගත් වන්නේ ඇයි?`

එසේනම් අපට මෙම භයානක අනතුරුදායක පාපයෙන් දෙවියන් වහන්සේගේ බලය තුළින් කෙසේ ආරක්ෂා විය හැකිද? 

1\. දෙවියන්වහන්සේට සේවය කිරීමටත්, උන්වහන්සේ මත රඳා සිටීමටත් උන්වහන්සේගේ පවුලේ කොටස්කරුවෙකුවීමටත් තීරණය කරන්න. “නුඹලා සේවය කරන්ට කැමති කාටද කියා අදම තෝරාගනිල්ලා. එහෙත් අපි නම් මමද මාගේ පවුලද ස්වාමීන්වහන්සේට සේවය කරමු.” (යෝෂුවා 24:15).

2\. දිනපතා යාච්ඤාවෙන් කල්ගෙවන්න. මතෙව් 6:13 පාඨය එයට ඇතුළත් කරන්න. “මනුෂ්‍යයා විසින් ඉසිලිය හැකි පරීක්ෂාවක් මිස අනෙකක් නුඹලාට පැමුණුණේ නැත. නුමුත් දෙවියන්වහන්සේ විශ්වාස කෙනෙක්ය. උන්වහන්සේ නුඹලාගේ පුළුවන්කමට වඩා නුඹලා පරීක්ෂා කරනු ලබන්ට ඉඩ නොදී, නුඹලාට පරීක්ෂාව ඉවසිය හැකිවන පිණිස ඒ සමගම ගැළවෙන මාර්ගයද සාදා දෙන සේක.” (1 කොරින්ති 10:13).

3\. නොකඩවා බයිබලය අධ්‍යයනය කරන්න. “ඔබට විරුද්ධව පව් නොකරන පිණිස ඔබගේ වචනය මාගේ සිතේ නිධාන කරගතිමි.” (ගීතාවලිය 119:11).

යේසුස්වහන්සේ මිනිසාගේ පාප පිළිබඳ ගැටළුව සමනය කළසේක. උන්වහන්සේ අපි පරීක්ෂාවට ලක්වූ සෑම කාරණයකදීම පරීක්ෂාවට පත්වූ සේක. ඉන් වැළකී සිටීම සඳහා බලය ලබාගැනීම සඳහා උන්වහන්සේ රාත්‍රී ගණනාවක්ම යාච්ඤාවෙන් යුක්තව පියාණන්වහන්සේ සමග සංවාදයෙන් ගතකළ සේක. යේසුස්වහන්සේ ආදර්ශයෙන් මාර්ගය සකස් කර එය කිරීමට අවශ්‍ය බලය පොරොන්දු වන තෙක් මෙම ලෝකයෙන් පිටව නොගිය සේක. එසේ කළේ සෑම පුද්ගලයෙකුටම ඇදහිල්ලෙන් සහ කීකරුකමින් යුක්ත ජීවිතයක් ගත කිරීමට හැකියාව ලබාදීම සඳහාත් ක්‍රිස්තුස්වහන්සේගේ මෙන් චරිතයක් ගොඩනැගීම සඳහාත්ය. “ස්වාමීන්වහන්සේ සම්බවෙන්ට සිටිද්දී, උන්වහන්සේ සොයා උන්වහන්සේ ළංව සිටිද්දී උන්වහන්සේට යාච්ඤා කරපල්ලා. දුෂ්ටයා තමාගේ මාර්ගයද, අධර්මිෂ්ඨ මනුෂ්‍යයා තමාගේ යෝජනාද අත්හැර ස්වාමීන්වහන්සේ වෙතට ඔහු හැරී ඒවා. මක්නිසාද උන්වහන්සේ අතිශයින් කමා වෙනවා ඇත.” (යෙසායා 55:6,7).

`ඔබගේ ජීවිතයේ තණ්හාව නිසා විපාක ඔබට ලැබිණි නම්, එය කුමක්ද? ඔබ කුමන පාඩම් ඉගෙන ගත්තේද? ඒවායින් ඔබට තවමත් ඉගෙන ගැනීමට අවශ්‍ය මොනවාද?`