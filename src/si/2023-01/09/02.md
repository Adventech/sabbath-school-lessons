---
title:  අවසාන මුල් පාපය
date:   26/02/2023
---

බොහෝ විට පැන නගින ප්‍රශ්නය, එමෙන්ම එසේම තේරුම් ගත හැකි, වන්නේ දෙවියන්වහන්සේගේ විශ්වයේ පාපය ඇතිවූයේ කෙසේද යන්නයි. අපි තරමක් දුරට කෙසේද යන්න ගැන දනිමු. එමෙන්ම එහි හදවත වන්නේ, තණ්හාව නිසාය. සමහරවිට අවසාන මුල් පාපය වන්නේ තණ්හාව විය හැකිය. 

`යෙසායා 14:12-14 පාඨ කියවන්න. ලුසිෆර්ගේ වැටීම ගැන කුමන ඉඟි දී ඇත්ද? තණ්හාව මෙම වැටීමේ ක්‍රියාවේදී වැදගත් කාර්යයක් ඉටු කළේ කෙසේද?`

“තම තත්වය ගැන සෑහීමට පත් නොවූද, ස්වර්ගීය දූතයින්ට ඉහළින් ගෞරවය ලැබුවාවූද ඔහු, මැවුම්කාරයාණන් හට ලැබිය යුතු උපහාරය ලබා ගැනීම සඳහා අවදානම් කටයුත්තක යෙදිණි. ඒ වෙනුවට ඔහු දෙවියන් වහන්සේව සියලුම මවන ලද සත්වයින්ගේ පක්ෂපාතීත්වය සහ ආදරය සතු ශ්‍රේෂ්ඨතම තැනැන්වහන්සේට බව ගණන් නොගෙන ඔහුගේ අවශ්‍යතාවය වූයේ ඔවුන්ගේ සේවය සහ පක්ෂපාතීත්වය තමාට ලබාගැනීමටය. පියාණන්වහන්සේ උන්වහන්සේගේ පුත්‍රයාණන් හට පවරා දුන් මහිමය, එනම් ක්‍රිස්තුස්වහන්සේටම පමණක් අයිති පරමාධිකාරය, දේවදූතයින්ගේ කුමාරයා තණ්හාවෙන් ඔහුට අයිති කරගැනීමට අපේක්ෂා කළේය.” —Ellen G. White, Patriarchs and Prophets, p. 35.

`එපීස 5:5 සහ කොලොස්සි 3:5 පාඨ කියවන්න. පාවුල් තණ්හාව කුමකට සමාන කරන්නේද? ඒ ඇයි?`

පාවුල් තණ්හාව පිළිම වන්දනාවට දෙවරක්ම සමාන කිරීම කොතරම් චමත්කාරද? මිනිස්සු නමස්කාරය සඳහා පිළිමවලට වන්දනා කරති. එනම් ඔවුන්ගේ ජීවිත කැපකරන්නේ දෙවියන්වහන්සේ හැර වෙන යම් දෙයකටය. (රෝම 1:25). එසේ නම්, තණ්හාව යනු, අපට නොතිබිය යුතු දෙයක් ලබා ගැනීමට ඇති උවමනාවද සහ එය ලබා ගැනීමට ඇති ආශාව, ස්වාමීන්වහන්සේට වඩා එය අපගේ හදවත් වල අවධානය වන්නේද?

මුලින්ම ලුසිෆර් ඔහුගේ වැරදි ආශාවන් ඔහුව කුමන දිසාවකට ගෙන යන්නේද යන්න දැන නොසිටියාට කිසිම සැකයක් නැත. අපටද එය එසේම විය හැකිය. තණ්හාවට විරුද්ධ ආඥාව එනම් සිතිවිලි සමග සම්බන්ධ වන එකම ආඥාව, මගින් අපව අනෙක් පනත් කඩ කිරීමට පවා යොමු කළ හැකිය. (උදාහරණයක් ලෙස, 2 සාමුවෙල් 11 බලන්න).

`1 තිමෝති 6:6, 7 පාඨ කියවන්න. මෙහිදී පාවුල් ලියන්නාවූ දේවල් කෙරෙහි අවධානය යොමු කිරීම මගින්, අපව තණ්හාවෙන් ආරක්ෂා කළ හැක්කේ කෙසේද?`