---
title:  වැඩිදුර අධ්‍යයනය සඳහා
date:   03/03/2023
---

යෙරිකෝවේදී සිදුවූ සිද්ධියේදී ඉශ්‍රායල්වරුන්ගේ කඳවුරට රිදී සහ රත්රන් ගෙන ගියාවූ එකම පුද්ගලයා ආකාන් නොවීය. යෝෂුවා මිනිසුන්ට පවසා තිබුණේ රිදී සහ රත්රන් සහ පිත්තල භාජන සහ යකඩ දෙවියන්වහන්සේගේ ගෘහයේ භාණ්ඩාගාරයට ආපසු ගෙන එන ලෙසය. (යෝෂුවා 6:19, 24). අනෙක් සියලුම දේවල් පුළුස්සා දැමිය යුතුය. කෙසේවෙතත්, මේ දේවල් තමා වෙනුවෙන් තබාගත් එකම පුද්ගලයා ආකාන් විය. “මිලියන ගණනාවක් ඉශ්‍රායල්වරුන් අතරින්, එක් මනුෂ්‍යයෙක් පමණක්, එම ජයග්‍රහණයේ සහ විනිශ්චයේ දෙවියන්වහන්සේගේ ආඥා කඩ කිරීමට තරම් නිර්භීත විය. මිනාර්හි මිල අධික ඇඳුම දර්ශනය මගින් ආකාන්ගේ තණ්හාව උද්‍යෝගිමත් විය. එමගින් ඔහුව මරණය වෙතට මුහුණට මුහුණලා සිටියදී පවා ඔහු එය හැඳින්වූයේ: “ශෝභන බබිලෝනිය සළුව,” යන නමිනි. එක පාපයක් තවත් පාපයකට යොමු කෙරිණි. එමෙන්ම ඔහු ස්වාමීන්වහන්සේගේ භාණ්ඩාගාරයට කැප කළාවූ රත්රන් සහ රිදී වලට ආශා කළේය. ඔහු කානාන් දේශයේ ප්‍රථම ඵලය සොරා කෑවේය.” —Ellen G. White, Patriarchs and Prophets, p. 496.

අවසාන කාලයේ සලකුණු සඳහන් පාවුල්ගේ ලැයිස්තුවේ මුල් කරුණු දෙක මුදල් සහ වස්තුවට ඇති ආකල්පය සම්බන්ධ වේ. “නුමුත් අන්තිම දවස්වලදී අන්තරා සහිත කාලවල් පැමිණෙන බව දැන ගනින්න. මක්නිසාද මනුෂ්‍යයෝ තමන්ටම ප්‍රේම කරන්නෝව, මුදලට ප්‍රේම කරන්නෝව,” සිටිති. (2 තිමෝති 3:1,2) (තණ්හාව). අවසාන දිනවල මනුෂ්‍යත්වය විස්තර කිරීමේදී, භාවිතා කරන විස්තරය වන්නේ ආත්මාර්ථකාමීකම සහ මුදලට ඇති ආශාව යන්නයි. එනම් අපගේ කාලයයි. 

**සාකච්ඡා සඳහා ප්‍රශ්න**:

`1 තිමෝති 6:6-10 පාඨ කියවන්න. “ලත් පමණින් සතුටුවීම සමග භක්තිවන්තකම මහත් ලාභයක්මය. මක්නිසාද අප මේ ලෝකයට කිසිවක් ගෙනාවේ නැත. එයින් අපට කිසිවක් ගෙනියන්ටත් බැරිය. තවද කෑම, ඇඳීම අපට ඇත්නම්, එයින් සතුටු වන්නෙමුව. නුමුත් ධනවත්වන්ට ආශා ඇත්තෝ පරීක්ෂාවකද, මලපතකද, මනුෂ්‍යයන් නාස්තියෙත්, විනාාශයෙත් ගිල්වන්නාවූ, අඥාන වූ අන්තරාය සහිත බොහෝ තෘෂ්ණාවලද වැටෙන්නෝය. මක්නිසාද වස්තු තෘෂ්ණාව සියලු ආකාර නපුරේ මුලක්ය. සමහරු ඊට ආලය වී ඇදහිල්ලෙන් මුළාව ගොස් බොහෝ වේදනා වලින් තුමූම ඇන ගත්තෝය.” පංතියේදී මුදල්වලට ඇති ප්‍රේමය නිසා බොහෝ වේදනා වලින් “තමාටම ඇන ගත්තාවූ අය (වෙනත් අයටත්)” පිළිබඳ උදාහරණ ගැන සාකච්ඡා කරන්න. එවැනි බොහෝ උදාහරණ ඇත. එසේ නොවේද? අපට මුදල් අවශ්‍ය බවත්, එහෙත් පාවුල් අනතුරු ඇඟවූ උගුල් වලට හසු නොවී ඒ බව දැනගෙන අපට නිවැරදි සමබරතාවය පවත්වා ගත හැක්කේ කෙසේද?`

`මුදල් හැර අපට ආශා විය හැකි වෙනත් දේවල් මොනවාද?`

`යම් දෙයක් පිළිබඳ නිත්‍යානුකූල ආශාව සහ තණ්හාව අතර ඇති වෙනස කුමක්ද? යම්දෙයක් පිළිබඳ නිත්‍යානුකූල ආශාව තණ්හාවකට හැරෙන්නේ කුමන අවස්ථාවේදීද?`