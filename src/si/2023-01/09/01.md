---
title:  තණ්හාවෙන් ප්‍රවේසම් වන්න
date:   25/02/2023
---

### මේ සතියේ පාඩමේ අධ්‍යයනය සඳහා කියවන්න
යෙසායා 14:12-14; එපීස 5:5; යෝෂුවා 7, යොහන් 12:1-8; ක්‍රියා 5:1-11; 1 කොරින්ති 10:13.

> <p>කටපාඩම් පදය</p>
> “සියලු ආකාර ලෝභකමෙන් ප්‍රවේසම්වෙන්ට බලාගනිල්ලා. මක්නිසාද මනුෂ්‍යයෙකුට කොපමණ දේපළ තිබුණත් ඔහුගේ ජීවිතය එහි පිහිටා නැතැයි ඔවුන්ට කීසේක. (ලූක් 12:15).

තණ්හාව අර්ථකථනය කර ඇත්තේ ධනය සහ වස්තුව එනම් (ඔබට අයිති නැති) සීමාව ඉක්මවා ගිය ආශාවයි. තණ්හා ඉතාම විශාල වැරැද්දකි. එපමණක් නොව, එය බොරු කීම, සොරකම් කිරීම හෝ මිනී මැරීමට පවා වඩා විනාශකාරී වෙයි. එය කොතරම් විනාශකාරීදැයි කියතොත් දෙවියන්වහන්සේගේ ශ්‍රේෂ්ඨවූ ආඥාව තුළ පවා එයට විරුද්ධව අනතුරු ඇඟවූ සේක. “තාගේ අසල්වාසියාගේ ගෙට ආශා නොවව, තාගේ අසල්වාසියාගේ භාර්යාවටවත් ඔහුගේ වැඩකරුවාටවත් ඔහුගේ වැඩකාරීටවත් ඔහුගේ ගවයාටවත් ඔහුගේ කොටළුවාටවත් තාගේ අසල්වාසියාගේ කිසි දෙයකටවත් ආශා නොවව.” (නික්මයාම 20:17)’

තණ්හාව බොහෝ විට නින්දිත පාප ලැයිස්තුවට ඇතුළත් කර ඇත. එනම් යමෙක්ව දේව රාජ්‍යයෙන් ඉවතට දමන්නාවූ පාපයකි. “නොහොත් අධර්මිෂ්ඨයන් දෙවියන්වහන්සේගේ රාජ්‍යය උරුම කරගන්නේ නැති බව නුඹලා දන්නේ නැද්ද? නොරැවටෙල්ලා. වේශ්‍යාකම් කරන්නෝවත්, රූප වඳින්නෝවත් කාම මිථ්‍යාචාරිකයෝවත්, ස්ත්‍රීන් ලෙස හැසිරෙන්නෝවත්, පිරිමින් සමග අනාචාර කරන්නෝවත්, සොරුවත්, ලෝභයෝවත්, බේබද්දෝවත්, නින්දා කරන්නෝවත්, කොල්ල කන්නෝවත්, දෙවියන් වහන්සේගේ රාජ්‍යය උරුමකර නොගන්නෝය.” (1 කොරින්ති 6:9,10).

තණ්හාව කප්පම් ගැනීම, පිළිම වන්දනාව, වේශ්‍යාකම සහ කාම මිථ්‍යාචාරය සමගම ඉහළින්ම සිටියි. පාඨයෙන් පවසන්නේ එයයි. එමෙන්ම මේ සතියේදී අපි එය කොතරම් නරකද යන්න සහ ඉන් ජය ගැනීමට අපි කුමක් කළ යුතුද යන්න ගැන උදාහරණ කිහිපයක් දෙස බලමු.

_මාර්තු 04 සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._