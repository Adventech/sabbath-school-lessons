---
title:  අනනියස් සහ සප්පිරා
date:   01/03/2023
---

සභාවේ සාමාජිකයෙක් වීම උද්‍යෝගිමත් වීමේ අවස්ථාවකි. ශ්‍රේෂ්ඨ ශුද්ධාත්ම වැගිරීමෙන් පසුව, එනම් පෙන්තකොස්ත දිනයේදී ගෝලයෝ බලයෙන් යුක්තව ශුභාරංචිය දේශනා කරමින් සිටියහ. දහස් ගණනින් ජනතාව සභාවට එක්වෙමින් සිටියහ.

“ඔවුන් යාච්ඤා කළ පසු, ඔවුන් රැස්ව සිටි ස්ථානය කම්පා විය. ඔවුන් සියල්ලෝද ශුද්ධාත්මයෙන් පූර්ණව, දෙවියන්වහන්සේගේ වචනය නිර්භීත ලෙස කථා කළෝය. අදහාගත් සමූහයා එක සිතකින් හා එක ආත්මයකින් යුක්ත වූහ. කිසිවෙක් තමාට අයිති දේ වලින් කිසිවක් තමන්ගේම යයි නොකීවේය. සියල්ල ඔවුන්ට පොදුවේ තිබුණේය.” (ක්‍රියා 4:31, 32).

අනනියස්ට සහ සප්පිරා සතුව කුමන වරප්‍රසාදයක් තිබුණිද, එනම් මුල් කාලීන සභාවේ කොටසක්වී, එය වර්ධනය වන ආකාරය දැකීම සහ ඉතා විශේෂ ආකාරයෙන් ශුද්ධාත්ම බලය පවත්වාගෙන යාම දැකීමටය.

“හිඟ ඇති කිසිවෙක් ඔවුන් අතරෙහි නොවීය. මක්නිසාද බිම් හෝ ගෙවල් හෝ ඇති සියල්ලෝ ඒවා විකුණා, විකුණන ලද දේවල මිල ගෙනත් ප්‍රේරිතයන්ගේ පාමුල තැබුවෝය. එකල එකිනෙකාගේ උවමනාවේ හැටියට බෙදා දෙන ලද්දේය.” (ක්‍රියා 4:34, 35).

මෙවැනි තත්වයක් යටතේ අනනියස් සහ සප්පිරා පැහැදිලිවම සිදුවෙමින් පැවති දේ දැකීමෙන් පැහැදීමට පත්ව එහි කොටස්කරුවන් වීමට අවශ්‍යතාවය ඇති විය. ඒ අනුව ඔවුහු ඔවුන්ගේ දේපල විකුණා එම මුදල් සභාවට ප්‍රදානය කිරීමට සිතා ගත්හ. මෙතෙක් කල් ඉතා හොඳය.

`ක්‍රියා 5:1-11 පාඨ කියවන්න. ඉන් මුදල් කොටසක් තමන් සතුව තබාගැනීම හෝ එය ගැන බොරු කීම යන දෙකෙන් කුමන ක්‍රියාවක් වැඩියෙන් නරක වීද?`

පළමුවෙන්ම, සේවය සඳහා මුදල් පරිත්‍යාග කිරීම ගැන ඔවුන් අවංක වූ බව පෙනිණි. “ඉන්පසුව කෙසේවෙතත් අනනියස් සහ සප්පිරා තණ්හා සහිත හැඟීමෙන් යටපත්වී ශුද්ධාත්මයාණන්වහන්සේව දුකට පත් කළහ. ඔවුහු ඔවුන්ගේ පොරොන්දුව ගැන පසුතැවිලි වූ අතර, ආශිර්වාද වලින් අත්වන මිහිරි බලපෑම අහිමි කරගත්හ. එනම් ක්‍රිස්තුස්වහන්සේගේ සේවය වෙනුවෙන් විශාල මෙහෙවරක් කිරීමට තිබූ ආශාව නිසා ඔවුන්ගේ හදවත් උණුසුමෙන් පිරී ගියේය.” —Ellen G. White, The Acts of the Apostles, p. 72. වෙනත් වචන වලින් කියතොත් ඔවුන් ඉතාමත්ම හොඳ පරමාර්ථයකින් ආරම්භ කළද, ඔවුන්ගේ තණ්හාවට මුල්තැන දෙමින් ඔවුන්ගේ නියම ස්වභාවය වසා ගැනීමට තැත් කළහ.

`“මුළු සභාවටද, මේ දේ ඇසූ සියල්ලන්ටද, මහත් භයක් පැමිණියේය.” (ක්‍රියා 5:11). මේ සිද්ධියෙන් පසුව ස්ථිරවම මිනිස්සු දශභාගය ගෙවීමේදී වඩාත් සැලකිලිමත් වන්නට ඇති. එහෙත් දශභාගය ගෙවීමේදී විශ්වාසවන්ත වීම පිළිබඳ මෙම කණගාටුදායක සිද්ධිය බයිබලයට ඇතුළත් කොට නැත. ඒ වෙනුවට එමගින් තණ්හාව අපව කුමන දිසාවකට යොමු කරන්නේද යන්න ගැන අපට කුමක් උගන්වන්නේද?`