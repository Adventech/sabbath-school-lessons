---
title:  නව යෙරුසලම
date:   21/03/2023
---

නව යෙරුසලම පිළිබඳ බයිබලයේ සඳහන් විස්තරය ආබ්‍රහම් ඇදහිල්ලෙන් දුටු දෙයයි. “මක්නිසාද අත්තිවාරම් ඇත්තාවූ දෙවියන්වහන්සේ විසින් යෝජනා කර සෑදුවාවූ නුවර ගැන ඔහු බලා සිටියේය.” (හෙබ්‍රෙව් 11:10). නව යෙරුසලම දෙවියන්වහන්සේගේ විශිෂ්ට නිර්මාණයයි. එය තනනු ලැබුවේ උන්වහන්සේට ප්‍රේම කරන්නා වූද, උන්වහන්සේගේ පනත් රක්ෂා කරන්නාවූද අය සඳහාය. නව යෙරුසලම දෙවියන්වහන්සේගේ දරුවන්ගේ විශ්වාසවන්ත දරුවන්ගේ සහස්‍රයේ ස්වර්ගයේ නව නිවස වන අතර, ඉන්පසු නව පොළොවේ සදාකාලික නිවසද වන්නේය. බඩු ඇසිරීමට සහ ඒවා එහා මෙහා ගෙනයාමට අකැමති අයට ශුභ ආරංචියක් ඇත. දෙවියන්වහන්සේ සියල්ලම සැලසුම් කරන සේක. යොහන් නගරය දුටු බව පවසයි. “තවද තමාගේ පුරුෂයාට සරසන ලද මනමාලියෙකු මෙන් සූදානම් කරනු ලැබූ ශුද්ධ නුවර, එනම් අළුත් යෙරුසලම දෙවියන්වහන්සේ වෙතින් ස්වර්ගයෙන් බසිනවා දුටිමි. (එළිදරව් 21:2).

`එළිදරව් 21 පරිච්ඡේදය කියවන්න. අපට පොරොන්දු වුණා වූ දේවල් වලින් සමහරක් මොනවාද?`

අපගේ සිත්වලට අවබෝධ කරගත නොහැකිවූ (අපහසු) බොහෝ දේවල් ඇත. එනම් පාපයෙන් විනාශ වූද, වැටුණාවූද ලෝකයට ඇති විනාශයයි. එහෙත් අපට අවබෝධ කරගත හැකි බලාපොරොත්තු වලින් පිරී ඇත.

පළමුවෙන්ම, මෙම වැටුණාවූ ලෝකයේ යේසුස්වහන්සේ අප සමග ජීවත්ව සිටි ආකාරයටම, නව ලෝකයේදීද උන්වහන්සේ අප සමග ජීවත් වන සේක. යේසුස්වහන්සේව ඉතාම කිට්ටුවෙන් සහ පුද්ගලිකව දකින්නට ලැබූ අයට එය කොතරම් වරප්‍රසාදයක් වී ඇත්ද! පාපයේ තිරයෙන් තොරව බාධා නොවී අපට එය බැලීමේ අවස්ථාවක් උදා වන්නේය.

එවිටත්, කඳුළු, ශෝකය, හැඬීම සහ වේදනාව පමණක් හඳුනන්නාවූ අවට බයිබලයේ ශ්‍රේෂ්ඨ පොරොන්දු වලින් එකක් අවබෝධ කරගත හැකිද? “උන්වහන්සේ ඔවුන්ගේ ඇස්වලින් සියලු කඳුළු පිස දමන සේක. මරණය තවත් නොවන්නේය. වැලපීමත්, හැඬීමත්, වේදනාවත් තවත් නොවන්නේය. මක්නිසාද “පළමු දේවල් පහව ගියේය.” (එළිදරව් 21:4). ඒ සියලුම “පළමු දේවල්” පහව යනු ඇත. එනම් මෙහි කිසිවිට නොතිබිය යුතු දේවල්ය.

එපමණක් නොව දෙවියන්වහන්සේගේ සිංහාසනයෙන් ගලා එන්නේ ජීවනයේ පවිත්‍ර ගංගාවය. එමෙන්ම ගඟ දෙපස ජීවන ගස පිහිටියේය. දෙවියන්වහන්සේගේ සිංහාසනය එහි පිහිටා ඇති අතර “ඔවුහු උන්වහන්සේගේ මුහුණ දකින්නෝය.” (එළිදරව් 22:4). නැවතත් “මුදාගනු ලැබූ අය දෙවියන් වහන්සේට කිට්ටුවෙන් ජීවත් වන්නෝය.” අපට දැන් එවැනි අවස්ථාවක් නොලැබේ.

`දෙවැනි මරණයට මුහුණ දෙන අයගේ ඉරණම එළිදරව් 21:8 වැනි පාඨයෙන් කියවන්න. එහි නිරූපණය කරන එම මිනිසුන්ගේ කුමන පාප යේසුස්වහන්සේ විසින් කමා නොකරන්නේද? එසේ නම්, එවැනි පාප කළාවූ සමහරුන් මිදීම ලැබූවත්, මෙම මිනිසුන් විනාශ වන්නේ මන්ද? මෙම කණ්ඩායම් දෙක අතර ඇති දැඩි වෙනස කුමක්ද?`