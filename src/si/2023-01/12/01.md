---
title:  විශ්වාසවන්තකමේ ත්‍යාගය
date:   18/03/2023
---

### මේ සතියේ පාඩමේ අධ්‍යයනය සඳහා කියවන්න
හෙබ්‍රෙව් 11:6; යෙසායා 62:11; රෝම 6:23; යොහන් 14:1-3; එළිදරව් 21; මතෙව් 25:20-23; රෝම 8:16-18.

> <p>කටපාඩම් පදය</p>
> “යහපත්වූ, විශ්වාසවූ දාසය, ඒ යහපත. ස්වල්ප දේ ගැන නුඹ විශ්වාසවූවෙහිය. බොහෝ දේ කෙරෙහි නුඹ අධිපති කරමි. නුඹේ ස්වාමියාගේ ප්‍රීතියට ඇතුල්වෙයන්න.” (මතෙව් 25:21).

අපට කිසිවිටක ගැළවීම උපයාගත නොහැකි වුවද, බයිබලය ප්‍රශංසාවේ බලාපොරොත්තුව ලෙස විශ්වාසවන්තව ජීවත්වීම සඳහා පෙළඹවීමක් භාවිතා කරයි. එනම් දෙවියන්වහන්සේගේ කරුණාව ලැබීමට නුසුදුසු පුද්ගලයෙක් හැටියටය. අවසානයේදී අපට ලැබෙන ඕනෑම දෙයක් සැමවිටම අපට ලැබෙන්නේ දෙවියන්වහන්සේගේ කරුණාවෙනි.

දාවිත් ලිවූ ආකාරයට, “ස්වාමීන්ගේ ව්‍යවස්ථාව සම්පූර්ණය. ආත්මය ප්‍රාණවත් කරන්නේය. ස්වාමීන්ගේ සාක්ෂිය සත්‍යය. නුවණ නැත්තන් ඥානවන්ත කරන්නේය. ස්වාමීන්ගේ පනත් සාධාරණය. සිත ප්‍රීති කරවන්නේය. ස්වාමීන්ගේ ආඥාව පවිත්‍රය. ඇස් එළිය කරන්නේය. ස්වාමීන් කෙරෙහි භය පිරිසිදුය. සදාකල් පවතින්නේය. ස්වාමීන්ගේ විනිශ්චයෝ සැබෑය. සම්පූර්ණයෙන් ධර්මිෂ්ඨය. ස්වර්ණයටත්, එසේය අනර්ඝ ස්වර්ණ රාශියකටත් වඩා ඊට ආශාවිය යුතුය. මීපැණියටත් මීවදයටත් වඩා මිහිරිය. තවද එයින් ඔබගේ මෙහෙකරුවාට අවවාද ලැබේ. ඒවා පැවැත්වීමෙන් මහත් විපාක ඇත්තේය.” (ගීතාවලිය 19:7-11).

බයිබලයේ විවිධ ස්ථානවල අපගේ ත්‍යාග ගැන කථා කරන අතර, ඒවා අපට ක්‍රිස්තුස්වහන්සේ තුළින් දෙවැනි පැමිණීමෙන් පසු ලැබෙන්නේය. එනම් මෙම පාපයේ ගමන අවසන් වූ විටදීය.

අපට දී ඇති පොරොන්දු මොනවාද? එමෙන්ම අපට පොරොන්දුවූ දේවල් අපට ලැබෙන බවට අපට කුමන සහතිකයක් ඇත්ද?

_මාර්තු 25 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._