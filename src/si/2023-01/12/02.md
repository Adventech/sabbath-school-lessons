---
title:  විශ්වාසවන්තකමට ලැබෙන ප්‍රශංසාව
date:   19/03/2023
---

`හෙබ්‍රෙව් 11:6 පාඨය කියවන්න. මෙම පාඨය අපට කුමන අර්ථයක් ගෙන දිය යුතුද? එහි පවසන දෙයට අපි කෙසේ ප්‍රතිචාර දැක්විය යුතු වෙමුද? එමෙන්ම, එළිදරව් 22:12; යෙසායා 40:10 සහ යෙසායා 62:11 යන පාඨද කියවන්න. මෙම සියලුම පාඨ අපට කුමක් උගන්වන්නේද?`

දෙවියන්වහන්සේගෙන් උන්වහන්සේගේ විශ්වාසවන්ත දරුවන්ට ලැබෙන ත්‍යාගය අති විශේෂ වන අතර, බොහෝ ආත්මික දේවල් අපගේ අවබෝධයට එහා ගිය ඒවාය. “ධර්මිෂ්ඨ අයට ලැබෙන දීමනාව විස්තර කිරීමට මනුෂ්‍ය භාෂාව නොසෑහේ. එය දැනගන්ට ලැබෙන්නේ එය සොයන අයට පමණි. දෙවියන්වහන්සේගේ පාරාදීසයේ මහිමය අස්ථිර මනසකට අවබෝධ කරගත නොහැකිය.” —Ellen G. White, The Great Controversy, p. 674.

යේසුස්වහන්සේ කන්ද උඩ දේශනාවේදී, (ආශිර්වාද ලත් අය ගැන දේශනාව) මෙම වචන වලින් අවසන් කළසේක: “මනුෂ්‍යයන් මා නිසා නුඹලාට නින්දා පීඩා කොට නුඹලාට විරුද්ධව සියලු ආකාර අගුණ බොරුවෙන් කියන කල නුඹලා ආශිර්වාද ලද්දෝය. ප්‍රීතිවෙයල්ලා. ඉතා සන්තෝෂ වෙයල්ලා. මක්නිසාද ස්වර්ගයෙහි නුඹලාගේ විපාක මහත්ය. නුඹලාට පළමුවෙන් සිටි අනාගතවක්තෘවරුන්ටත් ඔවුහු එලෙසම පීඩා කළෝය.” (මතෙව් 5:11, 12). හෙබ්‍රෙව් 11 වැනි පරිච්ඡේදයේ ඇදහිල්ලෙන් යුක්ත මිනිසුන් ලැයිස්තු ගත කළ පසු පාවුල් ඊළඟ පරිච්ඡේදය ආරම්භ කරන්නේ, යේසුස්වහන්සේ කුරුසිය මත දිවි පිදීමට කැමති වූයේ ඇයි යන්න විස්තර කරයි.

“එබැවින් මෙපමණ මහත් සාක්ෂිකාර සේනාවකින් අප වටව සිටින නිසා, සියලු බරද, අප පහසුවෙන් අසුකරන පාපයද අහක දමා, ඇදහිල්ලේ කර්තෘවරයාද සම්පූර්ණ කරන්නාවූ යේසුස්වහන්සේ දෙසම බලා අප ඉදිරියෙන් තබා තිබෙන දිවීම ඉවසිල්ලෙන් දුවමු. උන්වහන්සේ වනාහි තමන් ඉදිරියෙහි තබා තිබුණු ප්‍රීතිය නිසා ලැජ්ජාව නොසලකා කුරුසිය දරාගෙන, පසුව දෙවියන්වහන්සේගේ දකුණු පැත්තෙහි වැඩ හිඳින සේක.” (හෙබ්‍රෙව් 12:1,2).

කෙසේවෙතත් විශ්වාසවන්තකමට ප්‍රශංසා ලැබීම, ක්‍රියාවෙන් ගැළවීම ලැබීම හා සමාන නොවේ. අප අතරින් කවුරුන් හෝ බයිබලයේ චරිත අතරින් කවුරුන් දෙවියන්වහන්සේ ඉදිරියේ සම්මාන ලැබීමට තරම් හොඳින් වැඩ කර ඇත්ද? ඇත්තවශයෙන්ම, කිසිවෙකු නැත. කුරුසියේ සම්පූර්ණ අර්ථය වන්නේ එයයි. උන්වහන්සේ අපව ක්‍රියා නිසා ගළවන්ට ඉඩ තිබුණි. යේසුස්වහන්සේ කිසිවිටක කුරුසියට නොයා සිටීමට තිබුණි. ඒ වෙනුවට එය අත්වන්නේ කරුණාව මගිනි. “ඉදින් අනුග්‍රහයෙන් නම්, තවත් ක්‍රියාවලින් නොවේ. එසේ නොවේ නම් අනුග්‍රහය තවත් අනුග්‍රහය නොවේ. එසේ නම් කිමෙක්ද?” (රෝම 11:6). ඒ වෙනුවට ත්‍යාග (ප්‍රශංසා) දෙවියන්වහන්සේගේ කාර්යය ක්‍රියාත්මක වීමයි. එනම් අප වෙනුවෙන් සහ අප තුළය. 

`අනුග්‍රහයෙන් ගැළවීම සහ ක්‍රියාවට ලැබෙන ත්‍යාගය යන දෙක අතර ඇති වෙනස අපි කෙසේ අවබෝධ කරගනිමුද? ඔබගේ පිළිතුර සබත් දින පංතියට ගෙන එන්න.`