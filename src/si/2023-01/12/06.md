---
title:  තෑග්ග (දීමනාව) දෙසට දෑස් යොමු කිරීම
date:   23/03/2023
---

පාවුල්ගේ හැරීමෙන් පසු ඔහු සම්පූර්ණයෙන්ම ක්‍රිස්තුස්වහන්සේගේ සේවය වෙතට යොමු විය. ඔහුගේ අධ්‍යාපනය සහ තියුණු මනස නිසා ලෞකික දැක්මට අනුව ඉතාම සාර්ථක පුද්ගලයෙක් විය හැකිව තිබුණි. මෝසෙස් මෙන් පාවුල්ද දේව දරුවන් වෙනුවෙන් සහ ක්‍රිස්තුස්වහන්සේ වෙනුවෙන් දුක් විඳින්නට තෝරා ගත්තේය. ඔහු පහරකෑම්, ගල් ගැසීම්, බන්ධනාගාර ගතවීම්, මුහුදු බත්වීම, කුසගින්න, ශීතල සහ 2 කොරින්ති 11:24-33 පාඨවල සඳහන් තව බොහෝ දේවල් අත් දුටුවේය. මේ සියල්ල ඔහුට දරා සිටිය හැකි වූයේ කෙසේද?

`රෝම 8:16-18 පාඨ කියවන්න. ඔහුගේ විශ්වාසවන්තකමට ඔහු දෙවියන්වහන්සේගේ දරුවෙකු වීමට හේතුවූ කාරණය වූයේ කෙසේද?`

විශ්වාසවන්ත අය දීමනාව (ප්‍රශංසාව) මත පාවුල් තැබූ වටිනාකම හේතුකොටගෙන, ඔහුට ක්‍රිස්තුස්වහන්සේ උදෙසා දුක් විඳීමට පෙළඹවීය. බන්ධනාගාරයේ සිට ඔහු මෙසේ ලීවේය. “සහෝදරයෙනි, මම තවමත් අල්ලාගත්තෙමියි නොසිතමි. නුමුත් එකක් කරමි, එනම්, පස්සෙන් තිබෙන දේ මතකනැතිකොට, ඉස්සරහට තිබෙන ඒවා දෙසම බලාගන යමින්, ක්‍රිස්තුස් යේසුස්වහන්සේ තුළ දෙවියන්වහන්සේගේ උතුම් කැඳවීමේ දිනුම පිණිස දිනුම්පළ කරා දුවමි.” (පිලිප්පි 3:13,14).

`1 තිමෝති 6:6-12 පාඨ කියවන්න. මෙය මීට පෙරද අපි කියවා ඇතත් එය වෙතට නැවත පැමිණීම වටින්නේය. මෙම පාඨවල අඩංගු වැදගත් පණිවිඩය කුමක්ද? විශේෂයෙන්ම කිතුනුවන් වන අපට?`

බයිබලයේ දැක්මට අනුව, සඵලත්වය යනු ඔබට අවශ්‍ය විටදී, ඔබට අවශ්‍ය දේවල් තිබීමයි. එය වස්තු රැස්කිරීම නොවේ. සඵලත්වය යනු පිලිප්පි 4:19 පාඨයේ, සඳහන් දෙවියන්වහන්සේගේ පොරොන්දුව ප්‍රකාශ කිරීමක්ද වේ. “මාගේ දෙවියන්වහන්සේ ක්‍රිස්තුස් යේසුස්වහන්සේ තුළ තමන්ගේ තේජස් සම්පතේ ප්‍රකාරයට නුඹලාගේ සියලු හිඟකම් සම්පූර්ණ කරන සේක.” (පිලිප්පි 4:19). අවසානයේදී සඵලත්වය යනු ස්වාමීන්වහන්සේ තුළ ඔබ සතු දේවල් සහ උන්වහන්සේ තුළ විශ්වාසය ගැන ස්තූතිවන්ත වීමයි.

දෙවියන්වහන්සේගේ දරුවන් මේ ලෝකයේ දේවල් තුළ ධනවත් වන බවට උන්වහන්සේ පොරොන්දු නොවන සේක. එපමණක් නොව දෙවියන්වහන්සේ තුළ ජීවිත ගතකරන අයට පීඩා විඳීමට සිදුවන බව උන්වහන්සේ පවසන සේක. උන්වහන්සේ අපට පිළිගන්වන දේ මෙලොව ලෞකික ධනයට වඩා හොඳය. උන්වහන්සේ මෙසේ පවසන සේක: “මම නුඹලාගේ සියලු හිඟකම් සම්පූර්ණ කරමි. එමෙන්ම නුඹ යන ඕනෑම ස්ථානයකට මම නුඹ සමග යන්නෙමි.” ඉන්පසු අවසානයේදී උන්වහන්සේගේ විශ්වාසවන්ත අයට උන්වහන්සේ ධනය, වගකීම සහ සදාකාල ජීවනය දෙනසේක. කුමන ආකාරයේ පුදුමාකාර දීමනාවක්ද!

පාවුල්ගේ ජීවිතයේ අවසාන කාලය ආසන්නයේදී, පාවුල්ට මෙසේ ප්‍රකාශ කළ හැකි විය. “මක්නිසාද මම දැන් යාච්ඤා කරනු ලබමින් සිටිමි. මගේ ඉකුත් වීමේ කාලයද පැමිණ තිබේ. මම යහපත් යුද්ධයෙහි යුද්ධ කළෙමි. මම දිවීම කෙළවර කළෙමි. මම ඇදහිල්ල රක්ෂා කළෙමි. මෙතැන් පටන් ධර්මිෂ්ඨකමේ ඔටුන්න මට තබා තිබේ. එය ධර්මිෂ්ඨ විනිශ්චයකාරයාවූ ස්වාමීන්වහන්සේ මට ඒ දවසේදී දෙනවා ඇත. මට පමණක් නොවේ. උන්වහන්සේගේ ප්‍රකාශ වීමට ආශාව සිටින්නාවූ සියල්ලන්ටද දෙනවා ඇත. (2 තිමෝති 4:6-8). අපි සියලු දෙනාටම, එමෙන්ම එම සහතිකය සමගම දෙවියන්වහන්සේගේ කරුණාවෙන්, එම දෙයම පැවසීමට හැකි වේවා.