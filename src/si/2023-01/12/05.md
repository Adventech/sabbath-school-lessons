---
title:  ගිණුම් අවසන් කිරීම
date:   22/03/2023
---

යේසුස්වහන්සේගේ මෙහෙයේ අවසාන කාලයට ආසන්නව තිබියදී උන්වහන්සේගේ ගෝලයින් පුද්ගලිකව උන්වහන්සේ වෙතට පැමිණ මෙසේ ඇසූහ. “ඒ දේ කොයි කලෙක සිද්ධ වන්නේද? ඔබවහන්සේගේ ඊමටත්, ලෝකාන්තිමයටත් ලකුණු කිමෙක්දැයි අපට කිව මැනව.” (මතෙව් 24:3). ඉන්පසුව යේසුස්වහන්සේ ඔවුන්ගේ ප්‍රශ්නයට පිළිතුරු දීම සඳහා පරිච්ඡේද 2ක් භාවිතා කරන සේක. මතෙව් 24 පරිච්ඡේදය අප වටා ඇති ලෝකයේ සිදුවන සංඥා ගැන පවසයි. එනම් යුද්ධ, ව්‍යසන වැනි දේවල්ය. ඉන්පසු මතෙව් 25 පරිච්ඡේදයෙන් යේසුස්වහන්සේ නැවත පැමිණීමට ආසන්න කාලයේදී සභාවේ තත්වය ගැන කථා කරයි. මෙම තත්වයන් පැහැදිලි කර ඇත්තේ කථාන්තර තුනකිනි. ඉන් එකක් වන්නේ තලෙන්ත පිළිබඳ උපමා කථාවයි. ඉන් ප්‍රකාශ කරනුයේ දෙවියන්වහන්සේ ඔවුන්ට දී ඇති තලෙන්ත මිනිසුන් භාවිතා කර ඇති අන්දම ගැනය.

`මතෙව් 25:14-19 පාඨ කියවන්න. දුර රටකට යමින් සිටින්නේ කවුද? ඔහු ඔහුගේ දේවල් රැක බලා ගැනීමට දෙන්නේ කාටද? “ගිණුම් ගෙවා අවසන් කිරීම (පියවීම)” යනුවෙන් කුමක් අදහස් කරන්නේද?`

අපි තලෙන්ත ස්වභාවික දීමනා බව සමහරවිට සිතමු. එනම් ගායනා කිරීම, කථා පැවැත්වීම යන තලෙන්තය. එහෙත් ලූක් 19:12-24 පාඨවල වෙළෙන්දෙක් ගැන ඒ හා සමානම කථාන්තරයක් ඇත. මෙහිදී මුදල් සහ ඒවා කළමනාකරණය ගැන විශේෂිත ලෙස සඳහන් කර ඇත. එලන් ජී වයිට්ද මෙසේ සඳහන් කළාය; “තලෙන්ත පිළිබඳ උපමාව සම්පූර්ණයෙන් අවබෝධ කරගෙන නැති බව මට පෙන්වනු ලැබීය. මෙම වැදගත් පාඩම ගෝලයින්ට දෙනු ලැබුවේ අවසාන දිනවලදී ජීවත්වන කිතුනුවන්ගේ ශුභ සාධනය උදෙසාය. එමෙන්ම මෙම තලෙන්ත නිකම්ම, දේශනා කිරීමේ හැකියාව සහ දේව වචනයෙන් අනුශාසනා කිරීම නියෝජනය නොකෙරේ. උපමා කථාව අදාළ වන්නේ දෙවියන්වහන්සේ මිනිසුන්ට භාරදී ඇති තාවකාලික දේවල් වලටය.” —Testimonies for the Church, vol. 1, p. 197.

`මතෙව් 25:20-23 පාඨ කියවන්න. දෙවියන්වහන්සේගේ සේවය උදෙසා විශ්වාසවන්තව මුදල් භාවිතා කරන අයට දෙවියන්වහන්සේ කුමක් පවසන සේක්ද? “ඔබගේ ස්වාමීන්වහන්සේගේ ප්‍රීතියට ඇතුල් වන්න.” යන්නෙහි අර්ථය කුමක්ද?`

අප සතු තලෙන්ත වලට වඩා තලෙන්ත සමුදායක් වෙනත් අයෙකු දෙවියන්වහන්සේට වැඩියෙන් වගකිව යුතු බව සිතීම ස්වභාවික දෙයකි. කෙසේවෙතත්, මෙම කථාන්තරයේ, ඉතාම අඩු මුදලක් (තලෙන්ත) සතු පුද්ගලයා, එනම් එක තලෙන්තයක් සතු තැනැත්තා අවිශ්වාසවන්ත බව ඔප්පු කළ අතර දේව රාජ්‍යයද අහිමි කර ගත්තේය. අන් අය සතු වගකීම් ගැන සිතනවාට වඩා, දෙවියන්වහන්සේ අපට දී ඇති ආශිර්වාද නැතත්, උන්වහන්සේගේ මහිමය උදෙසා අපට ඒවා කෙසේ භාවිතා කළ හැකිද යන්නත් ගැන අපගේ අවධානය යොමු කරමු.

`දෙවියන්වහන්සේ “ගිණුම් පියවීම” සඳහා පැමිණෙන විටදී ඔබ එයට කෙසේ මුහුණ දෙන්නේද?`