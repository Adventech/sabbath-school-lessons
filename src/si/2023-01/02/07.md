---
title:  වැඩිදුර අධ්‍යයනය සඳහා
date:   13/01/2023
---

“දෙවියන්වහන්සේගේ දරුවෝ ලෝකයේ ඕනෑම කාල පරිච්ඡේදයක් තුළදී, උන්වහන්සේගේ සැලැස්ම වන කරුණාවන්තකමේ දශභාගය සහ දීමනා සහ සම්මාදම් දීම, ප්‍රීතියෙන් සහ කැමැත්තෙන් කළ අතර, ඔවුන්ගේ ක්‍රියාවලට ගැලපෙන අයුරින් පොරොන්දු වලට අනුව ඔවුන් උන්වහන්සේගේ ඉල්ලීම් වලට කීකරු වූ බැවින් සඵලත්වය අත්විය යුතුය. ඔවුන් දෙවියන්වහන්සේගේ ප්‍රකාශ පිළිගෙන, උන්වහන්සේගේ සුදුසුකම් වලට ගැලපෙන පරිදි, ඔවුන් සතු දේවල් වලින් උන්වහන්සේට ගරු කරමින්, ක්‍රියා කළවිට ඔවුන්ගේ අටුකොටු බොහෝ ධාන්‍ය වලින් පිරී ගියේය. එහෙත් ඔවුන් දශභාගය සහ සම්මාදම් වලින් සොරාගත්විටදී ඔවුන්ට ඒ පිළිබඳ ඇතිවිය හැකි ප්‍රතිඵල පෙන්වා දුන්සේක. එනම් ඔවුන් සොරා කන්නේ උන්වහන්සේව පමණක් නොව ඔවුන්වම බවය. මක්නිසාද ඔවුන් උන්වහන්සේට පිළිගන්වන සම්මාදම් සීමා කළා මෙන්ම උන්වහන්සේගේ ආශිර්වාදද සීමාසහිත විය.” —Ellen G. White, Testimonies for the Church, vol. 3, p. 395.

අප ගළවනු ලබන්නේ ඇදහිල්ල තුළින් පමණක්ම බව බයිබලය ඉතා පැහැදිලිව පවසයි. එය දෙවියන්වහන්සේගේ කරුණාවේ ත්‍යාගයකි. දෙවියන් වහන්සේගේ ආඥාවලට අප දක්වන කීකරුකම, දෙවියන්වහන්සේගේ අනුග්‍රහයට දක්වන ප්‍රතිචාරයකි. එය උපයා ගත නොහැකිය. (එපමණක්ම නොව, එය උපයා ගත්තේ නම්, එය උන්වහන්සේගේ කරුණාවන්තකම නොවන්නේය. රෝම 4:1-4 පාඨ බලන්න.)

ඇත්තෙන්ම, දෙවියන්වහන්සේ අප සමග ඇතිකරගත් ද්වි පාර්ශ්වික ගිවිසුම දෙස බලන විට, අපගේ ආශිර්වාද සහ අපගේ වගකීම් යන දෙකම අපට දැකිය හැකිය. දෙවියන්වහන්සේ අපට පුදකරන දේවල් වලට අපි දක්වන ප්‍රතිචාර මගින් අපි උන්වහන්සේ සමග සම්බන්ධතාවයක් ගොඩ නගමු. එමෙන්ම විශාල වශයෙන් අපගේ අවසානය තීරණය කෙරේ. කීකරුකම - ප්‍රේමයේ මෙහෙය සහ පක්ෂපාතීකම - ගෝලකමේ සත්‍ය සලකුණයි. අපව කීකරුකමින් නිදහස් කරනවා වෙනුවට, එය ඇදහිල්ලය. එමෙන්ම අපව ක්‍රිස්තුස්වහන්සේගේ අනුග්‍රහයේ කොටස් කරුවන් කරන්නේ ඇදහිල්ලෙන් පමණි. දෙවියන්වහන්සේ අපගෙන් ඉල්ලන්නාවූ කීකරුකම උන්වහන්සේට දීමට ඉන් අපට හැකියාව ලබා දෙයි.

**සාකච්ඡාව සඳහා ප්‍රශ්න:**

`1.	සෑම ඇඩ්වෙන්ටිස්ට්වරයෙක්ම දශභාගය දීමේදී විශ්වාසවන්ත වූයේ නම්, අපගේ සභාවට පණිවිඩය (ශුභාරංචිය) ප්‍රචාරය කිරීමට අවශ්‍ය මුදල් අවශ්‍ය ප්‍රමාණයට වැඩියෙන් ලැබෙනු ඇති බව පවසා ඇත. දශභාගය සහ සම්මාදම පිළිබඳ ඔබ කුමක් කරන්නේද? එනම් සභාවට කිරීමට අවශ්‍ය කාර්යය කිරීම සඳහාය.`

`2.	දෙවියන්වහන්සේ සමග අපගේ සම්බන්ධතාවය තුළ අපගේ තෝරාගැනීම් සහ අපගේ මෙහෙය කොතරම් වැදගත්ද යන අදහස මත රැඳී සිටින්න. සේවය සහ කීකරුකම ගැන අපගේ ප්‍රශ්න, එනම් දශභාගය ගෙවීම සහ යහපත් ගබඩාකාරකම ඇතුළුව, නීතිවාදයේ උගුලට හසු නොවී අප ඉදිරියේ තබාගන්නේ කෙසේද?`

`3.	පංතියේදී අඟහරුවාදා පාඩම අවසානයේදී ඇති ප්‍රශ්නය සාකච්ඡා කරන්න. එනම් අපි ඇදහිලිවන්තව සිටියදී දුෂ්කරතාවලට මුහුණ දීමට අපට සිදුවේ. එසේ සිදුවුවහොත්, එය අපි කෙසේ අවබෝධ කරගනිමුද? එමෙන්ම එසේ වුවහොත් අධෛර්යයට පත් නොවී සිටින්නේ කෙසේද?`