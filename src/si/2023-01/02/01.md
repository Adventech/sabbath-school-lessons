---
title:  අප සමග දෙවියන්වහන්සේගේ ගිවිසුම
date:   07/01/2023
---

### මේ සතියේ පාඩමේ අධ්‍යයනය සඳහා කියවන්න:
මතෙව් 10:22; යොහන් 6:29; ද්විතීය කථාව 28:1-14; හිතෝපදේශ 3:1-10; මලාකි 3:7-11; මතෙව් 6:25-33 පාඨ කියවන්න.

> <p>කටපාඩම් පදය</p>
> “තවද මා විසින් අද නුඹට අණ කරන නුඹේ දෙවිවූ ස්වාමීන්වහන්සේගේ සියලු ආඥා රක්ෂාකරන්ට බලාගන්න ලෙස උන් වහන්සේගේ හඬට ඕනෑකමින් කන්දෙන්නෙහි නම් නුඹේ දෙවිවූ ස්වාමීන් වහන්සේ පොළොවේ සියලු ජාතීන්ට වඩා නුඹ උසස් කොට තබනසේක. නුඹේ දෙවිවූ ස්වාමීන්වහන්සේගේ හඬට නුඹ කන්දෙන්නෙහි නම් මේ සියලු ආශීර්වාද නුඹ කරා පැමිණ නුඹ සමග වන්නේය.” (ද්විතීය කථාව 28:1,2).

පුදුමයකට මෙන්, දෙවියන්වහන්සේ අප සමග සම්බන්ධතාවයක් (ගිවිසුමක්) ඇතිකරගත් සේක. බොහෝ දේවල් ද්වි පාර්ශ්විකය. එනම් පාර්ශව දෙකම (දෙවියන්වහන්සේ සහ මනුෂ්‍යයින්ට) ඉටු කිරීමට දේවල් (කාර්යයන්) ඇත. ද්වි පාර්ශ්වික ගිවිසුමක උදාහරණයක් වන්නේ, “ඔබ මෙය කළොත් මම එවිට මම මගේ කාර්යය කරන්නෙමි.” හෝ “මම මෙය කරන්නම්, ඔබ එය කළොත්” යන අදහසයි.

කලාතුරකින් ඇති කරගන්නා ගිවිසුම ඒක පාර්ශ්විකය. “ඔබ යමක් කළත් නැතුවත් මම මෙය කරන්නෙමි.” දෙවියන්වහන්සේ මනුෂ්‍යයින් සමග ඇති කරගත් ගිවිසුම් වලින් කොටසක් ඒක පාර්ශ්විකය. උදාහරණයක් ලෙස “මෙසේ නුඹලා ස්වර්ගයෙහි සිටින නුඹලාගේ පියාණන්වහන්සේගේ පුත්‍රයෝ වන්නෝය. මක්නිසාද උන්වහන්සේ නපුරන්ටත්, යහපතුන්ටත්, තමන් ඉර උදා කරවන සේක. ධර්මිෂ්ඨයන්ටත්, අධර්මිෂ්ඨයන්ටත් වැසි වස්වන සේක.” (මතෙව් 5:45). ජල ගැල්මට පසුව දෙවියන්වහන්සේ මනුෂ්‍යයින්ට සහ පොළොවේ සියලු මෘගයන්ටද, මුළු පොළොවම යට කරන ජල ගැල්මක් ඇති නොවන බව මෙසේ පොරොන්දු වූ සේක. (උත්පත්ති 9:9-16). එනම් අපගේ ක්‍රියා කුමන ආකාරයේ වුවද එසේ නොකරන සේක. “පොළාව පවතින තුරු වපුරන කාලය සහ කපන කාලයද, ශීතය සහ උෂ්ණයද, ග්‍රීෂ්ම කාලය සහ ශීත කාලයද, දවාල සහ රාත්‍රියද නොනවතින්නේය.” (උත්පත්ති 8:22). අප කුමන දේවල් කළත් සෘතු ඇතිවී නැතිවී යයි.

මේ සතිය තුළ අපි දෙවියන්වහන්සේ සහ උන්වහන්සේගේ දරුවන් අතර ඇති කරගත් සැලකිල්ලට ගත යුතු ද්වි පාර්ශ්වික ගිවිසුම් සමහරක් අධ්‍යයනය කරමු. දෙවියන්වහන්සේගේ කරුණාව මගින්, “අපගේ කේවල් කිරීමේ අවසානය අපට ඔසවා තැබීමට හැකිවේවා”යි යාච්ඤා කරමු.   

_ජනවාරි 14 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._