---
title:  උනන්දුවෙන් සවන් දෙන්න
date:   09/01/2023
---

ද්විතීය කථාව පොත 40 වසරක් වනාන්තරයේ එහා මෙහා යමින් සිටි ඉශ්‍රායල්වරුන්ගේ දෙවැනි පරම්පරාවට දුන් මෝසෙස්ගේ සමුගැනීමේ පණිවිඩ මුද්‍රණය කරනු ලැබූ පාඨයයි. මෙම පණිවිඩ ප්‍රකාශ කරනු ලැබුවේ යෙරිකෝවේ නැගෙනහිර ප්‍රදේශයේ පිහිටි මෝවබ් තැනිතලාවේදීය. ද්විතීය කථාව යෝග්‍ය පරිදි නම් කරනු ලැබුවේ, “මතකයේ පුස්තකය,” ලෙසය.

මෙම පොතෙහි මෝසෙස්, දෙවියන්වහන්සේ ඉශ්‍රායල්වරුන් සමග විශ්වාසවන්තව කටයුතු කිරීම නැවත සඳහන් කළේය. ඔහු සීනයි කන්දේ සිට කාදේශ් බාර්නියා දේශයට, එනම් පොරොන්දු දේශයේ කෙළවර දක්වා ගමන් කිරීම මෙන්ම, කැරලි ගැසීම සහ වසර 40ක් තිස්සේ වනාන්තරයේ එහා මෙහා ගමන් කිරීමද මතකයට නගයි. ඔහු නැවත සඳහන් කළේ දශ පනතද, දශ භාගය ගෙවීමේ අවශ්‍යතාවය සහ මධ්‍යම ගබඩා කාමරය ගැනය. එහෙත් ද්විතීය කථාවේ ප්‍රාථමිකව අවධාරණය කරන්නේ දෙවියන්වහන්සේට කීකරුවී උන්වහන්සේගේ ආශිර්වාද ලැබීම පිළිබඳ අනුශාසනයයි. මෝසෙස් දෙවියන් වහන්සේ නිරූපණය කරන්නේ බොහෝ හැකියාවන් වලින් සමන්විත සහ උන්වහන්සේගේ දරුවන් රැකබලා ගැනීමේ ආශාවෙන් පූර්ණ වූ තැනැන් වහන්සේ ලෙසය.

`ද්විතීය කථාව 28:1-14 පාඨ කියවන්න. මිනිසුන්ට කුමන ශ්‍රේෂ්ඨ ආශිර්වාද පොරොන්දු වී ඇත්ද? එහෙත් ඒවා ලබා ගැනීමට ඔවුන් කුමක් කළ යුතුද?`

මෝසෙස්ගේ දැඩි ආශාව වූයේ, දෙවියන්වහන්සේගේ මනසේ මිනිසුන් වෙනුවෙන් ඇති පුදුමාකාර මෙන්ම හාස්කම් සහිත ආශිර්වාද ඔවුන්ට අවබෝධ කර දීමටය. උන්වහන්සේගේ වචන “ඔබ උනන්දුවෙන් අසාගෙන සිටියොත්,” ඔවුන්ගේ අවසානය අවදානම් සහිත බව ඔවුන්ට දැනගන්ට සලස්වන්න. තෝරාගැනීමේ නිදහස පිළිබඳ යථාර්ථය කෙතරම් බලවත් අයිතිවාසිකමක්ද. ඔවුහු දෙවියන්වහන්සේගේ තෝරාගත් සෙනඟය. මහත්වූ ආශිර්වාද සහ ශ්‍රේෂ්ඨ වූ පොරොන්දු ලබාගන්නා අයය. එහෙත් එම ආශිර්වාද සහ පොරොන්දු කොන්දේසි රහිත නොවන්නේය. ඒවා පිළිගත යුතුය. ලබාගත යුතුය. ඒවා ක්‍රියාවේ යෙදිය යුතුය.

දෙවියන්වහන්සේ ඔවුන්ගෙන් ඉල්ලූ කිසිම දෙයක් ඔවුන්ට ක්‍රියාත්මක කිරීමට එතරම් අපහසු වූයේ නැත. “අද මා විසින් නුඹට අණ කරන මේ ආඥාව නුඹට අමාරු වැඩිවූ එකක්වත්, දුරව තිබෙන එකක්වත් නොවේ. අප විසින් එය පවත්වන පිණිස, අප උදෙසා ස්වර්ගයට නැගී, එය අපට ගෙනත් අපට ප්‍රකාශ කරන්නේ කවරෙක්දැයි නුඹ විසින් අසන්ට ඕනෑ වෙන හැටියට එය ස්වර්ගයෙහි තිබෙනවා නොවේ. අප විසින් එය පවත්වන පිණිස අප උදෙසා මුහුදින් එතෙරට ගොස් එය අපට ප්‍රකාශ කරන්නේ කවරෙක්දැයි නුඹ විසින් අසන්ට ඕනෑවෙන හැටියට එය මුහුදෙන් එතෙර තිබෙනවාත් නොවේ. නුමුත් ඒ වචනය ලෙස නුඹ කරන පිණිස, එය නුඹට ඉතා ළංව, නුඹේ මුඛයේද නුඹේ සිතේද තිබේ.” (ද්විතීය කථාව 30:11-14).

ඇත්තවශයෙන්ම ආශිර්වාද හැර ශාප ගැන අනතුරු ඇඟවීම්ද තිබුණි. එනම් ඔවුන් අකීකරු වූයේ නම් ඔවුන්ට කුමක් සිදුවේද යන්නයි. (ද්විතීය කථාව 28: 15-68). එනම් ඔවුන්ගේ පාපය සහ කැරලි ගැසීම හේතුකොටගෙන කුමක් සිදුවන්නේද යන්නයි.

`එය “උනන්දුවෙන් සවන් දෙන්න” යන්නෙන් අපට අද කුමක් අදහස් කරන්නේද? දෙවියන්වහන්සේ අපට කුමක් කරන ලෙස පවසන්නේද?`