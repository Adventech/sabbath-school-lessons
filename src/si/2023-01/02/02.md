---
title:  ගැළවීමේ ගිවිසුම
date:   08/01/2023
---

කල්වරිය මතදී ක්‍රිස්තුස්වහන්සේගේ මරණය මගින් මෙතෙක් කල් ජීවත් වූද, සදහටම ජීවත් වන අයද වෙනුවෙන් සෑම පුද්ගලයෙකුට ගැළවීම ලැබීමේ හැකියාව ඇති කළේය. සෘතු සම්බන්ධ පොරොන්දුව මෙන් නොව ගැළවීම ඒක පාර්ශ්වික නොවේ. සියලුදෙනාටම කුමක් කළද, එය දෙනු නොලැබේ. සෑම කෙනෙක්ම ගැළවීම ලබන බවට ඇති විශ්වාසය නම් කරනු ලබන්නේ, “විශ්වවාදය,” යනුවෙනි. 

ඒ වෙනුවට යේසුස්වහන්සේ පැහැදිලිවම ප්‍රකාශ කළේ, උන්වහන්සේ සියලුම මනුෂ්‍යයින් වෙනුවෙන් මිය ගියද, බොහෝ මිනිස්සු පුළුල් මාර්ගයේ ගොස් විනාශය සහ සදාකාලික මරණය කරා ගමන් කරන බවයි. (මතෙව් 7:13, 14).

**මිනිසුන් යේසුස්වහන්සේගේ ගැළවීමේ ත්‍යාගය (දීමනාව) ලබන්නේ කෙසේදැයි පහත සඳහන් පාඨ කුමක් පවසයිද?**

`1 යොහන් 5:13`

`මතෙව් 10:22`

`යොහන් 6:29`

`2 පේත්‍රැස් 1:10, 11`

ගැළවීමේ ගිවිසුමේ ද්වි පාර්ශ්වික ස්වභාවය පාවුල් අවබෝධ කරගත්තේය. ඔහුව ඉක්මනින් මරා දමන බව දැනගෙන, එමෙන්ම ඔහුගේ බොහෝ සගයින් ඔහු හැර දමා ගියද, පාවුල් ඔහුගේ ආදරණීය මිතුරාට විශ්වාසයෙන් පැවසුවේ ඔහුගේ කාර්යයේ අවසානය ඔසවා තැබූ බවය. “මක්නිසාද මම දැන් යාග කරනු ලබමින් සිටිමි. මාගේ ඉකුත් වීමේ කාලයද, පැමිණ තිබේ. මම යහපත් යුද්ධයෙහි යුද්ධ කළෙමි. මම දිවීම කෙළවර කළෙමි. මම ඇදහිල්ල රක්ෂා කළෙමි. මෙතැන් පටන් ධර්මිෂ්ඨකමේ ඔටුන්න මට තබා තිබේ. එය ධර්මිෂ්ඨ විනිශ්චයකාරවූ ස්වාමීන්වහන්සේ ඒ දවසේදී මට දෙනවා ඇත. මට පමණක් නොවේ. උන්වහන්සේගේ ප්‍රකාශ වීමට ආශාව සිටින්නාවූ සියල්ලන්ටද දෙනවා ඇත.” (2 තිමෝති 4:6-8).

පාවුල් මෙසේ පවසයි: “මම සූදානම්ය (මක්නිසාද) මම යහපත් සටනක් කළෙමි. මම මගේ කාර්යය අවසන් කළෙමි. මම ඇදහිල්ල රක්ෂා කළෙමි.” එසේ වුවද පාවුල් නිතරම පැහැදිලිවම පවසන්නේ ගැළවීම අත්වන්නේ ඇදහිල්ලෙන් පමණක්ම බවය. ආඥාවේ පනත් රක්ෂා කිරීමෙන්ම නොව, එබැවින් ඔහු මෙහිදී ඔහුගේ කාර්යය හෝ ජයග්‍රහණ දෙස නොබලා, දෙවියන්වහන්සේ සමග සම්මාන ලැබීමක් මෙන් නොවේ. ඔහු වෙනුවෙන් “ධර්මිෂ්ඨකමේ ඔටුන්න,” බලා සිටින්නේ යේසුස්වහන්සේගේ ධර්මිෂ්ඨකමය. එනම් ඇදහිල්ලෙන් යුක්තව, ඔහු වෙනුවෙන් ලැබීමට බලාපොරොත්තුවෙන් සිටි අතර, එය ඔහුගේ ජීවිතයේ අවසානය දක්වා අල්ලාගෙන සිටියේය.

`ගැළවීම උපයා ගන්නා දීමනාවක් නොවේ. දීමනාව පිළිගන්නා අය සහ පිළිනොගන්නා අය අතර ඇති වෙනස කුමක්ද? මෙම දීමනාව පිළිගැනීමෙන්, අපෙන් බලාපොරොත්තු වන කාර්යය කුමක්ද?`