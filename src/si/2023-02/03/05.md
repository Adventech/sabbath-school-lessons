---
title:  ලෝකය පුරා
date:   12/04/2023
---

`එළිදරව් 14:6 පාඨය නැවතත් කියවන්න. සදාකාල ශුභාරංචිය කොතරම් දුරට ප්‍රකාශ කරන්නේද? එම පිළිතුර අපට, අපගේ සේවයට සහ සභාවක් හැටියට එහි කැඳවීමට වැදගත් වන්නේ මන්ද?`

මෙම දේවදූතයින් තිදෙනාගේ අවසාන කාලය සඳහා වූ පණිවිඩ වලින් පළමු  පණිවිඩය වන “සදාකාලික ශුභාරංචිය” සියලු ජාතීන්ටත්, ගෝත්‍රයන්ටත්, භාෂාවන්ටත්, සෙනඟටත් දේශනා කළ යුතුය. ඉතාමත් අනගි, ඉතාමත් විශාල, ඉතාමත් ශ්‍රේෂ්ඨ සහ ඉතාමත් අවබෝධ කරගත හැකි වන අතර එය සියලු දෙනාගේම පාරිභෝජනය සඳහාය. ඉන් අපගේ හොඳම උත්සාහය සහ සම්පූර්ණ කැපවීම ඉල්ලා සිටියි. එය අපගේ ආත්මාර්ථකාමී ආශාවන්ගේ උනන්දුවේ සිට ක්‍රිස්තුස්වහන්සේ සේවය සඳහා ආශාව වෙතට මග පෙන්වයි. එය අපව අපට වඩා විශාල යම් දෙයක් වෙතට පොළඹවයි. එමෙන්ම අපව අපගේ සිත්වල ඇති පටු දර්ශනයෙන් වඩා උසස් දර්ශනයකට යොමු කෙරේ.

`මතෙව් 28:19,20 පාඨ කියවන්න. මෙම පාඨ පළමුවැනි දේවදූතයාගේ පණිවිඩය සමග සම්බන්ධ වන්නේ කෙසේද?`

"A Quest for More"  නමැති පොතෙහි Paul David Tripp  මහතා සෑම මනුෂ්‍යයෙකුගේම, තමාට වඩා විශාල දෙයක කොටස්කරුවෙකු වීමේ මානසික අවශ්‍යතාවය ගැන සාකච්ඡා කරයි. “මනුෂ්‍යයින් මවා ඇත්තේ ඔවුන්ගේම ජීවිතයට වඩා විශාල දෙයක කොටස්කරුවන් වීම සඳහාය. පාපය, අපව අපගේ ජීවිත ප්‍රමාණයට, අපගේ ජීවිත මිරිකී තිබීමට උපකාර කරයි. ක්‍රිස්තුස් වහන්සේගේ මහිමය අපව එම කුඩා සිර මැදිරියේ සිරවී සිටිමෙන් එනම් කුඩා මමත්වයේ රාජ්‍යයෙන් මුදාගෙන, දෙවියන්වහන්සේගේ රාජ්‍යයේ සදකාල පරමාර්ථ සහ සෑහීමට පත් කරන ප්‍රීතියකට යොමු කරයි.”

දිව්‍ය ව්‍යාපාරයක කොටස්කරුවෙකු වීම තරම්, වැඩි උනන්දුවක් ඇති කරන, වඩා හොඳින් ඉටුවන, වඩා ප්‍රශංසාත්මක වෙනත් දෙයක් නැත. එනම් ඕනෑම මනුෂ්‍යයෙකුට තමන් විසින්ම සම්පූර්ණ විය නොහැකි වන අතර, දෙවියන්වහන්සේ විසින් පූර්වාරක්ෂාව සහිතව වඩා විශාල සහ වඩා මහත්වූ කාර්යයක් ඉටු කිරීමට හැකිවේ. දෙවියන්වහන්සේ විසින් දෙන ලද, එළිදරව් 14 වැනි පරිච්ඡේදයේ දී ඇති විස්තර සහිත නියෝගය සදහටම උන්වහන්සේගේ සභාවට දී ඇති මහත්වූ කාර්යයි. එය අපගේ ජීවිත ස්වර්ගයේ ශ්‍රේෂ්ඨතම කාර්යය උදෙසා දීමට කරන සැදැහැවත් ආයාචනයකි. එනම් යේසුස් වහන්සේගේ ආපසු පැමිණීමට පෙර දෙවියන්වහන්සේගේ ඇදහිය නොහැකි ප්‍රේමය එළිදරව් කිරීමය.

`ඔබට වඩා මහත්වූ යම් දෙයක් සමග සම්බන්ධවීමෙන් ඔබගේ අත්දැකීම කුමන ආකාරයේ එකක් වීද? එම අත්දැකීම මේ දිනයේ කරුණු අධ්‍යයනය මගින් අවබෝධ කරගැනීමට කෙසේ උපකාරී වීද? එපමණක් නොව විශ්වයේ මැවුම්කාරයාණන් විසින්, විශ්වයේ සදාකාලික වෙනසක් ඇති කිරීමට භාවිතා කරනු ලැබීමට වඩා කුමක් ශ්‍රේෂ්ඨවේද?`