---
title:  “සදාකාලික” ශුභාරංචිය
date:   10/04/2023
---

එළිදරව් 14:6, දේවදූතයින් තිදෙනාගේ පණිවිඩ ආරම්භයේදී කුමක් සමග ආරම්භ වන්නේදැයි සොයා බලන්න: “සදාකාලික” ශුභරංචිය. ශුභාරංචියේ ගැඹුර අවබෝධ කර ගැනීමට අපි අසමත් වුවහොත්, අපි දේවදූතයින් තිදෙනාගේ සම්පූර්ණ අර්ථය නොදනිමු. අපට ශුභාරංචිය අවබෝධ කරගැනීමට අසමත් වුවහොත් දෙවියන්වහන්සේගේ විනිශ්චය පැයේ පණිවිඩයේ සිදුවීම් හෝ මෘගයාගේ සලකුණේ බබිලෝනියේ වැටීම ගැන අපට කිසිවිටක සම්පූර්ණයෙන්ම අවබෝධ කරගත නොහැකි වේ.

`1 කොරින්ති 15:1-4; රෝම 3:24-26 සහ එළිදරව් 5:6-8 පාඨ කියවන්න. මෙම පාඨවල “සදාකාල ශුභාරංචිය” ඉදිරිපත් කරන්නේ කෙසේද? මෙහි අපට කුමන ශ්‍රේෂ්ඨ පණිවිඩයක් අප වෙනුවෙන් ඉදිරිපත් කර ඇත්ද?`

ශුභාරංචිය, අපගේ පාප නිසා ක්‍රිස්තුස්වහන්සේගේ මරණය, උන් වහන්සේගේ උත්ථානය සහ අප වෙනුවෙන් උන්වහන්සේ දක්වන ඇදහිය නොහැකි වූ උන්වහන්සේගේ සැලකිල්ල සහ ප්‍රේමය පිළිබඳ ශුභ ආරංචියකි. උන්වහන්සේගේ වැගිරූ රුධිරය සහ උත්ථානයේ බලය මගින් අපව පාපයේ දඬුවමින් සහ බලයෙන් මුදා ගනු ලබමු. ක්‍රිස්තුස්වහන්සේ අපොස්තුළු පාවුල්ගේ සිතිවිලි අදාළ කරගත් අතර ඔහුගේ ඉගැන්වීම් සහ දේශනා කිරීම් මධ්‍යයේ සිටි සේක. කුරුසිපත් ක්‍රිස්තුස්වහන්සේ ඔහුගේ අතීතයේ හෙළා දැකීම් සහ වැරදි වලින් මුදාගත් සේක. උත්ථාන වූ ක්‍රිස්තුස්වහන්සේ ඔහුට වර්තමානයේදී බලයත්, මිදීම අත්කරගත් ක්‍රිස්තුස්වහන්සේ අනාගතයට බලාපොරොත්තුවත් දුන්සේක.

රෝම පොතේ මෙම ඡේද තුළ අඩංගු කරුණු හතර දෙස බලන්න.

1. කරුණාව මගින් අපව නොමිලේ සාධාරණීයකරණය කෙරේ. එනම් නිවැරදි කිරීමය.
2. මහිමය යනු දෙවියන්වහන්සේගේ ධර්මිෂ්ඨභාවය ප්‍රකාශ කිරීමකි.
3. ඇදහිල්ලෙන් යේසුස්වහන්සේව පිළිගන්නා අයව නිවැරදි කරනු ලැබේ.
4. අපි පව්කාරයින්ව සිටියදීම දෙවියන්වහන්සේගේ ප්‍රේමය ප්‍රකාශ කරනු ලැබීය.

ක්‍රිස්තුස්වහන්සේගේ මහිමය නොලැබිය යුතු, ලැබීමට සුදුසුකම් නැති, උපයා නොගත් දෙයකි. පව්කාරයින් මිය යන ආකාරයට, වේදනා සහිත, කෙඳිරීම් සහිත මරණයකට යේසුස්වහන්සේ මුහුණ දුන් සේක. උන්වහන්සේ පියාණන්වහන්සේගේ සම්පූර්ණ ක්‍රෝධය හෝ පාපයට විරුද්ධව විනිශ්චය අත් දුටු සේක. උන්වහන්සේව ප්‍රතික්ෂේප කරනු ලැබූ නිසා පිළිගනු ලබමු. උන්වහන්සේ අපගේ මරණය අත්දුටු සේක. එම නිසා අපට උන්වහන්සේ මෙන් ජීවත් විය හැකි විය යුතුය.

එසේ නම්, ගැළවීම ඇදහිල්ලෙන් ලැබෙන දෙයක් වන අතර ආඥාවේ පනත් වලින් තොරව සිදුවන්නක්දැයි යමෙක් පුදුම වේද? අපට තව කුමක් එක් කළ හැකිද? අපගේ ක්‍රියා, එනම් ඉතාම යහපත් බලාපොරොත්තුවෙන් කරන ලද, ශුද්ධාත්මයාණන්ගේ පිරුණු ක්‍රියා, අප වෙනුවෙන් කුරුසිය මත ක්‍රිස්තුස්වහන්සේ කළාවූ දෙයට කුමක් එකතු කළ හැකිද?

එමෙන්ම, මෙම සැලැස්ම, එනම් ගැළවීමේ සැලැස්ම කාලය ආරම්භ වීමටත් පෙරදී නියම කර තිබුණි. (1 තිමෝති 1:9, තීතස් 1:2, එපීස 1:4), එය “සදාකාලික” ශුභාරංචිය යනුවෙන් නම් කරන්නේ ඇයි යන්න විස්තර කරයි. ලෝකය මැවීමට පෙර කුමක් සිදුවන්නේදැයි දෙවියන්වහන්සේ දැන සිටිසේක. එබැවින් එම අවස්ථාව පැමිණෙන විට, එම අර්බුදයට මුහුණ දීම සඳහා උන්වහන්සේ ගැළවීමේ සැලැස්ම නියම කළ සේක.