---
title:  කරුණාවෙන් පිරි බලාපොරොත්තුවේ පොත
date:   09/04/2023
---

බොහෝ අය බයිබලයේ අවසාන පොත වන එළිදරව් පොත ගැන සිතන විට ඔවුහු දෙවියන්වහන්සේගේ කරුණාව ගැන නොසිතති. ඔවුන් දෙවියන් වහන්සේගේ අවසාන පණිවිඩය ගැන සිතන විට, ක්ෂණයකින් ඔවුන්ගේ සිතිවිලි බියජනක මෘගයින්, අභිරහස් ගත සංකේත සහ පුදුමාකාර ස්වරූප වෙතට සිත් යොමු කරති. එළිදරව් පොත බොහෝ මිනිසුන් භය කරනවා මෙන්ම නැවත සහතිකද කරයි. එය අවාසනාවන්ත සිද්ධියකි. මන්ද ඇත්තෙන්ම කරුණාවෙන් පවිත්‍ර කොට බලාපොරොත්තුවෙන් පුරවන ලැබ ඇත. එනම් බිය සුළු මෘගයින් සහ පීඩාව පිළිබඳ අනතුරු මධ්‍යයේ වුවද සහ ඉදිරියේදී ඇතිවන දුෂ්කර කාලවල් අතර වුවද, දෙවියන්වහන්සේගේ ගැළවීම තුළ ප්‍රීති වීමට හේතු අපට දෙන සේක.

`එළිදරව් 1:1-3 සහ එළිදරව් 14:6 පාඨ කියවන්න. මෙම පාඨ එක්ව එළිදරව් පොත ගැන පමණක් නොව “සදාකාලික ශුභාරංචිය” ගැනද අපට පවසන්නේ කෙසේද?`

එළිදරව්ව යේසුස්වහන්සේ ගැන සියලු දේ පවසයි. එය උන්වහන්සේගේ දරුවන්ට උන්වහන්සේගේ පණිවිඩයක් වන අතර විශේෂයෙන්ම එය උන්වහන්සේගේ අවසාන දිනවල සභාවට අදාළ වේ. එය අපගේ අවසාන කාලයට කරුණාවෙන් පිරුණාවූ පණිවිඩයකි. පොත පුරාම ක්‍රිස්තුස්වහන්සේ මරනු ලැබූ බැටළු පැටවා ලෙස විස්තර කොට, එය කියවා, අවබෝධ කරගෙන එහි එළිදරව් කර ඇති සත්‍යය අනුව ක්‍රියා කරන අයට ආශිර්වාද පොරොන්දු වී ඇත.

එළිදරව් 1:5,6 පාඨවලට අනුව, “... තමන්ගේ ලෙයින් අප මිදුවාවූ, අපව රාජ්‍යයක්ද තමන් පියවූ දෙවියන්වහන්සේගේ පූජකයන්ද කළාවූ ...’‘ අය යේසුස්වහන්සේය. ක්‍රිස්තුස්වහන්සේ තුළ අපට කමාව ලැබේ. මහිමය අපගේ අතීතයට කමාව දෙයි. අපගේ වර්තමානය බලගන්වා, අපගේ අනාගතයට බලාපොරොත්තු ඇතිකරන සේක. එනම් ක්‍රිස්තුස්වහන්සේ තුළ අපව පාපයේ දඬුවමින් සහ බලයෙන් නිදහස් කර, යම් දිනක අපව පාපයේ ග්‍රහණයෙන් ඉක්මනින්ම මුදනු ලැබේ. බයිබලයේ අවසාන පොතෙහි, එළිදරව්වෙහි පණිවිඩය මෙයයි.

එමෙන්ම එය හදිසි පණිවිඩයකි. පළමුවෙන්ම ස්වර්ගයේ වේගයෙන් පියාසර කරන, “සදාකාල ශුභාරංචිය” රැගත් දේවදූතයෙක් පින්තූරයට නගයි.

ශුභාරංචිය? ක්‍රිස්තුස්වහන්සේ තුළ ඇදහිල්ලෙන් ගැළවීම? අප වෙනුවෙන් මරණයට පත්වීම, සමාදාන පූජාව? සදාකාල ජීවනය පිළිබඳ පොරොන්දුව, අපට කළ හැකි දේවල් නිසා නොව එහෙත්, ක්‍රිස්තුස්වහන්සේ අප වෙනුවෙන් කළාවූ දෙය නිසාද? මේ සියල්ල දේවදූතයින් තිදෙනාගේ පණිවිඩ ආරම්භ වූවිටදීද? ඇත්තෙන්ම ඔව්!

එසේනම් එය පුදුමයක් නොවේ. ඒවා කැඩුණාවූද, දුක් විඳින්නාවූද සත්වයින් වන අපට, කරුණාවෙන් පිරි බලාපොරොත්තුවේ පණිවිඩයක් සහ පොරොන්දුවකි.

`අවසාන දිනවල මෘගයින් සහ අනතුරු ඇඟවීම් කෙරෙහි අවධානය යොමු කිරීම පහසු වුවද, එළිදරව්වෙහි නිරූපනය කර ඇති අන්දමට මේ සියලුම දේවල් සමබරව තබා ගැනීමට අපට කෙසේ ඉගෙන ගත හැකිද? එනම් එළිදරව්වෙහි සඳහන් ප්‍රතික්ෂේප කළ නොහැකිවූ ඉතාම වැදගත් පණිවිඩය සමගය. අප වෙනුවනේ ක්‍රිස්තුස්වහන්සේගේ ආත්ම පූජාව වූ මරණයයි.`