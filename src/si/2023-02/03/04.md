---
title:  කරුණාවේ කථාන්තරය
date:   11/04/2023
---

දේවදූතයින් තිදෙනාගේ පණිවිඩ කරුණාවේ කථාන්තරවේ. ඒවා ගැළවුම්- කාරයාණන්ගේ මැනිය නොහැකිවූ ප්‍රේමය පිළිබඳ කථාන්තරයි. අපට බොහෝ සෙයින් ප්‍රේම කළාවූද, අපගෙන් එක් අයෙකුගේ විනාශය දකිනවාට වඩා, නිරයේ වේදනාව විඳීමට ප්‍රිය කළාවූ යේසුස්වහන්සේගේ කථාන්තරයයි.

එනම් සීමාරහිත අදහාගත නොහැකිවූ, අවබෝධ කරගත නොහැකි, නොමැරෙන්නාවූ, අවසානයක් නැති, අනන්ත වූ ප්‍රේමයයි.

දෙවියන්වහන්සේ කිසිවිටක පුදුමයට පත් නොවන සේක. මනුෂ්‍යයින්ගේ තෝරාගැනීම් වල, වෙනස්වන සුළු සුළඟට යටත් නොවන සේක. අපට දැනටමත් පෙනෙන අන්දමට අපව පාපයේ අවලස්සන හිස එසවීමෙන් පසු ගත්තාවූ සිතුවිල්ලක් නොවේ. දෙවියන්වහන්සේ පාපයේ භයානක ක්‍රියාවලට හසුවුණාද නොවේ.

`එළිදරව් 13:8 සහ 1 පේත්‍රැස් 1:18-20 පාඨ කියවන්න. මෙම පාඨ ගැළවීමේ සැලැස්ම ගැන අපට කුමක් උගන්වයිද?`

එළිදරව් 14:6 පාඨයේ “සදාකාල ශුභාරංචිය” යන වාක්‍යාංශයේ අතීතය, වර්තමානය සහ අනාගතය ගැන කථා කරයි. දෙවියන්වහන්සේ මිනිසුන්ව සදාචාරාත්මක තෝරාගැනීම් කිරීමට අවකාශය සහිතව මැවූ විටදී, ඔවුන් වැරදි තෝරාගැනීම් කරාවියි බලාපොරොත්තු වූ සේක. උන්වහන්සේගේ සත්වයින්ට තෝරාගැනීමේ අයිතිය තිබූ විටදී උන්වහන්සේගේ ප්‍රේමණීය ස්වභාවයට විරුද්ධව කැරලි ගැසීමේ අවකාශයද තිබුණි. මෙම යථාර්ථය මගහරවා ගැනීම සඳහා එකම මාර්ගය වූයේ, විශ්වයේ දිව්‍යමය බලයක් මගින් පාලනය කරන්නාවූද, ක්‍රියා කරන්නාවූද යම් රෝබෝවරයෙක් මැවීය. බලයෙන් ලබා ගන්නා පක්ෂපාතීත්වය දෙවියන්වහන්සේගේ ස්වභාවයට ප්‍රතිවිරුද්ධය. ප්‍රේමයට තෝරාගැනීම අවශ්‍ය වේ. එමෙන්ම සත්වයින්ට තෝරාගැනීමේ අයිතිය දුන් විටදී, වැරදි තෝරා ගැනීම් කිරීමේ අවස්ථාව උදාවේ. එබැවින්, අපගේ මුල් දෙමවුපියන් ඒදන් උයනේ කැරලි ගැසීමට පෙර ගැළවීමේ සැලැස්ම දෙවියන්වහන්සේගේ මනසේ පහලවී තිබුණි.

“ගැළවීමේ සැලැස්ම, ආදම්ගේ වැටීමෙන් පසුව ඇති කරගත් පසු සිතුවිල්ලක් නොවේ. එය, “ඉතින්, සදාකාලය පටන් නිශ්ශබ්දව තිබී,” දැන් එළිදරව්වී තිබෙන දෙයි. (රෝම 16:25). එය සදාකාලයේ පටන් දෙවියන් වහන්සේගේ සිංහාසනයේ අත්තිවාරම වූ ප්‍රතිපත්ති දිග හැරීමකි.” —Ellen G. White, The Desire of Ages, p. 22.

“සදාකාල ශුභාරංචිය” අතීතය සහ වර්තමානය ගැන කථා කරනවා පමණක් නොවේ. එය අනාගත බලාපොරොත්තුවේ පදනමද වේ. ඉන් ප්‍රකාශ කරන්නේ, අප සමග සදාකාලයටම වාසය කිරීමට ආශාවෙන් සදහටම පෙළෙන්නාවූ උන්වහන්සේ ගැනද පවසයි.

`එපීස 1:4 පාඨය කියවන්න. “ලෝකයේ ආරම්භය පවා පෙරදී ඔබව ක්‍රිස්තුස්වහන්සේ තුළට තෝරාගෙන ඇති අතර උන්වහන්සේ තුළ ගැළවීමද ඔබට ඇත යන්න ගැන සිතන්න. මෙම සත්‍යය එතරම් දිරිමත් කරන සුලු වන්නේ මන්ද?`