---
title:  මිෂනාරි ව්‍යාපාරය
date:   13/04/2023
---

මුල් කාලීන ඇඩ්වෙන්ටිස්ට්වරුන් තුළ ප්‍රත්‍යක්ෂ ඥානයෙන් යුක්තව බයිබලය ගැඹුරින් ඉගෙනීමෙන් මෙම වැදගත් පණිවිඩ පිළිබඳ වර්ධනය වන්නාවූ අවබෝධයක් පැවතුනි. මේ පරම්පරාවට දෙවියන්වහන්සේ සතුව විශේෂ කාර්යයක් උදෙසා පණිවිඩයක් තිබූ බව ඔවුන්ට හැඟුණි. එනම්, හදිසි අවසාන කාලය උදෙසා ප්‍රකාශකළ යුතු පණිවිඩයකි. එය සියලු ජාතීන්ටත්, සියලු භාෂාවන්ටත්, සියලු ගෝත්‍රයන්ටත්, සියලු මිනිසුන්ටත්, ක්‍රිස්තුස් වහන්සේගේ ආපසු පැමිණීම සඳහා ලෝකය සූදානම් කිරීමටය. ඇඩ්වෙන්ටිස්ට් සභාවේ ආරම්භයේ සිටම මෙම දේවදූතයින්ගේ පණිවිඩ ඔවුන්ගේ පරමාර්ථය විය.

1874 වසරේදී, මහා සම්මේලනය අපගේ පළමු මිෂනාරිවරුන්ව යුරෝපයට යැවීය. එලන් ජී. වයිට් මහත්මිය විසින් “අපගේ කණ්ඩායමේ විශේෂ හැකියාවලින් යුක්ත වූ, ජෝන් ඇන්ඩෲස් කැඳවීය. ඇන්ඩෲස් භාෂා සතක් කථා කළේය. නව  ගිවිසුම මතකයෙන් කියවීමට හැකියාව තිබුණි. එමෙන්ම පැරණි ගිවිසුමේ බොහෝ පොත් දැන සිටියේය. ඔහු බුද්ධිමත් උගතෙක්ද, නිර්මාණශීලී ලේඛකයෙක්ද, දක්ෂ දේශකයෙක්ද, තරඟකාරී දේව ධර්ම වේදියෙක්ද වූවේය.

ඉතාම සුලු විශ්වාසවන්තයින් සිටින ස්ථානයකට එවැනි පුද්ගලයෙකු යවන්නේ මන්ද? ඔබට සිටි “අති දක්ෂ මිනිසෙකු” නොදන්නා වූ දේව සේවයක් සඳහා යවන්නේ ඇයි? එමෙන්ම ඔහු එහි යාමට කැමති වූයේ මන්ද?  ඔහුගේ භාර්යාව වසර කිහිපයකට පෙරදී මිය ගියාය. පවුල සහ මිතුරන් ඇමරිකාවේ හැර දමා, ඔහුගේ දරුවන් දෙදෙනා සමග, නොදන්නා වූ දේශයකට ගොස් සියලුදෙනාම අවදානමේ තබමින් ක්‍රිස්තුස්වහන්සේට සේවය කිරීමට කැමති වූයේ මන්ද?

එයට හේතුවක් ඇත. යේසුස්වහන්සේ ඉක්මනින් පැමිණෙන බව ඔහු දැන සිටියේය. එමෙන්ම අවසාන කාලයට අවශ්‍ය සත්‍යයේ පණිවිඩය මුළු ලෝකයටම යා යුතුය.

මුළු ඉතිහාසය පුරාම, අපි ඉතාම බුද්ධිමත් සහ අපගේ ඉතාම හොඳ අය දෙවියන්වහන්සේගේ අවසාන කාලයේ පණිවිඩය ප්‍රකාශ කිරීම සඳහා පොළොවේ අවසානය දක්වා ගමන් කර ඇත. ඔවුහු ගුරුවරු, වෛද්‍ය වෘත්තියේ යෙදී සිටින්නන්, දේවගැතිවරුන්, ගොවීන්, කාර්මික ශිල්පීන්, වඩුවන් සහ වෙළඳුන් වැනි විවිධ පුද්ගලයින් වූහ. සමහරු නිකායේ රැකියාවේ නියුතු අය වූහ. එහෙත් බොහෝ අය එසේ නොවූහ. ඔවුහු යේසුස්වහන්සේ ඉක්මනින් පැමිණෙන බව විශ්වාස කළාවූ ගෘහස්ථ සේවකයෝය.

`එළිදරව් 14:6, ක්‍රියා 1:8 සහ මතෙව් 24:4 පාඨ කියවන්න. මෙම පාඨ තුළ ඇති කුමන සමානකම් ඔබ දකින්නේද?`

සදාකාල ශුභාරංචිය දේශනා කිරීම භූගෝලීය සීමා පසුකර යයි. එය මෙලොව දුෂ්කර ප්‍රදේශ විනිවිද යයි. එය සෑම භාෂාවක සහ සංස්කෘතියකම මිනිසුන් වෙත යයි. අවසානයේදී එය මුළු ලෝකයටම බලපායි. එක්සත් ජාතීන් හඳුනාගෙන තිබෙන ආකාරයට අපගේ පණිවිඩය, මේ වන විට ලෝකයේ රටවල් 235න් 210කට වැඩි ප්‍රමාණයකට ළඟාවී ඇත.

`ඔබට කුමන කාර්යයක් කළ හැකිද? ඔබට එය වඩා හොඳින් කළ හැක්කේ කෙසේද? එනම් දේවදූතයින් තිදෙනාගේ පණිවිඩය “සියළු ජාතීන්ටත්, ගෝත්‍රයන්ටත්, භාෂාවන්ටත් සහ මිනිසුන්ටත් ව්‍යාප්ත කිරීමට කුමන ආකාරයෙන් උපකාර කළ හැකිද`