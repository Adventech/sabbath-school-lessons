---
title:  වැඩිදුර අධ්‍යයනය සඳහා
date:   14/04/2023
---

කියවන්න  බදාදා අධ්‍යයනය, එනම් අපට වඩා විශාල වූ යම් දෙයක කොටස්කරුවන් වීම ගැන වැඩියෙන් මෙනෙහි කරන්න. අපගේ පැවැත්ම තුළ පවතින අල්ප වූ හෝ අසම්පූර්ණ, කෙටිකාලීන ජීවිතය, බොහෝ විට දූෂිත වූ, හානිකර වූ කලකිරෙන සුළු ජීවිත ගෙවමු. මෙම වඩා විශාල මෙහෙයක කොටස්කරුවන් වීමේ ආශාව බොහෝ අර්ථවත්ද වෙයි. ශාරීරිකව අපි කවුරුන්ද? කුඩා මාංශ පැකට්ටු ඔසවාගත්, අපගේම මනස මගින් එහා මෙහා ගෙනයන කාර්බන් පදනම්කොට ගත්, කාබනික එක් කොට ගත් බැදපු කුකුල් මස් බාල්දියක් හා සමානය.

මෙම කුඩා, ආත්ම ඇසුරුම් මාංශ පැකට්, ඒවා වටා සැරිසරන, අනන්ත බලය සමග සසඳන විට අපි කවුරුන්ද? ඔබ උදෙසාම ජීවත් වීම, ඔබට වඩා විශාල නොවන යම් දෙයක් උදෙසා ජීවත් වීම විශාල නගරයක් තුළ මුළු ජීවිත කාලය පුරාම දොරගුළු දමා සිරවී ජීවත් වීම හා සමානය. එමෙන්ම අපට යේසුස්වහන්සේ තුළ ලබාදී ඇති සදාකාල ජීවනය ගැන පොරොන්දුව ප්‍රකාශ කරමින්, කුමන ආකාරයේ වඩා විශාල, වඩා මහිමවත් අර්ථවත් කාර්යයක් උදෙසා ජීවත් විය හැකිද?

“දේව සේවකයෝ ඔවුන්ගේ මුහුණු දීප්තිමත්වී, ශුද්ධවූ කැපවීමෙන් බැබළෙමින්, ස්වර්ගයෙන් ලැබුණු පණිවිඩය ප්‍රකාශ කිරීමට යුහුසුලුව තැනින් තැනට යති. දහස් ගණන් කටහඬ මුළු පොළොව පුරාම අනතුරු ඇඟවීම දෙනු ලබන්නේය. ප්‍රාතිහාර්ය සිදුවේ. ලෙඩුන් සුවකරනු ලබන්නෝය. එමෙන්ම පුදුමාකාර සංඥා විශ්වාසවන්තයින් වෙතට එන්නේය. සාතන්ද, ව්‍යාජවූ පුදුමාකාර දේවල් කරන්නේය. එනම් මිනිසුන් ඉදිරියේ ස්වර්ගයෙන් ගිනි පවා බස්වන්නේය. “ඌ මනුෂ්‍යයන් ඉදිරියෙහි අහසින් පොළොවට ගිනි බස්වන තරමට මහත් හාස්කම් කරන්නේය.” (එළිදරව් 13:13)” —Ellen G. White, The Great Controversy, p. 612.

**සාකච්ඡාව සඳහා ප්‍රශ්න**:

`“ඇදහිල්ලෙන් සාධාරණීයකරණය පිළිබඳ පණිවිඩය තුන්වැනි දේවදූතයාගේ පණිවිඩයද යන්න විමසමින් මට බෙහෝ අය ලියා එවා ඇත. මම ඒවාට මෙසේ පිළිතුරු දුන්නෙමි.” සත්‍යයෙන්ම එය තුන්වැනි දේවදූතයාගේ පණිවිඩයයි. —Ellen G. White, Advent Review and Sabbath Herald, April 1, 1890. ඇදහිල්ලෙන් සාධාරණීයකරණය දේවදූතයින් තිදෙනාගේ පණිවිඩ වලට කුමන සම්බන්ධතාවයක් ඇත්ද?`

`“සදාකාල ශුභාරංචිය” යන වාක්‍යාංශයට වැඩි අවධානයක් යොමු කරන්න. ශුභාරංචියේ ඇති සදාකාලය කුමක්ද?`

`බොහෝ රටවල් වල සෙවන්ත්-ඩේ ඇඩ්වෙන්ටිස්ට්වරු සිටින බව ප්‍රකාශ කිරීමේ අර්ථය කුමක්ද? දෙවියන්වහන්සේ අපගේ උත්සාහයන්ට මෙතෙක් කල් කොපමණ ආශිර්වාද කර ඇත්ද යන්න ගැන කුමක් පවසයිද? ඒ සමගම ඔබගේ ප්‍රාදේශීය සභාවට, ඔබගේ ප්‍රාදේශීය සබත් පාසැල පවා, “මෙහෙය අවසන් කිරීම” සඳහා වඩා විශාල සේවයක් කළ හැක්කේ කෙසේද?`