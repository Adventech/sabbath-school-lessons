---
title:  සදාකාලික ශුභාරංචිය
date:   08/04/2023
---

### මේ සතියේ පාඩමේ අධ්‍යයනය සඳහා කියවන්න
එළිදරව් 14:6-12; 1 කොරින්ති 15:1-4; රෝම 3:24-26; 1 පේත්‍රැස් 1:18-20; මතෙව් 28:19, 20; ක්‍රියා 1:8.

> <p> කටපාඩම් පදය</p>
> “පොළොවේ වසන්නන්ටත් සියලු‍ ජාතීන්ටත් ගෝත්‍රයන්ටත් භාෂාවන්ටත් සෙනඟටත් ප්‍රකාශකරන පිණිස, සදාකාල ශුභාරංචියක් ඇතුව සිටින තවත් දේවදූතයෙක් අහස මැද පියාසරකරනවා දුටිමි” (එළිදරව් 14:6)

පැරණි ඉශ්‍රායලයේ, ඔවුන් වටා සිටි මිථ්‍යා දෘෂ්ටිකයින් “බහු දේව” නමස්කාර කරන්නෝ වූහ. ඒවා නිර්මාණය කර ඇත්තේ ලී සහ ගල් වලිනි. ඉශ්‍රායලයේ පැහැදිලි, හඳුනාගත හැකි ඇදහිල්ලේ බලවත් පාඨය ද්විතීය කථාවේ 6:4 පාඨයේ සඳහන්ය. “එම්බා ඉශ්‍රායල්, අසන්න. අපේ දෙවිවූ ස්වාමීන්වහන්සේ එකම ස්වාමීන්වහන්සේය.”

සියවස් ගණනාවක් තිස්සේ “ෂෙමා” (යාච්ඤාවේ නම, එනම් හෙබ්‍රෙව් බසින් එහි අර්ථය ‘අසන්න’ යන්නයි) නැවත නැවත කීම යුදෙව්වන්ට ආත්මික දර්ශනය මතක් කර දුණි. එනම්, එම දර්ශනයෙන් ඔවුන් මිනිසුන් ලෙස එක්සත් කොට ශක්තිමත් කරනු ලැබුවේ, එක සත්‍ය දෙවියන්වහන්සේට නමස්කාර කරන්නන් ලෙස විශේෂ හඳුනා ගැනීමක් පවත්වාගෙන යාම සඳහාය.

සෙවන්ත්-ඩේ ඇඩ්වෙන්ටිස්ට්වරුන්ට එළිදරව් 14 වැනි පරිච්ඡේදයේ සඳහන් දේවදූතයින් තුන්දෙනාගේ පණිවිඩය අපගේ “ෂෙමා”ය. ඒවා අපගේ ඇදහිල්ල හඳුන්වා දෙන පාඨවේ. ඒවා මගින් අපි මිනිසුන් කණ්ඩායමක් ලෙස කවුරුන්ද සහ ලෝකයට අපගේ මෙහෙය විස්තර කරයි. කෙටියෙන් කියතොත්, අපගේ විශේෂිත හඳුනාගැනීම එළිදරව් 6:12 වැනි පාඨයේ සඳහන් කර ඇත. එමෙන්ම ලෝකයට ශුභාරංචිය ප්‍රකාශ කිරීමේ අපගේ කාර්යය අපට මෙහි සොයාගත හැකිය.

මේ සතියේ පාඩම් වලින් අපි එළිදරව් 14:6-12 පාඨ පිළිබඳ විස්තරාත්මක අධ්‍යයනයක් ආරම්භ කරමු. එහෙත් උන්වහන්සේ එසේ කරන්නේ, තමන්වහන්සේගේ කරුණාවේ දෑස්වලින් දැක සවන් දෙන අපගේ හදවත් තුළට කථා කිරීමෙන්ය.

_අප්‍රේල් 15 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._