---
title:  මාරාන්තික තුවාලය
date:   11/06/2023
---

අපි දැනටමත් ඉගෙන ගෙන ඇති අන්දමට, එළිදරව් 13 සහ 14 පරිච්ඡේදවල සඳහන් මෘගයාගේ බලය, ලෝක ව්‍යාප්ත මිථ්‍යා නමස්කාර ක්‍රමයක් නියෝජනය කරයි. එහෙත් ඊට වඩා යමක් ඇත.

`එළිදරව් 13:5; එළිදරව් 12:6, 14; සහ දානියෙල් 7:25 පාඨ කියවන්න. මෙම බලය මීට පෙර සියවස් වලදී, ආගමික භූ දර්ශනය තුළ කොපමණ කල් ආධිපත්‍යය දරයිද?`

මෘගයා ඉතිහාසයේ විශේෂිත කාල පරිච්ඡේදයක් දිගටම ක්‍රියා කරයි. සංකේතාත්මක අනාවැකි කාලයට අනුව, අනාවැකි දිනයක් සාමාන්‍ය අවුරුද්දකට සමාන වෙයි. ගණන් කථාව 14:34 පාඨය අපි මෙසේ කියවමු. “සෑම දිනයක්ම අවුරුද්දක්”“බයිබලයේ ප්‍රතිපත්තිය වන දින අවුරුද්දක් මෙන් ගණන් බැලීමයි. නැවතත් දෙවියන්වහන්සේ මෙසේ පවසන සේක. “අවුරුද්දකට දවසක් බැගින් මම නියම කළෙමි.” (එසකියෙල් 4:6). මෙම ප්‍රතිපත්තිය, බයිබලය කාලයේ අනාවැකි අර්ථකථනය කිරීමේදී, නැවත, නැවතත් නිවැරදි බව ඔප්පු කර ඇත. දානියෙල් 9:24-27 පාඨවල සති 70 මෙනි. කාල පරිච්ඡේදය ගණන් කිරීමේදී මාස 42ක් පිළිබඳ එළිදරව් 13:5 පාඨයේ සඳහන් කර ඇත. මාසයකට දින 30ක් සමග අපි සාමාන්‍ය අවුරුදු ගණන් කිරීමට අනුව අනාවැකි දින 1260ක් හඳුනා ගනිමු. පුරාණයේ දින සටහන් කරන, දින දර්ශනයේ නිරතුරුවම වසරකට දින 360 ක් තිබුණි.

සතරවන සියවසයේදී රෝම අධිරාජයා වූ කොන්ස්ටන්ටයින් මුළු අධිරාජ්‍යය පුරා ක්‍රිස්තියානි ධර්මය නීතිගත කළේය.  අධිරාජ්‍යයේ නැගෙනහිර සහ බටහිර එක්සත් කිරීම සඳහා, ක්‍රි. ව. 330දී ඔහු අගනුවර බයිසැන්ට්යම් ට ගෙන ගිය බැවින් රෝමයේ නායකත්වය හිස් විය. එවිට පාප්තුමා එම හිස්තැන පිරවීය. ඔහු බලසම්පන්න ආගමික නායකයෙක් වූවා පමණක් නොව, යුරෝපය තුළ පිළිගත් දේශපාලනික බලවේගයක් බවටද පත්විය. ක්‍රි.ව. 538 දී අන්‍ය ජාතික රෝම අධිරාජයා වූ ජස්ටීනියන් රෝම බිෂොප්වරයාට නීති ප්‍රකාරයෙන් ඇදහිල්ලේ ආරක්ෂකයාගේ කාර්යය ලබා දුන්නේය. මධ්‍යකාලීන සභාව ක්‍රි.ව. 538 - ක්‍රි. ව. 1798 දක්වා කාලය තුළ මහා බලපෑමක් කළ අතර, මේ සතියේ පාඩමේ සඳහන් කරනු ලැබූ භයානක පීඩාවද ඒ අතර විය. නැපෝලියන්ගේ ජනරාල්වරයා වූ ‘බර්තිය’ පාප්තුමා ක්‍රි. ව. 1798 දී අත් අඩංගුවට ගත් අතර, එය අනාවැකිය නියම ආකාරයෙන් ඉෂ්ට විය.

බර්තියර් සහ ඔහුගේ හමුදාව හයවන පියුස් පාප්වහන්සේව අත් අඩංගුවට ගත්තා පමණක් නොව, උත්සවශ්‍රීයකින් තොරව පාප් සිංහාසනයෙන්ද ඉවත් කළේය. පාප් පදවියට අත්වූ පහර බරපතල විය. එහෙත් එළිදරව් 13:12 පාඨයට අනුව, මාරාන්තික තුවාලය සුව කරනු ලබන්නේය. එමෙන්ම ලෝකයට තවත් බොහෝ දේ අසන්නට ලැබෙන්නේය.

`බයිබලයේ අනාවැකි කොතරම් පුදුමාකාරද සහ ඒවා මගින් අනාගත සිදුවීම් පිළිබඳ දෙවියන්වහන්සේගේ දැනුම එළිදරව් කිරීම කොතරම් පුදුමාකාරද. මෙම කරුණ අපට ස්වාමීන්වහන්සේගේ පොරොන්දු විශ්වාස කළ හැකි, තවමත් ඉෂ්ට නොවූ බව අපට පෙනෙන අනාවැකි පවා විශ්වාස කළ හැක්කේ මන්ද යන්න ගැන කුමක් උගන්වයිද?`