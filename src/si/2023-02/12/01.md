---
title:  දෙවියන්වහන්සේගේ මුද්‍රාව සහ මෘගයාගේ සලකුණ 2 වැනි කොටස
date:   10/06/2023
---

### මේ සතියේ පාඩමේ අධ්‍යයනය සඳහා කියවන්න
එළිදරව් 12:6, 14; දානියෙල් 7:25; 2 තෙසලෝනික 2:3, 4; ද්විතීය කථාව 6:8; ද්විතීය කථාව 11:18; නික්මයාම 20:8-11.

> <p> කටපාඩම් පදය</p>
> “යමෙක් වහල්කමට නියම නම්, ඔහු වහල්කමට යන්නේය. යමෙක් කඩුවෙන් මරන්නේ නම්, ඔහු කඩුවෙන් මරනු ලබන්ට ඕනෑය. මෙහි ශුද්ධවන්තයන්ගේ ඉවසීමත් ඇදහිල්ලත් ඇත්තේය.” (එළිදරව් 13:10).

15 වැනි සියවසයේදී, උතුරු ඉතාලියේ ඇල්ෆ්ස් කඳුවැටිය මුදුනේ පීඩ්මොන්ට් තැනිතලාව පිහිටියේය. එම ස්ථානය වෝල්ඩන්ස්වරුන්ට, එනම් බයිබලය පිළිබඳ අවබෝධයට විශ්වාසවන්තව ජීවත් වීමට තීරණය කරගත් මිනිස් කණ්ඩායමක්ය. ක්‍රිස්තුස්වහන්සේට ස්ථිර පක්ෂපාතීකමේ ප්‍රතිඵලයක් ලෙස ඔවුන්ව බියසුළු අන්දමට පීඩාවට පත්කරනු ලැබූහ. ක්‍රි.ව. 1488දී, ලොයිස් නමැති තැනිතලාවේ ජීවත්වූ වෝල්ඩන්ස්වරුන්ව, ඔවුන්ගේ විශ්වාසය නිසා රෝම සභාව විසින් ම්ලේච්ඡ ලෙස ඝාතනය කරනු ලැබූහ.

තවත් පීඩාවක් ඇති වූයේ 17 වැනි සියවසයේදීය. එනම්, සැවෝයිහි ආදිපාදවරයා, 8000 කින් යුක්ත හමුදාවක් ඔවුන්ගේ දේශයට යවා ඔවුන්ගේ නිවාස ඔහුගේ හමුදා භටයින්ට පදිංචි වීමට දෙන ලෙස බලෙන් ඉල්ලා සිටියේය. ඔවුහු, ඔහු කී අන්දමට එම ඉල්ලීම ඉෂ්ට කළේය. එහෙත් මෙය සොල්දාදුවන්ට ඔවුන්ගේ ගොදුරු වෙත පහසුවෙන් ළඟාවීමට හැකියාව ලබා දීමේ උපායක් විය. 1655 වසරේ අප්‍රියෙල් 24 වැනිදා, පෙ.ව. 4.00ට සමූල ඝාතනය ආරම්භ කිරීමට සංඥාව දෙනු ලැබීය. මෙවර මරණ සංඛ්‍යාව 4000 කට අධික විය.

අවාසනවාකට මෙන් ඉතිහාසය නැවත නැවතත් සිදුවේ. “මෘගයාගේ සලකුණ” අනාවැකිය, යුගයන් පාසා ආපස්සට යන්නාවූ අදේවවාදී ආගමික පීඩාවේ එක සම්බන්ධයකි. අතීතයේ පීඩා මෙන් එක්තරා විශ්වාස පද්ධතියකට සහ පිළිගනු ලැබූ නමස්කාර ක්‍රමයකට සියලුදෙනාම ස්ථිර කිරීමේ බලවේගයක් ලෙස එය තහවුරු කර ඇත. එසේ වුවත් සැමවිටම පාහේ, යටත් නොවන්නාවූ සෙනඟක් දෙවියන්වහන්සේට සිටිති.

_ජූනි 17 සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._