---
title:  ඇදහිල්ලෙන් වැටී යාම
date:   12/06/2023
---

`2 තෙසලෝනික 2:3,4; 9-12 පාඨ කියවන්න. අවසාන දින පිළිබඳ පාවුල් කුමන අනාවැකියක් පවසයිද? මෘගයා, එනම් අන්ත ක්‍රිස්තු බලය හඳුනා ගැනීම සඳහන් කුමන සලකුණු ඔහු ඉදිරිපත් කරන්නේද?`

කිතුනු සමාජයට දේව වචනයේ සත්‍යයෙන්, “වැටීයාම” ක් ගැන පාවුල් ප්‍රොපේතවරයා අනතුරු අඟවයි. දැනටමත් නව ගිවිසුම සභාව තුළ පවතින ඇදහිලි විරෝධී භාවය ගැන සැලකිලිමත් වෙයි. මන්ද එය ක්‍රිස්තුස් වහන්සේගේ දෙවෙනි පැමිණීමට පෙර සියවස තුළදී වර්ධනය විය හැකිය. ව්‍යාජ ශුභාරංචියක් සභාව තුළට පැමිණ දේව වචනය විකෘති කළ හැකිය.

මෙම ඇදහිලි විරෝධත්වය පිටුපස ඇත්තේ සාතන්ය. “පාපයේ මිනිසා” සත්‍යයෙන්ම ඔහුය. ඔහු තමාම උසස් කොට පෙන්වීමට,” ඔහු දෙවියන්වහන්සේ යයි කියනු ලබන්නාවූ... සියල්ලන්ට විරුද්ධව ඒ සියල්ලන්ට වඩා තමාම උසස් කරගෙන, දේව මාළිගාවෙහි වාඩිවී හිඳ ...” (2 තෙසලෝනික 2:4). එහෙත් මේ “මහා රවටන්නා” තමාගේ පරමාර්ථ ඉෂ්ට කරගැනීම සඳහා මනුෂ්‍ය ඒජන්තවරුන් භාවිතා කරයි. දානියෙල් සහ එළිදරව්වේ චරිත ගුණාංග එළිදරව් වන්නේ දානියෙල් 7හි සඳහන් කුඩා අඟ, එළිදරව් 13 සහ 14හි සඳහන් මෘගයා සහ 2 තෙසලෝනික 2හි සඳහන් “ආඥා රහිත පුද්ගලයා” මගින් නියෝජනය වන්නේ එකම පුද්ගලයා බවය.

සෙවන්ත්-ඩේ ඇඩ්වෙන්ටිස්ට් බයිබල් විවරණයේ මේ ආකාරයෙන් සඳහන් කරයි. “අන්‍ය ජාතික රෝමය පරාජය කොට ජය ගන්නා වූ අපහාස කරන්නාවූ බලය ගැන සඳහන් කරන දානියෙල්ගේ අනාවැකිය සංසන්දනය කිරීමේදී සහ දිවියෙකු මෙන් සිටි මෘගයා පිළිබඳ චිත්ත රූපය සමග ගත් විට විස්තර තුන අතර බොහෝ සමානකම් එළිදරව් වේ. (කුඩා අඟ, මෘගයාගේ බලය සහ ආඥා රහිත පුද්ගලයා) මෙය අපට මග පෙන්වන්නේ, දානියෙල්, පාවුල් සහ යොහන් යන තිදෙනාම කථා කරන්නේ එම බලය ගැනය ... ඒ පාප් පදවියයි.” —Volume 7, p. 271.

මතක තබාගැනීමට බොහෝ සෙයින් වැදගත් වන්නේ, බයිබලයේ අනාවැකි විස්තර කරන්නේ, දේව වචනයට විරුද්ධ වූද, ශුභාරංචිය වෙනුවට මිනිස් සම්ප්‍රදාය ආදේශ කළාවූද සහ බයිබලයේ සත්‍යයෙන් වෙන්ව ගියාවූද, ආගමික ක්‍රමයක් ගැන බවය. මෙම අනාවැකි දෙනු ලැබුවේ ඇදහිය නොහැකි ප්‍රේමයකින් යුක්ත දෙවි කෙනෙක් විසින් වන අතර, එසේ කළේ යේසුස් වහන්සේගේ පැමිණීම වෙනුවෙන් මනුෂ්‍යයින් සූදානම් කිරීමටය. ඔවුහු ඇදහිලි විරෝධී ආගමික සංවිධාන වලට එනම් දේව වචනය හැර දමා ගිය අයට, තරවටුවක් වෙති. එමෙන්ම ඒවායෙහි සිටින මිනිසුන්ටම නොවේ. (එළිදරව් 18:4 බලන්න.) අපගේ පණිවිඩය මිලියන ගණනාවක් මිනිසුන් රැවටූ ක්‍රමයක් පිළිබඳවය. ඔවුන්ව රවටනු ලැබූවද, මේ මිනිසුන්ට ක්‍රිස්තුස්වහන්සේ බොහෝ සෙයින් ප්‍රේම කළසේක. එබැවින් අපි ඔවුන්ට ඒ ආකාරයෙන් සැලකිය යුතුය.

`“එබැවින් මනුෂ්‍යයන් විසින් නුඹලාට යමක් කරනවාට නුඹලා කැමතිද, නුඹලාත් එසේම කරන්න. ව්‍යවස්ථාවත්, අනාගත වාක්‍යයත් මේය.” (මතෙව් 7:12). අපි මෙම ප්‍රතිපත්තිය, එළිදරව් 13 සහ 14 වැනි පරිච්ඡේදවල සඳහන් වන මෘගයාගේ බලයේ තේමාවට කෙසේ අදාළ කළ යුතු වෙමුද?`