---
title:  මෘගයාගේ සලකුණ
date:   14/06/2023
---

`එළිදරව් 14:9 පාඨය කියවා එය එළිදරව් 14:12 පාඨය සමග සසඳන්න. මෘගයාගේ සලකුණ තබා ඇත්තේ කොහිද? (දානියෙල් 6:8 ද්විතීය කථාව 11:18 පාඨද බලන්න.) මෘගයාගේ සලකුණ ලබන අය අතරින්, දෙවියන්වහන්සේගේ සෙනඟ වෙන් කරන වැදගත් ගුණාංග දෙක මොනවාද?`

එක කණ්ඩායමක් මෘගයාට නමස්කාර කරන අතර, තවෙකෙක් දෙවියන්වහන්සේගේ ආඥා රක්ෂා කරන අතර (එනම් එයට සතර වැනි ආඥාව ඇතුළත් වන අතර, මෘගයාගේ බලය එය වෙනස් කිරීමට සිතීය.) යේසුස් වහන්සේගේ ඇදහිල්ල ඇත. වෙනස එයයි. සාගරය සහ භූමිය තුළින් ක්‍රියා කරමින් යක්ෂයා දෙවියන්වහන්සේගේ බලය අවතක්සේරු කිරීමට තැත් කරයි. එසේ කරන්නේ නමස්කාරයේ හදවත වශයෙන් සැලකෙන සබත් දිනට පහර ගසමිනි. මෘගයාගේ සලකුණ නළලේ හෝ අතේ සලකුණු කෙරේ. නළල මනසේ සංකේතයයි. එහි හෘද සාක්ෂිය, හේතු සහ විනිශ්චය පිහිටා ඇත. ඊට වෙනස් ආකාරයෙන් අත ක්‍රියාවේ සහ කාර්යයේ සංකේතයයි.

දිනය පැමිණෙන්නේය. එය අපි සිතනවාට වඩා කලින් විය හැකිය. එනම් අපගේ ආගමික නිදහසට බාධා කරන නීති පනවනු ලබන්නේය. හෘද සාක්ෂියට එකඟව දේව වචනය අනුගමනය කරන සහ සත්‍ය ස්වාමීන්වහන්සේගේ සබත් දිනය රක්ෂා කරන අයව සලකුණු කරනු ලබන්නේ විරුද්ධවාදී සහ සමාජයේ යහපත උදෙසා ක්‍රියා කරන අය ලෙසය.

“බයිබලයේ සබත් දිනයට ගෞරව කරන අයට නීතිය හා සාමයේ සතුරන් ලෙසත්, සමාජයේ සදාචාරය බිඳ හෙළන්නන් ලෙසත්, අරාජිකත්වය සහ දූෂණය ඇති කරන්නාවූ අය ලෙසත්, සහ මෙලොවට විනිශ්චය කැඳවන අය ලෙසත් සලකමින් ඔවුන්ව හෙළා දකිති. ඔවුන්ගේ හෘද සාක්ෂියේ සූක්ෂම භාවය, මුරණ්ඩුකම, හිතුවක්කාරකම බලය හෙළා දැකීම ලෙස ප්‍රකාශ කරනු ලැබේ. ඔවුන් රජයට ඇළුම් නොකරන අය ලෙස වරදට පත් කරති. —Ellen G. White, The Great Controversy, p. 592.

රෝම සභාව ප්‍රකාශ කරන්නේ ඉරිදා දිනය යනු එහි පූජක බලය “සලකුණ” ලෙසය. “ඇත්තවශයෙන් කතෝලික සභාව පවසන අන්දමට එම වෙනස එම සභාවේ ක්‍රියාවක් බවය.” —The American Catholic Quarterly Review, January 1883.

එළිදරව් මගින් අනාගතය පිළිබඳ අනාවැකි මගින් ප්‍රකාශ කරන අන්දමට අනාගතයේදී දේශපාලනික, සමාජයීය, ආගමික සහ සදාචාරාත්මක ප්‍රතිසංස්කරණයක් ඇතිවන බවත්, එහිදී ඉරිදා ශුද්ධ කොට රක්ෂා කිරීමට නීති පනවන අතර, එය එවිට “මෘගයාගේ සලකුණ” වන බවත්ය. නැවතත්, මේ දේවල් සිදුවන්නේ කෙසේදැයි යන්න අපට පවසා නැත. ශුද්ධ ලියවිල්ලෙන් අපට දෙන්නේ පුළුල් දළ සටහනකි. එහෙත් මහා අරගලය උච්ඡතම අවස්ථාවට එළඹෙන බවත්, එසේ සිදුවන්නේ මෘගයාට හෝ නැතිනම් මැවුම්කාරයාණන් හට නමස්කාර කිරීම සහ සත්වෙනි දවස සබත් දිනය ප්‍රධාන කාර්යය වන බවත් යන ගැටළු ආශ්‍රයෙනි.

`මනුෂ්‍යත්වය දෙවියන්වහන්සේගේ පක්ෂයේ හෝ සාතන්ගේ පක්ෂයේ වූයේ කුමන ක්‍රම වලින්ද? මධ්‍යම අවස්ථාවක් නැත්තේ ඇයි? අපි ස්ථිර වශයෙන් කාගේ පක්ෂයේද යන්න අපට දැනගත හැක්කේ කෙසේද?`