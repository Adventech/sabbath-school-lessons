---
title:  ජයග්‍රාහකයාගේ ඔටුන්න
date:   05/04/2023
---

යොහන් යේසුස්වහන්සේව “තමාගේ හිසේ රන් ඔටුන්නක්, සහ තමාගේ අතේ මුවහත් දෑකැත්තක්ද, ඇත්තාවූ මනුෂ්‍ය පුත්‍රයෙක් වැනිවූ කෙනෙක්...” (එළිදරව් 14:14). ඔටුන්න යනු ජයග්‍රාහකයාගේ ඔටුන්නය. යම් ක්‍රීඩකයෙක් වැදගත් තරඟයකින් ජය ලැබූ විට, ඔහුට ගෞරවය, මහිමය සහ ඔහු ලැබූ ජයග්‍රහණය උදෙසා ඔටුන්නක් පළඳවයි.

වරක, යේසුස්වහන්සේට කටු ඔටුන්නක් පැළඳූ සේක. එසේ කළේ ලැජ්ජාව සහ උසුළු විසුළු සංකේතවත් කිරීමටය. උන්වහන්සේ වරක් මිනිසුන් විසින් හෙළා දැක ප්‍රතික්ෂේප කරනු ලැබූ සේක. උන්වහන්සේව අපහාසයට සහ උපහාසයට ලක් කරනු ලැබූ සේක. උන්වහන්සේට කෙළ ගසා, පහරදී, කස පහරද දෙනු ලැබීය. එහෙත් උන්වහන්සේ මහිමයේ ඔටුන්න පැළඳගෙන, නැවත පැමිණෙන සේක. එහෙත් දැන් උන්වහන්සේ වඩින්නේ රජවරුන්ගේ රජතුමා සහ ස්වාමිවරුන්ගේ ස්වාමියාණන් ලෙසය.

`එළිදරව් 14:15 පාඨය කියවන්න. මෙම පාඨ අතර කුමන සමානකම් ඔබ දකීද? එම පාඨ දෙකම පවසන්නේ කුමක් ගැනද?`

දේවදූතයා දෙවියන්වහන්සේ ළඟ සිට දේව මාළිගාවේ මහිමය තුළින් පැමිණ මෙසේ පවසයි, “කාලය එළඹී ඇත. අස්වැන්න හොඳින් පැසී ඇත.” ගොස් ඔබගේ දරුවන් නිවසට ගෙන එන්න.

යේසුස්වහන්සේ නැවත නැවතත් නව ගිවිසුමේ කෘෂිකර්මයෙන් පැහැදිලි කිරීම් කරන සේක. එක් අවස්ථාවකට වැඩි ප්‍රමාණයකදී උන්වහන්සේ පැසී තිබෙන අස්වැන්න භාවිතා කරන සේක. එනම්, උන්වහන්සේගේ දරුවන්ගේ ජීවිත තුළ ශුභාරංචියේ බීජය වැඩීම පැහැදිලි කරන සේක.

බීජයක් පැළවීම මගින් නියෝජනය කරන්නේ ආත්මික ජීවිතයේ ආරම්භයයි. එමෙන්ම පැළයේ වර්ධනය යනු ක්‍රිස්තියානිවරුන්ගේ වර්ධනයේ ලස්සන ආරම්භයයි. ස්වභාව ධර්මය මෙන්ම, මහිමයේද, වර්ධනයකින් තොරව ජීවනයක් තිබිය නොහැකිය. පැළය වැඩීම හෝ මිය යායුතුය. එහි වර්ධනය නිශ්ශබ්ද, නොපෙනෙන නමුත් අඛණ්ඩව පවතින බැවින්, ක්‍රිස්තියානි ජීවිතයද වර්ධනයවේ. වර්ධනයේ සෑම අවස්ථාවකම අපගේ ජීවිතය අංග සම්පූර්ණ විය හැකිය. එසේ වුවද අප වෙනුවෙන් දෙවියන්වහන්සේගේ පරමාර්ථය ඉෂ්ට වූ විට, අඛණ්ඩවම වර්ධනයක් ඇතිවේ. පවිත්‍රවීම මුලු ජීවිත කාලයේම කාර්යයකි. අපගේ අවස්ථා වර්ධනය වන විට අපගේ අත්දැකීම වඩා විශාල වේ. එමෙන්ම අපගේ ඥානය වර්ධනය වේ.” —Ellen G. White, Christ's Object Lessons, pp. 65, 66.

පැසුණු රන්වන් කරල් මගින් නියෝජනය වන්නේ කරුණාවෙන් ප්‍රතිසංස්කරණය වූ අයයි. ප්‍රේමයෙන් අභිප්‍රේරණය වූද, (පෙළඹවනු ලැබූ) ක්‍රිස්තුස්වහන්සේගේ නාමය මහිමයට සුදුසු අන්දමින් කීකරු ජීවිත ගත කරන්නාවූ අයයි. ඔවුන්ගේ හදවත් යේසුස්වහන්සේගේ හදවත සමග ඒකත්වයට පත්වෙයි. එමෙන්ම ඔවුන්ට අවශ්‍ය වන්නේ උන්වහන්සේට අවශ්‍ය දේවල්ය.

`“වර්ධනය වීමේ සෑම අවස්ථාවකදීම අපගේ ජීවිත අංග සම්පූර්ණ විය හැකිය” යන එලන් ජී වයිට්ගේ ප්‍රකාශය ඔබ තේරුම් ගන්නේ කෙසේද? විශේෂයෙන්ම අද අපගේ වැරදි සහ පලුදු සහිත චරිත අපි දකිද්දී එයින් අදහස් කරන්නේ කුමක්ද?`