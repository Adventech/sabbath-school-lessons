---
title:  සෑම බීජයක්ම අස්වැන්නක් නිෂ්පාදනය කරයි
date:   06/04/2023
---

එළිදරව් 14 පරිච්ඡේදයේ අස්වනු දෙකක් ඇත. රන්වන් ධාන්‍ය අස්වැන්න ධර්මිෂ්ඨ අය නියෝජනය කරයි. කැට ගැසුණු මිදි අස්වැන්න නියෝජනය කරන්නේ අධර්මිෂ්ඨ හෝ විනාශ වූ අයයි. අස්වනු දෙකම සම්පූර්ණයෙන්ම ඉදී ඇත. වපුරනු ලැබූ සෑම බීජයක්ම සම්පූර්ණයෙන්ම පැසී ඇත. 

`එළිදරව් 14:17-20 පාඨ කියවන්න. “දෙවියන්වහන්සේගේ උදහස නමැති මහත් මිදි පැස,” යන කියමනෙන් අදහස් කරන්නේ කුමක්ද? එළිදරව් 14:10; එළිදරව් 15:1 සහ එළිදරව් 16:1 පාඨද බලන්න.`

“ගින්න කෙරෙහි බලය ඇත්තාවූ තවත් දේවදූතයෙක් පූජාසනයෙන් පිටත්ව ඇවිත්,” (එළිදරව් 14:18). දෙවියන්වහන්සේගේ අවසාන විනිශ්චයේ ගින්දරට අණ කරන දේවදූතයා මොහුය. අස්වැන්න පැසී ඇත. පාපය එහි සීමාව තෙක් ළඟාවී ඇත. කැරලි දෙවියන්වහන්සේගේ අනුකම්පාවේ සීමාව පසුකරගෙන ගොස්ය. දුෂ්ටකම, දුසිරිත දරුණුව පැවති අතර ඒවා අවසන් වීමට පෙර වඩාත් දරුණු වන්නේය. ප්‍රේමණීය දෙවියන්වහන්සේ අප වෙනුවෙන් කළ හැකි සියල්ල කර හමාරය. එයට, අපගේ පාප වෙනුවෙන් උන්වහන්සේ කුරුසිය මත පූජාවීම අයත්ය. “අප උන්වහන්සේ තුළ දෙවියන්වහන්සේගේ ධර්මිෂ්ඨකම වන පිණිස, පාපයක් නොදන්නා උන්වහන්සේ අප වෙනුවට පාපය වෙන්ට සැලැස්වූ සේක.” (2 කොරින්ති 5:21; ගලාති 3:13 පාඨයද බලන්න).  

කුරුසියෙන් එහා දෙවියන්වහන්සේට අප වෙනුවෙන් කුමක් කළ හැකිවේද? නැවත නැවතත් ශුද්ධාත්මයාණන්වහන්සේව ප්‍රතික්ෂේප කළාවූ අය මුදා ගැනීම සඳහා කරුණාව දිය හැකි වෙන කිසිවක් නැත.

එළිදරව් 14 වැනි පරිච්ඡේදයේ හදිසි අනාවැකි පණිවිඩය මෙන්න. සෑම බීජයක්ම අස්වැන්න නෙලීමට ගොස් ඇත. ධාන්‍ය සම්පූර්ණයෙන්ම පැසී ඇත. මිදිද හොඳින් පැසී ඇත. දෙවියන්වහන්සේගේ සෙනඟ උන්වහන්සේගේ විශ්වයට ඇති මහිමයේ අනුකම්පාවේ සහ ප්‍රේමය විශ්වය ඉදිරියේ එළිදරව් කරති. දුෂ්ටයාගේ දරුවන් කෑදරකම, තණ්හාව, ඊර්ෂ්‍යාව සහ වෛරය එළිදරව් කරති. එක කණ්ඩායමක් යේසුස්වහන්සේගේ චරිතය එළිදරව් කරයි. අනෙක් කණ්ඩායම සාතන්ගේ චරිතය එළිදරව් කරයි.

විශ්වය දෙවියන්වහන්සේගේ දරුවන් තුළ ධර්මිෂ්ඨකම එළිදරව් කිරීම දකී. සමහරවිට මීට පෙර කිසිම පරම්පරාවක් සාක්ෂි නොදැරූ එකකි. ක්‍රිස්තුස් වහන්සේගේ දරුවන් තුළින් උන්වහන්සේගේ ධර්මිෂ්ඨකම එළිදරව් වීමට විරුද්ධ ආකාරයෙන්, දෙවියන්වහන්සේට විරුද්ධව ගැසූ කැරලිවල සම්පූර්ණ ප්‍රතිඵල විශ්වය දකින්නේය. මිනිසුන් සහ දේවදූතයින් ඉදිරියේ කෲරත්වය, දුෂ්ටකම, පාපය සහ අවනීතිය සම්පූර්ණයෙන්ම ප්‍රදර්ශනය වන්නේය. යහපත සහ නපුර, හරි සහ වැරදි, කීකරුකම සහ අකීකරුකම මුලු විශ්වයටම, එනම් මනුෂ්‍යයින්ට මෙන්ම දේවදූතයින්ට පෙනෙන්නේය.

`යහපත සහ නපුර අතර ඇති වෙනස ඔබට අවබෝධ වේද? එසේ අපි අවබෝධ කරගැනීම වැදගත් වන්නේ ඇයි?`