---
title:  සදාකාලික තෝරාගැනීම්
date:   02/04/2023
---

එළිදරව් 14 වැනි පරිච්ඡේදය, වැටුණාවූද, කැරලිකාරවූද ජාතියකට යේසුස්වහන්සේගේ අවසාන කරුණාවේ පණිවිඩයයි. එනම් වසර 6000ක පමණ කාලයක් තුළදී පාපයේ සහ දුෂ්ටත්වයේ ඇලී සිටි ජාතියකටය. මෙම පෘථිවි ග්‍රහයා තුළ ජීවත්වන සියලුම සෑම මනුෂ්‍යයෙක්ම අවසාන, වෙනස් නොකළ හැකි තීරණයක් ගන්නා අතර එය යේසුස්වහන්සේ වෙනුවෙන් හෝ විරුද්ධව ගන්නා තීරණයක් වන්නේය. ක්‍රිස්තුස්වහන්සේගේ ධර්මිෂ්ඨකමේ එළිදරව්වෙහි සඳහන් පණිවිඩය අපට බෙදා දෙන්නේ අපව පාපයේ හෙළා දැකීමෙන් සහ අපගේ ජීවිතය වෙලාගෙන සිටින පාපයෙන් නිදහස් කිරීම සඳහාය. එම පණිවිඩය පොළොවෙහි රැව් පිළිරැව් දෙන්නේය.

`මතෙව් 14:14 පාඨය කියවා එය එළිදරව් 14:6 වැනි පාඨය සමග සසඳන්න. යේසුස්වහන්සේ ආපසු යාමට ප්‍රථමයෙන් ශුභාරංචිය මුලු ලොව පුරා ව්‍යාප්ත කිරීම ගැන ගෝලයින්ට කුමන පණිවිඩයක් දුන් සේක්ද?`

යේසුස්වහන්සේ මෙසේ පොරොන්දු වූ සේක: “රාජ්‍යයේ මේ ශුභාරංචිය සියලු ජාතීන්ට සාක්ෂියක් පිණිස ලොව මුළුල්ලේ ප්‍රකාශ කරනු ලබන්නේය.” (මතෙව් 24:14). එහි අවසාන ඉෂ්ටවීම ගැන ක්‍රිස්තුස්වහන්සේගේ අවසාන දිනවල පණිවිඩය තුළ, එනම් එළිදරව් 14:6 වැනි පාඨයේ සඳහන්වේ. “... සියලු ජාතීන්ටත්, ගෝත්‍රයන්ටත්, භාෂාවන්ටත්, සෙනගටත් ....”

එළිදරව් 22 වැනි පරිච්ඡේදයේ යේසුස්වහන්සේ ඉක්මණින් පැමිණෙන බව තුන්වරක් පවසයි (එළිදරව් 22:7, 12, 20). උන්වහන්සේගේ ඉක්මණින් පැමිණීම සම්බන්ධව, අපගේ ස්වාමීන්වහන්සේ මෙසේ ප්‍රකාශ කරන සේක: “අධර්මිෂ්ඨ තැනැත්තා මතුත් අධර්මිෂ්ඨකම් කරාවා. අපවිත්‍ර තැනැත්තා මතුත් අපවිත්‍රකරනු ලබාවා. ධර්මිෂ්ඨ තැනැත්තා මතුත් ධර්මිෂ්ඨකම් කරාවා. ශුද්ධ තැනැත්තා මතුත් ශුද්ධකරනු ලබාවා.” (එළිදරව් 22:11). එළිදරව් මහත්වූ මහිමවත් උච්ඡ ස්ථානයකට දිග හැරෙන අතර, එහිදී සෑම පුද්ගලයෙක්ම ක්‍රිස්තුස්වහන්සේට පක්ෂපාතීද, අපක්ෂපාතීද යන්න තීරණය කිරීම දක්වා ගෙන යයි.

ඇත්තවශයෙන්ම අප දිනපතාම අපගේ “ඉතාම කුඩා තෝරාගැනීම් වලදී යේසුස්වහන්සේට පක්ෂවද විරුද්ධවද යන්න තීරණය කරමු. නිරතුරුවම වැරදි තෝරාගැනීම් කරන අයෙක් දැන් හදිසියෙන්ම අවසාන අර්බුදය කාලයේදී යේසුස්වහන්සේගේ පක්ෂයෙන් ඉදිරියට එනවා හා සමාන නොවේ. විශේෂයෙන්ම දුෂ්ට වූ මුලු ලෝකයම ඔවුන්ට විරුද්ධව සිටින විටදීය. දැන්, අද සහ සෑම දිනකම අපි ක්‍රිස්තුස්වහන්සේට සහ උන්වහන්සේගේ ආඥා වලටත් විශ්වාසවන්ත වීමට තෝරාගත යුතු වෙමු. “මක්නිසාද දෙවියන්වහන්සේට ප්‍රේම වීම නම් අප විසින් උන්වහන්සේගේ ආඥා පැවැත්වීමය.” (1 යොහන් 5:3). එලන් ජී. වයිට් මහත්මිය පවසා ඇති ආකාරයට: “යේසුස්වහන්සේ පැමිණීමේදී චරිතය වෙනස් නොකරන සේක. වෙනස් කිරීමේ කාර්යය දැන් කළ යුතුය. අපගේ දිනපතා ජීවිතය අපගේ අවසානය තීරණය කරන්නේය. —Last Day Events, p. 295.

`දෙවියන්වහන්සේ අපගේ චරිතය නිර්මාණය කරන්නේ කෙසේද? අපට මහිමයෙන් වර්ධනය වීම සඳහා උන්වහන්සේ කරන්නේ කුමක්ද? අප වඩ වඩා යේසුස්වහන්සේ මෙන් වීමට නම් අපව වෙනස් කිරීමට ශුද්ධාත්මයාණන්වහන්සේට ඉඩ සැලසීම සඳහා අපට කළ හැක්කේ කුමක්ද?`