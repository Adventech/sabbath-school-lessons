---
title:  වැඩිදුර අධ්‍යයනය සඳහා
date:   07/04/2023
---

බුද්ධිමත්, භක්තිවන්ත ස්වභාවයන් දෙකේම ස්වභාවය වන්නේ, නිරීක්ෂණය කිරීමෙන් අපිට වෙනස් විය හැකි බවයි. මනස එයට රැඳීමට විෂයයක් අත්කර දුනහොත් ක්‍රම ක්‍රමයෙන් එයට සුදුසු ආකාරයට හැඩ ගැසෙයි. එහ හුරුවූ දෙයට ප්‍රේම කිරීමට සහ ගෞරව කිරීමට පුරුදු වෙයි. මිනිසා ඔහුගේ පවිත්‍රතාවයේ හෝ යහපත්කමේ හෝ සත්‍යයේ තරාතිරමට වඩා ඉහළට කිසිවිටක උසස් නොවන්නේය. ඔහුගේ පරමාදර්ශය වන්නේ මමත්වය නම් ඔමු ඊට වඩා උසස් තත්වයකට කිසිවිටක නොයන්නේය. ඒ වෙනුවට ඔහු වඩ වඩා පහතට වැටෙන්නේය. දෙවියන්වහන්සේගේ මහිමයට පමණක් මිනිසා උසස් තත්වයකට  පත් කිරීමේ බලය ඇත. ඔහුටම ඉඩ හැරියහොත් ඔහුගේ මාර්ගය පහලටම බසියි.” —Ellen G. White, The Great Controversy, p. 555.

සියුම් ලෙස, නොපෙනෙන ලෙස, එනම් දැකිය නොහැකි අන්දමින් අපගේ චරිතය සහ අපගේ පෞද්ගලිකත්වය වෙනස් කරනු ලබන්නේය. එනම් අපගේ සිත්වල වපුරන බීජ පදනම් කරගෙනය. යහපත් බීජ වපුරන්න. එවිට ඔබට යහපත් ඵල ලබාගත හැකිය. මෙලොව දුෂ්ට බීජ වපුරන්න. එවිට ඔබගේ චරිතයේ ඔබ මෙලොව ඵල ලබන්නේය. අපි දෙවියන්වහන්සේගේ ආත්මික වටිනාකම් සහ වටිනාකම් වලට විරුද්ධ බීජ වැපුරුවහොත්, අපි උදාසීනත්වයේ ඵල නෙලන්නෙමු. එනම් අපගේ ආත්මික ජීවිතයෙ ්අලසකම, ආත්මික උදාසීනත්වය සහ කලකිරීමය. “හොඳයි, යම් දිනක අවසාන පීඩාව සහ මෘගයාගේ සලකුණ පැමිණෙන බවත්, මම දනිමි. එය එසේවූ විට මම එයට සූදානම් වෙන්නම්.” යනුවෙන් සිතන අය ඉතා භයානක මාර්ගයක් සොයා යන්නේ එම නිසාය. මේ මොහොතේදී, දැන් අපගේ ජීවිත යටත් කරන ලෙස දෙවියන්වහන්සේ අපව කැඳවන සේක. ශුද්ධාත්මයාණන්ට පිළිතුරු දීමට ප්‍රමාද වන විට යමෙකුගේ ආත්මය වඩ වඩා දරුණු වන්නේය. එවිට දෙවියන් වහන්සේගේ කැඳවීමට ආත්මය සූදානම් නැති බැවින් දුෂ්ටයාගේ බොරු විශ්වාස කොට වැටීමේ අවස්ථා බොහෝය.

**සාකච්ඡාව සඳහා ප්‍රශ්න**:

`කරුණාව නිසා ගැළවීම ලැබීම සහ කරුණාව නිසා වර්ධනය වීම අතර ඇති සම්බන්ධතාවය කුමක්ද? එනම් එළිදරව් 14:14-20 පාඨවල සහ අස්වැන්න නෙලීම යන ප්‍රතිපත්තිය අතර ඇති සම්බන්ධතාවයයි.`

`පැළයක වර්ධනය සඳහා අත්‍යවශ්‍ය මූලාශ්‍ර සහ අපගේ ආත්මික වර්ධනය සඳහා අවශ්‍ය මූලාශ්‍ර ගැන සාකච්ඡා කරන්න. එහි ඇති සමානකම් මොනවාද? එනම් පැළ වර්ධනය වීමේදී අපට කුමක් ඉගෙන ගත හැකිද සහ අපගේ ජීවිතයට ඒවා අදාළ කරගත හැක්කේ කෙසේද?`

`අපට දෙවියන්වහන්සේ දී ඇති තෝරාගැනීමේ හැකියාව සහ කැමැත්ත අතර වෙනසක් ඇත්ද? මෙම වෙනස අවබෝධ කරගැනීම වර්ධනය වෙමින් සිටින කිතුනුවෙකුට වැදගත් වන්නේ මන්ද?`

`ක්‍රිස්තුස්වහන්සේගේ දෙවෙනි පැමිණීම බලාපොරොත්තුවෙන් සිටින අපට, විනිශ්චය පැයේදී “මනුෂ්‍ය පුත්‍රයා” යන නාමය දිරිගැන්වීමක් වන්නේ මන්ද? විනිශ්චයේදී අපව නියෝජනය කරමින් ස්වර්ගයේ අප වෙනුවෙන් මිනිසෙක්, මනුෂ්‍යයෙක් සිටින බව දැනගැනීම සැනසුමට කරුණක් වන්නේ මන්ද?`