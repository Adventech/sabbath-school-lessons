---
title:  ඉරණමේ එක මොහොතක්
date:   01/04/2023
---

### මේ සතියේ පාඩමේ අධ්‍යයනය සඳහා කියවන්න
මතෙව් 24:14; එළිදරව් 14:14-20; මතෙව් 16:27; ක්‍රියා 1:9-11; මාර්ක් 4:26-29; එළිදරව් 16:1.

> <p> කටපාඩම් පදය</p>
>  “තවද සුදු වලාකුළකුත්, ඒ වලාකුළ පිට, තමාගේ හිසේ රන් ඔටුන්නක් සහ තමාගේ අතේ මුවහත් දෑකැත්තක්ද ඇත්තාවූ මනුෂ්‍ය පුත්‍රයෙක් වැනිවූ කෙනෙක් වැඩඉන්නවාත් දුටිමි. වෙන දේවදූතයෙක්ද දේවමාළිගාවෙන් නික්ම ඇවිත්, වලාකුළ පිට වැඩහුන් තැනන්වහන්සේට මහත් ශබ්දයකින් මොරගසා: ඔබවහන්සේගේ දෑකැත්ත යොමා කැපුවමැනව. මක්නිසාද පොළොවේ ගොයම් පැසී තිබෙන බැවින් කපන කාලය පැමිණ තිබේයයි කීය.” (එළිදරව් 14:14, 15).

දෙවියන්වහන්සේ උන්වහන්සේගේ දරුවන්ට, එම කාලයට ඔවුන් ඇසිය යුතු අවස්ථාවට අදාළ සත්‍යය නිතරම ඔවුන්ට ප්‍රකාශ කළසේක. ජල ගැල්ම පිළිබඳ අනතුරු ඇඟවීමේ සිට (උත්පත්ති 6:7), යේසුස්වහන්සේගේ පළමු පැමිණීම (දානියෙල් 9:24-27), නැවත පැමිණීමට පෙර විනිශ්චය (දානියෙල් 7:9, 10 දානියෙල් 8:14) සිට අවසාන කාලයේ, ක්‍රිස්තුස්වහන්සේගේ ආපසු පැමිණීමට පෙර (එළිදරව් 12-14) දක්වා දෙවියන්වහන්සේ අපට පවසා ඇත. මනුෂ්‍ය ඉතිහාසයේ මෙම අවසාන දින වල උන්වහන්සේ ලෝකයට සහ උන් වහන්සේගේ සෙනඟට විශේෂ පණිවිඩයක් එවා ඇත. එසේ කළේ එම පැයේදී අවශ්‍යතාවයන් සැපයීම සඳහාය. උන්වහන්සේ මෙම පණිවිඩය පිංතූරයට නගන්නේ, දේව දූතයින් තුන් දෙනෙක් ස්වර්ගය මධ්‍යයේ මුළු ලෝකයට අවසාන කාලයේ හදිසි පණිවිඩ රැගෙන පියාසර කරමින් සිටියහ.

දේව දූතයින් තිදෙනාගේ පණිවිඩ යේසුස්වහන්සේගේ කරුණාවේ අවසාන පණිවිඩයයි. එනම් අපගේම ධර්මිෂ්ඨතාවය ගැන විශ්වාස කරමින් සිටින අපව, සාධාරණීයකරණය කිරීමට යේසුස්වහන්සේගේ ධර්මිෂ්ඨකම තුළ විශ්වාසය තැබීමට අපට කරන කැඳවීමකි. අපව පවිත්‍ර කොට අවසානයේදී අපව මහිමයට පත් කිරීම සඳහාය. 

සැමවිටම මෙන්, අපි ක්‍රිස්තුස් යේසුස්වහන්සේව තෝරාගත යුතු වුවද අපි දැන් කරන්නාවූ තෝරාගැනීම්, ඇත්තෙන්ම, අප ඉදිරියෙන් ඇති අවසාන අර්බුදයට බලපාන්නේය.

ඒ ආකාරයෙන්, අප දැන් සූදානම් වීමේ කාලයයි. 

_අප්‍රේල් 08 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._