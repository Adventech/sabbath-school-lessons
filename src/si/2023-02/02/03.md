---
title:  මනුෂ්‍ය පුත්‍රයාණන් ආපසු වඩින සේක
date:   03/04/2023
---

එළිදරව් 14 වැනි පරිච්ඡේදයේ, ස්වාමීන්වහන්සේගේ මිනිසුන්ට සහ ලෝකයට අවසාන දින සඳහා පණිවිඩය පිළිබඳ ප්‍රධාන බයිබල් පාඨය ඇතුළත්ය. එහි ප්‍රධාන කරුණ වන්නේ උන්වහන්සේගේ පොරොන්දුව වූ යේසුස්වහන්සේගේ ආපසු පැමිණීමය. එනම් උන්වහන්සේගේ පොරොන්දුව ඉෂ්ට කිරීමය. “... තවද මනුෂ්‍ය පුත්‍රයා පරාක්‍රමයේ දකුණු පැත්තේ වැඩඉන්නවාත් අහසේ වලාකුල් පිරිවරාගන එනවාත් නුඹලා දකින්නහුයයි කීසේක (මාර්ක් 14:62).

`එළිදරව් 14:14 පාඨය කියවන්න. යේසුස්වහන්සේ මෙලොවට ආපසු වඩින විට යේසුස්වහන්සේ පිළිබඳව විස්තර කරද්දී කුමන මාතෘකාවක් භාවිතා කළේද?`

යේසුස්වහන්සේ තමන්වහන්සේව සඳහන් කිරීමට “මනුෂ්‍ය පුත්‍රයාණන්” යන නාමය භාවිතා කළ සේක. එම නාමය ශුභාරංචියේ 82 වාරයක් භාවිතා කෙරේ. එය උන්වහන්සේ ප්‍රිය කරන නාමයන්ගෙන් එකකි. උන්වහන්සේ එය භාවිතා කළේ අප සමග සමාන කමින් හඳුන්වා දීමටය. උන්වහන්සේ අපව අවබෝධ කරගත හැකිවූද, අපගේ පරීක්ෂාවන් අත්දුටුවාවූද, අපගේ ගැටළු තුළින් ගියාවූද අයෙකි. උන්වහන්සේ අපව නිවසට ගෙන යාමට පැමිණෙන්නාවූ “මනුෂ්‍ය පුත්‍රයාණන්” ය. අප වෙනුවෙන් පැමිණෙන යේසුස්වහන්සේ, අප අතර ජීවත්වූ යේසුස්වහන්සේමය. උන්වහන්සේ අපව මුදා ගැනීමට සුදුසුකම් ලැබූ සේක. මක්නිසාද උන්වහන්සේ අප මෙන් පුද්ගලයෙක් වුවද, උන්වහන්සේ සාතන්ගේ පරීක්ෂාවන්ගේ සම්පූර්ණ ක්‍රෝධයට මුහුණ දුන් සේක. ඔව්! උන්වහන්සේ ජයග්‍රාහකයාණෝ වූ සේක.

**පහත සඳහන් බයිබල් පාඨ වලින්, එනම් මතෙව් ශුභාරංචියේ සඳහන් පාඨ මගින් යේසුස් වහන්සේ සහ මනුෂ්‍ය පුත්‍රයාණන් ගැන අපි කුමක් ඉගෙන ගනිමුද?**

`මතෙව් 16:27`

`මතෙව් 24:27, 30`

`මතෙව් 25:31,32`

මෙම පාඨවල සමහර මූලාශ්‍ර ගැන බලන්න: (1) මනුෂ්‍ය පුත්‍රයා තමන් පියාණන්වහන්සේගේ තේජසින් යුක්තව දේව දූතයන් සමග එන්නේය. (2) උන්වහන්සේ එළුවන් කෙරෙන් බැටළුවන් වෙන් කරගන්නේය. (මූලික වශයෙන් එනම් විනිශ්චයයි).  (3) ජාතීන්ගේ සහ මනුෂ්‍යයින්ගේ අවසානය සදාකාලයටම තීරණය කරන්නේය.

`“මනුෂ්‍ය පුත්‍රයා” යන නාමය ගැන සිතන්න. එමෙන්ම එය ක්‍රිස්තුස් වහන්සේගේ මනුෂ්‍යත්වය ගැන කුමක් පවසන්නේද? උන්වහන්සේ දෙවියන් වහන්සේ වුවද, උන්වහන්සේ අප වැනි අයෙක් වූ සේක. අප සමාන වුවද, අප මෙන්  උන්වහන්සේ කිසිවිටක පව් නොකළ සේක. පහත සඳහන් කරුණු වලට අනුකූලව මෙය ඔබට කුමන පුදුමාකාර බලාපොරොත්තු ලබා දෙන්නේද? (1) දෙවියන්වහන්සේ තුළ අප කෙරෙහි ඇති ප්‍රේමය සහ (2) ඔබගේ පොරබැදීම් හඳුනාගෙන ඒවායින් ඔබට ජයග්‍රහණය අත්කරදීම යන කරුණු දැනගෙන සිටීම.`