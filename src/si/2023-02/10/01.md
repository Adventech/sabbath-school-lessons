---
title:  සාතන්ගේ අවසාන රැවටීම්
date:   27/05/2023
---

### මේ සතියේ පාඩමේ අධ්‍යයනය සඳහා කියවන්න
එළිදරව් 12: 9; එළිදරව් 16:13, 14; 1 තෙසලෝනික 4:16, 17; එසෙකියෙල් 8:16; එසෙකියෙල් 20: 1-20; එළිදරව් 18: 4, 5.

> <p> කටපාඩම් පදය</p>
> “සත්‍යතාවෙන් ඔවුන් පවිත්‍ර කළ මැනව. ඔබගේ වචනය සත්‍යතාවය.” (යොහන් 17:17, 18).

එදින චිකාගෝ නගරයේ සැප්තැම්බර් මාසයේ ඉතාමත් අලංකාර දින වලින් එකක් විය. මිචිගන්හි වැටට උඩින් ඉර පෑයූ විට, කෙනඩි සහ අයිසන්හවර් අධිවේගී මාර්ගවල මාර්ග තදබදයට එරෙහිව සටන් කර, දරුවන් ඔවුන්ගේ පාසල් කරා යමින් සිටින විටදී, චිකාගෝ නගර වැසියන්ගේ හදවත් වලට බිය ඇති කරමින්, ඇඟ සීතල කරවන කථාන්තරයක් ආරම්භ විය. මිනිසුන් ඛේදජනක ලෙස රෝගීන් බවට පත්වන අතර, සමහරු බෙහෙත් පෙති පානය කිරීමෙන් පැය කිහිපයකට පසු මිය යති. පරීක්ෂණයකට භාජනය කිරීමෙන් පසුව තහවුරු වූයේ එම බෙහෙත් පෙති මාරාන්ති විෂක් වන ‘සයිනයිඩ්’ වලින් ආලේප කර තිබූ බවය. විකෘති මනසකින් යුක්ත පුද්ගලයෙක් විසින් ඒවා විෂ සහිත කර ඇත. අද වන තුරු එය කළේ කවුද යන්න අපි නොදනිමු.

අපි දුටු අන්දමට, “මෙලොව ජීවත් වන අය,” “බබිලෝනියේ වයින් (මිදි යුෂ)” නමැති මාරාන්තික පානය බොන්නේය. අවසානයේදී මරණය දක්වා මග පෙන්වන්නාවූ මිථ්‍යා ධර්මතා සහ ඉගැන්වීම් ඇත. කෙසේවෙතත්, ආරක්ෂාවෙන් තොරව ලෝකය අතහැර දමා නැත. ආත්මික විෂට විරුද්ධව ආරක්ෂාවද එනම් දේවදූතයින් තිදෙනාගේ පණිවිඩයයි.

අපි මේ සතියේ පාඩමෙන්, බබිලෝනියේ රැවටිලි දෙස පමණක් නොව, ඒවා මගින් අපට ඇති කරන මරණය සහ අන් කරදර වලින් අපව මුදා ගැනීම සඳහා යේසුස්වහන්සේගේ ගැළවීමේ සැලැස්ම පිළිබඳ සොයා බලමු.

_ජුනි 3 වන සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._