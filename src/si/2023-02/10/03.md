---
title:  පැරණි අමරණීය ජීවිතය
date:   29/05/2023
---

`එළිදරව් 16:13; සහ එළිදරව් 18:2, 23 පාඨ කියවන්න. ආත්මවාදයේ කුමන ඇඟවීම් මෙම පාඨ වල ඔබ දකින්නේද?`

“යක්ෂයින්ගේ වාසස්ථාන,” හෝ “යක්ෂාත්ම” සහ “මායා විද්‍යාව” යන සියලුම දේවල් යක්ෂයින්ගේ ක්‍රියාකාරකම් අදහස් කරනු ලැබේ. අපට අන්තිම දවස් වලදී රැවටිලි දෙකක් පිළිබඳ අනතුරු අඟවා තිබීම පුදුමයක් නොවේ. ඉන් එකක් වන්නේ අමරණීය ආත්මයයි.” (Ellen G. White, The Great Controversy, p. 588).

ඇත්තවශයෙන්ම අද ඒවා පහසුවෙන් දැකිය හැකිය. කිතුනු ලෝකයේ පවා ආත්මය අමරණීය වීම ප්‍රධාන කිතුනු ධර්මතාවයකි. බොහෝ කිතුනුවන් විශ්වාස කරන්නේ, මිදීම ලැබූ අය ස්වර්ගය වෙතට පාවී යන බවත්, විනාශ වූ අය පහත ඇති නිරයට යන බවත්ය. උදාහරණයක් ලෙස, ශ්‍රේෂ්ඨ එවැන්ජලිස්ත වරයෙකු වූ බිලි ග්‍රැහැම් මියගිය විටදී, “දැන් මිලි ග්‍රැහැම් යේසුස්වහන්සේගේ ප්‍රේමණීය දෑත් තුළ ආරක්ෂා සහිතව ස්වර්ගයේ සිටින බව අපට ඇසී ඇත්ද? හෝ වෙනත් එවැනි දෙයක්? සැමවිටම මෙවැනි දේවල් දේශනා පුවරුවේ සිට, පංති කාමරවල මරණයකදී සහ විශේෂයෙන් අවමංගල්‍ය ස්ථානවල උගන්වනු ලැබේ.

`දේශනාකාරයා 9:5; යෝබ් 19:25-27; 1 තෙසලෝනික 4:16, 17; සහ එළිදරව් 14:13 පාඨ කියවන්න. දෙවියන්වහන්සේ උන්වහන්සේගේ සෙනඟට මරණින් මතු ජීවිතය පිළිබඳ කුමන උපදෙස් දුන් සේක්ද? එමෙන්ම, අපි අපගේ බලාපොරොත්තු සොයාගන්නේ කොහෙන්ද?`

බබිලෝනියේ රැවටිලිවල එක් කණුවක් වූයේ, මරණය ගැන වැරදි අවබෝධයයි. එනම් එය මධ්‍යස්ථ වූයේ ආත්මයේ අමරණීයත්වය තුළය. එය ආත්මවාදයේ රැවටිලිකාර බලපෑමට මාර්ගය සූදානම් කරයි. මිය ගිය අය යම් ක්‍රමයකට දිගටම ජිවත්වන බවත් අප සමග පණිවිඩ හුවමාරු කරගැනීම පවා හැකිවන බවත්, එසේ නම් ඔබට ඕනෑම සාතන්ගේ අභිරහස් ගත රැවටිලි වලින් කුමන ආරක්ෂාවක් ඇත්ද? ඔබ යමෙක් ඔබගේ මිය ගිය මව හෝ දරුවා යයි සිතුවොත් හෝ ඔබ ප්‍රේම කරන යම් කෙනෙක් බව සිතුවොත් සහ එවැනි අයෙක් හදිසියෙන් පෙනී සිට ඔබට කථා කළහොත්, ඔබව හැඟීම් වලින් රැවටීමට කොපමණ පහසු වන්නේද? මෙය අතීතයේදී සිදුවී ඇත. දැන්ද සිදුවේ. එමෙන්ම ස්ථිරවම අවසාන දින වෙත ළං වන විටදී එය ස්ථිරවම නැවත සිදු වන්නේය. අපගේ එකම ආරක්ෂාව වන්නේ බයිබලයේ ඉගැන්වීම් තුළ මුල් බැස ගෙන සිටීමය. එමෙන්ම මරණය නින්දක් ලෙසද යේසුස්වහන්සේගේ දෙවෙනි  පැමිණීම තෙක් නිදා සිටින බවද උගන්වන බයිබලයේ සත්‍යය තුළ අපි රැඳී සිටිමු.

`අද ඔබගේ සංස්කෘතිය තුළ නූගත් ආත්මවාදයේ කුමන උදාහරණ දැකිය හැකිද? දේව වචනය තුළ ස්ථිරව විශ්වාස කිරීම අපගේ එකම ආරක්ෂාව වන්නේ මන්ද?`