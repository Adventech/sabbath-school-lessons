---
title:  මිනිසාගේ දෑසින් නිවැරදි යයි සිතන මාර්ගය
date:   28/05/2023
---

අන්තිම දවස් ගැන යේසුස්වහන්සේ බලවත් අනතුරු ඇගවීමක් කළසේක. “මක්නිසාද බොරු ක්‍රිස්තුවරුද, බොරු අනාගතවක්තෘවරුද නැගිට, පුළුවන් නම් තෝරා ගත්තවුන්, මුළාකරන, පිණිස ලකුණුද, පුදුමද දක්වන්නේය.” (මාර්ක් 13:22). “තෝරාගන්නාවුන්,” කවුද? පසුව උන්වහන්සේ මෙසේ පවසන සේක: “උන්වහන්සේ මහත් හොරණෑ ශබ්දයක් ඇතුව, තවත් දූකයින් එවන සේක. ඔවුහු අහසේ එක් කෙළවරක සිට අනික් කෙළවර දක්වා සතර දිගින්ම උන්වහන්සේගේ තෝරාගත්තවුන් රැස්කර ගත්තෝය.” (මතෙව් 24:31) ටිකක් බියසුළුයි එසේ නොවේද? අවසාන දිනවල රැවටීම කොතරම් මහත්ද යත්, විශ්වාසවන්ත අය පවා රැවටීමට ලක්වේ යයි අනතුරුදායක තත්වයක සිටිති.

`එළිදරව් 12:9 කියවන්න. සාතන් විසින් රවටනු ලැබුවේ කවුරුන්ද? අපි මෙම වචන කෙසේ අවබෝධ කර ගනිමුද?`

පැහැදිලිවම දෙවියන්වහන්සේට අවසාන දිනවලදී විශ්වාසවන්ත මිනිසුන් සිටින්නෝය. එනම් යුගයක්, යුගයක් පාසා උන්වහන්සේට සිටියාක් මෙන්ය. කෙසේවෙතත්, මෙම වචන වලින් පෙන්වා දෙන්නේ සාතන්ගේ රැවටිලි ඇත්තෙන්ම ව්‍යාප්ත වී ඇත්ද යන්නයි.

`හිතෝපදේශ 14:12 පාඨය කියවන්න. මෙහි කුමන ආකාරයේ අනතුරු ඇඟවීමක් ඉදිරිපත් කර ඇත්ද?`

මිනිසුන්ට හරි වැරදි සහ යහපත හෝ නපුරද යනු කුමක්ද යන්න තීරණය කිරීම සඳහා ඔවුන්ගේම හෘද සාක්ෂියට අනුව කටයුතු කරන ලෙස පවසා තිබුණි. එනම් ඔවුන් එයට අනුව ජිවත් විය යුතුය. එහෙත් ශුද්ධ ලියවිල්ල පවසන්නේ, අපි සියලුදෙනාම පව්කාරයින් බවය. සියල්ල දූෂිත වී ඇති බවය. (යෙරෙමියා 17:9;  රෝම 3:9-18). එබැවින් අපගේ හැඟීම් විශ්වාස කිරීම යනු ඉක්මනින් හෝ පසුව වැරදි විය හැකි සහ වැරදි කිරීම සඳහා සහතික මාර්ගයක් වීමයි. යුගයන් පාසා බොහෝ වැරදි කළාවූ මිනිසුන්ට අවසානයේදී ඔවුන්ගේ ක්‍රියාවල නියම ස්වභාවය කෙසේ විය යුතුද යන්න ගැන පැහැදීමක් ඇති විය. එනම් ඔවුන් අනුගමනය කළේ “ඔවුන්ට හරි යැයි පෙනෙන මාර්ගයයි.”

ඒ වෙනුවට අපි දේව වචනය තුළ ගිලී සිටිය යුතුය. එමෙන්ම උන්වහන්සේගේ වචනයෙන් අපි ශුද්ධාත්මයාණන්ට යටත් වන විට, සත්‍යය, අසත්‍යය, යහපත, නපුර, වැරදි, නිවැරදි යන දේවල් අපට ඉගෙන ගත හැකිය. අපගේම තෝරාගැනීම් සහ අපගේම හැඟීම් වලට ඉඩ හැරියහොත් අපි සාතන්ගේ පහසු ගොදුරු බවට පත් විය හැකිය.

`තමා හරි යයි විශ්වාස කළාවූ දේවල් හෝ දෙවියන්වහන්සේගේ කැමැත්ත දැනගෙන දුෂ්ට දේවල් කළාවූ අය පිළිබඳ උදාහරණ ගැන සිතන්න. මෙම ඛේදජනක සිද්ධීන් වලින් අපට කුමක් ඉගෙන ගත හැකිද?`