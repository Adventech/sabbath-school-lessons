---
title:  දින 2300 සහ අවසාන කාලය
date:   01/05/2023
---

`දානියෙල් 8:17,19,26 පාඨ කියවන්න. දින 2300 සහ දානියෙල් 8 වැනි පරිච්ඡේදයේ සඳහන් දර්ශනය කුමන කාල පරිච්ඡේදයකට අදාළ දැයි දේවදූතයා ප්‍රකාශ කරයිද? එය අවබෝධ කරගැනීම වැදගත් වන්නේ මන්ද?`

දින 2300 සාමාන්‍ය දින බවට සමහරු තර්ක කරති. දානියෙල් 8හි සඳහන් කුඩා අඟ අරාබි හමුදාවේ නායකයා වූ ඇන්ටියෝකස් එෆිපනෙස්ට අදාළ කරන බවත්, ඔහු යෙරුසලමට පහරදී යුදෙව් දේව මාළිගාව අපවිත්‍ර කළ බවත් ඔවුහු විශ්වාස කරති. දින 2300 කාල පරිච්ඡේදය එම කාල පරිච්ඡේදයට අදාළද නොවේ. මෙම විස්තර කිරීම, කෙසේවෙතත්, දේවදූතයාගේ පැහැදිලි විස්තරයට විරුද්ධය. එනම්, මෙම දර්ශනය අවසාන කාලයට අදාළ වන බවය. ස්ථිර වශයෙන්ම ඇන්ටියෝකස් එෆිපනෙස් ජීවත් වූයේ අවසාන කාලයේ නොවේ.

දානියෙල් 8 වැනි පරිච්ඡේදයේදී දින 2300 ඔහුගේ ඔහුගේ අනාවැකිය ගැන විස්තර කිරීමට ආරම්භ කරයි. ඔහු බැටළු පැටවා නම් කරන්නේ මේදෝ පර්සියාව නියෝජනය කරන ආකාරයටය. එමෙන්ම එළුවා ග්‍රීසිය නියෝජනය කරන බවය. (දානියෙල් 8:20, 21) ඊට පෙර බලයන් දෙක නම් කරනු නොලැබුවද, ඊළඟ සත්වයා වන්නේ කුඩා අඟය. එය පැහැදිලිවම රෝමයයි. (දානියෙල් 8:9, 23, 24). ඔහු ඉන්පසුව නිරූපනය කරන්නේ රෝමයේ ආගමික - දේශපාලනික පසුබිමකි. ඒවා “පොළොවට හෙළා පෑගුවේය,” එනම් සත්‍යය පාගා දැමීමයි. (දානියෙල් 8:10-12, 25). ඉන්පසු ක්‍රිස්තුස්වහන්සේගේ ස්වර්ගීය මෙහෙයට බාධා කළේය. (දානියෙල් 8:10-12) දානියෙල් 8:14 පාඨයේ සඳහන් ශුද්ධස්ථානය පවිත්‍ර කිරීම එනම් එම පරිච්ඡේදයේ උච්ඡතම අවස්ථාව වන්නේ, දෙවියන් වහන්සේගේ බලය පැහැර ගැනීමට උත්සාහ දැරුවාවූ මෙලොව සහ ආගමික බලයන්ගේ අභියෝගයට උන්වහන්සේගේ පිළිතුරය. එය පාපයේ ගැටළුවට දෙවියන්වහන්සේගේ විසඳුමේ කොටසකි.

ගාබ්‍රියෙල් දෙවියන්වහන්සේගේ අනාගත වාක්‍ය කාල සටහන පිළිබඳ විස්තර කිරීමට සූදානම්වී සිටියි. දානියෙල් 8 වැනි පරිච්ඡේදය අවසානයේදී අපට පැහැදිලිවම පෙනෙන දෙයක් වන්නේ දානියෙල්ට දර්ශනයේ දින 2300 පිළිබඳ කොටස නොවැටහුණු බවයි. (දානියෙල් 8:27). මීට ඉහත කොටස, එනම් බැටළු පැටවා, එළුවා සහ කුඩා අඟ යන සියලුම දේවල් විස්තර කරනු ලැබීය. පළමු බලවේග දෙක පවා, කෙලින්ම නමින්ම හඳුන්වනු ලැබීය. (දානියෙල් 8:20, 21). කෙසේවෙතත් ශුද්ධස්ථානය පවිත්‍ර කිරීම විස්තර කර නොතිබිණි.

දානියෙල් 8වැනි පරිච්ඡේදයේ පෙනී සිටින ගාබ්‍රියෙල් දේවදූතයා, දැන් දානියෙල් 9 වැනි පරිච්ඡේදයේ පෙනී සිටියි. දේවදූතයා ඔහුට මෙසේ කියයි: “නුඹේ කන්නලව්වේ පටන් ගැන්මේදී ආඥාවක් ලැබ මම නුඹට දන්වන්ට ආවෙමි. මක්නිසාද නුඹ බොහෝ ප්‍රේම ලද්දෙක්ය. ඒ නිසා කාරණය කල්පනා කොට දර්ශනය තේරුම් ගනින්න.” (දානියෙල් 9:23). කුමන දර්ශනයද? අපි හෙට දකින අන්දමට, එය දින 2300 දර්ශනයයි. මීට පෙර පාඩමේ එකම දර්ශනයයි. දානියෙල් 8 වැනි පරිච්ඡේදයේ ඔහු එය තවමත් විස්තර කර නැත.

`දානියෙල්ව ගාබ්‍රියෙල් හැඳින්වූයේ, “බොහෝ ප්‍රේම ලද්දෙක්,” යනුවෙනි. මෙය අපට ස්වර්ගය සහ මෙලොව අතර ඇති කිට්ටු සම්බන්ධතාවය ගැන කුමක් පවසයිද?`