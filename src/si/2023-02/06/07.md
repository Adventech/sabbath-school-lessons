---
title:  වැඩිදුර අධ්‍යයනය සඳහා
date:   05/05/2023
---

දානියෙල් 9:24-27 පාඨවල සඳහන් සති 70 අනාවැකි දෙස බැලිය හැකි පහසු සහ ඉක්මන් ක්‍රමයක් මෙන්න.

පළමුව සති 70ක් ඇත. (දානියෙල් 9:24).

ඊළඟට සති 7ක් සහ සති 62ක් හෝ සති 69කි. එනම් සති 70වෙන් 69කි. (දානියෙල් 9:25).

අවසාන සතිය නොහොත් 70 වැනි සතිය ඇත. (දානියෙල් 9:27). එමෙන්ම, අවසානයේදී අවසාන සතිය බෙදා ඇත.” සතියේ මැදින්ය.

අවසානයේදී එම අවසාන සතිය - “සතිය මැදින්” බෙදා ඇත. (දානියෙල් 9:27). එනම් වසර 3 1/2 කොටස් දෙකකටය. එය එසේ වේ. සති 70කි. එය සෑදී ඇත්තේ සති 69ක් සහ 1 සතියකිනි. එමෙන්ම එම සතිය දෙකට බෙදා ඇත. මෙයට ක්‍රි. පූ. 457 මෙහි ආරම්භයට එක් කරන්න. සරල අංක ගණිතයකි. ඔව් අපි කාලය දක්වන රේඛාව වෙතට යමු.

එපමණක් නොව දින 2300 විස්තර කිරීමේදී, දානියෙල් කිසිවිටක දින 2300 ආරම්භ වූ දිනය කවදාද යන්න ප්‍රකාශ නොකළේය. “රෑ දාවල් 2300ක් පසුවන තුරුය. එකල ශුද්ධස්ථානය පවිත්‍ර කරනු ලබන්නේය.” (දානියෙල් 8:14). කුමන කාලයේ සිටද? දානියෙල් දර්ශනය දුටු අවස්ථාවේ සිට නොවන්නේ මන්ද? “බෙල්ෂෙශර් රජුගේ රජකම් කිරීමේ තුන්වෙනි අවුරුද්දේදී...” (දානියෙල් 8:1).

එය සුදුසු නැත. දානියෙල් 8 වැනි පරිච්ඡේදයේ සඳහන් දර්ශනයට බබිලෝනියේ ඇතුළත් නොවීය. එය ආරම්භ වූයේ එයට පසු රාජ්‍යයන් සමගය. (එනම් මේදෝ පර්සියාව, ග්‍රීසිය, රෝමය සිට “අවසානය” දක්වා) දර්ශනයේ දුටු ශුද්ධස්ථානය පවිත්‍ර කිරීම පිළිබඳ සිද්ධියේ දිනය, බබිලෝනි රාජ්‍යයේ කාලයේ සිදුවූ සිද්ධියක් නොවන්නේ මන්ද? දර්ශනයේ උච්ඡතම අවස්ථාවේ ආරම්භක දිනය දර්ශනය තුළින්ම පැමිණිය යුත්තේ මන්ද? එනම් එය මේදෝ පර්සියාවෙන් ආරම්භ වී “අවසානය තෙක්” පවතින්නේ ඇයි? එය බොහෝ අවුරුදු ගණනාවක්ය.
එය ආරම්භ කළේ කුමක්ද? අපට දානියෙල් 8 වැනි පරිච්ඡේදයේ පවසා නැත. දානියෙල් 9 වැනි පරිච්ඡේදයේ එය පවසා ඇත.

**සාකච්ඡා සඳහා ප්‍රශ්න**:

`ශුභාරංචිය සහ විනිශ්චය වශයෙන් කොටස් දෙකකින් දකින, දර්ශනය ඇත්තෙත් එක අනාවැකියක් වන අතර, එම කරුණු දෙක අතර ඇති සම්බන්ධතාවය ගැන පංතියේදී සාකච්ඡා කරන්න. මෙම දෙක අතර ඇති සම්බන්ධතාවය අපට එබඳු යහපත් ශුභාරංචියක් වන්නේ මන්ද? මෙම සම්බන්ධතාවය, බොහෝ අය තුළ විනිශ්චය යන අදහසට ඇති බියෙන් නිදහස් වීමට කෙසේ ඉවහල් වේද?`

`දානියෙල් 9:26 පාඨයේ එළිදරව් කරන ලද සත්‍යය ගැන සහ මෙසියස්වහන්සේ ඉවත් කර දැමීම, “එහෙත් උන්වහන්සේට නොවේ” යන කරුණු ගැන වඩා මෙනෙහි කරන්න. මේ කුමක් ගැනද? උන්වහන්සේව ඉවත් කරනු ලැබුවේ කාගෙන්ද? ඒ ඇයි`

`නැවතත්  ලෙවී කථාව 16:16 සහ ලෙවී කථාව 23:26-29 පාඨ කියවන්න. ශුද්ධස්ථානය පවිත්‍ර කිරීමට හේතුව ගැන සාකච්ඡා කරන්න. (ලෙවී කථාව 16:16). එමෙන්ම එසේ සිදුවූ විට, මිනිසුන් කුමන ආකාරයෙන් ක්‍රියා කළ යුතුව තිබුණිද? (ලෙවී කථාව 23:26-29). එකල සිදුවූ දෙය සහ එය අද අපට කුමන අර්ථයක් විය යුතුද යන්න අතර ඇති සම්බන්ධතාවය කුමක්ද?`