---
title:  දානියෙල් දේවදූතයා දුන් උපදේශය
date:   02/05/2023
---

`දානියෙල් 9:23 පාඨය කියවන්න. දේවදූතයා දානියෙල්ට කුමන විශේෂිත උපදෙසක් දෙයිද? දානියෙල් 8:14 වැනි පාඨයේ සඳහන් ශුද්ධස්ථානය පවිත්‍ර කිරීම යන්නෙහි අර්ථය අවබෝධ කරගැනීම වැදගත් වන්නේ මන්ද?`

දේවදූතයා දානියෙල්ට පැහැදිලිවම උපදෙස් දුන්නේ, “කාරණය සලකා බලා දර්ශනය අවබෝධ කරගන්නා ලෙසය” (දානියෙල් 9:23). කුමන කාරණයද, කුමන දර්ශනයද? මක්නිසාද දානියෙල් 9 වැනි පරිච්ඡේදයේ දර්ශනයක් ගැන වාර්තා වී නැති බැවිනි. ගාබ්‍රියෙල් දේවදූතයා දානියෙල් 8 වැනි පරිච්ඡේදයේ සඳහන් ප්‍රොපේතවරයාට අවබෝධ කරගැනීමට නොහැකි වුණාවූ දින 2300 පිළිබඳ දර්ශනයේ කොටසක් ගැන කථා කරනවා විය යුතුය (දානියෙල් 8:27).

`ගාබ්‍රියෙල් දානියෙල් 9:24-27 පාඨවල දිගටම සිටියි. මෙය යේසුස්වහන්සේගේ ජීවිතය සහ සේවයේ කුමන කොටස පිළිබඳවද?`

මෙම අනාවැකියේ පළමු කොටස දෙවියන්වහන්සේගේ සෙනඟ වන, යුදෙව්වන් පිළිබඳවය. “නුඹේ සෙනඟත්, ශුද්ධවූ නුවරත් ගැන සති සැත්තෑවක් නියම කර තිබේ” (දානියෙල් 9:24). -“යුදෙව් ජාතිය බයිබලයේ අනාගත වාක්‍යවල එක්  අනාගත වාක්‍ය දිනයක්, සාමාන්‍ය අනාගත වාක්‍ය අවුරුද්දකට සමාන වේ. (එසකියෙල් 4:6; ගණන් කථාව 14:34)). දානියෙල් සහ එළිදරව් පොත්වල, සංකේතවත් උපමා රූපක සඳහන් කළ විට, සාමාන්‍යයෙන් සංකේතාත්මක අනාවැකි කාලයන්ද එහි අදාළ වේ. දිනය අවුරුද්ද අනාවැකි ප්‍රතිපත්තිය අදාළ වන්නේ දානියෙල්ගේ අනාවැකියේදී බව අපට සහතිකය. එය යථා කාලය සමග හොඳින් ගැලපේ. (හෙට පාඩම බලන්න). අපි මෙම ප්‍රතිපත්ති අදාළ කරන්නේ නම් සති 70 යනු දින 490කි. අනාවැකි දිනයක් සාමාන්‍ය අවුරුද්දකට සමාන වන බැවින්, දින 490 යනු අවුරුදු 490කි. 

අවුරුදු 490ක් “කපා දමා” ඇති බව දානියෙල් පවසයි. හෙබ්‍රෙව් භාෂාවට අනුව එහි, “කපා දමා” යන්නෙහි අර්ථය වන්නේ තීරණය කර ඇති බවයි. කපා දමා ඇත්තේ කුමකින්ද? අනාවැකි මේ හා සම්බන්ධ කළහොත්, එය දානියෙල් 8:14 වැනි පාඨයේ සඳහන් දින 2300යි. මෙම අවුරුදු 490, එනම් අනාවැකි කාලය කෙලින්ම දානියෙල් 8:14 පාඨයේ සඳහන් වන අනාවැකි කාලයට සම්බන්ධ වේ. දානියෙල් 8 වැනි පරිච්ඡේදයේ විස්තර නොකර අතහැර දැමූ දර්ශනයේ කොටස වන්නේද එයයි. එමෙන්ම දානියෙල් 8 වැනි පරිච්ඡේදයේ සඳහන් එකම අනාවැකියද එය වේ. මේ ආකාරයෙන් පෙනී යන්නේ මෙම අනාවැකිය සමග දානියෙල් වෙතට ගාබ්‍රියෙල් පැමිණෙන්නේ, මීට පෙර පරිච්ඡේදයේ ඔහුට අවබෝධ නොවූ දෙය එනම් දින 2300 පිළිබඳ අවබෝධ කරගැනීමට ඔහුට උපකාර කිරීම සඳහා බවය.