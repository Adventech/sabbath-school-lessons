---
title:  ශුද්ධස්ථානය පවිත්‍ර කිරීම
date:   30/04/2023
---

අපි දැනටමත් දැක ඇති ආකාරයට, ක්‍රිස්තුස්වහන්සේ මෙලොවට ආපසු පැමිණීමට පෙර, විනිශ්චයක් තිබිය යුතුය. දේවදූතයා මහා හඬින් මෙසේ ප්‍රකාශ කරයි: “විනිශ්චයේ පැය පැමිණ ඇත.” (එළිදරව් 14:7). දානියෙල් පොත අපට මෙම විනිශ්චය කාලය ආරම්භ වන වෙලාව ඉදිරිපත් කරයි.

`දානියෙල් 8:14 පාඨය කියවන්න. ශුද්ධස්ථානය පවිත්‍ර කිරීම පිළිබඳ කුමන විශේෂිත කාල සටහනක් දානියෙල් අපට දෙන්නේද?`

මෙලොව ශුද්ධස්ථානය පවිත්‍ර කිරීම යන්නෙහි අර්ථය සෑම යුදෙව්වෙකුම පැහැදිලිව අවබෝධ කරගත්හ. එය සිදුවූයේ සමගි කිරීමේ දිනයේදීය. එනම් විනිශ්චය කිරීමේ දිනයයි. දානියෙල් ශුද්ධස්ථානය පවිත්‍ර කිරීම සහ විනිශ්චය පිළිබඳ මතය අවබෝධ කරගත්තා වුවද, ඔහු දින 2300 අනාවැකිය ගැන පැටලිලි සහිත විය.

`දානියෙල් 8:27 සහ දානියෙල් 9:21, 22 පාඨ කියවන්න. දින 2300 අනාවැකි දර්ශනය ගැන දානියෙල්ගේ ප්‍රතිචාරය කුමක් වීද?`

දානියෙල් 8 වැනි පරිච්ඡේදයේ අවසානයේදී දානියෙල් ක්ලාන්ත විය. පසුව ඔහු මෙසේ  ප්‍රකාශ කළේය: “මම දර්ශනය ගැන විශ්මපත්ව සිටියෙමි. නුමුත් කිසිවෙක් ඒක තේරුම් නොගත්තෝය.” (එළිදරව් 8:27). එය දින 2300 පිළිබඳ දර්ශනයයි. දර්ශනයේ ඉතිරි කොටස දැනටමත් විස්තර කර හමාරය. (දානියෙල් 8:19-22 බලන්න). ඊළඟ පරිච්ඡේදය, එනම් දානියෙල් 9, වාර්තා කරන්නේ ගාබ්‍රියෙල් දේවදූතයා දින 2300 අනාවැකිය විස්තර කිරීම සඳහා පැමිණීමයි. “එම්බා දානියෙල්, තේරුම් ගැනීමේ දක්ෂකම නුඹට දෙන්ට දැන් පිටත්ව ආවෙමි.” (දානියෙල් 9:22)

ගාබ්‍රියෙල් දානියෙල්ව පුදුම කරවමින්, ඔහුගේ යාච්ඤාවට ලැබුණු පිළිතුර එළිදරව් කරද්දී, එය ඔහු බලාපොරොත්තු වූ පිළිතුරට වඩා පුළුල් වූ බව දැකීමෙන් පුදුමයට පත් විය. ඉන්පසු දානියෙල්ව කාලයේ පසුපසට රැගෙන ගොස් මෙසියස් වහන්සේගේ පැමිණීම ගැන එළිදරව් කළේය. උන්වහන්සේගේ මෙහෙය ආරම්භ වූ නියම දින, උන්වහන්සේට අත්වූ කෲර මරණය, දානියෙල් 8 වැනි පරිච්ඡේදයේ සඳහන් වන ශුද්ධස්ථානය පවිත්‍ර කිරීමේ අවස්ථාවට කෙලින්ම සම්බන්ධවන සිද්ධීන් පවා එළිදරව් කළේය. වෙනත් වචන වලින් කියතොත්, ක්‍රිස්තුස්වහන්සේගේ මරණය සහ විනිශ්චය වෙන් කළ නොහැකි අයුරින් සම්බන්ධවී ඇත. දානියෙල් 9:24-27 පාඨවල සඳහන් ආකාරයට, දානියෙල්ට යේසුස්වහන්සේගේ මරණය ගැන එළිදරව් කිරීම, දානියෙල් 8:14 පාඨයේ සඳහන් විනිශ්චයට කෙලින්ම සම්බන්ධවීම සැලකිය යුතු කරුණක් වන්නේ ඇයි? මෙම සම්බන්ධය තුළින් කුමන ශ්‍රේෂ්ඨ සත්‍යයක් උගන්වනු ලැබේද?