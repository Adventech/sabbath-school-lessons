---
title:  මෙසියස්වහන්සේ “කපා දමා”
date:   03/05/2023
---

ගාබ්‍රියෙල් මෙම අවුරුදු 490 අනාවැකිය ආරම්භ කළේ, දානියෙල්ට සහ යුදෙව්වන්ට අතිශයින් වැදගත් සිද්ධියක් සමගය. එනම්, යෙරුසලම ප්‍රතිස්ථාපනය කොට ගොඩනැගීමය. එස්රා 7වැනි පරිච්ඡේදයේ ක්‍රි. පූ. 457දී සම්මත කරන ලද පනත මගින් යුදෙව් ජනතාවට ඔවුන්ගේ දේශයට ආපසු යාමට පමණක් නොව, ඔවුන්ට ආගමික සමාජයක් ස්ථාපිත කර ගැනීමට අවසර දෙනු ලැබීය. (එස්රා 7:13-27 පාඨ බලන්න).

අර්තක්ෂස්තාගේ ගිවිසුම ක්‍රි. පූ. 457 ග්‍රීෂ්ම සෘතුවේදී නිකුත් කළ බව දැනගැනීම වැදගත්ය. මෙම ගිවිසුමේ සිට ක්‍රි. පූ. 457දී, දානියෙල්ට අනුව මෙසියස්වහන්සේට, සති 6කි. නැතහොත් වසර 483කි. අපි ක්‍රි. පූ. 457න් ආරම්භ කළහොත්, ඉතිහාසයේ කාලය දිගේ ඉදිරියට ගියවිට අපි ක්‍රි. ව. 27 වෙතට පැමිණෙමු.

“මෙසියස්” යන වචනයේ අදහස වන්නේ “ආලේප ලත් තැනැත්තා” යන්නයි. ක්‍රි. ව. 27දී යේසුස් ක්‍රිස්තුස්වහන්සේ, එනම් මෙසියස්වහන්සේ, බෞතීස්මය ලැබූ සේක. (මතෙව් 3:13-17 පාඨ බලන්න). දානියෙල් අවුරුදු සිය ගණනකට පෙරදී ක්‍රිස්තුස්වහන්සේගේ බෞතීස්මය සිදුවන නියම අවුරුද්ද යේසුස්වහන්සේගේ අවුරුදු 3 1/2ක සේවය ආරම්භ වන කාලය ගැන අනාවැකි පැවසීය. 

`රෝම 5:6-9 පාඨ දානියෙල් 9:26 පාඨය සමග කියවන්න. මෙහි කෙතරම් ශ්‍රේෂ්ඨ සත්‍යයන් හෙළි කර ඇත්ද?`

“සති සැට දෙකකට පසු ආලේප ලත් තැනැත්තා සිඳ දමනු ලැබේ. කිසිවෙක්ද ඔහුට නොවන්නේය.” (දානියෙල් 9:26). මෙසියස්වහන්සේ “සිඳ දමනු” ලබන සේක. නැතහොත්, කුරුසිප් කරනු ලැබේ. එම පාඨයේ මෙසේද සඳහන් කරයි. “එහෙත් කිසිවක්ද ඔහුට නොවන්නේය.” වෙනත් වචන වලින් කියතොත් කල්වරි කුරුසිය මත ක්‍රිස්තුස්වහන්සේගේ මරණය අප වෙනුවෙන්ය. උන්වහන්සේ වෙනුවෙන් නොවේ. පාවුල්ට මෙසේ ලිවිය හැකි වූයේ ඒ නිසාය: “නුමුත් දෙවියන්වහන්සේ අප කෙරෙහි ඇති තමන්වහන්සේගේ ප්‍රේමය පෙන්වන්නේ අප පව්කාරයන්ව සිටියදීම, අප වෙනුවට ක්‍රිස්තුස්වහන්සේ මරණය විඳීමෙන්ය.” (රෝම 5:8).

දානියෙල් 9:27 පාඨයේ, සතිය මැදදී අපි මෙසේ කියවමු. අවසාන අවුරුදු සත තුළ ක්‍රිස්තුස්වහන්සේ, “ඔහු සතියකට බොහෝ දෙනෙකු සමග ගිවිසුමක් ස්ථිර කොට සතිය මැදදී යාගයත්, ආහාර පූජාවත් නවත් වන්නේය.” මෙම සැත්තෑවැනි සතිය මැදදී, එනම් ක්‍රි. ව. 31දී, ක්‍රිස්තුස්වහන්සේ සදාකාලික ගිවිසුම, උන්වහන්සේගේ රුධිරයෙන් කුරුසිය මත ජීවිතය පූජා කර, තහවුරු කළ සේක. එමෙන්ම පූජා ක්‍රමය අනාවැකි වල වැදගත්කම සම්පූර්ණයෙන්ම අහෝසි විය. 

මෙසියස්වහන්සේ, එනම් ක්‍රිස්තුස්වහන්සේ කුරුසිපත් වන බවත්, එය හේතුකොටගෙන පූජා ක්‍රමයේ අනාවැකි වැදගත්කම, ක්‍රි.ව. 31 වසන්ත සෘතුවේදී නතර වන බවත් අනාවැකි එළිදරව් කරයි. මෙම පෙරනිමිති සම්පූර්ණයෙන්ම ඉටු කරනු ලැබීය. 

හරියටම පාස්කු දිනයේදී, උත්තම පූජකයා පාස්කු බැටළුවා පූජා කරන විටදී අප වෙනුවෙන් ක්‍රිස්තුස්වහන්සේ කුරුසිපත් කරනු ලැබූ සේක.

`ඉහත සඳහන් කරුණු සිතෙහි තබාගෙන, මාර්ක් 15:38  සහ මතෙව් 3:15, 16 පාඨ කියවන්න. මෙම පාඨ අපට දානියෙල් 9:24-27 පාඨවල සඳහන් අනාවැකිය අවබෝධ කරගැනීමට කෙසේ උපකාරී වේද?`