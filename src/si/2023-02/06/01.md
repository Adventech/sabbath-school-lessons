---
title:  උන්වහන්සේගේ විනිශ්චයේ පැය
date:   29/04/2023
---

### මේ සතියේ පාඩමේ අධ්‍යයනය සඳහා කියවන්න
දානියෙල් 8; දානියෙල් 9; එස්රා 7; මතෙව් 3:13-17; රෝම. 5:6-9; මාර්ක් 15:38; ලෙවී. 16:16.

> <p> කටපාඩම් පදය</p>
> “තවද කාලය දැන, එනම් දැන් නුඹලා නින්දෙන් පිබිද සිටින්ට හරි වේලාවයයි දැන, එසේ කරපල්ලා. මක්නිසාද අප අදහාගත් කාලයේදී තිබුණාට වඩා දැන් ගැළවීම අපට ළංව තිබේ. රාත්‍රිය බොහෝසේ ඉකුත්ව ගියේය, දවාල ළඟය. එබැවින් අන්ධකාරයේ ක්‍රියා අහකදමා, ආලෝකයේ ආයුධ පැළඳගනිමු.” (රෝම 13:11,12).

වසර කිහිපයකට පෙරදී, නැෂනල් ජියෝග්‍රැෆික් (National Geographic) සඟරාව ඇමරිකා එක්සත් ජනපදයේ යෙලෝස්ටෝන් (Yellowstone)  ජාතික උද්‍යානයේ ඇතිවූ ලැව් ගින්නක් පිළිබඳ විස්තර කර තිබුණි. එය අවසන් වූ පසු, වන සංරක්ෂණ නිලධාරීහු විනාශය ගණන් බැලීම සඳහා කඳු මුදුන තරණය කළහ. එක් නිලධාරියෙකුට ගසක මුල වැටී සිටි පිළිස්සී අළුවී ගියාවූ කුරුල්ලෙකු හමු විය. ඉන් තරමක් කම්පනයට පත්වූ ඔහු කෝටුවකින් එම කුරුල්ලාට තට්ටු කර බැලීය.

ඔහු එයට තට්ටු කළ විටදී, මිය ගියාවූ කිරිල්ලියගේ තටු යට සිරවී සිටි කුඩා කුරුළු පැටවුන් තිදෙනෙක් ඉගිලී ගියහ. පැමිණෙන්නට ඇති විනාශය ගැන දැනගත් මව ඇගේ දරු පැටවුන් ගස මුලට ගෙනැවිත් තම තටු යට සඟවා ගත්තාය. ඇයට ආරක්ෂිත ස්ථානයකට පියාඹා යාහැකිව තිබුණත්, තම දරුවන් තනි කර දමා යාම ඇය ප්‍රතික්ෂේප කොට ඇත. ක්‍රිස්තුස්වහන්සේ තුළ සිටින විශ්වාසවන්තයා ගැන කුමන වටිනා පිංතූරයක්ද!

විනිශ්චයේ ගිනි කල්වරි කුරුසිය මතදී උන්වහන්සේ මත දැවී ගියේය. එමෙන්ම ක්‍රිස්තුස්වහන්සේ තුළ සිටින සියලුම දෙනා උන්වහන්සේගේ පියාපත් සෙවනේ සදහටම ආරක්ෂිතය. කුරුසියේදී ක්‍රිස්තුස්වහන්සේව හෙළා දකිනු ලැබූ පව්කාරයෙක් ලෙසට විනිශ්චය කරනු ලැබුූ සේක. එබැවින්, අපි ස්වර්ග රාජ්‍යයේ ධර්මිෂ්ඨ රටවැසියන් ලෙස විනිශ්චය කරනු ලැබිය හැකි වෙමු. උන්වහන්සේව අපරාධකරුවෙකු ලෙස විනිශ්චය කරනු ලැබූ හෙයින්, අපව සදාකාල විනාශයේ ගිනි දළු වලින් නිදහස් වෙමු. උපමා රූපක අනුව සහ ඔව්, යථාර්ථයෙන්ම එසේ වන්නෙමු.

_මැයි 6වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._