---
title:  යේසුස්වහන්සේ උතුම්ය
date:   27/04/2023
---

එළිදරව් 5:1-3 පාඨවල අපි නැවතත් සිංහාසනයක් දකිමු. එනම් ඇතුලත සහ පිටත දෙපැත්තේම  ලියා ඇති ඉහලට සහ පහල දිගට හකුලන පොතක් හඳුන්වා දී තිබේ. එය දිව්‍ය මුද්‍රාවෙන්, තදින් මුද්‍රා තබා ඇති අතර ස්වර්ගයෙහි හෝ මෙලොවෙහි කිසිවෙකුට එම පොත විවෘත කළ නොහැකිය. ස්වර්ගයේ දූතයෝ වෙවුලා යති. ගැටළුව බරපතලය. මෙලොව අවසාන විනිශ්චයේදී ස්වර්ගීය දූතයින් කිසිවෙකුට සහභාගි විය නොහැකිය. කිසිවෙකුට එකී පොත විවෘත කළ නොහැකි නිසා යොහන් වැලපෙයි. එවිට මෙලොවින් මුදා ගනු ලැබූ වැඩිමහල්ලන්ගෙන් එක් අයෙක් කථා කරයි. එනම් යොහන්ගේ හදවතට ධෛර්යය ලබා දෙන සුළු වචනයි. දෙවියන්වහන්සේගේ බැටළු පැටවාණන් වන යේසුස්වහන්සේ එම පොත විවෘත කිරීමට වටිනාකම ලබා සිටින සේක. 

පාපයේ ගැටළුවට අවසාන පිළිතුර යොහන් එළිදරව් 5:5 පාඨයේ දකියි. මෙහි දෙවියන්වහන්සේගේ සිංහාසන අසලදී අවසාන විනිශ්චය ඕනෑම අයෙකුට පසුකර යා හැකි මාර්ගය මහළු ප්‍රොපේතවරයා දකියි. “එවිට වැඩිමහල්ලන්ගෙන් එක්කෙනෙක්, මට කථාකොට, නොහඬන්න. මෙන්න, පොත සහ එහි මුද්‍රා සත දිගහරින ලෙස යුදාගේ ගෝත්‍රයෙන් වූ සිංහයාද, දාවිත්ගේ මුලද වූ තැනන්වහන්සේ ජයගත්සේකැයි මට කීවේය. මරනු ලැබුවාක් මෙන් පෙනුණාවූ, බැටළු පැටවෙක් ... සිටිනවා දුටිමි.” (එළිදරව් 5:5,6).

`එළිදරව් 5:8-12 පාඨ කියවන්න. විනිශ්චයේ හකුලන ලද පොත විවෘත කොට, අපව මුදා ගැනීමට යේසුස්වහන්සේ උතුම් බවට කරන ප්‍රකාශයට මුළු ස්වර්ගයම ප්‍රතිචාර දක්වන්නේ කෙසේද?`

මනුෂ්‍යත්වයේ මිදීම උදෙසා තම ජීවිතය පූජා කළාවූ දෙවියන් වහන්සේගේ බැටළු පැටවාණන් වන යේසුස්වහන්සේ විනිශ්චයේ හකුළන ලද පොත රැගෙන දිගහරින සේක. මුළු ස්වර්ගයම මහත් ප්‍රමෝදයෙන් ප්‍රශංසා ගී ගයයි. උන්වහන්සේගේ මහිමයට ප්‍රතිචාර දැක්වීමට තෝරාගන්නා අය සියලු දෙනාටම සාතන්ගේ පරීක්ෂාවන්ගෙන් උන්වහන්සේ අත් කරගත් ජයග්‍රහණය, කල්වරි කුරුසිය මතදී උන්වහන්සේගේ මරණය, උන්වහන්සේගේ උත්ථානය, උන්වහන්සේගේ උත්තම පූජක මෙහෙය මගින් ගැළවීම සපයා දෙයි. විනිශ්චය දෙවියන්වහන්සේගේ දරුවන්ට ඇදහිය නොහැකි ශුභාරංචියකි. ඉන් ප්‍රකාශ කරන්නේ පාපයේ පාලනයේ අවසානය සහ දෙවියන්වහන්සේගේ දරුවන්ගේ ගැළවීම ගැනය. 

මීට වඩා ධෛර්යමත් කරන දෙයක් ඇත්ද? යේසුස්වහන්සේ විනිශ්චයේදී අප වෙනුවෙන් සිටගන්නා සේක. උන්වහන්සේගේ අංග සම්පූර්ණ ධර්මිෂ්ඨ ජීවනය අපව වසා ගනියි. අපව නවකත්වයට ගෙන ඒම සඳහා උන්වහන්සේගේ ධර්මිෂ්ඨතාව අප තුළ ක්‍රියාකරයි. උන්වහන්සේගේ කරුණාව මගින් අපට කමාවදී, අපව වෙනස් කර, දේවත්වයේ ජීවිතයක් ගත කිරීමට අපට බලය ලබා දෙයි.

අපි බියවිය යුතු නොවෙමු. විනිශ්චයේදී අප වෙනුවෙන් යේසුස්වහන්සේ සිටගන්නා අතර, දුෂ්ට බලය පරාජය කරනු ලැබේ. විනිශ්චය දෙවියන් වහන්සේගේ මිනිසුන්ගේ “යහපත” උදෙසා කරනු ලැබේ. (දානියෙල් 7:22). විනිශ්චයේ පරමාර්ථය අපගේ අයහපත සොයා බැලීම නොවේ. එහෙත් දෙවියන්වහන්සේ කොතරම් යහපත්දැයි එළිදරව් කිරීම සඳහාය.

`නැවතත්, විනිශ්චය තුළ අපගේ ශ්‍රේෂ්ඨ බලාපොරොත්තුව ගැන මෙනෙහි කරන්න. එනම් යේසුස්වහන්සේ අපගේ ආදේශකයාණන් ලෙසය. එය පමණක් අපගේ බලාපොරොත්තුව වන්නේ ඇයි?`