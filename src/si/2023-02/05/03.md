---
title:  දෙවියන්වහන්සේගේ අනුකම්පාව සහ විනිශ්චය
date:   24/04/2023
---

කුරුසිය සහ විනිශ්චය යන දෙකෙන්ම එළිදරව් කරන්නේ දෙවියන් වහන්සේ යුක්ති සහගත සහ අනුකම්පා සහිත බවය. ආඥා කැඩීම පව්කාරයාගේ මරණය ඉල්ලුම් කරයි. යුක්තිය මෙසේ ප්‍රකාශ කරයි: “පාපයේ කුලිය මරණයයි.” අනුකම්පාව මෙසේ ප්‍රතිචාර දෙයි: “දෙවියන්වහන්සේගේ දීමනාව නම් අපගේ ස්වාමිවූ යේසුස් ක්‍රිස්තුස්වහන්සේ තුළ සදාකාල ජීවනයයි.” (රෝම 6:23). දෙවියන්වහන්සේගේ ආඥා වෙනස් කළහොත් සහ අවලංගු කර දැමුවහොත්, යේසුස්වහන්සේ මියයාම සම්පූර්ණයෙන්ම අනවශ්‍යයි. ක්‍රිස්තුස්වහන්සේගේ මරණය ආඥාවේ සදාකාලිකත්ව ඇති කරයි. එමෙන්ම විනිශ්චයේ පදනම වන්නේ ආඥාවයි.

`එළිදරව් 20:12 පාඨය කියවන්න. අපව විනිශ්චය කරනු ලබන්නේ කෙසේද? අපගේ යහපත් ක්‍රියා අපගේ ගැළවීම සමග ඇති සම්බන්ධතාවය කුමක්ද?`

අපගේ ක්‍රියා මගින් අපගේ තෝරාගැනීම් සහ දෙවියන්වහන්සේට අපගේ පක්ෂපාතීත්වය එළිදරව් කරයි. එපීස 2:8, 9 පාඨ වලට අනුව, “මක්නිසාද ඇදහිල්ල කරණකොටගෙන ඒ අනුග්‍රහයෙන් නුඹලා ගැළවී සිටින්නහුය. එය නුඹලාගෙන් නොව දෙවියන්වහන්සේගේ දීමනාවය. කිසිවෙක් පාරට්ටු කර නොගන්න පිණිස ඒක ක්‍රියාවලින් නොවේ.” (එපීස 2:10).

ශුද්ධාත්මයාණන් විසින් බලගන්වනු ලබන අපගේ යහපත් ක්‍රියා අපට මිදීම ලබාදෙන්නේ නැත. එහෙත්, ඒවා අපගේ ඇදහිල්ල සත්‍ය බව සාක්ෂි දරයි. දෙවියන්වහන්සේගේ අවසාන විනිශ්චය සියලු බොරු ඇඟවීම්, සියලු කුහකකම් සහ සියලු මිථ්‍යාවන්, ඉරා දමා අපගේ අති ගැඹුරු ස්ථානය වෙතට කිඳා බසියි. විනිශ්චයේදී දෙවියන්වහන්සේ ඉදිරිපිට අපගේ තත්වය නිරූපනය කරමින්, එලන් ජී. වයිට් මහත්මිය ශුභාරංචිය සහ විනිශ්චය එකිනෙක සම්බන්ධ ක්‍රියා කරන ආකාරය පිළිබඳ දර්ශනයක් සපයයි.

“දෙවියන්වහන්සේ විසින් පිළිගනු ලැබූ මිනිසුන් ස්වාමීන්වහන්සේ ඉදිරියේ කිලුටු ඇඳුම් වලින් සැරසී සිටිනු නියෝජනය කිරීම නිසා, උන් වහන්සේගේ නාමය දරන සියලු දෙනාගේම කාර්යය විය යුත්තේ පසුතැවිල්ලෙන් යුක්තව හදවත ගැඹුරින් සොයා බැලීමය. සත්‍යයෙන්, කීකරුවීමෙන් තම ආත්ම පවිත්‍ර කරනන්ාවූ අය තුළ තමා ගැන ඉතාමත්ම යටහත් පහත් අදහසක් ඇත. ක්‍රිස්තුස්වහන්සේගේ පලුදු නොවූ චරිතය වඩා කිට්ටුවෙන් බලන විටදී, උන්වහන්සේගේ ස්වරූපයට වෙනස් වීමේ ආශාව වඩ වඩා වර්ධනය වේ. එමෙන්ම ඔවුන් තුළ ඇති පවිත්‍රතාවය සහ ශුද්ධත්වය ඔවුහු අඩුවෙන් දකිති. එහෙත් අපි අපගේ පාපකාරී ස්වභාවය අවබෝධ කරගත යුතු අතර අපි ක්‍රිස්තුස්වහන්සේ මත, අපගේ ධර්මිෂ්ඨතාවය, අපගේ පවිත්‍රතාවය සහ අපගේ මිදීම තුළ විශ්වාසය තැබිය යුතුය. සාතන් අපට කරන චෝදනා වලට පිළිතුරු දිය නොහැක. ක්‍රිස්තුස්වහන්සේට පමණක් අප වෙනුවෙන් ඵල සහිත ආයාචනයක් කළ හැකිය. උන්වහන්සේට චෝදනා කරන්නා නිශ්ශබ්ද කළ හැක්කේ අපගේ කුසලතා නිසා නොව උන්වහන්සේගේම කුසලතා නිසාය. —Testimonies for the Church, vol. 5, pp. 471, 472.

`ඇයගේ වචන තුළින් ශුභාරංචිය සහ විනිශ්චය අතර ඇති වෙන් කළ නොහැකි බව ඔබ කෙසේ දකින්නේද? ශුභාරංචිය සහ විනිශ්චය අතර ඇති සම්බන්ධයෙන් ඔබට කුමන බලාපොරොත්තුවක් ලබාගත හැකිද?`