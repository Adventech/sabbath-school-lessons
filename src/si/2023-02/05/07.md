---
title:  වැඩිදුර අධ්‍යයනය සඳහා
date:   28/04/2023
---

දෙවියන්වහන්සේගේ මිනිසුන්ගේ අවසාන දවස්වල තත්වය පිළිබඳ අනාගතවාක්‍ය මගින් දෙන බලසම්පන්න තීක්ෂණ බුද්ධිය දෙස බලන්න. එනම් විනිශ්චය සිදුවන කාලයේදී සහ ලෝකයේ අවසාන කාලයේදීය. 

“ඔවුන්ගේ එකම බලාපොරොත්තුව ඇත්තේ දෙවියන්වහන්සේගේ අනුකම්පාව තුළය. ඔවුන්ගේ එකම ආරක්ෂාව වන්නේ යාච්ඤාවයි. යෝෂුවා දේවදූතයා ඉදිරියේ ආයාචනා කරන ආකාරයට, ඉතිරි සභාව බිඳුණු හදවතින් සහ උනන්දු ඇදහිල්ලෙන්, ඔවුන්ගේ මැදහත්කරුවාණන් වන යේසුස්වහන්සේ තුළින් කමාව සහ ගැළවීම ඉල්ලා සිටිති. ඔවුන්ගේ පාපකාරී ජීවිත ගැන සම්පූර්ණයෙන්ම අවබෝධ කරගෙන ඇත. ඔවුහු ඔවුන්ගේ දුර්වලකම සහ නොවටිනා බව ගැන දැක ඔවුන් දෙස බලන විටදී කලකිරීමට පත්වෙති. යෝෂුවාව වැළැක්වීමට සූදානම්ව සිටි පරීක්ෂාවට පත් කරන්නා ඔවුන් වරද පැටවීමට සූදානමින් සිටී. ඔහු ඔවුන්ගේ කිලිටි ඇඳුම් සහ වැරදි සහගත චරිත පෙන්වා දෙයි. ඔහු ඔවුන්ගේ දුර්වලකම් සහ මෝඩකම්ද, ඔවුන්ගේ පාප සහ කෘතගුණ නොසැලකීමද, ඔවුන් ක්‍රිස්තුස්වහන්සේට අසමාන බවද නිසා ඔවුන්ගේ ගැළවුම්කාරයාණන්ට අගෞරව කළ බවද මතක් කර දෙයි. දෙවියන්වහන්සේගේ සෙනඟ බොහෝ ආකාරයෙන් බොහෝ සෙයින් වැරදි කර ඇත. සාතන් ඔවුන්ව වැරදි කිරීමට පෙළඹවූ අතර, එම පාප ගැන නිවැරදි දැනුමක් ඔහුට ඇත. එමෙන්ම ඔහු ඒවා අතිශයෝක්තියෙන් මෙසේ ප්‍රකාශ කරමින් ඉදිරිපත් කරයි: “දෙවියන්වහන්සේ මා සහ මගේ දූතයින් උන්වහන්සේ ඉදිරියෙන් පළවා හැර, එම පාපවලම ගැලී සිටියාවූ අන් අයට ප්‍රශංසා කරන සේක්ද?” අහෝ, යුක්තියේ ස්වාමීන්වහන්සේ, ඔබවහන්සේට එසේ කළ නොහැක. ඔබවහන්සේ සිංහාසනය ධර්මිෂ්ඨකම සහ විනිශ්චය තුළ පිහිටන්නේ නැත. ඔවුන්ට විරුද්ධව තීන්දුවක් දිය යුතු බවට යුක්තිය ඉල්ලා සිටියි. එහෙත් ක්‍රිස්තුස්වහන්සේගේ අනුගාමිකයින් පව් කරන විටදී, ඔවුහු දුෂ්ටයාට තමා පාලනය කිරීමට ඉඩදී නැත. ඔවුහු ඔවුන්ගේ පාපවලින් ඉවත්වී ඇත. එමෙන්ම ඔවුන් යටහත් පහත්ව පසුතැවිලිවී ස්වාමීන්වහන්සේව සොයනවා ඇත. දිව්‍ය මැදහත්කරුවාණන් ඔවුන් වෙනුවෙන් ආයාචනා කර ඇත. උන්වහන්සේ ඔවුන්ගේ ගුනමකුකම නිසා අපචාරයට ලක් කර ඇත. උන්වහන්සේ ඔවුන්ගේ පාප දන්නා අතර, එමෙන්ම ඔවුන්ගේ පශ්චත්තාපය ගැන දන්නා සේක. උන්වහන්සේ මෙසේ ප්‍රකාශ කරන සේක. “ස්වාමීන්වහන්සේ නුඹට තරවටු කරන සේක්වා, සාතන් “මම මාගේ ජීවිතය ඔවුන්ගේ ආත්ම වෙනුවෙන් පූජා කළෙමි. ඔවුන්ව මාගේ අල්ලෙ කොටා ඇත. —Ellen G. White, Testimonies for the Church, vol. 5, pp. 473, 474. 

සාකච්ජා සඳහා ප්‍රශ්න:

`“විනිශ්චයේ පැය පැමිණ ඇත” (එළිදරව් 14:7). ඒ පිළිබඳ දැනගැනීම අපගේ දිනපතා ජීවිතයට කෙසේ බලපායිද? අපි බොහෝ දෙනෙක් අවංක නම්, අපි සමහරවිට එය එසේ නොවන බව පවසමු?” එසේ නොවේද? අපට වෙනස් විය හැක්කේ කෙසේද?`

`විනිශ්චය අශුභ ආරංචියක් නොව ශුභාරංචියක් වන්නේ මන්ද? පංතියේදී, විනිශ්චය තුළදී අප වෙනුවෙන් කරන්නාවූ ක්‍රියාව ගැන කථා කරන්න. මෙය අපට උන්වහන්සේ කෙරෙහි ඇදහිලිවන්ත වීමට අරමුණු කරගැනීමට කෙසේ උපකාර කරයිද? එනම්, ගැළවීම පිළිබඳ බලාපොරොත්තුවක් අපට ඇතිවිය හැක්කේ උන්වහන්සේ අප වෙනුවෙන් කළාවූ දෙය නිසා බව දැනගැනීමෙනි.`

`විනිශ්චය මගින් දෙවියන්වහන්සේගේ චරිතය විශ්වයට එළිදරව් කිරීම යන මාතෘකාව පිළිබඳ මෙනෙහි කරන්න. මෙම අදහස මුළු මහා අරගලය සමග හොඳින් ගැලපෙන්නේ කෙසේද?`