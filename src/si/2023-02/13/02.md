---
title:  අවසාන අර්බුදයට සූදානම් වීම
date:   18/06/2023
---

`1 තෙසලෝනික 5:1-6 පාඨ කියවන්න. පාවුල් ප්‍රොපේතවරයා මිනිස් ඉතිහාසයේ අවසාන දින පිළිබඳ කුමන අවවාද දෙන්නේද?`

පාවුල් ප්‍රොපේතවරයා තෙසලෝනියේ විශ්වාසවන්තයින්ට, “අවදිව” “බලාසිටින්න” දිරිගන්වයි. එනම් ක්‍රිස්තුස්වහන්සේගේ දෙවෙනි පැමිණීම හා සම්බන්ධවය. පාවුල් විශ්වාසවන්තයින්ට එසේ කීවේ නම්, අප ඔහු කුමක් කියනු ඇතිද?

ඔහු තවද පැවසුවේ ඔවුන්, “ආලෝකයේ දරුවන්” බවය. (1 තෙසලෝනික 5:5; එමෙන්ම ඔවුන් “අන්ධකාරයේ” නොසිටින බවත්, එබැවින් එම දිනය (ක්‍රිස්තුස්වහන්සේගේ ආපසු පැමිණීම) (1 තෙසලෝනික 5:4) ඔවුන්ව “සොරෙකු” මෙන් තැති ගන්වන්නේය. (1 තෙසලෝනික 5:4) යේසුස්වහන්සේ “බලා සිටින්න,” යන ප්‍රකාශය භාවිතා කළේ, උනන්දුවෙන්, හදවතට දැනෙන යාච්ඤාවෙන් යුක්තව සිටීමයි. (මතෙව් 24:42; මතෙව් 26:40,41) බලා සිටීම යනු ආත්මික වශයෙන් සූදානම්ව සිටීමයි. අවදිව සිටින මනසකින් යුක්ත වීම, අපි ජිවත්වන සිටින කාලය ගැන බරපතල ලෙස සිතීමයි. එමෙන්ම වැදගත් දේවල් ගැන අවධානයෙන් සිටීමයි.

එලන් ජී. වයිට් මහත්මිය මෙසේ පවසයි: “සත්‍යය දන්නා අපි ලෝකයේ ඉක්මනින්ම සිදුවන්නට යන දෙය සඳහා සූදානම් විය යුතුය. මන්ද යත්, එය අපව පුදුම කරවන බැවිනි.” — Testimonies for the Church, vol. 8, p. 28.

එමෙන්ම එය ලෝකයට පුදුමයක් වුවද, අපට එය පුදුමයක් නොවිය යුතුය. අපි එය සිදුවන්නේ කොයි මොහොතේද යන්න නොදන්නවා වුවද, පැමිණෙන්නට ඇත්තේ කුමක්දැයි දැකිය හැකිය. එමෙන්ම, දැන් සූදානම් වීමට දිනය අදයි.

`දානියෙල් 2 වැනි පරිච්ඡේදය නැවත කියවා බලා, පැමිණියාවූද, නැතිවී ගියා වූද රාජ්‍යයන්ගේ සිදුවූ පිළිවෙල අනාවැකි කී අන්දමටම සිදුවූ බව සලකා බලන්න. මෙමගින් දෙවියන්වහන්සේ සිදුවේවියි පවසන දේවල් සිදුවන බවත්, ඇත්තෙන්ම සිදුවන බවත් අප විශ්වාස කළ හැකි ආකාරය ගැන කුමක් උගන්වනු ලැබේද?`

දෙවියන්වහන්සේ අවසාන දින පිළිබඳ අපට දී ඇත්තේ පැමිණෙන්නට ඇති සිදුවීම් දැනගෙන ඒ සඳහා සූදානම් වීමට හැකිවන නිසාය. දානියෙල් සහ එළිදරව්වේ අනාවැකි, නූතන අනාවැකි සමග සම්බන්ධ කළ විට, මේ ලෝකයේ සිදුවන්නට යන දේවල් පිළිබඳ දිව්‍ය විචක්ෂණ බුද්ධියක් අපට ඇතිවේ. දෙවියන්වහන්සේගේ අනාවැකි වචන මගින් ගැළවීමේ ඉතිහාසය දළ සටහනකින් කලින්ම පෙන්වා දෙයි. එමෙන්ම දානියෙල් පොත මගින් බලසම්පන්න තාර්කික සාක්ෂි තුළින් අපට දෙවියන්වහන්සේ විශ්වාස කළ හැකි බව ඔප්පු කරයි.

`පාවුල් අන් අය කරන ආකාරයට “නිදා” නොගන්නා ලෙස පවසයි. ඉන් කුමක් අදහස් කරයිද? එමෙන්ම අපි ඇත්තෙන්ම නිදා සිටින්නේදැයි කෙසේ දැනගනිමුද? අපි නිදා සිටී නම් අපව පිබිදවීමට කුමක් කළ යුතුද?`