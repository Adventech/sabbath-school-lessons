---
title:  දෙවියන්වහන්සේගේ මහිමයෙන් බැබළීම
date:   17/06/2023
---

### මේ සතියේ පාඩමේ අධ්‍යයනය සඳහා කියවන්න
1 තෙසලෝනික 5:1-6; යොහන් 8:32; එළිදරව් 18:1; එළිදරව් 4:11; නික්මයාම 33:18, 19; එළිදරව් 5:6, 12; එළිදරව් 13:8.

> <p> කටපාඩම් පදය</p>
> “ඉන්පසු මහත් බලය ඇතුව වෙන දේවදූතයෙක් ස්වර්ගයෙන් බසිනවා දුටිමි; ඔහුගේ තේජසින් පොළොව ආලෝකවිය.” (එළිදරව් 18:1).

ඉක්මනින් හෝ ප්‍රමාදවී අවසාන කාලයේ සිදුවීම් දිග හැරෙයි. නියමිත වශයෙන් කෙසේද, නියමිත වශයෙන් කුමන අවස්ථාවේදීද? අපට ඒ බව පවසා නැත. එහෙත් අපට සබත් දිනය රක්ෂා කිරීමට වෙනස් ආකාරයෙන් ඉරිදා සබත් රක්ෂා කිරීම සම්බන්ධයෙන් යම් ආකාරයක නීති පැනවීමක් ගැන පවසා ඇත. එළිදරව්ව අපට එම ගැටළුවේ ඇතිවන වැදගත් ගැටළු ගැන පැහැදිලි කර දෙයි. එමෙන්ම ඒ හා සම්බන්ධ වන වැදගත් නළුවන් සහ කුමක් සිදුවන්නේද යන්න අපට පවසා ඇත. එනම් “ස්වර්ගයත්, පොළොවත්, මුහුද සහ ජල උල්පතුත් සෑදූ...” උන්වහන්සේට නමස්කාර කරන්නන්ට (එළිදරව් 14:7). වෙනස් අන්දමින්, “ලෝකය පටන් ගැන්මේ සිට මරණ ලද බැටළු පැටවාණන්ගේ ජීවන පොතෙහි, නම් ලියවී නොතිබුණු පොළොවේ වසන සියල්ලෝ ඌට නමස්කාර කරන්නෝය.” (එළිදරව් 13:8). වෙනත් වචන වලින් කියතොත්, ස්වාමී වූ යේසුස් ක්‍රිස්තුස්වහන්සේ අනුගමනය කිරීමට තෝරාගත් අය උන්වහන්සේගේ ආඥාවට කීකරු වෙති. ඔවුන්ගේ නම් ජිවන පොතෙහි තිබෙන්නේය. මිනිසාගේ වාර්තා පොතට නම ඇතුළත් කර තිබීමට වඩා දෙවියන්වහන්සේගේ පොතෙහි තම නම සඳහන්වී තිබීම කොතරම් හොඳද?

දෙවියන්වහන්සේ මෙම පණිවිඩය ලොවට ප්‍රකාශ කිරීම සඳහා සෙවන්ත්-ඩේ ඇඩ්වෙන්ටිස්ට් සභාව නගා සිටෙවූ සේක. ඒ ආකාරයෙන් අපි යේසුස්වහන්සේ තුළ ඇති සත්‍යයට හැරිය යුතු වෙමු. එමෙන්ම අපි ප්‍රතිසංස්කරණය වී “සදාකාල ශුභාරංචිය” මගින්, එනම් (එළිදරව් 14:6 පාඨයේ සඳහන්) අළුත් විය යුතු වෙමු! එය අප වෙනුවෙන් ක්‍රිස්තුස්වහන්සේගේ මරණය මධ්‍යස්ථ කොටගෙන උන්වහන්සේ තුළ අපගේ ගැළවීම තහවුරු කර ගනිමු!

_ජුනි 24 වන සබත් දිනට සඳහා සූදානම් වීමට මෙම සතියේ පාඩම අධ්‍යයනය කරන්න._