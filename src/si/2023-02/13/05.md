---
title:  දෙවියන්වහන්සේගේ මහිමය පොළොව ආලෝකමත් කරයි
date:   21/06/2023
---

`එළිදරව් 4:11; එළිදරව් 5:12; එළිදරව් 19:1 සහ එළිදරව් 21:26 කියවන්න. එළිදරව් 18:1 වැනි පාඨයේ විස්තර කළාවූ දෙවියන්වහන්සේගේ මහිමය පොළොව ආලෝකමත් කළ බවට කළ ප්‍රකාශය හා සම්බන්ධ වන වචන මොනවාද?`

විශ්වයේ සිදුවන යහපත සහ නපුර අතර මහා අරගලය දෙවියන් වහන්සේගේ ගෞරවය සහ පිළිගැනීමද පිළිබඳවය. කලහකාරී දේවදූතයෙක් වූ සාතන් ප්‍රකාශ කර ඇත්තේ දෙවියන්වහන්සේ අසාධාරණ බවත්, උන්වහන්සේ නමස්කාරය බලාපොරොත්තු වන බවත්, එහෙත් ආපසු දෙන්නේ ඉතා සුළු ප්‍රමාණයක් බවත්, ප්‍රකාශ කර ඇත. එම දුෂ්ටයා ප්‍රකාශ කරන්නේ දෙවියන් වහන්සේගේ ආඥා අපගේ නිදහසට බාධා කරන අතර අපගේ සතුට සීමාසහිත කරන බවයි.

යේසුස්වහන්සේගේ ජීවිතය, මරණය සහ උත්ථානය එම මිථ්‍යාව පුපුරවා හැරි සේක. අපව මැවුවා වූ තැනන්වහන්සේ, අපව මුදා ගැනීම සඳහා මේ ලෝකයේ සර්ප ගුහාවකට ඇද වැටුණු සේක. කුරුසිය මතදී උන්වහන්සේ සාතන්ගේ අභියෝග වලට පිළිතුරු දී, දෙවියන්වහන්සේ ප්‍රේමණීය බවත් සාධාරණ බවත් පැහැදිලිවම පෙන්වා දුන්සේක.

උන්වහන්සේගේ ප්‍රේමයෙන් වශීවූද, උන්වහන්සේගේ ගෞරවය ගැන සැලකිලිමත් වූද, උන්වහන්සේගේ මහිමය, උන්වහන්සේගේ අවසාන කාලයේ ජීවත් වූ මිනිස්සු එළිදරව් කරති. උන්වහන්සේගේ ප්‍රේමවන්ත, ආත්මය පූජා කලාවූ චරිතය, මමත්වයෙන් යුක්තවූද අදේව දෘෂ්ටික ලෝක සහ පොළොව දෙවියන්වහන්සේගේ චරිතය මගින් ආලෝකමත් කරනු ලැබීය.

`නික්මයාම 33:18, 19 පාඨ කියවන්න. උන්වහන්සේගේ මහිමය මෝසෙස්ට දෙවියන් වහන්සේ එළිදරව් කරන්නේ කෙසේද? දෙවියන්වහන්සේගේ මහිමය යනු කුමක්ද?`

දෙවියන්වහන්සේගේ මහිමය වන්නේ උන්වහන්සේගේ චරිතයයි. පොළොව දෙවියන්වහන්සේගේ මහිමයෙන් පිරී යන්නේය. අපි දෙවියන් වහන්සේගේ ප්‍රේමයෙන් පූර්ණ වූ විට ගැළවීම ලබා දෙන්නාවූ ප්‍රේමය මගින් අපගේ චරිතය වෙනස් කරනු ලබන්නේය.

උන්වහන්සේගේ ප්‍රේමය අපගේ පෞද්ගලික ජීවිත තුළින් එළිදරව් කිරීමෙන් උන්වහන්සේගේ මහිමය සහ චරිත ලෝකයට එළිදරව් කෙරේ. ආත්මික අන්ධකාරයේ ගිළුණාවූ ලෝකයකට, ස්වර්ගය මධ්‍යයේ උසුලාගෙන පැමිණි පණිවිඩය වූයේ, “දෙවියන්වහන්සේට භයවී, උන්වහන්සේට ගෞරව දෙන්න” යන්නයි. (එළිදරව් 14:7).

අපගේ යහපත් ක්‍රියා තුළ හෝ ධර්මිෂ්ඨකම තුළ හෝ අපගේ යහපත්කම තුළ අපට මහිමයක් නොලැබේ. “ක්‍රිස්තුස්වහන්සේගේ ධර්මිෂ්ඨකම යනු පොළොවේ එක් කොණක සිට අනෙක් කොණ දක්වා ප්‍රචලිත කිරීමයි... මෙය තුන්වෙනි දේව දූතයාගේ කාර්යය අවසන් කරන දෙවියන්වහන්සේගේ මහිමයයි. එලන් වයිට් මහත්මිය මෙසේද ලියයි: “ඇදහිල්ලෙන් යුක්ති සහගත කිරීම” යනු කුමක්ද? එය නම් මිනිසාගේ මහිමය දූවිලි බවට පත්කරගන්නාවූ දෙවියන්වහන්සේගේ කාර්යයයි. එමෙන්ම ඔහු සතු බලය තුළින් ඔහුට කළ නොහැකි දේවල් ඔහු වෙනුවෙන් කිරීමය. —Testimonies to Ministers and Gospel Workers, p. 456.

අපට කියා මහිමයක් නැත. ඔව්, ඒ වෙනුවට දෙවියන්වහන්සේට මහිමයයි.