---
title:  සත්‍යය දැන ගැනීම
date:   19/06/2023
---

`යොහන් 7:17; යොහන් 8:32 සහ යොහන් 17:17 පාඨ කියවන්න. සත්‍යය දැනගැනීම පිළිබඳ යේසුස්වහන්සේ කුමන පොරොන්දු දෙන සේක්ද? එය අපට සොයාගත හැක්කේ කොහිද?`

දෙවියන්වහන්සේගේ මිනිසුන්ට උන්වහන්සේගේ අවසාන ආයාචනය වන්නේ, බබිලෝනියේ වැරදි වලින් පලාගොස් උන්වහන්සේගේ වචනය තුළ ඇති සදාකාලික සත්‍යයේ සත්‍යය තුළින් ඇවිදින ලෙසය. සෑම දෙයකටම යතුර වන්නේ බයිබලයයි. මිනිසුන් බයිබලය සමග සිටින තාක් කල්, සහ එය උගන්වන දෙය අනුගමනය කළහොත්, ඔවුන්ව අවසාන අර්බුදයේදී රවටනු නොලබන්නෝය. විශේෂයෙන්ම සබත පිළිබඳවය.

දෙවැනි දේවදූතයාගේ පණිවිඩය වැරදි පිළිනොගෙන සත්‍යය පිළිගන්නා ලෙස ආයාචනා කරයි. එනම්, සාම්ප්‍රදාය නොව ශුද්ධ ලියවිල්ලද, මිථ්‍යා ධර්මයේ වැරදි නොව දෙවියන්වහන්සේගේ වචනය ඉගැන්වීම් පිළිගන්නා ලෙසය.

පළමු දේවදූතයින් දෙදෙනාට පසුව තුන්වැනි දේවදූතයාගේ පණිවිඩය මෘගයාගේ සලකුණට විරුද්ධව අනතුරු ඇඟවීමක් ඉදිරිපත් කරයි. බයිබලයේ සඳහන් සියළුම අනාවැකි වලින්, මෘගයා මගින් නියෝජනය කරන්නේ දේශපාලනික හෝ ආගමික බලවේගයකි. එළිදරව් 13 සහ 14 පරිච්ඡේද වලට අනුව මුහුදු සත්වයා රෝමයෙන් පැන නගියි. එනම් ලෝක ව්‍යාප්ත ආගමික නමස්කාරයක් ලෙසය. අවසානයේදී මෙම රෝමාණු බලය එහි බලපෑම මුළු ලෝකය පුරාම පතුරුවමින්, සභාව සහ රජය සමග එක්සත් කිරීම සඳහා මග පෙන්වයි. එහි අරමුණ වන්නේ, ආර්ථික කැළඹීමකදී, ස්වභාවික ව්‍යසන වලදී, සමාජයීය කලබල වලදී, අන්තර් ජාතික දේශපාලනික අර්බුද වලදී සහ ගෝලීය ගැටළුවකදී ලෝක එක්සත් භාවය ඇතිකර ගැනීමය.

අවසානයේදී ඇමරිකා එක්සත් ජනපදය මෙම ගෝලීය සම්මේලනයේ නායකත්වය දරන්නේය.  “මහා වැරදි දෙක තුළින් ආත්මයේ අමරණීයත්වය සහ ඉරිදා දින පූජනීයත්වය, සාතන් මිනිසුන්ව ඔහුගේ රැවටිලි යටතට පත් කරන්නේය. ඉන් පළමුවැන්න ආත්මවාදයේ අත්තිවාරම සකස් කරන අතර, පසුව ඇතිවන සිදුවීම මගින් රෝමය සමග අනුකම්පා සහගත බැඳීමක් ඇති කරයි. එක්සත් ජනපදයේ ප්‍රොතෙස්තන්තවරු ආත්මවාදයේ අත අල්ලා ගැනීම සඳහා මුහුදු බොක්ක හරහා අත් දිගු කරන මුල්ම අය වන්නෝය. ඔවුහු මුහුදු බොක්කට ඉහළින් රෝම බලයේ දෑත් අල්ලා ගැනීම සඳහා ළඟා වන්නෝය. එමෙන්ම මෙම ත්‍රිත්ව එක්සත්කම යටතේ, මේ රට රෝමයේ පියවර අනුව යමින් හෘද සාක්ෂියේ අයිතිවාසිකම් පාගා දමන්නේය.”

මෙම පණිවිඩ අවසන් කරන්නේ, ක්‍රිස්තුස්වහන්සේගේ විශ්වාසවන්ත-යින්ට, ඔවුන්ගේ හදවත් යේසුස්වහන්සේගේ ඇදහිල්ල පවත්වමින් ඒ තුළ ජීවත්වෙමින් සහ දෙවියන්වහන්සේගේ ආඥාද රක්ෂා කරන ලෙස කරන හදිසි ආයාචනයකිනි. (එළිදරව් 14:12).

`“සැබෑවද නුඹලා නිදහස් කරන්නේය.” (යොහන් 8:32). මෙම යේසුස්වහන්සේගේ වචන ඔබ කෙසේ අවබෝධ කරගන්නේද? ඉන් කුමක් අදහස් වේද? සත්‍යය ඔබව නිදොස් කර ඇත්තේ කෙසේද? “නිදහස්” මෙහි නිදොස් වීම යනු කුමක්ද?`