---
title:  වැඩිදුර අධ්‍යයනය සඳහා
date:   23/06/2023
---

“දේව සේවකයෝ ශුද්ධවූ කැපවීමේ ආලෝකයෙන් බැබළෙන මුහුණු ඇතිව ස්වර්ගයෙන් ලැබුණු පණිවිඩය ප්‍රකාශ කිරීමට තැනින් තැනට යුහුසුලුව යති. මුළු පොළොව පුරා, දහස් ගණන් කටහඬවල් වලින් අනතුරු ඇඟවීම කරනු ලබන්නේය. හාස්කම් සිදුවන්නේය. ලෙඩුන් සුව කරනු ලබන්නේය. එමෙන්ම සංඥා සහ පුදුමාකාර සිදුවීම් විශ්වාසවන්තයින් සමග යන්නේය. සාතන්ද ක්‍රියාත්මක වන්නේය. බොරු පුදුම දේවල් කරමින්, මිනිසුන් ඉදිරිපිටදී ස්වර්ගයෙන් ගිනි බස්සවන්නේය. (එළිදරව් 13:13). මේ ආකාරයෙන් වැසියන්ට ඔවුන්ගේ ස්ථානයේ ස්ථිරව සිට ගැනීමට අවස්ථාව උදා වන්නේය.

පණිවිඩය ප්‍රචාරය කරනු ලබන්නේ තර්ක තුළින් නොවේ. දෙවියන් වහන්සේගේ ආත්මයාණන්වහන්සේගේ ගැඹුරු කැපවීම තුළිනි. තර්ක ඉදිරිපත් කර තිබුණි. බීජ වපුරා තිබුණි. දැන් ඒවා පැළවී ඵල දරන්නේය. මිෂනාරිවරුන් විසින් මුද්‍රණය කොට ඒවා බෙදා දී ඇත. ඒ තුළින් යම්කිසි බලපෑමක් ඇති කළද, ඒ ගැන පැහැදුනු බොහෝ අයව සත්‍යය සම්පූර්ණයෙන්ම අවබෝධ කරගැනීමෙන් හෝ කීකරු වීමෙන් වළකා දමනු ලැබ ඇත. දැන් සෑමතැනකම ආලෝකයේ රැස් විහිදෙයි. සත්‍යය ඉතා පැහැදිලිව දැකිය හැකිය. දෙවියන් වහන්සේගේ අවංක වූ දරුවෝ ඔවුන් සතු වගකීම් ඉටු කරති. පවුල් අතර සම්බන්ධතා, සභාවේ සම්බන්ධතා බලරහිත වෙයි. ඒ සියල්ලටම වඩා සත්‍යය වටිනාකමෙන් යුක්ත වෙයි. සත්‍යයට විරුද්ධව නැගී සිටින අය ගණන් නොගෙන, විශාල සංඛ්‍යාවක් ස්වාමීන්වහන්සේගේ පක්ෂයේ සිට ගනිති.” —Ellen G. White, The Great Controversy, p. 612.

**සාකච්ඡා සඳහා ප්‍රශ්න**:

`එලන් ජී. වයිට් මහත්මිය සඳහන් කරන්නේ, “ඇදහිල්ලෙන් සාධාරණීය කරණය කිරීම තුන්වැනි දේවදූතයාගේ පණිවිඩය බවයි. සත්‍ය වශයෙන්ම  —Evangelism, p. 190.  ඉන් කුමක් අදහස් කරන්නේද? ඇදහිල්ලෙන් සාධාරණීයකරණය වීමට දේවදූතයින් තුන්දෙනාගේ පණිවිඩ සමග ඇති සම්බන්ධතාවය කුමක්ද?`

`එළිදරව් 14:12 පාඨය නැවත කියවන්න. ආඥා රක්ෂා කිරීම හා නීතිවාදය අතර ඇති සම්බන්ධතාවය කුමක්ද? කීකරුකම නීතිවාදයක් වන්නේ කුමන වේලාවේදීද? දෙවියන්වහන්සේගේ ආඥා රක්ෂා නොකරන අයෙක්, නීතිවාදියෙක් විය හැක්කේ කුමන ක්‍රම වලින්ද?`

`අපි එළිදරව් පොතේ සඳහන් අති බිහිසුණු මෘගයින් සහ බියජනක අනතුරු ඇඟවීම් පිළිබඳ පවසන විටදී අපව විවේචනයට ලක් කරන අයට කුමන පිළිතුරක් දිය හැකිද? දිය හැකි පිළිතුර වන්නේ, අපි එවැනි දේවල් පිළිබඳ කථා කරන්නේ ඒවා පොතෙහි ලියා ඇති බැවිනි යන්නයි. ඒ හැර පැහැදිලි පිළිතුරක් ඇත්ද?`

`වර්තමාන ලෝකයේ සිදුවීම් ගැන පංතියේදී සාකච්ඡා කරන්න. අවසාන සිදුවීම් වෙතට මග පෙන්වනවා යයි සිතිය හැකි කුමන දේවල් ඔබ දැක ඇත්ද? අපි ජීවත්ව සිටින කාලය ගැන දැනගෙන, තවමත් අපට එළිදරව් නොකළ දේවල් පිළිබඳ ඵල රහිත සංකල්ප වල එල්බගෙන සිටීම අතර සමබරතාවයක් පවත්වා ගත හැක්කේ කෙසේද?`