---
title:  ප්‍රතිසංස්කරණය දිගටම සිදුවෙයි
date:   20/06/2023
---

දෙවියන්වහන්සේ අවසාන කාලයේ මිනිසුන් නැගිටෙව්වේ අතීතයේ ශ්‍රේෂ්ඨ ප්‍රතිසංස්කරණය කළ අයගේ උරහිස් මත සිටගැනීම සඳහාය. එනම් ඔවුන්ගේ ඇදහිල්ල ලෙස බයිබලය පමණක්ද, ඔවුන්ගේ ගැළවීමේ එකම මූලාශ්‍රය ලෙස ක්‍රිස්තුස්වහන්සේද, ඔවුන්ගේ ශක්තියේ මූලාශ්‍රය හැටියට ශුද්ධාත්මයාණන්වහන්සේද සහ ඔවුන්ගේ බලාපොරොත්තු වල අවසාන ලෙස අපගේ ස්වාමීන්වහන්සේගේ නැවත පැමිණීමද යනුවෙනි. වැරදි වලින් ඇතිවූ අන්ධකාරය මගින් දීර්ඝ කාලයක් නොපැහැදිලිව පැවති සත්‍යය, එනම් සත්‍ය බයිබලයට අනුකූල සබත් දිනය ඇතුළුව, අපගේ ස්වාමීන්වහන්සේගේ නැවත පැමිණීමට කලින් ලොවට ප්‍රකාශ කරනු ලැබේ.

දේව දූතයින් තිදෙනාගේ පණිවිඩ මෙම අවසාන දිනයේ ව්‍යාපාරයට උපත ලබා දුන් අතර, එනම් ප්‍රතිසංස්කරණය අවසන් කිරීමට සහ ක්‍රිස්තුස්වහන්සේගේ මෙලොව සේවයේ අවසාන කිරීමේ ක්‍රියාවලියට සහභාගි වීම සඳහාය. බයිබලයේ අවසාන පොතේ අනාවැකි, බලාපොරොත්තු සුන්වීමක් තුළින් පැන නගින, දිව්‍ය මගපෙන්වීමෙන් අවසානය පිළිබඳ දෙවියන්වහන්සේගේ අවසාන පණිවිඩය ලොවට ප්‍රකාශ කිරීම ගැන විස්තර කරයි. එළිදරව් 14 පරිච්ඡේදය විස්තර කරන්නේ ගෝලය පුරා විහිද යන ආකාරයේ සදාකාලික ශුභාරංචිය ප්‍රකාශ කිරීමක් ගැනය.

එළිදරව් 14 වැනි පරිච්ඡේදයේ සඳහන් දේව දූතයින්ට එළිදරව් 18 වැනි පරිච්ඡේදයේ සඳහන් සතර වැනි දේව දූතයෙක්ද එක් වෙයි. මෙම දේවදූතයා දේවදූතයින් තිදෙනාගේ ප්‍රකාශවලට බලය ලබා දෙයි. ඒ අනුව, “මෙලොව දෙවියන්වහන්සේගේ මහිමයෙන් ආලෝකමත් වන්නේය.” (එළිදරව් 18:1) 18 වැනි පරිච්ඡේදය, මනුෂ්‍ය ඉතිහාසයේ උච්ඡතම අවස්ථාවට සහ ශුභාරංචියේ අවසාන ජයග්‍රහණය වෙතට අවධානය යොමු කරයි.

`එළිදරව් 18:1 වැනි පාඨය කියවන්න. මෙම දේව දූතයා ගැන යොහන් කුමන කරුණු තුනක් ප්‍රකාශ කරයිද? (හබක්කුක් 2:14 පාඨයද බලන්න).`

ශුද්ධස්ථානයේ සිංහාසන මැදිරියේ, දෙවියන්වහන්සේගේ මහිමවත් වැඩ සිටීමේ ස්ථානයේ සිට මෙලොවට පැමිණි දේව දූතයාට, දෙවියන් වහන්සේගේ අනුකම්පාවේ පණිවිඩය සහ මෙලොව ජීවත් වන වැසියන්ට  පෘථිවි ග්‍රහයා මතට සිදුවන්නට යන දේවල් පිළිබඳ අනතුරු ඇඟවීමක් කිරීම සඳහා යවනු ලැබීය.

එම පාඨයෙන් සඳහන් කරන්නේ දේව දූතයා “මහත් බලය” ඇතුව බව පවසයි. යේසුස්වහන්සේ මෙම වචනය, ගෝලයින් පිටත් කර හැරීමේදී මතෙව් ශුභාරංචියේ 10:1 පාඨයේ භාවිතා කරන සේක. යේසුස්වහන්සේ උන් වහන්සේගේ ගෝලයින්ට “බලය” ලබාදෙන සේක. එනම් රාජ්‍යයන් සහ දුෂ්ටත්වයේ බලවේගයට ඉහළින්ය. උන්වහන්සේ, යහපත සහ නපුර අතර සටන ජයග්‍රහණය කිරීමට අවශ්‍ය දිව්‍ය බලය සමග ඔවුන්ව යවන සේක. මතෙව් 28:18, 19 පාඨවල උන්වහන්සේ නැවත වරක් ඔවුන්ව යවන්නේ “සියලු බලය” සමගිනි. එනම් ස්වර්ගයෙහිද පොළොවෙහිද සියලු බලයයි. එමෙන්ම “සියලු ජාතීන් ගෝලයන් කරන්න,” යනුවෙනි.

`අවසාන වශයෙන්, අවසාන දිනවල ගැටළු (ඒවා දිනපතාම සිදුවේ) බලය වෙතට එන්නේ කෙසේද? අපි අනුගමනය කරන්නේ කාගේ බලයද? දෙවියන්වහන්සේගේද, අපගේද, මෘගයාගේ බලයේද නොහොත් වෙන යම් අයෙකුගේ බලයක්ද? ඔබ දැන් අනුගමනය කරන්නේ කාගේ බලයද?`