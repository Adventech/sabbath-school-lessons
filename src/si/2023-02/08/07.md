---
title:  වැඩිදුර අධ්‍යයනය සඳහා
date:   19/05/2023
---

දෙවියන්වහන්සේට නමස්කාර කිරීමට හේතුව වශයෙන් ඉදිරිපත් කොට ඇත්තේ උන්වහන්සේ මැවුම්කාරයාණන් වන නිසා බවය. ස්වර්ගීය, පූජනීය විශ්ව සත්වයින ්විසින් මෙම අදහස ඉතා සංක්ෂිපත් ලෙස ප්‍රකාශ කරන ලදී. “මක්නිසාද, ඔබ සියලු දේ මැවූ සේක.” (එළිදරව් 4:11). මෙලොවදී දෙවියන්වහන්සේගේ මැවුම්කාරත්වය හැකි පමණින් විස්තර කළ යුතුය. එවිට දේවදූතයින් මෙසේ පවසනු ඇත. “... අහසත්, පොළොවත්, මුහුදත්, ජල උල්පතුත් මැවූ තැනන්වහන්සේට නමස්කාර කරපල්ලා.” (එළිදරව් 14:7). නමස්කාරය සඳහා කැඳවීමේදී දේවදූතයා සිවුවැනි පනතේ සඳහන් භාෂාවම භාවිතා කරන බව පැහැදිලිවම පෙනේ. (නික්මයාම 20:11).

දස පනතේ සබත් දවසේ පනත මුද්‍රාවක් ලෙස පෙනී සිටින අතර, ඉන් දෙවියන්වහන්සේ කවුද යන්න හඳුන්වා දෙයි. එනම් මැවුම්කාරයාණන් වහන්සේය. උන්වහන්සේ යටතේ පාලනය වන දේශ සීමාව තහවුරු කරයි. උන්වහන්සේ මැවූ සියලු දේවල් සහ උන්වහන්සේට පාලනය කිරීමට ඇති අයිතිය එළිදරව් කරයි. මක්නිසාද උන්වහන්සේ සියල්ල මැවූ බැවිනි. මෘගයා ජය ලබා ගැනීම සඳහා කෙසේ හෝ මෙම සිහිවටනය පසෙකින් තැබීමට ඔහුට සිදු විය.” —Ángel Manuel Rodríguez, "The Closing of the Cosmic Conflict: Role of the ThreeAngels' Messages," unpublished manuscript, pp. 40, 41.

**සාකච්ඡා සඳහා ප්‍රශ්න**:

`ජීවිතය ගැන විශේෂ වූ ප්‍රශ්න සබත් පණිවිඩය මගින් කෙසේ පිළිතුරු දෙයිද? එනම්, මම පැමිණියේ කොහි සිටද, මම මෙහි සිටින්නේ ඇයි සහ මගේ සදාකාලික නවාතැන කුමක්ද යන ප්‍රශ්නයි?`

`පුදුමාකාර මැවිල්ල පිළිබඳ මෙනෙහි කරන්න. මෙම විශාල වූ විශ්වය තුළ අපගේ පැවතීම පිළිබඳ හාස්කම ගැන මෙනෙහි කරන්න. මෙම මැවීමේ ප්‍රධාන සිහිවටනය වන සබත් දවස කිසි වෙනසකින් තොරව සෑම සතියකම අප වෙත, මැවීමේ ප්‍රධාන සිහිවටනය ලෙස පැමිණීම මගින්, මැවීමේ ධර්මතාවය කොතරම් වැදගත්ද යන්න ගැන අපට කුමක් උගන්වයිද? (එනම් අප සබත සොයා යනවාට වඩා විරුද්ධ ලෙසිනි).`

`දානියෙල් 1  සහ 2 වැනි පරිච්ඡේදවල මෙම දිරිගන්වන වාර්තා තුළ නමස්කාරය පිළිබඳ ගැටළුව කෙසේ ක්‍රියාත්මක වේද? “මෘගයාගේ සලකුණ” වටා ඇති වන අර්බුදකාරී කාලවලදී, දෙවියන්වහන්සේගේ විශ්වාසවන්ත සෙනඟට මුහුණ දීමට සිදුවන අභියෝග වලට සූදානම් වීමට මෙම වාර්තා තුළ සඳහන් කුමන ක්‍රම අපට උපකාරී විය හැකිද?`

`මැවීම සිහි කිරීම සඳහා සත්වැනි දවස සබත් දවස ලෙස රක්ෂා කිරීම පිළිබඳ තර්කයක් නැති විටදී, මිලියන හෝ බිලියන අවුරුදු ගණනාවක් පරිනාම වාදය විශ්වාස කරන අයට සබත ගැන වටිනාකම කෙසේ පෙන්වා දිය හැකිද?`