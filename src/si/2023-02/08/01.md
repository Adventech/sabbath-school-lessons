---
title:  සබත සහ අවසානය
date:   13/05/2023
---

### මේ සතියේ පාඩමේ අධ්‍යයනය සඳහා කියවන්න
යාකොබ් 2:8-13; ද්විතීය කථාව 5:12-15; ගීතාවලිය 33:6, 9; එළිදරව් 14; 2 පේත්‍රැස් 3:13; එළිදරව් 21:1.

> <p> කටපාඩම් පදය</p>
> “සියල්ල මැවුවාවූ දෙවියන්වහන්සේ තුළ සියලු‍ කාලවල පටන් සැඟවී තිබුණාවූ රහසේ නියමය කිමෙක්ද කියා සියල්ලන්ට පෙන්වන පිණිසත්ය.” (එපීස 3:9).

මනුෂ්‍යත්වයේ ගෞරවයේ සාරය වන්නේ පොදු මැවීමකි. අපව දෙවියන් වහන්සේ විසින් විශේෂ කොට මවන ලද බැවින් සෑම මනුෂ්‍යයෙකුට වටිනාකමක් අත්කර දෙයි. මව් කුස සිටින දරුවා අංගවිකල තරුණයා, මානසික ආබාධයකින් මැදිවියේ අයෙක්, ඇල්සීමියා වැළඳුණාවූ ආච්චි කෙනෙක් යන සියලුම දෙනා දෙවියන්වහන්සේට බොහෝ සෙයින් වටිනේය. දෙවියන් වහන්සේ ඔවුන්ගේ පියාය. ඔවුන් උන්වහන්සේගේ දූ පුතුන්ය. “ලෝකයද, එහි ඇති සියල්ලද මැවූ දෙවියන්වහන්සේ ස්වර්ගයටත්, පොළොවටත්, ස්වාමීව සිටින සේක්, අතින් සාදන ලද මාළිගාවල නොවසන සේක... මුළු පොළෝ තලයෙහි වාසය කරන පිණිස එක්කෙනෙකුගෙන් ඔවුන් මැවූ සේක.” (ක්‍රියා 17:24-26).

අපගේ උරුමය බෙදාගනු ලැබූවකි. අපි එකම පවුලට අයිති වෙමු. අපි එකම දෙවියන්වහන්සේ විසින් නිර්මාණය කොට, අලංකාර කොට, මුසු කොට සෑදූ සහෝදර, සහෝදරියන් වෙමු. මැවීම සත්‍ය වටිනාකමක් අපට ලබා දෙයි. ජාන සහ වර්ණදේහ එක්වූ විට ඔබගේ පෞද්ගලිකත්වයෙන් යුක්ත ජීවියෙක් මැවූ විට දෙවියන්වහන්සේ සැලැස්ම ඉවත් කළසේක. ඔබ වැනි වෙන කිසිවෙක් මේ මුළු විශ්වයම තුළ නැත. ඔබ විශේෂයි. මැවීමේ එක් වර්ගයක්, මෙබඳු වටිනාකමකින් යුක්ත සත්වයෙකි. විශ්වය මැවුවාවූ දෙවියන්වහන්සේ අපගේ මාංශික ශරීර උන්වහන්සේ මතට ගෙන, ඔබ සහ ඔබගේ පාප වෙනුවෙන් පූජාවූ සේක.

_මැයි 20 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._