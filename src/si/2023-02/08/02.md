---
title:  විනිශ්චය, මැවීම සහ වගකීම
date:   14/05/2023
---

අපි නිකම්ම කලාතුරකින් එක්වූ සෛල, සරලවම අහම්බෙන් ඇතිවූ සහ අප්‍රිකානු වඳුරෙකුගෙන් පරිනාම වූ නිෂ්පාදනයක් නම්, වෙන කිව යුතු දෙයක් නැත. එවිට ජීවිතයට අර්ථයක් නැත. අප මෙම පෘථිවි ග්‍රහයා තුළ නොමැරී ජීවත්වීම සඳහා එකිනෙකා සමග පොරබදන සත්වයින් නම් ජීවිතයේ පරම අර්ථය නැතිවෙයි. (එනම් නොමැරී ජීවත්වීමට වඩා) එයට වෙනස් ආකාරයෙන් බයිබලයේ සඳහන් මැවීම ජීවත් වීමට හේතුවක් සපයයි. සදාචාරාත්මක ජීවත්වීමේ අවශ්‍යතාවයයි. අපව දෙවියන්වහන්සේ විසින් මවනු ලැබූ අතර, අපගේ ක්‍රියා ගැන උන්වහන්සේට වගකිව යුතුය. අපව මැවුවාවූ උන්වහන්සේට අපි වගකිව යුතු වෙමු. “සදාචාර නිරපේක්ෂාවෙන්” යුක්ත වූ ලෝකයක් තුළ පවා උන්වහන්සේ සාපේක්ෂතා පිහිටෙවූ සේක.

`එළිදරව් 14:7; රෝම 14:10; සහ යාකොබ් 2:8-13 පාඨ කියවන්න. විනිශ්චය මගින් වගකීම, ගණන් දීම වැනි ගැටළු වලදී කුමක් අඟවයිද? විනිශ්චය, දෙවියන්වහන්සේගේ ආඥා සහ නමස්කාරය කෙසේ සම්බන්ධ වේද?`

අහස මධ්‍යයේ පියාසර කරමින් සිටි දේවදූතයින් තිදෙනාගේ පණිවිඩ ගැන එළිදරව් මෙසේ සඳහන් කරයි. “විනිශ්චයේ පැය පැමුණුණේය.” (එළිදරව් 14:7). අපව සදාචාරාත්මක තෝරාගැනීම් කිරීමට හැකියාව ඇතිව දෙවියන්වහන්සේ මවා ඇති බැවින්, අපි ගන්නා තීරණ ගැන අපි වගකිව යුතු වෙමු. අපි නිකම්ම අහම්බෙන් සෑදුනු සෛලවල එකතුවක් වී නම්, අපගේ උරුමයේ සහ පරිසරය පමණි. අපගේ ක්‍රියා විශාල වශයෙන් තීරණය වන්නේ අපට පාලනය කළ නොහැකි බලවේග මගිනි.

එහෙත් විනිශ්චය සදාචාරාත්මක වගකීම බලාපොරොත්තු වෙයි.  මෙලොව ඉතිහාසයේ අර්බුදකාරී පැයේදී, විනිශ්චයේ පැය තුළ, සදාකාලික ආලෝකය තුළින් තීරණ ගන්නා ලෙසට දෙවියන්වහන්සේ අපව කැඳවන සේක. පළමු දේවදූතයාගේ ධෛර්යයමත් ආයාචනය වූයේ “ස්වර්ගය සහ පොළොවද, මුහද සහ ජල උල්පත්ද සෑදූ” උන්වහන්සේට නමස්කාර කරන ලෙසය (එළදිරව් 14:7). මින් පිළිගනු ලබන සියලු නමස්කාරයේ පදනම වන්නේ, අපි දෙවියන්වහන්සේ විසින් මවනු ලැබූ අය වන බව අඟවන කාරණයයි. ඒ අතරතුරේදී, සත්වෙනි දවස සබත් දිනය බව ප්‍රකාශ කිරීමෙන් අපගේ මැවුම්කාරයාණන් ලෙස යේසුස්වහන්සේ නමස්කාරය ලැබීමට සුදුසු බවට අපගේ විශ්වාසය පෙන්නුම් කෙරේ. ඉන් එළිදරව් කරන්නේ, අප ජීවිත සම්පූර්ණත්වයෙන් ගත කිරීම සඳහා දිව්‍යානුභාවයෙන් ලැබූ ප්‍රතිපත්ති ලෙස දස පනත අපි පිළිගැනීමයි. මන්ද, ආඥාව දෙවියන්වහන්සේගේ රාජ්‍යයේ අත්තිවාරම සහ උන්වහන්සේගේ චරිතය එළිදරව් කිරීමක් වන බැවින් එය විනිශ්චයේ සම්මතයද වන බැවිනි. සබත් පනතට අප තුළ ඇති විශ්වාසවන්තකම, අපි කීකරු ජීවිත ගත කිරීමට කැපවන බව ප්‍රකාශ කිරීමකි.

`මැවීම ගැන අපගේ අවබෝධය අපගේ හැසිරීමට බලපාන්නේ කෙසේද? අපි දිනපතා කරන තෝරාගැනීම් වලදී අපගේ උරුමය සහ පරිසරයට කුමන සම්බන්ධතාවයක් ඇත්ද? අපි අපගේ චරිතයේ (අපි උවමනාවෙන් ඇති නොකළත්) වැරදි, දෙවියන්වහන්සේගේ අනුග්‍රහයෙන් ඒවා පරාජය කළ හැක්කේ කෙසේද?`