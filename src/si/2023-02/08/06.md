---
title:  සබත් දවස සහ සදාකාලික විවේකය
date:   18/05/2023
---

සබත යනු වෙහෙස වූ ලෝකයක විවේක ගන්නා ස්ථානයයි. සෑම සතියකම අපි මේ ලෝකයේ වැඩකටයුතු නිමවා දෙවියන්වහන්සේගේ නිවාඩු නිකේතනය වෙතට යමු. එනම් සබත් දවසයි. ප්‍රසිද්ධ යුදෙව් ලේඛකයෙක් වූ ඒබ්‍රහම් හෙස්කෙල්, සබත් දවස හඳුන්වන්නේ “යථා කාලයට මාළිගයක්,” ලෙසය. නූතන මිනිසාට සබත යනු, “සෑම සත්වෙනි දවසකම දෙවියන් වහන්සේගේ ස්වර්ගීය මාළිගාව ස්වර්ගයේ සිට මෙලොවට බසින බවත්, දෙවියන්වහන්සේ සමග සමීප සුහදත්වයෙන් පැය 24ක කාලය ගත කිරීම සඳහා උන්වහන්සේගේ මහිමය තුළට අපට ආරාධනා කරන සේක.

‘හෙස්කෙල්ගේ’ සබත් දවසේ අලංකාරය සහ ගාම්භීරත්වය ගැන හැඳින්වීමේදී, ඔහුගේ දියණිය සබත් දවසේ ඇති වැදගත්කම මේ ආකාරයෙන් පොතක් ලියයි: එහි “සබත යනු පාරාදීසය ගැන උපමාවක් සහ දෙවියන් වහන්සේගේ පැවතීමට සාක්ෂියකි. අපගේ යාච්ඤා වලින්, සබත් නම් වූ මෙසියානු කාලයක් බලාපොරොත්තු වෙමු. එමෙන්ම සෑම සබත් දවසකදීම එම අත්දැකීම සඳහා අප සූදානම් කරනු ලැබේ. යමෙක් සබත් දවසේ රස භුක්ති විඳිමට ඉගෙන නොගත්තොත්, ඔහුට / ඇයට පැමිණෙන්නට ඇති සදාකාලයේ රස භුක්ති විඳිය නොහැකිය.” යි ඇය සඳහන් කරන්නීය. පිටුව XV.

මැවිල්ලේදී යේසුස්වහන්සේ අප වෙනුවෙන් විශේෂ වාසස්ථානයක් ගොඩ නැගූ සේක. අපට එහා නවාතැන් සොයාගත හැකිය. අපට එහි ආරක්ෂාව ඇත. උන්වහන්සේගේ කාර්යය සම්පූර්ණය. එය අවසන් වී ඇත. අපි සබත් දවසේදී විවේක ගන්නා විට, අපි උන්වහන්සේගේ ප්‍රේමණීය රැකවරණය තුළ විවේක ගනිමු. අපි ඉක්මනින් පැමිණෙන්නට ඇති නව ස්වර්ගයේ සහ නව පොළොවේ සදාකාල විවේකය ලබා ගැනීම සඳහා බලාපොරොත්තුවෙන් සිටිමු.

`යෙසායා 65:17 යෙසායා 66:22 2 පේත්‍රැස් 3:13 සහ එළිදරව් 21:1 යන පාඨ කියවන්න. සබත් රක්ෂා කිරීම අපව සදාකාලය වෙතට යොමු කරන්නේ කෙසේද?`

පළමුවරට පොළොව මැවුවා වූ දෙවියන්වහන්සේම එය නැවතත් මවන සේක. එමෙන්ම සබත් දවස උන්වහන්සේගේ සදාකාලික සංකේතයක් වන්නේය. එනම් උන්වහන්සේ මැවුම්කාරයාණන් ලෙසය. (යෙසායා 66:23 බලන්න). එපමණක් නොව යුදෙව්වන්ද සබත් සංකේතයක් ලෙස දැක ඇත. එනම් “පැමිණෙන්නට ඇති ලෝකය” පිළිබඳ සංකේතයක් ලෙසය.

ස්වර්ගය මැදින් පියාසර කළාවූ දේවදූතයින් තිදෙනාගේ පියාසර කිරීම මගින් මැවුම්කාරයාණන්ට නමස්කාර කරන ලෙස කරන ආයාචනය, 21 වැනි සියවසයේ බලාපොරොත්තු රහිත අයට දෙන්නාවූ ස්වර්ගයේ පිළිතුරකි. එය අපට සියල්ල මැවූ මැවුම්කාරයාණන් සහ ගැළවුම්කාරයාණන් වෙතට යොමු කරයි. එනම් විනිශ්චයෙන් පසු, පාපය දුරු කළ පසු සියල්ල අලුත් කරන්නාවූ තැනන්වහන්සේ වෙතටය. “සිංහාසනය පිට වැඩහුන් තැනන්වහන්සේ කථා කොට: ලියන්න. මක්නිසාද මේ වචන විශ්වාසය, සැබෑ යයි කීසේක.” (එළිදරව් 21:5)

`සබත් දවස තුළ පුද්ගලිකව ඔබට ස්වර්ගීය රස විඳිය හැක්කේ කෙසේද? එනම් ඔබගේ ජීවිතය තුළ සහ ඔබගේ පවුල තුළය.`