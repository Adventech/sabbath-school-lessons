---
title:  ස්ථිරව දරා සිටීම
date:   04/06/2023
---

අපි එළිදරව් 14:7 පාඨයේ දුටු අන්දමට දෙවියන්වහන්සේ සියලුම මිනිසුන් මැවුම්කාරයාණන් හට නමස්කාර කරන ලෙසට කැඳවීමක් කරන සේක. මෙය පළමුවැනි දේවදුතයාගේ පණිවිඩයයි. එළිදරව් 14:8 පාඨයෙන් දෙවියන් වහන්සේ මිනිසුන්ට “බබිලෝනිය” පිළිබඳ අනතුරු ඇඟවීමක් කරන සේක. මිථ්‍යා ආගම් ක්‍රම එහි පැවති බැවින් සහ එය පුරාණ බබිලෝනියට නෑකම් කියන බැවිනි. මෙය දෙවෙනි දේවදූතයාගේ පණිවිඩයයි.

එළිදරව් 14:9,10 පාඨ එනම් තුන්වැනි දේවදූතයා මෘගයාට නමස්කාර කිරීම පිළිබඳ අනතුරු අඟවයි. දේවදූතයා මහා හඬින් මෙසේ ප්‍රකාශ කළේය. “යමෙක් මෘගයාටත් උගේ රූපයටත් නමස්කාර කර ඔහුගේ නළලේවත්, අතේවත් ලකුණක් ලබන්නේද, ඔහුත් දෙවියන්වහන්සේගේ කෝපය නමැති කුසලානට අමිශ්‍රව වත් කරන උන්වහන්සේගේ උදහස නමැති මුද්‍රික පානය බොන්නේය.”

`එළිදරව් 14:12 පාඨ කියවන්න. දෙවියන්වහන්සේගේ අවසාන කාලයේ සෙනඟ ගැන කුමන චරිත ලක්ෂණ දෙකක් මෙම ඡේදය තුළින් ඔබ දකින්නේද?`

ග්‍රීක් භාෂාවේ "patience" (ඉවසීම) වචනය වඩා හොඳින් පරිවර්තනය කර ඇති අතර, එය “ස්ථිරව දරා සිටීම” යන්නයි. විරුද්ධත්වය සහ පීඩාව ඉදිරියේ, දෙවියන්වහන්සේට පක්ෂපාතී අය අවසාන කාලයේදී සිටින්නෝය. උන් වහන්සේගේ කරුණාව තුළින් ඔවුහු දෙවියන්වහන්සේ මධ්‍යස්ථ කොටගත්, අනුග්‍රහයෙන් පිරී කීකරුව ජීවත්වෙමින් ස්ථිරව දරා සිටින්නාහ.

මැවුම්කාරයාණන්ට නමස්කාර කිරීම (එළිදරව් 14:7) කෙලින්ම මෘගයාට නමස්කාර කිරීම (එළිදරව් 14:9) විරුද්ධය. එයින් ප්‍රකාශ කරන්නේ, දෙවියන් වහන්සේගේ ආඥා රක්ෂා කරන්නාවූ යේසුස්වහන්සේ තුළ විශ්වාසය ඇති සෙනඟක්ය. (එළිදරව් 14:12). ක්‍රිස්තුස්වහන්සේට පක්ෂපාතී භාවය හෝ මෘගයාට පක්ෂපාතීභාවය නමස්කාරය වටා භ්‍රමණය වේ. එමෙන්ම මේ යහපත සහ නපුර අතර මහා අරගලයේ කේන්ද්‍රස්ථානය වන්නේ සබත් දිනයයි.

`රෝම 8:1-4; එපීස 2:8-10 සහ කොලොස්සි 1:29 පාඨ කියවන්න. මෙම පාඨ මගින්, ඇදහිලිවන්තව ජීවිත ගත කිරීමේ ප්‍රතිඵලය ගැන අපට කුමක් උගන්වයිද?`

විශ්වාසවන්තව ජීවත් වීමෙන් අපි උන්වහන්සේගේ කරුණාව ලබමු. එමෙන්ම අපගේ ජීවිත වෙනස් කරනු ලැබේ.  ගැළවුම්කාරයාණන්ගේ කැප වූ අනුගාමිකයින්ට යේසුස්වහන්සේ “තුළ” ඇදහිල්ල පමණක් නොව යේසුස් වහන්සේ “පිළිබඳ” විශ්වාසය අත්වන්නේය. යේසුස්වහන්සේගේ අවසාන කාලයේ ගුණාත්මක ඇදහිල්ල ඔවුන්ගේ වන්නේය. එමෙන්ම ඔවුහු යේසුස්වහන්සේ කළාක් මෙන්, මරණය දක්වා විශ්වාසවන්ත වන්නෝය.

`ඔබ කුඩා දේවල් වලදී කෙසේ විශ්වාසවන්ත වන්නේද?  එමගින්, සත්‍ය පීඩා පැමිණෙන විට ඔබ කෙසේ වන්නේද යන්න ගැන කුමක් පවසනු ලැබේද? (ලූක් 16:10 බලන්න.)`