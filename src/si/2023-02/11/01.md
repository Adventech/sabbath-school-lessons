---
title:  දෙවියන්වහන්සේගේ මුද්‍රාව සහ මෘගයාගේ සලකුණ 2 වැනි කොටස
date:   03/06/2023
---

### මේ සතියේ පාඩමේ අධ්‍යයනය සඳහා කියවන්න
එළදරව් 14:12; එපීස 2:8-10; මතෙව් 27:45-50; එළිදරව් 13:15-17; එළිදරව් 14:4; ලූක් 5:18-26.

> <p> කටපාඩම් පදය</p>
> “තවත් දේවදූතයෙක් ජීවමාන දෙවියන්වහන්සේගේ මුද්‍රාව රැගෙන, නැගෙනහිර දිසාවෙන් නගිනවා දුටිමි. ඔහුද ගොඩටත් මුහුදටත් අනතුරු කරන්ට බලය ලත් දේවදූතයන් සතරදෙනාට මහත් ශබ්දයකින් හඬගසා: අපේ දෙවියන්වහන්සේගේ මෙහෙකරුවන්ගේ නළල්වල මුද්‍රා තබන තුරු, ගොඩටවත් මුහුදටවත් ගස්වලටවත් අනතුරු නොකරල්ලායයි කීය.” (එළිදරව් 7:2,3).

මෘගයාගේ මුද්‍රාව පිළිබඳ අවසාන කාලයේ සිදුවීම් අධ්‍යයනය කරන විට, වැදගත් කරුණක් වන්නේ දෙවියන්වහන්සේ ක්‍රියාත්මක කරන්නේ සහ ආත්මවල සතුරා ක්‍රියාත්මක කරන්නේ කෙසේද යන්නයි.

ක්‍රිස්තුස්වහන්සේ සහ සාතන් අතර සිදුවන මහා අරගලයේ කේන්ද්‍රීය ප්‍රශ්න වන්නේ පක්ෂපාතී භාවය, බලය සහ නමස්කාරයයි. එළිදරව් 13 වැනි පරිච්ඡේදයේ මෘගයාගේ බලය විස්තර කරන අනාවැකි, දානියෙල් 7 වැනි පරිච්ඡේදයේ කුඩා අඟ සහ 2 තෙසලෝනික 2 වැනි පාඨයේ “විනාශයේ පුත්‍රයා,” යන සියලු දේවල් මගින් ප්‍රකාශ කරන්නේ දෙවියන්වහන්සේගේ අයිතිය පැහැර ගැනීම, පක්ෂපාතී බව ප්‍රකාශ කිරීම සහ පරස්පර විරෝධී නමස්කාර ක්‍රමයක් හඳුන්වා දීම ගැනය. එමෙන්ම එය එසේ කරන්නේ බලය භාවිතා කරන්ටත්, බලහත්කාරකමින් සහ සමහර විට, අල්ලස් සහ තෑගි ප්‍රදානය කිරීම මගිනි. මේ සියල්ල නමස්කාරයට බල කිරීම සඳහාය.

ඊට වෙනස් ආකාරයෙන් දෙවියන්වහන්සේගේ රාජ්‍යයේ පෙළඹවීමේ බලය වන්නේ ප්‍රේමයයි. මෘගයාට නමස්කාර කිරීම වෙනුවට දෙවියන් වහන්සේගේ සෙනඟ උන්වහන්සේට නමස්කාර කිරීමෙන් ඔවුන්ගේ අතිමහත් ප්‍රීතිය සහ අතිශය ප්‍රීතිය සොයා ගනිති. උන්වහන්සේ ඔවුන් වෙනුවෙන් කොතරම් කැප වන්නේද යන්න දන්නා නිසා ඔවුහු උන්වහන්සේට කැප වෙති. අවසාන කාලයේදී මෘගයාගේ සලකුණ ලැබීමෙන් අපි ඕනෑම කෙනෙකු ආරක්ෂා විය හැක්කේ එකම දෙයකිනි. අපි දෙවියන්වහන්සේව අල්ලාගෙන සිටීම කිසිවකට බිඳ දැමිය නොහැකිය. ඒ යේසුස්වහන්සේ වෙනුවෙන් අප තුළ ඇති ප්‍රේමය බොහෝ සෙයින් ගැඹුරු බැවිනි.

_ජුනි 10 වන සබත් දිනට සූදානම් වීම පිණිස මෙම සතියේ පාඩම අධ්‍යයනය කරන්න._