---
title:  'යේසුස්වහන්සේ: අපගේ එකම මැදිහත්කාරයාණෝ'
date:   08/06/2023
---

`එළිදරව් 13:4,5 පාඨ කියවන්න. මෙහිදී අපට මෘගයාගේ බලය හඳුන්වා දෙන කුමන සලකුණු හමුවේද?`

එළිදරව් පොතෙහි සඳහන් මෘගයාගේ ඇදහිලිවිරෝධී ආගමික බලවේගයක් වන අතර, එය රෝමයෙන් පැන නැගී ලෝක ව්‍යාප්ත නමස්කාර ක්‍රමයක් බවට පත්වේ. එළිදරව් 13:5 පාඨයට අනුව අපහාසාත්මක බලවේගයකි. නව ගිවිසුම තුළ අපහාසය සමාන කරන්නේ දෙවියන්වහන්සේගේ අයිතිවාසිකම් සහ වරප්‍රසාද තමාට ලැබේ යයි උපකල්පනය කොට උන්වහන්සේ හා සමාන වීමට උත්සාහ දැරීමය.

`ලූක් 5:18-26; සහ යොහන් 10:33 පාඨ කියවන්න. අපහාසය පිළිබඳ කුමන කරුණු දෙක මෙම පාඨ වලින් හඳුන්වයිද?`

නායකයෙකු හැටියට යේසුස්වහන්සේට අපහාස කිරීම ගැන වරද පටවනු ලැබීය. යේසුස්වහන්සේගේ සිද්ධියේදී එම වැරදි අසාධාරණය. මක්නිසාද, අපගේ පාප කමා කිරීමේ බලය ඇතුලුව උන්වහන්සේට දෙවියන්වහන්සේගේ සියලුම බලතල සහ වරප්‍රසාද තිබුණි. එමෙන්ම එය එසේ වූයේ යේසුස්වහන්සේ දෙවියන්වහන්සේම වන බැවිනි. එසේත් නැත්නම් උන්වහන්සේ ඉතා බලවත් ලෙස ප්‍රකාශ කළ ආකාරයෙන්, “පිලිප් මා මෙපමණ කල් නුඹලා සමග සිටලාත් මා අඳුනන්නේ නැද්ද? මා දුටු තැනැත්තේ පියාණන්වහන්සේ දුටුවේය. එසේවී නම් පියාණන්වහන්සේ අපට පෙන්නුව මැනවයි නුඹ කියන්නේ කෙසේද?” (යොහන් 14:9)

ඒ අතරතුර 1 තිමෝති 2:5 පාඨ උගන්වන්නේ දෙවියන්වහන්සේ සහ මිනිසා අතර එක මැදිහත්කාරයාණන් කෙනෙක් සිටින බවය. එනම්, යේසුස් ක්‍රිස්තුස් නම් වූ මිනිසාය. එය වෙනස් ආකාරයකින් රෝමාණු සභාව උගන්වන්නේ දෙවියන්වහන්සේ සහ පව්කාර මිනිසා අතර පූජකතුමා මැදිහත්කාරයා වන බවයි. එහෙත් පූජකවරයාම පාපකාර මනුෂ්‍යයෙක් වන බැවින් ඔහුට අපගේ මැදිහත්කාරයා විය නොහැකිය. මන්ද යත් ඔහුටද මැදිහත්කාරයෙක් අවශ්‍ය වන බැවිනි. අපහාසය යන්න අර්ථකථනය කර ඇත්තේ, ඕනෑම මනුෂ්‍යයෙක් දෙවියන්වහන්සේ මෙන් පෙනී සිටීම හෝ දෙවියන්වහන්සේගේ ස්ථානයේ සිට ගැනීම යන්නයි.

“පාප්තුමා මහත්වූ අබිමානයෙන් යුක්තවූ අයෙක් බැවින්, ඔහුව ඔසවා තබනු ලබන බැවින් ඔහු සාමාන්‍ය මිනිසෙකු නොවේ...” ඔහු මෙලොව දෙවියන්වහන්සේ හා සමානය.” —Lucius Ferraris, "Papa," article 2 in his Prompta Bibliotheca (1763), vol. 6, pp. 25–29.

XIII වැනි ලියෝ පාප්තුමා මෙසේ පුරසාරම් දෙඩීය. “අපි (පාප්වරුන්) මෙලොවදී මහා බලසම්පන්න දෙවියන්වහන්සේගේ තනතුර දරමු.” —The Great Encyclical Letters of Pope Leo XIII (NewYork: Benziger, 1903), p. 193.

මෙම ප්‍රකාශ වඩා සුදුසු වන්නේ අපි anti-, (විරෝධි) යන වචනය අවබෝධ කරගත් විට අන්ත ක්‍රිස්තු ඉන් සැමවිටම “විරෝධී” යන්න නොඅඟවයි. එහෙත් ඉන්, “යම් අයෙකුගේ ස්ථානය” යන්න අර්ථවත් වෙයි. එබැවින් අන්ත ක්‍රිස්තු යන්නෙන් “ක්‍රිස්තුස්වහන්සේගේ තනතුරේ” යන්නද අදහස් වේ. අපහාසය ගැන කථා කරන්න!