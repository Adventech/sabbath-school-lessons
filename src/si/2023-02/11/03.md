---
title:  විශ්ව අරගලය
date:   05/06/2023
---

`මතෙව් 27:45-50 පාඨ කියවන්න. ක්‍රිස්තුස්වහන්සේ කුරුසිය මතදී අත්වින්දාවූ දෙය පිළිබඳ මින් අපට කුමක් උගන්වයිද? යේසුස්වහන්සේ “මාගේ දෙවියනි, මාගේ දෙවියනි, ඔබ මා අත්හැරියේ මක්නිසාද?,” යනුවෙන් ඇසීමෙන් කුමක් අදහස් කළසේක්ද? එමෙන්ම, “යේසුස්වහන්සේ පිළිබඳ විශ්වාසය” යන්නෙන් කුමක් අර්ථවත් වන්නේදැයි අවබෝධ කරගැනීමට මෙම දර්ශනය අපට කෙසේ උපකාර කරයිද?`

කුරුසියේ එල්ලී සිටිමින්, අන්ධකාරයෙන් වටවී, මේ ලෝකයේ පාපවල සැකය, ලැජ්ජාව සහ හෙළාදැකීම උසුලමින් සහ උන්වහන්සේගේ පියාණන් වහන්සේගේ ප්‍රේමය නොලබා සිටි යේසුස්වහන්සේ, පියාණන්වහන්සේ සමග මුළු ජීවිත කාලයේම පැවති සම්බන්ධය මත රඳා සිටිසේක. එනම් මුළු ජීවිතය පුරාම පියාණන්වහන්සේ මත සම්පූර්ණයෙන්ම රඳා සිටීමකි. යහපත් කාලයේදී පවා යේසුස්වහන්සේ අයහපත් කාල සඳහා එනම් කුරුසියේදී පවා සූදානමින් සිටිසේක. ගැළවුම්කාරයාණන්වහන්සේ උන්වහන්සේ වටා පැවති අවස්ථා සැක කරන ලෙස හඬ ගෑ කාල පවා යේසුස්වහන්සේ විශ්වාස කළසේක. දෙවියන් වහන්සේ තමන්වහන්සේව අත්හැරි බව පෙනී ගිය විට පවා යේසුස්වහන්සේ බලාපොරොත්තු අත් නොහැරිය සේක.

“භයානක අන්ධකාරය මැද, දෙවියන්වහන්සේ විසින් අත්හැර දැමූ බව පැහැදිලිව පෙනෙද්දී, ක්‍රිස්තුස්වහන්සේ මිනිසුන්ගේ ඛේදවාචකය වූ කුසලානේ අන්තිමය දක්වා පානය කළසේක. එම අති බියකරු පැය තුළදි පවා මින්පසුව උන්වහන්සේව ... පියාණන්වහන්සේ විසින් පිළිගැනීමේ සාක්ෂිය මත විශ්වාසය තැබූ සේක ... ඇදහිල්ලෙන් ක්‍රිස්තුස්වහන්සේ ජයග්‍රාහකයා වූ සේක. —Ellen G. White, Christ Triumphant, p. 277.

යේසුස්වහන්සේගේ ඇදහිල්ල අති ගැඹුරු ඇදහිල්ලකි. කොතරම් විශ්වාස කිරීමක්ද, කොතරම් කැපවීමක්ද යනු, විශ්වයේ සියලුම යක්ෂයින්ට සහ මෙලොව සියලුම පරීක්ෂාවන්ට එය සෙලවිය නොහැකි විය. එය නොපෙනෙන විටදී විශ්වාස කරන ඇදහිල්ලකි. අවබෝධ කරගත නොහැකි විටදී විශ්වාස කිරීමය. එල්ලී සිටීමට සුලු දෙයක් තිබියදී එල්ලී සිටීමය. මෙම “යේසුස් වහන්සේගේ ඇදහිල්ල, අපට ඇදහිල්ලෙන් ලැබෙන ත්‍යාගයකි. එමෙන්ම එය අපව අප ඉදිරියෙන් ඇති අර්බුද තුළින් ඔසවාගෙන යයි. අති ශ්‍රේෂ්ඨ බැවින් අපට ක්‍රිස්තුස්වහන්සේට නමස්කාර කිරීමට හැකියාව ලබා දෙන්නේ අපගේ හදවත් තුළ පිහිටි යේසුස්වහන්සේගේ ඇදහිල්ලය. එමෙන්ම එළිදරව්වේ මෘගයාගේ සලකුණ පැනෙව් විටදී, ස්ථිර වශයෙන්ම අපට දරාගැනීමේ හැකියාවද ලබා දෙයි.

එසේ වුවද, එය හදිසියෙන් කොහෙවත් නැති යම් දෙයක් හදිසියෙන් පෙනී සිටීමක් නොවේ. දැන් දිනෙන් දින දෙවියන්වහන්සේගේ සෙනඟ ඇදහිල්ලෙන් ජීවත්වීමට ඉගෙන ගනිමින් සිටිති. එනම් යහපත් කාලයේදීත්, අයහපත් කාලයේදීත්, දෙවියන්වහන්සේ ළංව සිටින බව දැනෙන විට, දෙවියන්වහන්සේ දුරස්ථව සිටින බව හැඟෙන“විට එය කම් නැත. “ධර්මිෂ්ඨයා තමාගේ විශ්වාසවන්තකමෙන් ජීවත් වන්නේය.” (ගලාති 3:11; හබක්කුක් 2:4 පාඨයද බලන්න. සූදානම් වීමේ කාලය දැන්ය. දැන් සෑම පීඩාවක්ම, ඇදහිල්ලෙන් දරා සිටියොත්, අපගේ ජීවිතයේ වටිනා ඵල දැරිය හැකිය.

`ඔබ වටා ජීවිතය කඩා වැටෙමින් තිබෙන බව හැඟුණාවූ කාලයක් ගැන සිතන්න. එමෙන්ම ඔබ සතුව තිබුණේ ඔබගේ ඇදහිල්ල පමණි. ඔබ ඒවා දරා සිටියේ කෙසේද? ඔබ කුමන පාඩම් ඉගෙන ගත්තේද? එවැනිම අවස්ථාවකට මුහුණ දෙමින් සිටින අන් අයට උපකාර කළ හැකි කුමන අත්දැකීම් ඔබට ලැබුණිද?`