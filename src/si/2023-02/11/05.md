---
title:  බැටළු පැවාණන් අනුව යන්නේ
date:   07/06/2023
---

එළිදරව් 13 වැනි පරිච්ඡේදයේ සඳහන් මෘගයාට ලැබෙන බලයට අනුව, සර්පයාගෙන් බලය, තනතුර සහ ශ්‍රේෂ්ඨ බලසම්පන්නකම අත්වෙයි. එළිදරව් 12:9 සහ එළිදරව් 20:2 වැනි පාඨ වලින් සර්පයා සාතන් ලෙස හඳුනා ගනියි. සාතන් කපටි සතුරෙකු වන අතර ඔහු මෙලොව බලය තුළින් ක්‍රියා කරයි. එළිදරව් 12:3-5 පාඨ වලින් මෙම “සර්පයා” “ යක්ෂයා““පිරිමි දරුවා” විනාශ කිරීමට උත්සාහ කළ බව පවසයි. එනම් උන්වහන්සේ උපන් විගසමය. මේ “පිරිමි දරුවා” පසුව “දෙවියන්වහන්සේට සහ උන්වහන්සේගේ සිංහාසනයට හිමිකම් කියන සේක.” ඇත්තවශයෙන්ම, මින් සඳහන් කරන්නේ ක්‍රිස්තුස්වහන්සේමය. ක්‍රිස්තු ළදරුවා විනාශ කිරීමට ඇති කැමැත්ත නිසා හෙරොද් සහ රෝමය තුළින් සාතන් ක්‍රියා කළේය. යේසුස්වහන්සේගේ ජීවිතයේ අවසාන කාලයේදී, රෝමාණු ආණ්ඩු කාරයෙකු වූ පිලාත් ක්‍රිස්තුස්වහන්සේ මරණයට පත් කිරීම හෙළා දැක්කේය. රෝම අලුගෝසුවෙක් කෲර කුරුසියට තබා යේසුස්වහන්සේට ඇණ ගැසුවේය. රෝමාණු හේවායෙක් උන් වහන්සේගේ ඇළයට හෙල්ලයකින් ඇන්නේය. එමෙන්ම රෝම සොල්දාදුවෝ උන්වහන්සේගේ සොහොන රැකවල් කළහ. එළිදරව් 13:2 පාඨයට අනුව සර්පයා වන සාතන් රෝමය තුළින් ක්‍රියා කරමින්, එයි රජයේ තනතුර, එහි හිස ඔසවන මෘගයාගේ බලයට අත්කර දෙන්නේය.

“මූලික වශයෙන් සාතන්ව නියෝජනය කළද, සර්පයා දෙවනුව සිතා බලන විට රෝම අධිරාජ්‍ය නියෝජනය කරයි... රෝම අධිරාජ්‍යය ජය ගනිමින්, සර්පයාගෙන් ලැබුණාවූ, “ඔහුගේ බලය, ඔහුගේ තනතුර, සහ මහා බලය මගින් පැහැදිලි වන්නේ පාප්වරුන්ගේ රෝමයයි.” —The SDA Bible Commentary, vol. 7, p. 817. ඒ සී. ෆිලික් නමැති ඉතිහාසඥයා විස්තර කරන්නේ, “දේශපාලනික රෝමයේ නටබුන් තුළින්, සදාචාර ධර්මයේ ශ්‍රේෂ්ඨ සදාචාරාත්මක රෝමය, රෝමාණු සභාව “යෝධ ආකෘතියකින් පැන නැංගේය.” —The Rise of the Medieval Church (1900), p. 150, as quoted in The SDA Bible Commentary, vol. 7, p. 817.

`එළිදරව් 13:3; සහ එළිදරව් 14:4 පාඨ කියවන්න. මේ පාඨ තුළ කුමන වෙසනක් ඔබ දකීද?`

මෘගයාට අනුව යන “මුළු ලෝකයට” වෙනස් ආකාරයෙන්, ඒ වෙනුවට “බැටළු පැටවාණන් අනුව යන” මිනිසුන් දෙවියන්වහන්සේට සිටිති. සැමවිටදීම මෙන්ම එය අනෙක් පැත්තට වෙනස් පැත්තකි. යේසුස්වහන්සේට පක්ෂවද, යේසුස්වහන්සේට විරුද්ධවද යන්නයි. දැන් සිදුවන ආකාරයටම, මධ්‍යම ස්ථානයක් නැත. කිසිම පක්ෂයක් නොගන්න තත්ත්වයක්ද නොවේ. යේසුස්වහන්සේට ස්ථිරවම කැප නොවීම යනු, සිහි බුද්ධියෙන් හෝ එසේ නොවී, විරුද්ධ පක්ෂයට නැඹුරු වීමයි.

`නුඹලා මාගේ නාමය නිසා සියල්ලන් විසින් වෛර කරනු ලබන්නහුය. නුමුත් අන්තිමය දක්වා ස්ථිරව සිටින්නාම ගැළවෙන්නේය.” (මතෙව් 10:22). ඔබ අවසානය දක්වා දරා සිටීමට කෙසේ සූදානම්ද?`