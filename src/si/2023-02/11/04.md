---
title:  අදේව දම්වැල
date:   06/06/2023
---

මෘගයාගේ සලකුණ පිළිබඳ අනාවැකිය, ආගමික නොඉවසිල්ල, ආර්ථික වර්ජනය, පීඩාව සහ අවසානයේ මරණය පිළිබඳ තීන්දුව ගැන අනතුරු ඇඟවීමකි. පුදුමයකට මෙන් එය දිරිගැන්වීම් පණිවිඩයක්ද විය. අති දරුණු අවස්ථාවලදී පවා දෙවියන්වහන්සේ උන්වහන්සේගේ දරුවන් එනම් “දෙවියන් වහන්සේගේ ආඥාද, යේසුස්වහන්සේ කෙරෙහි ඇදහිල්ලද රක්ෂා කරන්නාවූ ශුද්ධවන්තයන්ගේ ...” (එළිදරව් 14:12). එමෙන්ම එම ආඥා අතර, ඇත්ත වශයෙන්ම සිවුවැනි ආඥාව වන, සබත් දිනයද ඇත.

එළිදරව් 13 වැනි පරිච්ඡේදය මගින් අති දරුණු දෙයක් පිළිබඳ අපට ප්‍රකාශ කරයි. එනම් දෙවියන්වහන්සේට විරුද්ධව සාතන් යුධ වැදීමයි. ඔහුගේ මෙම සටනේ පළමු උපාය වන්නේ, රැවටිල්ලයි. ඉන් ප්‍රකාශ කරන්නේ අනාගතයේදී යක්ෂයා මෙලොව ආගමික - දේශපාලනික බලයක් තුළින් එනම් මෘගයා ලෙස නම් කරන ලද, ඔහුගේ බලය භාවිතා කරන බවයි.

ආගමික පීඩාව, ඇත්තෙන්ම නව දෙයක් නොවේ. එය සැමවිටම පැවතිණි. එනම් ආබෙල් දෙවියන්වහන්සේගේ උපදෙස් අනුව නමස්කාර කළ බැවින් කායින් ඔහුව මරා දැමීමේ සිද්ධියේ පටන්ය. (උත්පත්ති 4:1-8 පාඨ බලන්න.) පළමු සියවසයේ සිට යුගයන් යුගයන් පාසා පීඩාව සිදුවන බව යේසුස්වහන්සේ පැවසූ සේක. “... එසේය, නුඹලා මරන්නාවූ කවරෙක් නුමුත්, එය තමුන් විසින් දෙවියන්වහන්සේට කරන මෙහෙයක් යයි සිතන කාලය පැමිණෙන්නේය.” (යොහන් 16:8; මතෙව් 10:22; 1 පේත්‍රැස් 4:12 පාඨද බලන්න.)

මෘගයාගේ සලකුණ පිළිබඳ අනාවැකිය, මෙම අදේව දම්වැලේ එක් පුරුකකි. අතීතයේ පැවති පීඩාව මෙන්, එය සැලසුම් කර ඇත්තේ, සියලුදෙනාම යම් ඇදහිලි පද්ධතියක් සහ පිළිගත් නමස්කාර ක්‍රමයක් තුළ තහවුරු කිරීමය.

`එළිදරව් 13:15-17 පාඨ කියවන්න. අවසාන අර්බුදයේදී, දෙවියන්වහන්සේගේ අවසාන කාලයේ මිනිසුන්ට කුමන දේවල් වලට මුහුණ දෙන්නට සිදුවේවිද?`

අනාවැකිය පවසන අන්දමට, පීඩාව ආරම්භ වන්නේ ආර්ථික බාධක පැනවීම තුළිනි. “කිසිවෙකුට මිලදී ගැනීමට හෝ විකිණීමට නොහැක.” එනම් ඔවුන් සතුව “සලකුණ” තිබුණොත් පමණක් ඔවුන්ට එසේ කළ හැකිය. මෙය සිදුවන විට, විශාල ජන කොටසක් යටත් වන්නේය. එය ප්‍රතික්ෂේප කරන ඕනෑම අයෙක් අවසානයේ මරණීය දණ්ඩනයට යටත් වන්නේය.

අනාගතයේදී අපට අවසාන පරීක්ෂණය පැමිණෙන විටදී උගත් ක්‍රිස්තියානිවරුන්ගේ ජීවිත වලට මෘගයාගේ සලකුණ ලබාගන්නා අන්දමට යක්ෂයා ඔවුන්ව සූදානම් කරමින් සිටින්නේය. අපි එකිනෙකාව දෙවියන් වහන්සේගේ ප්‍රේමය මගින් ශක්තිමත් කරන අතර, අනාගතයේ කරදරකාරී කාලයට දිරිගන්වන සේක.

`උත්පත්ති 6:7-9 පාඨ කියවන්න. මෙය අවසාන කාලයේ සිදුවීම් සම්බන්ධයෙන් ලියනු නොලැබුවද, එහි සඳහන් ප්‍රතිපත්තිය, මෘගයාගේ සලකුණු හා සම්බන්ධ වන්නේ ඇයි? එමෙන්ම අපට කෙසේ විශ්වාසවන්තව සිටිය හැකිද?`