---
title:  දෙවියන්වහන්සේ මධ්‍යස්ථ වූ ජවිතයක් ගත කිරීම
date:   18/04/2023
---

පරිභෝජනවාදී යුගයේදී, ලෞකික සාරධර්ම තමන්ව කේන්ද්‍ර කරගෙන ඇතිවිටදී, ස්වර්ගයේ ආයාචනය වූයේ මමත්වය මධ්‍යස්ථවී ජීවත්වීමේ, කෲරත්වයෙන් වෙන්වී මමත්වය අගය කිරීමේ වහල් භාවයෙන් මිදී අපගේ ජීවිත තුළ දෙවියන්වහන්සේ මධ්‍යස්ථ කරගැනීමට වැදගත් ස්ථානයක් හිමිකර දෙන මෙන්ය. සමහරුන් ඔවුන්ගේ ජීවිතවල මධ්‍යස්ථානය දෙන්නේ මුදල් වලටය. තවත් අයට එය සතුට සහ බලයයි. තව සමහරුන්ට එය ක්‍රීඩා, සංගීතය සහ විනෝදය වන්නේය. එළිදරව්වෙහි පණිවිඩයේ ජීවිතයේ සැබෑ කේන්ද්‍රය ලෙස දෙවියන්වහන්සේට බියවී, ගෞරව කිරීම පිළිබඳ කරන පැහැදිලි කිරීමකි.

`මතෙව් 6:33; කොලොස්සි 3:1,2; සහ හෙබ්‍රෙව් 12:1, 2 පාඨ කියවන්න. මෙම පාඨ වලින් දෙවියන්වහන්සේ අපගේ ජීවිතවල සැබෑ කේන්ද්‍රගත කරගැනීම ගැන කුමක් පවසන්නේද?`

මෙලොව අවසාන අරගලයේ ප්‍රධාන ගැටළුව වන්නේ මනසට බලපාන අරගලයයි. එය ඇත්තෙන්ම දෙවියන්වහන්සේගේ කැමැත්තට පක්ෂපාතීත්වය, බලය සහ කැපවීමයි.

මහා අරගලයේ අවසාන සටන අපගේ සිතුවිලි පාලනය කිරීම සඳහා යහපත සහ නපුර අතර සිදුවන අරගලයකි. පාවුල් ප්‍රොපේතවරයා අපට මෙම අවවාදය දෙයි. “ක්‍රිස්තුස් යේසුස්වහන්සේ තුළ තිබුණු සිතම නුඹලා තුළත් තිබේවා.” (පිලිප්පි 2:5).

සිත අප ජීවිතය තුළ ඇති බලකොටුවය. එය අපගේ ක්‍රියාවන්හි උල්පතයි. "let" යන වචනයේ (ඉඩ හරින්න) අර්ථය වන්නේ තෝරා ගැනීමට ඉඩ දෙන්න යනුයි. එය (කැමැත්ත) තමන්ගේ මතය අනුව ක්‍රියා කිරීමයි. ක්‍රිස්තුස්වහන්සේගේ සිත අප සතු කරගැනීම යනු, යේසුස්වහන්සේට අපගේ මනස සදාකාලික දේවල් වලින් පුරවා අපගේ සිතීම සකස් කිරීමට ඉඩ හැරීමයි. අපගේ ක්‍රියා මගින් එළිදරව් කරන්නේ අපගේ සිතීමේ ක්‍රියාවලිය ඇත්තේ කොහිද යන්නයි. දෙවියන්වහන්සේට බියවීම යනු උන්වහන්සේව අපගේ ජීවිත තුළ පළමු ස්ථානය කිරීමය.

ඔබගේ සිතුවිලි පාලනය කිරීම කොතරම් පහසුද යන්න ගැන සිතන්න. අඩුතරමින් ඔබට ඒවා පාලනය කළ යුතු යයි හැඟෙන විටදීය. බොහෝ විට ගැටළුව වන්නේ, අපි සත්‍ය දේවල් තුළ සිටීමට අපේ හෘද සාක්ෂිය සාදා නොකගතහොත්, එනම්, “පොළොවේ තිබෙන දේවල් නොව උසස් තැන්හි තිබෙන දේම සලකන්න.” (කොලොස්සි 3:2). වැටුණාවූද, පාපකාරී වූද අපගේ සිත්, ස්වභාවයෙන්ම මෙලොව දේවල් වෙතට නැඹුරු වන්නේය. එබැවින් පාවුල් තුමා පැවසූ අන්දමට අපි, පරමාර්ථයක ඇතිව කැමැත්තෙන්ම තෝරාගෙන, නිදහස් කැමැත්ත නමැති පූජනීය දීමනාව භාවිතා කර ස්වර්ගීය දේවල් මත රැඳී සිටිය යුතු වෙමු.

`“එබැවින් සහෝදරයෙනි, යම් පමණ දේ සැබෑද, යම් පමණ දේ ගරුකටයුතුද, යම් පමණ දේ සාධාරණද, යම් පමණ දේ පිරිසිදුද, යම් පමණ දේ ආදරණීයද, යම් පමණ දේ යහපත් කීර්තියක් ඇතිව තිබේද යම් ගුණයක්, යම් ප්‍රශංසාවක් ඇද්ද, ඒ දේවල් මෙනෙහි කරන්න.” (පිලිප්පි 4:8). පාවුල් අපට මෙහි පවසන දේවල් කිරීමට අපි කෙසේ ඉගෙන ගනිමුද?`