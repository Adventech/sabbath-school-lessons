---
title:  දෙවියන්වහන්සේට භයවන්න
date:   16/04/2023
---

අපගේ පරම්පරාවට එළිදරව් පොතේ පරමාර්ථය වන්නේ යේසුස් වහන්සේගේ ඉක්මනින් ආපසු පැමිණීමට මිනිසුන් සූදානම් කිරීම සහ උන්වහන්සේගේ අවසාන දිනයේ පණිවිඩය ලෝකයට දීම සඳහා උන්වහන්සේ සමග එක්සත් වීමත්ය. එළිදරව් පොත දෙවියන්වහන්සේගේ සැලැස්ම එළිදරව් කරන අතර සාතන්ගේ සැලැස්මේ වෙස් මුහුණ ගැළවීමයි. එය දෙවියන් වහන්සේගේ අවසාන ආයාචනය ඉදිරිපත් කරයි. එනම් උන්වහන්සේගේ මුළු මහත් මිනිස් සංහතියටම ඉදිරිපත් කරන, හදිසි, සදාකාලික, විශ්වයේ පණිවිඩයයි.

`පාවුල් ප්‍රොපේතවරයාගේ හදිසි, අවසාන කාලයේ ආයාචනය එළිදරව් 14:7 පාඨයෙන් කියවන්න. (උත්පත්ති 22:12; ගීතාවලිය 89:7; හිතෝපදේශ 2:5; දේශනාකාරයා 12:13,14; එපීස 5:21 පාඨ කියවන්න). ඔහු කුමන විශේෂිත වූ උපදෙස් දෙයිද?`

නව ගිවිසුමේ එළිදරව් 14:7 පාඨයෙන් පවසන “භයවී” යනු දෙවියන් වහන්සේට බයවීම නොවේ. එහි අර්ථය වන්නේ, ගෞරවය, පුදුමය සහ අතිගෞරවාන්විත භීතියයි. ඉන් ප්‍රකාශ කරන්නේ දෙවියන්වහන්සේ සම්පූර්ණයෙන් පක්ෂපාතී වීම සහ උන්වහන්සේගේ කැමැත්තට සම්පූර්ණයෙන්ම යටත් වීමයි. එය මමත්වය මධ්‍යස්ථ කොට නොව දෙවියන් වහන්සේ මධ්‍යස්ථ කොට මනසේ ආකල්පයකි. එය යෙසායා 14:13,14 පාඨවල සඳහන් වන සාතන් පවසන්නාවූ, “... මම ස්වර්ගයට නැගී මාගේ සිංහාසනය දෙවියන්වහන්සේගේ තාරකා වලට උඩින් තබා, උතුරේ ඉතා දුර සීමාවල තිබෙන රැස්වීමේ කන්ද පිට හිඳගන්නෙමි. මම වලාකුල් මුදුන් පහකොට ඉහළ නගින්නෙමි. මහෝත්තමයාණන්ට සමාන වන්නෙමි.” ලුසිෆර්ගේ ආකල්පයට වඩා වෙනස්ය.

ඒ වෙනුවට ක්‍රිස්තුස්වහන්සේගේ ආකල්පය වූයේ, “උන්වහන්සේ දෙවියන්වහන්සේගේ රූපාකාරය දරන සේක් ... මනුෂ්‍යාකාරයෙන් සිටිය කලත් මරණය, එසේය, කුරුසියේ මරණය දක්වා කීකරු වූ සේක.” (පිලිප්පි 2:6,8).

මහා අරගලයේ සාරය දෙවියන්වහන්සේට යටත්වීම වටා කරකැවේ. ලුසිෆර් මමත්වය කේන්ද්‍ර කරගත් පුද්ගලයෙකි. එහු තම බලයට හැර වෙන කිසිම බලයකට යටත් වීමට ප්‍රතික්ෂේප කළේය. සිංහාසනය පිට වැඩ සිටින තැනන් වහන්සේට යටත් වෙනවා වෙනුවට ලුසිෆර් ඔහුගේ සිංහාසනයේ සිට පාලනය කිරීමට කැමති විය. “දෙවියන්වහන්සේට භයවන්න” යන්න අපි සිතන්නේ උන්වහන්සේට මුල් තැන දීම යනුයි. එනම් අපි අපව අපගේ මමත්වය කේන්ද්‍ර කරගැනීම සහ උඩඟුකම ප්‍රතික්ෂේප කොට උන්වහන්සේ වෙනුවෙන් සම්පූර්ණයෙන්ම ජීවත්වීමයි.

එමෙන්ම එය පැහැදිලිවම වැදගත් විය යුතුය. මක්නිසාද එය දේවදූතයින් තිදෙනාගෙන් පළමු දේවදූතයාගේ මුවින් පිටවන පළමු වචනයි.

එබැවින්, අපි සැලකිලිමත් විය යුතුය.

`දෙවියන්වහන්සේට බියවීමේ ඔබගේ අත්දැකීම කුමක් වීද? ඔබ ධනාත්මක ලෙස යමෙකුට එය විස්තර කරන්නේ කෙසේද? එනම් “දෙවියන්වහන්සේට බියවීම” යම්කිසි යහපත් දෙයක් බවද?`