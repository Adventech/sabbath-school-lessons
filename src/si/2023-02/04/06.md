---
title:  එළිදරව්වේ ජයග්‍රාහකයෝ
date:   20/04/2023
---

“මෙහි දෙවියන්වහන්සේගේ ආඥාද, යේසුස්වහන්සේ කෙරෙහි ඇදහිල්ලද රක්ෂා කරන්නාවූ ශුද්ධවන්තයන් ...” (එළිදරව් 14:12). දෙවියන්වහන්සේගේ විශ්වාසවන්ත අයව අන්තිම දවස් වලදී නිරූපනය කරන ආකාරය මෙයයි. එසේ වුවත් ඕනෑම අයෙකුට දෙවියන්වහන්සේගේ ආඥා රක්ෂා කිරීම, එදා සහ අද, යේසුස්වහන්සේගේ ඇදහිල්ල තුළිනි. අපගේ පාඨය, “යේසුස්වහන්සේ තුළ ඇදහිල්ල” යනුවෙන් ප්‍රකාශ නොකරන බව දැනගන්න. එය ඉතාම වැදගත් වුවද, “යේසුස්වහන්සේගේ ඇදහිල්ල,” යනු ඊට වඩා යමකි. එය ක්‍රිස්තුස්වහන්සේට සාතන්ගේ අති බියකරු පරීක්ෂාවන් ජයග්‍රාහී වීමට උපකාර කළ ඇදහිල්ලේ ස්වභාවයයි. ඇදහිල්ල සෑම විශ්වාසවන්තයෙකුටම දෙනු ලැබූ ත්‍යාගයකි. ශුද්ධාත්මයාණන්වහන්සේ අපගේ හදවත් තුළට ඇදහිල්ල ඇතුල් කළ විට එය වර්ධනය වේ. අපි ජය ලබන්නේ අපගේ කැමැත්තේ බලයෙන් නොවේ. එහෙත් ජීවමාන ක්‍රිස්තුස්වහන්සේගේ බලය අප තුළින් ක්‍රියාත්මක වීමෙනි. අපි ජය ලබන්නේ අප කුමන පුද්ගලයින්ද යන්න නිසා නොව, එහෙත් උන්වහන්සේ කවුරුන්ද යන්න නිසාය.

උන්වහන්සේ ජයග්‍රහණය කළ බැවින් අපට ජය ගත හැකිය. අපි ජයග්‍රාහකයින් වන්නේ උන්වහන්සේ ජයග්‍රාහී තැනන්වහන්සේ වූ බැවිනි. අපට පරීක්ෂාවන් ජයගත හැක්කේ උන්වහන්සේ පරීක්ෂාවන් ජයගත් බැවිනි.

`හෙබ්‍රෙව් 4:14-16 සහ හෙබ්‍රෙව් 7:25 පාඨ කියවන්න. ජයග්‍රහණය ලැබීම සහ “දෙවියන්වහන්සේට බියවී” සහ “උන්වහන්සේට ගෞරව කරන ආකාරය කෙසේද?`

දෙවියන්වහන්සේගේ දිව්‍ය පුත්‍රයාණන් වූ යේසුස්වහන්සේ යක්ෂයාගේ කෲරත්වයෙන් ජය ලැබූ සේක. උන්වහන්සේ දෙවියන්වහන්සේගේ පොරොන්දු විශ්වාස කරමින් පරීක්ෂාවන්ට මුහුණ දුන් සේක. එමෙන්ම උන්වහන්සේගේ කැමැත්ත පියාණන්වහන්සෙf්ග් බලයට යටත් කොට, පියාණන්වහන්සේගේ බලය මත රඳා පවතිමින් එසේ කළ සේක. උන්වහන්සේව විශ්වාස කරමින්, උන්වහන්සේ දෙස බලා සිටිමින්, උන්වහන්සේ තුළ විශ්වාස කරමින් අපටද ජය ලැබිය හැකිය. යේසුස්වහන්සේ අපගේ සියල්ලමය. දේව දූතයින් තිදෙනාගේ පණිවිඩ උන්වහන්සේග් සියලුම දේ ගැනය. එළිදරව්වේ පණිවිඩය පරාජයේ නොව ජයග්‍රහණයේ පණිවිඩයකි. ඉන් ප්‍රකාශ කෙරෙන්නේ උන්වහන්සේගේ මහිමය සහ බලය තුළින් ජය ගත් අය ගැනය. 

“ජයග්‍රහණය” යන වචනය නොයෙකුත් ආකාරයට එළිදරව් පොතෙහි 11 වරක් සඳහන් වේ. පළමු සියවසේ සිට අපගේ කාලය දක්වා කිතුනු සභාව නියෝජනය කරමින් සභා 7 දර්ශනයේ යොහන් පවසන අන්දමට සෑම පරම්පරාවකම “ජයග්‍රහණය” ලැබූ අය (විශ්වාසවන්තයින්) සිටියහ. අවසාන කාලයේදී, ජය ලබන්නාවූ අය සියලු දේ උරුම කරගනිති. (එළිදරව් 21:7). මෙය නීතිවාදය නොවේ. එය යේසුස් ක්‍රිස්තුස්වහන්සේ තුළ ජයග්‍රහණයයි. එනම් අංග සම්පූර්ණ ධර්මිෂ්ඨතාවයේ අංග සම්පූර්ණ ජීවිතය ගත කළ උන්වහන්සේය. ඔවුන්ට සදාකාල ජීවනය ගැන පොරොන්දුව ලැබෙන්නේ එම නිසාම පමණි. එය ක්‍රියාවෙන් ඇදහිල්ලයි. එය වෙනස් කිරීම, ජීවිතය වෙන් කරන, විශ්වාසවන්තයාගේ ජීවිතයේ හාස්කම් සහිත මහිමයයි.

`ඔබට ජයග්‍රහණය කිරීමට ආශා කරන දේවල් ඔබගේ ජීවිතයේ ඇත්ද? අපගේ ආශාවන් ක්‍රියාවකට හැරවිය හැක්කේ කෙසේද? එළිදරව්වෙහි සඳහන් “ජයග්‍රාහකයින්” වීමට අපි කුමන ප්‍රායෝගික පියවරවල් ගත හැකිද?`