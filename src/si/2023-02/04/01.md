---
title:  දෙවියන්වහන්සේට භයවී උන්වහන්සේට ගෞරව දීපල්ලා
date:   15/04/2023
---

### මේ සතියේ පාඩමේ අධ්‍යයනය සඳහා කියවන්න
එළිදරව් 14; උත්පත්ති 22:12; දේශනාකාරයා 12:13, 14; කොලොස්සි 3:1, 2; හෙබ්‍රෙව් 12:1, 2; 1 කොරින්ති 3:16, 17.

> <p> කටපාඩම් පදය</p>
> “මෙහි දෙවියන්වහන්සේගේ ආඥාද යේසුස්වහන්සේ කෙරෙහි ඇදහිල්ලද රක්ෂාකරන්නාවූ ශුද්ධවන්තයන්ගේ ඉවසීම ඇත්තේය.” (එළිදරව් 14:12).

ඩෙන්මාර්කයේ කතුවරයෙක් වූ Søren Kierkegaard මහතා අවසාන කාලය පිළිබඳ උපමා කථාවක් කීවේය. එය මේ ආකාරයෙන් විය:

විශාල රඟහලක පිටුපස වේදිකාවේ ගින්නක් ඇති විය. එවිට රංගනයෙහි කොටස් කරුවෙකු වූ විකටයා ප්‍රේක්ෂකයින්ට අනතුරු ඇඟවීම සඳහා පිටතට ආවේය. “පිටතට යන්න. මේ ස්ථානයේ ගින්නක් හට ගත්තේය!” එය නිකම්ම විහිළුවකැයි ප්‍රේක්ෂකයෝ සිතූහ. නොහොත් රංගනයේ කොටසකැයි සිතා මහ හඬින් අත්පොළසන් නාද දුන්හ. ඔහු නැවත නැවත එම අනතුරු ඇඟවීම කළේය. “පිටතට යන්න! පිටතට යන්න!” එහෙත් ඔහු වඩ වඩා අවධාරණයෙන් අනතුරු අඟවන හැමවිටම වඩ වඩා අත් පොළසන් නාද කළහ. Kierkegaard මහතාට ලෝකයේ අවසානය සිදුවන්නේ ඒ ආකාරයෙනි. එය විහිළුවකැයි සිතූ අයගේ සාමාන්‍ය පිළිගැනීම විය.

ලෝකාවසානය සහ එය වෙත ළඟාවීමේදී සිදුවන සිද්ධීන් අපි දන්නා තරමින් විහිළු නොවේ. ජලගැල්මේ පටන් ලෝකය ඉතා භයානක අර්බුදවලට මුහුණ දෙයි. එපමණක් නොව පේත්‍රැස්ද අවසානයේ සංකේතයක් ලෙස ජලගැල්ම ගැන කථාන්තරය භාවිතා කරයි. එනම් පැරණි ලෝකය ජලයෙන් විනාශ වූවා හා සමානව අවසාන කාලයේදී, “... ඒ දවසේදී අහස මහත් ඝෝෂාවකින් පහව යන්නේය. මහා භූතයෝද තද උෂ්ණයෙන් නාස්ති වී යන්නෝය. පොළොවද එහි තිබෙන කර්මාන්තද දාලා යන්නේය.” (2 පේත්‍රැස් 3:10). පැමිණෙන්නට ඇති දෙය අනතුරු ඇඟවීමෙන් පසු, අපිද ඒ සඳහා සූදානම් විය යුතුය.

_අප්‍රේල් 22 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._