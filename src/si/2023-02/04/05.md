---
title:  දෙවියන්වහන්සේට මහිමය අත්කර දීම
date:   19/04/2023
---

නව ගිවිසුමේ භාවිතා කර ඇති දෙවියන්වහන්සේට “ගෞරවය දෙන්න,” (එළිදරව් 14:7) යන වාක්‍යාංශය මගින් පෙන්වා දෙන්නේ (පුදුමයකට මෙන්) විනිශ්චය සම්බන්ධව පාඨ වලදී සඳහන් වීමයි. (යෝෂුවා 7:19; 1 සාමුවෙල් 6:5; යෙරෙමියා 13:15,16; මලාකි 2:2). එමෙන්ම එය පළමු දේවදූතයාගේ පණිවිඩයේද සඳහන් වේ. (එළිදරව් 14:7). මෙම අදහස එළිදරව් 19:1,2 පාඨ වලද ඇතුළත් කර ඇත. “හලෙලූයා, ගැළවීමද, මහිමයද, බලයද, අපගේ දෙවියන්වහන්සේට අයිතිය. මක්නිසාද උන්වහන්සේගේ විනිශ්චයෝ සැබෑය. ධර්මිෂ්ඨය.”

`1 කොරින්ති 3:16, 17; 1 කොරින්ති 6:19,20; සහ 1 කොරින්ති 10:31 පාඨ කියවන්න. අපට දෙවියන්වහන්සේට ගෞරව කළ හැකි ක්‍රම අවබෝධ කරගැනීමට මෙම පාඨ උපකාරී වේද?`

පාවුල් ප්‍රොපේතතුමාට අනුව අපගේ ශරීර ශුද්ධස්ථාන වේ. එනම් දෙවියන් වහන්සේගේ ආත්මයාණන් වැඩ සිටින ස්ථානයයි. එමෙන්ම දෙවියන්වහන්සේ වැඩ සිටීමෙන් ශුද්ධත්වයට පත් කළාවූ දේව මාළිගාවකි. අපගේ ජීවිතයේ ඕනෑම කාර්යයකදී දෙවියන්වහන්සේට ගෞරව කිරීම සඳහා පැහැදිලි කිරීම ශුද්ධ ලියවිල්ල තුළින් දෙනු ලැබේ. දෙවියන්වහන්සේ අපගේ ජීවිතයේ මධ්‍යස්ථානය වූ විට අපගේ ආශාවන්ගෙන් එකක් වන්නේ උන්වහන්සේට ගෞරව කිරීමයි. එනම් අපගේ ආහාර, ඇඳුම් පැළඳුම්, විනෝදය සහ අන් අය සමග ඇති සම්බන්ධතා තුළිනි. අපි දෙවියන්වහන්සේට ගෞරවය අත්කර දෙන්නේ, උන්වහන්සේගේ ප්‍රේමණීය චරිතය ලොවට හෙළි කිරීම මගිනි. එසේ කළ යුත්තේ උන්වහන්සේගේ කැමැත්ත කිරීමට කැමති වීමෙනි. මෙය වඩා වැදගත් වන්නේ මෙලොව අවසාන කාලයේ විනිශ්චයේ ආලෝකය තුළිනි.

`රෝම 12:1, 2 පාඨ කියවන්න. අපගේ ජීවිතයේ සම්පූර්ණ තෝරාගැනීම් පිළිබඳ පාවුල් ප්‍රොපේතවරයා කරන ආයාචනය කුමක්ද?`

අපි ශරීරය, මනස සහ හැඟීම් වලින් සංයුක්ත වූ සත්වයින් වෙමු. “සාධාරණ මෙහෙය,” යන්න “බුද්ධිමත් නමස්කාරයේ ක්‍රියාව”ක් ලෙස පරිවර්තනය කර ඇත. වෙනත් වචන වලින් කියතොත්, ඔබ “දෙවියන් වහන්සේට බියවීමට සහ උන්වහන්සේට ගෞරව කිරීමට සම්පූර්ණයෙන්ම කැපවීමක් කරයි. එනම් ඔබ කරන්නාවූ සියලුම දේවල් වලදී, උන්වහන්සේට ඔබගේ මනස, ශරීරය සහ හැඟීම් දීමෙනි. මෙය බුද්ධිමත් නමස්කාරයේ ක්‍රියාවකි. එමෙන්ම, දෙවියන්වහන්සේගේ විනිශ්චයේ ආලෝකය තුළින් කීකරුවීමට කැමතිවීම, ඇත්තෙන්ම, යහපත් අදහසකි.

`ඔබගේ ශරීරය කෙසේ භාවිතා කරන්නේදැයි සිතන්න. එමෙන්ම දෙවියන්වහන්සේට ඔබ ඇත්තෙන්ම ගෞරව කරයිද යන්න ස්ථිරවම දැන ගැනීමට ඔබට කළ හැක්කේ කුමක්ද?`