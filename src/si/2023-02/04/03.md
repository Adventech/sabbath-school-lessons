---
title:  දෙවියන්වහන්සේට බියවී කීකරුවීම
date:   17/04/2023
---

“දෙවියන්වහන්සේට බියවීම” ගැන බයිබලය තව කුමක් උගන්වයිද?

`ද්විතීය කථාව 6:2; ගීතාවලිය 119:73, 74; සහ දේශනාකාරයා 12:13,14 පාඨ කියවන්න. “දෙවියන්වහන්සේට බියවීමේ” කුමන ප්‍රතිඵල මෙම පාඨ වලින් එළිදරව් කෙරේද?`

මෙම පාඨ වලින් දෙවියන්වහන්සේට බියවීම සහ උන්වහන්සේගේ පනත් රක්ෂා කිරීම අතර සම්බන්ධතාවයක් එළිදරව් කරයි. දෙවියන්වහන්සේට බියවීම යනු ගෞරවාන්විත බියවීමක් වන අතර, එය අපව කීකරුකම වෙතට ගෙන යයි. ස්වර්ගයේ බැගෑපත් ආයාචනය වන්නේ, කරුණාව තුළින් මිදීම ලැබූ අයට දෙවියන්වහන්සේගේ ආඥාවලට කීකරු වන ලෙසයි (එපීස 2:8-10). කරුණාව අපව දෙවියන්වහන්සේගේ ආඥා වලට කීකරුවීමෙන් නිදහස් නොකරයි. ශුභාරංචිය අපව හෙළා දැක්මේ ආඥාවෙන් නිදහස් කරනු ලබමු. එහෙත් එයට කීකරුවීම අපගේ වගකීම නොවේ.

උන්වහන්සේගේ කරුණාව මගින් අපව අතීතයේ වැරදි නිදොස් කරනවා පමණක් නොව, එහෙත් අපට වර්තමානයේදී දේව භක්තියෙන් යුක්ත කීකරු ජීවිතයක් ගත කිරීමට බලය ලබාදෙයි. පාවුල් ප්‍රොපේතවරයා මෙසේ ප්‍රකාශ කරයි. “උන්වහන්සේගේ නාමය නිසා සියලු ජාතීන් අතරෙහි ඇදහීමේ කීකරුකමට පැමිණවීම පිණිස උන්වහන්සේගෙන් අනුග්‍රහයත්, ප්‍රේරිතකමත් ලැබීමුව.” (රෝම 1:6).

කරුණාව මගින් මිදීම අත්වීම හේතුකොටගෙන දේව ආඥාව ප්‍රතික්ෂේප කරන බවත්, එසේත් නැත්නම් එයට කීකරුවීම අඩු කරන බවත් පිළිබඳ පුදුමාකාර අදහසක් සමහරු විශ්වාස කරති. ඔවුන් විශ්වාස කරන්නේ කීකරුකම ගැන ඕනෑම කථා බහක් නීතිමය වන බවයි. ඔවුහු මෙසේ පවසා ඇත. “මට අවශ්‍ය වන්නේ යේසුස්වහන්සේ පමණයි,” ප්‍රශ්නය වන්නේ කුමන යේසුස් වහන්සේද? යන්නයි. අපිට සාදාගන්නා යේසුස්වහන්සේද, නැතිනම් ශුද්ධ ලියවිල්ලේ සඳහන් වන යේසුස්වහන්සේද? ශුද්ධ ලියවිල්ලේ ක්‍රිස්තුස්වහන්සේ කිසිවිටක උන්වහන්සේගේ ආඥා පහත්කොට සැලකීමට අපට මග නොපෙන්වන සේක. මන්ද එය උන්වහන්සේගේ චරිත සහතිකය වන බැවිනි. ශුද්ධ ලියවිල්ලේ ක්‍රිස්තුස්වහන්සේ කිසිවිටක බයිබලයේ ධර්මතාවන් සුළුකොට තැකීමට මග නොපෙන්වන සේක. එනම් එය උන්වහන්සේ කවුද යන්නත්, ලෝකය වෙනුවෙන් උන්වහන්සේගේ සැලැස්ම වඩා පැහැදිලිව එළිදරව් කරන බැවිනි. ශුද්ධ ලියවිල්ලේ ක්‍රිස්තුස්වහන්සේ කිසිවිටක උන්වහන්සේගේ ඉගැන්වීම් අනවශ්‍ය දේවල් ලෙස ඉවත ලන්නේද නැත. ක්‍රිස්තුස්වහන්සේ ධර්මතාවයේ සත්‍යයේ මූර්තියකි. යේසුස්වහන්සේ සත්‍යයේ මෙලොව පහළ වීමකි. උන්වහන්සේ ධර්මතාවය මත ජීවත් වූවෙකි.

එළිදරව්වෙහි අවසාන ආයාචනයෙන්, යේසුස්වහන්සේ තුළ ඇදහිල්ල තුළින්, උන්වහන්සේ අපට පුදකරන සියලුදේ සම්පූර්ණයෙන්ම ලබාගන්නා ලෙස අපව කැඳවයි. එය අපව “දෙවියන්වහන්සේට බිය වන” මෙන් ඉල්ලයි. එනම් ඇදහිල්ලෙන් ප්‍රකාශ කරන්නාවූ උන්වහන්සේගේ මිදීමේ බලය මගින් අපව දිව්‍යමය කීකරු ජීවිත ගත කිරීමට බලය ලබා දීමෙනි.

`දෙවියන්වහන්සේට බියවීම යන්න අවබෝධ කරගැනීම සහ මෙහි අඩංගු යේසුස්වහන්සෙගේ වචන කෙසේ උපකාරී වේද? “ශරීරය නසන නුමුත්, ආත්මය නසන්ට නුපුළුවන් වූ අයවලුන්ට භය නොවන්න. එහෙත් ආත්මයද, ශරීරයද නිරයෙහි විනාශ කරන්ට පුළුවන් තැනන් වහන්සේටම භයවන්න.” (මතෙව් 10:28).`