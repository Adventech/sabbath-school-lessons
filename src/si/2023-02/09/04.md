---
title:  අභිරහස, ශ්‍රේෂ්ඨ බබිලෝනිය
date:   23/05/2023
---

`එළිදරව් 17:4-6 පාඨ කියවන්න. මෙම පාඨ මගින් මේ ක්‍රමයේ ස්වභාවය ගැන, අපට කුමක් උගන්වයිද?`

අප දැක තිබෙන අන්දමට එළිදරව් 17 පරිච්ඡේදය මගින් කිතුනු දහමට පැරණි ගිවිසුම කාලයේදී බබිලෝනියේ පැවති ඇදහිලි විරෝධී ආගමික ක්‍රමය හඳුන්වන ආකාරය ගැන විස්තර කරයි.

“බබිලෝනියේ ස්වභාවය ගැන සොයා බැලීම සඳහා අපි උත්පත්ති පොතේ සඳහන් මුල්ම වාර්තාව වෙතට ආපසු යා යුතු වෙමු. එම සියලු දේවල් ආරම්භ වූයේ ෂිනාර්හි තැනිතලා භූමියේදීය. එනම් මෙසපොතේමියාවේ දකුණු දේශයේ පළාතකදීය. බබිලෝනියාව යනුවෙන් හඳුන්වන එය අද තුර්කියේ දකුණු දේශයයි. එය බාබෙල් කොත ගොඩ නැගූ ස්ථානයේ පිහිටියේය. එම බාබෙල් කොත, මනුෂ්‍යයින්ගේ ස්වයංපෝෂිත, ස්වයං - ආරක්ෂාවේ සංකේතයක් වූ අතර, දෙවියන්වහන්සේගෙන් තොර නිදහස් භාවය සංකේතවත් කළේය. (උත්පත්ති 11:1-4).” —Ángel Manuel Rodríguez, "The Closing of the Cosmic Conflict: Role of the Three Angels' Messages," unpublished manuscript, p. 43.

පැරණි බබිලෝනියේ බාබෙල් කොත ගොඩනගනු ලැබුවේ කෙලින්ම දෙවියන්වහන්සේගේ වචනයට විරෝධය දැක්වීම සඳහාය. බාබෙල් ගොඩනැගිලිකරුවන් මෙම සිහිවටනය ගොඩනැගුවේ ඔවුන්ගේම මහිමය උදෙසාය. දෙවියන්වහන්සේ ඔවුන්ගේ භාෂා ව්‍යාකූල කළසේක. උත්පත්ති වාර්තාව එය මේ ආකාරයෙන් සඳහන් කරයි, “එහිදී ස්වාමීන්වහන්සේ මුළු පොළොවේ භාෂාව අවුල් කළ බැවින්, ඊට බාබෙල් නම් වීය.” (උත්පත්ති 11:9).

මෙම ක්‍රමය කොතරම් දුෂ්ටවීද යත්, එය නිරූපණය කරනු ලබන්නේ, “ශාන්තුවරුන්ගේ රුධිරය සහ යේසුස්වහන්සේගේ වේද සාක්ෂිකයන්ගේ රුධිරය සහ යේසුස්වහන්සේගේ වේද සාක්ෂිකයින්ගේ රුධිරය පානය කළ ලෙසය. (එළිදරව් 17:6). බබිලෝනිය කොතරම් දූෂිතව පැවතියේද යන්නට බිහිසුණු උපමාවකි. (යෙසායා 49:26 පාඨයද බලන්න).

එහි සාරය ගතහොත්, ආත්මික බබිලෝනිය මගින් මිනිස් ඉගැන්වීම් මත පදනම් වූද, මිනිස් අදහස් මත පිහිටෙවුවා වූද, මනුෂ්‍ය සම්ප්‍රදාය මගින් උපකාර කළාවූද, ආගමක් නියෝජනය කරයි. එය මිනිසුන් විසින් සාදන ලද, (සමහරවිට බුද්ධිමත් ආගමික ආකෘතියකි. එහෙත් එය ශුභාරංචියේ බලයට සහ යේසුස් වහන්සේ විසින් ගොඩනැගූ සභාවට, එනම් හිංසාව මත නොව ප්‍රේමය මත ගොඩ නැගූ සභාවට විරුද්ධව සිටගනියි.

එළිදරව් පොත මෙම ආගමික ක්‍රම දෙක ගැන විස්තර කරයි. පළමුවැන්න යේසුස්වහන්සේ තුළ සම්පූර්ණ විශ්වාසය සහ උන්වහන්සේගේ වචනය මත රඳා සිටීම එළිදරව් කරයි. දෙවැන්න එළිදරව් කරන්නේ, මිනිස් බලය, මිනිස් ආගමික ගුරුවරුන් මත රඳා පැවතීමයි. එකක් ක්‍රිස්තුස්වහන්සේ මධ්‍යස්ථ වූ විශ්වාසය සමග ක්‍රිස්තුස්වහන්සේගේ මහිමය මත සම්පූර්ණයෙන්ම රඳා සිටීම පූජාව සහ ගැළවීම සඳහා සමාව ලබා දෙන්නාවූ ක්‍රමයකි. අනෙක් ක්‍රමය වන්නේ ඇදහිල්ල වෙතට මිනිස් උත්සාහයෙන් ළඟාවෙන්නාවූ ක්‍රමයකි. ඒ අනුව ගැළවීම සඳහා ක්‍රිස්තුස්වහන්සේ මත රඳා සිටීම, පූජාව සහ ගැළවීම සඳහා සමාව ලබා දෙන්නාවූ ක්‍රමයකි. අනෙක් ක්‍රමය වන්නේ ඇදහිල්ල වෙතට මිනිස් උත්සාහයෙන් ළඟාවෙන්නාවූ ක්‍රමයකි. ඒ අනුව ගැළවීම සඳහා ක්‍රිස්තුස් වහන්සේ මත රඳා සිටීම වෙනුවට සභාවේ සම්ප්‍රදාය මත රඳා පවතී.

`අප බබිලෝනියේ සියුම් බලපෑම් වලින් අපව ආරක්ෂා කළ හැක්කේ කෙසේද? එනම් අප අප මතම රඳා සිටීමට සහ දෙවියන්වහන්සේ මත සම්පූර්ණයෙන්ම රඳා නොසිටීමට අප තුළ පහසුවෙන්ම ඇතිවිය හැකි ආශාව නිසාය?`