---
title:  කැපවීමට කැඳවීමක්
date:   24/05/2023
---

එළිදරව්වෙහි ආයාචනය වන්නේ කාන්තාවන් දෙදෙනෙකුගේ සංකේතය මගින් සාරාංශ ගත කරන ලද, කැපවීමට කරන හදිසි කැඳවීමකි. සත්‍යය සහ අසත්‍යය අතර පවතින ගෝලීය මහා අරගලයේදී, දෙවියන්වහන්සේගේ සෙනඟ පරාජය කරනු ලබන බව සමහර විට පෙනී ගියත්, දෙවියන්වහන්සේගේ සභාව අවසානයේදී ජයග්‍රහණය කරන බව උන්වහන්සේ පොරොන්දු වන සේක.

`මතෙව් 16:18 සහ එළිදරව් 17:14 පාඨ සංසන්දනය කරන්න. යේසුස්වහන්සේ උන්වහන්සේගේ ගෝලයින්ට කුමන පොරොන්දු දුන් සේක්ද?`

උන්වහන්සේගේ සභාව ගොඩනගනු ලැබූ ශක්තිමත් අත්තිවාරම ක්‍රිස්තුස්වහන්සේය. උන්වහන්සේගේ සභාව උන්වහන්සේගේ වචන මත රඳා සිටින අතර උන්වහන්සේගේ ආත්මයාණන් විසින් මග පෙන්වනු ලැබේ. එයට විරුද්ධ ආකාරයෙන්, බබිලෝනිය අපි දුටු අන්දමට මුල් බැස ඇත්තේ මිනිස් ඉගැන්වීම් සහ සම්ප්‍රදායන් තුළය. ශුද්ධ ලියවිල්ලේ එළිදරව් කරන ලද දේව කැමැත්තට මිනිස් අදහස් හෝ සම්ප්‍රදායට ආදේශ කරන හෝ ඊට වඩා උසස් වීමට තැත් කරන අය සරල වශයෙන්ම බබිලෝනියේ ව්‍යාකූලත්වයට උපකාර කරති.

පැරණි බබිලෝනිය යුගයේදී සභාව සහ ප්‍රාන්තය යනු එකක් වූ අතර එකම දෙය විය. නෙබුකද්නෙශර් ඔහුගේ මාළිගාවේ රාජකීය සිංහාසනය මත අසුන් ගත් විටදී, ඔහු දෙවිවරුන් වෙනුවෙන් කථා කළ බවට මතයක් ඇත. එක් අවස්ථාවකදී සත්‍ය දෙවියන්වහන්සේට විරෝධය දැක්වීමේ ක්‍රියාවක් ලෙස මුළු විශ්වයටම බබිලෝනියේ රජු ආඥාවක් පැනවීය. එමෙන්ම නමස්කාර කරන ලෙසත්, එම ඔහුගේ ආඥාවට නමස්කාර කරන ලෙස සියලු රටවැසියන්ට අණ කළේය. දෙවියන්වහන්සේගේ විශ්වාසවන්ත මිනිස්සු මිථ්‍යා ප්‍රතිමාවකට නමස්කාර කිරීමට ප්‍රතික්ෂේප කරන අතර එය අවසාන දවස් වලදී ඔවුන්ට මුහුණ දීමට සිදුවන දෙය පිළිබඳ බලවත් සංකේතයකි. (දානියෙල් 3 බලන්න).

මෙලොව ඉතිහාසයේ අවසාන දවස් වලදී සභාව - ප්‍රාන්ත ක්‍රමය පැන නගින්නේය. දෙවියන්වහන්සේ මෙන් කථා කරන ආත්මික නායකයෙක් බිහි වෙයි. ඔහුගේ වචන, දෙවියන්වහන්සේගේම වචන බවද, ඔහුගේ ආඥා දෙවියන්වහන්සේගේ ආඥා බවද ඔහු වචනය තුළින් ප්‍රකාශ කළේය. සියවස් ගණනාවක් තිස්සේ රෝමයේ පාප්වරුන් ප්‍රකාශ කළේ, ඔවුහු මෙලොවදී දෙවියන්වහන්සේගේ ස්ථානයේ සිටගන්නා බවය.  XIII වැනි පාප්තුමා 1894, ජුනි 20 වැනිදා මෙසේ සඳහන් කළේය. “අපි මෙලොවදී සියල්ලෙහි මහා බලසම්පන්න දෙවියන්වහන්සේගේ තනතුර දරමු.” එම බලයට විරුද්ධ වෙමින් පාවුල් ප්‍රොපේත තුමා මෙසේ පවසයි: “ඔහු දෙවියන්වහන්සේ යයි කියනු ලබන්නාවූ නොහොත්, නමස්කාර කරනු ලබන්නාවූ සියල්ලන්ට විරුද්ධව සිට ඒ සියල්ලන්ට වඩා තමාම උසස් කරගෙන, දේව මාළිගාවෙහි වාඩිවී හිඳ තම දෙවිව සිටින්නේ යයි පෙන්වන්නේය.” (2 තෙසලෝනික 2:4).

`දෙවියන්වහන්සේට “බබිලෝනිය” තුළ විශ්වාස මිනිසුන් සිටින බව අප දැනටමත් දැක ඇති බැවින්, අප ඒ පිළිබඳ කථා කරන ආකාරය සහ එම ක්‍රමයට අනුව මිනිසුන්ව පුද්ගලයින් ලෙසට විනිශ්චය කිරීම ගැන අප ප්‍රවේසම් විය යුත්තේ මන්ද?`