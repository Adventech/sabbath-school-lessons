---
title:  ව්‍යාකූලත්වය නමැති නගරය
date:   20/05/2023
---
### මේ සතියේ පාඩමේ අධ්‍යයනය සඳහා කියවන්න
එළිදරව් 17:1, 2, 15; එළිදරව් 18:1-4; එළිදරව් 17:4-6; මතෙව් 16:18; යෙරෙමියා 50:33-38; ගීතාවලිය 115:4-8.

> <p> කටපාඩම් පදය</p>
> “මොව්හු බැටළුපැටවාණන්ට විරුද්ධව යුද්ධකරන්නෝය, බැටළුපැටවාණෝ ඔවුන් පරාජයකරනසේක, මක්නිසාද උන්වහන්සේ ස්වාමිවරුන්ගේ ස්වාමීන්වහන්සේය, රජවරුන්ගේ රජ්ජුරුවෝය; උන්වහන්සේ සමග සිටින්නෝද කැඳවාගත් තෝරාගත් විශ්වාස තැනැත්තෝයයි කීවේය.” (එළිදරව් 17:14).

මහා අරගලයේ තේමාව එළිදරව් පොතෙහි ස්ත්‍රීන් දෙදෙනෙකු සංකේත ලෙස යොදාගෙන සාරාංශ ගත කරන ලදී. එක් ස්ත්‍රියක් පැළඳගෙන සිටියේ එළිදරව් 12 පරිච්ඡේදයේ සූර්යයාය. එක් අයෙක් එළිදරව් 17 පරිච්ඡේදයේ සඳහන් ආකාරයේ තද රතු පැහැති වස්ත්‍ර පැළඳ සිටියාය.

කැපී පෙනෙන සංකේතයක් වූ, සූර්යයා පැළඳගත් ස්ත්‍රිය එළිදරව් 12 වැනි පරිච්ඡේදයේ දැකිය හැකි ක්‍රිස්තුස්වහන්සේගේ දීප්තිමත් මහිමයයි. ඇයගේ සත්‍ය ප්‍රේමවන්තයා වූ යේසුස්වහන්සේට විශ්වාසවන්ත වූවාය. ඇය දූෂිත මිථ්‍යා ධර්මතා වලින් අපවිත්‍රවී නැත. මුළු බයිබලය පුරාම පවිත්‍ර වූ ස්ත්‍රියක්, යේසුස්වහන්සේගේ භාර්යාව, එනම් සභාව සංකේතවත් කරයි. යෙරෙමියා 6:2 පාඨයෙන් ප්‍රොපේතවරයා මෙසේ පවසයි. “ශෝභමාන වූ සියුමැලිවූ තැනැත්තී වන සියොන් දුව සිඳ දමන්නෙමි.” ප්‍රොපේතවරයා “සියොන් දුව,” හෝ විශ්වාසවන්තියක් යන ප්‍රකාශයෙන් දෙවියන්වහන්සේගේ සෙනඟ විස්තර කරයි. (එපීස 5:25-32; සහ හොෂෙයා 2:20 පාඨද බලන්න).

ඊට වෙනස් ආකාරයෙන් බයිබලය ඇදහිලි විරෝධී භාවය වේශ්‍යාකමට හෝ කාම මිථ්‍යාචාරයට සමාන කරයි. (යාකොබ් 4:4). ඉශ්‍රායල්වරුන්ගේ කැරලි ගැසීම සහ අවිශ්වාසවන්තකම පිළිබඳ කථා කරන එසකියෙල් මෙසේ විලාප නගයි: “නුඹ කාමමිථ්‍යාචාරය කරන භාර්යාවක්ය. තමාගේ පුරුෂයා වෙනුවට අන්‍යයන් ගන්න ස්ත්‍රියක්ය.” (එසකියෙල් 16:32).

මේ සතියේ පාඩමෙන් අපි එළිදරව්වෙහි මෙම ස්ත්‍රීන් දෙදෙනා ගැන ඉගෙන ගනිමු. සත්‍යය සහ වැරැද්ද අතර ඇති අරගලය ගැන වඩා ගැඹුරෙන් විමර්ශනය කරමු.

_මැයි 27 සබත් දවසට සූදානම් වීම පිණිස මෙම සතියේ පාඩම අධ්‍යයනය කරන්න._