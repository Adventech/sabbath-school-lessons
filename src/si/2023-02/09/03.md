---
title:  ක්‍රෝධයේ මුද්‍රික පානය
date:   22/05/2023
---

`එළිදරව් 17:1, 2, 15 සහ එළිදරව් 18:1-4 පාඨ කියවන්න. බබිලෝනියේ බලපෑම කොතරම් මහත්ද?`

සභාවේ ක්‍රමයේ වැටුණු ස්වභාවය ජාත්‍යන්තරය වෙත ළඟාවී ඇගේ රැවටිලි වලින් මිනිසුන්ට බලපෑම් කරමින් සිටියි. සාතන් කෝපයට පත්වෙයි. මක්නිසාද යත්, ශුභාරංචිය, “සියලු ජාතීන්ට, ගෝත්‍රයන්ට, භාෂාවන්ට සහ මිනිසුන්ට” ප්‍රකාශ කර, ඒ අනුව “මුළු ලෝකයටම දේව රාජ්‍යය පිළිබඳ ශුභාරංචිය දේශනා කරාවි යන අදහසිනි.” එබැවින්, ඔහු “මෙලොව ජීවත්ව සිටින අයගේ” සිත් දිනා ගැනීම සඳහා හැකි සෑම රැවටිල්ලක්ම භාවිතා කරයි. (එළිදරව් 14:6, මතෙව් 24:14, එළිදරව් 17:2).

එළිදරව් 17:2 වැනි පාඨය මහා බබිලෝනියේ අභිරහස ගැනත්, ඇය මෙලොව රජවරුන් සමග වේශ්‍යාකම් කළ බවත් ප්‍රකාශ කරයි. වේශ්‍යාකම යනු කුමක්ද? එය නීති විරෝධී එක්වීමකි. එනම් වැටුණාවූ සභාව වෙනත් රාජ්‍යයන් සමග එක්සත් වීමය. සත්‍ය සභා ක්‍රමය තුළ සභාව එක්සත් වන්නේ යේසුස් ක්‍රිස්තුස්වහන්සේ සමගය. වැටුණාවූ සභාව බලය සහ අයිතිය ලබා ගැනීම සඳහා මෙලොව දේශපාලන නායකයින්ව සොයයි. එය ඔවුන්ගේ අණසක බල පැවැත්වීම සඳහා රාජ්‍යය සොයා යයි. ඇගේ සත්‍ය නායකයා වන යේසුස් වහන්සේගෙන් බලය, ශක්තිය ලබා ගැනීම වෙනුවට රාජ්‍යයේ උපකාරය සොයයි.

එළිදරව් 17:2 පාඨය එහි නාට්‍යානුසාර නිරූපණය ඉදිරියට ගෙන යයි: “පොළොවේ වැසියෝද ඇගේ වේශ්‍යාකම් නමැති මුද්‍රික පානයෙන් මත් වුණොය්.” පිවිතුරු මිදි යුෂ නව ගිවිසුම පුරා භාවිතා කරනු ලැබීය. ඉන් නියෝජනය කළේ, කුරුසිය මතදී අපගේ ගැළවීම වෙනුවෙන් හෙලනු ලැබූ ක්‍රිස්තුස්වහන්සේගේ අපවිත්‍ර නොවූ පවිත්‍ර රුධිරයයි. (මතෙව් 26:27-29). ලූක් 22:20 වැනි පාඨයේ, යේසුස්වහන්සේ මෙසේ පැවසූ සේක: “මේ කුසලාන නුඹලා උදෙසා වගුරුවන මාගේ ලෙයෙහි අළුත් ගිවිසුමය.” ශුභාරංචියේ පවිත්‍ර වූ නව මිදි යුෂ විකෘති කළ විට සහ දේව වචනයේ ඉගැන්වීම් වලට මනුෂ්‍ය ආගමික නායකයින්ගේ ඉගැන්වීම් ආදේශ කළ විට එය “බබිලෝනියේ වයින් (මිදි යුෂ)” බවට පත්වේ. (මතෙව් 15:9 පාඨය  බලන්න).

දෙවියන්වහන්සේ උන්වහන්සේගේ සෙනඟ බබිලෝනියෙන් පිටතට කැඳවන බවද මතක තබාගන්න. වෙනත් වචන වලින් කියතොත්, එම ක්‍රමය කොතරම් දූෂිත සහ දුෂ්ට වුවත් කම් නැත. එහි ව්‍යාපත්ිය ඉතා පුළුල් බැවින් අඩු තරමින් එක්තරා කාලයක් තුළදී, එමගින් උන්වහන්සේගේ සෙනඟ නොහොත්, උන්වහන්සේ පවසන අන්දමට “මාගේ සෙනඟ” වටලා ගත්තේය. (එළිදරව් 18:4). එසේ වුවද එම දූෂිත සහ දුෂ්ට ක්‍රමයෙන් දෙවියන්වහන්සේ ඔවුන්ව පිටතට කැඳවන්නාවූ කාලය පැමිණෙන්නේය. එම දූෂිත බලය එහිස්වභාවය නිසා වැටෙන්නට ආසන්නය. එනම් මෙම, “යක්ෂයන්ගේ වාසස්ථානයක්ද, සියලු අපවිත්‍ර වූ පිළිකුල් වූ පක්ෂීන්ගේ හිරගෙයක්ද,” විය. (එළිදරව් 18:2).

`දේවදූතයින් තිදෙනාගේ පණිවිඩ ලොවට ප්‍රකාශ කරන අය දෙවියන්වහන්සේ විසින් “මාගේ සෙනඟ,” උන්වහන්සේගේ සෙනඟ, බබිලෝනියේ පිටතට කැඳවන තරමට ඔවුන්ගේ කාර්යය කුමක්ද?`