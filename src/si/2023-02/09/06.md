---
title:  'බබිලෝනිය: ප්‍රතිමා වන්දනාවේ මධ්‍යස්ථානය'
date:   25/05/2023
---

“මහා බබිලෝනියේ අභිරහස” පැහැදිලිවම හඳුනා ගැනීමේ තවත් ඉඟියක් මෙන්න. ප්‍රතිමා වන්දනාව බබිලෝනියේ නමස්කාරයේ හදවත විය.

`යෙරෙමියා 50:33-38 සහ යෙරෙමියා 51:17,47 පාඨ කියවන්න. මෙම පාඨවලින් පැරණි බබිලෝනියේ ප්‍රතිමා වන්දනාව, සහ එයට දෙවියන්වහන්සේ දක්වන ප්‍රතිචාරය ගැන ඔබ කුමක් සොයා ගන්නේද?`

යෙරෙමියා  50, 51 වැනි පරිච්ඡේද බබිලෝනිය මේදෝ පර්සියානුවන් විසින් විනාශ කිරීම පිළිබඳ අනාවැකි පවසයි. බබිලෝනියේ විනාශයට එක් හේතුවක් වන්නේ, ඔවුන්ගේ ප්‍රතිමා වන්දනාවය. බබිලෝනිවරු විශ්වාස කළේ මෙම ප්‍රතිමා ඔවුන්ගේ දෙවිවරුන් නියෝජනය කරන බවය. බබිලෝනියේ ආගමේ, ප්‍රතිමාවලට කරන චාරිත්‍ර වාරිත්‍ර සහ නමස්කාරය පූජනීය ලෙස සැලකූහ. දෙවිවරු වරින් වර ඔවුන්ගේ දේවමාළිගාවේ ප්‍රතිමා තුළ සහ ඔවුන් නියෝජනය කරන බලවේග තුළ ජීවත් වූ බව ඔවුහු විශ්වාස කළහ. ප්‍රතිමා කොල්ල කෑම හෝ විනාශය සලකනු ලැබුවේ දිව්‍ය අනුග්‍රහය අිහිමි වීම ලෙසය. උදාහරණයක් ලෙස කල්දිවරුන්ගේ රජ කෙනෙක් වූ Marduk-apla-iddina II නමැත්තා අසිරියානු සෙනකරිබ්ගේ හමුදා වලින් බබිලෝනියානු දෙවිවරුන්ගේ ප්‍රතිමා ආරක්ෂා කිරීම සඳහා මෙසපොතේමියාවේ දකුණු දිසාවට ඒවා රැගෙන පලා ගියේය. (Jane R. McIntosh, Ancient Mesopotamia: New Perspectives [Santa Barbara, CA:ABC-CLIO, Inc., 2005] p. 203).

බයිබල් ප්‍රොපේතවරු මෙම ජීවයකින් තොර පිළිම නමස්කාරය මැවුම්කාර දෙවියන්වහන්සේ සමග එනම් ජීවමාන සහ ජීවනය ලබාදෙන වෙනස්කම දටුවෝය. (යෙරෙමියා 51:15, 16, 19).

`නික්මයාම 20:4-6 සහ ගීතාවලිය 115:4-8 පාඨ කියවන්න. ප්‍රතිමා වන්දනාව ගැන එම පාඨ කුමක් උගන්වයිද?`

ආත්මික බබිලෝනියේ ප්‍රතිමා වන්දනාවේ ගැටළු ගලින් සහ ලීවලින් තැනූ ප්‍රතිමා ඉදිරිපිට නමස්කාර කිරීමට වඩා ගැඹුරට ගියද, පැරණි බබිලෝනිය නමස්කාර මෙහෙයට ප්‍රතිමා හඳුන්වා දුන් නමස්කාරයේ දේවල් ලෙස හෝ නමස්කාරය ලෙස හැඳින්වීම දෙවැනි ආඥාව කඩ කිරීමක් වෙයි. මන්ද යත්, එමගින් ශුද්ධාත්මයාණන්ට අපගේ මනස තුළ සදාකාලික දේවල් පිළිබඳ පැහැදීම ඇති කිරීමේ හැකියාව සීමා කරන බැවිනි. එමෙන්ම දෙවියන්වහන්සේගේ මහෝත්තම භාවය පණ නැති පිළිමයකට සීමා කෙරේ. මෙම ප්‍රතිමා ක්‍රිස්තියානි ධර්මයට හඳුන්වා දුන්නේ 4 වැනි සියවසයේදී වන අතර, එසේ කළේ අන්‍ය ජාතිකයින්ට කිතුනු දහමට වැඩි පිළිගැනීමක් ඇති කිරීම සඳහාය. අවාසනාවකට මෙන්, මෙම ප්‍රතිමා වලට, බොහෝ විට දෙවියන්වහන්සේට අයිති පූජනීයත්වය සහ නමස්කාරය දෙනු ලැබීය. එමගින් සියලු දේ ආත්මික පිරිහීමට පත් කෙරේ.