---
title:  යේසුස්වහන්සේගේ ජයග්‍රහණය පිළිගැනීම
date:   28/03/2023
---

බයිබලයේ නිරූපනය කර ඇති අන්දමට යේසුස්වහන්සේ කිසිදිනක සාතන් සමග කළ සටනකින් පරාජය නොලැබූ සේක. උන්වහන්සේ දුෂ්ටත්වයේ බලය පරාජය කළාවූ ජයග්‍රාහකයා වන සේක. සාතන්ගේ පරීක්ෂාවන් ජයගැනීමෙන් යේසුස්වහන්සේ ජයග්‍රාහකයා බව විශ්වාස කිරීම එක දෙයකි. ක්‍රිස්තුස්වහන්සේගේ ජයග්‍රහණය අපගේද ජයග්‍රහණය බව විශ්වාස කිරීම වෙනත් දෙයකි. 

`එළිදරව් 12:10 වැනි පාඨය කියවන්න. ඔබට වරද පටවන්නා “පහතට හෙළා දමා,” ඇති බව ගැන ඔබට කුමන ආකාරයේ ධෛර්යයක් ඇතිවිය යුතුද?`

සභා සතට එළිදරව්වේ පණිවිඩ තුළ සත්වරක් මෙම ප්‍රකාශය අපට හමුවේ. එනම්, “ජයගන්නා,” යන්නය. මෙහිදී එළිදරව් 12:11 වැනි පාඨයේදී එම මතයම නැවතත් මතක් කරදීමක් අපට හමුවේ. “ජය ගැනීම” යන වචනයේ අර්ථය, “ජයගැනීමට, පවත්වාගෙන යාමට, ජයගැනීමට, හෝ ජයග්‍රාහී විලාශයෙන් පැමිණීමය. අපට ජයග්‍රාහකයින් වීමට කොතරම් හැකිද යන්න බලන්න. එළිදරව් 12:11 පාඨයෙන් තහවුරු කරන්නේ “එය අත්වන්නේ බැටළු පැටවාණන්ගේ රුධිරයෙන්,” බවය.

එළිදරව් 5:6 වැනි පාඨයෙන් අනාවැකි දර්ශනයට අනුව යොහන් ස්වර්ගය දෙස බලා, මරනු ලැබුවාක් මෙන් පෙනුණාවූ බැටළු පැටවෙක්,” දකියි. ක්‍රිස්තුස්වහන්සේගේ පූජාව මුලු ස්වර්ගයේම අවධානය වෙයි. අනන්ත වූද, අදහාගත නොහැකි වූද දෙවියන්වහන්සේගේ ප්‍රේමය පැහැදිලි කිරීම සඳහා කුරුසියට වඩා උතුම් වෙන කිසිවක් නැත.

ක්‍රිස්තුස්වහන්සේ අප වෙනුවෙන් කළාවූ දෙය ඇදහිල්ලෙන් අපි පිළිගත්විට අපගේ ණය අවලංගු කරනු ලැබ දෙවියන්වහන්සේ ඉදිරියෙහි අංග සම්පූර්ණ ලෙස සිට ගනිමු. අපගේ පාපවලට කමාව දෙනු ලැබේ. (එපීස 1:7 කොලොස්සි 1:14 කොලොස්සි 2:14). එමෙන්ම “අපගේ සහෝදරයින්ට වරද පටවන්නා,” ... පහතට හෙළනු ලැබීය .... (එළිදරව් 22:10). අපට නිදහස ලැබී, ජයග්‍රාහී සහ ගළවනු ලැබූ අතර, එයට හේතුව වන්නේ අපගේ යහපත් ක්‍රියා නිසා නොව අප වෙනුවෙන් යේසුස්වහන්සේ අත්කර ගත් ජයග්‍රහණ නිසාය.