---
title:  සාතන්ගේ පහරදීම
date:   27/03/2023
---

ආරම්භයේ සිටම සාතන් ක්‍රිස්තුස්වහන්සේව විනාශ කිරීමට ක්‍රම සෙවීය. (එළිදරව් 12:4,5 පාඨ බලන්න). එහෙත් සෑම උත්සාහයේදීම සාතන් අසමත් විය. උදාහරණයක් ලෙස, ක්‍රිස්තුස්වහන්සේගේ උපතේදී දේව දූතයෙක් හෙරෝද්ගේ දුෂ්ට සැලසුම් ගැන යෝසෙප්ට සහ මරියාට අනතුරු ඇඟවීය. එමෙන්ම ඔහු මිසරයට පලා ගියහ. යේසුස්වහන්සේ වනාන්තරයේදී සාතන්ගේ අති දුෂ්ට මුළා කරවන පරීක්ෂාවන්ට මුහුණ දුන් සේක. ඔහු භාවිතා කළේ, “එය එසේ ලියා ඇත”  යන දේව වචනයයි. ඒ ආකාරයෙන් උන්වහන්සේ දේව වචනය තුළින් ආරක්ෂාව අත්කරගත් සේක. කුරුසිය මත උන්වහන්සේගේ මරණයේදී උන්වහන්සේගේ ප්‍රේමයේ ආකර්ශනය එළිදරව් කළසේක. එමෙන්ම පාපයේ වරදෙන් අපව බේරා ගැනීම ගැනද එළිදරව් කළසේක. උන්වහන්සේගේ උත්ථානයේදී, අපගේ ප්‍රේමවන්ත උත්තම පූජකයාණන් හැටියට, උන්වහන්සේ අපගේ ජීවිතයේ පාපයේ බලයෙන් අපව මුදාගන්නා සේක.

**එළිදරව් 12:4-6, 9; එපීස 5:25-27, 32 සහ ගීතාවලිය 2:7-9 පාඨ කියවන්න. එමෙන්ම පහත සඳහන් සංකේත අර්ථකථනය කරන්න.**

`මෘගයා`

`ස්ත්‍රිය`

`පිරිමි දරුවා`

`යකඩ සැරයටිය`

බයිබලයේ, සැරයටිය පාලනය හෝ නායකත්වයේ සංකේතයකි. යකඩ සැරයටිය යනුවෙන් අදහස් කරන්නේ, නොකැඩිය හැකි, සියලු බලයෙන් යුක්ත, අනභිභවනීය නායකත්වයකි. යේසුස්වහන්සේ අපි අත් දකින්නාවූ සෑම පරීක්ෂාවකටම මුහුණ දුන්නේය. එහෙත් උන්වහන්සේ ජයග්‍රාහකයෙක් ලෙස ඉන් ඉවත්වූ සේක. යක්ෂයා පරාජය ලැබූ සතුරෙකි. ක්‍රිස්තුස්වහන්සේ උන්වහන්සේගේ ජීවිතයේදී, මරණයේදී සහ නැවත නැගිටීමේදී ඔහුව පරාජය කළසේක. කල්වාරියේ කුරුසිය මතදී යේසුස්වහන්සේ ඒ වනවිටත් සාතන්ව පරාජය කළ බැවින්, අපටද ජයග්‍රාහකයන් විය හැකිය. සාතන්ව ක්‍රිස්තුස් වහන්සේ ජයගැනීම සම්පූර්ණය. එහෙත් ක්‍රිස්තුස්වහන්සේ සහ සාතන් අතර පවතින මහා අරගලය තවමත් අවසාන නැත.

කෙසේවෙතත්, ක්‍රිස්තුස්වහන්සේ අප වෙනුවෙන් කළාවූ දෙය අපි ඇදහිල්ලෙන් පිළිගත් විට අපගේ පාප ණය අවලංගු කරනු ලැබූ අතර අපගේ පාපවලට කමාව ලැබිණි. දෙවියන්වහන්සේ ඉදිරියේ අපි අංග සම්පූර්ණ අය ලෙස සට ගනිමු. එනම් ක්‍රිස්තුස්වහන්සේගේ ධර්මිෂ්ඨතාවයෙන් වසා ඇත. පාවුල් මෙසේ ලියයි: “ව්‍යවස්ථාවෙන්ම පැමිණෙන මාගේම ධර්මිෂ්ඨකම නොව ක්‍රිස්තුස්වහන්සේ කෙරෙහි ඇදහිල්ල කරණකොටගෙන ඇදහිල්ල නිසා දෙවියන්වහන්සේගෙන් පැමිණෙන ධර්මිෂ්ඨකම ඇතුව ක්‍රිස්තුස්වහන්සේ තුළ සිටින පිණිසත්....” (පිලිප්පි 3:9). 

අපට කමාව ලබාදී ඇත්නම්, අපට වරද පැටවිය හැකි කිසිවක් නැත. යේසුස්වහන්සේ ජයගත්සේක. මෙන්ම පාපය සහ නපුර මගින් උන්වහන්සේට කළ හැකි දරුණුම දුෂ්ටකම පරාජය කළසේක. අපි ඇදහිල්ලෙන් යේසුස්වහන්සේව පිළිගත් විටදී උන්වහන්සේගේ ජයග්‍රහණය අපගේ ජයග්‍රහණය වන්නේය. 

`ක්‍රිස්තුස්වහන්සේ සාතන් පරාජය කර ලැබූ ජයග්‍රහණය ගැළවීම පිළිබඳ සහතිකය අපට එතරම් වැදගත් වන්නේ මන්ද? පාවුල් පිලිප්පි 3:9 වැනි පාඨයේ ලීවාවූ කාරණය අපගේ අත්දැකීම වන්නේ කෙසේද?`