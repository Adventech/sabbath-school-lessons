---
title:  අවසාන කාලයේ දෙවියන්වහන්සේගේ ඉතිරි සෙනඟ
date:   30/03/2023
---

ස්වර්ගයේ ඇතිවූ අරගලයේ සිට යක්ෂයා ක්‍රිස්තුස්වහන්සේ සමග යුධ වදිමින් සිටියේය (එළිදරව් 12:7). එදා සහ අදත් සාතන්ගේ පරමාර්ථය වූයේ විශ්වයේ බලය අල්ලා ගැනීමය. (යෙසායා 14:12-14). පොළොවේ ඉතිහාසයේ අවසාන දිනවලදී ඔහුගේ අවධානය යොමුව ඇත්තේ දෙවියන්වහන්සේගේ සෙනඟ මතය. එළිදරව් 12:17 පාඨයෙන් අවධාරණයෙන් ප්‍රකාශ කරන්නේ, මෘගයා (සාතන්) ස්ත්‍රිය (සභාව) සමග කෝපවී ඉතිරි අය සමග යුද්ධ කිරීමට ගිය බවය. මෙම පැහැදිලි කිරීම “ඉතිරි” අය ලෙසද “ඇගේ දරුවන්,” ලෙසද භාවිතා කෙරේ. දෙවියන්වහන්සේගේ ඉතිරි සෙනඟ ක්‍රිස්තුස්වහන්සේට, උන් වහන්සේගේ සත්‍යයට සහ උන්වහන්සේගේ මෙහෙයට පක්ෂපාතීව සිටිති.

`එළිදරව් 12:17 කියවන්න. දෙවියන්වහන්සේගේ ඉතිරි වූ එනම් උන්වහන්සේගේ අවසාන දවස්වල සභාව තුළ කුමන ගුණාංග මෙම පාඨයේ සඳහන් වී ඇත්ද?`

එළිදරව් 12:17 පාඨයේ සාතන් (මෘගයා) ස්ත්‍රිය දෙවියන්වහන්සේගේ සභාව සමග කෝපවෙයි. යක්ෂයා දෙවියන්වහන්සේගේ පනත් රක්ෂා කරන සෙනඟ සමග කෝපවී, ඔහු ඔවුන් විනාශ කිරීමට කළ හැකි ඕනෑම දෙයක් කරන්නේය.

අවසානයේදී ඔහු ගිවිසුමක් ඇති කර ගනියි. ඒ අනුව ඔවුන්ට මිලදී ගැනීමට හෝ විකිණීමට නොහැකි වන අතර ඔවුන්ව බන්ධනාගාර ගත කර ඔවුන්ට මරණයට මුහුණ දීමට සිදු වන්නේය. (එළිදරව් 13:14-17 බලන්න). සාතන්ට ක්‍රිස්තුස්වහන්සේව විනාශ කළ නොහැකි වුවොත්, ඔහු ක්‍රිස්තුස්වහන්සේගේ දැඩි ආදරයට ලක්වූ අයව විනාශ කිරීමට උත්සාහ කරන්නේය. එනම් ක්‍රිස්තුස් වහන්සේගේ සභාවය. මෙලොව අවසාන යුද්ධය මැද පෙරදිග රටවල් තුළ සහ එහි ඇති විවිධ ගැටළු මත මධ්‍යස්ථ වී නැත. එම යුද්ධය මධ්‍යස්ථ වී ඇත්තේ, මුළු ලොව පුරා විසිරී ගොස් සිටින දෙවියන්වහන්සේගේ සෙනඟගේ සිත් තුළය. එය නිතරම විරුද්ධ බලවේග දෙකක් අතර කෙරෙන සටනකි. එනම් ක්‍රිස්තුස්වහන්සේ සහ සාතන්ය. නැවතත් කිසිවෙක් මධ්‍යස්ථ නොවේ. 

මෙම අවසාන සටනේ මධ්‍යගත ප්‍රශ්නය වී ඇත්තේ, “අපගේ පක්ෂපාතීත්වය කවුද? අපගේ පක්ෂපාතිත්වය කොහිද?” යන්නයි. ස්වර්ගය කැඳවන්නේ ක්‍රිස්තුස්වහන්සේගේ ප්‍රේමයෙන් වශීවූ විශ්වාසවන්තයින්ය. එනම් උන් වහන්සේගේ මහිමය මගින් මුදාගනු ලැබූ, උන්වහන්සේගේ පරමාර්ථවලට කැපවූ, උන්වහන්සේගේ ආත්මයාණන්ගෙන් බලය ලත්, එමෙන්ම උන්වහන්සේගේ ආඥා වලට බොහෝ සෙයින් කීකරුවූ බැවින්, උන්වහන්සේගේ සේවය උදෙසා මරණයට පවා මුහුණ දීමට කැමති වන්නාවූ අයයි.

අපගේ ලෝකය විශාල අර්බුදයක් වෙත පා නගමින් සිටියි. එහෙත් යේසුස්වහන්සේ තුළින් එමෙන්ම යේසුස්වහන්සේ නිසා අපගේ ජයග්‍රහණය සහතිකය. අපි උන්වහන්සේ හා සම්බන්ධව සිටින තාක් කල්, එනම් අපි ඇදහිල්ලෙන් කරන්නාවූ එය, කීකරුකමට මග පෙන්වන්නාවූ ඇදහිල්ලය. ඒ සියල්ලම අපගේ තේරීම මත රඳා පවතී.

`අපගේම ජීවිතයේ එළිදරව් 12-17 පාඨයේ යථාර්ථය ක්‍රියාත්මක වනු ඔබ කෙසේ දකින්නේද? එනම් ඔබගේම ක්‍රිස්තියානි අත්දැකීම තුළය. එනම් මහා අරගලය ඔබගේ ජීවිතයේ කුමන ආකාරයට ක්‍රියාත්මක වන්නේද?`