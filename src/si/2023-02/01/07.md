---
title:  වැඩිදුර අධ්‍යයනය සඳහා
date:   31/03/2023
---

එක අතකින් අපට තර්ක කළ හැකි කරුණක් වන්නේ, දෙවියන්වහන්සේට තෝරාගැනීමක් නොතිබුණු බවයි. උන්වහන්සේට ප්‍රේම කරන්නාවූද අන් අයට ප්‍රේම කරන්නාවූ සත්වයින් අවශ්‍ය වූයේ නම් ඔවුන්ව නිදහස සතු අය ලෙස මැවීමට සිදුවිය. ඔවුන්ට නිදහස නොතිබුණි නම් ඔවුන්ට ප්‍රේම කළ නොහැකි වෙයි. එවිට අපගේ ලෝකය ප්‍රේමයෙන් තොරව කුමක් වන්නේද? එය, සමහර මිනිසුන් මෙන් වුවහොත් එය මනසකින් තොර යන්ත්‍රයක් මෙන් වන්නේය. එනම් ඒවා ක්‍රියා කරන්නේ දැඩි නීති වලට, හේතු සහ ඵල වලට අනුවය. ඒවායෙහි නිදහස් කැමැත්තක් නැත. ඒවා මාංශයෙන් හා රුධිරයෙන් සකස් වුණාවූ, භෞතික විද්‍යාවේ නීති අනුගමනය කරන කොටසක් පමණය. එය ලස්සන පින්තූරයක් නොවේ. එමෙන්ම එය අපි අප තුළ හෝ අපගේම දන්නා දේවල් නියෝජනය කරන්නේ නැත. අප අතරින්, අපගේ දරුවන්ට, දෙමවුපියන්ට, දරුවන්ට අපගේ සහකාරයින්ට ඇති ප්‍රේමය යන, පරමාණු වලින් සකස් වූවක් මිස වෙන කිසිවක් නොවන බව කවුරුන් සිතත්ද?

දෙවියන්වහන්සේගේ රාජ්‍යයේ අත්තිවාරම ප්‍රේමය වූ බැවින්, සියලු බුද්ධිමත් සත්වයින්ගේ සතුට රඳා පවතින්නේ එහි ධර්මිෂ්ඨකමේ ශ්‍රේෂ්ඨ ප්‍රතිපත්ති මතය. දෙවියන්වහන්සේ උන්වහන්සේගේ සියලුම සත්වයින්ගේ ප්‍රේමයේ සේවය කැමති වන සේක. එනම් උන්වහන්සේගේ චරිතය අගය කිරීම නිසා උපදින සේවයයි. උන්වහන්සේ කීකරුකම බලෙන් ලබාගැනීම අගය නොකරන සේක. එමෙන්ම උන්වහන්සේ සියලුදෙනාටම නිදහස් කැමැත්ත ලබාදෙන සේක. ඒ අනුව ඔවුන් උන්වහන්සේට ස්වේච්ඡාවෙන්ම සේවය ලබාදෙනු ඇත.

“මවන ලද සියලු සත්වයින් ප්‍රේමයේ පක්ෂපාතිත්වය පිළිගන්නා තාක් කල් දෙවියන්වහන්සේගේ විශ්වයේ අංග සම්පූර්ණ සාමයක් පැවතුණි. ස්වර්ගීය හමුදාව ඔවුන්ගේ මැවුම්කාරයාණන්වහන්සේගේ පරමාර්ථය ඉෂ්ට කිරීම ඔවුන්ට ප්‍රීතියක් විය. ඔවුහු උන්වහන්සේගේ මහිමය පිළිබිඹු කිරීම බොහෝ සෙයින් ප්‍රීති වූහ. උන්වහන්සේට ප්‍රශංසා කරමින් එසේ කරයි. එමෙන්ම දෙවියන්වහන්සේට දක්වන ප්‍රේමය අති උසස් වන අතර, එකිනෙකාට දක්වන ප්‍රේමය විශ්වාස කිරීම සහ පරාර්ථකාමී වීමයි. ආකාශ සුසංයෝගය අන්ධකාර කරන්නාවූ අසමගියක් ගැන කිසිම සලකුණක් නැත. —Ellen G. White, Patriarchs and Prophets, pp. 34, 35.

**සාකච්ඡාව සඳහා ප්‍රශ්න**:

`එළිදරව් 12 වැනි පරිච්ඡේදය දේව දූතයින් තිදෙනාගේ පණිවිඩය ගැන සුදුසු හැඳින්වීමක් වන්නේ ඇයි?  එනම් විශේෂයෙන්ම කාලය අවසානයේදී පැමිණෙන අරගලය පිළිබඳ දර්ශනයෙනි.`

`එළිදරව් 12 වැනි පරිච්ඡේදය ඔබ දිනපතා මුහුණ දෙන පරීක්ෂාවන් තුළ සහ පීඩාවන් තුළදී ඔබට පුද්ගලිකව නැවත තහුවරු කරන්නේ කෙසේද?`

`අපගේ ක්‍රියා විශාල වශයෙන් තීරණය වන්නේ අපගේ ජන්ම උරුමයක් ලෙස සහ පරිසරයට අනුව බව විශ්වාස කරන අය සිටිති. ඔබ එයට එකඟ වන්නේද? නොවන්නේද? අපගේ හැසිරීම තීරණය කිරීමේදී අපගේ තෝරාගැනීම් කොතරම් බලපාන්නේද? අපගේ තෝරාගැනීම සහ දෙවියන් වහන්සේගේ බලය අපගේ ජීවිත වල ක්‍රියාත්මක වීම අතර ඇති සම්බන්ධතාවය ගැන කථා කරන්න.`