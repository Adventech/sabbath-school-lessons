---
title:  පිඩාවේදී මිතුරෙක්
date:   07/05/2023
---

යේසුස්වහන්සේ ස්වර්ගස්ථ වීමෙන් පසු (ක්‍රියා 1:9) ජීවත්ව සිටින ප්‍රොපේතවරුන්ගේ අන්තිමයා බැහැ දැකීමට ගියසේක. එනම් පත්මොස් දූපතේදී යොහන්වය. එනම් අනුකම්පාවෙන් තොර රෝම අධිරාජ්‍යයා වූ දොමිෂියන් යොහන් එහි පිටමං කරනු ලැබීය.

`එළිදරව් 1:9 පාඨය කියවන්න. මතෙව් 13:21; ක්‍රියා 14:22 සහ යොහන් 16:33 යන පාඨද බලන්න. මේ ලෝකයේදී යේසුස්වහන්සේ අනුගමනය කිරීමට සොයන්නාවූ අය මෙහි ඇති පණිවිඩය කුමක්ද?`

තමාගේ පවුලෙන් සහ මිතුරන්ගෙන් සහ කිතුනු සමාජයේ උපකාරවලින් වෙන් කරනු ලැබූ යොහන් පීඩාවලදී සහ ගැටළු වලදී තනි නොවීය. මක්නිසාද ඔහු එයට මුහුණ දුන්නේ යේසුස්වහන්සේගේ අනුගාමිකයෙක් ලෙසය. ඔහුගේ මෙහෙය අවසන් නොවීය. ඔහුගේ සාක්ෂිය සම්පූර්ණ නොවීය. බැබළෙන දීප්තියකින් යුක්තවූ දේවදූතයෙක් දෙවියන්වහන්සේගේ සිංහාසනයෙන් පණිවිඩයක් රැගෙන හුදෙකලාවූ දූපතේදී යොහන් බැහැ දැකීමට පැමිණියේය. මෙම පණිවිඩය සියවස් ගණනාවක් තිස්සේ යේසුස්වහන්සේගෙන් සෑම දිසාවකම රැව් පිළිරැව් දිය යුතුය. එය සියලුම පරම්පරාවලට බලාපොරොත්තුවේ පණිවිඩය විය. විශේෂයෙන්ම දෙවියන්වහන්සේගේ අවසාන කාලයේ මිනිසුන්ව යේසුස්වහන්සේගේ පැමිණීම සඳහා සූදානම් කිරීමටය. එය බරපතල අනතුරු ඇඟවීමක් මෙන්ම දිරිගැන්වීමේ පණිවිඩයක්ද විය. එනම් අපි අවසාන දිනවල පීඩාවලට මුහුණ දීමට සූදානම් වන විට (නැතහොත් දැන් මුහුණ දෙන පීඩාවලට) මුහුණ දීම සඳහාය.

එළිදරව්වේ දර්ශනය සමග දේවදූතයින් බැහැ දුටුවාවූද යොහන් නැවතී සිටියා යැයි අදහස් කරන ගුහාවට ඔබට ඇතුල් වීමට සිදුවුවහොත්, ඔබ ක්ෂණිකවම දකින්නේ, මුළු එළිදරව් පොතම සාරාංශ ගත කළාවූ වචන සහිත මෙවැනි සමරු ඵලකයක් එයට ඇතුල්වන ස්ථානයේ  පිහිටා තිබීමයි: “දෙවියන්වහන්සේට භයවී උන්වහන්සේට ගෞරව දෙන්න. මක්නිසාද උන්වහන්සේගේ විනිශ්චයේ පැය පැමුණුණේය. අහසත්, පොළොවත්, ජල උල්පතුත්, මැවූ තැනන්වහන්සේට නමස්කාර කරන්න.” (එළිදරව් 14:7).

එළිදරව් පොතේ මූලික කාරණය වන්නේ, නමස්කාරයයි. අප මවනු ලැබුවේ නමස්කාර කරන්නාවූ ජීවීන් ලෙසය. අපි සියලුදෙනාම යමකට හෝ යම් පුද්ගලයෙකුට නමස්කාර කරයි. සත්‍ය නමස්කාරය, එනම් මැවුම්කාරයාණන් හට කරන්නාවූ සත්‍ය නමස්කාරයයි. එමගින් අපට ජීවිතයේ සත්‍ය පරමාර්ථය සොයා ගැනීමට හැකිය. එය අපට ජීවත්වීමට හේතුවක් දෙයි. එය අපට ජීවත්වීමට හෝ මිය යාමට සහ පීඩා විඳ දරාසිටීමට යම් වැදගත් දේවල් දෙයි. එමෙන්ම ඇත්තෙන්ම අවසාන පීඩා පැමිණෙන විටදී අපි මේ දෙය අවබෝධ කරගැනීම වඩා හොඳය: “අප විසින් දෙවියන්වහන්සේගේ රාජ්‍යයට බොහෝ දුක් විඳිමින් ඇතුල් වෙන්ට ඕනෑ යයි කියා ගෝලයින්ගේ සිත් සවිකොට, ඇදහිල්ලේ පවතින්ට ඔවුන්ට අවවාද කළෝය.” (ක්‍රියා 14:22).

`දෙවියන්වහන්සේගේ විශ්වාසවන්ත සේවකයෙක් වූ යොහන් දුක් විඳීම සහ පීඩාව අත්දුටුවේ නම්, අපටද ගැටළු වලට මුහුණ දෙන්ට සිදු නොවන බව අපි කෙසේ නම් සිතමුද? (1 පේත්‍රැස් 4:12-15 පාඨ බලන්න).`