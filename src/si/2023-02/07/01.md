---
title:  මැවුම්කාරයාණන්ට නමස්කාර කිරීම
date:   06/05/2023
---

### මේ සතියේ පාඩමේ අධ්‍යයනය සඳහා කියවන්න
එළිදරව් 1:9; යෙසායා 40:26; 2 කොරින්ති 5:17; කොලොස්සි 1:17; එළිදරව් 4:11; යොහන් 19:16-30.

> <p> කටපාඩම් පදය</p>
> “අපගේ ස්වාමීන්වහන්ස, අපගේ දෙවියන්වහන්ස, ඔබ ප්‍රශංසාවත්, ගෞරවයත්, බලයත් ලබන්ට වටින තැනැන්වහන්සේය. මක්නිසාද, ඔබ සියලුදේ මැවූ සේක. ඔබගේ කැමැත්ත නිසා ඒවා තිබුණේය.” (එළිදරව් 4:11)

යම්දේවල් අපට නිරායාසයෙන්ම ලැබිය යුතු බව සිතීම ඉතා පහසුය. විශේෂයෙන් අප සතුව නිතරම ඇති දේවල්, එසේත් නැත්නම් දැන සිටින හෝ අත්දැක ඇති දේවල්ය. තරුණ දරුවන්ට ඔවුන්ගේ දෙමවුපියන්, එනම් ඔවුන්ගේ කෙටි ජීවිත කාලය තුළදී දැන සිටිය යුතු හෝ ඔවුන් සතු විය යුතු බව සිතීම කොතරම් පහසුද? අපටද සූර්යයා, ආකාශය, වාතය හෝ අපගේ පාද තබන භූමිය අප සතු විය යුතු දේවල් බව සිතීම කොතරම් පහසුද.

කෙසේවෙතත්, අපි අපගේ ජීවිතය පවා ලැබිය යුතු බව කීවරක් සිතන්නට ඇත්ද? එනම්, අපි නැවතී ප්‍රසිද්ධ දර්ශනවාදී ප්‍රශ්නය කීවරක් අසන්නට ඇත්ද? “කිසිදෙයක් නැතිවා වෙනුවට යම්දෙයක් ඇත්තේ ඇයි?

අපගේ විශ්වයම පමණක් සහ එය තුළ ඇති, සියලු තේජස සහ ශ්‍රේෂ්ඨත්වයත්, පුදුමාකාර දේවල් පවා පවතින්නේ ඇයි? අපගේ විශ්වය සහ එහි සිටින අපි නොසිටියේ නම් කොතරම් තර්කානුකූල විරුද්ධත්වයක් ඇති වන්නට ඇත්ද? නවතම විද්‍යාත්මක සොයාගැනීම් වලට අනුව (ඒවා වෙනස් විය හැකිය). යම් කලක අපගේ විශ්වය නොතිබිණි. අපගේ පැවැත්ම අවිනිශ්චිත පැවැත්මක්ය. එමෙන්ම, අපි මෙහි සිටීමම හාස්කමකි. මෙලොව කිසිම දෙයකින් තොරව ඇතිවූ බව හෝ යම්කිසි ගණිතමය සමීකරණයකින් ඇතිවූ බව වැනි මිථ්‍යා මත තිබුණද, විශ්වය පවතින්නේ, එය මැවුම්කාරයාණන් වූ දෙවියන් වහන්සේ විසින් මවා සහ එහි ඇති සියලු දේවල් මැවූ බැවිනි.

_මැයි 13 වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._