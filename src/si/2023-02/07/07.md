---
title:  වැඩිදුර අධ්‍යයනය සඳහා
date:   12/05/2023
---

දෙවියන්වහන්සේට නමස්කාර කිරීම ශුද්ධ ලියවිල්ලේ කේන්ද්‍රීය කරුණයි. එමෙන්ම එය සැමවිටම, මනුෂ්‍යයින්ට සහ දෙවියන්වහන්සේගේ දරුවන්ට මතභේදයක් විය.  මුළු පැරණි ගිවිසුම පුරාම, ප්‍රොපේතවරු දෙවියන්වහන්සේගේ මිනිසුන් අන් දෙවිවරුන්ට නමස්කාර කිරීම හෝ ස්වාමීන්වහන්සේට නමස්කාර කිරීමේද, මිථ්‍යා දෘෂ්ටික ලෝකයේ භාවිතා කරන්නාවූ නමස්කාර කිරීමේ ක්‍රම භාවිතා කිරීම ගැන ඔවුන්ට තරවටු කළහ. දෙවියන්වහන්සේට නමස්කාර කිරීම සහ අන් දෙවිවරුන්ට නමස්කාර කිරීම විශ්ව අරගලයේ මධ්‍යස්ථානය වෙයි. එමෙන්ම එය ඇතිවන්නේ දෙවියන් වහන්සේගේ ආඥාව නොසලකා හැරීම නිසා ඇතිවන අරගලය සමගය.

නමස්කාරය මනුෂ්‍ය පැවැත්මේ මූලික කරුණු ගැන බොහෝ සෙයින් කථා කරයි. එහිදී ජීවමාන සත්වයින් හැටියට ඔවුන් මැවුම්කාරයාණන් ඉදිරියේදී මුහුණ දෙන ආකාරය ගැන විස්තර කරයි... ජීවත්ව සිටින අයට පමණක් ස්වාමීන්වහන්සේට නමස්කාර කළ හැකිය. මිය ගිය ඇත්තන්ට උන්වහන්සේට ප්‍රශංසා කිරීමටවත්, නමස්කාර කිරීමටවත් නොහැකිය... අපව මැවුවාවූ තැනන්වහන්සේ නමස්කාර කිරීම තුළින් අපගේ ජීවිත යටත් කරන ලෙසට අපට ආරාධනා කරන සේකල. එනම් ඔවුන් උන්වහන්සේ තුළින් සාරවත්වී ආපසු පිළිගැනීමට සහ අන් අයගේ ශුභ සාධනය සඳහා යොදා ගැනීම සඳහාය. නමස්කාරය අපගේ පැවැත්මේ පරමාර්ථය සහ ස්වභාවය සමග සම්බන්ධ වේ. එමෙන්ම අපගෙන් එහා යමක් ගැන සිත් යොමු කිරීම සහ ඒ හේතුකොටගෙන අපව අපගේ ආත්මාර්ථකාමීත්වයෙන් නිදහස් කරනු ලැබේ. දෙවියන්වහන්සේට නමස්කාර නොකිරීම යනු අපි අපගේ පැවැත්මට හේතුව අහිමි කරගැනීම වේ. එනම් මංමුලාවී ජීවත්වීමය. එබැවින් මියගොස් සම්පූර්ණයෙන්ම නැතිවී යන්නේ අපි සම්පූර්ණයෙන්ම ජීවිතයේ මූලාශ්‍රයෙන් විසන්ධි වී ඇති නිසාය. —Ángel Manuel Rodríguez,"The Closing of the Cosmic Conflict: Role of the ThreeAngels' Messages," unpublished manuscript, p. 42.

**සාකච්ඡා සඳහා ප්‍රශ්න**:

`වැටුණාවූ ලෝකයක දෙවියන්වහන්සේ විසින් මවනු ලැබීම පමණක් නොසෑහෙන බව මෙනෙහි කරන්න. අපට ගැළවීමේ පොරොන්දුවද අවශ්‍ය වන්නේ ඇයි?`

`නිවැරදිවම ඔබගේ ජීවිතය තුළ දෙවියන්වහන්සේ ක්‍රියා කිරීමේ බලය දුටුවාවූ යම් අත්දැකීමක් ගැන සිතන්න. එනම් එක් ආකාරයකින් දෙවියන්වහන්සේගේ ප්‍රේමය ඔබට පුද්ගලිකවම පෙන්නූ අවස්ථාවක් පිළිබඳවය. ඉන්පසු මේ මුළු විශ්වයම මැවුවාවූ දෙවියන්වහන්සේය යන්න සිතන්න! එමෙන්ම මේ දෙවියන්වහන්සේ ඔබව රැක බලාගන්නා තරමටම ප්‍රේම කරන බව මෙනෙහි කරන්න. මෙම සත්‍යතාවය සැනසුම ලබා දෙනවා පමණක් නොව යටහත් පහත් වීමට තරම් සත්‍යයක් විය යුත්තේ ඇයි?`

`පරිනාමවාදය සත්‍යයක්වී නම්, මරණය හිංසාව, විනාශයට, දුක්විඳීම සහ විශාල වශයෙන් වඳවී යාම වසර බිලියන ගණනාවක් අපව මැවීම සඳහා ගතකළේ නම් මැවුම්කාරයෙකුට නමස්කාර කිරීමට අපව කැඳවනු ලබන්නේ කෙසේදැයි සිතා බලන්න. ඒ අතරතුර උත්පත්ති පොතෙහි සම්පූර්ණයෙන්ම වෙනස් අන්දමට අපව මවන ලද බවට කථාන්තරයක්ද ඉදිරිපත් කරයි. එසේ වුවද, අපි උන්වහන්සේට නමස්කාර කළ යුතු වෙමුද? උන්වහන්සේට නමස්කාර කළ යුත්තේ ඇයි? එනම් අපි මෙහි සිටින්නේ ඇයිද යන්න ගැන වසර දහස් ගණනාවක්ම අපට බොරු කී නිසාද?`