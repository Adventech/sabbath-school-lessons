---
title:  කුරුසිය මත මැවුම්කාරයාණන්වහන්සේ
date:   11/05/2023
---

අපගේ මැවුම්කාරයාණන් හැටියට ස්වාමීන්වහන්සේට නමස්කාර කිරීමේදී කොපමණ දේවල් කළත්, කොපමණ පුදුම වුවත්, ඊට වඩා කාර්යයක් අප සතුව ඇත.  අපි දැනටමත් දැක තිබුණත්, නැවතත් ඒ දෙස බැලීම වටිනා දෙයක් වන්නේ, අපගේ මැවුම්කාරයාණන්ම අපගේ ගැළවුම්කාරයාණන් යන අදහසයි. අපව මැවුවාවූ දෙවියන්වහන්සේම අපව මුදාගන්නා සේක. “අපගේ ස්වරූපයෙන්, අපගේ සමානත්වය ලෙස මනුෂ්‍යයා සාදම්හ”යි (උත්පත්ති 1:26) පැවසූ  දෙවියන්වහන්සේම, කුරුසිය මත මෙසේ, “ඒලි, ඒලි ලාමා සබත්තානි,” කියා මහත් ශබ්දයකින් මොර ගැසූ සේක. එනම්, “මාගේ දෙවියනි, මාගේ දෙවියනි, ඔබ මා අත්හැරියේ මක්නිසාද?” යනුයි. (මතෙව් 27:46). දෙවියන් වහන්සේට බිය වීමට හේතුව, ඊටත් වඩා උන්වහන්සේට මහිමය අත්කරදෙමින් නමස්කාර කිරීම වැනි කරුණු ගැන කථා කරන්න!

වැටුනාවූ සත්වයින් හැටියට මෙවැනි පුදුමාකාර සත්‍යයකට කෙසේ නම් ප්‍රතිචාර දැක්වියහැකිද? ප්‍රතිචාරයක් ලෙස අපට කුමක් කළ හැකිද? පළමු දේවදූතයාගේ පණිවිඩයෙන් අපි කුමක් කළ යුතුද යන්න පවසා ඇත. “දෙවියන්වහන්සේට භයවී උන්වහන්සේට ගෞරව දීපල්ලා. මක්නිසාද උන්වහන්සේගේ විනිශ්චයේ පැය පැමුණුණේය. අහසත්, පොළොවත්, මුහුදත්, ජල උල්පතුත් මැවූ තැනන්වහන්සේට නමස්කාර කරපල්ලා” (එළිදරව් 14:7).

`යොහන් 19:16-30 පාඨ කියවන්න. එනම් කුරුසිපත්වූ යේසුස්වහන්සේ ගැන වාර්තාවය. අපි එය කියවන විටදී, යේසුස්වහන්සේ මැවුම්කාරයාණන් ලෙස පවසන බයිබල් පාඨ ගැන සිතන්න. එනම්, “මක්නිසාද ස්වාමිකම් වේවා, ස්වාමිකම් වේවා, අධිපතිකම් වේවා, බල පරාක්‍රම වේවා, ස්වර්ගවල සහ පොළොවෙහිත් ඇති පෙනෙන්නාවූ දේවල්ද, නොපෙනෙන්නාවූ දේවල්ද යන සියල්ල උන්වහන්සේ තුළ මවන ලද්දේය. සියලු දේ උන්වහන්සේ කරණකොටගෙනද, උන්වහන්සේ උදෙසාද මවා තිබේ” (කොලොස්සි 1:16). මැවුවාවූ උන්වහන්සේ ලෙසිනි. අපි මෙම දෙවියන්වහන්සේගේ ප්‍රේමය ගැන පුදුමාකාර ප්‍රකාශයට කෙසේ ප්‍රතිචාර දක්වමුද?`

මැවුම්කාරයාණන්ට නමස්කාර කරන ලෙසට පළමු දේවදූතයාගේ පණිවිඩය පැමිණියේ කුරුසියට පසුවය. එනම්, එය විශ්වයට සහ ක්‍රිස්තුස් වහන්සේගේ අනුගාමිකයින්ට දැනගැනීමට ලැබුණේ, “ස්වර්ගය සහ පොළොවද, මුහුද සහ ජල උල්පත්ද සෑදූ” එම තැනන්වහන්සේ, දෙවියන්වහන්සේව සිටියද, “එය ඉවත් කර දාසයෙකුගේ රූපය ගෙන මනුෂ්‍යයන්ගේ සමානත්වයට පැමිණි සේක. මනුෂ්‍යාකාරයෙන් සිටිය කලත් මරණය, එසේය කුරුසියේ මරණය දක්වා කීකරුවූ සේක.” (පිලිප්පි 2:7,8).

යේසුස්වහන්සේ මනුෂ්‍යයෙකු මෙන් මෙලොවට වැඩීමට පෙර උන්වහන්සේව දැන සිටි අයට එය කුමන ආකාරයේ දර්ශනයක් වීද? ස්වර්ගීය දූතයින් පවා උන්වහන්සේට නමස්කාර කිරීම පුදුමයක් නොවේ. උන්වහන්සේගේ රුධිරය නිසා මිදීම ලැබූ අපට ඒ වෙනුවෙන් අපගේ මැවුම්කාරයාණන්ට සහ ගැළවුම්කාරයාණන්ට නමස්කාර කිරීම හැර කුමක් කළ හැකිද?

`වැටුණාවූ මනුෂ්‍යයින්ට, කුරුසියේ ආලෝකය තුළින්, ක්‍රිස්තුස්වහන්සේ කුරුසිය මතදී කළාවූ දෙයට තව යමක් එක් කළ හැකි වීම මිථ්‍යා දෘෂ්ටික අදහසක් වන්නේ මන්ද? මැවුම්කාරයාණන් අප වෙනුවෙන් කළාවූ දැනටමත් කර ඇති දෙයට යමක් එක් කළ හැක්කේ අපගේ කුමන කාර්යයන් මගින්ද?`