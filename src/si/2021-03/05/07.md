---
title:  වැඩිදුර අධ්‍යයනය සඳහා
date:   30/07/2021
---

වැඩිදුර අධ්‍යයනය සඳහා “ඔබගේ සේවය අපහසු බව දැනෙන විටදී, ඔබ අපහසුකම් සහ පීඩා ගැන චෝදනා නගන විටදී, ඔබට පරීක්ෂාවන්ගෙන් වැළකී සිටීමට ශක්තිය නැති බව පවසන විටදී, ඔබට නොඉවසීම ජයග්‍රහණය කළ නොහැකි බවත්, කිතුනු ජීවිතය අපහසු කාර්යයක් බවට ප්‍රකාශ කරන විටදී ඔබ දරා සිටින්නේ වෙනත් ස්වාමියෙකුගේ වියගහ මිස ක්‍රිස්තුස්වහන්සේගේ වියගහ නොවේ.” —Ellen G. White, Child Guidance, p. 267.

“නිරන්තරයෙන්ම විමසිලිමත්වීම සහ උනන්දුවෙන් කරන ප්‍රේමයෙන් පිරි නමස්කාරයේ අවශ්‍යතාවය වුවත්, එය ස්වභාවිකව අත්වන්නේ ඇදහිල්ල තුළින් ආත්මය දෙවියන්වහන්සේගේ බලයෙන් පවත්වාගෙන යාමෙන්ය. අපට දිව්‍ය උපකාරය ලබාගැනීම සඳහා අපව ප්‍රශංසා කරගැනීමට කළ හැකි කිසිවක් නැත. අපි කිසිවිටක අප ගැන හෝ අපගේ ක්‍රියා ගැන විශ්වාසය තැබිය යුතු නැත. එහෙත් වැරදි කරන විට පාපකාරී මනුෂ්‍යයින් වන අප ක්‍රිස්තුස්වහන්සේ වෙත පැමිණි විට උන්වහන්සේගේ ප්‍රේමය තුළ අපට විවේකය ලැබෙනු ඇත. කුරුසිපත් ගැළවුම්කාරයාණන්ගේ කුසලතා තුළ සම්පූර්ණ විශ්වාසය තබා උන්වහන්සේ වෙත පැමිණෙන සියළුම දෙනා දෙවියන්වහන්සේ පිළිගන්නා සේක. ප්‍රේමය හදවත තුළ පැන නගියි. හැඟීම් ප්‍රමෝදයට පත්වෙයි. එහෙත් සාමකාමී විවේකයක් ඇතිවේ. සෑම බරක්ම සැහැල්ලු වෙයි. මක්නිසාද, ක්‍රිස්තුස්වහන්සේ පනවා ඇති වියගහ පහසුය. වගකීම ප්‍රීතියක් වන අතර කැපවීම ප්‍රීතියකි. පෙර අන්ධකාරයෙන් පිරුණාවූ මාවත දැන් ධර්මිෂ්ඨකමේ සූර්යයාගේ රැස්වලින් දීප්තිමත් වේ. මෙය ක්‍රිස්තුස්වහන්සේගේ ආලෝකය තුළ සිටිනවා මෙන් ආලෝකය තුලින් ඇවිදීමය.” —Ellen G. White, Child Guidance, p. 267.

**සාකච්ඡාව සඳහා ප්‍රශ්න:**

`ඔබ යේසුස්වහන්සේ සමග ඇවිදීමේදී අවසානයේදී යටත්වූ අවස්ථාව ඔබට මතකද? මෙය පංතියේ අය සමග බෙදාගන්න. විශේෂයෙන් ඔබ යටත් වූයේ ඇයිද යන්නට හේතු ගැන අවධානය යොමු කරන්න.`

`මතෙව් 11:25-27 පාඨවල සඳහන් යේසුස්වහන්සේගේ යාච්ඤාව ඉගෙන ගන්න. අපි කරුණාව (මහිමය) පිළිබඳ දැනුම ලබාගන්නේ කෙසේද යන්න පංතියේදී සාකච්ඡා කරන්න. දෙවියන්වහන්සේ ගැළවීමේ සැලැස්ම ඥානවන්ත සහ විචක්ෂණශීලී අයට සඟවා (“මේ දේවල්”) ළදරුවන්ට එළිදරව් කළේ ඇයි?`

`අප වටා පොර බදමින් සිටින අයට ඔවුන්ගේ බර නිසා යේසුස්වහන්සේ වෙතට පැමිණ විවේකය සොයාගැනීම සඳහා අපට කුමන ප්‍රායෝගික ක්‍රමයකින් ඔවුන්ට උපකාර කළ හැකිද?`

`“යටහත් සහ පහත් හදවතකින් යුක්තවීම” ගැන වැඩි අවධානයක් යොමු කරන්න. එය යම් කෙනෙකුගේ ආත්ම අභිමානයට නරක දෙයක්ද? අපට අපි ගැන යහපත් බවක් හැඟීම යුතු නැද්ද? විශේෂයෙන් මමත්වය පිළිබඳ සැක පහළ කරමින් පොර බදින අයෙකුට? කුරුසිය සහ කුරුසිය මගින් නියෝජනය කරන දෙය මගින්, යේසුස්වහන්සේ ‘යටහත් පහත් භාවය’ පිළිබඳ අදහස් කරන්නේ කුමක්ද යන්න අවබෝධ කරගැනීමට කුමන ආකාරයකින් අපට උපකාර කරයිද? එනම් කුරුසිය ඉදිරියේදී, තිබිය යුතු එකම ආකල්පය වන්නේ ‘යටහත් පහත්’ භාවය වන්නේ මන්ද?`