---
title:  “ ‘මක්නිසාද, මාගේ වියගහ පහසුය’ ”
date:   28/07/2021
---

මතෙව් භාවිතා කරන මෙම ‘වියගහ’ යන පදය යුදා ආගම මගින් භාවිතා කරන පදයක් ලෙස සහ නව ගිවිසුමෙහි පාඨවලින් ව්‍යවස්ථාව පිළිබඳ වැරදි අවබෝධක් ගැන සඳහන් කිරීමේදී භාවිතා කෙරේ.

`මතෙව් 11:30 වැනි පාඨයේ “ ‘පහසු ’ ” යන වචනයට ග්‍රීක අර්ථය වන්නේ, ‘යහපත්, ප්‍රසන්න, ප්‍රයෝජනවත්, සහ කරුණාවන්ත’ යන පදයි. අප වටා සිටින බොහෝ මිනිසුන් සලකන්නේ දේව පනත් (ව්‍යවස්ථාව) දැඩිවූද, අනුකූල වීමට අපහසු වූද, සමහර අවස්ථාවලදී නොගැලපෙන සුළු වූද නීති සමුදායක් ලෙසය. ව්‍යවස්ථාවේ ඇති අලංකාරය සොයා බැලීමටත්, ව්‍යවස්ථාව දුන් උන්වහන්සේට ප්‍රේම කිරීමටත් ඔවුන්ට අවබෝධ කරවීමට අපි කුමක් කළ යුතුවෙමුද?`

දෙමවුපියෝ ඔවුන්ගේ දරුවා පළමු පියවර ගත් මොහොත නිතරම මතක තබාගනිති. සෙලවෙන මුල් පියවරෙන් පසුව තාවකාලික දෙවන පියවරද ඉන්පසු තුන්වන පියවරද ගනී. ඉන්පසුව බොහෝ දුරට දරුවා වාරු නැතිව වැටෙන්නේය. සමහරවිට කඳුළු සැලීමක් හෝ තුවාලවීමක් සිදුවේ. එහෙත් දරුවාට එහා මෙහා ඇවිදීමේ නිදහස දැනුණු විටදී ඇය හෝ ඔහු නැවත නැගිට උත්සාහ ගනියි. ඇවිදිනවා, වැටෙනවා, නැගිටිනවා. ඇවිදිනවා, වැටෙනවා, නැගිටිනවා. මෙම ක්‍රියාවලිය දරුවාට ආරක්ෂිතව ඇවිදීමට හැකිවන තෙක් දිගටම කෙරේ. එසේ වුවද, පැටලීම් වැටීම් අතරතුර උඩඟු කුඩා මුහුණ ජයග්‍රාහිකව මෙසේ පවසයි. ‘තාත්තා, අම්මා, මට ඇවිදින්න පුළුවනි!

යේසුස්වහන්සේ සමග ඇවිදීම නිතරම පහසු නොවේ. එහෙත් එය සැමවිටම යහපත්ය. කිරීමට ඇති නිවැරදි දෙයයි. අපි පැටලෙනවා විය හැකිය. අපි වැටෙනවා විය හැකිය. එසේ වුවත්, අපට නැගිට උන්වහන්සේගේ පසෙකින් උන්වහන්සේ සමග ඇවිදීමට හැකිය.

`ගලාති 5:1 වැනි පාඨයේ පාවුල් මෙසේ ලිවීය. “ක්‍රිස්තුස්වහන්සේ අප මුදාගත්තේ නිදහස්කම ඇතුව සිටීමටය. එබැවින් දාසකම නමැති වියගහකට නැවත අසු නොවී ස්ථිරව සිටපල්ලා.” ඉන් කුමක් අදහස් කරයිද? ක්‍රිස්තුස්වහන්සේ අපව නිදහස් කරන ලද්දේ කෙසේද? උන්වහන්සේ අපට උසුලා ගන්නට යයි පවසන වියගහ සහ එමෙන්ම පාවුල් අපට අනතුරු අඟවන්නාවූ ‘දාසකමේ වියගහ’ අතර ඇති වෙනස කුමක්ද?`

පාවුල් ස්ථිරවම “දාසකමේ වියගහ” යන්නෙන් පවසන්නේ ඔහු දෙවියන්වහන්සේගේ ව්‍යවස්ථාවට එනම් දස පනතට කීකරුවීම ගැන නොවේ. එයට වෙනස් ආකාරයෙන් ඇදහිල්ලෙන් සහ අවබෝධයෙන් ඇතිවන කීකරුකම නිසා අපගේ ගැළවීම ආරක්ෂා සහිත වන්නේය. එසේ නැතිව ව්‍යවස්ථාව මත පදනම් වී නොව, අපව වසාගන්නා ක්‍රිස්තුස්වහන්සේගේ ධර්මිෂ්ඨකම හේතුකොටගෙන අපට සත්‍ය විවේකය සහ නිදහස ලැබේ.

`දෙවියන්වහන්සේගේ ආඥාවට අකීකරුවීමට වඩා, එයට අනුකූල ජීවිතය ගත කිරීම වඩා විවේකයෙන් පිරුණාවූ ජීවිතයක් වන්නේ ඇයි?`