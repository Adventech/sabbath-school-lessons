---
title:  “මා වෙතට එන්න”
date:   24/07/2021
---

### මෙ සතියේ පාඩම් අධ්යයනය සඳහා කියවන්න
මතෙව් 11:20-30ත මතෙව් 5:5; ද්විතීය කථාව 18:15; ගලාති 5:1; නික්මයාම 18:13-32, ගලාති 6:2.

> <p>කටපාඩම් පදය</p>
> “වෙහෙස වෙන්නාවූ, බර උසුලන්නාවූ සියල්ලෙනි, මා වෙතට වරෙල්ලා.” (මතෙව් 11:28).

“වෙහෙස වෙන්නාවූ, බර උසුලන්නාවූ සියල්ලෙනි, මා වෙතට වරෙල්ලා. මම නුඹලාට සහනය දෙමි.

මෙහිදී අපට යේසුස්වහන්සේ විසින් කුමන ආකාරයේ පුදුමාකාර පොරොන්දුවක් දී ඇත්ද? අප අතර වැඩ කටයුතු බහුල නිසා වෙහෙසට පත්වූ අය කොපමණ ඇත්ද? ජීවිතය මගින් ගෙන එන්නාවූ බර සහ වැඩ කටයුතු හේතුකොටගෙන අප වෙහෙසට පත්වෙමු. යේසුස්වහන්සේ අපට මෙහිදී පවසන්නේ, ඔව්, මම නුඹලාගේ දුක දනිමි. එමෙන්ම, ඔව්, නුඹලා උන්වහන්සේට ඉඩ දුනහොත් උන්වහන්සේට අපට උපකාර කිරීමට හැකි බවය.

අපට යේසුස්වහන්සේගේ වියගහ උසුලන ලෙස ඉල්ලීමෙන් පසු උන්වහන්සේ මෙසේ පවසන සේක. “මක්නිසාද මාගේ වියගහ පහසුය. මාගේ බරද සැහැල්ලුය.” (මතෙව් 11:30). ඔබ උසුලා සිටින වියගහ සහ බර මට දෙන්න. (ඒවා මට දෙන්න). ඒ වෙනුවට මාගේ වියගහ ඔබ මතට ගන්න. මක්නිසාද මාගේ බර දැරීමට පහසුය.

යේසුස්වහන්සේ කථා කරන එම විවේකය අපි කෙසේ අත් දකිමුද? පාපයෙන් පසුව ස්වාමීන්වහන්සේ ආදම්ට මෙසේ කීවාවූ, “……. නුඹේ මුහුණෙ ඩහදියෙන් යුක්තව කෑම කන්නෙහිය…..” (උත්පත්ති 3:19) වැනි ලෝකයක අපි ජීවත් වෙමු. මේ ආකාරයෙන් ඉසිලීමට ඉතා අපහසු බර ඉසිලීම සහ වෙහෙසවීම යනු කුමක්ද යන්න අපි දනිමු. අඩු තරමින් අපට ඒවා තනිවම ඉසිලීම වෙහෙස කරවන සුළුය.

_ජූලි 31වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._