---
title:  “මම නුඹලාට සහනය දෙමි”
date:   25/07/2021
---

`මතෙව් 11:20-28 කියවන්න. යේසුස්වහන්සේ මෙසේ පවසන විටදී, “වෙහෙස වන්නාවූ, බර උසුලන්නාවූ සියල්ලෙනි, මා වෙතට වරෙල්ලා. මම නුඹලාට සහනය දෙමි.” මේ පාඨයේ සම්බන්ධය කුමක්ද? යේසුස්වහන්සේ අපට මෙම විවේකය (සහනය) දෙන්නේ කෙසේද?`

අපි සියළුදෙනා මෙන්ම යේසුස්වහන්සේ සම්බන්ධයක් නොමැතිව කිසිවිටක කථා නොකරන සේක. එය අවබෝධ කරගැනීම සඳහා එම කියමන වටා ඇති විශේෂ සම්බන්ධය සොයාගත යුතුය. විශේෂයෙන් අපට යේසුස්වහන්සේ පිළිබඳ වැරදි අවබෝධයක් ඇතිවීම වළකා ගැනීම සඳහාය.

මතෙව් 11 වැනි පරිච්ඡේදය මගින් මතෙව් ශුභාරංචිය වෙනත් අතකට හරවනු ලැබේ. ශුභාරංචිය තුළ මෙතෙක් කල් අසන්නට ලැබුණු දරුණුම දෙය වන්නේ වැදගත් ගලීලයේ නගර හෙළා දැකීමයි. යේසුස්වහන්සේ අනුග්‍රහය නොදක්වන සේක. සිත් රිදෙන ස්ථානයට උන්වහන්සේ ඇඟිල්ල දික්කරන සේක. උන්වහන්සේ වැරදි මිනිසුන් සමග ආශ්‍රය කරන සේක. (මතෙව් 9:9-13). උන්වහන්සේ පාපයට කමාව ලබාදීම ආගමික නායකයින්ගේ දෑස්වලින් දුටුවේ අපකීර්තියක් මෙනි. (මතෙව් 9:1-8).

යේසුස්වහන්සේ මිනිසුන්ට වඩා බලවත් ලෙස හෙළාදකින වචන පවසන සේක. ඔවුන්ව අප්‍රිය ලෙස ඔවුන්ව, එදා මෙන් අදත් සමාව නොදෙන සුළු කෲර (දුෂ්ට) නගරයක් වූ සොදොම හා සංසන්දනය කරන සේක. “එසේ වී නුමුත්, විනිශ්චය දවසේදී තිට වඩා සොදොම් රටට ඉවසන්ට පහසු වන්නේය…..” (මතෙව් 11:24).

ආතතිය වැඩි වෙයි. එසේ වුවද මේ සියළු දේ අතරතුර යේසුස්වහන්සේ වෙනසක් ඇති කර විවේකය පුදකරන සේක. උන්වහන්සේට එසේ කළ හැක්කේ, “මාගේ පියාණන් විසින් සියල්ල මට භාර දෙන ලද්දේය. පියාණන්වහන්සේ මිස අන් කිසිවෙක් පුත්‍රයා හඳුනන්නේ නැත……” (මතෙව් 11:27). විවේකය (සහනය) ලබාදීමේ හැකියාව යේසුස්වහන්සේට අත්වන්නේ උන්වහන්සේගේ දිව්‍යත්වය නිසා සහ පියාණන්වහන්සේ සමග ඇති ඒකත්වයද නිසාය.

අපි අපගේ බර ඉවත් කිරීමට පෙර, අපට එම බර තනිවම උසුලාගෙන සිටීමට නොහැකි බව අවබෝධ කරගත යුතු වෙමු. ඇත්තටම අපගෙන් බොහෝ දෙනෙක් අපි අපගේ සත්‍ය තත්ත්වය හඳුනා නොගතහොත් උන්වහන්සේ වෙත නොපැමිණෙන්නෙමු. යේසුස්වහන්සේගේ ආරාධනාව අවශ්‍යතාවය මත පදනම්ය.

මතෙව් 11:28 වැනි පාඨයේ සඳහන් “වරෙල්ලා” යන වචනයට අනුව “සහනය” විවේකය ලබා ගැනීමේ පෙර කොන්දේසි ඇතුළත් වේ. ඉන් අදහස් වන්නේ අපි යටත් විය යුතු බවයි. අපගේ ජීවිතයේ බොහෝ දේවල් ඉතා පහසුවෙන් ජංගම දුරකථනය මගින් පාලනය කළ හැකිව තිබියදී යේසුස්වහන්සේ වෙත පැමිණීම ස්වභාවික ක්‍රමයක් නොවේ. ඇත්තටම බොහෝ මිනිසුන්ට කිතුනු ජීවිතයේදී යටත්වීම ඉතා දැඩි කොටසක් වෙයි.

දෙවියන්වහන්සේ ක්‍රිස්තුස්වහන්සේ තුළින් අප වෙනුවෙන් කරන්නාවූ දේවල් සහ අපට ඒවා තනිවම නොකළ හැකි බවත් වැනි බොහෝ දේ කථා කිරීමට අපි ප්‍රිය වෙමු. ඒ සියල්ලම සත්‍ය වේ. එහෙත්, අවසානයේදී අපි උන්වහන්සේ වෙතට පැමිණීමට සිතින් තෝරාගත යුතු වෙමු. එනම් උන්වහන්සේට යටත්වීමයි. නිදහස් කැමැත්ත ඉදිරියට පැමිණ කිතුනු ජිවිතයේ මධ්‍යස්ථානය බවට පත්වීමේ යථාර්ථය ඇත්තේ මෙහිය.

`ඔබ කුමන බරක් දරන්නේද? ඔබ ඒවා යේසුස්වහන්සේට බාර දී උන්වහන්සේ පුද කරන අත්දැකීම, උන්වහන්සේ මහත්වූ මිලක් ගෙවා, අත්කර දෙන විවේකය අත්දැකීමට ඉගෙන ගන්නේ කෙසේද?`