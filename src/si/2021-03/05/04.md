---
title:  “ ‘ මම සිතින් මෘදුව යටත්ව සිටිමි’ ”
date:   27/07/2021
---

අද මෘදු බව පහත් ගුණාංගයක් ලෙස සැලකේ. යටහත් පහත්කමට සිනාසෙනු ලැබේ. සමාජ මාධ්‍ය වලින් අපට ශබ්ද සහිත, අමුතු, ඉතා අපිරිසිදු සහ ගොරහැඩි ශබ්දවලට සවන්දීමට උගන්වා ඇත. සත්‍ය වශයෙන්ම දෙවියන්වහන්සේ වැදගත් සහ වටිනා බව සිතන දේවල් ලෝකයේ ප්‍රමිතියට වඩා වෙනස්ය.

“සත්‍යයේ දැනුම, රඳා පවතින්නේ බුද්ධියේ ශක්තිය මත නොව, පරමාර්ථයේ පවිත්‍රතාවය, උනන්දු පුද්ගලයෙකුගේ සරල භාවය සහ ඇදහිල්ල මත රඳා පැවතීමෙනි. හදවතේ යටහත් පහත්කම තුළින් දිව්‍ය මගපෙන්වීම සොයන අය වෙතට දේවදූතයෝ ළංවෙති. ඔවුන්ට සත්‍යයේ විපුල වස්තු සොයාගැනීම සඳහා ශුද්ධාත්මයාණන්වහන්සේ දෙනු ලැබේ.” truth."—Ellen G. White, Christ’s Object Lessons, p. 59.

`මතෙව් 5:5; 1 පේත්‍රැස් 3:4; සහ යෙසායා 57:15 පාඨ කියවන්න. මෙම පාඨ පදනම් කොටගෙන ඔබ නිහතමානීකම (යටහත් පහත් බව) කෙසේ අර්ථකථනය කරන්නේද?`

පාවුල් යේසුස්වහන්සේගේ, “…. ක්‍රිස්තුස්වහන්සේගේ මෘදුකම සහ මොළොක් ගුණය ……” 2 කොරින්ති 10:1 වැනි පාඨයේ සඳහන් කරයි. මෘදුකම සහ මොළොක් ගුණය යනු තනිවම සිටගත නොහැකි මිනිසුන්ගේ විස්තර කිරීම් නොවේ. යේසුස්වහන්සේ පවා වාද විවාද නොසෙවූ සේක. එවැනි දේවල් වලින් උන්වහන්සේ බොහෝ විට වැළකී සිටිසේක. මක්නිසාද උන්වහන්සේගේ සේවය තවම සම්පූර්ණ කර නැති බැවිනි. (යොහන් 4:1-3). එවැනි ගැටුමකට උන්වහන්සේට මුහුණ දීමට සිදුවූ විට කෙසේවෙතත්, උන්වහන්සේ මහ හඬින් ප්‍රතිචාර දැක්වූ සේක. එසේ වුවද එවේලේම උන්වහන්සේ කරුණාවෙන් කථා කළසේක. උදාහරණයක් වශයෙන්, කුරුසියට යාමට පෙර උන්වහන්සේගේ යෙරුසලම ගැන විලාප නැගීම කෑගසා කළ ශාප කිරීමක් නොව, කඳුලින් පිරුණු වචන වලින් විනාශකාරී අනාගතය පිළිබඳ විලාපයකි.

බොහෝ විට නව ගිවිසුමෙහි යේසුස්වහන්සේ මෝසෙස් ලෙස නිරූපනය කෙරේ. උන්වහන්සේ කන්දක සිට උන්වහන්සේගේ රාජ්‍යයේ ප්‍රතිපත්ති මාලාව ඉදිරිපත් කළසේක. (මතෙව් 5:11). උන්වහන්සේ විශාල සමූහයකට හාස්කමේ ආහාර සපයන සේක. (මතෙව් 14:13-21). ගණන් කථාව 12:3 වැනි පාඨයෙන් මෝසෙස් නිහතමානී පුද්ගලයෙකු ලෙස විස්තර කරන ලබන අතර එය මතෙව් 11:29 වැනි පාඨයේ සඳහන්වී ඇත. 5000කට ආහාර සැපයීම ගැන සාක්ෂි දැරූ මිනිස්සු පුදුමයට පත්වී මෙසේ ප්‍රකාශ කරති. “…. සැබෑවටම මුන්වහන්සේ ලෝකයට එන්නාවූ අනාගතවක්තෘ යයි කීවෝය. (යොහන් 6:14). ද්විතීය කථාව 18:15 හා සම්බන්ධ පාඨයක් වන අතර, එහිදී මෝසෙස්ගේ අනාගතවක්තෘවරයෙකුගේ කාර්යය හා සම්බන්ධ වේ.

යේසුස්වහන්සේගේ යටහත් පහත් භාවය සහ නිහතමානීකම පැහැදිලිවම මෝසෙස්ගේ එම ගුණධර්ම අභිබවා යයි. ඒ එසේ වුවත් උන්වහන්සේ අපගේ දිව්‍ය ගැළවුම්කාරයාණන් වන අතර මෝසෙස් උන්වහන්සේගේ මිනිසුන් ගළවා ගැනීමට ඉදිරිපත් වූවේය. (නික්මයාම 32:32) ඔහුගේ මරණය මගින් කිසිම දෙයක් ඉෂ්ට නොවූවේය. මක්නිසාද මෝසෙස් පව්කාරයෙකු වූ බැවින් ඔහුගේ පාපයේ මිල ගෙවීම සඳහා පාපය අප වෙනුවෙන් දරන්නාවූ ගැළවුම්කාරයාණන් කෙනෙක් අවශ්‍ය වෙයි. මෝසෙස්ගෙන් සහ ඔහුගේ ජීවිත කතාවෙන් අපට යමක් ඉගෙන ගත හැකි වුවද, අපට ඔහු තුළින් ගැළවීම සොයාගත නොහැකිය.

ඒ වෙනුවට අප වෙනුවෙන් පෙනී සිටින ගැළවුම්කාරයාණන් කෙනෙක් අවශ්‍ය වේ. අපගේ මැදිහත්කාරයාණන් ලෙස නොව අප වෙනුවෙන් පෙනී සිටින්නාවූ කෙනෙක් ලෙසය. මැදිහත්කාරකම වැදගත් වෙයි. එහෙත් අපට අවශ්‍ය වන්නේ අපගේ පාපවලට තමන්වහන්සේ මිල ගෙවුවාවූද, අපගේ පාපවලට ලැබිය යුතු විපාකයෙන් අපව ගළවා ගත හැකිවූද, අපගේ පාප බර දරන්නා ලෙස කුරුසියෙහි එල්ලී සිටින්නාවූ දෙවියන්වහන්සේ පමණි. කෙසේවෙතත් අප වෙනුවෙන් යේසුස්වහන්සේ කොතරම් උතුම් වුවද, කුරුසියෙන් සහ උත්ථානවීමෙන් තොරව කිසිවක් නැත.