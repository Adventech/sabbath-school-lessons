---
title:  “මාගේ බරද සැහැල්ලුය”
date:   29/07/2021
---

මතෙව් 11:30 පාඨයේ අවසාන කියමනෙහි “බරක් දැරීමේ” උපමාව භාවිතා කරන සේක. “මක්නිසාද මාගේ වියගහ පහසුය. මාගේ බරද සැහැල්ලුය.”

`ඉශ්‍රායල්වරු මිසර දේශය හැරගොස් මුහුද තරණය කිරීමෙන් පසු මෝසෙස්ට ඔහුගේ මාමණ්ඩිය වන යෙත්‍රෝ දැකීමෙන් මහත් ප්‍රීතියට පත්විය. නික්මයාම 18:13-22 පාඨ කියවන්න. මෙම කථාන්තරයේ පෙන්නුම් කරන්නේ වෙනත් අයෙකුගේ බර දැරීමක් නිසා එය කෙසේ අපි දකිමුද?`

නික්මයාම 18:13 පාඨයට අනුව මිනිස්සු උදේ සිට සවස දක්වා විනිශ්චය සඳහා මෝසෙස් වෙත පැමිණි බව සඳහන්ය. මෙය දුටු ඔහුගේ මාමා තම බෑනාට විනිශ්චය සඳහා සැලැස්මක් පිහිටුවන මෙන් ඉතා උනන්දුවෙන් ඉල්ලා සිටියේය. ඔහු කියා සිටියේ ඔහුට එවිට සුළු ප්‍රශ්න ගැන සොයා බැලීමට අන් අයට පවරා මහත්වූ කාර්යයන් කෙරෙහි අවධානය යොමු කළ හැකි බවය. ශුද්ධ ලියවිල්ල පවසන අන්දමට මෝසෙස් යෙත්‍රෝගේ හඬට සවන්දී මෙම ජිවන දායක වෙනස්කම් ඇති කළේය.

යේසුස්වහන්සේ උන්වහන්සේගේ බර සැහැල්ලු බව කී විට, අපි උන්වහන්සේ මත විශ්වාසය තැබිය හැකි බව අපට මතක් කර දීමට අවශ්‍ය විය. එනම් උන්වහන්සේ අවසාන බර දන්නා බැවිනි. අපට අපගේ බර අන් අය සමග බෙදා ගැනීමට අවශ්‍ය බව අපි ඉගෙන ගත යුතු වෙමු. 1 කොරින්ති 12:12-26 දක්වා පාඨ ක්‍රිස්තුස්වහන්සේගේ ශරීරය උපමාව තුළින් පාවුල් බෙදා ගනු ලැබූ බර කුමන ආකාරයේද යන්න ගැන නිදර්ශනයක් පිළිගන්වයි. අපට ඕනෑම බරක් දැරීම සඳහා ක්‍රියාත්මක ශරීරයක් අවශ්‍ය වේ. අපට ඕනෑම දෙයක් උසුලා ගැනීම සඳහා පාද, අත්, උරහිස්, මාංශ පේශීන් සහ ශක්තිය අවශ්‍ය වේ.

`ගලාති 6:2 පාඨය කියවන්න. අපි එකිනෙකාගේ බර දැරීම මගින් ක්‍රිස්තුස්වහන්සේගේ ව්‍යවස්ථාව සම්පූර්ණ කරන්නේ කෙසේද?`

ඒ සමගම මේ හා සම්බන්ධ ඡේදය යම්කිසි උපකාරයක් ඉදිරිපත් කරයි. ගලාති 6:1 වැනි පාඨයේ, පාවුල් සඳහන් කරන්නේ සහෝදරයෙක් හෝ සහෝදරියක් පරීක්ෂාවට වැටුණොත්, අපි එම පුද්ගලයාව මෘදු ආත්මයකින් යුක්තව ප්‍රතිස්ථාපනය කළ යුතු බවයි. (යේසුස්වහන්සේ මතෙව් 11:29 වැනි පාඨයෙන් උන්වහන්සේ මෘදු බව ප්‍රකාශ කළ බව මතක තබාගන්න). බර දැරීම යනුවෙන් අදහස් කරන්නේ වැරදි මාර්ගයේ ගියාවූ පුද්ගලයෙකුව හරි මාර්ගයට යොමු කරන ඔහුට දිව්‍ය කරුණාව දැකීමට උපකාර කිරීමයි. ඉන් අපි හෝ ඔවුන් ගැටළු වලට මුහුණ දෙන විටදී උපකාර කිරීමත්ය. ග්‍රීක වචනයට අනුව මහා බරක් හෝ ගලක් යන්න අදහස් කෙරේ. ඉන් අපට මතක් කර දෙනු ලබන්නේ අපි සියළුදෙනාම බර උසුලන බවත්, එසේ කිරීමට උපකාර කරන්නන් අපට අවශ්‍ය බවත්ය. බර දැරීම මෘදු භාවයෙන් සහ අනුකම්පාවෙන් කටයුතු කරන්නාවූ දිව්‍ය ආලේපනය ලද සභාවේ ක්‍රියාදාමයකි.

`ඔබ මහා බරක් සමග පොර බදිමින් සිටිනවිටදී එම බර දැරීම ඔබට යමෙක් අවසාන වරට උපකාර කිරීම ගැන මතක් කරන්න. එය ඔබට එතරම් වටිනා දෙයක් වූයේ ඇයි. ඔබට දරිය හැක්කේ කාගේ බරද?`