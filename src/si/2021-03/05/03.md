---
title:  “ ‘මාගේ වියගහ නුඹලා පිටට ගනිල්ලා’ ”
date:   26/07/2021
---

`යේසුස්වහන්සේ අපගේ බර උන්වහන්සේටදී සත්‍ය විවේකය සොයාගන්නා ලෙස ආරාධනා කිරීමෙන් පසු, උන්වහන්සේගේ වියගහ අප පිටට ගන්නට ආරාධනා කරන්නේ මක්නිසාද?`

මතෙව් 11:28 වැනි පාඨයේ ‘වරෙල්ලා’ යන ක්‍රියාපදයට පසුව තව ක්‍රියාපද දෙකක් සඳහන් වේ. ‘පිටට ගෙන’ සහ ‘ඉගෙනගනිල්ලා’ යන ක්‍රියා පද දෙකයි. මින් අදහස්වන්නේ උන්වහන්සේගේ වියගහ රැගෙන උන්වහන්සේගෙන් ඉගෙන ගත යුතු බවයි.

මතෙව් 11:25-27 පාඨ මගින් පියාණන්වහන්සේ සහ පුත්‍රයාණන්වහන්සේ අතර ඇති සමීප සම්බන්ධතාවය මගින් මෙම පාඨවල සඳහන් වියගහ නමැති උපමාව විස්තර කිරීම සඳහා බලවත් නිදර්ශනයක් ඉදිරිපත් කෙරේ. පියාණන්වහන්සේ සහ පුත්‍රයාණන්වහන්සේ එක්සත්ව මනුෂ්‍යයින් ගළවා ගැනීම සඳහා කටයුතු කරන සේක. ‘වියගහ’ යටත්වීමේ සංකේතයක් වුවද (යෙරමියා 27 බලන්න). එය එක්සත්ව එකම පරමාර්ථයක් උදෙසා ක්‍රියා කිරීම පිළිබඳ උපමාවකි. අපි උන්වහන්සේගේ වියගසට යටත්වී අප වටා සිටින අයට ආශිර්වාද කිරීම සඳහා අපට දෙන කාර්යය භාර ගනිමු. අපි උන්වහන්සේගේ වියගහ උසුලා ගන්නේ නැත. අපි උන්වහන්සේගේ වියගහට සම්බන්ධ වෙමු මක්නිසාද උන්වහන්සේගේ වියගහ ‘පහසු’ බැවින් සහ එය ‘සැහැල්ලු’ බැවිනි. (මතෙව් 11:30).

දෙවෙනි ක්‍රියා පදය වන ‘මාගෙන් ඉගෙන ගනිල්ලා’ යන්නෙන් කෙරෙන්නේ එම මතය නැවත අවධාරණය කිරීමයි. ග්‍රීක බසින් ‘ඉගෙන ගැනීම’ යනු ‘ගෝලයා’ යන්නයි. අපි යේසුස්වහන්සේගෙන් ඉගෙන ගන්නා විට අපි සත්‍ය වශයෙන්ම ගෝලයින් වෙමු. කීකරුකම සහ කැපවීම ගෝලකමේ චරිත ලක්ෂණ වේ.

`“බර දැරීම” සහ උන්වහන්සේගේ ‘වියගහ ඉසිලීම’ යන දෙක අතර වෙනස කුමක්ද? (මතෙව් 11:29).`

යුදා නීතියට අනුව වියගහ පොදු උපමාවකි. ක්‍රියා 15:10 වැනි පාඨයේ එය චර්මඡේදනයේ නීතිය හා සඳහන් කරයි. ගලාති 5:1 වැනි පාඨයේ යේසුස්වහන්සේ පිළිගන්වන නිදහස වහල්කමේ වියගහ සමග වෙනස් අර්ථයක් ඉදිරිපත් කරයි. ඉන් අදහස් කරන්නේ ගැළවීමේ නීතියයි. යේසුස්වහන්සේගේ වියගහට සම්බන්ධවීම මගින් යේසුස්වහන්සේගේ අඩි පාරේ ගමන් කිරීමට කීකරුවීම සහ කැපවීමත් උන්වහන්සේගේ මෙහෙය හා සම්බන්ධවීමත් විස්තර කරයි. යේසුස්වහන්සේ කුරුසිය මතදී අප වෙනුවෙන් ජයගත් ගැළවීමට අපට යමක් එක් කළ නොහැකි වුවද, අපට අප වටා ජීවත් වන අය සමග ශුභාරංචිය බෙදා ගැනීමේ තානාපතිවරුන් බවට පත්විය හැකිය. කන්ද උඩ දේශනාවෙන් පැහැදිලි කර දුන් ආකාරයට යේසුස්වහන්සේ නීතිය පැහැදිලි කරදෙන ආකාරය (මතෙව් 5-7) ඵරිසිවරුන්ගේ මතයට වඩා අන්තගාමී වෙයි. එමගින් අපගේ හදවත් සැත්කමක් කොට අපගේ පරමාර්ථ වෙනස් කළ යුතුය. උන්වහන්සේගේ වියගහ පහසුය. බර සැහැල්ලුය. (මතෙව් 11:30).

`කොතරම් පුදුමාකාර පොරොන්දුවක්ද? ඔබගේ ආත්මයට විවේකය. ඔබ ඒ විවේකය කෙසේ අත්දැක ඇත්ද? එය කොයි ආකාරයේ වේද? යේසුස්වහන්සේ සහ උන්වහන්සේ අපට පිළිගන්වන මත අරමුණු කරමින් අපට එම විවේකය දැන ගැනීමට පටන් ගත හැක්කේ කෙසේද?`