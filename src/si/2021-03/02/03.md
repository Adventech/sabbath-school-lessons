---
title:  එය බෝවන සුළුය
date:   05/07/2021
---

`“ගණන් කථාව 12:1-3 පාඨ කියවන්න. මීරියම් සහ ආරොන් කුමක් පිළිබඳ කලකිරී සිටින්නෝද?”`

පෙනෙන විදිහට මීරියම් සහ ආරොන් මෝසෙස්ගේ භාර්යාව වන කුෂ් ස්ත්‍රියක් වන සිප්පොරා ගැන අසතුටෙන් සිටිති. සිප්පොරා මිදියන් දේශයෙන් පැමිණියාවූ විදේශිකයෙකි. (නික්මයාම 3:1). ඉශ්‍රායෙල් ප්‍රභූ පන්තියේ අය තුළ පවා අපගේ වැටීමේ ස්වභාවය පෙන්නුම් කළේය. එය කිසිවිට සිදුවූයේ ප්‍රසන්න අන්දමකට නොවේ.

බයිබල් පාඨ වලට අනුව, කෙසේ වෙතත් මෙය ව්‍යාජ හේතුවක් බව පෙන්නුම් කෙරේ. ඔවුන්ගේ ප්‍රධාන අරමුණ වූයේ අනාගතවාක්‍ය දීමනාව පිළිබඳ චෝදනාවයි. මීට පෙර පරිච්ඡේදයේදී දෙවියන්වහන්සේ මෝසෙස්ගේ නායකත්වය දැරීමේදී ඔහුට උපකාරයක් ලෙස පරිපාලන කටයුතුවලදී උපකාර කිරීමට නායකයින් 70 දෙනෙක් පත් කරන මෙන් ඉල්ලා සිටිසේක. (ගණන් කථාව 11:16; 17:24,25). ආරොන් සහ මීරියම්ද නායකත්වයේ ප්‍රධාන නායකත්වය දැරූහ. (නික්මයාම 4:13-15). එහෙත් දැන් නව නායකයින් පිළිබඳ ඔවුන්ට තර්ජනයක් එල්ලවූ බැවින් මෙසේ පැවසීය. “….. ස්වාමීන්වහන්සේ කථා කෙරෙවුවේ මෝසෙස් ලවා පමණක්ද? උන්වහන්සේ අප ලවාත් කථා නොකෙරූ සේක්දැයි කීවෝය.” (ගණන් කථාව 12:2).

`දෙවියන්වහන්සේ මෙම චෝදනාවට කෙසේ ප්‍රතිචාර දක්වන සේක්ද? ගණන් කථාව 12:4-13 පාඨ කියවන්න. දෙවියන්වහන්සේ එතරම් තීරණාත්මකව ප්‍රතිචාර දක්වන්නේ ඇයි?`

දෙවියන්වහන්සේගේ ප්‍රතිචාරය ක්ෂණික වන අතර අර්ථ නිරූපණය සඳහා අවස්ථාව ලබා නොදෙන සේක. අනාගත වාක්‍ය දීමනා වැඩි බලයක් පෙන්වන්නාවූ ආයුධයක් නොවේ. මෝසෙස් නායකත්වය සඳහා ඉතාම යෝග්‍ය විය. මක්නිසාද ඔහු කොතරම් දුරට දෙවියන්වහන්සේ මත රඳා සිටින්නේද යන්න ඉගෙනගෙන තිබූ බැවිනි.

1 වැනි පාඨයෙන් ආරොන්ගේ නමට පළමුවෙන් මීරියම්ගේ නම සඳහන් වීමට හේතුව විය හැක්කේ මෝසෙස්ට විරුද්ධව පහර ගැසීමේදී උසිගැන්වූයේ ඇය බැවිනි. මේ වන විට ආරොන් ඉශ්‍රායල්වරුන්ගේ උත්තම පූජකයා ලෙස සේවය කරමින් සිටියේය. ඔහුට ලාදුරු රෝගයෙන් විපාක දුනහොත්, ඔහුට මණ්ඩපයට ඇතුල්වී මිනිසුන් උදෙසා සේවය කළ නොහැකි වන්නේය. මීරියම්ට දෙවියන්වහන්සේගෙන් ලැබුණු දඬුවම වන තාවකාලික ලාදුරු රෝගය විචිත්‍ර ලෙස විස්තර කරයි. ඔවුන් දෙදෙනා කෙරෙහි උන්වහන්සේ තුළ ඇතිවූ මේ අප්‍රසන්න භාවය මෙම පවුලේ අවශ්‍යතා තුළ ආකල්ප වෙනස් කිරීමට හැකිවිය. ඇගේ මෙම ආයාචනාව තහවුරු කිරීමෙන් ආරොන්ද මෙයට හවුල් විය. (ගණන් කථාව 12:11). දැන් විවේචනය සහ අවිවේකී බව වෙනුවට ආරොන් මීරියම් වෙනුවෙන් ආයාචනා කරනු අපි දකිමු. ඔවුන් වෙනුවෙන් මෝසෙස් මැදිහත් වන ආකාරයද අපි දකිමු. (ගණන් කතාව 12:11-13). දෙවියන්වහන්සේට උන්වහන්සේගේ මිනිසුන් තුළින් දකින්නට අවශ්‍ය වන්නේ මෙයයි. උන්වහන්සේ සවන්දී මීරියම්ව සුවකරන සේක.

`කුමන තරාතිරමක වුවද, අපගේ සභාවේ නායකයින් ගැන විවේචනාත්මක වීම පහසු වන අතර, නායකයින් අප සමග එකඟ නොවුවත් ඔවුන් වෙනුවෙන් අපි මැදිහත්වී, චෝදනා කිරීම නතර කළහොත් අපගේ අධ්‍යාත්මික ජීවිතය කොපමණ යහපත් වන්නේද?`