---
title:  අවිවේකී බව සහ කැරළිකාර ස්වභාවය
date:   03/07/2021
---

### මෙ සතියේ පාඩම් අධ්යයනය සඳහා කියවන්න
ගණන් කථාව 11:1-33; 12:1-13; 13:27-33; 14:1-23; 1 කොරින්ති 10:1-11; ගණන් කථාව 14:39-45.

> <p>කටපාඩම් පදය</p>
> “ඒ සියල්ල ආදර්ශයක් වශයෙන් ඔවුන්ට සිද්ධ වුණේය. ඒවා ලියා තිබෙන්නේ කාලවල කෙළවරට පැමිණ සිටින්නාවූ අපට අවවාද පිණිසය.” (1 කොරින්ති 10:11).

ශතවර්ෂ ගණනාවකට පෙරදී ප්‍රධාන භූමි චලන වලට පෙර බල්ලන් සහ අනෙක් ගෘහාශ්‍රිත සතුන්ගේ පුදුම හැසිරීමක් ගැන බොහෝ අය වාර්තා කර ඇත. දෙවෙනි භූ චලනයක් සිදුවීමට පෙර පළමු භූ චලන රැලි (පීඩනය නිසා ඇතිවන) ගැන දැනගැනීමේ හැකියාව සිවුපාවුන්ට ඇති බව විද්‍යාඥයින් දැන් සොයාගෙන ඇත. මේ මගින් භූමිය චලනය වීමට පෙර සිවුපාවුන් කලබලකාරීව හෝ අවිවේකීව හැසිරෙන්නේ ඇයිද යන්න විස්තර කරයි. අලින් වැනි සමහර සිවුපාවුන්ට අඩු සංඛ්‍යාත ශබ්ද තරංග සහ කුඩා භූ චලන හඳුනා ගැනීමේ හැකියාව ඇති අතර මනුෂ්‍යයන්ට ඒවා කෙසේවත් හඳුනාගත නොහැක.

අගෝස්තු 23, 2011 දී වොෂින්ටන්හි 5:8ක භූ චලනය ඇතිවීමට මිනිත්තු කිහිපයකට පෙරදී ජාතික සත්ත්ව උද්‍යානයක සමහර සිවුපාවෝ පුදුමාකාර ලෙස හැසිරීමට පටන් ගත්හ. එම සතුන් අතර උණහපුළුවා භූ චලනය පටන්ගැනීමට පෙර මිනිත්තු 15ක් පමණ කාලයක් මහ හයියෙන් කෑගැසීය.

මේ සතියේ පාඩම් වලින්, ඉදිරියේදී පැමිණිය හැකි ස්වභාවික විනාශකාරී සිදුවීම් වන භූචලන වැනි දේවල් නිසා නොව පුදුමාකාර මිනිස් අවිවේකී භාවයන් ගැන අපි ඉගෙන ගනිමු. ඔවුන් ක්‍රිස්තුස්වහන්සේ වෙත ඇදහිල්ලෙන් සහ කීකරුකමින් උන්වහන්සේ පුද කරන විවේකය   ​පිළිනොගන්නාවූ පාපකාරී, වැටුණාවූ මනුෂ්‍යයින්ය.

_ජූලි 10 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._