---
title:  වැඩිදුර අධ්‍යයනය සඳහා
date:   09/07/2021
---

වැඩිදුර අධ්‍යයනය සඳහා: “දැන් ඔවුන් අවංකවම ඔවුන්ගේ පාපකාරී හැසිරීම ගැන පසුතැවිලි වෙති. එහෙත් ඔවුන් දුක් වූයේ අකෘතඥතාවයේ සහ අකීකරුකමේ හැඟීමකින් නොව ඔවුන්ගේ කෲර ක්‍රියාවල ප්‍රතිඵල නිසාය. ඔවුන් දෙවියන්වහන්සේ උන්වහන්සේගේ ගිවිසුම වෙනස් නොකරන බව දැකීමෙන් ඔවුන්ගේ ස්ව කැමැත්ත නැවතත් පැන නැග්ගේය. ඔවුන් ආපසු කාන්තාරයට නොයන බව ප්‍රකාශ කළහ. ඔවුන්ගේ සතුරන්ගේ දේශයේ නැවතීමට අණ කිරීම මගින් ඔවුන් පෙන්වන යටත්වීම පරීක්ෂා කළසේක. එය සත්‍ය නොවන බව ඔප්පු විය. ඔවුන්ගේ කෲර හැඟීම් වලට පාලනය කිරීමට ඉඩ හැරීමෙන් සහ ඔවුන්ව දෙවියන්වහන්සේට කීකරු වීමට උනන්දු කළාවූ ඔත්තුකාරයින්ව මැරීමට තැත් කිරීම මගින් ඉතා ගැඹුරු ලෙස පව්කළ බව ඔවුහු දැන සිටියහ. එහෙත් ඔවුන්ට මහත් විනාශයක් සහතික කරන ආකාරයේ බියජනක වරදක් කළ බව දැනගැනීමෙන් ඔවුහු අතිශයින් බියට පත්වූහ. ඔවුන්ගේ හදවත් වෙනස් නොවීය. ඔවුහු එවැනිම තවත් අවස්ථාවක් එළඹෙන තුරු බලා සිටියහ. මෙය උදාවූයේ මෝසෙස් දෙවියන්වහන්සේගේ අනුමැතිය ඇතිව කාන්තාරයට ආපසු යන ලෙස ඔවුන්ට අණ කළ විටදීය. —Ellen White, Patriarchs and Prophets, p. 391

එහෙත් ඇදහිල්ල කිසිම අර්ථයකින් අනුමානය සමග මිශ්‍ර නොවේ. අනුමානයෙන් ආරක්ෂා විය හැක්කේ ඇදහිල්ල ඇති පුද්ගලයාට පමණි. මක්නිසාද අනුමානය යනු ඇදහිල්ල වෙනුවට සාතන් ඉදිරිපත් කරන ක්‍රමවේදයයි. ඇදහිල්ල මගින් දෙවියන්වහන්සේගේ පොරොන්දු ප්‍රකාශ කරන අතර කීකරුකමේ ඵල ගෙන දෙන්නේය. අනුමානය මගින්ද පොරොන්දු ප්‍රකාශ කරනු ලැබේ. එහෙත්, සාතන් කළාවූ ආකාරයෙන් ක්‍රියා කරමින් පාපය වෙනුවෙන් නිදහසට කරුණු ඉදිරිපත් කෙරේ. අපගේ මුල් පියවරුන්ව දෙවියන්වහන්සේගේ ප්‍රේමය විශ්වාස කිරීමට සහ උන්වහන්සේගේ ආඥාවට කීකරුවීමට මග පෙන්වන්නට ඇදහිල්ල මගින් ඉඩ තිබුණි. අනුමානය ඔවුන්ට පනත් කඩ කිරීමට මගපෙන්වීය. එසේ කළේ උන්වහන්සේගේ උතුම් වූ ප්‍රේමය මගින් ඔවුන්ගේ පාපවල විපාකයෙන් ගළවා ගනු ඇතැයි විශ්වාස කරමිනි. අනුකම්පාව දිනාගැනීම සඳහා කොන්දේසි පිළිනොපැද ස්වර්ගයේ ආශිර්වාද බලාපොරොත්තු වන්නේ ඇදහිල්ල මගින් නොවේ. සත්‍ය ඇදහිල්ලේ අත්තිවාරම ඇත්තේ ශුද්ධ ලියවිල්ලේ පොරොන්දු සහ ප්‍රතිපාදන තුළින්ය. —Ellen G. White, The Desire of Ages, p. 126.

**සාකච්ඡාව සඳහා ප්‍රශ්න:**

`ඇදහිල්ල සහ අනුමානය අතර ඇති වෙනස සාකච්ඡා කරන්න. කානාන් දේශය අත්කර ගැනීම පළමුව දකින්නේ ඇදහිල්ලේ ක්‍රියාවක් ලෙසත්, පසුව ඉශ්‍රායල්වරු පහර දුන් විට එම ක්‍රියාව අනුමානයේ ක්‍රියාවක් ලෙසත් දකින්නේ ඇයි? ඇදහිල්ල සහ අනුමානය අතර ඇති වෙනස තුළ පරමාර්ථය සහ අවස්ථාව විශේෂ ක්‍රියා හැටියට ගණන් ගනු ලබන්නේ කෙසේද?`

`පාපයට කමාව ලැබුණද, අපට බොහෝ විට ජීවත්වන්නට සිදුවන්නේ පාපයේ විපාක සමග බව යන කරුණ ගැන මෙනෙහි කරන්න. තම පාපවලට කමාව ලැබී ඇති බවත්, එසේ වුවද, එම පාපවල විපාක ඔවුන්ට සහ ඔවුන්ගේ ප්‍රේමවන්ත අයට සෘණාත්මකව බලපෑමක් නිසා පොර බදිමින් සිටින අයට ඔබට කෙසේ උපකාර කළ හැකිද?`