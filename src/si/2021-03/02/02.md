---
title:  කාන්තාරයේදී අවිවේකී ස්වභාවය
date:   04/07/2021
---

සීනයි දේශයෙන් පිටත්ව කානාන් දේශයට යන අතරමගදී ඔවුහු අවිවේකී මෙන්ම අසතුටට පත්වූහ. ඔවුන් මිසරය අතහැර ඉන් පිටව ගොස් වසරකට වඩා කාලයක් ගතවී ඇත. (ගණන් කථාව 1:1). ඔවුහු පොරොන්දු දේශයට ඇතුල්වීමට සූදානමින් සිටියහ. ඔවුහු සෙනඟ ගණන් කර සහ සංවිධානය කර තිබුණහ. ඔවුහු ඇදහිය නොහැකි දේව කැමැත්ත සහ දෙවියන් වහන්සේගේ පැවතීම පැහැදිලිව අත්දැක තිබුණි. එසේ වුවද, ඔවුන් සීනයි දේශයෙන් පිටත්වීමෙන් පසු පැමිණි පළමුවෙනි ස්ථානයේදීම චෝදනා නගනු දක්නට ලැබේ.

`ගණන් කථාව 11:1-5 පාඨ කියවන්න. ඉශ්‍රායෙල්වරු චෝදනා නගන්නේ කුමක් ගැනද?`

ඉශ්‍රායෙල්වරු ඊජිප්තුවේ මස් මාංශ, පිපිඤ්ඤා, ලීක්ස්, ලූණු සහ සුදු ළුෑණු කෑමට ආශාවෙන් සිටියහ. “…… අපට කන්ට මස් දෙන්නේ කවුද? මිසරයෙහිදී අප නොමිලයේ කෑවාවූ මාළුද, පිපිඤ්ඤාද, කොමඩුද, කුඩා ලූණුද, සුදු ලූණුද අපට මතක් වෙයි. නුමුත් දැන් අපේ ශරීර වේලී ගොස් තිබේ. කිසිම දෙයක් නැත. මේ මන්නා මිස වෙන කිසි දෙයක් අපේ ඇස් හමුයෙහි නැත.” (ගණන් කථාව 11:4-6).

ඔවුන් තම මතකයන් උරගාමින් වහල්කම සහ විශ්වාස කළ නොහැකි තරම් වූ කරදර සහ අපහාස සියල්ල අමතක කරමින් ආහාරය ගැන කොඳුරන්නට ඇති. (නික්මයාම 1 වැනි පරිච්ඡේදය සමග සසඳන්න).

අවුරුද්දකට වැඩි කාලයක් තිස්සේ ඔවුන්ට ආහාර සපයනු ලැබුවේ දෙවියන්වහන්සේගේ ‘මන්නා’ වලිනි. එසේ වුවද ඔවුන්ට අවිවේකී බවක් හැඟී වෙනත් දේවල් බලාපොරොත්තු වූහ. මෝසෙස්ටද එය බලපෑවේය. කලබලකාරී මිනිසුන් කණ්ඩායමක් රැගෙන යාම පහසු කාර්යයක් නොවේ. එහෙත් කා වෙතට හැරිය යුතුද යන්න මෝසෙස් දන්නේය. “….. ඔබ මේ මුළු සෙනඟගේ බර මා පිට තැබීමෙන් ඔබගේ මෙහෙකරුවාට කුමක් නිසා අයහපත කළසේක්ද? ඔබගේ ඇස් හමුයෙහි මට කරුණාව නොපෙන්නුවේ මක්නිසාද?” (ගණන් කථාව 11:11).

`දෙවියන්වහන්සේ චෝදනා වලට කෙසේ ප්‍රතිචාර දක්වන සේක්ද? ගණන් කථාව 11:16-33.`

අපට අවිවේකී බව දැනෙන විටදී අපගේ අවශ්‍යතාවයන් වෙනුවෙන් දෙවියන්වහන්සේ බිහිරි නොවන සේක. ඉශ්‍රායල්වරුන්ගේ මේ ප්‍රශ්නයේදී මාංශ වෙනුවෙන් ඇති ඔවුන්ගේ කුසගින්න සපුරාලීම සඳහා වටුවන් යැවූ සේක. එහෙත් ඉශ්‍රායල්වරුන්ට අවශ්‍ය වූයේ ඒ මස් නොවේ. අපි අසතුටෙන්, අවිවේකීව සහ කෝපයෙන් සිටින විට, අපි කෝපවීමට හේතුව පතරොමක් (පිපිරවීමේ උපකරණයක්) පමණි. ගැටළුවට හේතුව නොවේ. අපි අරගල කරන්නේ අපගේ සම්බන්ධතාවයන්ට බලපාන යම් ගැඹුරු වැරැද්දක් ඇති නිසාය. ඉශ්‍රායල්වරුන් කැරළි ගැසුවේ දෙවියන්වහන්සේගේ මගපෙන්වීමට විැද්ධවය. එය අපි සෑම දෙනෙක්ම සැලකිලිමත් විය යුතු දෙයකි. අප ඒ අවස්ථාවේදී සිටින තත්ත්වය සහ සම්බන්ධතාවය කුමක්වුවද අපි සිතනවාට වඩා එය කිරීම පහසුය.

`අතීතය මතකයට නැගීම පහසු වන්නේ ඇයි? එය අපි දකින්නේ යථා තත්ත්වයෙන් නොව, ඊට වඩා හොඳ යහපත් අතීතයක් ලෙසය.`