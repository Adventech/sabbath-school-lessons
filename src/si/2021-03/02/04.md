---
title:  අවිවේකී බව කැරළිකාරකම කරා මග පෙන්වයි
date:   06/07/2021
---

කථාන්තරය ධනාත්මක ස්වරයකින් ආරම්භ කරයි. ඉශ්‍රායල්වරු අවසානයේදී කානාන් දේශ සීමාව වෙත ළඟාවී ඇත. දේශය ගැන විපරම් කර බැලීම සඳහා ඔත්තුකාරයින් 12 දෙනෙක් යවා ඇත. ඔවුන්ගේ වාර්තාව අසාමාන්‍ය එකක් විය.

`ගණන් කථාව 13:27-33 පාඨවලින් ඔත්තුකාරයින්ගේ වාර්තාව කියවන්න. ඉශ්‍රායල්වරුන්ගේ බලාපොරොත්තු සුන්වන්නේ කුමන අවස්ථාවේදීද?`

කාලෙබ් මැදිහත් වුවද, සැක කරන්නන්ගේ හඬ එසේම පැවතිණි. ඉශ්‍රායල්වරුන් දෙවියන්වහන්සේ ඔවුන්ට පොරොන්දු වූ දේශයක් අත්කරගැනීමට නොයති. අවිවේකී හදවත් ඇති ඔවුහු ජයග්‍රහණය වෙනුවෙන් හඬ නගනවා වෙනුවට වැලපෙමින් සහ කොඳුරමින් සිටීමට තෝරාගත්හ.

අපි හදවත අවිවේකීව සිටිනවිටදී, ඇදහිල්ලෙන් ඇවිදීමට පොර බදිමු. අවිවේකී භාවය අපගේ මානසිකත්වයට පමණක්ම බල නොපායි. නින්ද මදිවීම සහ නරක තෝරා ගැනීම අතර හේතුවල සම්බන්ධයක් ඇති බව විද්‍යාඥයෝ පවසති. එහි ප්‍රතිඵල වන්නේ තරබාරුකම, ඇබ්බැහිවීම සහ වැඩි අවිවේකී බව සහ අසතුටයි.

`ගණන් කථාව 14:1-10 පාඨ කියවන්න. ඉන්පසු කුමක් සිදුවූයේද?`

සියල්ල ටිකෙන් ටික දරුණු විය. කාලෙබ්ගේ කලකිරුණාවූ ආයාචනයට “ස්වාමීන්වහන්සේට විරුද්ධව කැරළි ගැසීමක් නම් නොකරල්ලා….” (ගණන් කථාව 14:9). ඔවුන් කන් නොදුන්හ. මුළු සමූහයාම නායකයින්ට ගල් ගැසීමට සූදානම් වෙති. අවිවේකී බව කැරළි ගැසීම කරා මගපෙන්වයි. එමෙන්ම කැරළි ගැසීම අවසානයේදී මරණය දක්වා මග පෙන්වයි.

“අවිශ්වාසවන්ත ඔත්තුකාරයෝ කාලෙබ් සහ යෝෂුවාව මහ හඬින් හෙළා දැක්කෝය. ඔවුන්ට ගල්ගසන ලෙස මහ හඬක් නැගිණි. එම ඇදහිලිවන්ත මිනිසුන්ව මරා දැමීමට උමතු සමූහයා ගල් මුගුරු රැගෙන සූදානම් වූහ. උමතුවෙන් මෙන් ඔවුහු කෑගසමින් ඉදිරියට ඇදුණාහ. ක්ෂණයකින් ඔවුන් අතෙහි තිබූ ගල් බිමට වැටුණු අතර සම්පූර්ණ නිශ්ශබ්දතාවයක් ඇති විය. ඔවුහු බියෙන් ගැහෙන්නට පටන් ගත්හ. මිනීමරුවන්ගේ සැලැස්ම පරීක්ෂා කිරීමට දෙවියන්වහන්සේ මැදිහත්වූ සේක. උන්වහන්සේගේ මහිමය මණ්ඩපය තුළ ගිනි දළු මෙන් ආලෝකයෙන් බැබළිණි. මිනිස්සු සියළුදෙනාම දෙවියන්වහන්සේගේ සංඥා දුටහ. ඔවුන්ට එළිදරව් වූ තැනැන්වහන්සේට වඩා බලවත්වූ එම බලයට විරුද්ධව කිසිවෙකු කටයුතු නොකළහ. කෲර වාර්තාවක් ගෙන ආ ඔත්තුකාරයෝ බියෙන් මුසපත්ව හුස්ම නොහෙළා ඔවුන්ගේ කූඩාරම් වෙත දිවූහ. “ —Ellen G. White, Patriarchs and Prophets, p 390.

කෙසේ වෙතත්, දැන් ස්වාමීන්වහන්සේගේ මහිමය ප්‍රසිද්ධව ප්‍රකාශ විය. අපි ගණන් කථාව 14 වැනි පරිච්ඡේදයේ කථාන්තරය කියවන විටදී, අපට පෙනී යන්නේ එම මුළු දර්ශනයම ගල් ගැසී තිබූ බවයි. දැන් අපි රහස්‍ය ලෙස දෙවියන්වහන්සේ මෝසෙස් සමග කරන සාකච්ඡාවට සවන් දීමට සූදානම් වෙමු. එම ගල් මෝසෙස්, කාලෙබ් සහ යෝෂුවාට එල්ල කළද, අවසානයේදී කැරළි ගැසීම දෙවියන්වහන්සේට විරුද්ධව කරන ලද බව උන්වහන්සේ හඳුනාගත් සේක.