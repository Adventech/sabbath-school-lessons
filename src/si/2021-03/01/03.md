---
title:  හිස්ව දිවීම
date:   28/06/2021
---

ශාරීරිකව උවමනාවට වඩා වෙහෙස වීමෙන් ඇතිවන නිදි නොමැති වීම සහ වෙහෙස මහන්සිය සත්‍ය ගැටළු වන්නේය. කෙසේ වෙතත් වඩාත් ගැටළු සහිත වන්නේ අප “මානසිකව හිස්ව” සිටින බව දැනුණු විටදීය. ඇත්ත වශයෙන්ම නින්ද අඩුකම මානසික පරීක්ෂාව හා එක්වූ විටදී, අප වේදනාත්මකව අධෛර්යයට පත්වෙමු.

යෙරුසලමේ අවසාන කැළඹිලි සහිත වසරවලදී යෙරමියාගේ ලියන්නා වූ බාරුක්ටද බොහෝ විට එසේ දැනෙන්නට ඇත. එනම් බබිලොනියානුවන් විසින් නගරය විනාශ කිරීමට පෙර සිදුවිය හැකි අවුල්, දුක් විඳීම් සහ විනාශය ගැන සිතමිනි.

`යෙරමියා 45:1-5 කියවන්න.`

දෙවියන්වහන්සේ පුද්ගලිකව පණිවිඩයක් එවුවහොත් ඔබට කුමක් හැඟේදැයි සිතාගත හැකිද? බාරුක්ට කෙළින්ම දෙවියන්වහන්සේගේ සිංහාසනය ඇති කාමරයෙන් පණිවිඩයක් ලැබිණි. (යෙරමියා 45:2). මෙය සිදුවූයේ, යුදාහි රජවූ යෙහෝයාකිම්ගේ සතරවෙනි අවුරුද්දේදී” බව සඳහන්ය. එනම් ක්‍රි.පූ 605 හෝ 604දීය. යෙරමියා 45:3. එමගින් මිනිසුන් හිස්ව ජීවත්වන විටදී කුමන හැඟීමක් ඇති වේද යන්න පිළිබඳ සාරාංශයක් ඉදිරිපත් කෙරේ.

මේ සියල්ලෙන්ම අප මේ කාල පරිච්ඡේදය ගැන ශුද්ධ ලියවිල්ලෙන් ඉගෙන ගනිමු. බාරුක්ගේ චෝදනා මතුපිටින් වැලපීමක් නොවන බවත් අධෛර්යයට පත්වීමට සහ හැඟීම් වලින් (මානසිකව) වෙහෙසට පත්වීමට ඔහුට යහපත් හේතු සාධක තිබුණි. බොහෝ නරක දේවල් සිදුවෙමින් පැවතිණි. වඩ වඩා ඉදිරියට ඒවා ඇතිවන්නේය.

`දෙවියන්වහන්සේ බාරුක්ගේ වේදනා සහ සිත් තැවුල් ගැන ප්‍රතිචාර දැක්වූයේ කෙසේද? යෙරමියා 45:4,5 පාඨ කියවන්න.`

බාරුක්ගේ සත්‍ය වේදනාවලට දෙවියන්වහන්සේගේ ප්‍රතිචාර අපට මතක් කර දෙන්නේ උන්වහන්සේගේ වේදනාව සහ කලකිරීම සුවිශේෂී ලෙස බාරුක්ගේ වේදනාවට වඩා මහත්සේ වැඩි බවයි. උන්වහන්සේ යෙරුසලම ගොඩ නැඟූසේක. උන්වහන්සේ එය කඩා බිඳ දැමීමට ආසන්නය. උන්වහන්සේ ඉශ්‍රායෙල්වරුන් මිදිවත්තක් ලෙස පැළ කළසේක. (යෙසායා 5:1-7). උන්වහන්සේ එය ගළවා දමා පිටමං කිරීමට සූදානම්ව සිටිනසේක. ස්වාමීන්වහන්සේට උන්වහන්සේගේ දරුවන් වෙනුවෙන් අවශ්‍ය වූයේ මෙය නොවේ. එහෙත් උන්වහන්සේට විරුද්ධව ඔවුන්ගේ කැරළි ගැසීම නිසා එය සිදුවිය යුතුය.

එහෙත් බාරුක්ට ගුහාව කෙළවරදී ආලෝකය විය. විනාශය, පිටමං කිරීම සහ නැතිවීම මධ්‍යයේ පවා දෙවියන්වහන්සේ බාරුක්ගේ ජීවිතය ආරක්ෂා කරනසේක.

`බාරුක්ට දෙවියන්වහන්සේ පැවසූ වචන නැවත කියවන්න. ඒවායින් අපට කුමන සාමාන්‍ය පණිවිඩයක් ගත හැකිද? එනම්, අවසානයේදී අපගේ තත්ත්වය නොසලකා හරිමින් දෙවියන්වහන්සේගේ පැවතීම ගැන කුමක් පවසයිද?`