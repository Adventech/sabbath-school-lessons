---
title:  නව ගිවිසුමෙහි සඳහන් විවේකය
date:   30/06/2021
---

නව ගිවිසුම අනුව ‘විවේකය’ හඳුන්වන්නේ ‘නිවාඩුව, සුවපහසුවෙන් සිටීම, නැවුම්වීම’ යන අර්ථ දෙන ආකාරයටය. එය යේසුස්වහන්සේගේ විවේකය ගැන  ඉතාම ප්‍රසිද්ධ කියමනක මේ ආකාරයෙන් භාවිතා කර ඇත. “…. ඉතින් නිදාගෙන නිවාඩු ගනිල්ලා. මෙන්න පැය ළඟය….” (මතෙව් 26:45). කොරින්තිවරුන්ට ආශිර්වාද කරන අන්තිම වචන වලින් පාවුල්, ඔහුගේ ආත්මය නැවත පණගැන්වීම සඳහා මිතුරන්ගේ පැමිණීම ගැන සතුට පළ කරයි. (1 කොරින්ති 16:18).

වෙනත් ආකාරයෙන් යේසුස්වහන්සේ සොහොනෙහි නිවාඩු ගත් විටදී, ඉන් විස්තර කරන්නේ ගෝලයින්ගේ සබත් නිවාඩුවයි. (ලූක් 23:56). එමගින් නිසංසල ජීවන රටාවක් ගැනද විස්තර කෙරේ. (1 තෙසලෝනික 4:11). එපමණක් නොව, යම් පුද්ගලයෙකුට කිසිම විරුද්ධතාවයක් නැති බවත්, එබැවින් නිදහසේ සිටිය හැකි බවත් යන්නද ඉන් අදහස් වේ. (ක්‍රියා 11:18).

හෙබ්‍රෙව්වරුන්ට ලියන ලද ලිපියේ, හෙබ්‍රෙව් 4:4 පාඨයෙන් දෙවියන්වහන්සේගේ මැවීමේ සතියේ විවේකය ගැන සඳහන් වේ. එනම් ‘නතර කිරීම, විවේකය ලබාගැනීම, විවේකය යනුයි.

`මාර්ක් 6:30-32 පාඨ කියවන්න. ගෝලයින්ට මිෂනාරි කටයුතු බොහෝ තිබියදීත්, යේසුස්වහන්සේ ඔවුන්ට පසෙකටවී විවේක ගන්නා ලෙස අණකළේ මන්ද? මේ ගැන ඔබ සිතීමේදී මාර්ක් 6 වැනි පරිච්ඡේදයේ ඇති සම්පූර්ණ සම්බන්ධතාවය ගැන සලකා බලන්න.`

“නුඹලා පමණක් වනාන්තර ස්ථානයකට ඇවිත් ටිකක් පහසු ගනිල්ලා….” (මාර්ක් 6:31). එය ආරාධනාවක් ලෙස සකස්වී නැත. එය ප්‍රකාශ කරනු ලැබ ඇත්තේ අණක් හෝ ඉල්ලීමක් ලෙසය. යේසුස්වහන්සේ උන්වහන්සේගේ ශාරීරික සහ මානසික සෞඛ්‍යය පිළිබඳ සැලකිලිමත් වන සේක. ඔවුන් යේසුස්වහන්සේ විසින් යවන ලද දීර්ඝ මිෂනාරි ගමනක් අවසන්වී ආපසු පැමිණියා පමණය. (මාර්ක් 6:7). මාර්ක් 6:30 වැනි පාඨයෙන් ඔවුන් කුල්මත්ව ආපසු පැමිණි ආකාරය විස්තර කරයි. ඔවුන්ගේ හදවත් සම්පූර්ණව තිබුණා විය හැකිය. ඔවුන්ගේ ජයග්‍රහණ සහ පරාජයන් යේසුස්වහන්සේ සමග ඔවුන්ට බෙදාගැනීමට අවශ්‍ය වූයේය. එසේ වුවද, යේසුස්වහන්සේ ඔවුන් නතර කොට විවේක ගැනීමට කැඳවූ සේක. මාර්ක් මෙසේ විස්තරාත්මක සටහනක් ඉදිරිපත් කරයි. “….. මක්නිසාදයත් ඔවුන්ට කෑම කන්ටවත් අවකාශ නැති තරමට එන්නෝ යන්නෝ බොහෝ වූවෝය” (මාර්ක් 6:31). බොහෝ සෙයින් සේවය ගැන සිතන එමෙන්ම දෙවියන්වහන්සේගේ සේවයෙහි කාර්යබහුල වීම ගෝලයින්ට මහත්වූ අභියෝගයක් විය. එපමණක් නොව අපගේ සෞඛ්‍යය සහ මානසිකත්වයේ ශුභ සාධනය සඳහා විවේක ගැනීමේ කාලයක් සකස් කරගැනීම යුතු බව යේසුස්වහන්සේ අපට මතක් කරදෙන සේක.

`ස්වාමීන්වහන්සේගේ සේවයේ යෙදෙමින් වෙහෙසට පත්ව සිටින සභාවේ දේවගැතිවරයා, වැඩිහිටියා හෝ වෙනත් අයෙකුට උපකාර කිරීමේ සහ සහනයක් ලබාදීමේ ක්‍රම මොනවාද? ඔබගේ ඇගයීම ප්‍රකාශ කර මෙම පුද්ගලයාට විවේකයක් ලබා ගැනීමට උපකාර කිරීම සඳහා ඔබට කුමක් කළ හැකිද?`