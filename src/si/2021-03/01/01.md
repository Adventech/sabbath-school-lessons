---
title:  24-7 සමාජයක ජීවත්වීම
date:   26/06/2021
---

### මෙ සතියේ පාඩම් අධ්යයනය සඳහා කියවන්න
උත්පත්ති 2:1-3; යෙරමියා 45:1-5; නික්මයාම 20:11; 2 සාමුවෙල් 7:12; මාර්ක් 6:30-32; උත්පත්ති 4:1-17

> <p>කටපාඩම් පදය</p>
> “සේනාවල ස්වාමීන්වහන්ස, ඔබගේ මණ්ඩප කොපමණ පියකරුද? ස්වාමීන්ගේ මන්දිර උදෙසා මාගේ ආත්මය මහත් ආශාවෙන් යුක්තව වැරී යයි; මාගේ සිතත්, මාගේ මාංශයත් ජීවමාන දෙවියන්වහන්සේට මොරගසති.” (ගීතාවලිය 84:2)

ටික්..ටොක්.. ටික්..ටොක්.. ටික්..ටොක්..ඔරලෝසුව නාද විය.

ඒකාකාරව සහ අනුකම්පා විරහිතව සබත් ආරම්භ කිරීමට පැය දෙකකට පමණ කලින් මේරි කුඩා නිවස පරීක්ෂා කරමින් සුසුම් හෙළුවාය. සාලයේ දරුවන්ගේ සෙල්ලම් බඩු සැම තැනම විසිරී ගොස්ය. මුළුතැන් ගෙය අවුල් ජාලයක්ය. ඔවුන්ගේ කුඩාම දියණිය වන සාරා උණ රෝගය වැළඳී ඇඳෙහි වැතිරී සිටියි. එමෙන්ම හෙට ඇය දේවස්ථානයේ පිළිගැනීමේ කාර්යය ඉටු කිරීමට පොරොන්දු වී ඇත. ඉන් අදහස් කරන්නේ ඔවුන්ගේ සාමාන්‍ය වේලාවට විනාඩි 30කට කලින් නිවසින් පිටවිය යුතු බවය. “මට හෙට දවසේදීවත් නිදහසක් ඇතැයි සිතමි.” මේරි කල්පනා කළාය.

ඒ අතරතුර මේරිගේ ස්වාමිපුරුෂයා වන ජෝෂ් නගරයේ අනෙක් පැත්තේ, සතියේ ගෙදරට අවශ්‍ය බඩු බාහිරාදිය සඳහා මිල ගෙවීමට පෝලිමේ සිටගෙන සිටියි. රථවාහන නැවතත් බියකරු සිහිනයක් බවට පත් වී ඇත. පෝලිම් බොහෝ දිගය. මේ මොහොතේදීම සෑම කෙනෙක්ම සාප්පු යාමට තැත් කරන බව පෙනේ. “මට සුළු විවේකයක් අවශ්‍යයි. මට මෙසේ දිගටම කිරීම අපහසුය.” ජෝස් කෙඳිරි ගෑවේය. මේ ජීවිතයට මීට වඩා යමක් තිබිය යුතුයි.

අපගේ ජීවිත පාලනය කරනු ලබන්නේ කාර්යබහුල පැයවලින්, වැඩ අධික කලබලකාරී පැයවලින් සහ වෛද්‍යවරයා හමුවීම් වැනි දේවල් පමණක් නොව Skype (අන්තර්ජාල හරහා) සාකච්ජා, සාප්පු සවාරි සහ පාසැලේ උත්සව අවස්ථා වලිනි. අප පොදු ප්‍රවාහනය, කුඩා ස්කූටරයක් හෝ වෙනත් ප්‍රවාහන සේවයක් භාවිතයෙන් පවුලේ ගමන් බිමන් වල යෙදුනත්, ලෝකය සමඟ ඇති නිරන්තර සම්බන්ධතාවයේ හඬ මගින් අපට ඉතාම වැදගත් වන්නේ කුමක්ද යන්න යටපත් කර දමයි.

මෙතරම් කඩිමුඩියක් මධ්‍යයේ අප කෙසේ නම් විවේකයක් සොයා ගනිමුද?

_ජූලි 03 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._