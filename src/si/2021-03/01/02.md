---
title:  තෙහෙට්ටුවූ සහ වෙහෙසට පත්වූ
date:   27/06/2021
---

`උත්පත්ති 2:1-3 පාඨ කියවන්න. කිසිවෙකු වෙහෙස නොවූ විටකදී පවා දෙවියන්වහන්සේ විවේකය සඳහා දිනයක් මවන්නේ ඇයි?`

මනුෂ්‍යත්වය විසින් තමාම පනවාගෙන ඇති පීඩාකාරී ජීවිත වලින් ඇද වැටීමට පවා පෙර දෙවියන්වහන්සේ සැලැස්මක් පිහිටෙවූසේක. එනම්, අපට අපගේ මතක සටහන් මෙනෙහි කරමින් ජීවත් විය හැකි ක්‍රමයකි. මේ දිනය වැඩ කටයුතු නවතා දමා උවමනාවෙන්ම ජීවිතය සතුටින් භුක්ති විඳිය යුතු දිනයකි. එනම් යමක් කිරීම නොව සැනසීමෙන් සිටීමය. විශේෂයෙන් තණ කොළ, මඳ සුළඟ, වන සතුන්, ජලය, මිනිසුන්, ඒ හැමටම වැඩියෙන් මැවුම්කරුවාණන්ගේ මේ සෑම වටිනා ත්‍යාග භුක්ති විඳීමය.

මෙය ඒදන් උයනෙන් පිටමං කරනු ලැබූ එක් වතාවකට කරන ආරාධනාවක් නොවේ. මෙම ආරාධනාව පරීක්ෂාව ඇතිවන කාලය දක්වා පවතිනු ඇතැයි දෙවියන්වහන්සේ බලාපොරොත්තු වූසේක. එබැවින් උන්වහන්සේ පටන්ගැන්මේ සිටම කාලය නැමැති රෙදිපිළි වල සබත් නමැති විවේකය ගෙතූසේක. මෙම ආරාධනාව නැවත නැවතත් නිතරම පවතින්නේය. එනම් සෑම සත්වෙනි දිනයකම මැවීම විවේකීව සැමරීමයි.

වසර දෙසීයකට පෙර ජීවත් වූ මිනිසුන්ට වඩා අප ශාරීරික විඩාවෙන් අඩු විය යුතු බව අයෙකු සිතිය හැකිය. මක්නිසාද මිනිස් ශ්‍රමය ලිහිල් කරන්නාවූ උපකරණ මෙළොවට බිහිව ඇති බැවිනි. එහෙත් ඇත්ත වශයෙන්ම විවේකය අදත් ඉතා සුළු වශයෙන් ලැබෙන බව පෙනී යයි. අප වැඩ නොකරන මොහොතකදී පවා යම්කිසි කලබලකාරී කාර්යයක යෙදෙමු. අපට නිතරම පෙනී යන්නේ අප තවමත් ප්‍රමාදව සිටින බවයි. අප කොපමණ කාර්යයන් සම්පූර්ණ කළත්, අපට කිරීමට තවත් බොහෝ දේ ඇත.

පර්යේෂණ මගින් පෙන්වා දෙන්නේ අප අඩු නින්දක් ලබන බවය. බොහෝ අය තම රාජකාරිය ඉටු කිරීම සඳහා කැෆෙන් වැනි පානයක් මත රඳා පවතී. අප සතුව වඩා වේගවත් දුරකථන පරිඝනකක යන්ත්‍ර, අන්තර්ජාල සබඳතා පැවතියත්, අප තවමත් කාලය සෑහෙන පමණ නැති බව පෙනී යයි.

`අපට විවේකයක් තිබීමේ වැදගත්කම ගැන පහත සඳහන් පාඨ මගින් කුමක් උගන්වනු ලැබේද? ශු.මාර්ක් 6:31; ගීතාවලිය 4:8; නික්මයාම 23:12; ද්වීතීය කථාව 5:4 සහ ශු.මතෙව් 11:28`

අපව මැවුවාවූ දෙවියන්වහන්සේ අපට ශාරීරික විවේකයක් අවශ්‍ය බව දැනසිටිසේක. උන්වහන්සේ කාල චක්‍රය සෑදූසේක – රාත්‍රිය සහ සබත – ශාරීරික විවේකයක් අපට ලබාදීම සඳහාය. අපගේ ජීවිතවල ස්වාමීන්වහන්සේ ලෙස යේසුස්වහන්සේව පිළිගැනීමෙන්ද, විවේකය සඳහා කාලය වෙන් කිරීමේ වගකීම ගැන බරපතල ලෙස සැලකීම හා සම්බන්ධ වේ. එපමණක් නොව සබත් පිළිබඳ ආඥාව හුදු යෝජනාවක් නොවේ. එය ව්‍යවස්ථාවකි!

`ඔබගේ කලබලකාරී පැවැත්ම ගැන ඔබගේ මතය කුමක්ද? ඔබට ශාරීරිකව සහ ආත්මිකව (එනම් දෙවියන්වහන්සේ බලාපොරොත්තු වන විවේකය) වඩා හොඳින් අත්දැකීමක් ලැබීමට ඔබට කුමක් කළ හැකිද?`