---
title:  අවිවේකී ඉබාගාතේ යන්නෙක්
date:   01/07/2021
---

`උත්පත්ති 4:1-12 පාඨ කියවන්න. කායින්ව මෙලොව ‘අවිවේකී ඉබාගාතේ යන්නෙක්’ කළේ කුමක්ද?`

දෙවියන්වහන්සේ ආබෙල්ගේ පූජාවට සහ ඔහුට ගෞරව කළේ මන්ද කියාවත්, කායින්ට සහ ඔහුගේ පූජාවට ගෞරව නොකළේ මන්ද කියාවත් බයිබල් පාඨ මගින් විස්තර නොකරයි. (උත්පත්ති 4:4,5). එහෙත් අපි ඒ ඇයිදැයි දනිමු. “කායින් පොරොන්දු වූ පූජාව සහ පූජා කිරීමේ අවශ්‍යතාවය ගැන කොඳුරමින් සහ අවිශ්වාසයෙන් යුක්තව දෙවියන්වහන්සේ ඉදිරියට පැමිණියේය. ඔහුගේ ත්‍යාගය මගින් පාපය ගැන පසුතැවීමක් නොවීය. අන් බොහෝ දෙනෙකුට හැඟෙන ආකාරයෙන් ඔහුටද හැඟුණි. එනම්, දෙවියන්වහන්සේ සකස් කරන ලද සැලැස්ම අනුගමනය කිරීම දුර්වලතාවයක් බවත්, පොරොන්දුවූ ගැළවුම්කාරයාණන් අනුව ඔහුගේ ගැළවීම ගැන සම්පූර්ණයෙන්ම විශ්වාස කරීම නුසුදුසු බවත්ය. ඔහු තෝරාගත්තේ තමාම ආරක්ෂා වීමේ ක්‍රමයයි. ඔහු තමාගේම හැකියාවෙන් උන්වහන්සේ වෙත පැමිණියේය. “—Ellen G. White, Patriarchs and Prophets, p. 72.

දෙවියන්වහන්සේ කායින් මෙලොව ‘අවිවේකීව ඉබාගාතේ යන්නෙක්’ බව පැවසීම මගින් ඔහුව ඒ තත්ත්වයට පත් නොකළ සේක. ඒ වෙනුවට එසේ සිදුවූයේ ඔහුගේ පාපකාරී ක්‍රියාව සහ අකීකරුකම නිසාය. දෙවියන්වහන්සේ තුළ විවේකය සොයා නොයාම මගින් කායින් වටහා ගනු ලැබුවේ සත්‍ය විවේකය වෙනත් ක්‍රමයකින් අත්කර ගත නොහැකි බවය.

‘ගෞරව කළේය’ යන්නට යෙදෙන හෙබ්‍රෙව් වචනයෙන් (උත්පත්ති 4:4) ‘විපරමින් බැලීම, ප්‍රවේසමින් සලකා බැලීම’ යන අර්ථ අදහස් වේ. දෙවියන්වහන්සේගේ ‘විපරමින් සලකා බැලීම’ පූජාව පිළිබඳ නොව එය පූජා කළ තැනැත්තා පිළිබඳවය. කායින්ගේ පලතුරු පූජාව ප්‍රතික්ෂේප කිරීම චපල දෙවි කෙනෙකුගේ අත්තනෝමතික ක්‍රියාවක් නොවේ. ඒ වෙනුවට ඉන් විස්තර කරන්නේ පූජාව ගෙන එන තැනැත්තාගේ චරිතය, ආකල්ප සහ පරමාර්ථ මැන බලා ප්‍රවේසමින් සලකා බැලීමයි. එය විමර්ශන විනිශ්චය පිළිබඳ යහපත් නිදර්ශනයකි.

`උත්පත්ති 4:13-17 කියවන්න. දෙවියන්වහන්සේගේ විනිශ්චයට කායින්ගේ ප්‍රතික්‍රියාව විස්තර කරන්න.`

අපි දෙවියන්වහන්සේගෙන් ඉවත්වී පැන යාමට උත්සාහ දරන විට අවිවේකී වෙමු. අපි දිව්‍ය අනුග්‍රහයට ඇති ආශාව, දේවල් සමග මනුෂ්‍ය සම්බන්ධතා හෝ උවමනාවට වඩා කාර්ය බහුල ජීවිතය සමග සම්පූර්ණ කිරීමට උත්සාහ දරමු. කායින් රාජවංශයක් සහ නුවරක් ගොඩ නැගීම ආරම්භ කළේය. එම දෙකම ස්ථිර අධිෂ්ඨානයේ සහ ශක්තියේ ශ්‍රේෂ්ඨ ජයග්‍රහණ වේ. එහෙත් එය දෙවියන්වහන්සේගෙන් තොර රාජ වංශයක් සහ නගරයක් නම් අවසානයේදී එය කිසිම දෙයක් බවට පත් නොවන්නේය.

`සාමාන්‍යයෙන් සිදුවන ආකාරයට අපගේ පාප ගැන අවසානයේදී විපාක විඳිනවා වුවද, අපි ඒවාට කුරුසිය තුළින් ලබාදෙන කමාව භාර ගැනීමට ඉගෙන ගත හැක්කේ කෙසේද?`