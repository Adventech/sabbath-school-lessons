---
title:  පරණ ගිවිසුමේ ‘විවේකය’ අර්ථකථනය කිරීම
date:   29/06/2021
---

ස්ථිරවශයෙන්ම, අපට විවේකයක් අවශ්‍ය වේ. ශුද්ධ බයිබලය පුරාම එය තේමාව කරගෙන ඇත්තේ එම නිසාය. දෙවියන්වහන්සේ අපව ක්‍රියාකාරකම් උදෙසා මවනු ලැබුවද එය තුළ වරින් වර විරාමයක් අවශ්‍ය වේ. (විවේකය මගින්) හෙබ්‍රෙව් බසින් පැරණි ගිවිසුම තුළ විවේකය පිළිබඳ විස්තර කිහිපයක් ඉදිරිපත්කොට ඇත. දෙවියන්වහන්සේගේ නවතම මැවීම තුළ සත්වෙනි දිනයේදී උන්වහන්සේ නිවාඩු ගත් බව උත්පත්ති 2:2,3 පාඨ වලින් විස්තර කෙරේ. එහි යොදා ඇති ක්‍රියාපදය වන්නේ ‘ෂබාට්’ යන්නයි – එහි අර්ථය නම් වැඩ කටයුතු නැවතීම, විවේක ගැනීම, හෝ නිවාඩු ගැනීම’ යනුයි. එය ‘සබත්’ යන නාම පදයේ ‘ක්‍රියා’ පදයයි. එම ක්‍රියා පදයම නික්මයාම 5:5 පාඨයේ ප්‍රයෝජ්‍ය ක්‍රියාවක් ලෙස භාවිතා කර ඇත. එය පරිවර්තනය කර ඇත්තේ ‘යමෙකුට රාජකාරි වලින් විවේක ගැනීම’ යන්නයි. කෝපවූ ඵාරාවෝ “ඔවුන්ව විවේක ගැනීම සඳහා සැලසීම” ගැන මෝසෙස්ට වරද පටවයි.

දෙවියන්වහන්සේ සත්වෙනි දවසේ නිවාඩු ගැනීම ගැන නික්මයාම 20:11; ද්වීතීය කථාව 5:14 පාඨවල සඳහන් වේ. මෙම ක්‍රියා පදය යෝබ් 3:13 වැනි පාඨයේ විවේකය හෝ ‘තැන්පත්වීම බව ගණන් කථාව 10:36 පාඨයේ සඳහන් වේ. 2 රාජාවලිය 2:15 පාඨයට අනුව එලියාගේ ආත්මය එලීෂා මත ‘විවේක’ ගත්තේය.

වෙනත් වැදගත් අර්ථ වන්නේ, ‘නිවාඩුව සිටීම, සැනසුමක් ලබාදීම, නිශ්චලව සිටීම’ යන ඒවාය. එය (විවේකය) යෝෂුවා 11:23 වැනි පාඨයේද භාවිතා කර ඇත. එහි අර්ථය වන්නේ යෝෂුවාගේ යුධ ජයග්‍රහණයෙන් පසු දේශයට‘විවේකය’ ලැබුණු බව විස්තර කිරීමයි. මෙම වචනය යෝෂුවා සහ විනිශ්චයකාරයා පොත් දෙකෙන් අර්ථවත් කරන්නේ ‘සාමයයි.’

ද්වීතීය කථාවේ අකීකරුකමට අනතුරු ඇඟවීමේදී දෙවියන්වහන්සේ ඉශ්‍රායෙල්වරුන්ට පවසන්නේ, ඔවුන් පිටමං කරනු ලැබීමෙන් විවේකය නොලැබෙන බවය. (ද්වීතීය කථාව 28:65). එය යෙරෙමියා 50:34 පාඨයේ සඳහන් කරන්නේ ‘විවේකය’ ලබා දීමට නොහැකිවීම ලෙසය.

`ද්වීතීය කථාව 1:16 සහ 2 සාමුවෙල් 7:12 කියවන්න. මෙහි කුමන ආකාරයේ විවේකයක් ගැන කථා කෙරේද?`

‘විවේකය’ යන වචනයේ අර්ථයෙන් අදහස් කරන්නේ ‘වැතිරීම, නිදාගැනීම’ යන්නයි. දාවිත් සමඟ දෙවියන්වහන්සේ ඇති කරගත් ගිවිසුමට අනුව, දෙවියන්වහන්සේ අනාගත ඉශ්‍රායෙල් රජුට මෙවැනි පොරොන්දුවක් දෙනසේක. “නුඹේ දවස් සම්පූර්ණ වී නුඹේ පියවරුන් සමඟ නුඹ සැතපුණු කල්හි මම නුඹෙන් පැවත එන නුඹේ බීජය නුඹට පසුව පිහිටුවා ඔහුගේ රජකම ස්ථිර කරන්නෙමි.” (2 සාමුවෙල් 7:12).

ධර්මයතාවය අනුව ‘විවේකය’ යන මතය එකකට හෝ දෙකකට සීමා නොවේ. අප පුද්ගලයින් වශයෙන් සහ සමූහයක් ලෙස විවේක ගනිමු. විවේකය ශාරීරික, සමාජයික සහ මානසිකව බලපාන අතර එය සබත් විවේකයට පමණක් සීමා නොවේ.

`මරණය සත්‍ය වශයෙන්ම සතුරෙකි. දිනක එය ඉවත් කර දැමිය යුතුය. අපගේ මියගිය ඇත්තන් වෙනුවෙන් කොතරම් වැළපුණත් සහ ඔවුන් අපට අහිමි වුවත්, අඩු තරමින් ඔවුන් දැන් විවේකයෙන් සිටින බව දැන ගැනීම සැනසීමට කරුණක් වේ.`