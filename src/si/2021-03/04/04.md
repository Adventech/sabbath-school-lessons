---
title:  කමාව දෙනු ලබා අමතක කර දමනු ලැබූ
date:   20/07/2021
---

දාවිත් නොදැනුවත්වම විනිශ්චය තමාටම විරුද්ධව ප්‍රකාශ කිරීමෙන් පසු, (2 සාමුවෙල් 12: 5, 6). නාතාන් දාවිත්ගේ පාපයේ බැරෑරුම් කම ඔහුට කියා දුණි. දාවිත්ගේ හදවත බිඳී යයි. ඔහු පාපොච්ඡාරණය කරයි. ඒ සමගම නාතාන් ඔහුට මෙසේ ස්ථිර කරයි. “…… ස්වාමීන්වහන්සේද නුඹේ පාපය පහකළ සේක.” (2 සාමුවෙල් 12:13). එමෙන්ම ඔහුගේ පාපය කමා කරන ලද බවද පවසයි. දෙවියන්වහන්සේගේ කමාවේ නතරවීමේ කාලයක් නැත. කමාව දානය කිරීමට පෙර දාවිත් ඇත්තෙන්ම අවංක බව ඔප්පු කිරීමට අවශ්‍ය නැත.

කෙසේවෙතත්, දැනටමත් දාවිත්ගේ පාපයේ විපාකය ගැන අනාවැකි කියනලද නාතාන් එම බිහිවන දරුවා මිය යන බව ඔහුට පවසයි. (2 සාමුවෙල් 12:10-12).

`දාවිත්ගේ පාපය දෙවියන්වහන්සේ පහකරන ලදී යනුවෙන් කුමක් අදහස් කෙරේද? උන්වහන්සේ එම පාපය පවිත්‍ර වීම සඳහා පිස දැමූ සේක්ද? සෑම කෙනෙක්ම එය නිකම්ම අමතක කර දමාවිද? 2 සාමුවෙල් 12:10-23 පාඨ කියවමින් මෙම ප්‍රශ්න පිළිබඳ මෙනෙහි කරන්න.`

දාවිත් මේ ප්‍රශ්න ගැන කල්පනා කරන්නට ඇත්තේ ඔහුගේ ලෝකය බිඳ වැටෙමින් තිබෙන විටදී විය හැකිය. ළදරුවා මියගොස්ය. ඔහුගේ පවුල අවුල්වී ගොස්ය. (අම්නොත් සහ අබ්සලොම්ගේ කථාන්තර, සත්‍ය පවුල් ජිවිතයේ ගැටළු පිළිබඳ හොඳ නිදර්ශන වේ). ඔහුගේ අනාගතය අස්ථිරය. එසේ වුවද වෙනත් අහිංසක මිනිසුන්ට, එනම් උරියාට සහ නව උපත ලබන ළදරුවාට පවා බලපෑ ඔහුගේ පාපයට ලැබෙන විපාක පවා නොතකා දාවිත්ගේ පාපය යම් දිනක, දෙවියන්වහන්සේගේ කරුණාව හේතුකොටගෙන පහකරනු ලබන බව සිතන්නට පටන් ගනියි. ඒ අතරතුරදී, දෙවියන්වහන්සේගේ අනුග්‍රහය තුළින් ඔහුට ඔහුගේ කැළඹුණු හෘද සාක්ෂියට විවේකයක් සොයාගත හැකි වෙයි.

`දාවිත්ට ඇත්ත වශයෙන්ම කුමක් අවශ්‍ය බව හැඟී යයිද? ඔහු බලාපොරොත්තු වන්නේ කුමක්ද? ගීතාවලිය 51:1-6 කියවන්න.`

ගීතාවලිය 51 තුළින් දාවිත් ගොස් ප්‍රසිද්ධියේම ඔහුගේ පාපයට කමාව ඉල්ලීමට හදවත විවෘත කරයි. අනුකම්පාව පතා දාවිත්ගේ හැඬීම දෙවියන්වහන්සේගේ අපරාජිත ප්‍රේමයට සහ උන්වහන්සේගේ මහත් වූ අනුකම්පාව උදෙසා ආයාචනා කරයි. ඔහු පුන්ර්ජීවනයක් ලැබීමට ආශා වෙයි.

අපි යේසුස්වහන්සේ තුළ විවේකයේ මිල ගැන සලකා බලන විට අපට බාහිර උපකාර අවශ්‍ය වන බව පළමුවෙන්ම හඳුනාගත යුතු වෙමු. අපි පව්කාරයෝ වෙමු. අපට ගැළවුම්කාරයාණන් අවශ්‍ය වේ. අපි අපගේ පාප හඳුනාගෙන අපගේ පාප සේදිය හැකිවූ පවිත්‍ර කොට පුනර්ජීවනය ලබා දිය හැකිවූද එකම තැනැන්වහන්සේට හඬා වැළපෙමු. අපි එසේ කළවිට අපට ධෛර්යයක් ලැබෙයි. මෙන්න, කාම මිථ්‍යාචාරයේ හැසිරුණාවූ අයෙක්, මිනීමරුවෙක් සහ අඩු තරමින් දස පනතින් පනත් 5ක් කැඩුවාවූ පුද්ගලයෙක් උපකාරයක් ඉල්ලා දෙවියන්වහන්සේගේ කමාවීමේ පොරොන්දුව ප්‍රකාශ කරයි.

`දෙවියන්වහන්සේ දාවිත් කළාවූ පාපයට කමාව ලබා දුන්නේ නම්, අපට කුමන බලාපොරොත්තුවක් ඇත්ද?`