---
title:  වැඩිදුර අධ්‍යයනය සඳහා
date:   23/07/2021
---

වැඩිදුර අධ්‍යයනය සඳහා: දාවිත්ගේ පාපොච්ඡාරණය අවංක මෙන්ම ගැඹුරු එකක් විය. ඔහුගේ අපරාධය වසං කිරීමේ උත්සාහයක් නොවීය. ඔහුට තර්ජනය කළාවූ විනිශ්චයෙන් ගැළවීමේ ආශාවක් නොවීය. දේවානුභාවයෙන් කළාවූ ඔහුගේ යාච්ඤාව ….. ඔහු තමාගේ ආත්මයේ අපවිත්‍රතාවය දුටුවේය. ඔහු ඔහුගේ පාපය …. ඔහු යාච්ඤා කළේ කමාව ලබා ගැනීමට පමණක් නොව, හදවතේ පවිත්‍රතාවය උදෙසාය. පශ්චත්තාපවන්නාවූ පව්කාරයින්ට දෙවියන්වහන්සේගේ පොරොන්දුව තුළින් ඔහුගේ කමාව සහ පිළිගැනීම ඔහු දුටුවේය. “දෙවියන්වහන්සේට කළ යුතු පූජා නම් බිඳුණාවූ සිතක්ය. දෙවියන්වහන්ස, බිඳුණාවූ, තැළුණාවූ සිතක් ඔබ සුළු කොට නොසිතන සේක.” (ගීතාවලිය 51:16,17).

“දාවිත් වැටුණත්, ස්වාමීන්වහන්සේ ඔහුව ඔසවා තැබූ සේක…..

“දාවිත් යටහත් පහත්ව ඔහුගේ පාපොච්ඡාරණය කළේය. ඒ අතර, සාවුල් තරවටු කිරීම සුළුකොට තකා ඔහුගේ හදවත දැඩිකර ගත්තේය.

“දාවිත්ගේ ඉතිහාසයේ සඳහන් ඡේදය ……….. මනුෂ්‍යත්වයේ පොරබැදීම් සහ පරීක්ෂාවන් පිළිබඳ සහ සත්‍යවූ පසුතැවීම පිළිබඳ අති බලවත් නිදර්ශනයකින් එකකි ……. යුගයන් යුගයන් පාසා …… පාපයට පාවා දෙනු ලැබූ දහස් ගණන් දරුවන් ……. දාවිත්ගේ පාපොච්ඡාරණය සහ පසුතැවීම මතක තබාගෙන ඇත….. එමෙන්ම ඔවුන්ද ධෛර්යය ඇති කරගෙන පසුතැවිලිවී දෙවියන්වහන්සේගේ පනත් තුළින් ඇවිදීමට උත්සාහ කරති.

දාවිත් මෙන් ආත්මය යටහත් පහත්වී පපොච්ඡාරණය සහ පසුතැවීම මගින් ක්‍රියා කරන්නාවූ …… කවුරුන් වුවද, ඔහුට බලාපොරොත්තුවක් ඇති බව ස්ථිරව දැනගනී. ස්වාමීන්වහන්සේ කිසිවිටක පසුතැවිලිවූ ආත්මයක් අමතක නොකරන සේක.” —Ellen G. White, Patriarchs and Prophets, pp. 725, 726.

**සාකච්ඡාව සඳහා ප්‍රශ්න:**

`අපගේ සහජ පාපකාරී භාවය සහ කමාව ලබාගැනීමේ අවශ්‍යතාවය අතර ඇති තුලනාත්මක බව හඳුනාගෙන, මුළු විශ්වයේම රජතුමාගේ දූ පුතුන් මෙන් කමාව ලැබූ අය ලෙස ජීවත් විය හැක්කේ කෙසේද?`

`සෑම පවක්ම අවසානයේදී, දෙවියන්වහන්සේට විරුද්ධව කළාවූ පව් වන්නේ මන්ද? දෙවියන්වහන්සේට විරුද්ධව පව් කිරීම යනුවෙන් අදහස් වන්නේ කුමක්ද?`

`උරියා හෝ දාවිත්ගේ සහ බැත්ෂෙබාගේ පුත්‍රවූ නව උපත ලැබූවා වූ මෙන් දුක් විඳිමින් පොරබදිමින් සිටින විශ්වාසවන්තයෙක් නොවන අයෙකුට අපි කුමක් කියමුද? එබඳු අවස්ථාවකදී අපි කෙසේ දෙවියන්වහන්සේගේ ප්‍රේමය සහ සාධාරණත්වය පිළිබඳ විස්තර කරමුද? මහා අරගලයේ අපේක්ෂාවන් මගින් සහනදායී දෘෂ්ටිය ඉදිරිපත් කරන්නේ කෙසේද?`

`දාවිත් සහ බැත්ෂෙබාගේ නීච කථාව සඳහා බයිබලය සම්පූර්ණ පරිච්ඡේද දෙකක්ම භාවිතා කරන්නේ මන්ද? ගීතාවලිය 51:11, 12 පාඨවල ප්‍රකාශ කර තිබෙන අන්දමට අපව පාපය මගින් දෙවියන්වහන්සේගෙන් වෙන් කරන බව මෙනෙහි කරන්න. මෙය කෙසේ සිදුවේද යන්න පිළිබඳ ඔබගේ අත්දැකීම කුමක්ද? මෙම වෙන්වීම අප තුළ කුමන හැඟීමක් ඇති කරයිද සහ එය එතරම් පහසු නොවන්නේ මන්ද යන්න ඔබ අන් අයෙකුට කෙසේ විස්තර කරන්නේද? එයට පිළියම කරුණාවේ (මහිමයේ) පොරොන්දුව වන්නේ ඇයි?`