---
title:  අළුත් යමක්
date:   21/07/2021
---

`දාවිත් පාපොච්ඡාරණය කිරීමෙන් පසු, එයට සමාවට කරුණු ඉදිරිපත් කිරීමට හෝ වසා දැමීමට උත්සාහ නොදරා දෙවියන්වහන්සේට ප්‍රකාශ කිරීමට යයි. ඔහු දෙවියන්වහන්සේගෙන් ඉල්ලන්නේ කුමක්ද? ගීතාවලිය 51:7-12`

දාවිත් මෙහිදී හිසොපින් පවිත්‍ර කරන ලෙස පැවසීම අනුව පෙනීයන්නේ ශුද්ධස්ථානයට ගියාවූ සියළුම ඉශ්‍රායල්වරුන් මේ බව දැන සිටි බවයි. මෝසෙස්ගේ නීතියේ විස්තර කරන පවිත්‍ර කිරීමේ චාරිත්‍ර ක්‍රමය ගැන සඳහන් කිරීමෙන් (ලෙවී කථාව 14:4), ඔහු පූජාවක බලය හඳුනා ගනියි. පූජාව අනාගතයේදී ලෝකයේ පාපය පහකර දැමීමට පැමිණෙන උන්වහන්සේය.

දාවිත් ‘ප්‍රීතිය’ සහ ‘සතුට’ පවා ඉල්ලයි. ඔහුගේ පාපයේ බරපතලකම ඉදිරියේ මෙය යම් නිර්භීතබවක් නොපෙන්වයිද? සමහරවිට මේ වෙනත් වචන වලින් විස්තර කර ඇති කොටස උපකාරී විය හැකිය. “මට කමාව දී ඇති බව පවසන්න. ඒ අනුව මට නැවත ශුද්ධස්ථානයට ඇතුල්වී ඔබවහන්සේට නමස්කාර කරන අයගේ ප්‍රීතිය සහ සතුට දැකිය හැකිය.”

`ආදම් සහ ඒව පව් කළ විටදී ඔවුහු දෙවියන්වහන්සේගෙන් සැඟවී සිටියහ. (උත්පත්ති 3:8). දාවිත් පව් කිරීමෙන් පසු පවා ඔහුගේ ඉල්ලීම වෙනස් ආකාරයේ ඉල්ලීමක් වූයේ ඇයි? ගීතාවලිය 51:11, 12 කියවන්න.`

දාවිත්ට දෙවියන්වහන්සේ ළඟ ජීවත්වීමේ හැඟීම නැති කරගැනීමට අවශ්‍ය නැත. ශුද්ධාත්මයාණන්වහන්සේගෙන් තොරව ඔහු බලරහිත බව අවබෝධ කරගනී. ඔහු බැත්ෂෙබා සමග පාපයට වැටුණු ආකාරයෙන් නැවතත් ඉතා පහසුවෙන් පාපයට වැටෙන බව ඔහු දනියි. ඔහුගේ ආත්ම විශ්වාසය කැඩී බිඳී ගොස්ය.

අනාගත ජයග්‍රහණ ඔහු තුළින් නොපැමිණෙන බව දාවිත් දනියි. ඒවා අත්වන්නේ දෙවියන්වහන්සේ මත සම්පූර්ණයෙන්ම රඳා සිටීමෙන් බව ඔහු දනියි.

ජයග්‍රාහී කිතුනු ජීවිතය අප ගැන නොවේ. අපි උන්වහන්සේගේ පැමිණීම ආශාවෙන් බලා සිටිමු. අපි උන්වහන්සේගේ ආත්මයාණන් ලැබීමට ආශාවෙමු. අපට උන්වහන්සේගේ ගැළවීමේ ප්‍රීතිය අවශ්‍යයි. අපගේ පුනර්ජීවනය සහ ප්‍රතිස්ථාපනය අපට අවශ්‍ය බව හඳුනා ගනිමු. අපට උන්වහන්සේගේ විවේකය අවශ්‍යවේ. නැවත මැවීමේ දිව්‍යමය ක්‍රියාව මැවීමේ විවේකය කමාවට වඩා දුර නැත. දෙවියන්වහන්ස, පවිත්‍ර සිතක් මා තුළ මැවුව මැනව….” ගීතාවලිය 51:10. පැරණි ගිවිසුමට අනුව ‘මැවිය’ හැක්කේ දෙවියන්වහන්සේට පමණි. අපව නැවත මවනු ලැබූ විට අපට විවේක ගත හැකිය.

`වැරදි කළ බවට හැඟීමෙන් නිදහස් වීමෙන් අත්වන ප්‍රීතිය සහ සතුට ඔබ අත්දැක නැත්නම්, ඔබව ප්‍රමාද කරන්නේ කුමකින්ද? එය වරද ගැන ඇති සැකය නම් මෙම කථාන්තරයෙන් කුමන උපකාරයක් ගත හැකිද?`