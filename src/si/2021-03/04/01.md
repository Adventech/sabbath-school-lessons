---
title:  විවේකයේ මිල
date:   17/07/2021
---

### මෙ සතියේ පාඩම් අධ්යයනය සඳහා කියවන්න
2 සාමුවෙල් 11:1-27; 2 සාමුවෙල් 12:1-23; උත්පත්ති 3:1-8; 1 යොහන් 1:9.

> <p>කටපාඩම් පදය</p>
> “දෙවියන්වහන්ස, පවිත්‍ර සිතක් මා තුළ මැවුව මැනවත ස්ථිර ආත්මයක් මා තුළෙහි අළුතෙන් සෑදුව මැනව.” (ගීතාවලිය 51:10).

බොහෝ අය සුළු විවේකයක් සහ නිශ්ශබ්දතාවයක් සොයා ගැනීමට බලාපොරොත්තුවෙන් සිටිති. එය වෙනුවෙන් ගෙවීමක් කිරීමට පවා ඔවුහු කැමති වෙති. බොහෝ විශාල නගරවල අන්තර්ජාලය නොමිලේ සපයන කාමර ඇත. ඒවා පැය ගණන් වලට කුලියට ගත හැකිය. නීති ඉතා තදය. ශබ්ද කළ නොහැකිය. ආගන්තුකයින්ට පැමිණිය නොහැකිය. මිනිස්සු නිදහසේ වාඩිවී සිතන්නට හෝ සුළු නින්දක් ලබා ගැනීම සඳහා මිලක් ගෙවීමට පවා කැමති වන්නෝය. නිදන කාමර කුළියට දීම සඳහා ගුවන් තොටුපලවල්වල තිබෙන අතර හෝ ශබ්දය අඩු කරන ‘earphones’ කන් බණු ජනප්‍රිය දෙයකි. ඔබගේ කන් වසාගැනීම සඳහා හිස් පළඳනා පවා ඇත.

සත්‍ය විවේකයටද මිලක් ඇත. වෛද්‍යවරු පෙන්වා දෙන ආකාරයට විවේකය යනු අපගේ සැලසුම් සහ තෝරාගැනීම අනුව සිදුවන බව පෙන්වා දුන්නද, අපි අවංකවම මේ පිළිබඳ සලකා බලන විට පෙනී යන්නේ අපගේ හදවතට සත්‍ය විවේකයක් ලබා දීමට අපට නොහැකි බවයි. 4 වැනි සියවසයේදී ඔගස්ටීන් දෙවියන්වහන්සේගේ අනුග්‍රහය ගැන සලකා බලන අතර ඔහුගේ ප්‍රසිද්ධ ග්‍රන්ථය වන “පාපොච්ඡාරණය, (අංක 1)” හි එය සාරාංශයක් ලෙස පෙන්වයි. “ඔබවහන්සේ අපව සෑදූ සේක. ඔබවහන්සේ තුළ විවේකය සොයාගන්නා තුරු අපගේ හදවත් අවිවේකීය.

මේ සතියේදී අපි “දෙවියන්වහන්සේගේ සිතට එකඟ මනුෂ්‍යයා”ගේ ජීවිතය පිළිබඳ කෙටියෙන් සොයා බලා, ඔහු දෙවියන්වහන්සේගේ සත්‍ය විවේකයේ මිල සොයාගත් අයුරු සොයා බලමු.

_ජූලි 24 වන සබත් දිනට සුදානම් වන පිණිස මෙම සතියේ පාඩම අධ්‍යයනය කරන්න._