---
title:  දෙවියන්වහන්සේගේ ආලෝකය පරාවර්තනය කරන්නෝ
date:   22/07/2021
---

ලැජ්ජා සිතෙන සුළු පරාජයකින් පසුව කමාව අත්දැකීමෙන් පසු අප කළයුත්තේ එවැනි දෙයක් නොසිදුවූවා ලෙස අමතක කර දැමීමට උත්සාහ දැරීමය. පරාජය වීමේ මතක සටහන් වේදනාකාරී විය හැකිය.

`දාවිත්ගේ වේදනාකාරී අත්දැකීම සමග ඔහුට කුමක් කිරීමට අවශ්‍ය වීද? ගීතාවලිය 51:13-19 පාඨ කියවන්න.`

වටිනා භාජනයක් හෝ මල් පෝච්චියක් බිම වැටී කැඩී ගිය විට අපි ඒ ගැන සුසුම් හෙළා කැඩුණු කැබලි එක් කර විසිකර දමමු. ජපානයේ සාම්ප්‍රදායික ‘කින්ට්සුගි’ නම් වූ කලාවක් ඇත. එහි විශේෂත්වය වන්නේ බිඳුණාවූ මැටි භාණ්ඩ කැබලි වලින් ඒවා සෑදීමයි. එම කැඩුණු කැබලි අලවා ගැනීම සඳහා රන් හෝ රිදී දියර භාවිතා කරති. ඒ අනුව මෙම කැඩුණු මැටි බඳුන් ආශ්‍රයෙන් ඉතා අලංකාර සහ වටිනා දේවල් සාදති.

සෑමවිටකම අපගේ පාප වලට දෙවියන්වහන්සේ කමාව දී අපව නැවත මැවූ විටදී යම්දෙයක් වෙනස් වෙයි. දෙවියන්වහන්සේගේ වටිනා කමාව නමැති ‘ගම්’ glue වලින් අපගේ කැඩී ගිය කැබලි එකට අලවනු ලැබේ. පෙනෙන්නාවූ කැඩුණු තැන් උන්වහන්සේගේ කරුණාවේ අවධානය වෙතට යොමු කෙරේ. අපට දෙවියන්වහන්සේගේ ශබ්ද විකාශන යන්ත්‍ර බවට පත්විය හැකිය. “….. මාගේ දිවද ඔබගේ ධර්මිෂ්ඨකම ගැන ශබ්ද නගා ගීතිකා කරන්නේය.” (ගීතාවලිය 51:14). අපි අපම අළුත්වැඩියා කිරීමට උත්සාහ නොදරමු. එමෙන්ම තමාව වර්ධනය වීමට උත්සාහ නොදරමු. (වර්ධනාත්මකද නොවෙමු). අපගේ බිඳී ගියාවූ ආත්මද, හදවත්ද දෙවියන්වහන්සේට ප්‍රශංසාවට සෑහේ. ඒවා ලෝකය අප වටකර ඇති බවට දකින ආලෝකයේ පරාවර්තනයයි. කමාව ලැබීමේ අපගේ අත්දැකීම මගින් කමාව සොයමින් සිටින අන් අයගේ සිත් ඇදගනී.

`ගීතාවලිය 51 සහ 1 යොහන් 1:9 පාඨ අතර කුමන සම්බන්ධයක් ඇත්ද?`

1 යොහන් 1:9 පාඨය ගීතාවලිය 51 වැනි පරිච්චේදයේ සාරාංශයකි. දාවිත් දන්නා ආකාරයෙන්, “….. දෙවියන්වහන්ස, බිඳුණාවූ, තැළුණාවූ සිතක් ඔබ සුළු කොට නොසිතන සේක.” (ගීතාවලිය 51:17) පවසයි. යොහන් අපට, “අපේ පාපවල් කියා දෙමු නම්, අපේ පව් අපට කමාකරන්ටත් සියළු අධර්මිෂ්ඨකමින් අප පවිත්‍ර කරන්ටත් උන්වහන්සේ විශ්වාසව ධර්මිෂ්ඨව සිටින සේක.” (1 යොහන් 1:9) හි පවසයි. අපට දෙවියන්වහන්සේගේ වචනය පිළිගත හැකිය.

නැවතත්, දාවිත් ඔහුගේ ක්‍රියාවෙන් සහ ආදර්ශය තුළින් කරන ලද භයානක විනාශය නැවත හරිගැස්විය නොහැකිය. ඔහුගේ තීරණ සහ ක්‍රියා වල විපාක නිසා ඔහු දුක් වින්දේය. එසේ වුවත් දාවිත් තමාට කමාව ලැබී ඇති බව දැන සිටියේය. ඔහු ඇදහිල්ලෙන් යුක්තව, දෙවියන්වහන්සේගේ බැටළු පැටවාණන් යම්දිනක පැමිණ ඔහුගේ ස්ථානයේ සිටගන්නා බව විශ්වාස කළ යුතු බව ඔහු දැන සිටියේය.

`මේ දැන් 1 යොහන් 1:9 පාඨයේ සඳහන් පොරොන්දුව ඔබගේ ජීවිතයට අදාළ කරගැනීමට ඉගෙන ගත හැක්කේ කෙසේද? එසේ කිරීමෙන් පසු ඔබටද එම පොරොන්දුව ලැබී ඇති බව දැනගත්විට ඔබට කුමක් හැඟේද?`