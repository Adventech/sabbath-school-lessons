---
title:  වැහැරී ගියාවූ සහ වෙහෙසවූ
date:   18/07/2021
---

එක් වසන්ත සෘතුවේ සන්ධ්‍යාවකදී දාවිත් රජතුමා ඔහුගේ මාළිගාවේ පියස්ස මත සිටියේය. ඔහු යොර්දානයේ අනෙක් පැත්තේ හමුදාව සමග සිටිය යුතුව තිබුණි. ඔහු දෙවියන්වහන්සේගේ මිනිසුන්ට අමෝනිවරුන්ව පරාජයකොට අවසානයේදී රාජ්‍යයට සාමය උදාකිරීම සඳහා ඔවුන්ට මග පෙන්වමින් සිටිය යුතුව තිබුණි.

`ඔහු සිටිය යුතු ස්ථානයේ නොසිටීම නිසා පරීක්ෂාවට දොර විවෘත විය. 2 සාමුවෙල් 11:1-5 පාඨවල අඩංගු කථාන්තරය කියවන්න. කුමක් සිදුවීද? දාවිත් කුමන මහත්වූ පාපයක් කළේද?`

දාවිත් රජතුමා පියස්ස උඩ සක්මන් කරන විටදී ඔහු සුන්දර ස්ත්‍රියක් ස්නානය කරමින් සිටිනු දුටුවේය. ඔහුගේ හැඟීම් මගින් ඔහුව පාලනය කරනු ලැබූ අතර ඔහු ඇය (බැත්ෂෙබා) සමග සයනය කළේය. ඇය ඔහුගේ හමුදාවේ විශ්වාසවන්ත නිලධාරියෙකුගේ භාර්යාව වූවාය. පැරණි සියළුම රජවරුන්ට මෙන්ම දාවිත් රජතුමාටද සම්පූර්ණ බලය තිබුණි. රජතුමා හැටියට අන් අයව පාලනය කරන නීති ඔහු අනුගමනය කිරීමට අවශ්‍ය නැත. එසේ වුවත්, දාවිත්ගේ මෙම වේදනාකාරී කථාන්තරය වෙනස්වන මොහොත මගින් අපට මතක් කර දෙන්නේ, රජ කෙනෙක් වුවද, ඔහු දේව නීතියට වඩා උසස් නොවන බවයි.

නීතියට පිටින් දාවිත් රජ කටයුතු කළද ව්‍යවස්ථාව (නීතිය) ඇත්තේ ආරක්ෂාව සඳහාය. නීතියට ඉහළින් ක්‍රියා කිරීම නිසා ඔහු භයානක විපාක අත්වින්දේය. දේව නීතියට පිටුපා ගිය විගසම එහි ප්‍රතිඵල ඔහුගේ ජීවිතයේ සියළු අංශයන් තුළින් දැනුණි. දාවිත්ගේ උද්‍යෝගිමත් ක්‍රියාව කිසිවෙකු නොදුටුවා යැයි ඔහු සිතුවේය. එහෙත් දැන් බැත්ෂෙබා ගැබ්ගෙන සිටින්නීය. ඇගේ ස්වාමි පුරුෂයා බොහෝ දුර ස්ථානයක සිටියි.

`2 සාමුවෙල් 11:6-27 පාඨ කියවන්න. දාවිත් ඔහුගේ පව් වසා දැමීමට (සඟවා ගැනීම) උත්සාහ දැරුවේ කෙසේද?`

බැත් ෂෙබාගේ ස්වාමි පුරුෂයාවූ උරියාව ඇගේ නිවසට කැඳවාගෙන ඒම සඳහා දාවිත් දැරූ සංකීර්ණ ක්‍රියාදාමයද නිශ්ඵල විය. මහත් කීර්තියකින් යුත් උරියා දාවිත්ගේ කපටි ක්‍රියාවට ප්‍රතිචාර දැක්වීය. “ගිවිසුම් පෙට්ටියද ඉශ්‍රායල්වරුද, යුදාවරුද පැල්වල සිටිති. මාගේ ස්වාමි වූ යෝවාබ්ද මාගේ ස්වාමිහුගේ සේවකයෝද එලිමහනේ කඳවුරු බැඳගෙන සිටිති. එසේ නම් මම කන්ටත්, බොන්ටත්, මාගේ භාර්යාව සමග සයනය කරන්ටත් මාගේ ගෙදරට යම්ද?…..” (2 සාමුවෙල් 11:11). බලාපොරොත්තු සුන්වූ දාවිත් ඔහුගේ පව් වසා දැමීම සඳහා ‘දුරස්ථ පාලකය’ "remote control" භාවිතයෙන් උරියා ඝාතනය කිරීමට සලස්වයි.

`දෙවියන්වහන්සේ බොහෝ සෙයින් ආශිර්වාද කරන ලද දාවිත් එතරම් පහත් තත්ත්වයකට කිඳා බැසීම විශ්වාස කිරීමට පවා අපහසුය. අපි කවුරුන් වුවද කම් නැත. මෙම කථාන්තරයෙන් අපි සියළුදෙනාටම ගත හැකි අනතුරු ඇඟවීම කුමක්ද?`