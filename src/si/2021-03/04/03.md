---
title:  පිබිදීමේ සංඥාව
date:   19/07/2021
---

දාවිත්ගේ ජීවිතයේ එක් අන්ධකාරයෙන් පිරි කාලයක් තුළදී යහපත් ආරංචියක් ඇත. දෙවියන්වහන්සේ උන්වහන්සේගේ අනාගතවක්තෘවරයා යවන සේක. නාතාන් සහ දාවිත් එකිනෙකා හොඳින් හඳුනාගෙන සිටියහ. දේව මාළිගාව ගොඩ නැගීම පිළිබඳ නාතාන් කලින් දාවිත්ට උපදෙස් දී තිබුණි. (2 සාමුවෙල් 7). එසේ වුවත්, දැන් අනාගතවක්තෘවරයා පැමිණ ඇත්තේ ඔහුගේ රජතුමා සම්බන්ධ යම් කරුණක් ඉටු කිරීමටය.

`නාතාන් ක්ෂණයකින්ම නම් වශයෙන් දාවිත්ට ලජ්ජා පමුණුවනවාට වඩා කථාන්තරය කීමට තෝරාගත්තේ ඇයි? 2 සාමුවෙල් 12:1-4 කියවන්න.`

කීමට අවශ්‍ය දෙය නාතාන් දැන සිටියේය. ඔහු එය දාවිත්ට අවබෝධ කරගත හැකි ආකාරයෙන් පැවසීය. ඔහු කථාන්තරය පැවසුවේ මීට පෙර එඬේරෙකුව සිටි දාවිත්ට අවබෝධ කරගැනීමට පහසුවන ආකාරයෙනි. දාවිත් ඉතා උසස් අන්දමින් යුක්තිය සහ අඛණ්ඩතාවය වර්ධනය කරගෙන ඇති බව ඔහු දැන සිටියේය. ඒ ආකාරයෙන් එය මෙසේ පැවසිය හැකිය. එනම් නාතාන් උගුලක් ඇටවූ අතර දාවිත් කෙලින්ම එය තුළට ගියේය.

දාවිත් නොදැනුවත්වම ඔහුගේම මරණීය දණ්ඩනය ප්‍රකාශයට පත් කළ විට නාතාන් ඔහුට මෙසේ පවසයි. “ඒ මනුෂ්‍යයා නුඹය.” (2 සාමුවෙල් 12:7). මෙය ප්‍රකාශ කළ හැකි ක්‍රම බොහොමයක් ඇත. ‘ඒ මිනිසා නුඹ තමයි,’ අයෙකුට එය කෑගසා කිව හැකිය. තව කෙනෙක් එම පුද්ගලයාගේ මුහුණට ඇඟිල්ලක් දික් කොට ඔහුට වැරැද්ද පැටවිය හැකිය. එසේත් නැතිනම් යම් කෙනෙකුට එම පුද්ගලයාට ඔහු කෙරෙහි ඇතිවන හැඟීම් ප්‍රකාශ කොට ඔහු කෙරෙහි සැලකිල්ල දැක්විය හැකිය. නාතාන්ගේ වචන කරුණාව සමග ගෙතී තිබුණා විය හැකිය. මේ මොහොත වන විට දෙවියන්වහන්සේගේ දරුවන් අතරින් එක් අයෙක් උන්වහන්සේගේ කැමැත්තට පිටින් දැන දැනම යම් දෙයක් කළහොත් උන්වහන්සේට දැනෙන වේදනාව, දාවිත්ටද දැනෙන්නට ඇති. දාවිත්ගේ සිතෙහි යම් හැඟීමක් ඇතිවිය. ඔහුගේ හදවත යම් දෙයක් මගින් බිඳ දැමුවේය.

`දාවිත් මේ ආකාරයෙන් “මම බැත්ෂෙබාට විරුද්ධව පව් කළෙමි.” හෝ “මම මිනීමරුවෙක් වෙමි,” යි නොකියා “මම ස්වාමීන්වහන්සේට විරුද්ධව පව් කළෙමි,” යනුවෙන් ප්‍රතිචාර දක්වන්නේ ඇයි? (2 සාමුවෙල් 12:13ත ගීතාවලිය 51:4 බලන්න).`

අපගේ හදවත් අවිවේකී බවට පත්කරන පාපය දෙවියන්වහන්සේට මැවුම්කාරයාණන් හෝ ගැළවුම්කාරයාණන්වහන්සේට පීඩා ගෙන දෙන්නකැයි දාවිත් හඳුනා ගත්තේය. අපි අපටම රිදවා ගනිමු. අපි අන් අයට බලපායි. අපි අපගේ පවුල් සහ සභාවට අවනම්බුවක් ගෙන දෙමු. එසේ වුවද, අවසානයේදී අපි දෙවියන්වහන්සේට රිදවමින්, ගොල්ගොතාහි ස්වර්ගය දෙසට විහිදී ඇති රළු ලී මත තවත් ඇණයක් ගසන්නෙමු.

“අනාගතවක්තෘවරයාගේ තරවටු කිරීම දාවිත්ගේ හදවතට දැනුණි. හෘද සාක්ෂිය පන ගැන්විණි. ඔහුගේ වරද විශාලවී පෙනිණි. ඔහුගේ ආත්මය ශෝකයෙන් දෙවියන්වහන්සේ ඉදිරියේ නමස්කාර කළේය. ගැහෙන තොල් අතරින් ඔහු මෙසේ පැවසීය. “මම ස්වාමීන්වහන්සේට විරුද්ධව පව් කළෙමි.” අන් අයට කරන ලද සියළුම වැරදි සිත් රිදුනාවූ පුද්ගලයාගෙන් ආපසු දෙවියන්වහන්සේ වෙතට එනු ඇත. දාවිත් කනගාටුදායක පාපයක් කර තිබුණි. එනම් උරියා සහ බැත්ෂෙබා යන දෙදෙනාටම විරුද්ධව වන අතර, ඔහුට එය තදින්ම දැනිණි. එහෙත් ඔහුගේ එම පාපය දෙවියන්වහන්සේට විරුද්ධව විශාල පාපයක් විය. —Ellen G. White, Patriarchs and Prophets, p. 722.