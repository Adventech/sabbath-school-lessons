---
title:  වැඩිදුර අධ්‍යයනය සඳහා
date:   24/09/2021
---

වැඩිදුර අධ්‍යයනය සඳහා : රබ්බිවරුන්ගේ ගණනය කිරීමට අනුව ආගම යනු නිතරම බොහෝ ක්‍රියාකාරකම් වලින් යුක්ත වේ. ඔවුහු තම භක්තිවන්ත භාවයේ උසස් බව පෙන්වීම සඳහා බාහිර කාර්යයන් මත රඳා පැවතුනහ. මේ ආකාරයෙන් ඔවුහු ඔවුන්ගේ ආත්ම දෙවියන්වහන්සේගෙන් වෙන් කරගත්හ. ඒ අනුව ඔවුහු ස්වයං සෑහීමට පත්වූහ. එම අනතුරම තවමත් පවතී. ක්‍රියාකාරකම් වර්ධනය වන විට මිනිසුන් යම් ක්‍රියාවක් දෙවියන්වහන්සේ උදෙසා කර සාර්ථක වීමෙන්, මනුෂ්‍යයින්ගේ සැලසුම් සහ ක්‍රම පිළිබඳ විශ්වාසය තැබීම අනතුරුදායක වෙයි. යාච්ඤා කිරීම අඩු කිරීමේ කැමැත්තක් ඇති වේ. අඩු ඇදහිල්ලකින් යුක්ත වේ. ගෝලයින් මෙන්, අපිද දෙවියන්වහන්සේ මත අපගේ රඳා පැවැත්ම පිළිබඳ දර්ශනය අහිමි කරගැනීමේ අනතුරක් ඇති බැවින්, අපගේම ක්‍රියාවන් ගැළවුම්කාරයාණන් බවට පත් කිරීමට මාර්ගය සොයමු. සෑම කාර්යයක්ම කරන්නේ යේසුස්වහන්සේ බව අවබෝධ කරගනිමින්, නිරතුරුවම අපි යේසුස්වහන්සේ දෙස බැලිය යුතු වෙමු. නැතිවූ අය වෙනුවෙන් අපි උනන්දුවෙන් ක්‍රියා කිරීම අවශ්‍ය වන අතර, අපි මෙනෙහි කිරීමට, යාච්ඤා කිරීමට සහ දේව වචනය ඉගෙනීමට ද කාලය වෙන්කළ යුතු වෙමු. බොහෝ සේ යාච්ඤාවෙන් සහ ක්‍රිස්තුස්වහන්සේගේ ආනුභාවයෙන් විශුද්ධත්වයට පත්වූ ක්‍රියා පමණක් අවසානයේදී යහපත් බවට පත්වෙයි.” —Ellen G. White, The Desire of Ages, p. 362.

**සාකච්ඡාව සඳහා ප්‍රශ්න:**

`(ශාරීරිකව හෝ වෙනත් ආකාරයක) පවතින්නාවූ දේවල් වලින් උසස් තත්ත්වයට පත්වීමේ නිරන්තර පීඩනය සහ සත්‍ය නොවන්නාවූ හෝ දෙවියන්වහන්සේ විසින් නොදුන්නාවූ දේවල් වල පරමාදර්ශ වීමට තැත් කිරීම නිසා මිනිස්සු රෝගී වෙති. එනම් මානසිකව, ආත්මිකව සහ අධ්‍යාත්මිකවය. ඔබගේ සභාවට විවේකය බලාපොරොත්තුවෙන් වෙහෙස වී, වැහැරී සිටින අයව පිළිගන්නා ස්ථානයක් විය හැක්කේ කෙසේද?`

`අපි දෙවියන්වහන්සේ වෙනුවෙන් යහපත් දේවල් කිරීමෙන් පවා අපට ඕනෑවට වඩා කාර්යබහුල විය හැකිද? මාර්ක් 6:30-32 පාඨ වල සඳහන් යේසුස්වහන්සේ සහ උන්වහන්සේගේ ගෝලයින් පිළිබඳ කථාන්තරය ගැන සිතන්න. ඔබගේ සබත් පාසැල් කණ්ඩායමට එය අදාළ විය හැකි අයුරු ගැන සාකච්ඡා කරන්න.`

`1899 වර්ෂයේදී වේගය පිළිබඳ වාර්තාවක් කඩා දමනු ලැබීය. යම් පුද්ගලයෙක් කාර් රථයකින් සැතපුම් 39.24 පැයකදී පදවා ඇත. එමෙන්ම ඔහු එය පිළිබඳ ප්‍රකාශ කිරීමට ජීවත්ව සිටියේය. ඇත්තවශයෙන්ම අද කාර් ඊට වඩා බොහෝ වේගයෙන් දුවයි. පරම්පරා ගණනාවකට පෙර තිබුණාට වඩා අද විශාල පරිගනක යන්ත්‍රවලට වඩා අධික වේගයකින් ජංගම දුරකථනය ක්‍රියා කරයි. ගුවන් ගමන්ද බොහෝ සෙයින් වේගවත් වන අතර ඒවා මීට වඩා වේගවත් වනු ඇත. කාරණය වන්නේ අතීතයට වඩා අධික වේගයකින් අද සියළුම දේ කළ හැකි බවයි. එහෙත්, කුමක්ද? අපි තවමත් කාර්යබහුලව අවශ්‍ය පමණ විවේකය රහිතව සිටිමු. එමගින් අපට මූලික මනුෂ්‍ය ස්වභාවය ගැන කුමක් පවසයිද? දෙවියන්වහන්සේ විවේකය එතරම් වැදගත් කොට, එය උන්වහන්සේගේ ආඥාවලින් එකක් බවට පත් කළේ ඇයි?`

`ඒදන් උයනේදී පවා, පාපයට පෙරදී, සබත් විවේකය නියම කර තිබූ බව පිළිබඳ වැඩිපුර මෙනෙහි කරන්න. මෙම සත්‍යය පිළිබඳ වැදගත් ධර්මානුකූල ඇඟවීමට අමතරව, පාපයෙන් තොර, අංග සම්පූර්ණ ලෝකයකට පවා විවේකය අවශ්‍ය වන බව පිළිබඳ මින් අපට කුමක් පවසයිද?`