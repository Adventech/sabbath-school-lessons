---
title:  පවුලේ බැඳීම් තුළ විවේකය සෙවීම

date:   31/07/2021
---

### මෙ සතියේ පාඩම් අධ්යයනය සඳහා කියවන්න
උත්පත්ති 34ත හෙබ්‍රෙව් 11:17-22; ද්විතීය කථාව 4:29; 1 යොහන් 3:1,2; උත්පත්ති 39; එපීස 6:1-13.

> <p>කටපාඩම් පදය</p>
> “එබැවින් ප්‍රේමවන්තයෙනි, නුඹලා මේ දේවල් කලින් දැනගෙන සිටි බැවින් දුෂ්ටයන්ගේ මුලාවෙන් ඇදී ගොස් නුඹලාගේම ස්ථිර භාවයෙන්නො වැටෙන පිණිස පරිස්සම්වෙයල්ලා. එහෙත් අපගේ ස්වාමිවූ ගැළවුම්කාරවූ යේසුස් ක්‍රිස්තුස්වහන්සේගේ කරුණාවෙහිද, උන්වහන්සේ දැනගැන්මෙහිද වර්ධනය වෙයල්ලා. දැනටත් සදාකාලයටත්උ න්වහන්සේට ගෞරව වේවා. ආමෙන්.” (2 පේත්‍රැස් 3:17, 18).

තරුණයා ක්ෂිතිජය දෙස සැලකිල්ලෙන් බලා සිටියේය. එවිට අවසානයේදී ඔහු ඔවුන් දිටීය. දින ගණනාවක් තිස්සේ ඔහු ඔහුගේ සහෝදරයින් සොයමින් සිටියේය. ඔහු සිනාමුසු මුහුණු වලින් යුක්ත ඔවුන්ට අත වනමින්, හඬගසමින් ඔවුන් වෙත ළඟාවූ විටදී ඔහුට සාදරයෙන් පිළිගැනීමක් නොලැබිණි. ඇත්ත වශයෙන්ම ඔහුගේම සොහොයුරන්ට අවශ්‍ය වූයේ ඔහුව මරා දැමීමටය. එහි රූබන් නොසිටියේ නම් කීමට කථාන්තරයක් නැතිවනු ඇත. රූබන් අනෙක් සහෝදරයින්ට පැවසුවේ සුළුවෙන් ඔහුට කරදර කොට වියළී ගිය ළිඳට ඔහුව වීසිකරන ලෙසය. පසුව යුදා වෙනත් සැලැස්ම ඉදිරිපත් කළේය. එනම් ඔහුගෙන් මිදී සුළු මුදලක් උපයා ගැනීමටය. එම ස්ථානය පසුකර යන වහලුන් විකුණන අයට ඔහු විකිණීමටය.

පවුලක අක්‍රමවත් භාවය ගැන කුමන නිදර්ශනයක්ද!

අපගේ ජීවිතයේ ඕනෑම දෙයක් තෝරාගැනීමට අපට අවස්ථාව ලැබේ. එහෙත් අපගේ පවුල නොවේ. කිසිවෙක් අංග සම්පූර්ණ නොවේ. අප කිසිවෙකුගේ පවුල් අංග සම්පූර්ණ නොවේ සහ අංග සම්පූර්ණ සම්බන්ධතාවයක්ද නොවේ. අපි සමහරක් දෙනා දෙවියන්වහන්සේගේ ප්‍රේමය පිළිබිඹු කරන්නාවූ දෙමවුපියන්, දරුවන් සහ පවුලේ අනෙක් සාමාජිකයින් විසින් ආශිර්වාද ලද්දන් වෙමු. එහෙත් බොහෝ අයට එය තනිවම භුක්ති විඳීමට සිදුවේ. පවුලේ ඥාති සම්බන්ධතා බොහෝ විට වේදනාකාරී වෙයි. ඔවුහු සමහරවිට අපව අවිවේකී භාවයට පත් කොට, සිත් රිදවා, අප තුළ බොහෝ සෙයින් මානසික ගැටළු ඇති කරති. අපි ඒ බර වෙනත් අය මත පටවමු.

අපගේ ජීවිතයේ මෙම ක්ෂේත්‍රය තුළ අපි දෙවියන්වහන්සේගේ විවේකය කෙසේ සොයා ගනිමුද? මේ සතියේදී අපි යෝසෙප්ගේ සහ ඔහුගේ පවුලේ අයගේ වගකීම් පිළිබඳ කථාන්තරයට යොමු වෙමු. ඒ අනුව අපි අක්‍රියතාවයෙන් යුක්ත පවුලක් තුළට, එම ස්වභාවය නොසලකා දෙවියන්වහන්සේ සුවවීම සහ මානසික විවේකය ගෙන දෙන ආකාරය දෙස බලමු.

_අගෝස්තු 7වන සබත් දවස සඳහා සූදානම් වීමට මෙම සතියේ පාඩම අධ්‍යයනය කරන්න._