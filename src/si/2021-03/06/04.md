---
title:  සත්‍ය ආත්ම වටිනාකම සෙවීම

date:   03/08/2021
---

යෝසෙප් ඉන් ගැළවී ආපසු තම නිවසට යාමට මාර්ගයක් සෙවුවේ නම් ඔවුන්ට මිසරයට යාමට නොහැකි වෙයි. මිසරයේදී යෝසෙප්ව නැවත ප්‍රභූ පැලැන්තියේ නිවසකට විකුණනු ලැබීය. උත්පත්ති 39:1 පාඨයෙන් “….. ඵාරාවෝගේ ඇමතියෙක්ද රැකවලුන්ගේ නායකයාද වූ මිසරයෙක් වන පොතිඵර් ඔහු එහි ගෙන ගිය ඉශ්මායල්වරුන්ගෙන් ඔහු මිලේට ගත්තේය” යනුවෙන් පවසයි. හදිසියේම මෙම තරුණයාව නොදන්නා දේශයකට සහ නව භාෂාවකට සහ සංස්කෘතියකට දමා යනු ලැබීය.

අපගේ ආත්ම අභිමාන වර්ධනය වීම සඳහා අපගේ ළඟ ඥාතීන් සමගත් අන් අය සමගත් කිට්ටු සම්බන්ධතාවයක් පැවතීම වැදගත්ය. යෝසෙප් වයසින් වැඩුණේ ඔහු විශේෂ පුද්ගලයෙක් බව විශ්වාස කරමිනි. ඔහු බොහෝ සේ ප්‍රේම කළාවූ භාර්යාවගේ වැඩිමහල් පුත්‍රයාය (උත්පත්ති 29:18). ඔහු ස්ථිර වශයෙන්ම ඔහුගේ පියාගේ ප්‍රියතම පුත්‍රයා වූයේය. එමෙන්ම බොහෝ වර්ණවත්, අලංකාරවූ කබායක් සතු එකම පුද්ගලයාද ඔහු විය. (උත්පත්ති 37:3, 4).

එහෙත් දැන් ඔහු කවුද? කැමැත්තේ හැටියට විකිණීමට හෝ මිලදී ගැනීමට හැකි වහලෙකි. ඔහුගේ දෛවය සම්පූර්ණයෙන් වෙනස්වූ අයුරු බලන්න. ජිවිතය ඔහුට කොතරම් කෲර වූයේදැයි බලන්න.

ඇත්තෙන්ම, අපි සියළුදෙනාම ඉගෙන ගත යුතු පාඩම යෝසෙප් ඉගෙන ගනියි. අපගේ වටිනාකම කොපමණදැයි කීමට අන් අය වෙත රැඳී සිටියහොත්, එවිට අපි බොහෝ දුෂ්කරතා වලට මුහුණ දෙනවා පමණක් නොව අතිශයින් ගැටළු සහගත බවට පත් වෙන්නෙමු. මක්නිසාද, අපි කවුරුන්ද, අපි කුමන ආකාරයේ පුද්ගලයින්ද යන්න සෑම කෙනෙක්ම අගය නොකරන නිසාය. ඒ වෙනුවට, දෙවියන්වහන්සේ අප ගැන සිතන ආකාරයට අපගේ ආත්ම වටිනාකම සොයාගතයුතු වෙමු. දෙවියන්වහන්සේ අපව කුමන ආකාරයෙන් දකින සේක්ද. එසේ නොවී දැන් අප සතු කාර්යයන් අනුව නොවේ.

`දෙවියන්වහන්සේ අප එකිනෙකා කෙසේ දකින්නේද? (යෙසායා 43:1ත මලාකි 3:17; යොහාන් 1:12; යොහන් 15:15; රෝම 8:14; 1 යොහන් 3:1,2.`

දෙවියන්වහන්සේ අප එකිනෙකා දෙස බලන්නේ කරුණාවෙන් පැහැගැන්වූ කණ්ණාඩියක් තුළිනි. :එසබඑැා ටක්ි* උන්වහන්සේ සිතාගත නොහැකි ආකාරයේ ගුප්ත (දියුණු කළහැකි), අලංකාරයක් සහ තලෙන්තයක් අප තුළින් දකින සේක. අවසානයේදී උන්වහන්සේ අප වෙනුවෙන් මිය යාමට පවා සූදානම් වූ සේක. ඒ අනුව අපට අපව මවන ලද්දාවූ පරමාර්ථය කරා ළඟා විය හැකිය. අපට අපගේ පාපකාරී ස්වභාවය සහ ඉන් මුදා ගැනීම සඳහා ගෙවීමට සිදුවූ මිල පෙන්වා දුන්නත්, කුරුසිය මගින් අපට දෙවියන්වහන්සේ තුළ ඇති මහත්වූ වටිනාකමද පෙන්වා දෙනු ලැබේ. අන් අය අප ගැන සිතන දේ හෝ අපි පවා අප ගැන සිතන ආකාරය පවා අමතක කොට දෙවියන්වහන්සේ අපට ප්‍රේම කරන අතර අපව ගළවා ගැනීමට බලාපොරොත්තු වන සේක. එනම් දැන් අපගේ පාපයේ බලයෙන් පමණක් නොව, එමගින් අපට ගෙන දෙන සදාකාලික මරණයෙනුත්ය.

එසේ නම් නිතරම ප්‍රධාන ප්‍රශ්නය වන්නේ එයමය. යේසුස් ක්‍රිස්තුස්වහන්සේ තුලින් එළිදරව් කරන ලද ප්‍රේමයට අපි කෙසේ ප්‍රතිචාර දක්වමුද?

`අපගේ නියම ස්වභාවයෙන් අපට ප්‍රේම කරන ලෙසත්, අපව විවේචනාත්මක නොවී සිටින ආකාරයෙන්ම පිළිගන්නා ලෙසත් අපට පවසන බොහෝ කණ්ඩායම් සහ පුද්ගලයින් සිටිති. මෙය ඇත්තෙන්ම තමාව රවටා ගැනීමක් වන්නේ ඇයි? අපගේ වටිනාකම අපට බාහිරින් පැමිණීම සහ අපව මැවුවාවූ සහ අප සතු හැකියාවන් දන්නාවූ දෙවියන්වහන්සේගෙන් පැමිණීම වැදගත් වන්නේ ඇයි?`