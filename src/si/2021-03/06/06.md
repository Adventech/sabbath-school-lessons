---
title:  මහා අරගලය, සමීප සහ පුද්ගලික
date:   05/08/2021
---

මෙම කථාන්තරය (උත්පත්ති 39:11-20) කියවීමෙන්, යෝසෙප් ප්‍රතිපත්ති අනුකූලව ගත් තීරණය නිසා යෝසෙප් දුක් විඳින බව අපි දනිමු. යෝසෙප්ව සිරගෙට දමනු ලැබීය. පොතිඵර් සතු වස්තුවක් බැවින්, කිසිම ප්‍රශ්නයක් නොඅසා යෝසෙප්ව මරා දැමීමට ඉඩ තිබුණි. පැහැදිලිවම පොතිඵර් ඔහුගේ භාර්යාව විශ්වාස නොකළේය. එහෙත් තීරණයක් ගැනීම තුළින් ඔහුගේ නාමය සහ කීර්ථිය ආරක්ෂා කළයුතුව තිබුණි. එසේ වුවත්, භයානක අවස්ථා නොතකා, ශුද්ධ ලියවිල්ල පවසන ආකාරයට, “…. එහෙත් ස්වාමීන්වහන්සේ යෝසෙප් සමග සිට …..” (උත්පත්ති 39:21) කටයුතු කළයුතු බව පෙනේ.

පෘථිවි ග්‍රහයා මත ජිවිතය සාධාරණ නොවේ. දෙවියන්වහන්සේට නිතරම ප්‍රශංසාව අත්වන්නේවත්, කෲරත්වයට ක්ෂණික විපාක ලැබෙන්නේවත් නැත. එසේ වුවත්, යම් ශුභ ආරංචියක් ඇත. යෝසෙප්ට සිරගෙයිදී පවා විවේකය ලබාගත හැකිවිය. මක්නිසාද, දෙවියන්වහන්සේ ඔහු සමග සිටි බැවිනි සිරගෙයිදී ඔහුට එම තත්ත්වයේදී සිදුවූ අසාධාරණය ගැන මෙනෙහි කරමින් සිටියාවූ ඔහුට දෙවියන්වහන්සේගෙන් ඈත්වී උන්වහන්සේ පිළිබඳ බලාපොරොත්තුව සුන්කර ගත හැකිව තිබුණි.

`යෝසෙප් බන්ධනාගාරයේ ගත කළ කාලයේදී කුමක් කරයිද? ඔහු වටා සිටින අය සමග කෙසේ සම්බන්ධතා පැවැත්වීද? උත්පත්ති 39:21-40:22 දක්වා කියවන්න.`

සිරගෙයිදී, යෝසෙප් සත්‍ය අය සමග සේවය කළේය. ඔහු සිරගෙයි පැවති තත්ත්වය හිතකර නොවූවද, එනම් ඔහු බලාපොරොත්තු වූ ආකාරයෙන් සැලසුම් කර, අන් අයට උපකාර කළේය. උපකාර පතා අවදානමට ලක්වීමට යෝසෙප් සූදානම් නොවීය. ඔහු සිහිනය තෝරාදෙන විටදී කුසලාන දරන්නාගෙන් උපකාරය ඉල්ලයි.

`පාවුල් එපීස 6:1-13 පාඨවලින් ඉදිරිපත් කරන සම්බන්ධතාවය පිළිබඳ මතයේ අර්ථය කුමක්ද?`

අපගේ සම්බන්ධතා දෙවියන්වහන්සේ සාතන් සමග යුග ගණන් තිස්සේ කරන්නාවූ මහා අරගලයේ කුඩා පින්තූරයකි. එසේ නම් මින් අදහස් කරන්නේ අංග සම්පූර්ණ සම්බන්ධතාවයක් නැති බවයි. සෑම සම්බන්ධයක් තුළම ක්‍රියාශීලී දියුණුවක් පැවතිය යුතුය. එමෙන්ම සාතන්ට සෑම සම්බන්ධයක් කෙරෙහිම අයිතියක් ඇත. විශේෂයෙන් අපට බොහෝ කිට්ටුවෙන් ඇති සම්බන්ධතා කෙරෙහි ඔහුගේ වාසිය තකා අපගේ ජීවිතයට සහ දෙවියන්වහන්සේගේ කැමැත්තට රිදවා කැළඹිලි ඇති කිරීමටය. මෙම සටන් කිරීමේදී අපට තනිවම සටන් කිරීමට සිදු නොවන බැවින් අපි ස්තූතිවන්ත විය යුතුවෙමු. අපගේ සම්බන්ධතා උදෙසා දෙවියන්වහන්සේ ප්‍රතිපත්ති පනවන සේක. අපට බුද්ධිය ලබාදීමට උන්වහන්සේගේ පොරොන්දුව මගින්ද, (යාකොබ් 1:5) අපගේ සම්බන්ධතා වලට උපකාර කරන සේක. උන්වහන්සේ යෝසෙප් සමග සිටිආකාරයෙන්ම, අපගේ සම්බන්ධතා සංකීර්ණත්වයට පත්වූ විටදී අප සමග සිටීමට පොරොන්දු වන සේක.

`යාකොබ් 1:5 පාඨයේ සඳහන් දෙවියන්වහන්සේගේ පොරොන්දුව ගැන සිතන්න. ඉන්පසු ඔබගේ සම්බන්ධතා වලට අවශ්‍ය බුද්ධිය ලබා දෙන මෙන් යාච්ඤා කරන්න. මෙම පුද්ගලයින් සමග සම්බන්ධවන විටදී ශුද්ධාත්මයාණන්වහන්සේගේ පෙළඹවීමට විවෘතව සිටීමට සොයා බැලිය යුත්තේ කෙසේද?`