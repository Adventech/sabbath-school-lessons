---
title:  නව දිසාවක් තෝරාගැනීම
date:   02/08/2021
---

යෝසෙප්ව වහල්කමට විකුණනු ලබන ස්ථානය වන මිසරය වෙත ගමන් කරන විටදී ඔහු වේදනාව, ගැටළු සහගත ඥාති සම්බන්ධතා සහ කාංසාවද රැගෙන ගියේය. ඔහු නොහඬා, කඳුළු සඟවාගෙන සිටීමට උත්සාහ දරමින් සිටි බැවින් එය විවේකී ගමනක් නොවීය.

ඒ අතර යෝසෙප් ඔහුව අත් අඩංගුවට ගත් අය සමග මිසරය බලා යමින් සිටියේය. කානාන් දේශ සීමාව වෙත දකුණු දිසාවට තවලම ගමන් කරද්දී, එම දරුවාට දුරින් පිහිටි තම පියා වාසය කරන ස්ථානය කඳු අතරින් දිස්විණි. ඒ ප්‍රේමවන්ත පියාගේ තනිකම සහ පීඩාව මතකයට නැගුණු බැවින් ඔහු තදින්ම හැඬීය. නැවතත් ඔහු ඉදිරියේ දෝතාන් නගරයේ දර්ශනය පෙනී සිටියේය. කෝපයට පත් ඔහුගේ සොහොයුරන් දුටු ඔහු ඔවුන්ගේ දැඩි, බියකරු බැල්ම තමා වෙත එල්ලවනු දුටුවේය. ඔහුගේ වේදනා සහිත අයැදීම් වලට එල්ල වූ කහඹිලියා මෙන් අපහාසාත්මක වචන ඔහුගේ සවනෙහි වැටිණි. ගැහෙන හදවතකින් යුක්තව ඔහු අනාගතය දෙස බැලීය. කුමන ආකාරයේ වෙනස් අවස්ථාවක්ද! ආදරයෙන්, ප්‍රේමයෙන් රැකබලා ගනු ලැබූ පුත්‍රයා, ප්‍රතික්ෂේප කරනු ලැබූ, උපකාරයකින් තොර අසරණ වහලෙක්! තනිවම, සහ මිතුරන් රහිතව, ඔහු යන්නාවූ පුදුමාකාර කළ නොහැකි කණගාටුවකට සහ බිකරු බවට ඉඩ දුණි.

“එවිට, ඔහුගේ සිතුවිලි ඔහුගේ පියාගේ දෙවියන්වහන්සේ වෙතට යොමු විය. ඔහුට කුඩා කාලයේදී උන්වහන්සේට ප්‍රේම කිරීමට සහ බියවීමට උගන්වා තිබුණි. බොහෝ අවස්ථාවලදී ඔහුගේ පියාගේ කූඩාරමේ සිටියදී, යාකොබ්ගේ දර්ශනය ගැනත්, ඔහු පිටමං කරන ලද්දෙකු ලෙස නිවසෙන් පලා ගිය අන්දමත් ගැන කථාන්තරය අසා තිබුණි. ….. දැන් මෙවැනි සියළුම විවිධාකාරයේ වටිනා පාඩම් ඔහු ඉදිරියේ විචිත්‍රවත් ලෙස මැවී පෙනිණි. යෝසෙප්ගේ පියාගේ දෙවියන්වහන්සේ ඔහුගේ දෙවියන්වහන්සේ වන බව විශ්වාස කළේය. ඒ අවස්ථාවේදීම ඔහු සම්පූර්ණයෙන්ම ස්වාමීන්වහන්සේට භාර වුණි. එමෙන්ම ඔහු පිටමං කරන ලද දේශයේදී, ඉශ්‍රායල්වරුන්ව රක්ෂා කළාවූ ආරක්ෂකයාණන් ඔහු සමග සිටීවායි යාච්ඤා කළේය.” —Ellen G. White, Patriarchs and Prophets, pp. 213, 214. 

`පුද්ගලික කැපවීම පිළිබඳ පහත සඳහන් පාඨ අපට කුමක් උගන්වයිද? (ද්විතීය කථාව 4:29; යෝෂුවා 24:15; 1 ලේකම් 16:11; ගීතාවලිය 14:2; හිතෝපදේශ 8:10; යෙසායා 5:5,6).`

විවේකය සොයා ගැනීම සඳහා අපි එකිනෙකා දෙවියන්වහන්සේ අනුගමනය කිරීමට පුද්ගලික තෝරා ගැනීමක් කළ යුතුය. අපගේ මුතුන් මිත්තන් අධ්‍යාත්මික යෝධයන් වුවද, මෙම ඇදහිල්ල සහ ආත්මික භාවය පරම්පරාවෙන් පරම්පරාවට සම්ප්‍රේෂණය නොවෙයි. මතක තබාගන්න. දෙවියන්වහන්සේට දරුවන් මිස මුණුපුරන් නොවූහ.

`දිනපතාම, සෑම මොහොතකම පවා ඔබ දෙවියන්වහන්සේට කැපවීම ඉතා වැදගත්ය. ඔබ එසේ නොකරන විට කුමක් සිදුවේද?`