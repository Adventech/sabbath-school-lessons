---
title:  නිවසේ අක්‍රමවත් භාවය
date:   01/08/2021
---

යෝසෙප් අක්‍රමවත් පවුල් ගැන දැන සිටියේය. එය ආරම්භ වූයේ ඔහුගේ මුතුන් මිත්තන්ගේ කාලයේ සිටමය. එනම් ආබ්‍රහම් සහ සාරාය. සාරා වඳ බව දැනගත් විට, ඇය හාගර් නමැති සේවිකාව වෙතට යන ලෙස ආබ්‍රහම්ට ඇවිටිලි කළාය. හාගර් දරුවෙකු පිළිසිඳ ගත් විගසම එදිරිවාදිකම් පටන් ගත්තේය. මෙවැනි වාතාවරණයක් තුළ ජීවත්වෙමින් ඊසාක් සහ ඉෂ්මායෙල් ඔවුන්ගේ පවුල් තුළට මේ කලබලය (ආතතිය) වද්දා ගත්හ. ඊසාක් ඒසව්ට වඩා ප්‍රේම කළේය. යාකොබ් ඔහුගේ පියාගේ ආදරය සහ ගෞරවය ලබා ගැනීම සඳහා මුළු ජීවිත කාලය තුළම උත්සාහ දැරීය. පසුව යාකොබ්ව කිසිම සමාදානයකින් තොර නිතරම තරඟකාරීවූ සොහොයුරියන් දෙදෙනෙකු විවාහ කරගැනීමට උපායශීලීව කටයුතු කළේය. එම ගැටළුව වූයේ දරුවන් බිහි කිරීමයි. ඔවුන්ගේ මෙහෙකාරියන්ව දරුවන් ලබා ගැනීමේ බලාපොරොත්තුවෙන් යාකොබ් වෙත යැවූහ.

`උත්පත්ති 34 වැනි පරිඡ්ඡේදයේ සඳහන් විස්තර සහිත මෙම සිද්ධිය නැවත කියවන්න. මෙවැනි සිද්ධීන් නිසා පවුල තුළ කුමන ආකරයේ මානසික සහ පවුල් සම්බන්ධතා ගැටළු පවතින්නට ඇත්ද? එමෙන්ම එය කෙසේ යෝසෙප්ට බලපාන්නට ඇත්ද?`

පෙනෙන අන්දමට මව්වරුන්ගේ එදිරිවාදිකම් දරුවන්ටද බලපාන්නට ඇති. ඔවුහු එසේ වර්ධනය වීම නිසා අඬ දබර කරන්නට සූදානම්ව සිටියහ. තරුණ පිරිමින් හැටියට ඔවුහු ෂෙකෙම්හි පුරුෂයින් සියළුදෙනාම ඝාතනය කර තිබුණි. වැඩිමහල් සහෝදරයා ඔහුගේ මහළු පියාට බලය පෙන්වා නොහොබිනා ලෙස බිල්හාල්ස මග සැතපුණේය. එනම් ඇය රාකෙල්ගේ මෙහෙකාරිය සහ යාකොබ්ගේ දරුවන් කිහිපදෙනෙකුගේ මවද වූවාය. (උත්පත්ති 35:22). ඒ අතරතුරේදී යෝසෙප්ගේ සහෝදරයා වූ යුදා ඔහුගේ වැන්දඹූ වූ ලේලිය වරදවා වේශ්‍යාවක් ලෙස පිළිගෙන ඔහුට දාව ඇයගෙන් නිවුන් දරුවන් බිහිකළේය. (උත්පත්ති 38).

යාකොබ් ඔහුගේ පවුලේ පැවති ආතතියට ඉන්ධන එක් කළේ වැඩි සැලකිල්ලක් යෝසෙප්ට දැක්වීමෙන්ප මණක් නොව ඔහුට මිල අධික වර්ණවත්ක බායක් තෑගි කිරීම මගිනි. (උත්පත්ති 37:3). අක්‍රමවත් පවුලක් යම් කලක පැවතියේ නම් මෙම කුළ දෙටුවාගේ පවුල එයට උදාහරණයකි.

`හෙබ්‍රෙව් 11:17-22 පාඨ තුළින් ආබ්‍රහම්, ඊසාක් සහ යාකොබ්ගේ අක්‍රමවත් පවුල් ගැන සලකා බලනවිටදී ඔවුන් ඇදහිල්ලේ වීරවරුන් ලෙස නම් කර ඇත්තේ කුමන හේතුවක් නිසාදැයි ඔබ සිතන්නේද?`

දෙවියන්වහන්සේගේ ඇදහිල්ලේ වීරයෝ බොහෝ විට ඔවුන්ගේ සහ දෙවියන්වහන්සේගේ බලාපොරොත්තු බිඳ දැමූහ. මෙම මිනිසුන්ගේ නම් හෙබ්‍රෙව් 11 පරිච්ඡේදයේ ලැයිස්තු ගත කර ඇත්තේ ඔවුන්ගේ අක්‍රමවත් පවුල් නිසා නොව, ඔවුන් ඒ වෙනුවට බොහෝ විට ඔවුන්ගේ පවුල් වල පැවති ගැටළු සමග සටන් කොට, අපහසුවෙන් හෝ ඇදහිල්ල ප්‍රේමය සහ දෙවියන්වහන්සේව විශ්වාස කිරීමට ඉගෙන ගැනීම නිසාය.

`ඔබගේ පවුලේ කුමන ආකාරයේ අක්‍රමිකතාවයක් පවතීද? ඔබට අඩු තරමින්අ නාගතයේදී, එවැනි ගැටළු නැතිකර දැමීම සඳහා ස්වාමීන්වහන්සේට සහ උන්වහන්සේගේ මාර්ගවලට යටත්වී කටයුතු කළ හැක්කේ කෙසේද?`