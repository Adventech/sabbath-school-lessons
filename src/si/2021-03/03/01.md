---
title:  අවිවේකී භාවයේ මුල
date:   10/07/2021
---

### මෙ සතියේ පාඩම් අධ්යයනය සඳහා කියවන්න
මතෙව් 10:34-39; ලූක් 12:13-21; පිලිප්පි 2:5-8; ලූක් 22:14-30; මතෙව් 23:1-13.

> <p>කටපාඩම් පදය</p>
> “මක්නිසාද ඊර්ෂ්‍යාවත්, පක්ෂවාදීකමත්, ඇති තැන අවුල්කමත් සියළු නපුරු ක්‍රියාවලුත් ඇත්තේය.” (යාකොබ් 3:16)

‘තරල’ නමැති ගස් වර්ගය ඉතාම අලංකාරය. උසින් අඩි 45-90 (මීටර් 15-30) දක්වා වැඩෙන මේ ගස් ශීතල දේශගුණය ඇති ස්ථානවල හොඳින් වැඩේ. එම ලී ගෘහභාණ්ඩ තැනීමට සහ ගිනිකූරු සහ කඩදාසි සෑදීමට භාවිතා කෙරේ. මුවන් සහ අනෙක් සිවුපා සතුන් ශීත සෘතුවේදී කුඩා ‘තරල’ පැළෑටි ආහාරයට ගනිති. මක්නිසාද එහි කඳෙහි බොහෝ පෝෂ්‍යදායී කොටස් අඩංගු නිසාය. තරල ගස්වල වර්ධනය සඳහා මැනවින් හිරු එළිය අවශ්‍ය වේ. ඒවා සෑම කාලයකදීමට වැවේ. ශීත සෘතුවේදී පවා වැඩෙන එම ගස බොහෝ සිවුපාවුන්ට හොඳ ආහාරයක් වෙයි.

‘තරල’ Aspen ගස් ඉතාමත්ම පෝෂ්‍යදායී වෙයි. මක්නිසාද, පැළෑටි ලෝකයේ විශාලතම මුල් ඇදීමේ ක්‍රමයක් එයට ඇති බැවිනි. පොළොව යටට උරා යන එම මුල් බොහෝ වේගයෙන් විසිරී යන්නාවූ, විශාල ප්‍රදේශයක් තුළ විහිද යන කොලනියක් නිර්මාණය කරයි. මෙම ගස අවු. 150ක් පමණ කාලයක් ජීවත් වෙයි. එහෙත් පොළොව යට පවතින මුල් අවුරුදු දහස් ගණනක් පවතී.

මේ සතියේ පාඩමෙන්, අපි අවිවේකී භාවයේ සමහර මූලයන් ගැන සොයා බලමු. යේසුස්වහන්සේ තුළ සත්‍ය විවේකය ලබා ගැනීමෙන් අපට බාධා කරන බොහෝ දේවල් ඇත. ඒවායින් සමහරක් පැහැදිලිවම පෙනෙන අතර ඒ සඳහා විශේෂ අවධානයක් අවශ්‍ය නොවේ. තවත් ඒවා අපට එතරම් පැහැදිලි නොවේ. ඇස්පෙන් ‘තරල’ පැළෑටියේ පොළොව යට පවතින කොටස් මෙන්, අපිද අපව අපගේ ගැළවුම්කාරයාණන්ගෙන් වෙන් කරන්නාවූ ක්‍රියා සහ ආකල්ප ගැන විමසිලි විය යුතු වෙමු.

_ජූලි 17 වන සබත් දිනට සුදානම් වන පිණිස මෙම සතියේ පාඩම අධ්‍යනය කරන්න._