---
title:  යේසුස්වහන්සේ බෙදීම ගෙන එන සේක
date:   11/07/2021
---

ගැටළු වලට ප්‍රිය කරන්නේ ඉතා ස්වල්ප දෙනෙකි. අපි ආශාවෙන් බලා සිටින්නේ සාමය සහ සමාදානය අත් කර ගැනීමටය. අපගේ සභාවේ සහ ආයතන වල සාමය ඇති කිරීම සහ ගැටළු විසඳීම පිළිබඳ වැඩමුළු පවා පවත්වමු.

`මතෙව් 10:34-39 පාඨ කියවන්න. යේසුස්වහන්සේ පැමිණියේ සාමය ගෙන ඒමට නොව කඩුවක් රැගෙන ඒමට බව පැවසීමෙන් උන්වහන්සේ කුමක් අදහස් කළසේක්ද? යේසුස්වහන්සේ, “සාමයේ කුමාරයාණන්ය’‘ (යෙසායා 9:6) ගැන සලකා බලන විට කුමක් අදහස්වේද?`

මතෙව් 10:34-39 සඳහන් යේසුස්වහන්සේගේ කියමන බියසුළු ලෙස ප්‍රතිවිරුද්ධය. ප්‍රභූවරුන්ගේ ආරක්ෂක නිලධාරීන් විසින් වටකරගත් මහා බලවත් රජ කෙනෙක් වෙනුවට අසරණ බිළිඳෙක් ලෙස මෙලොවට පැමිණියාවූද, අසල්වැසියාට සහ සතුරාට ප්‍රේම කරන ලෙස ඉගැන්නුවා වූද, ගැළවුම්කාරයාණන්වහන්සේ දැන් උන්වහන්සේගේ ගෝලයින්ට, උන්වහන්සේ පැමිණියේ බෙදීම් සහ පොර බැදීම්, ගැටළු ඇති කිරීම සඳහා බව ප්‍රකාශ කරන සේක. අපි පුදුම වන ආකාරයට උන්වහන්සේගේ ගෝලයින් සහ ප්‍රේක්ෂකයින් පුදුම වෙන්නට ඇති. මෙය කෙසේ සිදුවිය හැකිද?

මතෙව් 10:35-39 පාඨ ඇත්තවශයෙන්ම පක්ෂපාතී භාවය පිළිබඳවය. මීකා 7:6 උපුටා දක්වමින් යේසුස්වහන්සේ උන්වහන්සේගේ ප්‍රේක්ෂකයින්ට සදාකාලය සඳහා තෝරාගැනීමක් කරන ලෙස අභියෝග කරන සේක. පුතෙක් ඔහුගේ දෙමවුපියන්ට ප්‍රේම කරමින් ගෞරව කළ යුතුය. මෝසෙස්ට කන්ද උඩදී දෙනු ලැබූ නීතියේ සුදුසුකමකි. එය දෙවියන්වහන්සේගේ ක්‍රියා කිරීමේ අවශ්‍ය පිළිවෙතකි. එසේ වුවද එම ප්‍රේමය මගින් යේසුස්වහන්සේට සවන් දෙන්නන්ගේ කැපවීමට බාධා පැමිණේ නම්, ඒ සඳහා තද තීරණයක් අවශ්‍ය වේ. පියෙක් සහ මවක් ඔවුන්ගේ දරුවන්ට ප්‍රේම කරන අතර ඔවුන් රැකබලා ගනිති. එහෙත් එය දෙමවුපියන් යේසුස්වහන්සේට කැපවීමට වඩා ඉස්මතුවුවහොත්, දැඩි තීරණයක් අවශ්‍ය වේ. යේසුස්වහන්සේ අපට මේ ඡේදයෙන් පෙන්වන්නේ පළමු දෙයට පළමු ස්ථානය දිය යුතු බවය.

යේසුස්වහන්සේ මෙම තෝරාගැනීම වාක්‍ය තුනක් මගින් ප්‍රකාශ කරන සේක. ඒ සෑම වාක්‍යකම ‘වටිනවා’ යන වචනය භාවිතා කරන සේක. වටිනාකම පදනම් වන්නේ උසස් සදාචාර තරාතිරමක් හෝ පාපය ජය ගැනීමෙන් නොවේ. වටිනාකම රඳා පවතින්නේ යමෙකු යේසුස්වහන්සේ සමග ඇති සම්බන්ධතාවය මතය. අප වටින්නේ, අන් සියළුදේටම (එනම් මව පියා හෝ දරුවන් ඇතුලුව) වඩා ඉහළින් යේසුස්වහන්සේ තෝරාගත් විටදීය. අපි කුරුසියේ දුක් වි  ම තෝරාගෙන යේසුස්වහන්සේ අනුගමනය කරමු.

“තරුණ පරපුර කුරුසිය රැගෙන යේසුස්වහන්සේ අනුගමනය කිරීමට උපකාරී වන පිරිසිදු ආගම තුළට කාවැදී සිටිනවා දැකීමට වඩා උසස් පැතුමක් මට නැත. තරුණ ගෝලයිනි, මූල ධර්ම මගින් පාලනය කරනු ලැබ, පවිත්‍රතාවයේ සහ ධර්මිෂ්ඨකමේ කබා පැළඳගෙන ඉදිරියට යන්න. ඔබගේ ගැළවුම්කාරයාණන්වහන්සේ ඔබගේ තලෙන්ත වලට සුදුසු ආකාරයේ සහ ඔබ බොහෝ සෙයින් ඵලදායී වන හොඳම ස්ථානය වෙතට මගපෙන්වන සේක. —Ellen G. White, Testimonies for the Church, vol. 5, p. 87.

`සමහර අවස්ථාවලදී අපගේ තේරීමට අනුව නොවන කුරුසියක් දැරීමට අපට බල කෙරෙනු ඇත. සමහරවිට අපි ස්වේච්ඡාවෙන්ම කුරුසියක් උසුලමු. කුමන ක්‍රමයකින් හෝ වේවා. කුරුසිය ඇදහිල්ලෙන් දරා සිටීමේ හේතුව කුමක්ද?`