---
title:  වංචාකාරකම
date:   14/07/2021
---

වංචාකාර පුද්ගලයෙක් වන්නේ, තමාගේ නියම ස්වභාවය සඟවා වෙනත් අයෙක් ලෙස රඟපාන පුද්ගලයෙක්ය. යේසුස්වහන්සේ ප්‍රසිද්ධියේම ලියන්නන් සහ ඵරිසිවරුන්ව ලැජ්ජාවට පත්කරමින් කරන කතිකාවකදී, මෙම වචනය මතෙව් 23 වැනි පරිච්ඡේදයේ 23 වාරයක් සඳහන්වේ. ඔවුහු යුදෙව් ආගමික නායකයින්ගේ මධ්‍යස්ථානය වූවෝය. (මතෙව් 23:13,14,15,23,25,27,29). ශුභාරංචි වලින් යේසුස්වහන්සේ කාමමිථ්‍යාචාරයේ හැසිරෙන්නන්ට, අය බදු අය කරන්නන්ට, වේශ්‍යාවන්ට සහ මිනීමරුවන්ට පවා කමාව ලබා දෙන ආකාරය අපට පෙන්වයි. එහෙත් උන්වහන්සේ වංචනිකයින්ට කිසිම ඉවසීමක් නොදැක්වූ සේක. (වැඩිදුර විස්තර සඳහා බලන්න. මතෙව් 6:2,5,16ත මතෙව් 7:5ත මතෙව් 15:7-9ත මතෙව් 22:18).

`මතෙව්  23:1-13  දක්වා  පාඨ  කියවා  යේසුස්වහන්සේ  විසින්  සඳහන්  කළාවූ වංචාකාරයෙකුගේ ප්‍රධාන චරිත ලක්ෂණ සතරක් ලැයිස්තු ගත කරන්න.`

යේසුස්වහන්සේ ලියන්නන් සහ ඵරිසිවරුන්ගේ චරිත ලක්ෂණ සතරක් පෙන්වා දෙන සේක. ක්‍රි. ව. 1දී යුදා ආගම හා සම්බන්ධ ගුණාංග, වටිනාකම්, අදහස් හෝ ක්‍රියාකාරකම් තුළින් ඵරිසිවරු ගතානුගතික ආගමික අයිතිවාසිකම් නියෝජනය කළහ. ඔවුහු ලියන ලද සහ ප්‍රකාශ කරන ලද නීති සහ චාරිත්‍රානුකූල පවිත්‍රතාවය අවධාරණය කළහ. මෙම චරිත ලක්ෂණ වල අනෙක් පසින් සිටියේ සද්දුසිවරුන්ය. එනම් බොහෝ සෙයින් ධනවත් ආගමික නායකයින් කණ්ඩායමකි. ඔවුහු බොහෝ විට ප්‍රභූ පූජක තනතුරු දැරූහ. ඔවුහු ග්‍රීක භාෂාව කථා කළ අතර ග්‍රීක දර්ශනද විශ්වාස කළහ. ඔවුහු විනිශ්චයක් ගැන හෝ මරණින් පසු ජිවිතයක් ගැන විශ්වාස නොකළහ. ඔවුන්ව නිදහස් මතධාරී අය යනුවෙන් විස්තර කළ හැකිය. මෙම කණ්ඩායම් දෙකම වංචාකම ගැන වරදකරුවෝ වෙති.

යේසුස්වහන්සේට අනුව, අප කියන දෙය නොකරමු නම් සහ අපගේම තරාතිරම අදාළ නොකර අන් අයට ආගම වඩා අපහසු කිරීම, අපගේ ආගමික උද්‍යෝගය පිළිබඳ අන් අයගේ ප්‍රශංසාව ලබා ගැනීම සහ ස්වර්ගීය පියාණන් වහන්සේට අත්විය යුතු ගෞරවය සහ නම්බුව අපි ලබා ගැනීමට තැත් කිරීම නිසා අපි වංචාකාරයින් වෙමු.

යේසුස්වහන්සේගේ වචන තියුණු වුවද, උන්වහන්සේ වංචනිකයින් ලෙස හඳුන්වනු ලැබූ අය කෙරෙහි දැක්වූ සැලකිල්ල ප්‍රේමයෙන් පිරී තිබුණේය.

දේව පුත්‍රයාණන්වහන්සේගේ පෙනුම දිව්‍ය අනුකම්පාවෙන් පිරී තිබුණි. උන්වහන්සේ පමා නොවී දේව මාළිගාව දෙස බැල්මක් හෙළා, සවන් දෙන්නන් දෙස බැලූ සේක. හදවතේ ඇතිවූ තද කණගාටුව තුළින්, හැඟීම්බරවූ උන්වහන්සේ කඳුළු පිරි දෙනෙතින් මෙසේ පැවසූ සේක. “අනේ අනාගතවක්තෘවරුන් මරන්නාවූ, තී ළඟට එවූවන්ට ගල් ගසන්නාවූ යෙරුසලම, යෙරුසලම, කිකිළී ඇගේ පැටවුන් පියාපත් යටට එකතු කරන්නාක් මෙන් තිගේ දරුවන් එකතු කරන්ට මම කීවරක් කැමති වුණෙමිද? එහෙත් නුඹලා කැමති වුණේ නැත!….” (මතෙව් 23:37) —Ellen G. White, The Desire of Ages, p. 620.

`යේසුස්වහන්සේ මෙහිදී හඬනගා ප්‍රතික්ෂේප කරන්නාවූ ආකාරයේ වංචාකාරකම ගැන වරදකරු වීමට ඔබ ආගමික නායකයෙක්ම නොවිය යුතු වන්නේ මන්ද? අප තුළත් එබඳු වංචාකාරකමක් පවතී නම් ඒවා දැකීමට අපි කෙසේ ඉගෙන ගනිමුද? එමෙන්ම අපි ඒවායින් වැළකී සිටින්නේ කෙසේද?`