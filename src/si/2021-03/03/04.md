---
title:  අභිලාෂය
date:   13/07/2021
---

යේසුස්වහන්සේගේ කුරුසිපත් කිරීමට පෙර මෙලොව යේසුස් වහන්සේගේ සේවයේ අන්තිම සතිය ඉගෙන ගැනීම නිතරම ධෛර්යයක් සහ දේවානුභාවයක් වෙයි. එමගින් අවිවේකී භාවය සහ අභිලාෂය නිසා අනවශ්‍ය දේවල් මිනිසුන් විසින් කථා කිරීම පිළිබඳ පින්තූරයක් ඉදිරිපත් කෙරේ.

`ලූක් 22:14-30 පාඨ කියවා, යේසුස්වහන්සේට උන්වහන්සේගේ ගෝලයින් මෙම සාමකාමී අහාර වේල භුක්ති විඳින අතර තුර ඔවුන් අතරින් කවුරුන් ශ්‍රේෂ්ඨතම පුද්ගලයා වන්නේ කවුද යන්න ගැන තර්ක කරනු ඇසීමෙන් උන්වහන්සේගේ හැඟීම් කුමන ආකාරයේ පවතින්නට ඇත්දැයි සිතන්න. (ලූක් 22:24). මෙවැනි වැදගත් අවස්ථාවකදී යේසුස්වහන්සේගේ ගෝලයින් නොමග ගොස් මනුෂ්‍ය ශ්‍රේෂ්ඨත්වය ගැන සිතුවේ ඇයි?`

අපි කලාතුරකින් අපගේ දේවස්ථානයේ. අපගේ පවුලේ හෝ අපගේ කාර්යාලයේ උසස්ම පුද්ගලයා කවුරුන්දැයි අන් අය සමග සාකච්ඡා කරමු. අපි ඒ ගැන සිතනවා විය හැකිය. එහෙත් ඒ ගැන විවෘතව කථා කරන්නේ කවුද?

යේසුස්වහන්සේගේ ගෝලයින්ගේ සමාජය තුළ මෙම ප්‍රශ්නය ඇසුවාවූ මුල්ම අවස්ථාව මෙය නොවීය. මතෙව් 18:1 වාර්තා කරන අන්දමට මෙම ප්‍රශ්නය යේසුස්වහන්සේ වෙතට ගෙන එන්නේ වඩා වියුක්ත අන්දමින්ය. “ඉදින් ස්වර්ග රාජ්‍යයෙහි ඉතා උතුම් වන්නේ කවුදැයි ඇසුවෝය….” යේසුස් වහන්සේගේ පිළිතුරට උපමාවක් එක් කළසේක. උන්වහන්සේ දරුවෙකු කැඳවා එම සමූහයා මැද තැබූ සේක. ඇස් ලොකු විය. ඇහිබැමි උඩට ගියේය. යේසුස්වහන්සේගේ ක්‍රියාවට විස්තර කිරීමක් අවශ්‍ය වෙයි. එමෙන්ම මතෙව් 18:3 පාඨයෙන් උන්වහන්සේ එයද ඉදිරිපත් කරන සේක. “සැබවක් නුඹලාට කියමි. නුඹලා හැරී කුඩා දරුවන් මෙන් නූණොත් කිසිසේත් ස්වර්ග රාජ්‍යයට ඇතුල් නොවන්නහුය.”

යේසුස්වහන්සේ තුළ සත්‍ය විවේකය සොයා ගැනීමට නම් හැරීම අත්තිවාරම වේ. අපට බාහිර උපකාරය අවශ්‍ය බව අපි හඳුනා ගනිමු. හදිසියෙන්ම අපට අප තුළම රඳා සිටිය නොහැකි බවත්, එහෙත් අපි යේසුස්වහන්සේ තුළ විශ්වාසය ඇති කරගත යුතු බවත් අපට හැඟේ. අපි අපගේ වටිනාකම් සහ අභිලාෂ වල වෙනස්වීමක් අත්දකිමු. යේසුස්වහන්සේ උන්වහන්සේගේ ගෝලයින්ට මෙසේ පවසන සේක. මේ දරුවා මෙන් මා විශ්වාස කොට මා තුළ රැඳෙන්න. සත්‍යය උතුම් බව වන්නේ ඔබගේ අයිතිවාසිකම් අතහැර දේව රාජ්‍යයේ වටිනාකම් වැළඳගැනීමය.

අවාසනාවකට මෙන් මෙම පාඩම යේසුස්වහන්සේ අන්තිම රාත්‍රී භෝජනය ගන්නා අවස්ථාව වන විට ගෝලයින් ඉගෙන ගෙන නොතිබුණි. ඔවුන්ගේ කලබලවීම සහ එකිනෙකා තර්ක කිරීම මගින් නැවත කිසි දිනක නොකරන්නාවූ අංග සම්පූර්ණ සුහද භෝජනය විනාශ කරනු ලැබීය.

මේ සියල්ල සිදුවූයේ යේසුස්වහන්සේ සමග වසර ගණනාවක් ගත කිරීමෙන්, යේසුස්වහන්සේ සමග සේවය කිරීමෙන්, උන්වහන්සේගේ දෙපතුල ළඟ සවන් දීමෙන් සහ ඉගෙන ගැනීමෙන්ද පසුවය. මිනිස් හදවත කොතරම් දූෂිතව පවතීද යන්න ගැන කුමන නරක ආදර්ශයක්ද! වඩාත් ධනාත්මක පැත්ත බැලූ විට, කෙසේවෙතත්. ස්වාමීන්වහන්සේගේ සදහටම පවතින මහිමය ගැන සිතන්න. උන්වහන්සේගේ ගෝලයින් අතර ඇතිවූ සාකච්ඡාව කොතරම් කණගාටුදායකද, එසේවුවද උන්වහන්සේ ඔවුන් අත නොහැරිය සේක.

`තමා උසස්වීමට ඇති ආශාවට විරුද්ධ බලවත් විසඳුම වන්නේ කුරුසිපත් යේසුස්වහන්සේ කෙරෙහි අපගේ අවධානය යොමු කිරීම වන්නේ ඇයි?`