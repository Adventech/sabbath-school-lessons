---
title:  අවිවේකී භාවය මුලිනුදුරා දැමීම
date:   15/07/2021
---

`“යොහන් 14:1-6 පාඨ කියවන්න. අපගේ අවිවේකී බව මධ්‍යයේ, අපගේ හදවත් ගැටළුවලින් පිරී නොතිබීම සඳහා අපට කළ හැක්කේ කුමක්ද? බෙදීම්, ආත්මාර්ථකාමීබව, අභිලාෂය සහ වංචාකාරකම ජයග්‍රහණය කොට සත්‍යයෙන්ම විවේකය සොයාගත හැකි මාර්ගය කුමක්ද?`

අවිවේකී බව ජයගැනීම නිතරම ආරම්භ වන්නේ යේසුස්වහන්සේ සමගය. උන්වහන්සේ මාර්ගයද, සත්‍යයද, ජීවනයද වන සේක. අපි මාධ්‍ය පිරි ලෝකයක් තුළ අරමුණකින් තොරව කාන්තාරයේ ඇවිදිමින් සිටින විටදී දිව්‍ය පනත් ලබා දුන්නාවූ සත්‍යය පුද්ගලාරෝපණයවූද උන්වහන්සේගේ ආත්මයාණන්වහන්සේ අපට සත්‍යය වෙතට මගපෙන්වන සේක. (යොහන් 3:16). අපි සිත් පෑරී, වෙහෙසවී, වැහැරී රෝගී බවට පත්ව අධෛර්යයට පත්ව සිටින විටදී උන්වහන්සේ ජීවනය වන සේක. එය තවත් ජීවිතයක්ම පමණක් නොවේ. උන්වහන්සේ අපට අධික ලෙස ජීවනය පොරොන්දු වූ සේක. (යොහන් 10:10). මෙයට අපගේ සදාකාල නිවස සහ සදාකාල ජීවනය ඇතුළත් වේ. එපමණක් නොව වෙනත් ආකාරයක ජීවනයක් එයට ඇතුළත් වේ. මැවුම්කාරයාණන්වහන්සේට දැන් පවා ප්‍රමාණය මැණිය නොහැකි තරමින් අධික ලෙස ජීවනය ලබා දීමට හැකියාව ඇත.

“නුඹලාගේ සිත් නොකැළඹේවා” යන්න බලාපොරොත්තු සහිතව ජීවත්වීමට ආරාධනාවකි. අපට පහත් හැඟීම් ඇතිවූ විට, අපව වඩා උස්වූ ස්ථානයක තැබීමට උන්වහන්සේට හැකිය. අපි අන්ධකාරය සහ පාපය සමග පොරබදන විට අප තුළ උන්වහන්සේගේ යහපත් කාර්යය ආරම්භ කළා පමණක් නොව අවසාන කරන්නාද උන්වහන්සේමය. (පිලිප්පි 1:6).

මෙහිදී අපගේ සෑම දෙයක්ම කොතරම් නරක අතට හැරුණත් (ඔව්, එය නරක අතට හැරිය හැකිය.) යේසුස්වහන්සේ තුළ දී ඇති පොරොන්දුව දෙස බලන්න. උන්වහන්සේ අප වෙනුවෙන් ස්ථානයක් පිළියෙල කරමින් සිටින සේක. එනම් අපගේ වේදනා, අවිවේකී බව සහ දුක් විදීම සදහටම තුරන් කරන්නාවූ ස්ථානයකි. යේසුස් ක්‍රිස්තුස්වහන්සේ තුළ අපට දී ඇති බලාපොරොත්තුව එයයි. එමෙන්ම එය අප සියළුදෙනාටම ලබා දෙයි. අපි කවුරුන් වුවද, අපගේ පසුබිම කෙසේ වුවද, අපගේ ජීවිත දැන් කොතරම් අධම වුවද කම් නැත.

කෙසේවෙතත්, අපගේ දුර්වලභාවයේදී, සිත් රිදවීම් වලදී, අපගේ සිත් කැඩී බිඳි ගියවිටදී, වැටුණු අවස්ථාවලදී, එම සියළුදේම අමතක කර දෙවියන් වහන්සේ අපව පිළිගන්නා බව දැනගෙන අපගේ අරමුණ විය යුත්තේ උන්වහන්සේ වෙතට යාමයි. මහිමය (අනුග්‍රහය) යනු එයයි. අපි එය ඇදහිල්ලෙන් යුක්තව සොයමු නම් අපි එය විශ්වාස කළ යුතුය.

`යෙරෙමියා 3:22 පාඨය කියවන්න. දෙවියන්වහන්සේ අපෙන් කුමක් කරන මෙන් ඉල්ලන්නේද? එයට ප්‍රතිචාරයක් ලෙස උන්වහන්සේ අප වෙනුවෙන් කුමක් කරන සේක්ද?`

`යේසුස්වහන්සේගේ වචන ගැන සිතන්න. “….. මා සිටින තැන නුඹලාත් සිටින පිණිස මම නැවත ඇවිත් නුඹලා මා ළඟට ගන්නෙමි. (යොහන් 14:3). දෙවෙනි පැමිණීම කොපමණ ප්‍රධාන  සහ  වැදගත්ද  යන්න  ගැන  අපට  මින්  කුමක්  පැවසේද?  විශේෂයෙන් ඇඩ්වෙන්ටිස්ට්වරුන් වන අපට (මරණය ගැන අපගේ අවබෝධයත් සමග) දෙවෙනි පැමිණීම පිළිබඳ පොරොන්දුව එතරම් වටිනාකමකින් යුක්ත වන්නේ ඇයි?`