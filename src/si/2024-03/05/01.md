---
title:  විල (මුහුද) අවට ප්‍රාතිහාර්යය
date:   27/07/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 4:35-41, ගීතාවලිය 104:1-9, මාර්ක් 5:1-43, ගණන්කථාව 27:17.

> <p>කටපාඩම් පදය</p>
> “නුමුත් උන්වහන්සේ ඔහුට අවසර නොදී: නුඹ ගෙදර නුඹේ නෑ මිතුරන් ළඟට ගොස්, ස්වාමීන්වහන්සේ නුඹට කොපමණ මහත් දේවල් කළසේක්ද කියාත් උන්වහන්සේ නුඹට කරුණාකළ හැටිත් ඔවුන්ට දන්වාපන්නැයි ඔහුට කීසේක.” (මාර්ක් 5:19).

යේසුස්වහන්සේගේ මෙහෙය විශේෂයෙන්ම ගලීලයේ ප්‍රදේශවලට යොමුවී තිබුණ අතර එය ගලීලයේ මුහුද අද්දර පලාත්වල විය. එම ජලාශය මුහුදක් ලෙස හැඳින්වුවත්, සැතපුම් 13ක් පමණ දිගින්ද (කි.මී. 21) පලලින් සැතපුම් 8ක් (කි.මී. 13) වූද විශාල විලකි. එය එම ප්‍රදේශයේ ඇති විශාලතම ජලකඳ වන අතර, ඒ අවට සිටි මනුෂ්‍යයන්ගෙන් ජීවිතවල කේන්ද්‍රය වූයේ එයයි.

යේසුස්වහන්සේ සහ උන්වහන්සේගේ ගෝලයන් ගලීලයේ මුහුද හරහා යන ගමනින් මාර්ක් 4වන පරිච්ඡේදය අවසන්වේ. කුණාටුවක් පැන නැගුන විට

යේසුස්වහන්සේ රළ පහරට සහ සුළඟට කථා කිරීමෙන් සියල්ල නිශ්චලත්වයට පත්වේ. මාර්ක් 6 වන පරිච්ඡේදය අවසන් වන්නේ එවැනිම දසුනකිනි, නමුත් මෙවර යේසුස්වහන්සේ දිය මත ගෝලයින් වෙත ගමන් කළ අතර ගොල්යන් ඔරුව තුළ සිටියහ. ජලය මතුපිට වූ මෙම ජවනිකා අතරතුර, ගොඩ බිම තුළද යේසුස්වහන්සේ නොයෙකුත් ප්‍රාතිහාර්යය කළ අතර, උන්වහන්සේගේ ගෝලයන්ගේ පළමු මිෂනාරි සේවාවන්ද විය. මෙම සතියේ අධ්‍යයනය සඳහා මෙම කථාන්තර විෂය පථයට ඇතුලත්වේ.

කුතුහලය සහ උනන්දුව ඇතිකරනු ලබන මෙම ක්‍රියාවලින් පිරි කථාන්තර වලින් පාඨකයාට, යේසුස්වහන්සේ යනු කවුරුන්ද යන වග කියාපානු ලබයි. උන්වහන්සේ නම් කුණාටු සංසිඳුවන්නට හැකි, යක්ෂයන් පලවා හැරිය උන්වහන්සේගේ වස්ත්‍රයේ කොනක් ඇල්ලූ පමණින් කාන්තාවක සුවපත් කළ, මරණයට පත්වූ දැරියක් මළවුන්ගෙන් උත්ථාන කළ, තමාගේම නගරය තුළ දේශනා කළ, දේශනා කිරීමේ මෙහෙවර උදෙසා තම ගෝලයන්ව පිටත්කර යැවූ රොටී සහ මසුන් ස්වල්පයකින් බොහෝ පිරිසකට ආහාර සැපයූ සහ ජලය මත ඇවිද්ද අසීමිත බලයකින් යුක්තවූ තැනැන්වහන්සේ තම ගෝලයන්ට, උන්වහන්සේ දේව පුත්‍රයාණන් බවට අවබෝධය ලබා දුන්සේක.

අගෝස්තු මස 03 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.