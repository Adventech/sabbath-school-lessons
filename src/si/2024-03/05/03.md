---
title:  මොරගැසීමක් අභිබවා සිහින් කෙඳිරිලි හඬක් ඔබට ඇසෙනවාද?
date:   29/07/2024
---

`කියවන්න: මාර්ක් 5:1-20. මෙම පුදුම සහගත විස්තරය තුළින්, මහත් අරගලය පිළිබඳව සහ යේසුස්වහන්සේගේ බලය පිළිබඳව අපට ඉගෙනගත හැක්කේ කුමක්ද?`

විල අසල පෙරදා රාත්‍රිය අමතක නොවන එකක් වූවා නම් පසුදා උදෑසන ගෙරසේනයේ ලැබූ අත්දැකීම ඒ හා සමානව සිත් තුළට කාවදින සුළුය. හද සසල කරවන අන්දමින්, යක්ෂාවේශ වූ මිනිසාගේ සවිස්තරාත්මක වතගොතදී ඇත. සියළුම බැමි කඩා බිඳ දමමින්, ගල් කැබලිවලින් තම සිරුර කපා ගනිමින් මෙම මිනිසා සොහොන් ගෙවල්වල වාසය කළේය. “ඔහු තවත් නවත්වන්ට කිසිවෙකුට නුපුළුවන් විය” (මාර්ක් 5:4). තවද, එවිට ඔහුට යේසුස්වහන්සේ හමුවිය.

යේසුස්වහන්සේ වෙතට එම මනුෂ්‍යයා දුවගෙන ආවේය. එහි ගෝලයන් පිළිබඳව කිසි සඳහනක් නැත. (ඇතැම් විට ඔවුන් එතනින් ඉවතට දුවයන්නට ඇත). මනුෂ්‍යයා යේසුස්වහන්සේ ඉදිරියට පැමිණ බිම ඇද වැටුණේය. ග්‍රීක භාෂාවෙන් යොදා ඇති proskyneō යන වචනයෙහි අර්ථය වන්නේ, වැඳ නමස්කාර කිරීම”යි. යේසුස්වහන්සේ යනු තමන්ට උපකාර කළ හැකි කෙනෙකු බව මෙම මිනිසා වටහාගත් බව පෙනී යයි. එනමුත් මෙම මිනිසා තම මුඛය විවෘත කළ විට ඔහු තුළ සිටි යක්ෂයන් යේසුස්වහන්සේට මොරගසන්නට විය. මෙම මනුෂ්‍යයා කෙඳිරිලි හඬින් ඉල්ලූ දෙය, යක්ෂයන්ගේ මොරගැසීමේ හඬ අභිබවා යේසුස්වහන්සේට ඇසුනි. ඔවුන් ඒ ආසන්නයේ සිටි ඌරු රැලට ආවේශ වන්නට අවසර ඉල්ලා සිටි විට යේසුස්වහන්සේ ඊට අවසර දුන්සේක. එවිට එහි සිටි දෙදහසකින් පමණ සමන්විතවූ ඌරු රැල ප්‍රපාතයක් කරා දුව ගොස්, ජලයේ ගිලී එය ගිලුනහ. මෙම සතුන්ගේ හිමිකරුවන්ට මෙය අතිශයින් විශාලවූ ආර්ථික පාඩුවක් විය.

පුදුම සහගත කරුණ වන්නේ යේසුස්වහන්සේ කවුරුන්ද යන වග යක්ෂයින් දැන සිටි අතර, උන්වහන්සේ ඉදිරියෙහි ඔවුන්ගේ බෙලහීනකම අවබෝධ කරගෙන සිටි බැවින්, ඔවුන් ඉල්ලූ දෙය ඉටුකරදෙන මෙන් දෙවරක්ම “උන්වහන්සේට ආයාචනා” කළහ (මාර්ක් 5:10,12). ඒකාන්තයෙන්ම, ඔවුන්ගේ බලය අභිබවා යන බලයක් උන්වහන්සේ සතුව ඇති බව ඔවුන් දැනසිටියහ.

මෙම කථාව තුළ විශේෂයෙන් කැපී පෙනෙන ලක්ෂණ දෙකක් ඇත. පළමුවැන්න වන්නේ පරණ ගිවිසුමේ ඇති ව්‍යවස්ථාවට අනුකූලව අශුද්ධ භාවයේ හෝ චාරිත්‍ර ව්‍යවස්ථාවට අනුව අපවිත්‍ර වන දේවල් වල නිරතවීමයි (ගණන් කථාව 19:11, 16). යමෙකුගෙන් රුධිරය වාහනය වන්නේ නම් එම පුද්ගලයා අපවිත්‍ර කෙනෙක් සේ සලකනු ලැබුණි. (ලෙවී කථාව 15). ඌරන් අපවිත්‍ර සේ සලකනු ලැබුණි (ලෙවී කථාව 11:7).

අපවිත්‍රතාවය, චාරිත්‍රානුකූල නමස්කාරයේ සැලකිල්ලට භාජන විය යුතු දෙවන සියල්ල අන්තර්ගත කළ කරුණ වන්නේ යහපත සහ නපුර අතර ඇති බලවේග සමග දෝලනය වන්නාවූ සටනයි. යේසුස්වහන්සේ යක්ෂයන්ව පලවා හැරිය සේක (යේසුස්වහන්සේට ලකුණු දෙකක්), යක්ෂයෝ ඌරන්ව මරාදමති (සාතන්ට ලකුණු දෙකක්). නගර වැසියන්, පිටවෙන ලෙස යේසුස්වහන්සේගෙන් ඉල්ලා සිටියහ (සාතන්ට ලකුණු දෙකක්), එනමුත්, යේසුස්වහන්සේ, සුවය ලැබූ මනුෂ්‍යයාව, උන්වහන්සේගේ සාක්ෂිකරු ලෙස පිටත්කොට හරින සේක (යේසුස්වහන්සේට ලකුණු තුනක්). බොහෝ අංගවලින්, මෙම මිනිසා, කිසිම කුසලතාවයක් නොතිබුණ මිෂනාරිවරයෙක්වූ නමුත්, පැවසීමට පුදුම උපදවන කථාන්තරයක් ඔහු සතුව තිබුණි.

`ඔබ කුමන හෝ ආකාරයක ගැටළුවක පැටලී ඉන් ගොඩ ඒමට පරිශ්‍රමයක සිටී නම්, යේසුස්වහන්සේගේ බලය සම්බන්ධව මෙම කථාන්තරය තුළින් ඔබ සතු කරගත හැකි බලාපොරොත්තුව කුමක්ද?`