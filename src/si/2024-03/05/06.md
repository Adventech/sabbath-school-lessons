---
title:  වෙනත් ආකාරයක මෙසියස් කෙනෙක්
date:   01/08/2024
---

`කියවන්න: මාර්ක් 6:34-52. යේසුස්වහන්සේ සහ උන්වහන්සේගේ ගෝලයන් මුහුණ පෑ ගැටළුව කුමක්ද? එය නිරාකරණය කරනු ලැබුවේ කෙසේද?`

ගෝලයන් ඔවුන්ගේ ධර්මප්‍රචාරක කටයුතු වලින් පැමිණි පසු, ඔවුන් විවේක ගනු පිණිස ගලීල මුහුදේ නැගෙනහිර වෙරළ ආසන්නයේ හුදකලා ස්ථානයකට ගියහ. නමුත් 5000ක පමණ වූ විශාල ජන සමූහයක්, ඔවුන් එහි යන්නටත් මත්තෙන් ගොස් සිටියහ. එම සෙනඟ එඬේරෙකු නැති බැටළුවන් මෙන් යේසුස්වහන්සේ දුටුසේක. සම්පූර්ණ දවස පුරාම උන්වහන්සේ ඔවුන්ට ඉගැන්වූ සේක.

සවස්වන විට ඔවුන්ව ආහාර සොයාගනු පිණිස යවන ලෙස ගෝලයන් යෝජනා කළත්, එම සමූහයට කන්න දෙන ලෙස යේසුස්වහන්සේ ඔවුන්ට පැවසූසේක. එම කථාවෙන් පසුව (මාර්ක් 6:35-38) පැහැදිලි වන්නේ, මෙම ගෝලයන් සාමාන්‍ය මනුෂ්‍යයන් සිතන ආකාරයට එම ගැටළුව නිරාකරණය කිරීමට කල්පනා කළ බවය. නමුත් යේසුස්වහන්සේ ප්‍රාතිහාර්යයක් සිදුකරමින්, රොටී පහක් සහ මසුන් දෙදෙනෙකු ගෙන එම විශාල ජන සමූහයට ආහාර සපයා ගැටළුව නිරාකරණය කළසේක.

මෙම කථාව තුළ ඇති පොදු ලක්ෂණ යේසුස්වහන්සේගේ කාලයේ තිබූ ජනප්‍රිය සංකල්පයක් වූ මෙසියස් සංකල්පය හා සමානය. සියළුදෙනාගේ අපේක්ෂාව වූයේ, මෙසියස්වහන්සේ ඉශ්‍රායෙල්වරුන්ව සතුරන්ගෙන් මුදාගෙන, ධර්මිෂ්ඨකම සහ සාමය ගෙනෙනු ලබන බවය. කාන්තාර පරිසරයක විසූ බොහෝ මිනිසුන් මෙය ක්‍රියාත්මක කිරීම සඳහා කැරලි ගැසීමෙන් යුතු හමුදාමය ක්‍රියා පටිපාටියක අවශ්‍යතාවය පිළිබඳව මෙනෙහි කළහ. (යොහන් 6:14, 15 සමග ක්‍රියා 21:38 සංසන්දනය කරන්න).

මෙම සෙනඟ “එඬේරෙකු නැති බැටළුවක්” මෙන් යයි යේසුස්වහන්සේ පැවසූ දෙය ගණන් කථාව 27:17 පාඨයෙන් කොටසක් උපුටාගත් අදහසක් වන අතර, එමගින් පෙන්වන්නේ මෝසස්ගේ ඇවෑමෙන් පසු ඉශ්‍රායෙල් ජනතාව උදෙසා නායකයෙකු පත්කරන ලෙස දෙවියන්වහන්සේගෙන් ඉල්ලා සිටි අන්දමද වන අතර, මෙම සිතුවිල්ල ශක්තිමත් වූයේ, යේසුස්වහන්සේ පැවසූ බැටළු රැළ එඬේරෙකු නොමැතිව සිටින ආකාරය පිළිබඳව පැවසීමෙනි. දේව සෙනඟට එඬේරෙකු යන මෙම වාක්‍ය ඛණ්ඩය මෙන්ම වාග්ශෛලිය පරණ ගිවිසුමේ නොයෙක් ස්ථානවල සඳහන්ව ඇති අතර, මෙහි විශේෂයෙන්ම දක්වා ඇත්තේ ඉශ්‍රායෙල් සෙනඟට නායකයෙකු හෝ රජකෙනෙකු නොමැතිවීම පිළිබඳවයි (1 රාජාවලිය 22:17; 2 ලේකම් 18:16; එසකියෙල් 34:5, 6 සංසන්දනය කරන්න).

එනමුත්, යේසුස්වහන්සේ ඔවුන්ගේ බොරු අපේක්ෂාවන් සඵල කළේ නැත. ඒ වෙනුවට උන්වහන්සේ, උන්වහන්සේගේ ගෝලයන් ඉවතට යවා, ජන සමූහයාව විසුරුවා හැරිය සේක. රෝමයට එරෙහිව කැරැල්ලකට නායකත්වය දෙනවා වෙනුවට, උන්වහන්සේ කළේ කුමක්ද? උන්වහන්සේ යාච්ඤා කරනු පිණිස කඳුකර ස්ථානයකට ගියසේක. එය සමූහයා අපේක්ෂා කළ දෙය නොවේ.

මෙසියස් කෙනෙකු පිළිබඳ තිබූ ජනප්‍රිය සංකල්පය වෙනුවට, එනම් රජෙකු පැමිණ ඉශ්‍රායෙල්වරුන්ව නිදහස් කරගන්නවා යන අදහසට හාත්පසින් වෙනස්වූ පරිද්දෙන් යේසුස්වහන්සේට උවමනා වූයේ ඔවුන්ව පාපයේ බැමි වලින් නිදහස් කරගැනීමටය. උන්වහන්සේ ජලය මත ඇවිදීමෙන් පෙන්නුම් කළේ නියත වශයෙන්ම, උන්වහන්සේ ස්වභාවධර්මයේ දෙවියන්වහන්සේ බවය. උන්වහන්සේ ආණ්ඩු කරන පිණිස පැමිණෙන්නේ නැත. එනමුත් බොහෝදෙනෙකු උදෙසා තම ජීවිතය මිදීමේ මිලක් ලෙස දෙන්නට උන්වහන්සේ පැමිණිසේක. (මාර්ක් 10:45).

`අනාගත වාක්‍ය නිවැරදිව වටහාගැනීමේ වැදගත්කම පිළිබඳව මෙම කථාන්තරය තුළින් අපට පැවසිය යුත්තේ කුමක්ද? යේසුස්වහන්සේගේ පළමු පැමිණීම පිළිබඳව වැරදි අවබෝධය තුළින් ඇතැමෙකුට විපත් ගෙන ආවේ නම්, දෙවන පැමිණීම පිළිබඳව වරදවා අවබෝධ කරගැනීමෙන් තවත් කොපමණ වැඩියෙන් විපත් අපට ඇතිවිය හැකිද?`