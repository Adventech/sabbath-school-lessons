---
title:  වැඩිදුර අධ්‍යයනය සඳහා
date:   02/08/2024
---

කියවන්න. Ellen G. White, "Peace, Be Still," pp. 333–341; "The Touch of Faith," pp. 342–348, in _The Desire of Ages_.

“දෙවියන්වහන්සේ යටතේ පුහුණු වන්නාවූ සියල්ලන්ගේ ජීවිත තුළින් ලෝකයට, එහි සිරිත්විරිත් වලට හෝ පුරුදු වලට අනුකූල නොවන බවත්, දේව කැමැත්ත ලබාගැනීමේ පුද්ගලික අත්දැකීමක් සෑම කෙනෙකුටම තිබිය යුතු බවත් එළිදරව් විය යුතුය. අපේ හදවතට උන්වහන්සේ ආමන්ත්‍රණය කරන අයුරු අපට පුද්ගලිකවම ශ්‍රවණය විය යුතුය. අනෙක් සෑම හඬක්ම නිශ්ශබ්ද කොට, නිසලව අප උන්වහන්සේ ඉදිරියේ සිටී නම්, ආත්මයේ නිසල බව දේව හඬ වඩාත් පැහැදිලිව ශ්‍රවණය වන්නට සලස්වනු ලබයි. උන්වහන්සේ අපට අණ කරන්නේ, “නිශ්චල වව්, මා දෙවියන්වහන්සේ බව දැනගනිව්” යනුවෙනි. ගීතාවලිය 46:10. සැබෑ විවේකය සම්බවන්නේ මෙහිදී පමණක්ය. දෙවියන්වහන්සේ උදෙසා කටයුතු කරන සියල්ලන්ගේ අභිප්‍රායන් ඉටුකරන පිණිස වන සූදානම් වීම මෙයයි. කලබලයෙන් රැස්කන සමූහයා අතර, ජීවිතයේ අධික වැඩකටයුතු හේතුවෙන්, අදික වෙහෙසට පත්ව සිටින ජීවිත, ආලෝකය සහ සමාදානය පිරි පරිසරයක් තුළ නැවුම් බවට පත්වේ. එවැනි ජීවිත තුළින් සුගන්ධය වහනය වන අතර, මනුෂ්‍යයන්ගේ හදවත් කරා යොමුවන දෙවියන්වහන්සේගේ බලයට එළිදරව් වේ. —Ellen G. White, _The Desire of Ages_, p. 363.

“ඔවුන්ගේ සෑහීමකට පත් නොවූ සිත් තුළින් ප්‍රශ්න කෙරුනේ යේසුස්වහන්සේට විශාල ප්‍රාතිහාර්ය ප්‍රමාණයක් ඔවුන් බලාසිටියදීම කිරීමට හැකිවූයේ නම්, මනා සෞඛ්‍යයක්ද, ශක්තියද, උන්වහන්සේගේ සියළු ජනතාවට වස්තු සම්භාරයක් දෙමින්, පීඩා කරන්නන්ගෙන් ඔවුන්ව ගළවාගැනීමටද, බලයට සහ ගෞරවයට ඔවුන්ව ඔසවා තැබීමටද නොහැක්කේ මන්ද යනුවෙනි. උන්වහන්සේ දෙවියන්වහන්සේ විසින් එවනු ලැබූ තැනැන්වහන්සේ බව පැවසූ නමුත්, ඉශ්‍රායෙල්වරුන්ගේ රජුවීම ප්‍රතික්ෂේප කිරීම ඔවුන්ට තේරුම්ගත නොහැකිවූ අබිරහසක් විය. උන්වහන්සේගේ ප්‍රතික්ෂේප කිරීම පිළිබඳව වැරදි අර්ථකථන දුන්හ. බොහෝ අයගේ නිගමනය වූයේ උන්වහන්සේ ප්‍රකාශ කර සිටි දේවල් කිරීමට එඩිතර නොවූයේ, උන්වහන්සේගේ මෙහෙවරෙහි වූ දිව්‍ය ස්වභාවය පිළිබඳව උන්වහන්සේ සැක සිතූ බැවින් යනුවෙන්ය. එබැවින්, ඔවුන් ඔවුන්ගේ සිත් අවිශ්වාසයට විවෘත කළ හෙයින්, සාතන් විසින් වැපුරූ බීජ වලට අදාල ඵල වන වැරදි අවබෝධය සහ වගකීම් ඉටුනොකර පලායාම සිදුවිය.” —_The Desire of Ages_, p. 385.

**සාකච්ජා සඳහා ප්‍රශ්න**:

`යේසුස්වහන්සේ ඔබව නිදහස්කර ඇත්තේ කුමකින්ද කියා යමෙක් විචාලහොත්, ඔබගේ ප්‍රතිචාරය කෙබඳුද?`

`ඇතැම් අවස්ථාවලදී යොහන් බව්තීස්ත වැනි යහපත් මිනිසුන්ව සිරගතකොට මරණයට පවා පත්කරනු ලබන්නේ මන්දැයි සාකච්ඡා කරන්න. මෙවැනි දුෂ්කර සිදුවීම්වලදී පවා අපට ලැබිය හැකි සැනසීම හෝ බලාපොරොත්තුව කුමක්ද?`

`සීමිත සම්පත් ඇති දේවස්ථානයකට 5000කට කන්නට දීමේ සිද්ධියෙන් ඉගෙනගත හැකි පාඩම් මොනවාද?`

`යේසුස්වහන්සේ පිළිබඳව වර්තමානයේ ඇති ජනප්‍රිය සංකල්ප, මාර්ක් 5 සහ 6හි උන්වහන්සේ පිළිබඳව දී ඇති චිත්‍රය සමග සංසන්දනය කරන්න. දේශපාලන බලය සහ අනුන් යටපත් කරගෙන සිටීම පිණිස යේසුස්වහන්සේව පාවිච්චි කරන අය පිළිබඳව කුමක් පැවසිය හැකිද?`