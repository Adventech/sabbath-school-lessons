---
title:  කුණාටුවක් නිශ්චල කිරීම
date:   28/07/2024
---

`කියවන්න: මාර්ක් 4:35-41. මෙම කථාවෙහි වූයේ කුමක්ද? යේසුස්වහන්සේ යනු කවුරුන්ද යන වගට අපට එම කථාවෙන් ගත හැකි පාඩම් මොනවාද?`

මාර්ක් 4 වන පරිච්ඡේදයේ ආරම්භයේදී, වෙරළේ සිටි සමූහයාට ඉගැන්වීම පිණිස යේසුස්වහන්සේ ඔරුවකට ගොඩවෙයි. මාර්ක් 4:10-12 දක්වා වන කොටසෙහි දැක්වෙන අන්දමට, උන්වහන්සේ ඔරුවෙන් බැස ගෝලයන් සමග පුද්ගලිකව කථාකරමින් සිටි බව පෙනීයයි. සම්පූර්ණ දවසම පාහේ ඉගැන්වීමෙන් පසුව, යේසුස්වහන්සේ වෙහෙසට පත්ව සිටි බැවින්, උන්වහන්සේ සිටි ආකාරයෙන්ම, ගෝලයන් උන්වහන්සේව ඔරුවක නංවාගෙන ගියහ. උන්වහන්සේ ඔරුවේ පිටුපස තිබූ මෙට්ටයක් වැනි දෙයක් මත ක්ෂණිකවම නින්දට වැටුණේය. විලෙහි විශාල කුණාටුවක් ඇතිවී ඔරුව ගිලෙන තරම් අවදානමකට ලක්වූ අවස්ථාවේ ගෝලයන් උන්වහන්සේව අවදි කළහ. යේසුස්වහන්සේ සුළඟටත්, රළ පහරවලටත් නිශ්චල වන ලෙස නියෝග කළසේක. විල පුරාවටම මහත් නිශ්චලතාවයක් ඇති විය. මෙම දිව්‍ය බලය ක්‍රියාත්මක වූ අන්දමින් ගෝලයන් බියට පත්වීම අවබෝධ කරගැනීමට පුළුවන.

`කියවන්න: ගීතාවලිය 104:1-9. යෙහෝවඃවහන්සේ පිළිබඳව මෙහිදී ඇති චිත්‍රය, ක්‍රිස්තුස්වහන්සේ කුණාටුව සංසිඳීමත් සමග සංසන්දනය කළ හැක්කේ කෙසේද?`

මාර්ක් 4:35-41 දක්වා ඇති කොටසෙහි පොදු බයිබල් රටාවක් දැකිය හැක. එනම් දෙවියන්වහන්සේ හෝ උන්වහන්සේගේ දේව දූතයෙකු දෘෂ්‍යමානව සිටීමයි. මෙවැනි සිද්ධීන්වලට පොදුවූ ලක්ෂණ පහක් ඇත. 1. දේව බලය ප්‍රදර්ශනය කිරීම. 2. මනුෂ්‍යයා බියට පත්වීම. 3. “බිය නොවන්න” යනුවෙන් දෙනු ලබන විධානය. 4. දේව දූතයෙකු හෝ දෙවියන්වහන්සේ පැමිණි බවට එළිදරව් කිරීමේ වචන. 5. එළිදරව් කිරීම වෙනුවෙන් මනුෂ්‍යයාගේ ප්‍රතිචාර යනුවෙනි. එම කරුණු පහෙන් හතරක්ම මෙම කථාන්තරය තුළ ඇත. කුණාටුව නිශ්චල කිරීම දිව්‍ය බලය ප්‍රදර්ශනය කිරීමකි. ගෝලයන් බියට පත්වීම, මනුෂ්‍යයා බියට පත්වීමය, “නුඹලා බියට පත්වී ඇත්තේ මන්ද?” යන්න, ‘බිය නොවන්න’ යන කීමට සමානය. “මුන්වහන්සේ කවරෙක්ද?’ නම් මනුෂ්‍ය ප්‍රතිචාරයයි. මෙහි නැත්තේ එළිදරව් කිරීමේ වචනය. මෙහි නොමැති මෙම සවිස්තරාත්මක කරුණ, මෙම සම්පූර්ණ පොත තුළම රටාවක් සේ දිවෙන අයුරු දකින්නට ඇති එළිදරව් කිරීමේ $ රහස්‍ය භාවය යන අදහසට අනුකූලවනවා සේම, යේසුස්වහන්සේ පිළිබඳව වන සත්‍යයද එළිදරව් වේ. මෙහිදී ගෝලයන්ගේ ප්‍රශ්නය වනුයේ, “සුළඟ සහ මුහුද පවා මුන්වහන්සේට කීකරුවීමට මුන්වහන්සේ කවරෙක්ද?” යනුවෙනි. මෙහිදී, එහි නොමැති එළිදරව් කිරීමේ වචන සම්පූර්ණ කරනු පිණිස පාඨකයාව දිරිගන්වා ඇත. උන්වහන්සේ දෙවියන්වහන්සේගේ පුත්‍රයාණෝය, උන්වහන්සේ ස්වාමීන්වහන්සේය.

`දෙවියන්වහන්සේගේ බලය පිළිබඳව සිතන්න. උන්වහන්සේගේ බලය කෙරෙහි රඳා පවතිමින් ජීවිතයේ සෑම දෙයකදීම උන්වහන්සේව විශ්වාස කිරීමට ඔබට ඉගෙනගත හැක්කේ කෙසේද?`