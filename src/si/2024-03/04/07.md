---
title:  වැඩිදුර අධ්‍යයනය සඳහා
date:   26/07/2024
---

කියවන්න, “වපුරන්නෙක් වපුරන්ට ගියේය,” " 'The Sower Went Forth to Sow,' " pp. 33–61, in _Christ's Object Lessons_.

“සැබෑ ශුද්ධත්වය නම් දේව සේවයෙහි පූර්ණත්වයයි. සැබෑ කිතුනුවකු ලෙස ජීවත්වීමේ කොන්දේසිය මෙයයි. නොබෙදුනාවූ සේවයක් උදෙසා සම්පූර්ණ කැපවීමක් ක්‍රිස්තුස්වහන්සේ ඉල්ලා සිටිනසේක. මමත්වය අගය නොකොට සිතද, මනසද, ආත්මය සහ සියළු ශක්තියද උන්වහන්සේ තදින් ඉල්ලා සිටිනසේක. ආත්මාර්ථකාමීව, තමන් පමණක් ජීවත්වන තැනැත්තා කිතුනුවකු නොවේ.

“ක්‍රියාවේ ප්‍රතිපත්තිය ප්‍රේමය විය යුතුය. ස්වර්ග රාජ්‍යයෙහි මෙන්ම පොළොවෙහිද, දෙවියන්වහන්සේගේ ආණ්ඩු කිරීම සඳහා පාදක වන ප්‍රතිපත්තිය වන්නේ ප්‍රේමය වන අතර, එය කිතුනුවකුගේ චරිතයෙහි අඩිතාලම විය යුතුය. යමෙකුට නොසැලී තැබිය හැක්කේ එය පමණය. එමෙන්ම, යමෙකුට පරීක්ෂාවන් සහ පෙළඹවීම් වලට එරෙහිව ස්ථිරව සිටිය හැක්කේද මෙයට පමණි.

තවද කැපවීමේදී ප්‍රේමය එළිදරව්වේ. ගැළවීමේ සැලැස්ම යෙදුනේ පූජාවීම තුළිනි. එය ඉතා පුළුල්වූද, ඉතා ගැඹුරුවූද, අතිශයින් උසට නැගුනාවූද, කිසිසේත් මැනීමට අපහසුවූද පරිත්‍යාගශීලී පූජාවීමකි. ක්‍රිස්තුස්වහන්සේ, උන්වහන්සේගේ සියල්ල අපට දුන් බැවින්, උන්වහන්සේව පිළිගන්නාවූ අයට, ගැළවුම්කරු උදෙසා සියල්ල කැපකිරීමට සූදානම්ව සිටිය හැක. —Ellen G. White, _Christ's Object Lessons_, pp. 48, 49.

**සාකච්ඡා සඳහා ප්‍රශ්න**:

`“ක්‍රියාවේ ප්‍රතිපත්තිය ප්‍රේමය විය යුතුය. ප්‍රේමය, ස්වර්ගරාජ්‍යයෙහි මෙන්ම පොළොවෙහිද ඇති පාලනයට පාදකවෙන්නාවූ ප්‍රතිපත්තියයි.” කුරුසිය මගින් මෙම පුදුමාකාර සත්‍යය අපට එළිදරව් කරන්නේ කෙසේද? අපේ ජීවිත තුළින් එවැනි ප්‍රේමයක් පිළිබිඹු කරන්නේ කෙසේද? අප විසින් එසේ කළයුත්තේ ඇයි?`

`පිටස්තරයන්ව, ඔවුන්ගේ නොදැනුවත්කම තුළ (අන්ධකාරයේ) තබන ලෙස යේසුස්වහන්සේ උපමා වලින් උගන්වා තිබෙනවා යයි යමෙක් ස්ථිර ලෙසම පවසා සිටියහොත්, එවැනි කෙනෙකුට ඔබ ප්‍රතිචාර දක්වන්නේ කුමන ආකාරයෙන්ද? සෑම මනුෂ්‍යයෙකු උදෙසා තම දිවි පිදූ යේසුස්වහන්සේ (කියවන්න 1 යොහන් 2:2), උවමනාවෙන්ම කුරුසියේදී තම දිවිය පූජා කළ තැනැන්වහන්සේ, මිනිසුන්ව අඳුරේ තබන්නේ මන්ද?`

`පහනක් තැබිය යුත්තේ පහන් කණුවක් මත මිස කුරුණියක් යට නොවේ. (මාර්ක් 4:21). ඔබේ සභාව, එම ප්‍රදේශයේ ජීවත්වන ජනතාව සමග කටයුතු කරන ආකාරයට අදාල ප්‍රතිපත්ති පිළිබඳව සිතා බලන්න. ආලෝකය තවත් ඉහලට, ඔබට එසවිය හැක්කේ කෙසේද?`

`බීජයක් වැඩෙන ආකාරය පිළිබඳව වන උපමාව පිළිබඳ අවධානය යොමුකරන්න. (මාර්ක් 4:26-29). ශුභාරංචිය නැමැති බීජය වර්ධනය වීම පිණිස මනුෂ්‍යයාට ඇති කොටස කුමක්ද? ඊට සම්බන්ධව දෙවියන්වහන්සේගේ භූමිකාව කුමක්ද? අප කිසියම් භූමිකාවක යෙදෙන නමුත් අප සම්පූර්ණයෙන්ම දෙවියන්වහන්සේ කෙරෙහි රඳා සිටින බව අප දන්නේ කෙසේද? සම්පූර්ණයෙන් දෙවියන්වහන්සේ කෙරෙහි බලාපොරොත්තුවෙන් සිටීමෙන් වර්ධනය වීම අපේ වර්ධනයට අවශ්‍යම අංගය නොවේද?`