---
title:  වපුරන්නාගේ උපමාව
date:   21/07/2024
---

`කියවන්න: මාර්ක් 4:1-9. එක් එක් පස් වර්ගවල තත්ත්වය කෙබඳුද? ඒවා මතට වැටුන බීජවලට කුමක්වීද?`

ශුභාරංචි තුළ ඇත්තාවූ උපමා පිළිබඳව කියවන විට, පාඨකයාට අවශ්‍ය වන්නේ ඉක්මනින්ම එහිදී ඇති අර්ථකථනය වෙත අවධානය යොමු කිරීමයි. හරි හැටි බැලුවහොත් මෙම කථාවල පරමාර්ථය එනම්, ක්‍රිස්තියානි ජීවිතයක් සඳහා යම් ආත්මික සත්‍යතාවයක් ඉගැන්වීම නොවේද? ඔව්, එනමුත් ඇතැම් අවස්ථාවලදී “දේව රාජ්‍යය මෙබඳුය,” හෝ “කන් ඇත්තෝ අසත්වා” වැනි කෙටි යෙදුමකට වඩා වැඩි යමකින් යේසුස්වහන්සේ උපමාව පැහැදිලි කරන්නේ නැත.

ඊට අනුරූප වන පරිදි, තමන්ට අවශ්‍ය වෙලාව ගෙන එම කථාවල ඇති නොයෙක් ජවනිකාවල යොමුව පිළිබඳව නිසි අවබෝධයක් ලැබ කටයුතු කිරීම සෑමවිටම යහපත් දෙයකි. වපුරන්නාගේ උපමාව පිළිබඳව මෙසේ කිරීමෙන්, නොයෙක් මාදිලියේ අදහස් ඇතිවේ. සෑම අවස්ථාවකදීම වැපුරූ බීජය එකම ආකාරයේ ඒවා වුවත්, එම බීජ වැටුනේ හතර වර්ගයක භූමි මතය. එම පස්වල තත්ත්වය අනුව බීජයේ ප්‍රතිඵලය වෙනස් විය. එක් දිගු කථාවක් වෙනුවට, මෙම උපමාව මගින් එක් එක් පසුබිමට අදාළව එකිනෙකාට වෙනස්වූ කථාන්තර හතරක් ඉදිරිපත් කරනු ලබයි. කථාවට ගතවන කාලය එක් එක් කථාවට අනුව ක්‍රම ක්‍රමයෙන් දික්වන ස්වරූපයක් ගනී.

පාර මත වැටුන බීජ, විගසම පක්ෂීන් විසින් කා දමනු ලැබුණි. “ඔහු වපුරන කල මෙසේ සිදුවිය: සමහර බීජ මග අසල වැටුණේය. පක්ෂීහු ඇවිත් ඒවා අවුලා කෑවෝය” (මාර්ක් 4:4).

ගල් සහිත භූමියේ වැටුණ බීජ, අසාර්ථකවූ ප්‍රතිඵලය කරා ලංවීම පිණිස, දින කීපයක් හෝ ඇතැම්විට සති කීපයක් ගන්නට ඇත. ඒ කාලය තුළ මෙය දැඩි හිරු රශ්මියට හසුවී දැවී යන්නටද ඇත.

කටු පඳුරු අතරේ වැටුණ බීජ වලින් අසාර්ථක ප්‍රතිඵලය ලැබෙන්නට පෙර ඒවාට වඩාත් දිගුකාලයක් ගතවූ අතර, කටු පඳුරු වලින් වසාගත් බැවින් ඉන් පලක් නොවීය.

සරු භූමියේ වැටුණාවූ බීජ අනෙක් සියළුම ඒවාට වඩා දිගු කාලයක් ගත් අතර, ඇතැම් විට වගාව කෙරෙන මුළු සෘතුවම ගතවන්නට ඇති නමුත්, එය ඕනෑම වගාවක සාමාන්‍ය රටාව වේ.

මෙහි දැක්වූ කථාන්තරවලින් තුනක්ම අසමත් වීම් පිළිබඳව වූ ඒවා වේ.

එම කථාන්තරවලින් අවසාන එක පමණක් සාර්ථක එකක් විය. සරු අස්වැන්නක් ලැබුණි.

මෙම කථාන්තර වලට ගතවූ කාලය පිළිබඳව සලකන විට, එක් එක් කථාවට ක්‍රම ක්‍රමයෙන් දීර්ඝවූ කාල පරිච්ඡේදයක් ගතවිය. මෙහි යථාර්ථය නම්, සාර්ථකත්වය ලබන්නේ එක් කථාවක් පමණි. සියල්ල පෙන්නුම් කළේ අසාර්ථක භාවයට පත්වීමට තිබූ අවදානම් සහිත ඉඩකඩ මෙන්ම සාර්ථක අවසන් ප්‍රතිඵලයක් උදෙසාවූ මහඟු ඉඩ ප්‍රස්තාවන්ය.

ගෝලකම දැරීමේ අධික පිරිවැය මෙම උපමාව මගින් පෙන්නුම් කර තිබුණ අතර, ඒ සමගම ගත යුතු අවදානමද පිළබිඹු වුවද, යේසුස්වහන්සේව අනුගමනය කිරීමෙන් ලැබෙන අති මහත් විපාකය පිළිබඳවද අවධාරණය කර ඇත.

`ස්වභාවධර්මය තුළින් අපට ඉගෙනගත හැකි වෙනත් පාඩම් කිහිපයක් සඳහන් කරන්න.`