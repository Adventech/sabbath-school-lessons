---
title:  උපමා සඳහා හේතුව
date:   23/07/2024
---

`කියවන්න: මාර්ක් 4:10-12. යේසුස්වහන්සේ උපමාවලින් ඉගැන්වූයේ ඇයි?`

මෙම පාඨ මතුපිටින් පමණක් කියවීමෙන් ලැබෙන අදහස වන්නේ, යේසුස්වහන්සේ උපමාවලින් ඉගැන්වූයේ පිටත සිටින්නන් අඳුරේ තබා තැබීමට බවය. නමුත් මාර්ක් පොතේ වෙනත් ස්ථානවල දක්වා ඇති උන්වහන්සේගේ ක්‍රියා දෙස බැලුවහොත්, මෙවැනි ආකල්පයක් ක්‍රිස්තුස්වහන්සේට කිසිසේත් ගැලපෙන්නේ නැත. මාර්ක්a 3:5,6 යන පාඨවල දක්වා ඇති පරිදි, ආගමික නායකයන්ගේ දරදඬු ක්‍රියාවන් පිළිබඳව යේසුස්වහන්සේ දුකට පත්වූ බව සඳහන්වේ. මාර්ක් 3:22-30 දක්වා ඇති කොටසට අනුව, යේසුස්වහන්සේ ලියන්නන්ගේ විවාද අතිශයින් බැරෑරුම් ඒවා ලෙස සැලකූ බැවින්,ඔවුන්ට වැරදී ඇති බව සවිස්තරාත්මකව ඉතා පැහැදිලිව පැවසූ සේක. මාර්ක් 12:1-12 දක්වා ඇති කොටසෙහි, බදු ගොවීන් පිළිබඳව යේසුස්වහන්සේ පැවසූ උපමාව තමන් එල්ලකරගෙන කී එකක් බව ආගමික නායකයෝ අවබෝධ කරගත්හ. එය ඇත්තවශයෙන්ම උන්වහන්සේට එරෙහිව කරනු ලබන කුමන්ත්‍රණයක අනතුරු ඇඟවීමක් වූ අතර එය ගමන් කරන්නේ කුමන දිශාවකටද, ඉන් ඔවුන්ට අත්විය හැකි භයානක ප්‍රතිවිපාක පිළිබඳවත් උන්වහන්සේ සඳහන් කළසේක. ඔවුන් කෙරෙහි කිසිම තැකීමක් උන්වහන්සේට නොවූයේ නම්, උන්වහන්සේ ඔවුන්ට අවවාද නොකරන්නට ඇත. එබැවින් මාර්ක් 4හි සඳහන් යේසුස්වහන්සේගේ වචන නිසියාකාරව අවබෝධ කරගැනීම පිණිස, ඉතා ප්‍රවේසමෙන් අධ්‍යයනය කළයුතු වේ. යෙසායා 6:9,10 පාඨ වල ඇති අදහස්, යේසුස්වහන්සේ උන්වහන්සේගේ වචනවලින් ඉදිරිපත් කර ඇත.

`කියවන්න: යෙසායා 6:1-13. මෙහිදී යෙසායාට කුමක් සිදුවේද? ඉශ්‍රායෙල් ජනයා වෙත ගෙනයනු පිණිස ඔහුට දුන් පණිවුඩය කුමක්ද?`

යොසායා දෙවියන්වහන්සේ දේව මාළිගාවේ වැඩසිටිනු දර්ශනයෙන් දැක, මහත්සේ තැතිගැන්මකට පත්වූයේ දෙවියන්වහන්සේගේ මහත් තේජසත්, ඔහුගේ අපවිත්‍ර භාවයත් අවබෝධ කරගැනීමෙනි. දෙවියන්වහන්සේ ඔහුව පවිත්‍ර කොට පුදුමයට පත්කරවන කර්තව්‍යයක් පැවරූ සේක. මාර්ක්ගේ පොතේ සඳහන්ව ඇතුවාසේම, යෙසායා පොතේ අනෙක් කොටස් වලට ඇති පණිවුඩයට මෙය තරමක් වෙනස් වූවක් සේ පෙනී ගියද, යෙසායා පොතේ දේව සෙනඟට මහත් සැනසිල්ලක් ඇති බව දන්වා ඇත.

යෙසායා 6හි පණිවුඩයෙහි පරමාර්ථය වනුයේ, මනුෂ්‍යයන්ව තිගැස්මකට පත්කර, ඔවුන්ව අවදි කොට ඔවුන්ගේ දුෂ්ට මාර්ගවලින් ඉවත්ව සිටින ලෙස අවවාද කිරීමයි. මාර්ක්ගේ පොතේ යේසුස්වහන්සේගේ වචන අවබෝධ කරගැනීමේ ඉතා ප්‍රධාන කරුණ සඳහන්වන්නේ මාර්ක් 3:5හිය. යේසුස්-වහන්සේගේ වචන සහ ඉගැන්වීම් අවබෝධ කරගනු පිණිස, යමෙක් දේව කැමැත්ත කළ යුතුය. (මාර්ක් 3:35). මෙමගින් එම තැනැත්තාව යේසුස්-වහන්සේගේ පවුල තුළට ගෙන එනු ලබයි. යේසුස්වහන්සේට යක්ෂ ආත්මයක් වැසී ඇතැයි දැනටමත් තීරණය කර ඇති අය කිසිසේත් සවන් දෙන්නේ නැත.

යෙසායා 6වන පරිච්ඡේදයෙන් යේසුස්වහන්සේ උපුටා දක්වා ඇති කරුණු වලින් පෙන්නුම් කරන්නේ, දෙවියන්වහන්සේ මනුෂ්‍යයන්ව පිටස්තරයන් ලෙස තබාගන්නවා නොව, ඔවුන්ගේ කළින් තීරණය කරගත් අදහස් හේතුවෙන් සහ හිත් තදකර ගැනීමෙන්, ගැළවීමේ සත්‍යය පිළිගැනීමෙන් ඔවුන්ව වළක්වන බවය.

මෙම සත්‍යය නම් වපුරන්නාගේ උපමාව තුළ ඇති සියල්ල අන්තර්ගත කරගන්නාවූ සංකල්පයයි. කුමන ආකාරයේ පස්වර්ගයක් විය යුතුදැයි එකිනෙකා විසින්ම තෝරාගනු ලබයි. යේසුස්වහන්සේට යටත්ව සිටිනවාද නැද්ද යන්න සියළුදෙනා තනි තනිව ගන්න තීරණයකි. අවසානයේදී අප සෑම කෙනෙකු විසින්ම තෝරාගනිමු.