---
title:  පාඩම
date:   22/07/2024
---
යේසුස්වහන්සේගේ අර්ථකථනය

යේසුස්වහන්සේ උපමා කථාව හමාර කිරීමෙන් පසුව, විගසින්ම ඒ පිළිබඳව පැහැදිලි කිරීමක් කළේ නැත. පාඨයෙහි සඳහන්ව ඇති අන්දමට (මාර්ක් 4:1) යේසුස්වහන්සේ කථා කළේ, “මහත් සමූහයක්” ඉදිරියේය. කුඩා කණ්ඩායමක් සමග සිටියේ පසුවය (මාර්ක් 4:10), එවිට උන්වහන්සේ උපමාවේ අදහස පැහැදිලි කළසේක.

`කියවන්න: මාර්ක් 4:13-20. යේසුස්වහන්සේ වපුරන්නාගේ උපමාවට අර්ථකථන දැක්වූවේ කෙසේද?`

කථාවට පරිබාහිරව ඇති කරුණු හඳුනාගනිමින්, යේසුස්වහන්සේ උපමාව සියුම් කාරණාවල අරුත සවිස්තරාත්මකව පැහැදිලි කළසේක. මෙම කථාව අර්ථගැන්වීමේදී, අවබෝධ වන්නේ, මෙය සරල උපමා ඝනයට අයත් සැබෑ ලෝකය පෙන්නුම් කරනු පිණිස උපයෝගී කරගෙන ඇති නමුත් එහි අඩංගු සෑම කරුණක්ම නිත්‍ය වශයෙන් සියුම් ලෙස විග්‍රහ කොට ඉදිරිපත් කිරීම අනවශ්‍ය බවත්ය.

බීජ “වචනය” ලෙස යේසුස්වහන්සේ විග්‍රහ කරනු ලබයි. ‘වචනය’ යනු, විශේෂයෙන්ම යේසුස්වහන්සේ විසින් දේශනා කරනු ලැබූ දෙවියන්වහන්සේගේ වචනයයි. “එහෙයින් සියලු කිලුටුකමද, අධික දුෂ්ටකම්ද පහකොට, නුඹලාගේ ප්‍රාණ ගළවන්ට පුළුවන්වූ, පිහිටුවන ලද වචන මෘදුකමින් යුක්තව පිළිගන්න” (යාකොබ් 1:21) හි සඳහන්වේ.

නොයෙක් වර්ගවල පස්, එක් එක් මාදිලියේ සවන්දෙන්නන්ය. යේසුස් වහන්සේගේ පැහැදිලි කර දීම අනුව සියළුදෙනා වචනයට සවන් දෙති; එනම් සෑම වර්ගයේ පොළොවක් මතටම බීජ වපුරා ඇත. නමුත් ඒවා බාරගත් ආකාරය වෙනස්ය. මාර්ගයේ තිබූ පස ඝනව තිබූ බැවින්, පක්ෂීන් විසින් ඒවා අහුලා කෑහ. යේසුස්වහන්සේ මෙය සම්බන්ධ කරන්නේ යක්ෂයා විසින් සත්‍යය ඩැහැගෙන යාමයි. ගල් සහිත පොළොවෙහි වැඩි ගැඹුරක් නැත. යේසුස්වහන්සේ මෙයින් පෙන්වන්නේ මතුපිටින් කැපවීම පෙන්වන එනමුත් කැපවීමක් නැති පුද්ගලයන්වය; ඔවුන් ගෝලයෙකු වීමේ පිරිවැය පිළිබඳව නියම ඇගයීමක් කර නැත. කටුපඳුරු බීජ සම්පූර්ණයෙන්ම වසාගනු ලබයි. යේසුස්වහන්සේ මෙය පැහැදිලි කරන්නේ ජීවිතය මුහුණ පාන කරදර කම්කටොළු මෙන්ම වස්තුව සහ සැප සම්පත් මගින්ද වචනයට වර්ධනය වීමට අවස්ථාවක් නොදී එය මරා දමන බවයි. එනමුත් සරු භූමියෙන් පෙන්නුම් කරන්නේ වචනයට සවන් දුන් අය එය පිළිගත් විට, එම වචන හොඳින් වැඩී ඉතා සාර්ථක අස්වැන්නක් ලැබෙන බවය.

ඉතා දීර්ඝ පැහැදිලි කිරීමක් කර ඇත්තේ, ගල්සහිත පොළොවේ සහ කටුපඳුරු සහිත භූමියේ බීජ පිළිබඳවය. ගල්සහිත පොළොවේ සවන් දුන් අය පිළිබඳව පැවසීමේදී, යේසුස්වහන්සේ, එකිනෙකට පරස්පර ස්වභාවයන් දෙකක් ඉදිරිපත් කළසේක. ඔවුන් ප්‍රීතියෙන් යුතුව වචනය පිළිගත්තත්, ඔවුන් තාවකාලික ගෝලයන්ය. පීඩා පැමිණිවිට, ඔවුන් වැටී යනු ඇත. කටුසහිත පොළාව ඊට හාත්පසින් වෙනස්වූ අනෙක් පරස්පරයයි. ඔවුන් වැටීයන්නේ පීඩා හෝ දුෂ්කරතා පැමිණිවිට නොවේ, එනමුත් යහපත් කාලයක් පැමිණිවිටය. ඔවුන්ගේ සම්පූර්ණ අවධානය මේ ලෝකයේ ඇති දේවලට මිස, දෙවියන්වහන්සේගේ රාජ්‍යය පිළිබඳව නොවේ. ඔවුන් නිතර තකන්නේද, උනන්දුව දක්වන්නේද ලෝකය අනුගමනය කිරීමෙන් ඔවුන්ට ලද හැකි වාසි පිළිබඳවය.

`ඔබගේම ජීවිතය පිළිබඳව සිතා බලන්න. කටු පඳුරු සහිත මාර්ගයේ හෝ, ගල් සහිත මාවතේ ඇති ස්වභාවයන් ඔබේ ජීවිතයේ අත්දැකීම් තුළට ක්‍රමිකව ඇතුල් වෙනවාද? ඔබ වටහා ගන්නවාට වඩා සූක්ෂම ලෙස මෙය සිදුවිය හැක. අවශ්‍ය වුවහොත්, ඔබේ ජීවිතය තුළ ඇති කරගත හැකි වෙනස්කම් මොනවාද?`