---
title:  උපමා
date:   20/07/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 4:1-34, යාකොබ් 1:21, යෙසායා 6:1-13, ගීතාවලිය 104:12, දානියෙල් 4:10-12.

> <p>කටපාඩම් පදය</p>
> “තවද උන්වහන්සේ ඔවුන්ට කියනසේක්: නුඹලා අසන කාරණා ගැන බලාගනිල්ලා. නුඹලා යම් මිම්මකින් මැනදෙන්නහුද, එයින්ම නුඹලාටත් මැනදෙනු ලැබේ. නුඹලාට තව වැඩියෙන් දෙනු ලැබේ. මක්නිසාද යමෙකුට ඇත්තේද ඔහුට දෙනු ලැබේ යමෙකුට නැත්තේද ඔහුට ඇති දේ පවා ඔහුගෙන් ගනු ලැබේයයි කීසේක.” (මාර්ක් 4:324, 25).

මෙම සතිය තුළ අධ්‍යයනය කරනු ලබන්නේ මාර්ක් 4හි සඳහන් උපමා පිළිබඳවය. අනෙක් ශුභාරංචිය සමග සංසන්දනය කළවිට, මාර්ක්ගේ ශුභාරංචියෙහි ඇත්තේ අඩු උපමා ප්‍රමාණයකි.

වසර බොහෝ ගණනක් තුළ විද්වතුන් යේසුස්වහන්සේගේ උපමාවල තේරුම් සහ ඒවායේ අර්ථකථනය පිළිබඳව වාද විවාද කොට ඇත: ඒවායින් අර්ථගැන්වෙන දෙය ප්‍රකාශ කරන්නේ කෙසේද, යේසුස්වහන්සේ ඒවා භාවිතා කළේ ඇයි, ඒවා මගින් පෙන්නුම් කිරීමට අදහස් කෙරුන පාඩම් මොනවාද, ඒවා වචනාර්ථයෙන්ම පිළිගත යුතුද, එසේත් නොමැතිනම් මේවා සම්පූර්ණයෙන්ම ගොතන ලද කථාද යනුවෙනි.

ඇත්තවශයෙන්ම, මෙම සතියේ පාඩම තුළින් මෙහි දැක්වෙන සෑම ගැටළුවක්ම නිරාකරණය කිරීමට නොයන බව සැබෑවකි. ඒ වෙනුවට, දෙවියන් වහන්සේගේ අනුග්‍රහයෙන් අපි මේ දෙස බලා, මේවා තුළින් යේසුස්වහන්සේ ඉදිරිපත් කළ කරුණු අවබෝධ කරගැනීමට උත්සාහයක යෙදෙමු.

මාර්ක් 4හි ඇත්තේ උපමා පහක් පමණි. වපුරන්නා, පහන, වර්ධනය වන බීජ, මිනුම සහ අබ ඇටය යනුවෙනි. එම පරිච්ඡේදයෙන් වැඩි ඉඩක් ගෙන ඇත්තේ වපුරන්නාගේ උපමාවටය. ප්‍රථමයෙන්ම පවසනු ලැබුවේ මෙම උපමාවයි, ඊට පසුව උපමාවලට හේතු දක්වා ඇති අතර ඊට පසුව උපමාවේ අර්ථකථනය දී ඇත. ඉරිදා සඳුදා සහ අඟහරුවාදා කරනු ලබන අධ්‍යයනයට අවධානය පිණිස යොමුවන්නේ, මෙම අදියර තුනකින් යුත් රටාවයි. ඊට පසුව බදාදා සහ බ්‍රහස්පතින්දා අනෙක් උපමාවන් වස්තු බීජ වනු ඇත.

ජූලි 27 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.