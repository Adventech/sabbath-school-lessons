### ශුද්ධ වූ මාර්ක් විසින් ලියන ලද ශුභාරංචිය

මාර්ක්තුමාගේ ශුභාරංචියේ ආරම්භයේ සිට, යේසුස්වහන්සේ යනු කවරෙක්ද — මෙසියස්වහන්සේය, දේව පුත්‍රයාණෝය යන වග පාඨකයා විසින් අවබෝධ කරගනු ඇත (මාර්ක් 1:1). කෙසේනමුත්, කථාන්තරයට අදාළ පුද්ගලයන් උන්වහන්සේ යනු කවුරුන්ද, උන්වහන්සේ කුමක් කරන්නේද යන්න අවබෝධ කරගැනීමට මහත් පරිශ්‍රමයක යෙදෙන නමුත්, —  යක්ෂාවේශවූවන්ට නම් එය එතරම් බැරෑරුම් ප්‍රශ්නයක් නොවේ. නියත වශයෙන්ම උන්වහන්සේ කවුරුන්ද යන වග ඔවුහු දනිති. යක්ෂයින් උන්-වහන්සේව හඳුනාගන්නා අතර, උන්-වහන්සේගේ බලවත් වචන ඉදිරියේ මළානික භාවයට පත්වෙති.

නමුත් යේසුස්වහන්සේ ඔවුන්ට නිතරම අණකරනු ලැබුවේ, මෙම තොරතුරු රහසිගතව ඔවුන් විසින් තබාගත යුතු ලෙසය.  මෙලෙස රහස්‍ය භාවය රැකීමට අණකරනු ලැබුවේ මන්ද? සියවස් ගණනාවක් මුළුල්ලේ, බයිබලය හැදෑරූ ශිෂ්‍යයන් විසින් මෙම ප්‍රශ්නය පිළිබඳව ගැඹුරින් කල්පනාවේ යෙදී ඇත. විද්වතුන් අතර මේ සඳහාම විශේෂිත වූ යෙදුමක් ඇත. — එනම්, මෙසියානු රහස යනුයි. ශුභාරංචියක් මගින්, යේසුස්වහන්සේ යනු කවුරුන්ද යන වග පිළිබඳව නිහඬභාවය රකින ලෙස අපට පවසනු ලබන්නේ මන්ද?

මාර්ක් ශුභාරංචිය අප විසින් ගවේෂණය කරනු ලබන අතර, අපට අවබෝධ වන්නේ එම පොත තුළ ඇති රහස්‍ය භාවය පිළිබඳව පමණක් නොව“  අතිශයින් චමත්කාරජනක හෙළිදරව් කිරීමක්ද එය තුළ ඇති බවයි. එය නියත වශයෙන්ම එළිදරව්ව / රහස්‍ය රටාව, වශයෙන්ම හැඳින්විය හැකි අතරඑම රටා දාමය මාර්ක්ගේ ශුභාරංචිය පුරාවටම දිව යන අයුරු දැකිය හැක. එනමුත්, පොත අවසානයේදී පුදුමාකාර ලෙස රහස්‍යභාවය වෙනුවට, යේසුස්වහන්සේට එළිදරව් කොට ඇත.

මාර්ක්ගේ ශුභාරංචිය නියත වශයෙන්ම කොටස් දෙකකට බෙදාවෙන්කළ හැක. පළමුවන පරිච්ඡේදයේ සිට අටවන පරිච්ඡේදයෙහි අවසාන කොටස දක්වා, “ක්‍රිස්තුස්වහන්සේ කවුරුන්ද?” යන ප්‍රශ්නයට අදාළව කටයුතු කරයි. මෙයට පිළිතුර දක්වා ඇත්තේ, උන්වහන්සේගේ ඉගැන්වීම් සහ ප්‍රාතිහාර්යය තුළිනි. උන්වහන්සේ නැවත නැවතත් නපුර පරාජය කරමින්, පීඩිතයන්ට බලාපොරොත්තුව ගෙන එමින්, මානව පැවැත්මේ හදවතටම කාවදින පරිදි සත්‍යතාවයන් උගන්වනු ලබයි. මේ සියළුම දේ තුළින් පාඨකයා වෙත හඬ නගා පවසනු ලබන්නේ, හෙබ්‍රෙව් ජනතාව බොහෝ කලක් බලාපොරොත්තුවෙන් සිටි මෙසියස්වහන්සේද, ක්‍රිස්තුස්වහන්සේද උන්වහන්සේම වන බවයි.

කෙසේවුවද, පොතේ මැදක් වන තුරු, යක්ෂාවේශ නොවූ තැනැත්තෙක්, උන්වහන්සේ කවුරුන්ද යන වග නිසි පරිද්දෙන් ප්‍රකාශ නොකළ අතර, තවද පොතේ මුල් කොටසින් ක්‍රිස්තුස්වහන්සේගේ අනන්‍යතාවය ප්‍රකාශ කළ එකම තැනැත්තා වන පේත්‍රැස්, හඬ නගා පවසා සිටියේ, “ඔබ ක්‍රිස්තුස්වහන්සේය” යනුවෙනි. (මාර්ක් 8:29).

මාර්ක් ශුභාරංචියේ දෙවන භාගයේ සිට, එනම් මාර්ක් 8:31 සිට පොතේ අවසානය දක්වා, යේසුස්වහන්සේ යන්නේ කොයිබටද යන ප්‍රශ්නයට පිළිතුරු සපයනු ලබයි. පිළිතුර තුළින් වික්ෂිප්ත භාවයක් ඇති කරනු ලබයි. උන්වහන්සේ කුරුසිය කරා යනු ඇත. එය රෝමය විසින් පාලනය කරනු ලැබූ ප්‍රදේශවලට පනවනු ලැබුවාවූ අතිශයින් නින්දාසහගත සහ ලජ්ජාශීලී ලෙස මරණ දණ්ඩනයට පත්කරනු ලැබීමේ ක්‍රමවේදයක් විය. එය ඇත්තවශයෙන්ම, උන්වහන්සේගේ අනුගාමිකයන් විසින්, අපේක්ෂා කර සිටි මෙසියස්වහන්සේ පැමිණ, රෝමවරුන්ව පරාජය කොට, ඊශ්‍රායලය නැවත ප්‍රබල රාජ්‍යයක් කරනු ලැබීම බලාපොරොත්තුව සිටි අයට කිසිසේත් පිළිගත නොහැකි ගමනාන්තයක් විය.

“මාර්ක් ශුභාරංචිය තුළින් ක්‍රිස්තුස්වහන්සේ අත්දුටු අන්ධකාරය සහ අපේ  ගැළවීම උදෙසාවූ අධික මිල අපට පෙන්වනු ලබයි.”

ව්‍යාකූලත්වයට පත්ව සිටි ගෝලයන්ට උන්වහන්සේ පැවසූ දෙය අවබෝධ කරගැනීමට නොහැකි විය. පොත වර්ධනයවෙමින් ඉදිරියට යන්නාවූ අතර, මෙම වේදනාකාරී මාතෘකාව පිළිබඳව ක්‍රමක්‍රමයෙන් ඔවුන් විසින් ඇසුවාවූ ප්‍රශ්න සංඛ්‍යාව අඩුවෙමින් ගොස්, අවසානයේදී අනපේක්ෂිත යථාර්ථය හමුවේ ඔවුන් නිරුත්තරවී, නිශ්ශබ්දවනු පෙන්නුම් කර ඇත.

යේසුස්වහන්සේව මරණයට පත්කරනු පිණිස කුමන්ත්‍රණය කළාවූ ආගමික නායකයන්ට, උන්වහන්සේ මුහුණ දුන්නායින් පසුව සියල්ල අඳුරෙන් අඳුරට පත්විය. යේසුස්වහන්සේව අත්අඩංගුවට ගෙන, විනිශ්චය කොට, කුරුසිපත් කිරීමට නියම කළවිට, උන්වහන්සේ සමග තේජාන්විත රාජ්‍යයක් අපේක්ෂා කර සිටි ගෝලයන්ගේ බලාපොරොත්තු සුන්වී, වික්ෂිප්තභාවයට පත්වූහ.

මේ සියළුම සිදුවීම් අතර තුර, යේසුස්වහන්සේ, තමන් යන්නේ කොයිබටද, උන්වහන්සේ මරණයට පත්ව නැවත උත්ථානවීමේ නියම අර්ථය කුමක්ද යන කරුණ පිළිබඳව ඉතා පැහැදිලි අවබෝධයකින් සිටිසේක. අවසාන රාත්‍රී භෝජනයේදී යොදාගත් රොටී සහ කුසලාන තුළින් පෙන්නුම් කළේ උන්වහන්සේගේ ශරීරය සහ රුධිරය වන අතර, (මාර්ක් 14:22-25), උන්වහන්සේ බොහෝ දෙනෙකු උදෙසා මිදීමේ මිලයක්ද වූසේක (මාර්ක් 10:45).

උන්වහන්සේ තම ඉන්ද්‍රියයන් දමනය කර අතිශයින්ම සන්සුන්වූ ලීලාවෙන් කුරුසියට ගොඩවූ බවක් මින් අදහස් නොකෙරේ. උන්වහන්සේ ගෙත්සෙමනේදී තීරණයකට එළැඹීම පිණිස මහත් අරගලයක යෙදුන (මාර්ක් 14:32-42) අතර, කුරුසිය මත බලාපොරොත්තු කඩවීමෙන්, “මාගේ දෙවියනි, මාගේ දෙවියනි, ඔබ මා අත්හැරියේ මන්ද”යි (මාර්ක් 15:34) හඬ නගා පැවසූ සේක. මාර්ක්ගේ ශුභාරංචිය තුළින් ක්‍රිස්තුස්වහන්සේ අත්දුටු අන්ධකාරයත්, අපේ ගැළවීම උදෙසා ගෙවීමට සිදුවූ අධික මිලත් පෙන්නුම් කරනු ලබයි. එනමුත්, කුරුසිය ගමනාන්තය නොවේ. උන්වහන්සේගේ උත්ථානවීමෙන් පසු, උන්වහන්සේගේ ගෝලයන් සමග හමුවක් ගලීලයේදී සැලසුම් කළ අතර, අප දන්නා පරිදි කිතුනු සභාවේ ආරම්භය සිදුවිය.

මෙය කඳුළු තුළින් කියනු ලැබූ අතිශයින් වැදගත් කථාවක් වන අතර, කථාව වේගයෙන් ගලා යන පරිදි පවසා ඇත්තේ ශුභාරංචියේ කතුවරයා විසින්ම වුවද, කථාව අතරතුර කතුවරයාගේ විශේෂ පැහැදිලි කිරීම් ඇත්තේ ස්වල්ප වශයෙනි. ඔහු කථාව පවසමින් යන අතර, එය තුළ ඇති වචන සහ ක්‍රියාවන් මගින් නාසරෙත්හි ක්‍රිස්තුස්වහන්සේගේ ජීවිතය සහ මරණය පිළිබඳව ස්වයං පැහැදිලි කිරීමකට ඉඩහරිනු ලබයි.