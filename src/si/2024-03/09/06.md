---
title:  වඩා උතුම්වූ ආඥාව
date:   29/08/2024
---

`මාර්ක් 12:28-34 කියවන්න. මිත්‍රශීලී ලියන්නා ඇසූ ගැඹුරු අර්ථයක් ඇති ප්‍රශ්නය කුමක්ද? ඊට යේසුස්වහන්සේ දුන් ද්විත්ව ප්‍රතිචාරය කුමක්ද?`

මෙම අවස්ථාව දක්වා මාර්ක්ගේ ශුභාරංචියෙහි, සුළු පිරිසක් හැරුණු විට, බොහෝ ආගමික නායකයින් සංඛ්‍යාවක්, යේසුස්වහන්සේට එදිරිවාදිකම් කළහ. මෙය විශේෂයෙන්ම යෙරුසලමේදී ඇත්තක් වූයේ, යුදෙව් ආගමේ කේන්ද්‍රය වූ යෙරුසලමේ දේවස්ථානයේ නමස්කාර කළ අන්දම පිළිබඳව යේසුස්වහන්සේ සහ ආගමික නායකයන් අතර වූ සංවාදය හේතුවෙනි. එමෙන්ම ලියන්නෙකුට එම විවාදවලට සවන්දී, යේසුස්වහන්සේගේ ප්‍රතිචාර අගය කිරීමෙන් පෙනී යන්නේ, යේසුස්වහන්සේට විරුද්ධව තිබුණාවූ එදිරිවාදිකම් ඉදිරියේ ඔහුට තිබූ අවංකත්වය සහ ධෛර්යයි. යමෙක් යේසුස්වහන්සේට අනුකූලතාවයක් දැක්වුවත්, කිසිත් නොකොට වන දේ බලාගෙන සිටිය හැකිව තිබුණි. නමුත් එම මිනිසා එවැන්නක් නොකරයි.

ඉතා වැදගත් වන්නේ කුමන ආඥාවදැයි ලියන්නාගෙන් ඇසූ විට, ඔහු ආගමේ හදවතටම කථා කරයි. යේසුස්වහන්සේ ඉතා සරල ලෙස, පැහැදිලිව, “ෂෙමා” (යුදෙව්වරුන්ගේ ඇදහිල්ල පිළිබඳව ඇති ලියවිල්ලක්) වලින් උපුටා ගනිමින් ද්විතීය කථාව 6:4, 5හි සඳහන් කරුණු පිළිබඳවද පැවසූ සේක. වඩා උතුම් ආඥාව පිළිබඳව යේසුස්වහන්සේ පැවසුවේ, “නුඹේ දෙවිවූ ස්වාමීන්වහන්සේට, නුමේ මුළු සිතෙන්ද, නුඹේ මුළු ආත්මයෙන්ද, නුඹේ මුළු ශක්තියෙන්ද, ප්‍රේම කරන්න. එයින් අදහස් කරන්නේ, සම්පූර්ණයෙන්ම ඔබ නම් වන පුද්ගලයා අදාළ වන බවය. යේසුස්වහන්සේ මෙම ලියන්නාට තවත් පාරිතෝෂික දීමනාවක් දෙමින්, පරණ ගිවිසුමෙන්, ලෙවී කථාව 19:18 උපුටා දක්වමින්, දෙවනුවට අතිශයින් වැදගත්වන ආඥාවක්ද, එනම්, “නුඹට මෙන් නුඹේ අසල්වැසියාට ප්‍රේම කරන්න” යනුවෙන් පැවසූ සේක.

ප්‍රේමය, විධානය කළ හැක්කේ කෙසේදැයි ඇතැම්විට ඇතැමෙක් කල්පනා කරනවා ඇත. ද්විතීය වාක්‍ය තුළින් එවකට තිබූ විධානය කරනවා යන වචනය පිළිබඳව සංස්කෘතික පසුබිම තුළින් යමක් අවබෝධ කරගැනීමට හැකිවනු ඇත. මෙම භාෂා මූලයන් එන්නේ යම් යම් පාර්ශව මගින් පුරාණයේ අත්සන් කළ ගිවිසුම් හේතුවෙනි. ප්‍රේමය (Love) යන වචනයෙන් අර්ථ ගැන්වෙන්නේ ගිවිසුම් මගින් ඉල්ලා සිටි කරුණු වලට විශ්වාසවන්ත වීම වූ අතර ඒවා නොපැකිලිව ඉටුකළ යුතු විය. එහිදී ගැඹුරු ආදරය හෝ ප්‍රේමය පිළිබඳව පාර්ශව අතර ඇති සංකල්පය නිශේධනය කරනු නොලබන නමුත්, වඩාත් වැදගත් ලෙස අවධානය යොමුකරන්නේ පක්ෂපාතිත්වය පැහැදිලි කරන ක්‍රියාවන් වෙතය.

ලියන්නා අවංකවූ පුද්ගලයෙකු බැවින්, යේසුස්වහන්සේගේ ප්‍රතිචාරය පැහැදිලි සහ සරල භාවය දැක ඒ පිළිබඳව කියා සිටියේය. යේසුස්වහන්සේගේ පිළිතුර අතිශයින් නිවැරදි යයි, වෙනත් කිසිවෙකු කීමට මැලිවූ දෙය, අවංකවූ ලියන්නා සඳහන් කළායින් පසුව, එයට එරෙහිවූ අනෙක් ආගමික නායකයින්ගේ මුහුණුවල තිබුණ එරවිලි සහ ගෙරවිලි ස්වභාවය, යමෙකුට උපකල්පනය කළ හැක. එමෙන්ම යේසුස්වහන්සේ ලියන්නාගේ අවංක පිළිතුර සනාථ කොට, නුඹ දෙවියන්වහන්සේගේ රාජ්‍යයට නුදුරුව සිටින්නේ යයි ඔහුට කීසේක. නුදුරුව යන්නෙන්, “ඇතුලත” සිටින බවට අදහස් නොකෙරේ. එම ලියන්නාට තව කළයුතුව ඇත්තේ, යේසුස්වහන්සේව හඳුනාගෙන උන්වහන්සේව අනුගමනය කිරීම වන අතර, එය ඇදහිල්ලේ ගමනේදී තවත් ඉදිරි පියවරකි.

`අප දෙවියන්වහන්සේට ප්‍රේම කිරීමටත්, අපේ අසල්වැසියාට අපට මෙන් ප්‍රෙAම කිරීමටත් ඉගෙන ගන්නේ කෙසේද? මෙම ආඥා අනුගමනය කිරීම පිණිස කුරුසිය කේන්ද්‍රීය වන්නේ කෙසේද?`