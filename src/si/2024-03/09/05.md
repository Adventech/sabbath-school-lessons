---
title:  පොළොවේ වගකීම් සහ ස්වර්ගයේ ප්‍රතිඵල
date:   28/08/2024
---

`මාර්ක් 12:13-27 කියවන්න. මෙහි සිදුවන්නේ කුමක්ද? තවද යේසුස්වහන්සේ උගන්වන්නේ කුමන සත්‍යතාවයන්ද?`

ආගමික නායකයන්, යේසුස්වහන්සේව කුමකට හෝ හසුකරගෙන, රෝමානු ආණ්ඩුකාරයා ඉදිරියේ හෝ ජනතාව ඉදිරියේ වැරදිකරු බවට පත්කිරීමට උත්සාහ ගනිමින් සිටියහ. මෙම අර්බුදයේදී නැගූ ප්‍රශ්නය වූයේ බදු ගෙවීම පිළිබඳවය. එම වකවානුවේ සහ ස්ථානයේ යමෙක් බදුගෙවීම ප්‍රතික්ෂේප කළහොත්, ඔහුව රෝම ආණ්ඩුවට එරෙහිව කැරලිගසන්නෙකු සේ සලකා බරපතල වැරදිකරුවකු ලෙස ප්‍රකාශයට පත් කළ හැක.

කායිසර්ගේ දේ කායිසර්ටත් දෙවියන්වහන්සේගේ දේ දෙවියන්වහන්සේටත් දෙන්නැයි යේසුස්වහන්සේ දුන් පිළිතුර හේතුවෙන්, උන්වහන්සේට එරෙහිව එලන ලද උගුලෙන් බේරීමට උන්වහන්සේට හැකිවූවා සේම, රජය කෙරෙහි ඇදහිලිවන්තයන්ගේ වගකීම් පිළිබඳවද විස්තරාත්මක පාඩමක් උන්වහන්සේ කියා දුන්සේක. ඔවුන් රෝම බලයේ ආරක්ෂාව යටතේ සිටින බැවින්, එම බලවේගය ඉල්ලා සිටින සහයෝගය ඔවුන් විසින් දිය යුත්තේ එම අවනත වීම ඊට ඉහළ ඇති උසස් බලය විසින් නියම කර ඇති වගකීම් සමග අර්බුදයක් ඇති නොවන්නේ නම් පමණක් බව උන්වහන්සේ ප්‍රකාශ කර සිටිසේක. සමාදානයට කැමති සියළුදෙනා රටේ නීතියට අවනත විය යුතු අතර, ඔවුන් සෑමවිටම ඔවුන්ගේ ප්‍රථම හිතෛෂී භාවය දෙවියන්වහන්සේට දිය යුතුවේ.” —Ellen. G. White, _The Desire of Ages_, p. 602.

ඊට පසුව පැන නගින්නේ මළවුන්ගෙන් උත්ථාන වීම පිළිබඳව වන ප්‍රශ්නයකි. සද්දුසිවරුන් ආගමික නිකායක් වූ අතර, ඔවුන් ශුද්ධ ලියවිල්ල ලෙස පිළිගත්තේ මෝසෙස්ගේ පොත් පහ පමණි. ඔවුන්, මළාවූ අය නැවත නැගිටිතියි කියා විශ්වාස කළේ නැත. ඔවුන් යේසුස්වහන්සේට ඉදිරිපත් කළ කථාව ඇතැම්විට මනඃකල්පිත එකක් විය හැක. සහෝදරයන් හත්දෙනෙකු සහ එක් ස්ත්‍රියක් ඊට අදාළ විය. මෝසෙස්ගේ ව්‍යවස්ථාවට අනුව, මිනිසෙකු පුත්‍රයන් නොමැතිව මියගියහොත්, ඔහුගේ සහෝදරයා වැන්දඹූ ස්ත්‍රියව පවුලේ බූදලය පවුල තුළම තබාගැනීම පිණිස විවාහ කර ගැණුනි. එම එකතුවෙන් දරුවන් උපන්නහොත්, එම දරුවන් මියගිය මිනිසාගේ නිත්‍යනුකූල දරුවන් ලෙස සලකනු ලැබුණි. (ද්විතීය කථාව 25:5-10).

මළවුන්ගෙන් නැගිටීම පිළිබඳව වන ධර්මතාවය අවඥාවට ලක්කරනු පිණිස, සද්දුසිවරුන් සදාචාරය පිළිබඳව උභතෝකෝටික ප්‍රශ්නයක් පැන නංවමින්, නැවත නැගිටීමේදී මෙම ස්ත්‍රිය කාගේ බිරිඳ වන්නේදැයි ඇසුවෝය. යේසුස්වහන්සේ ඔවුන්ගේ විවාදයට අදියර දෙකකින් යුත් පිළිතුරකින් ප්‍රති උත්තරදෙමින්, ලියවිල්ල වෙතට සහ දෙවියන්වහන්සේගේ බලය වෙතට අවධානය යොමුකළසේක. පළමුව, උන්වහන්සේ දෙවියන්වහන්සේගේ බලය නැවත නැගිටීමේදී වන අයුරු පැහැදිලි කරමින්, ස්වර්ගයේ සරණ පාවාගැනීම් සිදුනොවන බව කීසේක. ඊටපසුව උන්වහන්සේ නැවත නැගිටීම පිළිබඳව වන ධර්මතාවය ආරක්ෂා කරමින් නික්මයාම 3:1-22 කොටස හුවා දක්වමින්, දෙවියන්වහන්සේ ආබ්‍රහම්ගේද, ඊසාක්ගේද, යාකොබ්ගේද දෙවියන්වහන්සේ බව පෙන්නුම් කළසේක. උන්වහන්සේ මෙයින් පෙන්නුම් කිරීමට උත්සාහ කළේ, ඔවුන්ව මළවුන්ගෙන් උත්ථාන කරන බවත්, දෙවියන්වහන්සේ ආබ්‍රහම්ගේද, ඊසාක්ගේ සහ යකොබ්ගේ දෙවියන්වහන්සේ නම්, ඔවුන්ට මළවුන්සේම සිටිය නොහැකි බවයි.

`යමෙක් “ඔබ දෙවියන්වහන්සේගේ බලය දන්නවාද කියා විමසුවහොත් ඔබේ පිළිතුර වන්නේ කුමක්ද? ඒ මන්ද?`