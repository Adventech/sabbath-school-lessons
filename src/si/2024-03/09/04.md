---
title:  ඔබට එය කරන්න පුළුවන් යයි කීවේ කවුද?
date:   27/08/2024
---

`මාර්ක් 11:27-33 කියවන්න. ආගමික නායකයින් යේසුස්වහන්සේ වෙතට ගෙන ආ අභියෝග මොනවාද? ඒවාට උන්වහන්සේ ප්‍රතිචාර දැක්වූයේ කෙසේද?`

දේව මාළිගය පවිත්‍ර කළ දිනට පසුදින, දේව මාළිගා චතුරශ්‍රයේදී ආගමික නායකයින් යේසුස්වහන්සේව මුණගැසී, පෙර දින උන්වහන්සේ ක්‍රියාකළේ කාගේ බලයෙන් දැයි විමසුවෝය. ඔවුන්ට උවමනා කළේ සත්‍යය දැනගැනීමට නොව, යේසුස්වහන්සේව උගුලකට හසුකරවාගැනීමටය. උන්වහන්සේගේ බලය දෙවියන්වහන්සේගෙන් යයි පැවසුවහොත්, පිටිසර ගමක වඩුවෙකු හට එවැනි බලයක් තිබිය නොහැකි යයි ඔවුන් පවසනු ඇත. උන්වහන්සේ එම දේවල් කරන්නේ මනුෂ්‍ය බලයෙන් කියා, පවසා සිටියහොත්, ඔවුන් උන්වහන්සේ මෝඩයෙකු යයි සලකා උන්වහන්සේව නොසලකා හරිනු ලබනවා ඇත.

යේසුස්වහන්සේට මෙම කුමන්ත්‍රණය පිළිබඳව වැටහුන බැවින්, ඔවුන්ගේ ප්‍රශ්නයට පිළිතුරු දෙන්නේ, උන්වහන්සේ විසින් අසනු ලබන ප්‍රශ්නයට ඔවුන් විසින් පිළිතුරු දෙන්නේ නම් පමණක් යයි පැවසූ සේක. උන්වහන්සේ විසින් අසනු ලැබූ ප්‍රශ්නය වූයේ, යොහන් බව්තීස්තගේ බව්තීස්මය දෙවියන්-වහන්සේගෙන්ද නැත්නම් මනුෂ්‍යයාගෙන්ද යනුවෙනි. ක්ෂණිකවම නායකයන් අවබෝධ කරගත්තේ, උගුලට හසුවී ඇත්තේ ඔවුන් බවය. එය දෙවියන් වහන්සේගෙන් යයි ඔවුන් පැවසුවහොත්, “එසේ නම් ඔහුව විශ්වාස නොකළේ මන්ද”යි අසනු ඇත. ඔවුන්, එය මනුෂ්‍යයාගෙන් යයි පැවසුවහොත්, මිනිසුන් ඔවුන්ට එරෙහිවනු ඇතැයි බියවූ හෙයින් අපි නොදනිමුයි පැවසූහ. එබැවින්, එම ප්‍රශ්නයට පිළිතුරු නොදී සිටීමට අවස්ථාවක් ඇති විය.

`මාර්ක් 12:1-12 කියවන්න. ඔවුන්ගේ ප්‍රශ්නයට පිළිතුරු දීම යේසුස්වහන්සේ ප්‍රතික්සේප කළායින් පසුව උන්වහන්සේ ක්‍රියා කළේ කෙසේද? ඉන් ඇතිවූ බලපෑම කුමක්ද?`

යේසුස්වහන්සේ මිදිවත්තක් පිළිබඳව උපමාවක් පවසා, එහි අයිතිකරු මිදිවත්ත ගොවීන්ට බදු දුන් බව සඳහන් කරයි. යේසුස්වහන්සේ මෙහි පවසන කථාව, යෙසායා 5 වන පරිච්ඡේදයෙහි ඇති මිදිවත්තේ කථාවට අතිශයින් සමාන වන අතර, දෙවියන්වහන්සේ ඉශ්‍රායෙල් ජනතාවට එරෙහිව චෝදනාවක් ගෙනෙන සේක. මෙහි සමානාත්මතාවයන් සෑම කෙනෙකුටම අවබෝධ කරගත හැකිවන අතර, එය විශේෂයෙන්ම ආගමික නායකයන්ට පහසුවන කාර්යයකි.

ඉතා අසාමාන්‍ය ආකාරයෙන් එම කථාවෙන්, කෙත්වල ඵලවලින් කිසිම දෙයක් ඉඩම් හිමිකරුට දීමට අඳ ගොවීන් ප්‍රතික්ෂේප කරන බව එළිදරව් වේ. එමෙන්ම අයිතිකරුගේ සේවකයන් එවූ විට ඔවුන්ටද හරි හැටි නොසලකා, ඇතැමෙකුව මරා දැමූහ. අවසානයේදී අයිතිකරු ඔහුගේ පුතාව එව්වේ, ඔහුටවත් මොවුන් ගරු කරනු ඇතැයි යන සිතුවිල්ලෙනි. නමුත්, එය එසේ සිදු නොවුණි. ඔවුන් පුදුමාකාර ලෙස හේතු දක්වමින්, ඔවුන් එකතුවී පුත්‍රයාව මරා දැමුවහොත්, මිදිවත්ත ඔවුන්ට අයිතිවනු ඇතැයි ඔවුහු සිතූහ. ඔවුන්ගේ පුහු තර්ක පුදුම දනවන අතර, ඔවුන්ට ලැබෙන්නට යන විනිශ්චයේ තීන්දුව සාධාරණීය කළ හැක.

මෙම කථාව තුළින්, යේසුස්වහන්සේ ආගමික නායකයන්ට අවවාදයක් දෙන්නේ, ඔවුන් යන දිශාව උන්වහන්සේ දන්නා බව අඟවමිනි. මෙම දෘෂ්ටි කෝණයෙන් මෙම කථාන්තරය දෙස බැලුවහොත් අවබෝධ වන්නේ, මෙය උන්වහන්සේ ප්‍රේමයෙන් කළ, එන්ට ඇත්තාවූ කරදර පිළිබඳව එන්නට පෙර දන්වා සිටින අවවාදයක් බවයි. එන්නට ඇති විනිශ්චයේ බලපෑම් වලින් බේරී සිටීම පිණිස මෙය දෙනු ලැබූ අවවාදයකි. ඇතැමෙක් පසුතැවිලිව වෙනස්වී, යේසුස්වහන්සේව පිළිගන්නවා ඇති නමුත්, තවත් අය එසේ නොකරති.