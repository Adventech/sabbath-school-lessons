---
title:  වැඩිදුර අධ්‍යයනය සඳහා
date:   30/08/2024
---

කියවන්න Ellen G. White, "A Doomed People," pp. 580–588; "The Temple Cleansed Again," pp. 589–600; "Controversy," pp. 601–609, in _The Desire of Ages_.

ක්‍රිස්තුස්වහන්සේගේ බලයෙන්ම මවනු ලැබූ ගසට ශාප කිරීමේ ක්‍රියාව, සෑම සභාවකට මෙන්ම, සෑම කිතුනුවෙකුටම කරනු ලැබූ අනතුරු ඇඟවීමක් සේ පවතී. අනුන් උදෙසා සේවය නොකොට, දෙවියන්වහන්සේගේ ව්‍යවස්ථාවට අනුකූලව ජීවත්වීමට කිසිවෙකුට නුපුළුවන. එනමුත්, තම ජීවිත තුළින් ක්‍රිස්තුස්වහන්සේගේ දයාන්විත පරාර්ථකාමී ගුණාංග දකින්නට නොමැති බොහෝ දෙනෙක් සිටිති. තමන් ඉතා අනර්ග කිතුනු බැතිමතුන් යයි සිතා සිටින ඇතැමෙක්, දේව සේවයට අදාල වන්නේ කුමක්දැයි නොදනිති. ඔවුන් සැලසුම් සහගතව ඉගෙනගන්නේ ඔවුන්වම සතුටු කරගනු පිණිසය. ඔවුන් ක්‍රියාත්මක වන්නේ තමකම මූලික කරගෙනය. කාලය ඔවුන්ට ඉතා වටින්නේ, එම කාලය තුළ ඔවුන් උදෙසා යමක් එකතුකරගත හැකිවේ නම් පමණි. ජීවිතයේ සෑම කටයුත්තකදීම ඔවුන්ගේ එකම අභිලාෂය මෙයයි. ඔවුන්ගේ මෙහෙවර අනුන්ට නොවේ, ඔවුන්ට පමණකි. දෙවියන්වහන්සේ ඔහුව මැවුවේ ලෝකයේ ජීවත්වෙමින් පරාර්ථකාමී සේවයක් කරනු පිණිසය. හැකි සෑම ආකාරයකින්ම සිය සහෝදර මනුෂ්‍ය වර්ගයා හට උපකාර කරනු පිණිස උන්වහන්සේ ඔවුන්ව සැලසුම් කළසේක. නමුත්, මමත්වය අතිශයින් විශාල බැවින් ඔවුන්ට වෙන කිසිදෙයක් දකින්නට නුපුළුවන. ඔවුන් මානව සම්බන්ධතා වලින් ගිලිහී ඇත. තමාට පමණක් ජීවත්වන්නවුන් අත්තික්කා ගසට සමාන වන්නේ, මොවුන් ව්‍යාජ ලෙස පෙනී සිටිනවා මිස කිසිම ඵලදාවක් ඔවුන්ට නැත. ඔවුන් නමස්කාරයේ චාරිත්‍ර සහ විධි පැවැත්වුවත්, පසුතැවිලිවීමක් හෝ ඇදහිල්ලක් ඔවුන් සතුව නැත. ඔවුන් කට වචනයට දෙවියන්වහන්සේගේ ව්‍යවස්ථාවට ගෞරව කරනවා යයි පැවසුවත්, කීකරුකම ඔවුන් සතුව නැත. ඔවුන් කියන නමුත් ක්‍රියාවෙන් කිසිම දෙයක් දකින්නට නැත. යේසුස්වහන්සේ අත්තික්කා ගස අමතා කළ ප්‍රකාශයෙන් පෙන්නුම් කරන්නේ මෙම බොරු රඟපෑම දැකීම, උන්වහන්සේගේ නෙත් ඉදිරියේ කෙතරම් ද්වේෂ සහගතද යනුවෙනි. උන්වහන්සේ ප්‍රකාශ කර සිටින්නේ, මම දෙවියන්වහන්සේට කරමියි පවසමින්, දෙවියන්වහන්සේගේ මහිමය උදෙසා කිසිම ඵලක් නොදරන පුද්ගලයාට වඩා එළිපිට පවුකරන්නා අඩුවෙන් වරදට පත්කරනු ලබන බවය.” —Ellen G. White, _The Desire of Ages_, p. 584.

**සාකච්ඡා සඳහා ප්‍රශ්න**:

`යේසුස්වහන්සේ දේවමාළිගය පවිත්‍ර කිරීමෙහි ඇති අර්ථය පිළිබඳව සිතා බලන්න. එම ප්‍රතිපත්තිය අද අපේ දේවස්ථානයට අදාල විය හැකි වන්නේ කෙසේද? එවැනි පවිත්‍ර කිරීමක් සිදුවිය යුත්තේ කුමන ආකාරයටද?`

`ශුභාරංචි පුරාවටම, නැවත නැවත යේසුස්වහන්සේ ශුද්ධ ලියවිලි වලට අවධානය යොමුකොට ඒවා ඉටුවිය යුතු ආකාරය පිළිබඳව පවසා ඇත. මෙම කරුණු ඇදහිල්ලේ ජීවිතයක් තුළ කොතෙක් දුරට කේන්ද්‍රගත විය යුතුදැයි මින් පවසනු ලබන්නේ කුමක්ද? ශුද්ධ ලියවිලි යනු මනුෂ්‍යයන් විසින් ලියන ලද ඔවුන්ගේ සිතුවිලි අනුව දෙවියන්වහන්සේ යනු කවුද, උන්වහන්සේ ක්‍රියාත්මක වීම පිළිබඳවද යමෙක් අඩුතක්සේරුවකින් ශුද්ධ ලියවිල්ලේ බලය පිළිබඳව කථාකළහොත්, එය එකහෙලාම දැඩිසේ විරුද්ධවී ප්‍රතික්ෂේප කළ යුතුය.`

`සභාව සහ රජය බෙදා වෙන්කරන නිසි මායිම කොහේද? මාර්ක් 12:13-17 දක්වා ඇති යේසුස්වහන්සේගේ ඉගැන්වීම් වලට මෙම සාකච්ඡාව සඳහා මගපෙන්විය හැක්කේ කෙසේද?`

`නැවත නැගිටීම පිළිබඳව සඳහන්වන බයිබල් පාඨ සොයා බලන්න. මෙම ඉගැන්වීම හෙවත් ධර්මතාවය, විශේෂයෙන්ම මළාවූ අයගේ ස්වභාවය, අපේ ඇදහිල්ලට අතිශයින් වැදගත් වන්නේ ඇයි?`