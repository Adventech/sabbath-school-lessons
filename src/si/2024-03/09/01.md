---
title:  යෙරුසලමේ මතභේද
date:   24/08/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 11; 1 රාජාවලිය 1:32-48; සෙකරියා 9:9, 10; යෙසායා 56:7; යෙරෙමියා 7:11; මාර්ක් 12:1-34.

> <p>කටපාඩම් පදය</p>
> “නුඹලා යාච්ඤාකරමින් සිටින කල ස්වර්ගයෙහි සිටින නුඹලාගේ පියාණන්වහන්සේ නුඹලාගේ වරද නුඹලාට කමාවන පිණිස යමෙකුට විරුද්ධව යමක් නුඹලාට ඇත්නම් නුඹලාත් කමාවෙයල්ලා. (මාර්ක් 11:25).

යේසුස්වහන්සේ සහ ආගමික නායකයින් අතර සිදුවූ මතභේද පහක් පිළිබඳව මාර්ක් 2 සහ 3 යන පරිච්ඡේදවල වාර්තා වී ඇත. (3 වන පාඩම බලන්න). මෙම සතියේ පාඩමට අනුව යෙරුසලමට පැමිණිවිට, උන්වහන්සේ ආගමික නායකයන් සමග මතභේද මාලාවන් හයකට මුහුණ දුන්සේක. එම මතභේද කාණ්ඩ දෙක උන්වහන්සේගේ මෙලොව මෙහෙවරේ දෙකොනක තබා ඇති පොත් රඳවනයන් දෙකකට සමකළ හැක. සෑම කාණ්ඩයක්ම ක්‍රිස්තියානි ජීවිතයේ වැදගත් ප්‍රශ්නගත කරුණු සම්බන්ධයෙන් කටයුතු කරයි. මෙම විවාදාත්මක අවස්ථාවලදී පවා යේසුස්වහන්සේ විසින් දෙනු ලබන උපදේශ තුළින් ඇදහිල්ල පිළිබඳව මූලික කරුණුවලදී සහ දෛනික අත්දැකීම්වල ප්‍රායෝගිකත්වය පිළිබඳවද ඇදහිලිවන්තයින්ට මගපෙන්වීමට උපකාර වේ.

ආගමික නායකයින් පැමිණෙන්නේ යේසුස්වහන්සේට මුහුණදී, අවුල් ස්වභාවයක් ඇතිකර, උන්වහන්සේව පරාජයට පත්කිරීමට වුවත්, ඔවුන්ට කිසිවිටෙකවත් සාර්ථක වීමට නුපුළුවන් විය. මෙම සතියේ පාඩමේ කොටසක් තුළින්, මනුෂ්‍යයන් දෙවියන්වහන්සේට එරෙහි වීමට වන හේතු මොනවාද? අවිචාරාත්මක හැඟීම්වලට විරුද්ධව කිතුනු බැතිමතුන්ට කළ හැක්කේ කුමක්ද? ආත්මයාණන්වහන්සේගේ කැඳවීමට ප්‍රතිරෝධතා දක්වන අයගේ සිත් තුළට කථා කිරීමට සුදුසු ක්‍රමවේද මොනවාද පිළිබඳව විශේලේෂණයක යෙදෙමු.

මාර්ක් 11හි සඳහන් වන පරිදි, පාස්කු සමයේදී යේසුස්වහන්සේ යෙරුසලමේ මෙහෙය කරනසේක (මාර්තු සිට අප්‍රියෙල් දක්වා). මාර්ක් 11 සිට 16 දක්වා වන කොටසින් එක් සතියක කොටසකට වඩා වැඩි කොටසක් ආවරණය කෙරේ. සැලකිය යුතු ලෙස ක්‍රියාන්විත කාලයෙහි වේගයෙහි අඩුවක් ඇත. පළමු පරිච්ඡේද දහය තුළින් වසර තුනහමාරක පමණ කාල පරිච්ඡේදයක් ආවරණය වී ඇත. මෙම මන්දගාමීභාවය තුළින් අවසාන ජවනිකාවල වැදගත්කම පෙන්වා දෙනු ලබයි.

අගෝස්තු 31 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.