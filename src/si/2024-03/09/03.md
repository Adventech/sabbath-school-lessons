---
title:  සාප කරනු ලැබූ ගසක් හා පවිත්‍ර කරනු ලැබූ දේවමාළිගාවක්
date:   26/08/2024
---

`මාර්ක් 11:12-26 කියවන්න. මෙහි පෙන්නුම් කර ඇති සිද්ධි වල ඇති වැදගත්කම කුමක්ද?`

උදෑසන බෙතානියේ සිට පැමිණෙමින් සිටි අතර, සැතපුම් දෙකක පමණ දුරක් (කි: මී: 3කට ටිකක් වැඩි ප්‍රමාණයක්) යෙරුසලමේ සිට තිබූ අතර, යේසුස්වහන්සේට බඩගින්නක් ඇති විය. මෙම අත්තික්කා ගස පුරාවටම කොළ තිබෙනු දැක ඵල තිබේදැයි සෝදිසි කර බලනු පිණිස උන්වහන්සේ ගසට කිට්ටුවී බැලුවේය. පරණ ගිවිසුමේ තිබූ නීති අනුව, යමෙකුට කුසගින්නක් ඇත්නම් එය නිවාගනු පිණිස අසල්වැසියෙකුගේ කුඹුරකින් හෝ පලතුරු වත්තකින් යමක් අනුභව කළාට සොරකමක් සේ සැලකුවේ නැත (ලෙවී 19:9, ලෙවී 23:22, ද්විතීය කථාව 23:25). නමුත් උන්වහන්සේට එම වෘක්ෂයෙන් කිසිම පලතුරක් නොලැබුණ හෙයින්, “මෙතැන් පටන් කිසිකලක කිසිවෙක් නුඹෙන් ඵල නොකාවා” (මාර්ක් 11:14)යි ගසට කීසේක. එය ඉතා පුදුම සහගත වූද, සාමාන්‍යයෙන් යේසුස්වහන්සේ එවැනි දේවල් නොකළ බැවින්ද, ඊට පසුව ක්ෂණිකවම වූ සිද්ධි නිසාද මෙය අවධානය ඇදගන්නක් විය.

ඊළඟට වූ දෙය බොහෝ විට අන්‍ය ජාතිකයන්ගේ චතුරශ්‍රය තුළ සිදුවන්නට ඇති අතර, එහිදී පූජාවන් විකිණීම සිදුවිය. (මෙය කායඵස් විසින් මෑතකදී ආරම්භ කරන ලදී). යේසුස්වහන්සේ චතුරශ්‍රයෙන් වෙළඳුන් ඉවත් කර, නමස්කාරයෙහි යෙදුන අයට පැමිණෙන්නට සැලැස්වූ සේක. මෙය දේව මාළිගයේ ආවතේව භාරව සිටි අයට ප්‍රසිද්ධියේ කරන ලද නින්දාවක් ලෙස සැලකූහ.

අපරිශුද්ධවූ නුසුදුසු වෙළහෙළඳාම් පිළිබඳව පරුෂ තරවටුවක් ලෙස, පරණ ගිවිසුමේ සඳහන් මෙම පාඨ දෙක යේසුස්වහන්සේ විසින් එකට සම්බන්ධ කළසේක. දේවස්ථානය, සියළු ජනයාට යාච්ඤා ගෘහයක් විය යුතුයයි උන්වහන්සේ අවධාරණය කළසේක. (යෙසායා 56:7), අන්‍ය ජාතිකයන්ද ඇතුලත් විය යුතු බව ප්‍රබලව කීසේක. ඊට පසුව උන්වහන්සේ පැවසුවේ නායකයන් විසින් දේව මාළිගය සොරුන්ගේ ගුහාවක් කර ඇති බවයි (යෙරමියා 7:11). එම විශ්මජනක දිනය අවසානයේ, යේසුස්වහන්සේ ගෝලයන් සමග නගරයෙන් පිටවූ සේක (මාර්ක් 11:19).

පසුදා උදෑසන ආපසු නගරය කරා ගමන් කළ විට, වියලී ගොස් තිබූ අත්තික්කා ගස දැකීමෙන් ගෝලයෝ මවිතයට පත්වූහ. (මාර්ක් 11:20-26 බලන්න). සිදුවූ දෙය පැහැදිලි කිරීමේදී යේසුස්වහන්සේ යාච්ඤාව සහ කමාව පිළිබඳව ඉගැන්වූසේක. මේ සියළු දේවල අර්ථය කුමක්ද?

මෙම කථා දෙක මාර්ක් ශුභාරරංචිය තුළ දකින හතරවන කථා මැද කථාවයි. (3වන පාඩම බලන්න). එවැනි කථා තුළ රඟ දක්වනු ලබන (උත්ප්‍රාසය) හෝ ඇනුම්පදය පෙන්නුම් කරනු ලබන්නේ සමාන්තර චරිත ප්‍රතිවිරුද්ධ ක්‍රියා කිරීම හෝ ප්‍රතිවිරුද්ධ චරිත සමාන්තර ක්‍රියාකිරීම තුළිනි. මෙම කථාන්තරය තුළ අත්තික්කා ගස සහ දේවස්ථානය සමාන්තර නිදසුන් සේ දැක්විය හැක: යේසුස්වහන්සේ ගසට ශාප කොට දේවස්ථානය පිරිසිදු කළසේක, එය ප්‍රතිවිරුද්ධ ක්‍රියාවන්ය. නමුත් මෙහි උත්ප්‍රාසය වනුයේ ආගමික නායකයන් දැන් යේසුස්වහන්සේව මරණයට පත් කිරීම පිණිස කුමන්ත්‍රණය කරනු ලබන අතර, එම ක්‍රියාව කරණකොටගෙන, දේවස්ථානයේ තේවාවන් වල වැදගත්කම අහෝසි වන අතර, මෙය යේසුස්වහන්සේ තුළ සම්පූර්ණ විය.

`ඔබේ ජීවිතය තුළ පවිත්‍ර කරනු ලැබීම පිණිස යේසුස්වහන්සේගේ පිළිසරණ අවශ්‍ය වන්නේ කුමන දේවල් සඳහාද?`