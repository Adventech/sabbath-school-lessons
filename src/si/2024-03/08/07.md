---
title:  වැඩිදුර අධ්‍යයනය සඳහා
date:   23/08/2024
---

කියවන්න Ellen G. White, "Blessing the Children," pp. 511–517; " 'One Thing Thou Lackest,' " pp. 518–523, in _The Desire of Ages_.

“යේසුස්වහන්සේ සැමදා ළමුන්ට ප්‍රේමකළසේක. උන්වහන්සේ ඔවුන්ගේ ළමා අනුකම්පාවත්, විවෘතවූ පිරිසිදු ආදරයත් පිළිගත්සේක. නිතර විනකටින කුහක මිනිසුන් සමග කටයුතු කිරීමෙන් පීඩාවට පත්ව සිටින අවස්ථාවල, මෙම දරුවන්ගේ පවිත්‍ර තොල්වලින් පිටවන ස්තූතිවන්ත ප්‍රශංසා උන්වහන්සේගේ කන්වලට මිහිරි සංගීතයක්වූ අතර, ඉන් උන්වහන්සේගේ ආත්මය ප්‍රබෝධමත් කරනු ලැබීය. ගැළවුම්කරු කොහේ ගියත්, උන්වහන්සේගේ මුහුණේ කරුණාවන්ත ස්වභාවයද, උන්වහන්සේගේ මුදු මොලොක්, කරුණාවන්ත ගුණාංග දරුවන්ගේ ආදරයත්, විශ්වාසයත් දිනාගත්තේය.” —Ellen G. White, _The Desire of Ages_, p. 511.

“පොහොසත් තරුණ පාලකයා මෙන්, උසස් තනතුරු දරන අයට බොහෝ සම්පත් තිබෙන බැවින්, ඒ සියල්ල හැර දමා ක්‍රිස්තුස්වහන්සේව අනුගමනය කිරීම විශාල පරිත්‍යාගයක් ලෙස ඔවුන්ට පෙනෙන්නට පුළුවන. නමුත් උන්වන්සේගේ ගෝලයන් වීමට තීරණය කරන්නාවූ සියළුදෙනාම අනිවාර්යයෙන්ම අනුගමනය කළ යුතු චර්යාධර්ම මෙය වේ. සම්පූර්ණ කීකරුකමට වඩා වෙනස්වන කිසිදෙයක් පිළිගත නොහැක. ස්වයං යටත්වීම යේසුස්වහන්සේගේ ඉගැන්වීම්වල හරයයි. බොහෝවිට එය නියමකර සහ ඉදිරිපත් කර ඇත්තේ අධිකාරිත්වයක් ඇති බව පෙනී යන භාෂා ශෛලියකිනි. එසේ කර ඇත්තේ සිදුවන්නට ඉඩ හැරියහොත්, මිනිසාව ගළවාගන්නට ක්‍රමයක් නොහැතිව සම්පූර්ණ පුද්ගලයාවම සිත කළකිරීමකට පත්කළ හැකි බැවිනි.” —_The Desire of Ages_, p. 523.

**සාකච්ඡා සඳහා ප්‍රශ්න**:

`දරුවන්ව සහ තරුණ කොටස් ක්‍රිස්තුස්වහන්සේට සම්බන්ධව සිටිමින්, දේවස්ථානයේ රැස්වීම්වලට සහභාගිකරගන්නා පිණිස ඔබට දායක විය හැකි ක්‍රම මොනවාද? අප විසින් මෙය සිදුකිරීම වැදගත්වන්නේ ඇයි?`

`‘මුදල් මම ගණන් ගන්න දෙයක් නොවෙයි’ යනුවෙන් ඇතැම් අය පවසනු අපට ඇසී ඇත. නමුත් එය ඇත්ත නොවේ. සෑම කෙනෙකුම මුදල් පිළිබඳව තැකීමක් කරන අතර, එය වරදක් ඇති දෙයක් නොවේ. එසේ නම්, මුදල් පිළිබඳව ඇති ගැටළුව කුමක්ද? එමෙන්ම දුප්පත් හෝ පොහොසත් හෝ වේවා, කිතුනුවන් මුදල් පිළිබඳව සම්බන්ධ වීමේදී ප්‍රවේසම් විය යුත්තේ ඇයි?`

`“මා විසින් නුඹට මක් කරනවාට නුඹ කැමතිද”යි යේසුස්වහන්සේ ඔබෙන් ඇසුවහොත් ඔබ ප්‍රතිචාර දක්වන්නේ කෙසේද?`

`මාර්ක් 10:43-45හි සඳහන් යේසුස්වහන්සේගේ වචන පිළිබඳව විශේෂ අවධානයක් යොමුකරන්න. මේ ආකාරයෙන් ජීවත්වීමේ අර්ථය කුමක්ද? සේවය ලබනවාට වඩා සේවය කිරීමට අප ඉගෙන ගන්නේ කෙසේද? අප ජීවත්වන සහ අනුන් සමග අfන්‍යාන්‍ය සම්බන්ධතාවයන් ගොඩනගා ගැනීම පිළිබඳව මින් කුමක් අර්ථගැන්වේද?`