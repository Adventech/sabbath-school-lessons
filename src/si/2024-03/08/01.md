---
title:  ගෝලයන්ට ඉගැන්වීම II කොටස
date:   17/08/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 10; උත්පත්ති 1:27; උත්පත්ති 2:24; ගලාති 4:1, 2; රෝම 6:1-11; යෙසායා 11:1-16.

> <p>කටපාඩම් පදය</p>
> “මක්නිසාද සැබවින් මනුෂ්‍ය පුත්‍රයා සේවය ලබන්ට නොව සේවය කරන්ටද බොහෝ දෙනෙකු උදෙසා මිදීමේ මිලයක් කොට තමාගේ ජීවිතය දෙන්ටද ආයේය.” (මාර්ක් 10:45).

මෙම සතියේදී මාර්ක් 10 වන පරිච්ඡේදයෙහි යේසුස්වහන්සේ කුරුසිය කරා සූදානම් වීම පිළිබඳව ගෝලයන්ට ඉගැන්වූ විශේෂ කොටස නිමාවට පත්වෙයි. මෙම පරිච්ඡේදයෙන් අඩක් පමණ ගෝලයන්ටම අදාල වන අතර, ඉතිරිය, ගෝලකමට වැදගත්වන කාරණා පිළිබඳව යේසුස්වහන්සේ සමග අfන්‍යාන්‍ය ලෙස කටයුතු කළ වෙනත් අයගේ කාච තුළින් දුටු කරුණුය. ඵරිසිවරුන් පැමිණ දික්කසාදය පිළිබඳ මාතෘකාව සම්බන්ධයෙන් උන්වහන්සේ සමග විවාද කළෝය. යේසුස්වහන්සේ ලවා ආශිර්වාද කරගනු පිණිස දෙමව්පියෝ ඔවුන්ගේ දරුවන් රැගෙන පැමිණියහ. පොහොසත් මනුෂ්‍යයෙක් සදාකාල ජීවනය පිළිබඳව උන්වහන්සේගෙන් විචාරා සිටි අතර, අන්ධ මනුෂ්‍යයෙක් පැමිණ පෙනීම ඉල්ලා සිටියේය.

මාර්ක් පොතේ, මෙම පරිච්ඡේදය තුළ යේසුස්වහන්සේව අනුගමනය කිරීම යනුවෙන් කුමක් අර්ථගැන්වේද යන වැදගත් ඉගැන්වීම පිළිබඳව සඳහන්වන අතර, විශේෂයෙන්ම මෙහි දැන් ජීවත්වීම, විවාහය, දරුවන්, ධනය සම්බන්ධව කටයුතු කළයුතු අන්දම සහ උන්වහන්සේව අනුගමනය කිරීමෙන් ලැබෙන ප්‍රතිලාභ සහ අදාලවන පිරිවැය වැනි වැදගත් කරුණුය. සියල්ල හමාර කරමින් දෙවෙනි අන්ධ මිනිසෙකු සුවකිරීම වන අතර (මාර්ක් 10:46-52 8:22-26 සමග සංසන්දනය කරන්න). එහිදී මෙම කොටස නිමකරන දෙවෙනි පොත් රඳවනය (මාර්ක් 8:22 - 10:52) සපයනු ලබන අතර, යේසුස්වහන්සේ අනුගමනය කිරීමෙන් වන පිරිවැය මෙන්ම, එහි අවසාන ඵලය පිළිබඳව අලංකාර උදාහරණයක් දක්වා ඇත.

මෙම ගෝලයන් වසර දෙදහසකට පෙර සිටි අය වුවත්, හෝ 21 වන සියවසයේ සිටින ගෝලයන් වුවත්, මෙම පාඩම් එක්ව යේසුස්වහන්සේගේ අනුගාමිකයන්ව සූදානම් කරන්නේ ගෝලකම සමග එන්නාවූ අභියෝග වලට මුහුණ දීමටය.

අගෝස්තු මස 24 වන දිනට යෙදෙන සබතට සූදානම් වන පිණිස මෙම සතියේ පාඩම අධ්‍යයනය කරන්න.