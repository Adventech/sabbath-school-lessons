---
title:  “මා විසින් නුඹට මක් කරනවාට නුඹ කැමතිද?”
date:   22/08/2024
---

`මාර්ක් 10:46-52 කියවන්න. යේසුස්වහන්සේ ඒ ප්‍රදේශය හරහා ගිය විට, බර්තමේයුස් ප්‍රතිචාර දැක්වූයේ කෙසේද?`

මාර්ක් ශුභාරංචියෙහි මේ වනතෙක් ඉතා ස්වල්ප අවස්ථා කීපයක හැර, උන්වහන්සේ විසින් සිදුකරන ලද්දාවූ ප්‍රාතිහාර්ය පිළිබඳව මෙන්ම, උන්වහන්සේ කවුරුන්ද යන වග පිළිබඳව නිශ්ශබ්දව සිටින මෙන් මනුෂ්‍යයන්ට පැවසූ සේක. මෙම වාර්තාවට අනුව, උන්වහන්සේ යෙරිකෝවෙන් පිටත්ව යන අතර, පාර අද්දර සිටි අන්ධ මනුෂ්‍යයෙක්, නාසරෙත්හි යේසුස්වහන්සේ එන බව අසා, මොරගසන්නට විය, “දාවිත්ගේ පුත්‍රවූ යේසුස්වහන්ස, මට කරුණා කළ මැනව!” (මාර්ක් 10:47). මෙම පොතේ එළිදරව් කිරීම රැ රහස්‍ය භාවය යන රටාවට අනුව, මෙවර ජන සමූහයා විසින් නිශ්ශබ්දතාවය රැකීමට කැඳවීමේ කටයුත්ත බාරගෙන මෙන් කටයුතු කළහ. එම ඝෝෂාකාරී හිඟන්නාව නිශ්ශබ්ද කිරීමට ඔවුන් ගත් වෑයම නිෂ්ඵල එකක් විය.

එනමුත් බර්තමේයුස් කිසිසේත් නොසැලී තව තවත් ශබ්ද නගා මොරගැසුවේ, “දාවිත්ගේ පුත්‍රය මට කරුණා කළ මැනව! යනුවෙනි” (මාර්ක් 10:48). ඔහුගේ වචන තුළින් යේසුස්වහන්සේ මෙසියස්වහන්සේ බවට ප්‍රකාශ කරන ඔහුගේ ඇදහිල්ල පෙන්නුම් කළ අතර, උන්වහන්සේට ඔහුව සුවකළ හැකි බවට ඔහුට විශ්වාසයක් තිබුණි. යේසුස්වහන්සේ සිටි කාලයේ, “දාවිත්ගේ පුත්‍රයා” යන ධූරයට අදාළ සංකල්ප දෙකක් තිබුණි. ඊශ්‍රායෙල්වරුන්ගේ සිංහාසනයට නැවත රජකෙනෙකු පත් කිරීම (යොසායා 11; යෙරමියා 23:5, 6; යෙරමියා 33:15; එසකියෙල් 34:23, 24; එසකියෙල් 37:24; මීකා 5:2-4; සෙකරියා 3:8 සහ සෙකරියා 6:12) තවද මෙම උතුම් පුද්ගලයා සුව කරන්නෙකු මෙන්ම යකුන් පලවා හරින්නකුද වේ.

යේසුස්වහන්සේ නැවතී, අන්ධ මිනිසාව කැඳවන ලෙස ඔවුන්ට පැවසූ සේක. මෙම අන්ධ මිනිසා ඔහුගේ සළුව විසිකර දමා යේසුස්වහන්සේ වෙතට ඒම කැපීපෙනෙන දෙයකි. යේසුස්වහන්සේ සිටි සමයේ අන්ධ අය මෙන්ම, වැන්දඹුවන් සහ අනාථයින් සිටියේ සමාජයේ පහත්ම මට්ටමකය. මේ අය දරිද්‍රතා මට්ටමත් පහලින් සිටි අතර මහත් උපද්‍රවවලට නිතර ගොදුරු වූහ. තිබුණාවූ සළුව එම පුද්ගලයාගේ ආරක්ෂාවට තිබූ දෙයකි. එය පසෙකදා යාමෙන් පෙන්නුම් කරන්නේ යේසුස්වහන්සේ ඔහුව සුවකරන බවට තදබල විශ්වාසයක් ඔහුට තිබූ බවය.

යේසුස්වහන්සේ ඔහුව අධෛර්යයට පත්කළේ නැත. නියතවශයෙන්ම, ශුභාරංචියේ සඳහන් අන්දමට උපකාර ඉල්ලා පැමිණි ඕනෑම කෙනෙකුට එය ලැබුණි. මාර්ක් පොතේ 10:36හි සඳහන් පරිදි යේසුස්වහන්සේ යාකොබ්ගෙන් සහ යොහන්ගෙන් ඇසූ ප්‍රශ්නයම මෙහිදී ඇසූ සේක. එනම් “මා විසින් නුඹට මක් කරනවාට නුඹ කැමතිද?” (මාර්ක් 10:51) යනුවෙනි. කිසිම පසුබෑමකින් තොරව අන්ධ මිනිසා පෙනීම ඉල්ලා සිටි අතර, යේසුස්වහන්සේ ක්ෂණිකවම එය ලැබීමට සැලැස්වූ සේක. අන්ධ මිනිසා පාර දිගේ උන්වහන්සේ පසුපස ගියේය.

මෙම කථාව මාර්ක් පොතේ ගෝලකම පිළිබඳව වන කොටසේ අවසානය වන අතර, මාර්ක් 8:22-26 දක්වා වන අන්ධයකු සුව කිරීමේ කථාවටද ඇතුලුව, මෙම කථාව පොත් රඳවනයේ අවසාන එක ලෙස සැලකිය හැක. මෙම කථාන්තර දෙකෙන් පෙන්නුම් කරනු ලබන්නේ ලෝකය දෙස අළුත් ඇස්වලින් බලන අන්දම වන බැවින්, ඇතැම් අවස්ථාවලදී මුලින් එතරම් පැහැදිලි භාවයක් නොමැතිවද, නමුත් යේසුස්වහන්සේ මගපෙන්වනු ලබන මාර්ගය ඔස්සේ ඕනෑම වේලාවක යන්න සූදානම්ව සිටින බවය.

`“යේසුස්වහන්ස, දාවිත්ගේa පුත්‍රයාණෙනි, මා කෙරෙහි අනුකම්පා කළ මැනව” යනුවෙන් ඔබ හඬ නගා පවසා ඇත්තේ කුමන ආකාරයකින්ද? මෙම අත්දැකීමේදී කුමක් සිදුවූයේද? ඔබ එමගින් ඉගෙන ගත්තේ කුමක්ද?`