---
title:  ඉතා හොඳ ආයෝජනය
date:   20/08/2024
---

`මාර්ක් 10:17-31 කියවන්න. ඇදහිල්ල සහ ගෝලකම පිළිබඳව කිනම් වැදගත් පාඩම් දුප්පත් පොහොසත් ඕනෑම කෙනෙකුට මෙහි පෙන්නුම් කර තිබේද?`

එම මිනිසා පැමිණි ආකාරයෙන් ඔහුගේ අවංක භාවයත්, යේසුස්වහන්සේට ඔහු තුළවූ ගෞරවයත් පෙන්නුම් කෙරේ. ඔහු දුවගෙන ඇවිත්, උන්වහන්සේ ඉදිරියෙහි දණගසා, සෑම කෙනෙකුගේම ඉරණම කෙරෙහි කේන්ද්‍රගතවන ප්‍රශ්නයක් විචාළේය. සදාකාල ජීවනය උරුමකරගන්නා පිණිස මා විසින් කුමක් කරන්ටද? යේසුස්වහන්සේ ප්‍රතිචාර දක්වමින්, දසපනත සඳහන් දෙවෙනි ගල්ලෑල්ලේ තිබූ කරුණු පෙන්වා දුන්සේක. එම මිනිසා එවිට ඔහුගේ සම්පූර්ණත්වය පෙන්නුම් කළේ, ඔහුගේ fයෟවන අවධියේ සිට එම කරුණු ආරක්ෂා කළ බව පැවසීමෙනි.

ශුභාරංචි හතර අතරින්, යේසුස්වහන්සේ මෙම මිනිසාට ප්‍රේම කළ බව සඳහන් කර ඇත්තේ මාර්ක් ශුභාරංචියේ පමණි. මෙම මිනිසාගේ පරමාදර්ශී භාවය තුළ සිත් ඇදගන්නා සුළු යමක් විය. නමුත් යේසුස්වහන්සේ ඔහුගේ අවංකත්වය පරීක්ෂා කළේ ඔහු සතු සියල්ල විකුණා උන්වහන්සේගේ අනුගාමිකයෙකු වන ලෙස කළ කැඳවීමෙනි.

එම මිනිසාගේ හිස පහතට වැටී එතැනින් ඉවත්වූයේ ඔහු සතුව බොහෝ වස්තු තිබුණ බැවිනි. ඇත්තවශයෙන්ම ඔහු ආඥා රක්ෂා කළ පුද්ගලයෙකු නොවීය. ඔහු පළමු ආඥාව කැඩුවේ ඔහු ජිවිතයේ දෙවියන්වහන්සේට ඉහළින් වෙනත් දේවල් තබාගෙන සිටි හෙයිනි. ඔහුගේ වස්තුව ඔහුගේ ප්‍රතිමාව විය.

වස්තුව මුළාකරවන දෙයක් යයි යේසුස්වහන්සේ පවසා සිටිමින් ධනවතෙකු ස්වර්ග රාජ්‍යයට යනවාට වඩා ඔටුවෙකු වැනි විශාල සතෙකුට ඉඳිකටු සිදුරකින් යාම පහසුවේ යයි සනිටුහන් කළසේක.

යේසුස්වහන්සේගේ වචන පිළිබඳව ගෝලයින් පුදුමයට පත්වී, එසේනම් ගැළවීම ලැබිය හැක්කේ කාටදැයි කල්පනා කළහ. එවිට යේසුස්වහන්සේ සියුම් විහිළුවක් මාර්ක් 10:27 හි අදාල කළසේක. “මනුෂ්‍යයන්ට නම් නුපූළුවන, නුමුත් දෙවියන්වහන්සේට එසේ නොවේය. මක්නිසාද දෙවියන්වහන්සේට සියල්ලම පුළුවන.”

මෙම කථාන්තරය අවසාන කරනු පිණිස මාර්ක් 10:27 ඉතා අලංකාර ස්ථානයක් ලෙස පෙනේ. ඔබේම උත්සාහයෙන් ඔබට ස්වර්ගයට යාමට නුපුළුවන. ගැළවීම ලබන පිණිස දේව අනුග්‍රහය අවශ්‍යවේ.

එවිට පේත්‍රැස් හඬනගා පැවසුවේ, ඔහු සහ ඔහුගේ මිතුරන් යේසුස්වහන්සේව අනුගමනය කරනු පිණිස සියල්ල අතහැර ඇති බවය. එවිට යේසුස්වහන්සේ දැක්වූ ප්‍රතිචාරය වූයේ, ඔවුන් උන්වහන්සේ අනුගමනය කිරීම පිණිස අත්හැරියාවූ කිසිම දෙයක් ඔවුන්ට ලැබෙන්ට යන දේවලට සමකළ නොහැකි බවත්, එය දැනට මෙන්ම අනාගතයටද අදාළ වනු ඇති බවත්ය.

මෙහි හරය මෙයයි: මනුෂ්‍යයාගේ වරදට පත්කරනු ලබන ස්වභාවයේ ගැටළුව නිරාකරණය කරනු ලබන්නේ ක්‍රිස්තුස්වහන්සේගේ මරණය තුළින් වන අතර, ක්‍රිස්ස්වහන්සේගේ අනුග්‍රහය සහ උන්වහන්සේගේ උත්ථාන වීම තුළින්, උන්වහන්සේගේ ආඥාවලට කීකරුවීම බලගන්වනු ලබයි.

`රෝම 6:1-11 කියවන්න. මෙම පාඨ තුළින් අපේ ජීවිතවලට බලපාන දෙවියන් වහන්සේගේ අනුග්‍රහය කරණකොටගෙන, ධර්මිෂ්ඨ කරනු ලැබීමේ සහ අපව උන්වහන්සේ තුළ නව මැවිල්ලක් කරන බව යන කරුණු දෙකෙහිදීම යථාර්ථයක් වන්නේ කෙසේද?`