---
title:  විවාහය සඳහා දෙවියන්වහන්සේගේ සැලැස්ම
date:   18/08/2024
---

`මාර්ක් 10:1-12 මෙන්ම උත්පත්ති 1:27 සහ උත්පත්ති 2:24 කියවන්න. දික්කසාදය පිළිබඳව ඵරිසිවරුන් ඇසූ ප්‍රශ්නය තුළ සැඟව තිබුණ උගුල කුමක්ද, සහ යේසුස්වහන්සේගේ ප්‍රතිචාරය තුළින් උන්වහන්සේ ඉගැන්වූ පාඩම කුමක්ද?`

මෙම ඡේදය තුළින් ඵරිසිවරුන් යේසුස්වහන්සේගෙන් විමසා සිටින්නේ මනුෂ්‍යයෙකුට ඔහුගේ බිරිඳව දික්කසාද කිරීම නිත්‍යනුකූලද යන වගයි. ඵරිසිවරුන් කල්පනා කළේ දික්කසාදය නිත්‍යනුකූලවූ දෙයක් ලෙසය. ප්‍රශ්නය වූයේ කුමන පදනමක් මතද යනුවෙනි. මේ පිළිබඳව ෂැම්මයි (Shammai) නම් ගුරුකුලය වඩා දැඩි පිළිවෙතක් පිළිබඳව වන මතයක් දැරූහ. වඳභාවය, අවශ්‍යතා සැපයීම, පැහැර හැරීම, හැඟීම් පිළිබඳව නොසලකා හැරීම හෝ විවාහයේ සහකරුට චපල වීම ඔවුන් සැලකූ කරුණු විය. හිල්එල් (Hillel) ගුරුකුලයේ අය මීට වඩා නිදහස් ප්‍රතිපත්තියක් අනුගමනය කරමින්, ඕනෑම හේතුවකට පාහේ දික්කසාදයට අවසර දුන් නමුත්, දික්කසාදය ලබාගැනීමේ ක්‍රියාදාමය අතිශයින් සංකීර්ණ එකක් වූ බැවින් එම ක්‍රියාදාමය සිදුවූයේ අතිශයින් මන්දගාමීවය.

කරුණු මෙසේ තිබියදී, එනම් විවාහයක් දික්කසාද කිරීමට හැකියාවක් කොහෙත්ම නැතුවාසේ යේසුස්වහන්සේගෙන් ප්‍රශ්නයක් ඇසීම තරමක් විකාර ක්‍රියාවකි. මෙහි යටි අරමුණ වූයේ හෙරොද් ඇන්ටිපස් (Herod Antipas) නම් යොර්දාන් ගඟෙන් නැගෙනහිර ප්‍රදේශය පාලනය කළාවූ පාලකයා සමග යේසුස්වහන්සේව බිඳවැට්ටවීම වූ අතර, එම අවස්ථාව වන විට යේසුස්වහන්සේ එම ප්‍රදේශයේ සිටිසේක. ඇන්ටිපස් ඔහුගේ බිරිඳව දික්කසාද කොට, හෙරෝදියස් නම් ඔහුගේ සහෝදරයාගේ බිරිඳව විවාහ කරගෙන තිබුණි. මෙම අසංවර සහ අනීතික සම්බන්ධතාවය පිළිබඳව යොහන් බව්තීස්ත හෙරොද්ට දොස් නගා තිබූ හෙයින්, හෙරොද් විසින් යොහන්ගේ හිස ගසා දම්මවන ලදී (මතෙව් 14:1-12 කියවන්න).

යේසුස්වහන්සේ ඔවුන්ගේ ප්‍රශ්නයට එකවිටම පිළිතුරු නොදී, එම කරුණ සම්බන්ධව මෝසෙස් ආඥා කර ඇත්තේ කුමක්දැයි පෙරලා ප්‍රශ්නයක් නැගූසේක. ඵරිසීන් පිළිතුර ලෙස උපුටා දැක්වූ ඡේදය ඇත්තේ ද්විතීය වාක්‍ය 24:1-4 දක්වා වන අතර, මෙහි විස්තර කරනු ලබන්නේ දික්කසාදයෙන් පසු නැවත විවාහ වීම පිළිබඳව වන සිද්ධියකි. ද්විතීය කථාවෙහි සඳහන් සිද්ධියේ නීතිය මගින් උත්සාහ කරන්නේ කාන්තාවන් සඳහා ආරක්ෂාව සැපයීමයි. නමුත් යේසුස්වහන්සේ සිටි සමයේ හිල්එල් (Hillel) නම් ගුරුකුලය විසින් ඕනෑම කරුණක් සඳහා දික්කසාද වීම අතිශයින් පහසු කටයුත්තක් කර තිබුණි. ඒ ආකාරයෙන්, ස්ත්‍රියක්ව ආරක්ෂා කරගනු පිණිස වූ නීතිය, ඇයව පළවා හරිනු පිණිස උපයෝගී කරගනු ලැබුණි.

ද්විතීය කථාව 24හි සඳහන් කරුණට අදාළ නීතිය පිළිබඳව විවාද කරනවා වෙනුවට, යේසුස්වහන්සේ උත්පත්ති 1 සහ 2හි සඳහන් විවාහය සඳහා වූ දෙවියන්වහන්සේගේ මුල් සැලසුම කෙරෙහි ඔවුන්ගේ අවධානය යොමුකළසේක. උන්වහන්සේ පෙන්වා දුන්නේ ආරම්භයේදී දෙවියන්වහන්සේ පුරුෂයෙකු සහ ස්ත්‍රියක මැවූ බවය (උත්පත්ති 1:27), ඔවුන් පුද්ගලයින් දෙදෙනෙකි. ඉන්පසුව උන්වහන්සේ මෙම සත්‍යතාවය උත්පත්ති 2:24 සමග සම්බන්ධ කළසේක, එහි සඳහන්වන්නේ පුරුෂයෙකු ඔහුගේ දෙමව්පියන් අත්හැර, ඔහු ඔහුගේ බිරිඳ සමග එක්වන බවත්, දෙදෙනාම එකම මාංශයක් වන බවත්ය. විවාහ බන්ධනයක පදනම වන්නේ, එකමුතු බවේ මෙම සංකල්පය බව යේසුස්වහන්සේ සනාථ කළසේක. දෙවියන්වහන්සේ එක් කළ දෙය මිනිසුන් විසින් වෙන්කළ නොයුතුය.

`ඔබ අතර සිටින අයගේ විවාහයන් ශක්තිමත් කරනු පිණිස, ඔබේ සභා සාමාජිකයන්ට කළ හැක්කේ කුමක්ද?`