---
title:  මා බොන කුසලානෙන් බොන්ට නුඹලාට පුළුවන්ද?
date:   21/08/2024
---

`මාර්ක් 10:32-45 කියවන්න. මෙම පාඨ තුළින් යේසුස්වහන්සේගේ මෙහෙවර පිළිබඳව පමණක් නොව උන්වහන්සේව අනුගමනය කිරීමේ සැබෑ අරුත පිළිබඳවද වන ගෝලයන්ගේ අඛණ්ඩ නොදැනුවත් භාවය පෙන්නුම් කරනු ලබන්නේ කෙසේද?`

යේසුස්වහන්සේ යෙරුසලම නගරයට ලංවන්නාවූ අතර, එහි වන්නට යන්නාවූ දේවල් පිළිබඳව උන්වහන්සේ ගෝලයන්ට එළිදරව් කරන සේක. එය ඔවුන් විශ්වාස කළාවූ හෝ අසන්නට කැමතිවූ හෝ රංගනයක් නොවුණි. යේසුස්වහන්සේ උන්වහන්සේගේ මරණය සහ උත්ථානවීම විශේෂකොට දැක්වූ කරුණු වල සිත්වලට කාවදින ස්වරූපයක් ඇත. එනමුත් එම කරුණු ඔබ අසන්නට ප්‍රියකරන කරුණු නොවේනම්, ඒවා ඉවත ලෑම ඉතා පහසු කාර්යයකි.

යාකොබ් සහ යොහන් යේසුස්වහන්සේ වෙතට රහසින් පැමිණ ඉල්ලීමක් කළවිට බොහෝ විට ඔවුන් මෙලෙසම කළා විය හැක. යේසුස්වහන්සේ නිසි පරිදි ඔවුන්ගේ ඉල්ලීම වඩා පැහැදිලිව ඉදිරිපත් කරන ලෙස ඉල්ලූ විට ඔවුන් පැවසුවේ, උන්වහන්සේ තේජසින් වැඩසිටින විට එක්කෙනෙකුට උන්වහන්සේගේ දකුණු පසින්ද, අනෙකාට වම්පසින්ද සිටීමට අවශ්‍ය බවය. මොවුන් තුළ තනතුරු මාන්නයක් තිබේ යයි ඔවුන්ව විවේචනය කිරීම පහසුය. එනමුත් මෙම මිනිසුන් දෙදෙනා තමුන්ව යේසුස්වහන්සේගේ සේවය උදෙසා කැපකිරීමෙන් යුතුව සිටි අතර, ඇතැම්විට ඔවුන්ගේ ආශාවන් සම්පූර්ණයෙන්ම ආත්මාර්ථකාමී අදහස් යයි කීමට නුපුළුවන.

ඔවුන් ඉල්ලන්නාවූ දේ පිළිබඳව ඇති අදහස ගැඹුරින් පැහැදිලි කිරීමට යේසුස්වහන්සේට උවමනා විය. උන්වහන්සේගේ කුසලානයෙන් පානය කිරීම හෝ උන්වහන්සේගේ බව්තීස්මයෙන් බව්තීස්ම ලබන්නට ඔවුන්ට පුළුවන්දැයි අසා සිටිසේක. උන්වහන්සේගේ කුසලාන වනුයේ, ගෙත්සෙමනේ සහ කුරුසිය මත පීඩා විඳීම වන අතර (මාර්ක් 14:36 සමග සංසන්දනය කරන්න). උන්වහන්සේගේ බෞතීස්මය වූයේ උන්වහන්සේගේ මරණය සහ භූමදානය (මාර්ක් 15:33-47) වන අතර, මෙම සිද්ධීන්වලට සමාන්තරව අදාළවන බව්තීස්මය පිළිබඳව මාර්ක් 1හි සඳහන්ව ඇත.

එනමුත්, යාකොබ් සහ යොහන් එය දකින්නේ නැත. ඔවුන් මුඛරි ලෙස පිළිතුරු දෙන්නේ ඔවුන්ට හැකි බවය. එවිට යේසුස්වහන්සේ අනාවැකියෙන් පැවසුවේ නියතවශයෙන්ම ඔවුන් උන්වහන්සේගේ කුසලානෙන් බොන බවත්, උන්වහන්සේගේ බෞතීස්මයෙන් බව්තීස්ම ලබනු ඇති බවත්ය. වේද සාක්ෂිකයෙකුසේ මරණයට පත්වූ ප්‍රථම ගෝලයා වූයේ යාකොබ්ය (ක්‍රියා 12:2). ගෝලයන් අතරින් වැඩිම කලක් යොහන් ජීවත් වූ අතර ඔහු පත්මොස් දූපත කරා පිටුවහල් කරනු ලැබුණි. (එළිදරව් 1:9). එනමුත්, යේසුස්වහන්සේ පැවසුවේ තේජසේ ස්ථාන පිළියෙල කරන්නේ දෙවියන්වහන්සේ විසින් බවයි.

යේසුස්වහන්සේගේ පිළිතුරට අනෙක් ගෝලයන් ප්‍රතිචාර දැක්වූවේ කුමන ආකාරයටද? එතරම් යහපත් අන්දමට නොවේ. අනෙක් ගෝලයන් දසදෙනා ‘කෝප’ වූ බව සඳහන්වේ (මාර්ක් 10:41). කුඩා දරුවන්ව යේසුස්වහන්සේගෙන් ඉවත් කිරීමේදී “අමනාප” වූ බව මාර්ක් 10:14හි සඳහන්වේ. “කෝප” වූ බව සහ “අමනාප” වූ බව ඇඟවීමට යොදාගෙන ඇති ග්‍රීක "aganakteō" වචනය යනුවෙනි.

ඊටපසුව යේසුස්වහන්සේ මුළු කණ්ඩායම එකට කැඳවා වැදගත් පාඩමක් ඉගැන්වූ සේක. උන්වහන්සේ පෙන්වා දුන්නේ අන්‍ය ජාතික පාලකයන් ඔවුන්ගේ පෞද්ගලික වාසිය තකා බලය පාවිච්චි කරන බවය. එනමුත් දේව රාජ්‍යය තුළ බලය පාවිච්චි කළ යුත්තේ අනෙක් අයව ඔසවා තැබීම පිණිසය. දේව රාජ්‍යයේ රජුන් ලෙස යේසුස්වහන්සේ මාර්ගයේ ඉදිරියෙන්ම සිටී. කෙසේද? මිදීමේ මිලයක් ලෙස උන්වහන්සේගේම ජීවිතය පූජා කළසේක. එය උන්වහන්සේගේ අනුගාමිකයන් සවන්දීමට කැමති වූ දෙයක් නොවීය.

`කිතුනුවකු ලෙස අන්‍යයන්ට “සේවකයෙකු” වීම යන්නෙන් අදහස් වන්නේ කුමක්ද? මෙම ප්‍රතිපත්තිය දෙදෙනිකව අනෙක් මිනිසුන් සමග අfන්‍යාන්‍ය වශයෙන් ක්‍රියා කිරීමේදී ඔබ කටයුතු කරන්නේ ඒ ආකාරයෙන්ද?`