---
title:  මරියාට සහ වෙනත් අයට ප්‍රකාශ වීම
date:   25/09/2024
---

`මාර්ක් 16:9-20 කියවන්න. මළවුන්ගෙන් නැගිටනු ලැබූ කථාවට මෙම පාඨ තුළින් එකතු වන්නේ කුමක්ද?`

මාර්ක් ශුභාරංචියේ සම්පූර්ණයෙන්ම පාහේ, අළුත් ගිවිසුමේ වෙනත් ඡේද සමග සමාන්තරතාවයන් (මාර්ක් 16:9-20) දකින්නට ඇත. මග්දලායේ මරියා සොහොන අබියස යේසුස්වහන්සේව දැකීම (මතෙව් 28:1-9,10; යොහන් 20:11-18; ලූක් 8:2 සමග සංසන්දනය කරන්න). ගම්මානයකදී ගෝලයන් දෙදෙනෙකු උන්වහන්සේව දැකීම (ලූක් 24:36-49; යොහන් 20:19-23) යන ඒවා දැකිය හැකි සමාන්තරතාවයන් වේ.

යේසුස්වහන්සේව ජීවමානව දුටු පළමු පුද්ගලයා වූයේ මග්දලායේ මරියාය (යොහන් 20:11-18). වෙනත් කාන්තාවන්ද උන්වහන්සේව දුටුවෝය (මතෙව් 28:8-10). උත්ථානවූ ස්වාමීන්වහන්සේව මුලින් දුටු සියළුදෙනාම කාන්තාවන් වීම විශේෂ සිද්ධියකි. ඊට හේතුව වශයෙන් සැලකිය හැක්කේ, එදා සමාජය තුළ සිටි කාන්තාවන්ට සාක්ෂිකරුවන් හැටියට එතරම් පිළිගැනීමක් නොතිබුණ අතර, මෙම කථාව ගොතන ලද්දක් වූයේ නම්, පළමුවන සාක්ෂිකරුවන් හැටියට පිරිමින්ව නම් කිරීමට බොහෝ විට ඉඩ තිබුණ. එනමුත්, එහි අන්තර්ගත වූයේ පිරිමින් නොව, දොලොස් දෙනාද නොව, එනමුත් එක කාන්තාවක් පමණි. මෙම යහපත් ආරංචිය ගෝලයන් හට පැවසීමට ඇය ගියත්, ඔවුන්, ඇය පැවසූ දෙය පිළිනොගැනීම පුදුම වන්නට තරම් කරුණක් නොවන්නේ ඇය පැවසූ දෙය අරුම පුදුම දෙයක් වූ නිසාත්, මරියා කාන්තාවක් වූ බැවිනුත්ය.

යේසුස්වහන්සේගේ උත්ථාන වීමේ කථාවට පක්ෂව අදහස් ප්‍රකාශ කරන්නාවූ අය පවසන අන්දමට, ස්ත්‍රීන් මුල්වරට දැකීම මෙම කථාවේ සත්‍යවාදී භාවය රැකීම පිණිස ඇති ප්‍රබල සාක්ෂියක් බවය.

`මෙම කථාව ගොතන ලද්දක් නම්, මාර්ක් 16:14හි සඳහන් කරුණුවල කිසිම අර්ථවත් භාවයක් ඇති නොවන්නේ ඇයි?`

ඇත්තවශයෙන්ම, ඔවුන් විසින් මෙම කථාව ගොතා ඇත්නම්, ඔවුන්ව මේ තරම් පහත් අඩියකට වැටෙන්න ඔවුන්ව සලස්වන්නේ ඇයි? ඔවුන්ගේ “සිත් දැඩිකම” පිළිබඳව ඔවුන්ට දෝෂාරෝපණය කරන්නට යේසුස්වහන්සේට සිදුවිය. ශුභාරංචි වාර්තා අනුව, යේසුස්වහන්සේව අත් අඩංගුවට ගත් අවස්ථාවේ සිට, උත්ථාන වීමෙන් පසු පෙනී සිටි අවස්ථාව දක්වා, යේසුස්වහන්සේගේ අනුගාමිකයින්ව පෙන්වනු ලබන්නේ අතිශයින්ම සෘණාත්මක ස්වභාවයකිනි. එනම්, පලායාම, නොදන්නා බව පැවසීම, විශ්වාස නොකිරීම සහ තව තවත් බොහෝ දේවල් අඩංගු වේ. මෙම කථාව ගොතන ලද්දක් නම්, මේ දේවල් සඳහන් කිරීම නිෂ්ඵල කටයුත්තකි.

පසුකලෙක, ඊට හාත්පසින්ම වෙනස් වූ ආකාරයෙන් උත්ථාන වුණාවූ ක්‍රිස්තුස්වහන්සේ පිළිබඳව, නිර්භීතව සහ නොපැකිලී ප්‍රකාශ කරමින්, සියළුදෙනාට බලාපොරොත්තුව ලබා දෙමින් කටයුතු කළ අන්දම, මෙම ප්‍රකාශවල සත්‍යවාදී භාවය සනාථ කෙරෙන ප්‍රබල සාක්ෂියකි.

`සැකය සහ අවිශ්වාසය යන ආත්මික උගුල්වලින් අපට ආරක්ෂා වී සිටිය හැක්කේ කෙසේද? අප දිනපතා මළවුන්ගෙන් උත්ථානවූ ක්‍රිස්තුස්වහන්සේ සමග සම්බන්ධතාවයක් පවත්වාගෙන යායුත්තේ ඇයි?`