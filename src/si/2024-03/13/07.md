---
title:  වැඩිදුර අධ්‍යයනය සඳහා
date:   27/09/2024
---

කියවන්න Ellen G. White, " 'The Lord Is Risen,' " pp. 779–787; "Go TeachAll Nations," pp. 818–828, in _The Desire of Ages_

ඇදහිලිවන්තයාට ක්‍රිස්තුස්වහන්සේ නැවත නැගිටීම සහ ජීවනයද වන්නේය. පාපය හේතුවෙන් අපට අහිමිව ගිය ජීවනය අපේ ගැළවුම්කරු තුළින් නැවත ගොඩනැගෙනු ඇත. උන්වහන්සේ කැමති කෙනෙකු ප්‍රාණවත් කරනු පිණිස උන්වහන්සේ තුළ ජීවය ඇත. උන්වහන්සේ සතුව අමරණීයත්වය දීමට ඇති බලය ආයෝජනය කර ඇත. මනුෂ්‍යත්වයෙන් උන්වහන්සේ අත්හල ජීවිතය, උන්වහන්සේ නැවතත් රැගෙන ගිය මනුෂ්‍යත්වය උදෙසා දෙනු ලබන සේක. උන්වහන්සේ පවසා ඇත්තේ, ‘මා ආවේ ඔවුන්ට ජීවනය ලැබෙන පිණිසත්, එය අධික ලෙස ලැබෙන පිණිසත්ය.’ නමුත් මා දෙන වතුරෙන් බොන කවරෙක් නමුත්, කිසිකලෙක පිපාසා නොවන්නේය; මා ඔහුට දෙන වතුර ඔහු තුළෙහි සදාකාල ජීවනය නික්මවන්නාවූ වතුර උල්පතක් වන්නේය; මාගේ මාංශය කන්නාවූ මාගේ ලේ බොන්නාවූ අයට සදාකාල ජීවනය ඇත. මම අන්තිම දවසේදී ඔහු නැගටුවන්නෙමි” (යොහන් 10:10; 4:14; 6:54).

ඇදහිලිවන්තයාට, මරණය යනු සුළුදෙයකි. ක්‍රිස්තුස්වහන්සේ එය පිළිබඳව පවසන්නේ, එය සුළු නිමේෂයක කටයුත්තක් ලෙසිනි. යමෙක් මාගේ වචන රක්ෂා කරන්නේ නම්, ඔහු කිසිකලෙක මරණය දකින්නේ නැත. යමෙක් මාගේ වචන රක්ෂා කරන්නේ නම්, ඔහු කිසිකලෙක මරණයේ රස නොවිඳින්නේමය. ක්‍රිස්තියානි බැතිමතෙකුට මරණය නින්දක් පමණි. එය මොහොතක නිහඬතාවය සහ අන්ධකාරයකි. නුඹලාගේ ජීවනය ක්‍රිස්තුස්වහන්සේ සමග දෙවියන්වහන්සේ තුළ සඟවා තිබේ. අපේ ජීවනය වන ක්‍රිස්තුස්වහන්සේ ප්‍රකාශ වන කළ, නුඹලාත් උන්වහන්සේ සමග තේජසින් ප්‍රකාශවන්නහුය. යොහන් 8:51,52; කොලොස්සි 3:4.” —Ellen G. White, _The Desire of Ages_, pp. 786, 787.

යේසුස්වහන්සේ මළවුන්ගෙන් උත්ථාන වූ බව පිළිගන්නට කිසිසේත් සූදානම් නැති මිථ්‍යාදෘෂ්ටික ඉතිහාසඥයන් පවා, යේසුස්වහන්සේව මරණයට පත්කරනු ලැබූ බව පිළිගන්නවා පමණක් නොව, යේසුස්වහන්සේගේ මරණින් පසු යේසුස්වහන්සේ උත්ථානව සිටින බවට කියා සිටින බොහෝ අය ඔවුන්ට හමුවූ බව පිළිගන්නාසේම, මේ පිරිස එකට එකතුවී ක්‍රිස්තියානි සභාවේ න්‍යෂ්ටිය ගොඩනගා ඇති බවත් පිළිගනිති. ඇතැම් අය මෙසේ සාක්ෂි ඉදිරිපත් කිරීමේදී, ඊට විපක්ෂව සිටින අය කියා සිටින්නේ, ඇතැම් විට යේසුස්වහන්සේට නිවුන් සහෝදරයෙකු සිටින්නට ඇත යනුවෙන් හෝ මුල් ගෝලයන් යේසුස්වහන්සේව දුටුවා යයි සිතමින් මායාවකට හසුවී ඇති බවය. තවත් පිරිසක් පවසන්නේ යේසුස්වහන්සේ ඇත්තටම මරණයට පත්නොවූ බවත්, උන්වහන්සේ සිහි මුර්ඡාවී සිට, පසුව සුවයලැබූ බවත්ය. තවත් තැනැත්තෙකු පවසා ඇත්තේ පිටසක්වල ජීවියෙක් පැමිණ ශරීරය රැගෙන ගිය බවය. මෙහි ඉහත ඉදිරිපත් කර ඇති තර්ක කිසිවක්, නිසියාකාරව ඔප්පු කළ හැකි ඒවා නොවන බව ක්ලිෆර්ඩ් ගෝල්ඩ්ස්ටයින් නම් ලේඛකයා _Risen: Finding Hope in the Empty Tomb_ (Nampa, Idaho: Pacific Press, 2021). නම් ග්‍රන්ථයේ පෙන්වා දී ඇත.

**සාකච්ඡා සඳහා ප්‍රශ්න**:

`යේසුස්වහන්සේගේ උත්ථානවීම පිළිබඳව බොරුවක් පැවසීමට උවමනාවක් තිබුණාද? අප දන්නා පරිදි ඔවුන්ට මුහුණ පෑමට සිදුවූ දේවල් වූයේ ද්වේෂය, කොන්කර තැබීම සහ ඔවුන්ගේ ඇදහිල්ල හේතුවෙන් පීඩාවට පත්කරනු ලැබීමයි. මෙම කථාව ඔවුන් විසින් ගොතන ලද්දක් නම්, එයින් ඔවුන්ට අත්වන වාසිය කුමක්ද?`

`යේසුස්වහන්සේගේ උත්ථානවීම පිළිබඳව ඔබේ සිතට තදින් කාවදුනේ කුමන සාක්ෂියද? ඔබ දෙන හේතු පංතියේ සාමාජිකයන් සමග හුවමාරු කරගන්න.`

`යේසුස්වහන්සේගේ උත්ථාන වීම හේතුවෙන් අපට ඇති විශාල බලාපොරොත්තුව පිළිබඳව වැඩිවේලාවක් ගෙන මෙනෙහි කරන්න. 1 කොරින්ති 15 වන පරිච්ඡේදය කියවන්න. යේසුස්වහන්සේගේ උත්ථාන වීම පිළිබඳව පාවුල් තුමා කොතෙක් දුරට වැදගත් යයි සලකනු ලබයිද?`