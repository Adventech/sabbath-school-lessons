---
title:  ගල පෙරලා දමා තිබුණි
date:   23/09/2024
---

`මාර්ක් 16:1-8 සහ 1 කොරින්ති 15:1-8 කියවන්න. මෙහි දැක්වෙන පාඨ තුළ දැකිය හැකි පොදු ලක්ෂණ මොනවාද?`

සෑම ශුභාරංචියකම මළවුන්ගෙන් උත්ථාන වීමේ කථාන්තරය සඳහන්ව ඇත. එක් එක් ශුභාරංචි ලේඛකයා, තමන් දකින දෘෂ්ටි කෝනයෙන් මෙම කථාව ලියා ඇතත්, මෙහි තිබෙන මූලික හර පද්ධතිය 1 කොරින්ති 15:1-8 දක්වා ඇති පරිදි එකිනෙකට වෙනස් වූවක් නොවේ.

මෙහි නැවත නැවත ප්‍රධාන අදහස් හතරක් මතුවේ. එනම්; උන්වහන්සේ මැරුණ බව තැන්පත් කරනු ලැබූ බව, නැගිටුවනු ලැබූ බව, සහ පෙනුන බවත්ය. මාර්ක් 15හි මැරුණ වගත් භූමදානය කළ බවත් සඳහන්වේ. නැගිටුවනු ලැබූ බව සහ දුටු (පෙනුන) බව මාර්ක් 16හි සඳහන් වන්නේ නමුත්, එහි අර්ථයෙහි වෙනසක්ද දක්වා ඇත. මාර්ක් 16:7හි ගලීලයේදී හමුවීම සඳහන්ව තිබෙන අතර, එහිදී ඔබ උන්වහන්සේව දකිනු ඇතැයි පවසා ඇත (බලන්න යොහන් 21).

මළවුන්ගෙන් උත්ථාන වූ ස්වාමීන්වහන්සේ කෙනෙක් පිළිබඳව කිතුනුවන් දරන විශ්වාසය, විශ්වාස කළ නොහැකි දෙයක් සේ ඇතැම් පුද්ගලයන් සලකති. නමුත් උන්වහන්සේගේ නැවත නැගිටීම සත්‍ය වූ සිදුවීමක් වන අතර, එය තර්කානුකූලව ස්ථාවර පදනමක් ගනී.

මූලික වශයෙන් යමෙක් කළයුත්තේ, මැවුම්කරුවාණන් ලෙස දෙවියන්වහන්සේව විශ්වාස කිරීම (උත්පත්ති 1 සහ 2 බලන්න) වන අතර, ඊට පසුව නැවත නැගිටීම පිළිබඳව වන ප්‍රාතිහාර්යය සාධාරණ වූ දෙයක් වනු ඇත. මුලු විශ්වයම මවා ඊට පසුව පෘථිවියේ ජීවය මැවූ දෙවියන්වහන්සේට, අවශ්‍යයයි හැඟී ගියහොත්, යේසුස්වහන්සේව මළවුන්ගෙන් නැගිටුවීම පිණිස බලය ඇත. දෙවියන්වහන්සේගේ ජීවමානව වැඩ සිටීම, යේසුස්වහන්සේගේ මළවුන්ගෙන් උත්ථාන වීම අනිවාර්යයෙන්ම සිදුවිය යුතු කටයුත්තක් සේ සලකනු නොලබන නමුත්, යුක්ති සහගත කටයුත්තක් විය යුතු බව සලකනු ලබයි.

ඊළඟට, සොහොන ස්ථිරවශයෙන්ම හිස්ව තිබුණි. අදේවදෘෂ්ටික ඉතිහාසඥයන් පවා එම කරුණ පිළිගනිති. එය එසේ නොවුණානම්, උන්-වහන්සේගේ නැවත නැගිටීම පිළිබඳව කරනු ලබන ප්‍රකාශ උපන් ගෙයිම මියැදිය හැක්කේ, උන්වහන්සේගේ මැරුණාවූ දේහය තිබීම හේතුවෙන්, උන්වහන්සේ උත්ථානවූ බවට කරනු ලබන ප්‍රකාශවල කිසිම හරයක් නොමැති බැවිනි.

උන්වහන්සේගේ ගෝලයන් විසින් උන්වහන්සේගේ මෘත ශරීරය සොරකම් කරන්නට ඇත යනුවෙන් ගෙනෙනු ලබන අනෙක් චෝදනාව, ප්‍රායෝගික එකක් නොවේ. ඇත්තවශයෙන්ම ගෝලයන්ට ආරක්ෂක භටයන්ට වසංවී යාමට හැකියාවක් තිබුණේ නැත. යම්කිසි ආකාරයකින් ඔවුන් විසින් මෘතදේහය ලබාගත්තායයි උපකල්පනය කළත්, එම දේහය සොරකම් කළාය යන චෝදනාවට ගෝලයන්ව අත් අඩංගුවට නොගත්තේ මන්ද? එයට පිළිතුර වන්නේ, ගෝලයන් එවැනි දෙයක් නොකළ බව ආගමික නායකයන් හොඳාකාරව දැනසිටීමයි.

එමෙන්ම, මළවුන්ගෙන් උත්ථානවූ යේසුස්වහන්සේව තමන් දුටුවායයි බොහෝ දෙනෙක් සාක්ෂි දැරූහ. ආරම්භයේදී, ගෝලයන් ඇතුළු බොහෝ දෙනෙක් එය විශ්වාස නොකළහ. තවද එක් දැඩි හතුරෙකුවූ පාවුල්ද උත්ථාන වූ ස්වාමීන්වහන්සේව දුටු බව ප්‍රකාශ කළ අතර, ඒ හේතුවෙන් ඔහුqගේ ජීවිතයේ ගමන් මාර්ගයේ දිශාව සම්පූර්ණයෙන්ම වෙනතකට යොමුවූ බවද ඔහු පවසයි.

අවසාන වශයෙන් (තවත් බොහෝ හේතු ඇත), උත්ථාන වූ ස්වාමීන්-වහන්සේව තම දෙනෙත් වලින් දුටු බව පැවසූ, ක්‍රිස්තියානි සභාව ගොඩනැගූ මිනිසුන් විසින් කරනු ලබන සාක්ෂි දීම, යමෙකු විසින් කෙසේ පැහැදිලි කළ යුත්තේද? ඔවුන් යමක් බොරුවක් වශයෙන් දැන සිටියානම්, ඒ වෙනුවෙන් මරණයට පවා පත්වීමට කැමැත්තෙන් සිටීමේ හේතුව කුමක්ද? ක්‍රිස්තුස්වහන්සේ මරණයට පත්වූ විගසම (ක්‍රියා 3:15) සහ ඉන් වසර ගණනාවකට පසුව (1 පේත්‍රැස් 1:13) දෙනු ලැබූ ස්ථාවර සාක්ෂි තුළින්, උන්වහන්සේගේ උත්ථාන වීම පිළිබඳව ප්‍රබල ලෙස කරුණු ඉදිරිපත් කරනු ලබයි.

`ක්‍රිස්තුස්වහන්සේගේ උත්ථාන වීම පිළිබඳව ඔබට ඇති සාක්ෂි මොනවාදැයි යමෙක් ඔබෙන් විමසා සිටියහොත් ඔබ දෙන පිළිතුර කුමක්ද?`