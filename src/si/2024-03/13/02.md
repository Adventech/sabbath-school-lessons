---
title:  නැවත නැගිටීම පිළිබඳව සන්තෝෂ වීම
date:   22/09/2024
---

`මාර්ක් 15:42-16:6 කියවන්න. මෙහි සිදුවන්නේ කුමක්ද? නැවත නැගිටීමේ ජවනිකාවට මෙම කථාව මෙතරම් අදාළවන්නේ ඇයි?`

යේසුස්වහන්සේ මරණයට පත්වූයේ, “සූදානම් වීමේ දවස” වශයෙන් ඔවුන් විසින් හඳුන්වන දවසේදී බව ශුභාරංචිවල සෑම කතුවරයෙක්ම එකඟ වන්නාහ (මතෙව් 27:62; මාර්ක් 15:42; ලූක් 23:54; යොහන් 19:14, 31, 42). බොහෝ විවරණ සකස් කරන්නන් අවබෝධ කරගන්නේ, මෙම කාල පරිච්ඡේදය බ්‍රහස්පතින්දා හිරු බැස යාමේ සිට සිකුරාදා හිරු බැස යන තෙක් වන කාලය බවයි. යේසුස්වහන්සේ සිකුරාදා පස්වරුවේ මරණයට පත්වූ අතර, හිරු බැසයාමට පෙර ඉක්මණින් භූමදානය කරන ලදී.

සබත් දවසේදී, ස්වාමීන්වහන්සේ සොහොනේ සිට විවේකගත් අතර උන්වහන්සේගේ ගෝලයෝද විවේක ගත්හ. “ඔව්හු ආඥාව ලෙස සබත් දවසේ නිවාඩු ගත්තෝය (ලූක් 23:56) යනුවෙන් වන සඳහන අවම වශයෙන් ගෝලයන්ගේ සිත් තුළ යේසුස්වහන්සේ විසින් හතරවන ආඥාව එතරම් වැදගත් නැතැයි පවසා තිබුණා නම්, මෙවැනි දෙයක් සඳහන් කිරීම පුදුමයට කරුණක් වනු ඇත.

සෙනසුරාදා රාත්‍රියේ කාන්තාවන් සුවඳ වර්ග මිලට ගෙන, ඉරිදා හිමිදිරියේම ඔවුන් සොහොන වෙතට ගියේ, සාමාන්‍යයෙන් මිනියක් භූමදානය කිරීමේදී කළයුතු කටයුතු සම්පූර්ණ කිරීම පිණිසය. ඇත්තවශයෙන්ම යේසුස්වහන්සේ එහි සිටියේ නැත.

දෙවන ශත වර්ෂයේ මුල් භාගයේදී පමණ, යේසුස්වහන්සේ ඉරිදා දිනක මළවුන්ගෙන් නැගිටීම පිළිබඳව කිතුනු බැතිමතුන් එය තුළ කිසියම් වැදගත්කමක් දුටුහ. මෙය ඉරිදා ශුද්ධ දවසක් කරගැනීමට පදනමක් සේ සැලකූහ. එනමුත්, අලුත් ගිවිසුමේ උගන්වනු ලබන්නේ එවැනි දෙයක්ද?

`කොලොස්සි 2:10-12 කියවන්න. යේසුස්වහන්සේගේ උත්ථාන වීම පිළිබඳව අළුත් ගිවිසුමේ ඇති සිහිවටනය කුමක්ද?`

නැවත නැගිටීමේ සිහිවටනයක් ලෙස ඉරිදා පැවැත්විය යුතු බවට ඉඟි කරමින් වචනයක් හෝ බයිබලයේ සඳහන්ව නැත. එහි දක්වා ඇති සිහිවටනය බෞතීස්මයයි. “එබැවින් ක්‍රිස්තුස්වහන්සේ පියාණන්වහන්සේගේ මහිමය කරණකොටගෙන මළවුන්ගෙන් නැගිටුවනු ලැබුවාසේම, අපිත් ජීවනයේ අලුත්කමෙන් හැසිරෙනු පිණිස, මරණය තුළට බව්තීස්මය කරණකොටගෙන, උන්වහන්සේ සමග තැන්පත් කරනු ලැබුවෙමුව” (රෝම 6:4).

ඉරිදා නමස්කාරය පිළිබඳව බොරු දේව ධර්ම ඉගැන්වීම් ගණන් නොගෙන, යේසුස්වහන්සේ ඉරිදා උදෑසන උත්ථාන වීම පිළිබඳව ඇඩ්වෙන්ටිස්ට්වරුන් ලෙස අපි ප්‍රීති ප්‍රමෝදයට පත්විය යුත්තෙමු. යේසුස්වහන්සේ මරණයෙන් ජයගෙන ඇතුවාසේම, උන්හන්සේගේ උත්ථාන වීම තුළින් අපට ස්ථිර සහතිකයක් ඇත.

> <p></p>
> “අපගේ ස්වාමීවූ යේසුස් ක්‍රිස්තුස්වහන්සේගේ පියවූ දෙවියන්වහන්සේට ප්‍රශංසා වේවා. මක්නිසාද අන්තිම කාලයෙහි එළිදරව් වෙන්ට සූදානම්ව තිබෙන ගැළවීමට දෙවියන්වහන්සේගේ බලයෙන්, ඇදහිල්ල කරණකොටගෙන ආරක්ෂා කරනු ලබන්නාවූ (1 පේත්‍රැස් 1:3).

`යේසුස්වහන්සේගේ උත්ථාන වීම පිළිබඳව පාවුල් තුමාට තිබූ ස්ථිර භාවය දෙස බලන්න. අපටද එවැනිම ස්ථිර භාවයක් ඇතුව සිටිය හැක්කේ කෙසේද?`