---
title:  උත්ථානවූ ස්වාමීන්වහන්සේ
date:   21/09/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 15:42-47, මාර්ක් 16, කොලොස්සි 2:10-12, 1 කොරින්ති 15:1-8, දානියෙල් 9:24-27, යොහන් 20:11-18.

> <p>කටපාඩම් පදය</p>
> “ඔහු ඔවුන්ට කථාකොට: භීත නොවෙල්ලා. නුඹලා වනාහි කුරුසියෙහි ඇණගසනලද නාසරිය යේසුස්වහන්සේ සොයන්නහුය. උන්වහන්සේ නැගුටුණුසේක; උන්වහන්සේ මෙහි නැත. මෙන්න, ඔවුන් උන්වහන්සේ තැබූ ස්ථානය!” (මාර්ක් 16:6).

යේසුස්වහන්සේව කුරුසිපත් කිරීමේදී උන්වහන්සේගේ ගෝලයන්ගේ බලාපොරොත්තු සහ ඇදහිල්ල විනාශයට පත් විය. එය ඔවුන්ට අන්ධකාරයෙන් පිරි සති අන්තයක් වූයේ, ඔවුන් තම ස්වාමියාගේ මරණය පිළිබඳව අරගලයක සිටියා පමණක් නොව, ඔවුන්ගේ ජීවිත පිළිබඳව පවා බියට පත්ව සිටීමය. (යොහන් 20:19).

මාර්ක් 16, මෙම ශුභාරංචියේ අවසාන පරිච්ඡේදය වන අතර, මෙහිදී උන්වහන්සේගේ මරණයට පසුව වූ සිද්ධීන් පිළිබඳව බලමු.

පළමුකොට යේසුස්වහන්සේගේ උත්ථානය සිදුවූ වේලාව බලා, එම ඉරිදා හිමිදිරියේම එම කාන්තාවන් සොහොන් ගෙය කරා ආවේ මන්දැයි විමසා බලමු. ඇතැම් විට සෙවන්ත්-ඩේ ඇඩ්වෙන්ටිස්ට්වරුන් ඉරිදා උදෑසන යේසුස්- වහන්සේගේ උත්ථානවීම පිළිබඳව නිශ්ශබ්දව සිටින්නේ, ඉරිදා නමස්කාර කරන්නවුන් එම දවස වැරදියට පාවිච්චි කරමින් අනිසි ශුද්ධත්වයක් එම දවසට දෙන බැවින් විය හැක. ඒ වෙනුවට අප විසින් කළ යුත්තේ අවාසනාවකට මෙන් මෙම කරුණ මුල්කරගනිමින් බොරු දේවධර්මයක් ඇතිවුවත්, ක්‍රිස්තුස්-වහන්සේගේ ඉරුදින උත්ථාන වීම පිළිබඳව ප්‍රශංසා කිරීමයි.

දෙවනුව, මෙම පාඩම තුළින් මාර්ක් 16හි 1 වන පදය පැහැදිලි කරනු ලබන්නේ එම වචන මාර්ක් පොත මුළුල්ලේම ඇති තේමාවට සම්බන්ධ කරමිනි. සඳුදාට සහ අඟහරුවාදාට අධ්‍යයනය සඳහා ඇති කොටස් තුළින් මෙම සංකල්ප පිළිබඳව විශේෂයෙන් බලමු.

තුන්වනුව, මාර්ක් 16 වන පරිච්ඡේදයේ ඉතිරි කොටස, තුළින් අපට තබා ඇති මෙහෙවර පිළිබඳව බදාදා සහ බ්‍රහස්පතින්දා දවස්වලට නියමිත පාඩම් තුළින් අධ්‍යයනය කරමු. මේ පරිච්ඡේදය අවසන්වන්නේ මාර්ක් පොත කියවන පාඨකයාට මෙම ශුභාරංචිය ලෝ මුළුල්ලේ ගෙනයනු පිණිස දෙනු ලබන අභියෝගයත් සමගය.

සැප්තැම්බර් මස 28 දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.