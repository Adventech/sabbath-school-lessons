---
title:  ඔබ කවුද?
date:   12/09/2024
---

`මාර්ක් 14:60-72 කියවන්න. පේත්‍රැස් කළ ආකාරයට වඩා වෙනස්වූ ක්‍රමයකට යේසුස්වහන්සේ වූ සිද්ධි වලට ප්‍රතිචාරය දැක්වූ අන්දම සංසන්දනය කරන්න. මෙම වෙනස්කම් තුළින් අපට ගත හැකි පාඩම් මොනවාද?`

මාර්ක් 14:53-59 දක්වා වන කොටසේ සඳහන් වන්නේ යේසුස්වහන්සේගේ විනිශ්චයේ පළමුවන අදියර සඳහා සන්හීඩ්‍රන් මණ්ඩලය ඉදිරියට ගෙන ආ විස්තරයකි. එය කලකිරීමට පත්කරන ක්‍රියාවකි. නැවත නැවතත්, නායකයන් උත්සාහ කළේ උන්වහන්සේට එරෙහිව ගෙනෙනු ලබන චෝදනා දුර්වල ඒවා නොවන පරිදි කටයුතු කිරීමයි. ශුභාරංචි ලේඛකයා පෙන්වාදී ඇත්තේ මෙම චෝදනා බොරුවලින් පිරී තිබූ අතර එම සාක්ෂි කිසිවක් ගැලපුනේ නැති බවයි.

අවසානයේ උත්තම පූජකයා නැගී සිට යේසුස්වහන්සේට කෙලින්ම ආමන්ත්‍රනය කරයි. මුලින්, යේසුස්වහන්සේ ප්‍රතිචාරයක් දැක්වූයේ නැත. ඊට පසුව උත්තම පූජකයා, යේසුස්වහන්සේව, දෙවියන්වහන්සේ ඉදිරියෙහි දිවුරුමක පිහිටුවා, (මතෙව් 26:63 බලන්න), උන්වහන්සේ මෙසියස්වහන්සේද යනුවෙන් සෘජු ප්‍රශ්නයක් ඇසුවේය. යේසුස්වහන්සේ අවංකව සහ සෘජුව, උන්වහන්සේ එසේවන බව පවසා දානියෙල් 7:13,14න් උපුටා දක්වමින් මනුෂ්‍ය පුත්‍රයා දෙවියන් වහන්සේගේ දකුණු පසින් අසුන්ගෙන, ස්වර්ගයේ වලාකුළු මතින් පැමිණෙන බව කීසේක. උත්තම පූජකයාට මෙය දරාගත හැකි දෙයක් නොවූ හෙයින්, ඔහු ඔහුගේ වස්ත්‍ර ඉරාගෙන යේසුස්වහන්සේ වරදකරු යයි ප්‍රකාශ කරන ලෙස ඉල්ලා සිටි අතර, එම මණ්ඩලය ක්ෂණිකවම එම තීන්දුව දුන්නේය. උන්වහන්සේට කෙල ගසමින්, උන්වහන්සේගේ මුහුණ ආවරණය කරමින්, උන්වහන්සේට පහර දෙමින්, අනාවැකි පවසනමෙන් විහිළු කරමින්, නායකයෝ යේසුස්වහන්සේව ලජ්ජාවට පත්කළහ.

යේසුස්වහන්සේ ඇතුලත සිට විනිශ්චයට මුහුණ දෙමින්, විශ්වාසවන්ත සාක්ෂියක් දැරූ සේක. පේත්‍රැස් පිටත සිට බොරු වාර්තාවක් සැපයුවේය. මෙය මාර්ක් පොතේ හයවන සහ අවසාන කථා මැද කථාවයි. මෙහි ඇති ඇනුම්පදය සෘජුවම පෙන්නුම් කර ඇත. මෙහි සමාන්තර චරිත දෙකක් ඇත. ඔවුන් නම් යේසුස්වහන්සේ සහ පේත්‍රැස් වෙති. ඔවුන්ගේ ක්‍රියා එකිනෙකට වෙනස්ය. යේසුස්වහන්සේ විශ්වාසවන්ත සාක්ෂියක් දෙන අතර පේත්‍රැස් දෙන්නේ බොරු එකකි. තුන් වතාවක් සේවකයෙකු හෝ අසල සිටි කෙනෙක් පේත්‍රැස් වෙතට ගොස් අමතා ඇති අතර, ඒ සෑම අවස්ථාවකම ඔහු යේසුස්වහන්සේව නාඳුනන බව සහ උන්වහන්සේව ඇසුරු කර නැති බව පවසමින්, ශාප කරන්ටත්, දිවුරන්ටත් විය.

මෙම අවස්ථාවේදී කුකුළා දෙවෙනි වරටත් හැඬලූ අතර, එම රාත්‍රියේ පේත්‍රැස් විසින් තුන්වරක් යේසුස්වහන්සේව නාඳුනන බව යේසුස්වහන්සේ කී අනාවැකිය ඔහුට මතක් විය. එම අවස්ථාවේ ඔහු හඬා වැලපුනේය. මෙහි සිත් කාවදින ඇනුම්පදය මෙයයි. නඩු විභාගයෙන් පසුව, යේසුස්වහන්සේගේ දෙනෙත් බැඳ පහරදී “අනාවැකි පවසන්නැයි” විධනාය කළහ! ඔවුන් එසේ කළේ, පහර දුන්නේ කවුරුන්දැයි උන්වහන්සේ නොදුටු බැවින්, උන්වහන්සේට උසුළු විසුළු කරනු පිණිසය. කෙසේවුවද, එම මොහොතේ ඔවුන් මේ දේවල් කරමින් සිටි විට, පහල තිබූ චතුරශ්‍රයේ සිට පේත්‍රැස් යේසුස්වහන්සේව නොදන්නා බව කියා සිටීමෙන්, යේසුස්වහන්සේගේ එක් අනාවැකියක් ඉටුවිය. කෙසේ නමුත්, යේසුස් වහන්සේව නාඳුනන බව පැවසීමෙන් යේසුස්වහන්සේ, මෙසියස්වහන්සේ බව පේත්‍රැස් පැහැදිලි කළේය.

`යමෙක් යේසුස්වහන්සේව අනුගමනය කිරීමට ආශාවෙන් සිටියත්, ඇතැම් අවස්ථාවලදී එසේ කිරීමට අපහසු වන තැනැත්තෙකු හට ඔබ විසින් දෙනු ලබන බලාපොරොත්තුවේ වචන මොනවාද? අප අතරින් ඇතැම් අවස්ථාවලදී, යේසුස්වහන්සේට අවශ්‍ය යයි අප දන්නා දේ අනුගමනය කරන්නට අසමත් නොවනු අය කවුද?`