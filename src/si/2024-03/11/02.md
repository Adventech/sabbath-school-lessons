---
title:  අමතක නොවන
date:   08/09/2024
---

`මාර්ක් 14:1-11 කියවන්න. මෙහි සාකච්ඡාවට යොමු කර ඇති කථාන්තර දෙක මොනවාද? ඒවා එකිනෙකට පරස්පරව කටයුතු කරන්නේ කෙසේද?`

පාස්කුවට තව ඇත්තේ දින දෙකක් පමණක් බව මාර්ක් 14:1 හි සඳහන්වේ. මෙම රැස්වීම පැවතුනේ එම සතියේ අඟහරුවාදා රාත්‍රියේ හෝ බදාදාය. ආගමික නායකයන්ට සැලැස්මක් මෙන්ම නියම කරන ලද කාලවේලාවක් ඇත. ඔවුන්ට අවශ්‍යවන්නේ ඔවුන්ගේ අරමුණ කරා යාහැකි ක්‍රමයකි. එය පැමිණෙන්නේ විශ්මය ජනක ස්ථානයකිනි.

මෙම ඡේදයෙහි ඇත්තේ මාර්ක් පොතේ ඇති පස්වන කථා මැද කථාවයි. (3 වන පාඩම බලන්න). යේසුස්වහන්සේට එරෙහිව සිදුකරනු ලැබූ කුමන්ත්‍රණය පිළිබඳව ඇති කථාව, එක් ස්ත්‍රියක් විසින් යේසුස්වහන්සේගේ හිස වටිනා සුවඳ විලවුන් වර්ගයකින් ආලේප කරනු ලැබූ කථාව හා සම්බන්ධ වේ. මෙහි සමාන්තර චරිත දෙකක් ප්‍රතිවිරුද්ධ ක්‍රියාවල නිරත වීම ඇනුම්පදයක ස්වරූපයක් ගනී.

මෙහි සිටි කාන්තාව කවුරුන්ද යන වග මාර්ක් හෙළිදරව් කර නැත. ඇය යේසුස්වහන්සේට දුන් පුදුමාකාර තෑග්ග, යූදස්ගේ ස්වාමීන්ව පාවාදීමෙන් කළ ද්‍රෝහිකම එකිනෙකට පරස්පර සිද්ධීන්ය. ඇයව නම්කොට නැත, ඔහුව නම්කොට ඇත්තේ ගෝලයන් දොළොස්දෙනාගෙන් කෙනෙකු ලෙසය. ඇයගේ ත්‍යාගයේ වටිනාකම සඳහන් කර ඇත. ඔහුගේ මිල වූයේ මුදල් දෙන බවට වූ පොරොන්දුවක් පමණි.

ඇය මෙම දෙය කරන්නේ ඇයිදැයි නිසි හේතුවක් දී නැති නමුත්, එදා රාත්‍රී ආහාරයට රැස්ව සිටි මිනිසුන් විසින් ඇය කළාවූ මේ ක්‍රියාව මුදල් නාස්තියක් සේ සලකමින්, එහි වටිනාකම මිනිසෙකුගේ එක් වසරක වැඩ සඳහා ගෙවනු ලැබූ වේතනයකට සමාන වූ බැවින් තුෂ්ණිම්භූතව බලා සිටියහ. එවිට යේසුස්වහන්සේ ඇයගේ ක්‍රියාව පසසමින් පවසා සිටියේ ශුභාරංචිය ලෝවටා ප්‍රකාශයට පත්කරනු ලබන විට, ඇය එදා කළ ක්‍රියාව සිහියට නගනු ඇති බවයි. එම සිද්ධිය අමතක නොවන දෙයකි. ඇත්තවශයෙන්ම, ඇගේ මෙම ක්‍රියාව එක් එක් ආකාරයට ශුභාරංචි හතරෙහිම සඳහන්ව ඇත්තේ, යේසුස්වහන්සේ පැවසූ ආකාරයට, ඇතැම් විට ඇගේ ක්‍රියාව සිහිවටනයක් කරනු පිණිස විය හැක.

එමෙන්ම යුදස්ගේ පාවාදීමද අමතක නොවන සිද්ධියකි. මර්ක් තුමා ඉඟිකරන්නේ ඔහුගේ චේතනාව තණ්හාව බවය. යොහන්ගේ ශුභාරංචියේ එය වඩාත් පැහැදිලි කර ඇත (යොහන් 12:4-6).

මාර්ක් විසින් . 'Good' ‘යහපත්’ නම් වචනය ගෙන එය කීප ආකාරයකට වදන් යොදා හසුරුවන්නට වූයේ, චේතනා හෝ කථා දෙකේ වස්තු බීජ, මේ කථා තුළ ක්‍රියාත්මක වන අයුරු දක්වමිනි. යේසුස්වහන්සේ මෙම ස්ත්‍රියගේ ක්‍රියාව “යහපත් / ලස්සන” වශයෙන් දුටු බව මාර්ක් 14:6 හි සඳහන් කර ඇත. ඔබට දුප්පතුන් උදෙසා නිතර ‘යහපත’ කළ හැක (මාර්ක් 14:7) හි උන්වහන්සේ පැවසූ සේක. මාර්ක් 14:9හි උන්වහන්සේ ඇගේ ක්‍රියාව හඳුන්වන්නේ, “යහපත් ආරංචිය / ශුභාරංචිය” වශයෙනි. මාර්ක් 14:11හි යුදස් යේසුස්වහන්සේව පාවාදීම පිණිස “පහසු / යහපත්” ප්‍රස්ථාවක් සොයමින් සිටියේය. මෙම වදන් හසුරවමින් යෝජනා කරනු ලබන්නේ, මනුෂ්‍යයන් විසින් යේසුස්වහන්සේව විනාශ කරනු ලබන කුමන්ත්‍රණ නියතවශයෙන්ම ශුභාරංචි කථාවේ කොටසක් වන අතර, එමගින් දේව කැමැත්ත ඵලගැන්වී, මානව වර්ගයාගේ ගැළවීම උදෙසා උන්වහන්සේගේ පුත්‍රයාණන් එවනු ලැබීමෙනි.

`මෙහි සිදුවන දෙය පැහැදිලි කිරීම පිණිස රෝම 8:28 උපකාර වන්නේ කෙසේද?`