---
title:  යේසුස්වහන්සේගෙන් ඉවතට පලා යනු පිණිස සියල්ල අත්හැරීම
date:   11/09/2024
---

`මාර්ක් 14:43-52 කියවන්න. ගැළවීමේ සැලැස්මට අතිශයින් වැදගත්වූ කුමන දෙයක් මෙහි සිදුවීද?`

යේසුස්වහන්සේව ඉතා සමීපව ආශ්‍රය කළ එක් පුද්ගලයෙක්, උන්වහන්සේව සතුරන්ට පාවා දුන් බව තිගැස්මට කරුණකි. යුදස්ගේ චේතනාව පිළිබඳව ශුභාරංචි තුළ වැඩි විස්තරයක් නැත. එනමුත්, එලන් වයිට් ලියා ඇත්තේ, යුදස්ට ස්වභාවයෙන්ම මුදල් පිළිබඳව විශාල කෑදරකමක් විය. එනමුත් මෙවැනි දෙයක් කිරීමට තරම් ඔහුගේ සිත දූෂිත එකක් නොවුණි. තෘෂ්ණාව නමැති නපුරු ආත්මය ඔහුගේ සිත තුළ වර්ධනය වීමට ඉඩ දුන් බැවින්, එය අවසානයේ ඔහුගේ ජීවිතය හැසිරවීමේ එකම චේතනාව බවට පත්විය. ධනය රැස්කිරීමට ඔහු තුළ තිබූ කෑදරකම, ක්‍රිස්තුස්වහන්සේට තිබූ ආදරයට වඩා අභිබවා ගියේය. එක අවකල් ක්‍රියාවකට වහලකු වීමෙන්, ඔහුම සාතන්ට බාරවී, පාපයේ ඕනෑම දුරකට යාමට සූදානම් වූවේය.” The Desire ofAges, p. 716.

පාවා දීම සියළුදෙනා නින්දිත දෙයක් සේ සලකන අතර, පාවා දෙන්නන්ගෙන් ප්‍රයෝජන ගන්නවුන් පවා (මතෙව් 27:3-7 සංසන්දනය කරන්න). එම මතයේම සිටිති. යුදස්ගේ ක්‍රියාව අතිශයින් දුෂ්ට එකක් වනුයේ, ඔහු පාවාදීම මිත්‍රත්වයේ මුහුණුවරක් ගෙන කළ බැවිනි. ඔහු පිරිසට දැනුම් දුන්නේ, ඔහු විසින් සිප වැළඳගන්න පුද්ගලයා අත් අඩංගුවට ගතයුතු පුද්ගලයා වන බවයි. යුදස්ට තම ද්‍රෝහිත්වය යේසුස්වහන්සේගෙන් සහ ගෝලයන්ගෙන් වසංකර තබාගැනීමට උවමනාවක් තිබූ බව පෙනෙන්නට ඇත.

සමූහයා යේසුස්වහන්සේව අත් අඩංගුවට ගත්විට මහත් අවුල් ස්වභාවයක් ඇති විය. යමෙක් කඩුවක් ගෙන (ඒ පේත්‍රැස් බව යොහන් 18:10,11හි සඳහන්වේ). උත්තම පූජකයාගේ දාසයෙකුගේ කන කපා දැම්මේය. යේසුස්වහන්සේ ජන රාශියට ආමන්ත්‍රණය කරමින්, උන්වහන්සේ එලිමහනේ සහ දේවමාලිගයේ සිටියදී, මෙසේ නොකර බියගුලුව රහසේ කිරීම පිළිබඳව ඔවුන්ට දෝෂාරෝපනය කළසේක. ලියවිල්ල සම්පූර්ණවී ඇති බව පවසමින් යේසුස්වහන්සේ කථාව නතර කළසේක. පාස්කුවට පෙර සතියේ වූ සිද්ධි දාමයෙහි කථා වස්තු බීජ දෙක තුළ දකින්නට ලැබෙන විශේෂත්වය වන්නේ, දෙවියන්වහන්සේගේ කැමැත්ත සම්පූර්ණත්වයට පැමිණෙන්නාසේම, මනුෂ්‍ය කැමැත්ත, මෙසියස්වහන්සේව විනාශ කිරීමට මං සොයයි.

පේත්‍රැස් ඇතුළු ගෝලයන් සියළුදෙනා පලාගිය නමුත්, පේත්‍රැස් නැවත පැමිණ තරමක් ඈතින් සිට උන්වහන්සේව අනුගමනය කිරීමේදී ඔහු කරදරයක පැටලෙයි. එනමුත් මාර්ක් 14:51,52 හි පවසන්නේ, එක් තරුණයෙකු දුරින් සිට යේසුස්වහන්සේව අනුගමනය කළ බව වුවත්, මේ පිළිබඳව අන් කිසිම ශුභාරංචියක සඳහන්වන්නේ නැත. ඇතැමෙක් ඒ මාර්ක් බව කීවත්, එය ඔප්පු කළ නොහැක. මෙහි විශේෂයෙන්ම අවධානයට යොමුවන කරුණ වන්නේ එම තැනැත්තා නිර්වස්ත්‍රයෙන් දුව යාමයි. මෙම තරුණයා, යේසුස්වහන්සේව අනුගමනය කරනු පිණිස සියල්ල අත්හරිනවා වෙනුවට, ඔහු සියළුදේ අත්හැරියේ යේසුස්වහන්සේගෙන් පලා යනු පිණිසය.

`යූදස් එක අවකල් ක්‍රියාවකට තම ජීවිතය තුළ වර්ධනය වීමට ඉඩ දීමෙන්, ඊට වහලෙකු වීම පිළිබඳව වන භයානක සිතුවිල්ල ගැන කල්පනා කරන්න. පාපයට ද්වේෂ කිරීම සහ දෙවියන්වහන්සේගේ අනුග්‍රහයෙන් එය ජයගැනීම පිළිබඳව අප උගත යුතු පාඩම කුමක්ද?`