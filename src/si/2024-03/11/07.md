---
title:  වැඩිදුර අධ්‍යයනය සඳහා
date:   13/09/2024
---

කියවන්න Ellen G. White, "Before Annas and the Court of Caiaphas," pp. 698–715; "Judas," pp. 716–722, in _The Desire of Ages_.

පේත්‍රැස්ගේ තොල් මත පහත් ඝනයේ දිවුරුම් තවමත් නැවුම්ව තිබෙන අතර, මහත් ඝෝෂාවකින් හැඬලූ කුකුළාගේ නාද තවමත් ඔහුගේ කන් තුළ රැව් දෙමින් පැවති අතර, ගැළවුම්කරුවාණන් මඳකට, ඔරවාගෙන සිටි විනිසුරුවන්ගෙන් මුහුණ ඉවත් කොට, උන්වහන්සේගේ අසරණ ගෝලයා දෙස බැලූසේක. ඒ මොහොතේම පේත්‍රැස්ගේ නෙත් තම ස්වාමියාගේ නෙත් හා ගැටිණි. උන්වහන්සේගේ මෘදු මුහුණෙහි ඉතා ගැඹුරු අනුකම්පාවක් සහ ශෝකයක් ඇති බව ඔහුට කියවිය හැකි වූ නමුත්, එහි කිසිම කෝපයක් දකින්නට නොතිබුණි.

සුදුමැලි ගැන්වී, පීඩා විඳs මුහුනේ, එම වෙව්ලන තොල්, දයාවේ හා කමාවීමේ ලක්ෂණ හීයක් වැදුනාක් මෙන් ඔහුගේ සිත පසාරු කරගෙන ගියේය. ඔහුගේ හෘද සාක්ෂිය අවදි විය. මතකය අලුත් විය. දැනට පැය කිහිපයකට පෙර ඔහු ස්වාමීන්වහන්සේ වෙනුවෙන් උන්වහන්සේ සමග සිරගෙට යාමට හෝ මරණයට පත්වීමට සූදානම් බව පැවසූ ආකාරය ඔහුට සිහිගැන්විනි. ඔහු විසින් ස්වාමීන් වහන්සේව නාඳුනන බව එම රාත්‍රිය තුළ තුන්වරක් පවසනු ඇති බව ගැළවුම් කරුවාණන්වහන්සේ උඩුමහලේදී පැවසූ විට, ඔහුගේ සිතට ඇතිවූ ශෝකය ඔහුගේ මතකයට ආවේය. පේත්‍රැස් තම ස්වාමියාව නොදන්නා බව පවසා හමාර වූවා පමණි, එනමුත් තදබල ශෝකයෙන් යුක්තව, ඔහු දැන් අවබෝධ කරගත් කරුණක් වූයේ, ඔහුගේ ස්වාමීන්වහන්සේ කොතරම් හොඳින් ඔහු පිළිබඳව දැන සිටියේද යන වග සහ ඔහුවත් නොදැන සිටි ඔහුගේ බොරුකාර ජීවිතය පිළිබඳව, කෙතෙක් දුරට නිවැරදිව උන්වහන්සේ ඔහුගේ සිත කියවා ඇත්ද යනුවෙනි.

**සාකච්ඡා සඳහා ප්‍රශ්න**:

`යේසුස්වහන්සේ මාර්ක් 14:9 හි පැවසූ අනාවැකිය කියවීමෙන් පමණක්, යේසුස්වහන්සේගේ තවත් අනාවැකියක් ඉටුවන අයුරු අප දකින්නේ, එම අනාවැකිය ප්‍රථමයෙන් ප්‍රකාශයට පත්කළ අවස්ථාව ගැන සැලකිල්ලට ගත් විට, එය සාර්ථක වීමට තිබූ සම්භාව්‍යතාවය ඉතා අඩුමට්ටමක තිබුණත්, ඇත්තවශයෙන්ම එය ඉටුවූයේ කෙසේද?`

`යුදස් සහ පේත්‍රැස් අතර තිබූ සමාන සහ අසමානකම් සංසන්දය කරන්න. පාස්කුවට පෙර සතියේ වූ ජවනිකාව තුළ ඔවුන් සමාන වූයේ කුමන ආකාරයටද? ඔවුන් වෙනස් වූයේ කුමන විධියටද?`

`ස්වාමීන්වහන්සේගේ රාත්‍රී භෝජනයෙහි අර්ථය පිළිබඳව සාකච්ඡා කරන්න. අපේ දේවස්ථානය තුළ මෙය වඩාත් අර්ථවත් කළ හැක්කේ කෙසේද? මෙම දේව මෙහෙයට වැඩි සාමාජික පිරිසක් සහභාගි කරගත හැක්කේ කෙසේද?`

`ගෙත්සෙමනේදී යේසුස්වහන්සේ කළ යාච්ඤාවට දෙවියන්වහන්සේගේ පිළිතුර වූයේ ‘නැත’යනුවෙනි. දෙවියන්වහන්සේ අපට ‘නැත’ යනුවෙන් පැවසූ විට ඉන් අර්ථගැන්වෙන්නේ කුමක්ද?`