---
title:  අත්අඩංගුවට ගෙන විනිශ්චය කිරීම
date:   07/09/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 14, යොහන් 12:4-6, රෝම. 8:28, නික්මයාම. 24:8, යෙරෙමියා 31:31-34, සෙක. 13:7.

> <p>කටපාඩම් පදය</p>
> “අබ්බා පියාණෙනි, ඔබට සියල්ලම පුළුවන; මේ කුසලාන මාගෙන් පහකළ මැනව. එසේ වී නුමුත් මා කැමති දේ නොව ඔබ කැමති දේ වේවයි කීසේක.” (මාර්ක් 14:36).

මාර්ක් ශුභාරංචියේ 14-16 දක්වා වන පරිච්ඡේද යේසුස්වහන්සේගේ දුක් විඳීම් මරණයට පත්වීම සහ මළවුන්ගෙන් උත්ථාන වීම පිළිබඳව සඳහන්වේ. අප 9 වන පාඩම තුළ හැදෑරූ පරිදි මාර්ක් පොතේ අවසාන පරිච්ඡේද හය තුළින් ආවරණය වන්නේ එක් සතියක කාල පරිච්ඡේදයක් පමණි. මාර්ක් 14-16 දක්වා වන පරිච්ඡේද තුළ පාස්කුවට පෙර සතියේ වූ සිදුවීම් බොහොමයක්, එනම් එම සතියේ බ්‍රහස්පතින්දා සහ සිකුරාදා සිදුවිය. යේසුස්වහන්සේගේ මරණය සිකුරාදාද, උත්ථානවීම ඉරිදාද වන්නට නියමිතව තිබුණි.

මෙම සතියට අදාළ පාඩම මාර්ක් 14 වන පරිච්ඡේදය කෙරෙහි අවධානය යොමුකරනු ලබන අතර, මෙහිදී පස්වන කථා මැද කථාව ආරම්භ කරමින්, යේසුස්වහන්සේට අදාළ, එකිනෙකට ප්‍රතිවිරුද්ධ කථා දෙකක සම්බන්ධතාවය පෙන්නුම් කරනු ලබයි. ඊට පසුව අවසාන රාත්‍රී භෝජනයද ඉන්පසුව ගෙත්සෙමනේදී යේසුස්වහන්සේ මුහුණ දුන් දුෂ්කරතා සටහන් වේ. එහිදී උන්වහන්සේව අත්අඩංගුවට ගෙන, නඩු අසනු පිණිස නායකයන් වෙත ගෙන යනු ලැබුණි. නඩු විමසීමේ දර්ශනය, පේත්‍රැස් විසින් යේසුස්වහන්සේව නොදන්නා බව පැවසීමේ සිද්ධියත් සමග සම්බන්ධ වෙමින්, මාර්ක් පොතේ ඇති හයවන සහ අවසාන කථා මැද කථාව නිර්මාණය කරනු ලබයි. මෙහිදීද නැවත ප්‍රතිවිරුද්ධ ක්‍රියා දෙකක් සිදුවන නමුත්, කථාව කෙලවර වන්නේ එකම සත්‍යය සනාථ කිරීමෙනි.

මෙම කථා වස්තුව පුරාවටම, එකිනෙකට පරස්පර කථා වස්තු, එකට අත්වැල් බැඳගෙන මෙන් ඉදිරියට ඇදී යයි. මාර්ක් ඉතා චතුර ලෙස මෙම ප්‍රතිවිරුද්ධ අදහස් ඇති කථා වස්තුව ඉදිරියට ගෙන යන අතර යේසුස් වහන්සේගේ ජයග්‍රහණය හෙළිදරව් කිරීමට උත්සුක වේ.

සැප්තැම්බර් 14 වන දිනට යෙදෙන පාඩමට සූදානම් වීම පිණිස මෙම සතියේ පාඩම අධ්‍යයනය කරන්න.