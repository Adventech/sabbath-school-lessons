---
title:  අවසාන රාත්‍රී භෝජනය
date:   09/09/2024
---

`මාර්ක් 14:22-31 සහ නික්මයාම 24:8 කියවන්න. මෙම වාර්තාව තුළ ක්‍රිස්තියානි ඇදහිල්ලට අතිශයින් වැදගත් වන කරුණු සම්බවේද?`

මාර්ක් 14:12හි සඳහන් කර ඇති පරිදි, මෙය, පාස්කු බැටළුවාව පූජාකර මුහුන් නුමුසු රොටිකන පළමුවන දවස එය විය. එම භෝජනය තිබුණේ බ්‍රහස්පතින්දා සවසය.

අවසාන රාත්‍රී භෝජනය සිදුවූ අවස්ථාවේ යේසුස්වහන්සේ අළුත් සැමරුම් සත්කර්මයක් හඳුන්වා දුන්සේක. එය යුදෙව් පාස්කු මංගල්‍යය පැවැත්වීමේ ක්‍රමයෙන් වෙනත් ක්‍රමයකට මාරුවීමක් වූ අතර, ඉශ්‍රායෙල්වරුන් මිසර දේශයෙන් පිටත්ව, සීනයි කන්දේදී, දෙවියන්වහන්සේගේ ගිවිසුම්ගත සෙනඟක් ලෙස, කෙලින්ම සම්බන්ධ වීම එම උත්සවයට අදාළවේ. ගිවිසුම මුදාd තැබීමේදී, නික්මයාම 24:8හි මෝසෙස් පූජාවේ ලේ සෙනඟ මත ඉසිමින්, මේ සියළු වචන ගැන ස්වාමීන්වහන්සේ නුඹලා සමග කළාවූ ගිවිසුමේ ලේ මේ යයි කීවේය.”

මෙහි කැපී පෙනෙන ලක්ෂණයක් වන්නේ, ස්වාමීන්වහන්සේගේ රාත්‍රී භෝජනයේදී, පාස්කු මංගල්‍යයේදී මෙන් බැටළුවකු ප්‍රයෝජනයට නොගැනීමයි. ඊට හේතුව වන්නේ යේසුස්වහන්සේ, දෙවියන්වහන්සේගේ බැටළු පැටවා වන බැවිනි (යොහන් 1:29 සමග සංසන්දනය කරන්න). ස්වාමීන්වහන්සේගේ රාත්‍රි භෝජනයට ගත් රොටි වලින් පෙන්නුම් කළේ උන්වහන්සේගේ ශරීරයයි. අලුත් ගිවිසුම (යෙරමියා 31:31-34 සංසන්දනය කරන්න). යේසුස්වහන්සේගේ රුධිරයෙන් මුද්‍රා කර ඇති බව කුසලාන මගින් පෙන්නුම් කරනු ලබයි. උන්වහන්සේ පවසන්නේ, “මේක බොහෝදෙනෙකු උදෙසා මා විසින් වගුරුවන ගිවිසුමේ මාගේ ලේය” (මාර්ක් 14:24).

එවිට, මේ සියල්ල අතරේදී, තම ගෝලයන් සියළුදෙනා උන්වහන්සේව අත හැර යන බවට අනාවැකියක් පැවසූ සේක. උන්වහන්සේ මෙම වදන් පවසන්නේ සෙකරියා 13:7හි සඳහන් පරිදි එඬේරාට කඩුවෙන් පහර දෙනු ලැබූ විට බැටළුවන් සී සී කඩ විසිරෙනු ඇත. යේසුස්වහන්සේ එඬේරා වන අතර උන්වහන්සේගේ ගෝලයෝ බැටළුවෝය. එය සම්පූර්ණයෙන්ම අධෛර්යයට පත්කරනු ලබන පණිවුඩයකි. එවිට යේසුස්වහන්සේ බලාපොරොත්තුවේ වචන කිහිපයක් එකතු කරමින්, උන්වහන්සේගේ නැවත නැගිටීම පිළිබඳව වන අනාවැකිය නැවතත් පැවසූ සේක. නමුත් උන්වහන්සේ තවත් කරුණක් එකතු කරමින් පැවසුවේ, උන්වහන්සේ ගෝලයන්ට ප්‍රථමයෙන් ගලීලයට යන බවයි. එම අනාවැකිය පිළිබඳව උන්වහන්සේගේ සොහොන අබියස තරුණයකු සිහිගැන්වූ බැවින්, මෙහිදී එම කියමන වැදගත් කොට සැලකිය යුත්තේය.

මේ සියළුම දේ ගෝලයන්ට පිළිගන්නට අපහසුවූ අතර, විශේෂයෙන්ම පේත්‍රැස් එවිට කියා සිටියේ අන් සියළුදෙනා හැර ගියත් ඔහු එසේ නොකරන බවය. නමුත් යේසුස්වහන්සේ ඉතා සන්සුන් ලීලාවෙන් පේත්‍රැස්ට පවසා සිටියේ, කුකුළා දෙවරක් හඬලන්නට පෙර ඔහු විසින් තුන්වරක් යේසුස්වහන්සේව නොහඳුනන බව පවසනු ඇති බවයි. මෙම අනාවැකිය, යේසුස්වහන්සේගේ විනිශ්චය සිදුවූ අවස්ථාවේ මෙන්ම පේත්‍රැස් විසින් යේසුස්වහන්සේව නොදන්නා බව පැවසීම සම්බන්ධව ඉතා වැදගත් භූමිකාවක් ඉටුකළ අතර, මෙහිදීද එය වැදගත් භූමිකාවක් රඟ දක්වනු ඇත.

`කිසියම් අවස්ථාවක, යම්කිසි දෙයක් කරන හෝ නොකරන බවට ඔබ දෙවියන්වහන්සේට පොරොන්දුවන්නට ඇති අතර අවසානයේදී එය පොරොන්දුවූ පරිදි කිරීමට හෝ නොකිරීමට පූළුවන් කමක් නොතිබුණහොත්, ඒ තුළින් ඔබ ඉගෙනගත යුතු පාඩම් මොනවාද?`