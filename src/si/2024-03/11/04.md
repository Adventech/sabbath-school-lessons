---
title:  ගෙත්සෙමනේදී
date:   10/09/2024
---

`මාර්ක් 14:32-42 කියවන්න. ගෙත්සෙමනේදී උන්වහන්සේ යාච්ඤා කළේ කුමකටද, සහ එම යාච්ඤාවට පිළිතුරු ලැබුණේ කෙසේද?`

යේසුස්වහන්සේ සහ උන්වහන්සේගේ ගෝලයන්, ඔවුන් පාස්කු ආහාරය ගත් නගරය වන, විශාල පවුරකින් වටවී තිබූ යෙරුසලම නගරයෙන් පිටත්වී, කිඩ්රොන් නිම්නය හරහා ගොස්, ඔලීව කන්දේ බෑවුමක තිබූ උද්‍යානයකට ගියහ. ගෙත්සෙමන යන නමෙහි අරුත වන්නේ ‘තෙල් මෝල’ වන බැවින් ඇතැම් විට මෙම ප්‍රදේශයේ ඔලීව තෙල් හිඳින යන්ත්‍රයක් තිබුණා විය හැක. මෙම ස්ථානය තිබූ නියම ස්ථානය පිළිබඳව ස්ථිර ලෙස යමක් පැවසීමට නොහැකි වන්නේ, ක්‍රි. ව. 70දී රෝමවරුන් යෙරුසලම වටකළ අවස්ථාවේදී, ඔවුන් ඒ ප්‍රදේශයේ තිබූ සෑම ඔලීව ගසක්ම පාහේ කපා දැමූ බැවිණි.

යේසුස්වහන්සේ උයනට ඇතුල් වූවාත් සමග, උන්වහන්සේගේ ගෝලයන්ව එහි නවතා පේත්‍රැස්, යාකොබ් සහ යොහන් සමග උන්වහන්සේ උද්‍යානයේ තවත් ඇතුලට ගියසේක. ඊට පසුව, එම තිදෙනාවද මග නවතා, උන්වහන්සේ තනිවම තවත් ඔබ්බට ගියසේක. යේසුස්වහන්සේ මෙසේ දුරස්ථ වීමෙන් පෙනී යන්නේ උන්වහන්සේ ඉදිරියට සිදුවන්නට යන්නාවූ පීඩාවිඳීම් වලට මුහුණ දීමට යන්නාවූ අතර, උන්වහන්සේ තව තවත් හුදකලා වන බවය.

යේසුස්වහන්සේ මෙම පීඩා සහිත කුසලාන ඉවත් කරන මෙන් යාච්ඤාවේදී ඉල්ලා සිටින්නේ එයට දෙවියන්වහන්සේගේ අනුමැතිය තිබුණහොත් පමණි. (මාර්ක් 14:36). උන්වහන්සේ ඇරමික් භාෂාවෙන් “අබ්බා” යනුවෙන් දෙවියන්වහන්සේට ආමන්ත්‍රණය කිරීම මාර්ක් දක්වා ඇත්තේ “පියාණෙනි” යනුවෙනි. එම ඇමතුම ළමයෙක් තම “තාත්තා” (Daddy) ආමන්ත්‍රණයට යොදන වචනයක් නොවේ. ඔවුන්ගේ භාෂාවෙන් ළමයෙකු තම පියාට ආමන්ත්‍රණය කරන වචනය වන්නේ "Abi" ‘අබි’ යනුවෙනි. කෙසේවුවද, “අබ්බා” යන වදන, “පියාණෙනි” පවුලක් තුළ ඇති සමීප බැඳීමක් පෙන්වන අතර, එම බැඳීම ක්ෂය වීමට ඉඩ හැරීම නුසුදුසුය.

යේසුස්වහන්සේ යාච්ඤා කරන්නේ, පීඩා විඳීමේ කුසලාන ඉවත් කරන මෙන්ය. එනමුත් උන්වහන්සේ, දෙවියන්වහන්සේගේ කැමැත්තට යටත්වූ සේක (මතෙව් 6:10 ස්වාමීන්වහන්සේගේ යාච්ඤාව සමග සංසන්දනය කරන්න). එම යාච්ඤාවට දෙවියන්වහන්සේගේ පිළිතුර “නැත” යන වග යේසුස්වහන්සේ පීඩා වින්ද ආකාරයෙන් මනාව පෙනෙන්නට ඇත. උන්වහන්සේ එම පීඩා විඳීමේ කුසලාන ඉවත් නොකරන්නේ, මෙම අත්දැකීම තුළින් මුළු ලොවටම ගැළවීම පිරිනැමෙන බැවිනි.

ඔබ දුෂ්කරතාවලට මුහුණ දෙන්නාවූ විට, ඔබව දිරිගන්වන මිතුරන් ඇත්නම් එය සතුටට කරුණකි. පිලිප්පි 4:13හි පාවුල් තුමා පවසන්නේ මා බලවත් කරන්නාවූ තැනන්වහන්සේ තුළ මට සියළුදේ කරන්ට පුළුවන. එනමුත්, බොහෝ දෙනෙකුට පිලිප්පි 4:14 අමතකව ඇත. අපොස්තුළුවරයා පවසන්නේ, “එසේවී නමුත්, නුඹලා මාගේ පීඩාවට හවුල් වුණා හොඳය” යනුවෙනි. යේසුස්වහන්සේ, ගෙත්සෙමනේදී අපේක්ෂා කළේ මෙයයි. තම ගෝලයන්ගෙන් යම්කිසි සැනසීමක් සොයා තුන්වතාවක් උන්වහන්සේ තම ගෝලයන් වෙතට පැමිණි සේක. තුන්වතාවක් ඔවුන් නින්දේ සිටියහ. අවසානයේදී, උන්වහන්සේ ඔවුන්ව අවදි කොට, විනිශ්චයට මුහුණ දීම පිණිස ඔවුන් සමග ගියසේක. උන්වහන්සේ සූදානම්ව සිටියත් ඔවුහු එසේ නොවූහ.