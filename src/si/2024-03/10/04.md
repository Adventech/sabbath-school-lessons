---
title:  පාළුකරන පිළිකුල
date:   03/09/2024
---

`මාර්ක් 13:14-18 කියවන්න. “පාළුකරයේ පිළිකුල” හඳුනාගන්න පිණිස යේසුස්වහන්සේ දුන් ඉඟිය කුමක්ද?`

මාර්ක් 13:14හි සඳහන් යෙරුසලමේ වැටීම පිළිබඳව කේන්ද්‍රීය කරුණ වෙත යේසුස්වහන්සේ පැමිණිසේක. ස්වාමීන්වහන්සේ පවසන්නේ එය පාඨකයා විසින් අවබෝධ කරගත යුතු බවයි. මේ කරුණු සමග යේසුස්වහන්සේ ගෝලයන්ව දානියෙල් පොත වෙත යොමු කරන සේක. මෙම පාරිභාෂික ශබ්ද මාලාව දානියෙල් 9:27, දානියෙල් 12:11 සහ සමාන්තරතාවයන් සමග දානියෙල් 8:13හිද සඳහන්වේ.

`දානියෙල් 9:26, 27 කියවන්න. “ආලේප ලත් තැනැත්තා” කවුද සහ “පැමිණෙන අධිපතියා” කවුද?`

දානියෙල් පොතේ 9:26හි සඳහන් “ආලේප ලත් තැනැත්තා” හෙබ්‍රෙව් භාෂාවෙන් හඳුන්වන වචනය වන්නේ 'Messiah' මසියාස් වන අතර ඉංග්‍රීසි බසින් Messiah මෙසායා වේ. දානියෙල් 9:24-27 ප්‍රවේසමෙන් අධ්‍යයනය කළ විට පැහැදිලිව අවබෝධ වන්නේ “ආලේප ලත් තැනැත්තා” යනුවෙන් පෙන්නුම් කරන්නේ යේසුස් ක්‍රිස්තුස්වහන්සේගේ පැමිණීමයි.

එනමුත් යෙරුසලම නගරය විනාශකිරීම පිණිස දානියෙල් 9:26,27හි පෙන්වා ඇති පැමිණෙන අධිපතියා කවුද? මෙම පුද්ගලයන් දෙදෙනා, එකට සම්බන්ධ කර ඇත්තේ, මෙසියස්වහන්සේට සලකනු ලැබූ අන්දම හේතුකොටගෙන, නගරයේ විනාශය ප්‍රකාශයට පත්කරනු පිණිසය.

යේසුස්වහන්සේ විසින් දානියෙල්ගේ පොතෙන් උපුටා දක්වනු ලැබුවාවූ මෙම, “පාළුකරන පිළිකුල” යනු කුමක්ද? අවාසනාවකට මෙන් බොහෝ පණ්ඩිත විචාරකයන් විශ්වාස කරන්නේ, පිළිකුල වශයෙන් පෙන්නුම් කරන්නේ, ක්‍රි. පූ. දෙවන සියවසයේදී පමණ දේවස්ථානය කෙලෙසූ ‘අන්තියෝකස් එපිෂිනායස්’ නම්වූ තැනැත්තා ලෙසිනි. එනමුත් මෙය හරි නිගමනයක් නොවේ. යේසුස්වහන්සේ ‘පාළුකරන පිළිකුල’ පිළිබඳව පවසද්දී, උන්වහන්සේ සඳහන් කරන්නේ උන්වහන්සේ මෙම මිහිතලය මත සේවය කළාට පසුව සිදුවනු ඇති බව වන අතර, එය කිසිසේත්ම උන්වහන්සේගේ මෙලොව සිටි කාලයට සියවස් දෙකකට පෙර වූ සිද්ධීන් පිළිබඳව නොවේ. ඒ වෙනුවට මෙම පිළිකුල රෝමය විසින් මිථ්‍යාදෘෂ්ටික ප්‍රතිපත්ති ඉශ්‍රායලය තුළ, ඔවුන් යෙරුසලම වටලාගෙන සිටි අවධියේ එනම්, ක්‍රි.ව. 60 දශකයේ අග භාගයේ බොහෝ විට ඔවුන් විසින් රෝපනය කරන්නට ඇත. මෙය කිතුනුවන්ට නගරයෙන් පලා යාම පිණිස දෙන ලද්දාවූ ලකුණක් වූ අතර, ඔවුන් ඒකාන්තයෙන්ම එම දෙය කළහ.

`යේසුස්වහන්සේ අනාවැකියෙන් කී පරිද්දෙන්ම යෙරුසලම වැටී ගියේය. බයිබලයේ සඳහන් සියළු අනාවැකි දෙස බැලූ විට, උන්වහන්සේව සහ බයිබලයේ සියලුම අනාවැකි අපට විශ්වාස කළ හැක්කේ කෙසේද?`