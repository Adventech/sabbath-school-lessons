---
title:  වැඩිදුර අධ්‍යයනය සඳහා
date:   06/09/2024
---

Ellen G. White, "On the Mount of Olives," pp. 627–636, in _The Desire of Ages_.

සිතට වදදෙන බොහෝ දේවල් ලෝකයේ සිදුවෙමින් පවතී. එළිදරව් වෙමින් පවතින දේවල් පිළිබඳව මිනිසුන් ඇත්තවශයෙන්ම බියට පත්වෙති. සෙවන්ත්-ඩේ ඇඩ්වෙන්ටිස්ට්වරුන් ලෙස සිදුවීමට ඇති සිදුවීම් පිළිබඳව අනෙක් අයට වඩා වාසිදායක තත්ත්වයක සිටින අපට, මෙම දේවල් උපයෝගී කරගනිමින්, මිනිසුන්ව යේසුස්වහන්සේ කෙරෙහි අපට ඇති බලාපොරොත්තුව සහ දෙවෙනි ඊමේ පොරොන්දුව වෙත යොමුකළ හැක්කේ කෙසේද?

අප උන්වහන්සේගේ නියම වේලාව නොදන්න බැවින්, නිතරම අපට අවදියෙන් සිටින ලෙස අණ කොට ඇත. “ස්වාමියා එන කල දාසයන් අවදිව සිටිනවා ඔහු දුටුවොත්, ඔව්හු වාසනාවන්තයෝය. ලූක් 12:37. යේසුස් වහන්සේගේ පැමිණීම අපේක්ෂාවෙන් සිටින අය කිසිත් නොකර, බලාසිටීම පමණක් සුදුසු නොවේ. ක්‍රිස්තුස්වහන්සේගේ පැමිණීම අපේක්ෂාවෙන් සිටින අය, ස්වාමීන්වහන්සේට භය පක්ෂපාතවීම පිළිබඳව මිනිසුන්ට කියා දිය යුතු අතර, වැරදි කළ විට උන්වහන්සේගෙන් ලැබෙන විනිශ්චයට බිය විය යුතු බවද කියාදීම අපේක්ෂා කෙරේ. උන්වහන්සේගේ දයාවේ දීමනාව ප්‍රතික්ෂේප කිරීම විශාල පාපයක් බව ඔවුන්ට වටහා දිය යුතුය. ස්වාමීන්වහන්සේගේ පැමිණීම අපේක්ෂාවෙන්, අවදියෙන් සිටින්නවුන්, සත්‍යයට කීකරුවීමෙන් තම ආත්ම පවිත්‍ර කරගනිs. ඒ අය සුපරික්ෂාකාරීව අවදියෙන් සිටින්නාසේම ඔවුන් අවංකව සේවයෙහි යෙදෙති. ස්වාමීන්වහන්සේගේ පැමිණීම ඉතා සමීප බව ඔවුන් දන්නා බැවින්, ඔවුන් ඉතා උනන්දුවෙන් දේව බුද්ධිය සමග සහයෝගය දක්වමින් ආත්මවල ගැළවීම පිණිස කඩිසරව ක්‍රියාකරති. මොවුන් නම්, “ස්වාමියා විසින් තමාගේ ගෙයි වැසියන්ට නියම වෙලාවට කෑම කොටස දෙන්ට ඔවුන් කෙරේ පත්කරන විශ්වාසවූ නුවණ ඇති ගබඩාකාරයන්ය” (ලූක් 12:42). මේ කාලයට විශේෂයෙන් අදාලවන්නාවූ සත්‍යය ඔවුහු ප්‍රකාශ කර සිටිති. ඒනොක්, නෝවා, ආබ්‍රහම් යන අය සහ මෝසෙස් ඔවුන් එකිනෙකාගේ කාලවලට අදාල සත්‍යයන් ඔවුන් ප්‍රකාශකර සිටියාක් මෙන්, වර්තමානයේ සිටින ක්‍රිස්තුස්වහන්සේගේ සේවකයන්, ඔවුන්ගේ පරම්පරාවට අදාළ අවවාද කිරීමේ විශේෂ පණිවුඩය ලබාදෙනු ඇත. —Ellen G. White, _The Desire of Ages_, p. 634.

**සාකච්ඡා සඳහා ප්‍රශ්න**:

`ස්වාමීන්වහන්සේගේ සේවය උදෙසා දීම එක් දෙයකි. ‘කැපවීමෙන් දීම’ තවත් එකකි. මෙහි ඇති වෙනස කුමක්ද? එම වෙනස වැදගත්වන්නේ ඇයි?`

`සියවස් ගණනාවක් මුළුල්ලේ මෙන්ම වර්තමාන ලෝකයේද සිදුවූ සහ සිදුවන්නාවූ පීඩාකිරීම් වලින් උන්වහන්සේගේ සෙනඟ වළක්වා නොගත්තේ ඇයි? ඇතැම් අවස්ථාවලදී පීඩාකිරීම් ඇතිවන්නේ කෙසේදැයි අපට මහත් අරගලයේ රටාවන් උපකාර වන්නේ කෙසේද?`

`වර්තමානයේ ක්‍රිස්තුස්වහන්සේගේ පැමිණීම පිළිබඳව විශේෂයෙන්ම කැපී පෙනෙන ලකුණු මොනවාද?`

`මළවුන්ගේ ස්වභාවය පිළිබඳව කල්පනා කරන්න, තවද ඔවුන් යේසුස්වහන්සේ නැවත පැමිණෙන තුරු නිද්‍රාවක ස්වභාවයෙන් සිටින සත්‍යතාවය මෙනෙහි කරන්න. මරණයේදී මිනිසුන්ගේ නෙත් වැසී ගියාට පසුව, ඊළඟට ඔවුන් දන්නා දෙය කුමක්ද? අප එකිනෙකාට පුද්ගලිකවම, දෙවෙනි පැමිණීම ඉතා සමීප දෙයක් බව මෙම අදහස තුළින් අපට අවබෝධ කරගත හැක්කේ කෙසේද?`