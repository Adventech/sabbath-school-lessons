---
title:  ගලක් පිට ගලක් ඉතුරු නොවේ
date:   02/09/2024
---

`මාර්ක් 13:1-13 කියවන්න. දේවමාළිගය පිළිබඳ යේසුස්වහන්සේගේ ප්‍රකාශයට ගෝලයන් ප්‍රතිචාර දැක්වූයේ කෙසේද, තවද යේසුස්වහන්සේ ඔවුන්ට දුන් පිළිතුරෙහි ඇති වැදගත්කම කුමක්ද?`

අප අවබෝධ කරගෙන ඇති පරිදි දේවමාළිගා සංකීර්ණය, පුදුම උපදවන ගොඩනැගිලි ව්‍යQහයකි. ජොසිෆස් නම් ඉතිහාසඥයා පවසා ඇති අන්දමට මෙම දේවමාළිගා සංකීර්ණයේ දකුණු පස පියස්ස දරා තිබුණේ විශාල කණු 162කින් බවත්, මෙම කණුවක වට ප්‍රමාණය මැනගැනීමට වැඩුණු මිනිසුන් තුන්දෙනෙක් එකිනෙකාගේ අත්වැල් බැඳගෙන කණුව වටා සිටිය යුතු බවත්ය. (Antiquities, 15.11.5 §§413–414). යේසුස්වහන්සේ පවසන්නේ ඒ සියල්ල බිම හෙලනු ලබන බවයි. මෙවැනි විශ්මයජනක ගොඩනැගිල්ලක් පිළිබඳව මෙවැනි අනාවැකියක් සවන් වැකුණ විට, එය සවන්දෙන්නාට ලෝක අන්තිමය සේ පෙනෙනු ඇත.

ක්‍රිස්තුස්වහන්සේගේ අවධානය දේවමාළිගයේ, අති විශිෂ්ටත්වය වෙත ඇදී ගොස් තිබූ අතර, මිනිසුන් විසින් ප්‍රතික්ෂේප කරනු ලැබූ තැනැන්වහන්සේගේ නොපැවසූ සිතුවිලි කෙබඳු ඒවා වීද! ඇත්තවශයෙන්ම උන්වහන්සේ ඉදිරියේ තිබූ දර්ශනය අතිශයින්ම අලංකාර වුවත්, උන්වහන්සේ ශෝකයෙන් යුතුව පැවසුවේ මම සියල්ල දකිමි යනුවෙනි. ඇත්තවශයෙන්ම එම ගොඩනැගිලි අතිශයින්ම අලංකාරය. ඔබ මේ බිත්ති දෙස බලා පවසන්නේ ඒවා කිසිසේත් විනාශ කළ නොහැකි බවයි; නමුත් මාගේ වචනවලට සවන්දෙන්න: ගලක් පිට ගලක් ඉතුරු නොවන ලෙස, ඒවා කඩා දමනු ලබන දිනක් පැමිණෙනු ඇත. —Ellen G. White, _The Desire of Ages_, p. 627.

යේසුස්වහන්සේ කළ මෙම අනාවැකිය ඉෂ්ට වන්නේ කවදාදැයි දැනගැනීමට ගෝලයන්ට උවමනා විය. මාර්ක් 13:4හි සඳහන් පරිදි පේත්‍රැස්, යාකොබ්, යොහන් සහ අන්ද්‍රeගෙන් සමන්විත කුඩා කණ්ඩායමක් විසින් යේසුස්වහන්සේගෙන් කාලය පිළිබඳව වන ප්‍රශ්නය අසන ලදී. ඔවුන්ට අවශ්‍ය වූයේ මේවා සිදුවන වකවානු සහ ඒවා වන්නට ආසන්නව තිබෙන විට ඇති ලකුණු මොනවාද යනුවෙනි.

මාර්ක් 13:5-13 දක්වා වන කොටසේ කැපී පෙනෙන දෙය වනුයේ, යේසුස්වහන්සේ වැඩි කාලයක් ගතකරන්නේ යෙරුසලමේ වැටීම පිළිබඳව නොවන අතර, ගෝලයන් මුල් ක්‍රිස්තියානි සභාව ස්ථාපිත කිරීමට කටයුතු කරන්නාවූ අතරේදී ඔවුන්ට මුහුණ පෑමට සිදුවන බාධක පිළිබඳව පැහැදිලි කිරීමෙන් එය පහසු කටයුත්තක් ලෙස පෙනෙන්නට නැත.

නියත වශයෙන්ම ඔවුන්ව පීඩාවට පත් කොට, විනිශ්චයට පමුණුවා, ඇතැමෙකුව මරණයට පවා පත්කරනු ලබනවා ඇත. නමුත් මේ සියළු දේ වන කාලයේදී, අවසාන කාලය එය නොවන බවය. මෙම කලබලකාරී සිදුවීම් වන විට ඔවුන් රැවටීමට භාජනය නොවිය යුතුය. තවද ඥාති හිතමිත්‍රාදීන් ඔවුන්ව අතහැර දැමුවත්, නිසි කලට ශුද්ධාත්මයාණන්වහන්සේ විසින් ඔවුන්ට නිසි වචන ලබාදෙනු ඇත.

යේසුස්වහන්සේගේ මෙම හඳුන්වාදීමේ අනාගතවාක්‍ය වචන වලින් අප ගත යුත්තේ, දේව සෙනඟ කැළඹිලි සහ පරීක්ෂාවන්ට බිය නොවිය යුතු බවය. දෙවියන්වහන්සේගේ ආත්මයාණන්වහන්සේ විසින්, ඔවුන්ව කරදර මැදින් ඔසවාගෙන යනු ලබන පිණිස සුපරික්ෂාකාරීව සිටිය යුතු බවය.

`යේසුස්වහන්සේව අනුගමනය කිරීම හේතුකොටගෙන පැමිණෙන කරදර පිළිබඳව ඔබේ අත්දැකීම කෙසේවී තිබේද? ඔබට එවැනි කිසිම කරදරයක් පැමිණ නැත්නම් ඔබ ඇත්තටම උන්වහන්සේව අනුගමනය කරනවාදැයි ඔබෙන්ම ප්‍රශ්න කළ යුතුද?`