---
title:  අමතක නොවන නමස්කාර මෙහෙයක්
date:   08/07/2024
---

`කියවන්න: මාර්ක් 1:21-28. කපර්ණවුමේ පිහිටි සිනගෝගය තුළදී අමතක කළ නොහැකි කුමන සිද්ධියක් වීද? මෙම සිද්ධියේ අපට ලබාගත හැකි ආත්මික පාඩම් මොනවාද?`

බොහෝ කිතුනු බැතිමතුන් හට ඔවුන්ගේ කිතුනු අත්දැකීම් තුළ අමතක කළ නොහැකි අවස්ථා ඇත. ඉන් සමහරක් නම්, යේසුස්වහන්සේව අනුගමනය කිරීම පිණිස ගනු ලැබූ තීරණය; බව්තීස්මය ලැබූ දවස; දෙවියන්වහන්සේගේ සමීපත්වය තදින් හැඟුන දේශනාවක් වැනිදේ විය හැකිය. මෙවැනි ඇතැම් අවස්ථා අමතක නොවන අවස්ථා වනවා පමණක් නොව, මුළු ජීවිතයම වෙනසකට යොමුකරන්නාවූ අවස්ථාද වන්නට පුළුවන.

එමෙන්ම මාර්ක් 1හි සඳහන්ව ඇති පරිදි සබත් දවසේ කපර්ණවුමේ සිටි අයගේ ජීවිත වලටද තදින් දැනෙන්නට ඇත. “උන්වහන්සේගේ ඉගැන්වීම ගැන ඔව්හු විස්මිත වූවෝය. මන්ද උන්වහන්සේ ලියන්නන් මෙන් නොව, බලය ඇති කෙනෙකු මෙන් ඉගැන්වූ සේක.” (මාර්ක් 1:22). යේසුස්වහන්සේ උගන්වමින් සිටි අතර, යක්ෂාවේශවූ මනුෂ්‍යයෙක්, නියතවශයෙන්ම ඔහු යේසුස් වහන්සේගේ බලවත් ඉගැන්වීමේ ස්වභාවයට ආකර්ශනය වූ බැවින්, හඬ නගා, නාසරීය යේසුස්වහන්ස, ඔබට අපෙන් කම් මොකද? අප විනාශකරන්ට ආසේක්ද? ඔබවහන්සේ කවුද කියා දනිමි. ඔබ දෙවියන්වහන්සේගේ ශුද්ධවූ තැනැන්වහන්සේ” යයි කීය (මාර්ක් 1:24). එවිට යේසුස්වහන්සේ යක්ෂයාව පලවා හැරිය සේක.

යක්ෂයාගේ මෙම වචනවල බලපෑම පිළිබඳව සිතාබලන්න.

පළමුව, යේසුස්වහන්සේ, “දෙවියන්වහන්සේගේ ශුද්ධවූ තැනැන්වහන්සේ ලෙස යක්ෂයා හඳුනාගනී. යේසුස්වහන්සේ දෙවියන්වහන්සේ විසින් එවා ඇති ශුද්ධවූ නියෝජිතයෙකු බව ඔහු අවබෝධ කරගනු ලබන අතර, උන්වහන්සේගේ ස්වභාවය සාතන්ගේ අපවිත්‍ර, අශුද්ධවූ සේනාවලට වඩා හාත්පසින්ම වෙනස් වූවකි. නමස්කාරය සිදුවන පසුබිමක යමෙක් අපේක්ෂා කරන්නේ, ශුද්ධවූ දේවල් සහ පුද්ගලයින් මිස, අශුද්ධවූද, අපවිත්‍රවූද දේවල් නොවේ. එලෙස, මෙම කථාන්තරය තුළ යහපත සමග ඇති බලවේග සහ නපුර අතර ඇති ප්‍රබල වෙනස පෙන්නුම් කරනු ලබයි. මහත් අරගලයේ යථාර්ථය අපට මෙහිදී දැකිය හැක. මේ වන විට ජනයා යේසුස්වහන්සේ කවුරුන්ද යන වග නොදැන සිටියා විය හැක. එනමුත් යක්ෂයින් නම් උන්වහන්සේව දැන සිටි අතර උන්වහන්සේව ප්‍රසිද්ධියේ පිළිගත්හ.

ඊළඟට එම මිනිසාගෙන් පිටතට එන ලෙස කළ විධානය පිළිගත හැකිවූවත්, ‘කථා නොකරව’ යයි විධානයක් කළේ ඇයි? මාර්ක්ගේ ශුභාරංචිය ආරම්භයේදීම සැලකිය යුතු රටා මෝස්තරයක් දැකිය හැක. යේසුස්වහන්සේ කවුරුන්ද යන වග පිළිබඳව ‘කථා නොකර’ සිටින ලෙස උන්වහන්සේ පැවසූ සේක. විද්වතුන් මෙය හඳුන්වන්නේ "Messianic Secret." මෙසියානු රහස වශයෙනි.

යේසුස්වහන්සේ එම සිද්ධිය පිළිබඳව කථානොකර සිටින ලෙස විධාන කළේ මන්දැයි වටහාගත හැක්කේ, එම කාල පරිච්ඡේදය තුළ පැවති දේශපාලන බලපෑම් සහ මෙසියස් කෙනෙකු පිළිබඳව අපේක්ෂාවන් සැලකිල්ලට ගත් විටය. මෙසියස්වරයෙකු වීම අතිශයින් අවදානම් සහිත කරුණක් විය. එනමුත්, කථා නොකර සිටින ලෙස කළ කැඳවීම සමගම, කිසිසේත් වරදවා වටහා ගත නොහැකි වන පරිද්දෙන් යේසුස්වහන්සේ කවුරුන්ද යන වග එළිදරව් වී තිබුණි. කාලයත් සමග වඩාත් පැහැදිලි වන්නේ යේසුස්වහන්සේගේ අනන්‍යතාවය සඟවන්නට නොහැකිවනවාසේම, උන්වහන්සේ කවුරුන්ද යන සත්‍යය ශුභාරංචි පණිවුඩයෙහි කේන්ද්‍ර ස්ථානය බවට පත්වේ. මනුෂ්‍යයන් විසින් යේසුස්වහන්සේ යනු කවුරුන්ද යන වග අවබෝධ කරගැනීම පමණක් නොව, උන්වහන්සේගේ පැමිණීමට ප්‍රතිචාර දක්වන්නේ කෙසේදැයි තීරණයක් ගැනීම මෙන්ම, එය ඔවුන්ට අර්ථවත් වන්නේ කෙසේදැයි අවබෝධ කිරීමය.

`අනුන් උදෙසා සාක්ෂි දැරීමේදී “වර්තමාන සත්‍යය” පිළිබඳව තමන් දන්න සියළු දේ ඉදිරිපත් කිරීම එතරම් සුදුසු නොවන්නේ යයි වටහාගත හැක්කේ කුමන අවස්ථාවලද?`