---
title:  බොහෝ මෙහෙයන්
date:   09/07/2024
---

`කියවන්න: මාර්ක් 1:29-34. යේසුස්වහන්සේ පේත්‍රැස්ගේ පවුලට උපකාර කළේ කෙසේද? තවද මෙම විස්තරය තුළින් අපට උගත හැකි ආත්මික පාඩම් මොනවාද?`

ඉතා විස්මිතවූ සිනගෝගයේ පැවති දේව මෙහෙයෙන් පසුව, යේසුස් වහන්සේ ගෝලයන්ගෙන් සමන්විත කුඩා කණ්ඩායමක් සමග (පේත්‍රැස්, අන්ද්‍රe, යාකොබ් සහ යොහන්) බොහෝ විට පේත්‍රැස්ගේ නිවසට ගොස් සබත් දවසේ ඉතිරි කාල පරිච්ඡේදය මිත්‍රශීලී වාතාවරණයක් තුළ ආහාර වේලක්ද ගෙන, යේසුස්වහන්සේ විවේකීව කාලය ගතකරන්නට ඇත.

එනමුත්, අවධානය ලැබිය යුතු කරුණක් පිළිබඳව කසුකුසුවක දසුනක් ගෙතුල විය: පේත්‍රැස්ගේ නැන්දනිය උණ රෝගයකින් පෙළුනාය. ඒ කාලයේ හැටියට මෙවැනි රෝගියෙකු සුවවීම හෝ බොහෝ විට මරණයට පත්වීම සිදුවිය. නිවැසියන් එම රෝගී තත්ත්වය පිළිබඳව යේසුස්වහන්සේට පැවසූ විට, උන්වහන්සේ පේත්‍රැස්ගේ නැන්දනියගේ අතින් අල්ලා ඇයව නැගිටෙව් සේක. ඇය එකනෙහිම ඔවුන්ට උපස්ථාන කළාය. යේසුස්වහන්සේ විසින් ගළවනු ලැබ, සුවපත් කරනු ලැබූවන්, පෙරලා අනෙක් අයට සේවය කිරීම කෙතරම් බලවත් සහ උදාර ප්‍රතිපත්තියක්ද එමෙන්ම ආදර්ශයක්ද යනු මෙම සිද්ධියෙන් ප්‍රබල ලෙස පෙන්නුම් නොකෙරේද?

මාර්ක්ගේ ශුභාරංචිය පුරාවටම යේසුස්වහන්සේ රෝගියාව සුවපත් කිරීමේදී ස්පර්ශ කරන බව පෙන්වා ඇති (මාර්ක් 1:41; මාර්ක් 5:41 බලන්න). නමුත් ස්පර්ශ කිරීමක් පිළිබඳව සටහනක් නැති අවස්ථාද ඇත (මාර්ක් 2:1-12; මාර්ක් 3:1-6; මාර්ක් 5:7-13 බලන්න).

යේසුස්වහන්සේගේ මෙහෙය ඒ වන විට හමාරවී තිබුණේ නැත. හිරු බැසයාමෙන් පසුව බොහෝ පිරිසක් පේත්‍රැස්ගේ නිවසට සුවය පතා පැමිණියහ. එසේ පැමිණි අය අතැම් විට එදින සිනගෝගයේදී සිදුවූ දෙය දුටුවන් හෝ එසේත් නැත්නම් ඒ පිළිබඳව ආරංචි ලැබූ අය වූවාට කිසිම සැකයක් නැත. පිරිස් පමාවී පැමිණීමට හේතුව ශුභාරංචි ලේඛකයා දී නැත්තේ, එම පාඨකයින් සබත පිළිබඳව දැනගෙන සිටීමට ලේඛකයා අපේක්ෂා කළ නිසා විය හැක. මාර්ක්ගේ ලියවිල්ල පුරාවටම, ඔහු ස්ථාවරව සිටි කරුණක් වන්නේ, ඔහුගේ පාඨකයන් සබත් පවත්වන්නන් වීමය.

මාර්ක් සඳහන් කරන්නේ එදා සවස මුළු නුවරම දොර ළඟ රැස්වූ බවයි (මාර්ක් 1:33) එහි රැස්ව සිටි සියළුදෙනාට පිහිට වන්නට යේසුස්වහන්සේට සැලකිය යුතු කාලයක් ගතවන්නට ඇත.

පැයක් පාසා ඔවුන් පැමිණෙමින් සහ පිටවෙමින් සිටියහ. හෙට දවසේදී දැනට ඔවුන් අතරේ සිටින සුවකරන්නා හමුවේදැයි කිසිවෙකුට අවබෝධයක් නොතිබුණි. මීට පෙර කිසිදාක මෙවැනි දවසක් කපර්ණවුමේ වැසියන් අත්දැක තිබුණේ නැත. ජයග්‍රහණයේ හඬින් සහ ගළවාගනු ලැබීමේ ප්‍රීති ඝෝෂාවෙන් පරිසරය පිරී තිබුණි. ගැළවුම්කරු ප්‍රීතියෙන් අවදි විය. උන්වහන්සේ ඉදිරියේ පීඩා විඳිමින් සිටි ජනයා දුටු විට, උන්වහන්සේගේ සිත දයාවෙන් කැළඹී ඔවුන්ව නැවත යථා සෞඛ්‍ය තත්ත්වයකට සහ ප්‍රීතිමත් ස්වභාවයකට ගෙන ඒම පිණිස උන්වහන්සේ සතු බලය පිළිබඳව උන්වහන්සේ සන්තෝෂයට පත්වූසේක.

“දුක් විඳිමින් සිටි අවසාන පුද්ගලයාගේ දුක නිවාරණය කරන තුරු යේසුස්වහන්සේ කළ වැඩ නතර කළේ නැත. ජන සමූහයා පිටව ගොස්, පේත්‍රැස්ගේ නිවස සංසුන් තත්ත්වයකට එළැඹෙන විට බොහෝ රෑබෝවී තිබුණි. කාර්යබහුලව තිබූ දිගු දවස ගෙවී ගිය පසු යේසුස්වහන්සේ විවේක ගැනීමට සැරසුන සේක. මුළු නගරයම සුව නින්දේ වෙලී සිටි අතර, හිරු පායන්නට බොහෝ වේලාවකට මත්තෙන් යේසුස්වහන්සේ අවදිවූ සේක.... පසුව පාළු ස්ථානයක් කරා පිටත්ව ගොස්, යාච්ඤාවෙහි නිරතවූ සේක.” (එලන් ජී. වයිට්, යුගයන්ගේ ආශාව, පිටුව 259).