---
title:  ඔබට රහසක් රැකිය හැකිද?
date:   11/07/2024
---

`කියවන්න: මාර්ක් 1:40-45. යේසුස්වහන්සේ පිළිබඳව මෙහි කුමක් උගන්වනු ලබයිද? එසේම සමාජයෙහි සිටින අඩු වරප්‍රසාදිත පුද්ගලයන්ට උන්වහන්සේ සම්බන්ධ වූයේ කෙසේද?`

මෙම ඡේදයෙහි මෙන්ම, පරණ ගිවිසුම පුරාවටම, අද දවසේ ‘හෙන්සන්ගේ රෝගය’ වශයෙන් හඳුන්වනු ලබන කුෂ්ට රෝගය, එදා වෙනස්වූද, බරපතල වූද ස්වභාවයක් ඉසිලීය. බයිබලයෙහි යොදා ඇති වචනය වෙනුවට, ‘බියකරු චර්ම රෝගයක්’ වශයෙන් පරිවර්තනය කොට තිබුණා නම් එය වඩාත් සුදුසු වන අතර, වෙනත් බෝවන රෝග තත්ත්වයන්ද ඊට අදාල කරගැනීමට හැකියාව තිබෙන්නට පුළුවන. ‘හැන්සන්ගේ රෝගය’ ක්‍රි. පූ. තුන්වන සියවසයේදී පමණ නැගෙනහිර ආසියානු ප්‍රදේශ කරා පැමිණෙන්නට ඇත. (David P. Wright and Richard N. Jones, "Leprosy," _The Anchor Bible Dictionary_, vol. 4 [New York: Doubleday, 1992], pp. 277–282 බලන්න.) එබැවින් මෙහි කුෂ්ට රෝගියා ලෙස පෙන්වා ඇති රෝගියා, හැන්සන්ගේ රෝගයෙන් පෙළුනාවූ කෙනෙකු විය හැකි නමුත්, ඇත්තවශයෙන් කුමන රෝගයකින් ඔහු පෙළුනාදැයි නොදන්නා අතර, ඔහුට තිබූ දෙය කුමක් වුවත් එය නරක රෝගයක් බව පමණක්ම දනිමු.

කුෂ්ට රෝගියා, පවිත්‍ර වීම පිණිස ඔහුගේ සම්පූර්ණ විශ්වාසය යේසුස් වහන්සේ කෙරෙහි තබයි. ලෙවී කථාව 13ට අනුව කුෂ්ට රෝගියෙකු චාරිත්‍රානුකූලව අපවිත්‍ර යයි සැලකුණ අතර වෙනත් අය සමග කිසිම සම්බන්ධතාවයකින් තොරව සිටිය යුතු විය. (ලෙවී කථාව 13:45, 46 බලන්න).

කෙසේ වුවද, යේසුස්වහන්සේ එම මිනිසා කෙරෙහි අනුකම්පාවෙන් යුක්තව, ඔහුව ස්පර්ශ කළසේක. “උන්වහන්සේ අනුකම්පාවෙන් යුක්තව අත දිගුකොට, ඔහු පිට තබා: කැමැත්තෙමි, පවිත්‍ර වෙයන්නැ”යි ඔහුට කීසේක (මාර්ක් 1:41). යේසුස්වහන්සේගේ මෙම ක්‍රියාව හේතුවෙන් සවස්වන තුරු උන්වහන්සේ අපවිත්‍ර ලෙස ගණන් ගනු ලබන්නට ඉඩ තිබුණි, එනම් උන්වහන්සේ දිය නාගෙන චාරිත්‍රානුකූලව පිරිසිදුවන්නට යුතුව තිබුණි. (සංසන්දනය කරන්න. ලෙවී කථාව 13:15). නමුත් මාර්ක්ගේ සඳහන අනුව, යේසුස්වහන්සේ රෝගී මනුෂ්‍යයාව ස්පර්ශ කළ විගස ඔහු කුෂ්ට රෝගයෙන් පවිත්‍ර වූවේය. එබැවින්, එම මනුෂ්‍යයාව ස්පර්ශ කිරීමෙන් යේසුස්වහන්සේ අපවිත්‍ර වූයේ නැත.

යේසුස්වහන්සේ මෙම මනුෂ්‍යයාට ගොස් පූජකයෙකු හමුවී, මෝසෙස් විසින් අණ කර ඇති පරිදි, ලෙවී 14හි සඳහන් පූජා වතාවත් ඉටුකරන ලෙස දැන්වූ සේක. මාර්ක්ගේ ශුභාරංචිය පුරාවටම, මෝසෙස් විසින් උගන්වා ඇති කරුණු වල ආරක්ෂකයා සහ උපකාර කරන්නා ලෙස යේසුස්වහන්සේ කටයුතු කළසේක (මාර්ක් 7:10; මාර්ක් 10:3,4; මාර්ක් 12:26, 29-31). මෙම කරුණු දෙස මෙම කෝණයෙන් බැලීමට, තද බල ප්‍රතිරෝධයක් දක්වමින්, මාර්ක් 7, 10, 12හි ඇති මෝසෙස් විසින් දෙනු ලැබුවාවූ මුල් අදහස්වල පෙරළියක් හෝ විපර්යාසයක් ඇති කරනු පිණිස ඇතැම් ආගමික නායකයෝ කටයුතු කරති. මෙම සියුම් කරුණු වලින් යේසුස්වහන්සේ එම මනුෂ්‍යයාට ඒ පිළිබඳව කථා නොකර සිටින ලෙස (මාර්ක් 1:44) පැවසුවේ මන්දැයි පැහැදිලි වනු ඇත. ඔහු ඔහුව යේසුස්වහන්සේ විසින් සුවපත් කරනු ලැබුවායයි පැවසුවහොත්, පූජකයන් විසින් යේසුස්වහන්සේට එරෙහි සහ අවාසිදායක තීරණයක් ගැනීමට බොහෝ විට ඉඩ තිබුණි.

සුවය ලැබුවාවූ කුෂ්ට රෝගියාට මේ බව වැටහුණු බවක් පෙනෙන්නට නැත. එහෙයින් ඔහු යේසුස්වහන්සේගේ විධානයට අකීකරුවී, එම ආරංචිය දිගට හරහට පතුරුවා හැරීමෙන්, වෙනත් නගරවලට ඇතුල්වී යේසුසව්හන්සේගේ මෙහෙය විවෘතව කරගෙන යාමට අපහසු තත්ත්වයක් උදාවිය.

`අපගේ චේතනා කෙතරම් යහපත් වුවත්, ශුභාරංචියෙහි පැතිරවීමට බාධා ඇති නොවන පරිදි, අපට ප්‍රවේශම්ව කටයුතු කළ හැක්කේ කෙසේද?`