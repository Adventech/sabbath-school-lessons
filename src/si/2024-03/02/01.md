---
title:  යේසුස්වහන්සේගේ මෙහෙවරේ එක් දවසක්
date:   06/07/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 1:16-45, යොහන් 1:29-42, මාර්ක් 5:41, ලූක් 6:12, ලෙවී කථාව 13.

> <p>කටපාඩම් පදය</p>
> “මා අනුව වරෙල්ලා, මම නුඹලා මනුෂ්‍යයන් අල්ලන්නන් වෙන්ට සලස්වන්නෙමියි ඔවුන්ට කීසේක.” (මාර්ක් 1:17).

සෑම ශුභාරංචියක් මගිsන්ම යේසුස්වහන්සේගේ මෙහෙවරේ ආරම්භය ඊට ආවේනිකවූ ක්‍රමයකට හඳුන්වාදී ඇත.

මතෙව් ඉදිරිපත් කර ඇත්තේ යේසුස්වහන්සේ ගෝලයන්ව කැඳවා, ඊට පසුව කන්ද උඩ දේශනාව කරන අන්දමටය.

ලූක් යේසුස්වහන්සේගේ කථාව පවසන්නේ ආරම්භක දේශනාව නාසරෙත් නුවරදී, සිනගෝගයක් තුළ සබත් දවසකදී පැවැත්වූ බව සඳහන් කරමිනි.

යොහන් තුමා මුල් ගෝලයන්ගෙන් ඇතැමෙක්ව කැඳවූ ආකාරය සිහිගන්වමින්, කානානි මංගල්‍ය උත්සවය එනම් යේසුස්වහන්සේගේ පළමුවන ප්‍රාතිහාර්යය සිදුවූ අන්දම මතක් කරදෙයි.

මාර්ක්ගේ ශුභාරංචිය, ගෝලයන් හතර දෙනෙකු කැඳවූ ආකාරය මතකයට නගන අතරම, කපර්ණවුමේ ගතකළ සබත් දවසක් පිළිබඳවත් ඊට පසු වූ ඇතැම් සිද්ධීන් පිළිබඳවත් සඳහන් කරයි.

“යේසුස්වහන්සේ සමග ගත කළ මෙම සබත” මාර්ක්ගේ කටයුතුවල ආරම්භයේම වූ අතර, ඔහු යේසුස්වහන්සේ කවුරුන්ද යනවග පාඨකයා හට හඳුන්වා දෙනු ලබයි. මෙම සතිය මුළුල්ලේ ඇති සම්පූර්ණ පාඩම තුළින්, උන්වහන්සේගේ වචන වාර්තාවී ඇත්තේ ඉතා සුළු වශයෙනි. ඒවා නම්: ගෝලකමට කෙටි කැඳවීමක්, යක්ෂයෙකුට කළ විධානයක්, තවත් ස්ථාන කරා යාම පිණිස සැලසුමක්, සම්පූර්ණ සුවය පිණිස පූජකයෙකු ඉදිරියේ පෙනී සිටින ලෙස දන්වමින් කුෂ්ට රෝගියෙකු සුවකිරීමක් වශයෙනි. විශේෂ අවධානය යොමුවූයේ ක්‍රියාකාරිත්වයට වූ අතර, විශේෂයෙන්ම රෝගීන් සුව කළ අවස්ථාවලදී එම කරුණ වැඩියෙන් විද්‍යමාන විය. මෙම ශුභාරංචියේ කතුවරයා නිතරම පාහේ, “එකනෙහිම” යන වචනය භාවිතා කළේ යේසුස්වහන්සේගේ මෙහෙයේදී උන්වහන්සේ අපේක්ෂා කළ ක්ෂණික ක්‍රියාකාරිත්වය පෙන්නුම් කිරීම පිණිසය.

ජූලි මස 13 දිනට යෙදෙන සබත් දවසට සූදානම් වනු පිණිස, මෙම සතියේ පාඩම අධ්‍යයනය කරන්න.