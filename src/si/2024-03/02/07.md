---
title:  වැඩිදුර අධ්‍යයනය සඳහා
date:   12/07/2024
---

එලන් ජී වයිට් "At Capernaum," pp. 252– 261; "Thou Canst Make Me Clean," pp. 262–266, in _The Desire of Ages_ කියවන්න.

මාර්ක් 1හි ඉදිරිපත් කර ඇත්තේ යේසුස්වහන්සේ පිළිබඳ කෙබඳු චිත්‍රයක්ද? යේසුස්වහන්සේට ගෝලයන් කැඳවීම සඳහා බලය ඇතුවාසේම, ඔවුහු ප්‍රතිචාර දක්වති. යක්ෂයාගේ අශුද්ධ ආත්ම මෙන් නොව, ඊට හාත්පසින්ම වෙනස් ලෙස උන්වහන්සේ ශුද්ධවන්තය. යහපත සහ නපුර අතර විශාල සටනක් කෙරීගෙන යන නමුත්, මෙම යක්ෂයින්ට වඩා බලයක් යේසුස්වහන්සේ සතුව ඇත. යේසුස්වහන්සේට රෝගීන් කෙරෙහි විශාල අනුකම්පාවක් ඇතිව ඔවුන්ට උපකාර කරනවාක් මෙන්ම ඇතැම් විට වෙන කිසිකෙනෙක් නොකළත්, උන්වහන්සේ ඔවුන්ව අවශ්‍ය නම් ස්පර්ශ කිරීම පවා කරන සේක.

සිනගෝගයේදී යේසුස්වහන්සේ තමන්වහන්සේ විසින් පිහිටුවීමට පැමිණියාවූ රාජ්‍යය ගැනද, සාතන්ගේ වහල්භාවයෙන් මිදීම පිළිබඳවූ උන්-වහන්සේගේ මෙහෙය ගැනද කථාකළසේක. භයානක කෑගැසීමකින් උන්වහන්සේට බාධා කරන ලදී. යාක්ෂාවේශ වූ මනුෂ්‍යයෙක් සෙනඟ අතරින් ඉදිරියට දුව එමින් “නාසරීය යේසුස්වහන්ස, ඔබට අපෙන් කම මොකද? අප විනාශ කරන්ට ආසේක්ද? ඔබවහන්සේ කවුද කියා දනිමි. ඔබ දෙවියන්වහන්සේගේ ශුද්ධවූ තැනැන්වහන්සේය,” කියා මොර ගැසීය.

දැන් සෑම අතකින්ම කැළඹීම සහ විස්මය දිස්වුණි. සෙනඟගේ අවධානය ක්‍රිස්තුස්වහන්සේ වෙතින් වෙනතකට යොමුවිය. උන්වහන්සේගේ වචන වලට සවන් නොදුන්නාහ. තම ගොදුර සිනගෝගයට යැවීමෙන් මෙවැනි දෙයක් සිදුකිරීම සාතන්ගේ අරමුණ විය. නමුත් යේසුස්වහන්සේ යක්ෂයාට තරවටු කරමින්, “කථා නොකරව, මොහුගෙන් පිටවෙවයි කීසේක. එවිට අශුද්ධ ආත්මය ඔහු තදින් වෙවුලවා, මහත් හඬින් මොරගසමින් ඔහුගෙන් පිටවූවේය. ඔහුට හානියක් සිදුනොවීය. ... වනාන්තරයේදී සාතන්ව පරාජය කළ තැනැන්වහන්සේ නැවත වරක් සාතන් හා සමග මුහුණට මුහුණලා සිටිසේක. යක්ෂයාද තම ගොදුර පාලනයය කිරීමේ බලය තමන් සතුව තබා ගැනීමට අතිශයින් වෙහෙස වූවේය. මෙහිදි පසුබැස්සහොත්, යේසුස්වහන්සේට ජයගැනීමට ඉඩහැරීමක් විය..... නමුත් ගැළවුම්කාරයාණන්වහන්සේ බලයෙන් යුක්තව කථාකොට, වහල්භාවයේ සිටි පුද්ගලයාව නිදහස් කොට මුදාහැරිය සේක. —Ellen G. White, _The Desire of Ages_, pp. 255, 256.

ඒ අතරතුර අපේ ස්වාමීන්වහන්සේ, තැනින් තැනට යමින්, නිතර මනුෂ්‍යයන් සමග ගැවසෙමින්, උන්වහන්සේගේ කාර්යබහුල සේවාව කරමින් ගියේය. උන්වහන්සේ, උන්වහන්සේගේ මෙහෙවර කරමින් මනුෂ්‍යයන් හමුවෙද්දී ඉතා සන්සුන් සහ ස්ථාවර ස්වභාවයක් පවත්වාගෙන ගියේ කෙසේද? එය උන්වහන්සේගේ දිනපතා යාච්ඤාවේ අත්දැකීමෙන් බවට කිසිදු සැකයක් නැත.

ඔබගේ යාච්ඤාවට සහ ශුද්ධ ලියවිල්ල ඉගෙනීමේ කටයුතු සාර්ථකව කරගෙන යනු පිණිස, සුදුසු කාලසටහනක් සැලසුම් කරන්න. ඔබට වඩාත් හොඳාsන් ප්‍රායෝගිකව ගැලපෙන සැලැස්මක් ගෙන සාමකාමී අන්දමින්, ශුද්ධාත්මයාණන්වහන්සේගේ සහ ශුද්ධ ලියවිල්ලේ උපකාරයෙන් වර්ධනය කරන්න.

**සාකච්ඡාව සඳහා ප්‍රශ්න**:

`පංතියේදී යාච්ඤාව යන ප්‍රශ්නය පිළිබඳව සාකච්ඡා කොට එය ක්‍රිස්තියානි ජීවිතයට ඉතා වැදගත්වන්නේ මන්දැයි විමසන්න. යාච්ඤාවේ පරමාර්ථය සහ එහි සඵලත්වය පිළිබඳ මිනිසුන්ට ඇති ප්‍රශ්න පිළිබඳව සාකච්ඡා කරන්න.`

`ඇතැම් සිද්ධීන් පිළිබඳව ඇතැම් අවස්ථාවලදී කථා කිරීමට සුදුසු වුවත්, අපේ ඇදහිල්ල පිළිබඳව ඕනෑවට වඩා පැවසීමට නුසුදුසු අවස්ථා පිළිබඳව උදාහරණ සපයන්න. එවැනි දෙයක් කිරීමට සුදුසු සහ ප්‍රඥා ගෝචර අවස්ථාව කුමක්ද? එමෙන්ම අපේ සාක්ෂිය පිළිබඳව පාවාදීමක් හෝ කේවල් කිරීමකින් තොරව එය කරන්නේ කෙසේද?`

`වර්තමානයේ ඔබේ සංස්කෘතියට අනුව “කුෂ්ට රෝගීන්” කවුරුන්ද? මෙවැනි පුද්ගලයන් හට ශුභාරංචිය ගෙන යනු පිණිස, ඔබේ සභාවට ඔවුන්ව “ස්පර්ශ කළ” හැක්කේ කෙසේද?`