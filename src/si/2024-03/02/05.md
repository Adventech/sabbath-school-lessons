---
title:  යේසුස්වහන්සේගේ මෙහෙයේ රහස
date:   10/07/2024
---

`කියවන්න: මාර්ක් 1:35-39. යේසුස්වහන්සේ මෙහි කළ දෙයින් කුමන වැදගත් පාඩම් ලබාගත හැකිද?`

යේසුස්වහන්සේ හිමිදිරියේ අවදිවී, යාච්ඤා කරනු පිණිස පාළු ස්ථානයකට ගියසේක. මාර්ක් 1:35හි අවධාරණය කරනුයෙA, යාච්ඤාව යේසුස්වහන්සේගේ ක්‍රියාවල කේන්ද්‍රය ලෙසය. මෙම වාක්‍යයෙහි අනෙක් සියළු ක්‍රියාපද සංක්ෂිප්ත කොට මෙසේ ලියා ඇත. උන්වහන්සේ නැගිට, පිටත්ව ගොස්, (ග්‍රීක භාෂාවෙන් මෙම ක්‍රියාපද ඉතා පැහැදිලිව තිබෙන අතර, එය ලියා ඇත්තේ අතීත කාලයෙනි. ඉන් අදහස් වන්නේ ක්‍රියාව හමාර කොට ඇති බවය.) මුල් ග්‍රීක් පිටපත්වල දී ඇති අර්ථය වන්නේ (To Pray) ඉංග්‍රීසි බසින් එනම්, මෙය නිතර කෙරෙමින් පවතින ක්‍රියා පදයක අරුත වන අතර සිංහල පරිවර්තනයෙහි සඳහන්ව ඇත්තේ ‘යාච්ඤා කළසේක’ යනුවෙනි. (ග්‍රීක භාෂාවේ සිට වෙනත් භාෂාවලට පරිවර්තනය කිරීමේදී එම මුල් වචන වල අරුත සහ ව්‍යාකරණයේදී යෙදෙන ‘කාල’ පිළිබඳ අර්ථ, එක් එක් භාෂාවල ඇති සීමාවන් හේතුවෙන් වෙනසකට යොමුව ඇති බව සලකන්න). එමෙන්ම, උන්වහන්සේ යාච්ඤා කරනු පිණිස කොපමණ වේලාසනින් ගියේදැයි එම පාඨයෙන් පෙන්නුම් කරනු ලබන අතර, ඉන් අදහස් කරන්නේ උන්වහන්සේ යාච්ඤාව පිණිස තනිවම සැලකිය යුතු කාලයක් ගත් බවය.

ශුභාරංචිය පුරාවටම යේසුස් නම් යාච්ඤාවේ මනුෂ්‍යයා අපට හමුවේ. (මතෙව් 14:23, මාර්ක් 6:46, යොහන් 17 බලන්න). යේසුස්වහන්සේ විසින් ඉටුකළ මෙහෙයේ බලය පිළිබඳව ඇති රහස් අතිශයින් වැදගත් අංගයක් ලෙස මෙය සැලකිය හැක.

`ලූක් 6:12 කියවන්න. මෙමගින් යේසුස්වහන්සේගේ යාච්ඤා ජීවිතය පිළිබඳව කුමක් පවසයිද?`

බොහෝ කිතුනු බැතිමතුන් යාච්ඤාවට වේලාවක් නියම කරගෙන ඇත. මෙම පුරුද්ද යහපත් සහ නිවැරදි එකක් විය හැකි නමුත්, ඇතැම් විට මෙය පුරුද්දක් ලෙස කරන දෙයක් මෙන්ම, කටපාඩමෙන් මෙන් කරන කටයුත්තක් විය හැක. යාච්ඤාව අච්චුවකින් දිනපතා වක්කරනු ලබන දෙයක් බවට පත් නොවන පිණිස, ඇතැම් දිනෙක යාච්ඤා කරන වෙලාව වෙනස් කරගන්නට පුළුවන් අතර, අවශ්‍ය නම් වෙනසක් සඳහා යාච්ඤා කරන කාලයද දික් කරගැනීමට පුළුවන. මින් අදහස් කරන්නේ, ඔබට වෙනස් කරගැනීමට අතිශයින් අපහසු බවට පත්විය හැකි වට්ටෝරු ක්‍රමයකට යාච්ඤාව පත්කර නොගත යුතු බවයි.

පේත්‍රැස් සහ ඔහුගේ සහකරුවන් යේසුස්වහන්සේ සමග උන්වහන්සේ යාච්ඤා කළ ස්ථානයට නොගියහ. උන්වහන්සේව ඔවුන්ට සොයාගත හැකි වූ බැවින්, උන්වහන්සේ ගිය ස්ථානය පිළිබඳව දැනුමක් ඔවුන්ට තිබෙන්නට ඇත. “සියල්ලෝම ඔබ සොයති” යනුවෙන් ඔවුන් පැවසූ දෙයින් අදහස් වන්නේ, පෙරදින සිදුකළාවූ සුවකිරීමේ සේවාවන් සහ ඉගැන්වීම් වල දිගුවක් මෙදිනද කළයුතුව ඇති බවය. පුදුමයකට මෙන්, යේසුස්වහන්සේ ඔවුන්ගේ අදහසට එකඟ නොවී, වෙනත් ස්ථානවලද සේවය කිරීම පිණිස පුළුල් භූමිකාවක් ඇති බව පෙන්නුම් කර දුන්සේක. “එවිට උන්වහන්සේ වෙන තැන්වලත් මා විසින් දේශනා කරන පිණිස අසල නුවරවලට යමු ඒ සඳහාම පිටත්ව ආවෙමි”යි ඔවුන්ට කීසේක. (මාර්ක් 1:38).

`යේසුස්වහන්සේට මෙතරම් දිගු කාලයක් යාච්ඤාවේ නිරතවීමට අවශ්‍ය වූයේ නම් අපේ අවශ්‍යතාවය පිළිබඳව කුමක් පැවසිය හැකිද? අප යාච්ඤාවෙහි කොපමණ කාලයක් නිරත විය යුතුද? යේසුස්වහන්සේගේ ආදර්ශය අපට කුමක් පවසයිද?`