---
title:  “මා අනුව එන්න”
date:   07/07/2024
---

`මාර්ක් 1:16-20 කියවන්න. තම ගෝලයන් ලෙස යේසුස්වහන්සේ කැඳවූ මිනිසුන් කවුරුන්ද? ඔවුන්ගේ ප්‍රතිචාර කෙබඳුද?`

මාර්ක් 1වන පරිච්ඡේදයෙහි යේසුස්වහන්සේගේ වචන බොහොමයක් වාර්තා කොට නැත. කෙසේනමුත්, යේසුස්වහන්සේ ධීවරයන් දෙදෙනෙකුට ආමන්ත්‍රණය කළ අයුරු මාර්ක් 1:17හි සඳහන්වේ.

ඉන් එක් අයෙකු සීමොන් හෙවත් පසුකාලීනව “පේත්‍රැස්” යන නමින් හැඳින්වූ පුද්ගලයා වන අතර අනෙක් තැනැත්තා ඔහුගේ සහෝදරයා වූ අන්ද්‍රe මෙම මිනිසුන් දෙදෙනා ගලීලය මුහුදේ වෙරෙළෙහි සිට දැල් දමමින් සිටියහ.

ඔරුවක් හෝ වෙනත් ධීවර ආම්පන්න පිළිබඳ සටහනක් මෙහි නැත. මෙයින් උපකල්පනය කළ හැක්කේ මෙම මිනිසුන් දෙදෙන මිල මුදල් අතින් අගහිඟකම් තිබූ අය බවටය. මාර්ක් 1:19, 20හි සඳහන් වන පරිදි යාකොබ් සහ යොහන් සිය පියා සහ සේවකයන් සමග ඔරුවක නැඟ සිටි බැවින්, ඔවුන් පේත්‍රැස් සහ අන්ද්‍රeට වඩා ආර්ථික හැකියාවක් තිබූ අය බවය. ලූක් පෙන්නුම්කරන පරිදි පේත්‍රැස්ට ඔරුවක් නොතිබුණ බැවින්, ඇත්තවශයෙන්ම යාකොබ් සහ යොහන් පේත්‍රැස් සහ අන්ද්‍රeගේ හවුල්කරුවන් වූහ. (ලූක් 5:1-11 බලන්න). එනමුත් මාර්ක්ගේ ශුභාරංචිය තුළින් මෙම සහෝදරයන් යුගල දෙකේ වෙනස ඉදිරිපත් කරනු ලබන්නේ, ඇති හැකි අය මෙන්ම, අඩු සම්පත් ඇති අයවද යේසුස්වහන්සේ උන්වහන්සේගේ ගෝලකමට කැඳවන බව පෙන්නුම් කිරීම සඳහා විය හැක.

යේසුස්වහන්සේ මෙම මිනිසුන්ගේ කැඳවීම ඉතා සරලව, සෘජුව සහ අනාගතය හෙළිකරන ප්‍රකාශයක් මෙන් විය. උන්වහන්සේ ඔවුන්ට උන්වහන්සේ අනුව එන ලෙස පැවසූ සේක. ඉන් අදහස් වන්නේ උන්වහන්සේගේ ගෝලකමට ඔවුන්ව කැඳවූ බවයි. උන්වහන්සේ ඔවුන්ට පෙන්නුම් කළේ ඔවුන් උන්වහන්සේගේ කැඳවීමට යහපත් ලෙස ප්‍රතිචාර දැක්වුවහොත්, ඔවුන්ව මනුෂ්‍යයන් අල්ලන්නන් බවට පත් කිරීමේ වගකීම උන්වහන්සේ බාරගන්නා බවයි.

`සිතාබලන්න: මෙම මිනිසුන් එකෙනෙහිම (මාර්ක් 1:16-20) සියල්ල අත්හැර දමා යේසුස්වහන්සේව අනුගමනය කළේ ඇයි?`

යොහන්ගේ ශුභාරංචිය වඩාත් සම්පූර්ණ ලෙස මෙම චිත්‍රය හැඩගස්වයි (යොහන් 1:29-42 බලන්න). මෙම සහෝදරයන් යොහන් බව්තීස්තගේ අනුගාමිකයන් යයි පෙනෙන්නට තිබෙන අතර, “ලෝකයේ පාපය දුරුකරන දෙවියන්වහන්සේගේ බැටළු පැටියාණෝ” යනුවෙන් යොහන් යේසුස්වහන්සේ පිළිබඳව පැවසූ දෙය ඔවුන් අසා තිබෙන්නට ඇත (යොහන් 1:29). ඔවුන් යොර්දාන් ගඟ අබියස යේසුස්වහන්සේව හමුවී, උන්වහන්සේ සමග කල්ගතකළහ. එබැවින්, යේසුස්වහන්සේ ඔවුන්ව සේවය සඳහා කැඳවූ විට එය පිළිගැනීම, විහිළුවක් හෝ තක්කඩිකමක් නොවීය. ඔවුන් මේ පිළිබඳව ඉතා උවමනාවෙන් සිතා බලා තිබුණි.

එනමුත් මාර්ක්a විසින් මීට වඩා විස්තර සපයා නැත්තේ ඇයි? බොහෝ විට, යේසුස්වහන්සේගේ බල පරාක්‍රමය පිළිබඳව අවධාරණය කරනු පිණිස එසේ කළා විය හැක. උන්වහන්සේ කැඳවූ විට, ස්ව කැමැත්තෙන් ඉදිරිපත්වූ ධීවරයන්ගේ ජීවිත සහ ඔවුන්ගේ ලෝකය තවදුරටත් පෙරවූවාක් මෙන් නොවුණි.

`යේසුස්වහන්සේව අනුගමනය කිරීම පිණිස, ඔබ විසින් අත්හල යුතුවූ දේ මොනවාද? (ඔබට යමක් පිළිබඳව සිතා ගැනීමට අපහසු නම්, ඔබේ පිළිතුරේ අදාලත්වය පිළිබඳව කල්පනා කරන්න).`