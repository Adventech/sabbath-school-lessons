---
title:  ගෝලකමේ මිල
date:   12/08/2024
---

`කියවන්න: මාර්ක් 8:31-38. ක්‍රිස්තුස්වහන්සේව අනුගමනය කිරීමේ මිල පිළිබඳව යේසුස්වහන්සේ මෙහි උගන්වන්නේ කුමක්ද?`

යේසුස්වහන්සේගේ ගෝලයින්, උන්වහන්සේ සමග ඇති සම්බන්ධතාවයේ වැදගත් සන්ධිස්ථානයකට පැමිණ ඇත. උන්වහන්සේ මෙසියස්වහන්සේ බව ඔවුහු දැන් දනිති. මාර්ක් පොතේ පාඨකයන් මේ බව පොතේ මුල සිටම දැන සිටියහ. (මාර්ක් 1:1), එබැවින් නිතරම තම කටයුතු වරද්දාගන්නාවූ ගෝලයන්ට වඩා වැඩි වාසියක් තිබුණි.

යේසුස්වහන්සේ ගෝලයන්ව මුලින්ම කැඳවූ අවස්ථාවේ, උන්වහන්සේ පැවසුවේ ඔවුන්ව මනුෂ්‍යයන් අල්ලන්නන් කරන බවය (මාර්ක් 1:17). කිසිම කරදරයක් පිළිබඳව කථාව නොවීය. නමුත් මේ වන විට උන්වහන්සේ කවුරුන්ද යන වග ඔවුන් දන්නා බැවින්, උන්වහන්සේගේ මෙහෙවරේ අරමුණ කුමක්දැයි ඔවුන්ට විවෘත කරනසේක. උන්වහන්සේට බොහෝ දේවලදී පීඩා විඳීමට අවශ්‍ය බවත්, එපා කරනු ලැබ මරණයට පත්කිරීමටත්, දින තුනකට පසුව නැවත උත්ථාන වීමට නියමිත බවත්ය.

එය තැතිගන්වන ප්‍රවෘත්තියක් විය. මීට ටික වෙලාවකට ප්‍රථමයෙන් උන්වහන්සේ මෙසියස්වහන්සේ යයි පැවසූ පේත්‍රැස්, උන්වහන්සේව පසෙකට කැඳවා මෙවැනි දේ පවසන්නේ මන්දැයි තරවටුවක ස්වරූපයෙන් පැවසීය. මේ සියළුදේ පවසනු ලැබුවේ සෘජු නොවූ කථා විලාසයෙනි, නමුත් දැන් ශුභාරංචියේ ලියුම්කරු යේසුස්වහන්සේගේ වචන කෙලින්ම වාර්තා කරයි. මෙම වචන ඇසුන පේත්‍රැස් හට මහත් වේදනාවක් දැනෙන්නට ඇත. යේසුස්වහන්සේ, පේත්‍රැස්ට ‘සාතන්’ යනුවෙන් අමතා, ඔහු තුළ වූ සිතුsවිලි දෙවියන්වහන්සේගේ කැමැත්තට අනුකූල නොවන බැවින්, උන්වහන්සේගේ මාවතෙන් ඉවත්වන ලෙස පැවසූ සේක.

“යේසුස්වහන්සේ මුහුණ පා සිටි ඉමහත් පරීක්ෂා ඉදිරියේ පේත්‍රැස්ගේ වචන උන්වහන්සේට උපකාරයක් හෝ සැනසීමක් ගෙන එනු ලබන ඒවා නොවීය. ඒවා නැතිවූ ලොවක් කෙරෙහි දෙවියන්වහන්සේගේ අනුග්‍රහයේ අභිලාෂයන්ට අනුකූල වූ ඒවා නොවීය, එමෙන්ම, යේසුස්වහන්සේගේම ආදර්ශය තුළින් උගන්වන්නට ආ ආත්ම පරිත්‍යාගයේ පාඩමටද අනුකූල නොවීය.” —Ellen G. White, _The Desire of Ages_, p. 415.

යේසුස්වහන්සේගේ ගෝලයන්ව කැඳවනු ලබන්නේ, ඔවුන්ටද උන්වහන්සේට ඇති අභිමතාර්ථයම ඇතුව සිටිනු පිණිසය. එනම් කුරුසිය රැගෙන උන්වහන්සේව අනුගමනය කිරීමයි. රෝමවරුන්ට තිබූ අතිශයින් කෲර වූද, ලජ්ජාවට පත්කරන්නාවූද, බියගන්වන්නාවූද මරණ දණ්ඩනය පමුණුවන්නාවූ ක්‍රමයක් වූයේ කුරුසිපත් කිරීමයි. කුරුසියට මුහුණ නොදී සිටීම සෑම කෙනෙකුගේම උවමනාව විය. එබැවින්, යමෙක් යේසුස්වහන්සේ කෙරෙහි ඇති තම කැපවීම පෙන්නුම් කිරීම පිණිස කුරුසිය ලාංඡනයක් හැටියට සලකා එය රැගෙන යායුත්තේ මන්ද?

ගෝලයෙකු බවට පත්වීමේ මිල පිළිබඳව පමණක් නොව, එහි වටිනාකම පිළිබඳවද යේසුස්වහන්සේ කථාකරන සේක. ක්‍රිස්තියානි ඇදහිල්ල තුළ ඇති පරස්පරය වන්නේ, කෙනෙකුගේ ජීවිතය නැතිවීමෙන්, එය සම්බවීමට මාර්ග විවෘතවේ. ඊට පටහැනි අදහසක්වන, මුළු ලොවම දිනාගන්න නමුත්, සදාකාල ජීවනය අහිමිවීම විකාර කියමනකි. මිෂනාරිවරයෙකු වූ ජිම් එලියට් නමැත්තා මේ කරුණ පිළිබඳව පවසා ඇත්තේ, “නැතිකර ගත නොහැකි දේ ලබාගනු පිණිස, තමා සන්තකයේ තබාගත නොහැකි දේ දෙනු ලබන තැනැත්තේ මෝඩයෙකු නොවේ!

`“තමාගේ ජීවිතයට ප්‍රියවන්නට ඒක නැති වන්නේය; මේ ලෝකයෙහි තමාගේ ජීවිතයට වෛර කරන්නා සදාකාල ජීවනයට ඒක ආරක්ෂා කරගන්නේය” (යොහන් 12:25). මෙම වචනවල යථාර්ථය ඔබ අත්දැක ඇත්තේ කෙසේද?`