---
title:  ගෝලයන්ට ඉගැන්වීම I කොටස
date:   10/08/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 8:22-38; මතෙව් 20:29-34; යොහන් 12:25; මාර්ක් 9:1-50; මලාකි 4:5, 6; ලූක් 9:30, 31.

> <p>කටපාඩම් පදය</p>
> “එවිට උන්වහන්සේ සමූහයා තමන් ගෝලයන් සමග ළඟට කැඳවා ඔවුන්ට කියනසේක්: කවරෙක් නුමුත් මා පස්සේ එන්ට කැමති නම්, ඔහු තමාගේ කැමැත්ත අත්හැර, තමාගේ කුරුසිය රැගෙන, මා අනුව ඒවා.” (මාර්ක් 8:34)

මාර්ක්ගේ ශුභාරංචියේ මුල් භාගයෙන් යේසුස්වහන්සේ කවුරුන්ද කියා අවධානය යොමුකරනු ලබයි. උන්වහන්සේගේ බලවත් ඉගැන්වීම් සහ ප්‍රාතිහාර්යය තුළින්ද කෙරෙන්නේ එම කාර්යයමය. උන්වහන්සේ මෙසියස්වහන්සේය. මෙම ජවනිකාවෙහි ඉතා වැදගත් සන්ධිස්ථානයකදී, උන්වහන්සේ කවුරුයයි කියා ඔවුන් සිතනවාදැයි විමසූ සේක.

පේත්‍රැස්තුමා හොරණෑව පිම්බා වැනි පිළිතුරක් දුන් අතර, යේසුස්වහන්සේ ක්ෂණිකව පැහැදිලි කළේ මෙසියස්වහන්සේ ලෙස උන්වහන්සේ පියවර නගන්නේ කොහාටද කියාය. එය කුරුසිය දක්වා වන ගමනක් බව අපි දනිමු.

මාර්ක් 8වන පරිච්ඡේදයේ අවසානයේ සිට 10 වන පරිච්ඡේදයේ අවසානය දක්වා යේසුස්වහන්සේ අවධානය යොමුකරන්නේ, උන්වහන්සේගේ ගමන පිළිබඳව ගෝලයන්ට ඉගැන්වීමය. මෙම පරිච්ඡේද තුළින්, උන්වහන්සේ කුරුසිය පිළිබඳව අනාවැකි පවසන සේක. ඊටපසුව, ගෝලකම පිළිබඳව විශේෂ ඉගැන්වීම් කරනු ඇත. මෙම ප්‍රබල පාඩම් අදටත් අදාළවේ.

දෙවන ශුභාරංචියෙහි මෙම කොටසින්, අන්ධයින් දෙදෙනෙකුට සුවය ලබාදීම පිළිබඳව සනිටුහන්වේ. ඉන් එකක් මාර්ක් 8හි ආරම්භයෙහිද, අනෙක මාර්ක් 10 අවසානයෙහිද සඳහන්වේ. පොත් රඳවනයක් දෙකක් මෙන්, දෙකොනක සඳහන් මෙම ප්‍රාතිහාර්යය (8 වන පරිච්ඡේදය මුල සහ 10 වන පරිච්ඡේදය අග), චමත්කාරජනක ලෙස පෙන්නුම් කරන්නේ, ගෝලයෙකු වීමේදී; යේසුස්වහන්සේ යනු කවරෙක්ද, එමෙන්ම උන්වහන්සේ ගමන්කරන දිශා කොයිබටද කියා ආත්මික පෙරදැක්මක් තිබිය යුතු බවයි. දැනට වසර දෙදහසකට පමණ ඉහත, උන්වහන්සේගේ ඉගැන්වීම් ගෝලයන් දොලොස්දෙනාට අභියෝග කළාසේම, වර්තමානයේ සිටින ගෝලයන්ටද යේසුස්වහන්සේව අනුගමනය කිරීමේ හේතුවෙන්, විශාල පිරිවැයක් මෙන්ම ප්‍රතිලාභ ඇතුලත් අභියෝග ඇතිවේ.

අගෝස්තු 17 වන දිනට යෙදෙන සබතට සූදානම් වනු පිණිස මෙම සතියේ පාඩම අධ්‍යයනය කරන්න.