---
title:  වැඩිදුර අධ්‍යයනය සඳහා
date:   16/08/2024
---

කියවන්න Ellen G. White, "Ministry," pp. 426–431; "Who Is the Greatest?" pp. 432–442, in _The Desire of Ages_.

“ගෞරවයට පෙර නිහතමානිත්වයයි. මනුෂ්‍යයන් ඉදිරියේ උසස් ස්ථානවල පුරප්පාඩු පිරවීම සඳහා, ස්වර්ග රාජ්‍යයෙන් තෝරාගනු ලබන්නේ දෙවියන් වහන්සේ ඉදිරියේ නිහතමානීව සිටින යොහන් බව්තීස්ත වැන්නවුන්ය. වැඩියෙන්ම දරුවකුගේ ගුණාංග ඇති ගෝලයා, දේව සේවයේ වැඩියෙන්ම කාර්යක්ෂම වේ. තමාව උසස්කොට නොගෙන, ආත්ම ගළවාගැනීම පිණිස කටයුතු කරන පුද්ගලයන් සමග, ස්වර්ගීය බුද්ධියට සහයෝගයෙන් කටයුතු කළ හැකිවනු ඇත. —Ellen G. White, _The Desire of Ages_, p. 436.

සියල්ලේදී අන් අයට වඩා වැඩි වාසියකින් පුදනු ලැබ ඇති අප, එය අධ්‍යාපනය සහ ශිෂ්ටත්වය වේවා, චරිතයේ උදාර භාවය වේවා, ක්‍රිස්තියානි පුහුණුව වේවා, ආගමික අත්දැකීම් වේවා, සමාජයේ අඩු වරප්‍රසාදිතයන්ට අපි ණයගැත්තෝ වෙමු; අපට පුළුවන් ආකාරයකට අපි ඔවුන්ට සේවය කළ යුත්තෙමු. අපි ශක්තිමත් නම්, අප විසින් දුර්වලයන්ගේ අත් ඔසවා තබාගත යුත්තෙමු. ස්වර්ගයේ පියාණන්වහන්සේගේ මුහුණ නිතර දකින්නාවූ තේජසේ දේවදූතයන්, උන්වහන්සේගේ කුඩා අයට මෙහෙය කිරීමෙන් ප්‍රීතිමත් වන්නාහ. පිළිගත නොහැකි චරිත ගුණාංග ඇති, වෙවුලමින් තැතිගෙන සිටින පුද්ගලයන්, ඔවුන්ගේ විශේෂ කාර්යය භාරය වී ඇත. තමන් සමග බරපතල ලෙස ස්වයං සටනක යෙදිය යුතු පුද්ගලයන් සහ අතිශයින් කලකිරීමට පත්වන වටා පිටාවක් තුළ ජීවත්වන්නාවූ අයට සේවය කරනු පිණිස, තම සේවය වැඩියෙන් අවශ්‍ය කරන ඕනෑම ස්ථානයකට පිවිසීමට දේවදූතයන් නිතරම සූදානම්ව සිටිති. මෙම සේවයේදී ක්‍රිස්තුස්වහන්සේගේ සැබෑ අනුගාමිකයන් සහයෝගීව ක්‍රියාකරති.  —_The Desire of Ages_, p. 440.

**සාකච්ඡා සඳහා ප්‍රශ්න**:

`මාර්ක් 8:27-29 දක්වා වන කොටස නැවත කියවන්න. යේසුස්වහන්සේ ක්‍රිස්තුස්වහන්සේය යන ඔබේ විශ්වාසය පිළිබඳව ඔබ අනුන්ට පවසන්නේ කොපමණ කලකින්ද?`

`ක්‍රිස්තුස්වහන්සේ සමග කඳු මුදුනේ සංවාදයේ යෙදීමේ අත්දැකීමත්, කඳු පාමුල තැනිතලා පොළොව මත අනෙක් අයගේ අවශ්‍යතාවයන් උදෙසා සේවය කිරීමේ අත්දැකීමත් අතර ඇති නිසි සමබරතාවය කුමක්ද?`

`පස්වන පාඩම අවසානයේ ඇති උතුම්කම පිළිබඳව වන ප්‍රශ්නයට පිළිතුර පංතියේදී සාකච්ඡා කරන්න. ලෝකය සහ දෙවියන්වහන්සේගේ උතුම්කම පිළිබඳව දරණ අදහස්වල වෙනස පිළිබඳව ඔබ තීරණය කළේ කුමක්ද? ලෝකය උතුම් යයි සලකන නමුත්, දෙවියන්වහන්සේ ඇතැම් විට නොසිතන, පුද්ගලයන් කවුරුන්ද? ඊට පටහැනිව, දෙවියන්වහන්සේ විසින් උතුම් යයි සැලකීමටත්, ලෝකය විසින් නොසලකා හැරීමට සහ හෙලා දැකීමට ලක්විය හැකි පුද්ගලයන් කවුරුන්ද? ලෝකයේ ආදර්ශ කෙතෙක් දුරට විකෘතියට පත්ව, ඇද ගැසී ඇත්ද යනු, ඉහත සඳහන් වෙනස තුළින් කුමක් පෙන්නුම් කරනු ලබයිද?`

`පව් කරනවාට වඩා ශරීරයේ අංගයක් නැතිව සිටීම යහපත් යයි යේසුස් වහන්සේ කී දෙය ප්‍රකාරව ‘පාපය’ ඉතා බැරෑරුම් දෙයක් ලෙස අපට සැලකිය හැක්කේ කෙසේද?`