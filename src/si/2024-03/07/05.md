---
title:  වඩා උතුම් කවුද?
date:   14/08/2024
---

`කියවන්න: මාර්ක් 9:30-41. යේසුස්වහන්සේගේ මරණය පිළිබඳව වූ දෙවෙනි අනාවැකියත්, උන්වහන්සේගේ උත්ථානවීමත් අතර ඇති වෙනස කුමක්ද? (මාර්ක් 8:31 සමග සංසන්දනය කරන්න). තවද ගෝලයන් විවාද කළේ කුමක් පිළිබඳවද සහ යේසුස්වහන්සේ දුන් ඔවදන් මොනවාද?`

පළමුවන අනාවැකියෙන් යේසුස්වහන්සේ පෙන්නුම් කරන්නේ, උන්වහන්සේව ප්‍රතික්ෂේප කර උන්වහන්සේව මරණයට පත්කරන්නවුන්ය. දෙවන අනාවැකියෙන් යේසුස්වහන්සේ පෙන්නුම් කරන්නේ උන්වහන්සේව පාවා දෙනු ලබන බවය. මෙම අවස්ථාවේදී පාවාදෙන්නාව පෙන්නුම් කළේ නැත, එනමුත් ඒ කවුදැයි මේ වන විටත් පාඨකයාට අවබෝධයක් ඇත්තේ යූදස් පිළිබඳව කෙරුන හඳුන්වා දීමෙනි. (බලන්න මාර්ක් 3:19). නැවත වාරයක් ස්වාමීන්වහන්සේ, මරණයට පත්කරනු ලැබීම සහ දින තුනකින් උත්ථාන වීම පිළිබඳව පෙන්නුම් කරන සේක. එනමුත්, ගෝලයන් මේ වන විට මෙම අනාවැකියෙහි තිබූ සවිස්තරාත්මක කරුණු පිළිබඳව, පළමු අනාවැකිය ලද විට තිබුණ උනන්දුවටත් වඩා, අඩු මට්ටමක පැවැත්විනි. කිසිම කැඳවීමකින් තොරව ඉබේ එන ප්‍රවෘත්ති තුළින්, සාකච්ඡා ඇතිවන්නේ නැත.

මාර්ක් 8:27හි සඳහන්ව ඇති අන්දමට, යේසුස්වහන්සේ ගලීලයේ මුහුදෙන් උතුරු දිශාවට එනම් පිලිප්පි කායිසාරියට ගියසේක. මාර්ක් 9:30 උන්වහන්සේ ගලීලය හරහා යන බවත් මාර්ක් 9:33හි උන්වහන්සේ කපර්ණවුමට ඇතුල්වූ බවත් සඳහන්වේ. එබැවින්, උතුරේ සිට දකුණට උන්වහන්සේ ගත් ගමන් මාර්ගය පිළිබඳව අවබෝධයක් ලැබීම එතරම් අපහසු නැත. කෙසේ හෝ උන්වහන්සේගේ ගෝලයන්ගේ ප්‍රමාදය හේතුවෙන් උන්වහන්සේ කපර්ණවුමට ඇතුල්වන්නේ තනිවමය. නිවස තුළදී, මගදී වූ සාකච්ඡාව පිළිබඳව උන්වහන්සේ විපරම් කරන සේක. කිසිවෙකු කථා නොකළේ එම ප්‍රශ්නය ඔවුන්ව අපහසුතාවයට පත්කරන්නාවූ එකක් බව අඟවමිනි. එය වරදක් බව දැන දැනම කළ දරුවන් අසුවූ විට හැසිරෙන විලාසයක් ඔවුන් තුළ දකින්නට හැකිවිය. ඔවුන්ගේ සාකච්ඡාව වී තිබුණේ වඩා උතුම් කවුරුන්ද යනුවෙනි. මේ කරුණ පිළිබඳව ඔවුන්ද වැරදිකරුවන් බව පිළිගන්නට බොහෝ දෙනෙක් මැලිවන්නාසේම, කවුද වඩා උතුම් යන ප්‍රශ්නය පිළිබඳව සෑම කෙනෙකුම පාහේ සිතමින් සිටින එකකි. එනමුත් දේව රාජ්‍යයේදී මෙවැනි සිතුවිලි උඩු යටිකුරු වේ.

යේසුස්වහන්සේ මෙම ගැටළුවට ප්‍රතිචාර දක්වන්නේ අදියර දෙකකිනි. පළමුව, උන්වහන්සේ පැහැදිලිව පවසන්නේ පළවෙනියා වීමට (වඩා උතුම්) ඔබ සේවකයෙකු විය යුතු බවයි. ඊට පසුව උන්වහන්සේ ක්‍රියාවක් මගින් උන්වහන්සේගේ අර්ථය පැහැදිලි කළසේක. ඒ කිට්ටුව ළමයෙකු සිටගෙන සවන්දෙමින් සිටියේය. යේසුස්වහන්සේ එම දරුවා ගෙන, සමූහය මැද සිටින්නට සැලැස්වූසේක. එවිට දරුවා බියට පත්වන්නට ඉඩ තිබුණි. නමුත්, යේසුස්වහන්සේ එම දරුවාගේ අතින් අල්ලා අපහසුතාවයෙන් තොර වාතාවරණයක් ඇතිකළසේක. පසුව, යේසුස්වහන්සේ පැවසුවේ ඔවුන් දරුවාව පිළිගන්නේ නම්, ඔවුන් උන්වහන්සේව පිළිගන්නා බවයි. ඔබ උන්වහන්සේව පිළිගන්නේ නම්, ඔබ පියාණන්ව පිළිගන්නවා ඇත. ඒ ආකාරයෙන් කුඩාම දරුවාව දෙවියන්වහන්සේට සම්බන්ධ කෙරුණි.

යොහන් පිටස්තරයන් පිළිබඳව ප්‍රශ්න කළ විට, යේසුස්වහන්සේ දුන් වැදගත්ම පිළිතුර වූයේ අපට එරෙහි නොවන්නවුන් අප හා සමගය යනුවෙනි. ස්වාමීන්වහන්සේ සනාථ කළේ, කුඩා හෝ සුළු ආකාරයෙන් ක්‍රිස්තියානි මෙහෙවරේ සිටින අයට උපකාර කරන්නාවූ අයව ස්වර්ග රාජ්‍යයේදී ගණන් නොගෙන නොසිටින බවයි.

`වඩා උතුම්කම පිළිබඳව ලෝකය දරන අදහසට වඩා බයිබලය පෙන්නුම් කරන වඩා උතුම් බව පෙන්වන අදහස වෙනස් වන්නේ කෙසේද? ඔබ වෙහෙසෙන්නේ කුමන එක අත්පත් කරගැනීමටද?`