---
title:  “නුඹ යුදෙව්වරුන්ගේ රජුද?”
date:   15/09/2024
---

`මාර්ක් 15:1-15 කියවන්න. මෙහි සිදුවන්නේ කුමන ආකාරයේ ඇනුම්පද අවස්ථාවක්ද?`

පොන්තියස් පිලාත් ක්‍රි.ව. 26-36 දක්වා යුදයේ ආණ්ඩුකාරයා ලෙස කටයුතු කළේය. ඔහු කාරුණික නායකයෙකු නොවුන අතර, ඔහුගේ ක්‍රියා කලාපය තුළින් එම භූමියේ වසන්නවුන් භීතියට පත් කළේය (ලූක් 13:1 සමග සංසන්දනය කරන්න). යේසුස්වහන්සේව යුදෙව් ක්‍රමයට විනිශ්චය කළ විට දේව අපහාසය උදෙසා මරණීය දණ්ඩනය නියම විය. රෝමානුවරුන්ගේ නීතිය යටතේ බොහෝ කාරණාවලදී මරණ දඬුවම පැමිණවීමේ බලය යුදෙව්වන් සතු නොකල බැවින්, ඔවුන් යේසුස්වහන්සේව වරදට පත්කරනු පිණිස පිලාත් වෙතට ගෙනාහ.

පිලාත් ඉදිරියේ යේසුස්වහන්සේට එරෙහිව ගෙන එනු ලැබූ චෝදනාව සඳහන් කර නැති නමුත්, එම චෝදනා ඔවුන්ගේ ඇදහිල්ල මත ගොඩනැගුන එකක් බව පිලාත් විසින් අසන ලද ප්‍රශ්නය අනුව සිතාගැනීමට පුළුවන. පිලාත් යේසුස්වහන්සේගෙන් අසා සිටින්නේ : “නුඹ යුදෙව්වන්ගේ රජුද?” (මාර්ක් 15:2) යනුවෙනි. පුරාණ ගිවිසුම සමයේ ඉශ්‍රායලය ඔවුන්ගේ රජවරුන් ආලේප කළහ. එබැවින් මෙසායා යන නාමය (“ආලේප ලත් තැනැත්තා”) යම්කිසි වෙනසකට පත් කර, අධිරාජයා සමග තරඟයක යෙදී සිටින රජකු මෙන් ගරු සත්කාර ලැබීමට වෙර දැරීම, අවබෝධ කරගැනීමට එතරම් අපහසු කරුණක් නොවේ. එබැවින්, සැන්හීඩ්‍රන් සභාව ඉදිරියට ගෙන ආ චෝදනාව දේව අපහාසය වන අතර, ආණ්ඩුකාරයා ඉදිරියේ ගෙන ආ චෝදනාව වූයේ කැරලි ගැසීමට පෙළඹවීම වන බැවින්, එම වරදට මරණීය දණ්ඩනය පැමිණවීමට හැකිය.

මෙහි ඇනුම්පදය (උත්ප්‍රාසය) වනුයේ යේසුස්වහන්සේ මෙසියස්වහන්සේ වනවා මෙන්ම යුදෙව්වන්ගේ රජුන්ය. දේව අපහාසයට සහ කැරලි ගැසීමට පෙළඹවීම සඳහා වැරදිකරු කිරීම වැරදි තීරණයකි. ඒ වෙනුවට, උන්වහන්සේට ගරු බුහුමන් සහ නමස්කාරය හිමිවිය යුතුව තිබුණි. එනමුත් යේසුස්වහන්සේ තවදුරටත් රාජශ්‍රීයෙන් සිටිසේක. පිලාත් හට උන්වහන්සේගේ ප්‍රතිචාරය වූයේ, “නුඹ කියන්නෙහිය” යනුවෙනි (මාර්ක් 15:2) එය තම අදහස් කෙලින් ප්‍රකාශ නොකිරීමකි. උන්වහන්සේ එම තනතුර ඇති බව හෝ නැති බව පවසන්නේ නැත. මෙම ප්‍රතිචාරයෙන් යෝජනා කළ හැක්කේ උන්වහන්සේ රජකෙනෙකු වන නමුත්, වෙනස් ආකාරයක රජෙකු බවයි. (යොහන් 18:33-38 සංසන්දනය කරන්න).

මාර්ක් 15:6හි ඉදිරිපත් කරනු ලබන ජවනිකාවේදී, පාස්කු සමයේ සිරකරුවෙකු නිදහස් කරනු ලබන, සිරිත පිළිබඳව සඳහන්වේ. මාර්ක් 15:9 පිලාත් විසින් අසා සිටින්නේ, “යුදෙව්වන්ගේ රජව” නිදහස් කරනවාට ඔවුන් කැමතිද යනුවෙන් ඇනුම්පදයක ස්වරූපයක් ගත හැකි ප්‍රශ්නයක් වුවත්, එහි ඇති ඇනුම්පදය (උත්ප්‍රාසය) ඔහුටම (පිලාත්ට) එරෙහිව ක්‍රියාත්මක විය.

මාර්ක් 15:9, 10 හි සඳහන්වන්නේ අවබෝධය සහ අනවබෝධය පිළිබඳව වන අධ්‍යයනයකි. ඊර්ෂ්‍යාව හේතුවෙන් ආගමික නායකයන් යේසුස්වහන්සේව අත්අඩංගුවට ගෙන බාර දුන් බව පිලාත් අවබෝධ කරගත් නමුත්, එහි රැස්ව සිටි සමූහයාගෙන් ප්‍රශ්නය ඇසීමෙන්, ඔහු ආගමික නායකයන්ගේ උවමනාවන් ඉටුකරන බවට පිලාත් තිබුණේ අවබෝධයකි. ඔවුන් සමූහයා කළඹවා, යේසුස්වහන්සේව කුරුසිපත් කළ යුතු බව කියා සිටියහ. පිලාත් ආපසු පැකිලෙයි. විශේෂයෙන්ම නිර්දෝෂී පුද්ගලයෙකුට කුරුසියක් මත මරණයට පත් කිරීම අතිශයින් භයානක සිද්ධියකි. මිථ්‍යාදෘෂ්ටිකයෙකුවූ ආණ්ඩුකාරයාට මෙසියස්-වහන්සේව නිදහස් කර හැරීමට උවමනාව තිබුණත්, ආගමික නායකයන්ට උන්වහන්සේව කුරුසිපත් කිරීමට තිබූ උවමනාව, කෙතරම් වේදනාකාරී (උත්ප්‍රාසයක්) ඇනුම්පදයක්ද?

`දැඩි පීඩනයක් තුළ ඔබට සමූහයා අනුගමනය කරන ලෙස බලපෑම් ආවත්, ඔබට ඉන් ඉවත්ව සිටිය හැකිවන්නේ කුමකින්ද?`