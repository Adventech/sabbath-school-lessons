---
title:  දෙවියන්වහන්සේ විසින් අත්හරිනු ලැබීම
date:   18/09/2024
---

`මාර්ක් 15:33-41 කියවන්න. මාර්ක් පොතට අනුව කුරුසිය මතදී යේසුස්වහන්සේ පැවසූ වචන මොනවාද? අවසානයේදී, ක්‍රිස්තුස්වහන්සේගේ මරණය අපට අර්ථවත් වන්නේ කුමන ආකාරයටද?`

මාර්ක් ශුභාරංචිය මගින් කුරුසිය භෞතික වශයෙන් සහ ආත්මිකව ඉතා අඳුරු ස්ථානයක් ලෙස ඉදිරිපත් කර ඇත. එම සිකුරාදා මධ්‍යහ්නයේ සිට ප.ව. 3.00 පමණ වන තුරු කල්වරිය මතට ස්වභාවධර්මයට පටහැනි අන්දමට ආශ්චර්යමත් ලෙස අන්ධකාරය පතිත විය. “හයවෙනි පැය පැමුණුන විට, නවවෙනි පැය දක්වා රට මුළුල්ලේ අන්ධකාරයක් විය” (මාර්ක් 15:33).

කුරුසිය මත යේසුස්වහන්සේ විසින් වදාරණ ලද වචන, “අත්හැර දමන ලද්දෙකුගේ අඳෝනාව” ලෙස ඇතැමෙක් නම් කොට ඇති අතර එහිදී උන්වහන්සේගේ යාච්ඤාවේදී හඬ නගා දෙවියන්වහන්සේගෙන් අසනු ලබන්නේ ඔබ මා අත්හැරියේ මක්නිසාද යනුවෙනි. උන්වහන්සේ මෙහිදී ගීතාවලිය

22:1න් උපුටා දක්වා ඇත. ගීතාවලිය පොතෙන් එම කොටස උපුටාගෙන ඇති ස්ථානයක් වන්නේ මාර්ක් 15:24, 29 වන අතර, යේසුස්වහන්සේගේ මරණය හේතුවෙන් ශුද්ධ ලියවිල්ල සම්පූර්ණ වූ බවයි. මනුෂ්‍යයා විසින් නපුර කුමන්ත්‍රණය කරන විටදී පවා දේව කැමැත්ත ඉටුවේ.

යේසුස්වහන්සේ කුරුසිය මත සිට ප්‍රකාශ කළ වචන ඇරමික් භාෂාවෙන්, එහි පරිවර්තනයද සමග වාර්තා කර ඇත. “මාගේ දෙවියනි, මාගේ දෙවියනි” එම භාෂාවෙන් “එලොයි එලොයි” වශයෙන් සඳහන් වේ. (එය ඇරමික් භාෂාවෙන් "elahi" වලින් පරිවර්තනය කරන ලද්දකි). මෙය කනවැකෙන විට බොහෝ විට යේසුස් වහන්සේ එලියාට හඬගසනවා යයි පහසුවෙන්ම ශ්‍රවනය වන්නට පුළුවන. (ඇරමික් භාෂාවෙන් 'eliyya' යන්නෙහි අර්ථය වන්නේ, “මාගේ දෙවියන්වහන්සේ "YHWH" යනුවෙනි). මෙය ඇතැම් ළඟ සිටි අය කරන සාමාන්‍ය වරදකි.

මෙම ඡේදයෙහි ඇති විශේෂත්වය වන්නේ, මෙම කොටස මාර්ක් 1:9-11 දක්වා ඇති කොටස සමග ඇති සමාන්තරතාවයයි.

| බව්තීස්මය: මාර්ක් 1:9-11 | කුරුසිය: මාර්ක් 15:34-39 |
| --- | --- |
| යොහන් යේසුස්වහන්සේව බෞතීස්ම කරයි. | යේසුස්වහන්සේගේ බව්තීස්මය (මාර්ක් 10:38 සමග සංසන්දනය කරන්න) |
| යොහන් (එලියාගේ ස්වරූපය බලන්න: මාර්ක් 9:11-13). | එලියාව කැඳවීම |
| ස්වර්ගය විවරවෙයි | තිරය ඉරී යයි |
| ආත්මය (pneuma) | යේසුස්වහන්සේ මියයයි (Expaneo) |
| දෙවියන්වහන්සේගේ හඬ “ප්‍රේමවන්ත පුත්‍රයා” | “දේව පුත්‍රයා” - ශතාධිපති පවසය |

මෙම සමාන්තරතාවයන්ගෙන් යෝජනා කරනු ලබන්නේ, මාර්ක් 1හි සඳහන් යේසුස්වහන්සේගේ බෞතීස්මය සමග උන්වහන්සේගේ මෙහෙය ආරම්භ වූ අතර, දානියෙල් 9:24-27 දක්වා වන කොටසින් අනාවැකියෙන් පවසා ඇති පරිදි, මාර්ක් 15හි කුරුසිය ළඟ සිද්ධිය මේ සියල්ල උච්ඡ ස්ථානයක් කරා පත්වීම හෙවත් බොහෝ දෙනෙක් උදෙසා මිදීමේ මිලයක් බවට පත්වීම උන්වහන්සේගේ සේවයේ අරමුණ විය (මාර්ක් 10:45). යේසුස්වහන්සේ කුරුසිය මත මරණයට පත්වීම හේතුකොටගෙන, දානියලේ 9:24-27 දක්වා ඇති අනාවැකියෙහි කොටසක් ඉටුවිය. දේවමාළිගයේ තිරය ඉරීයාමෙන් (මාර්ක් 15:38), පූජා ක්‍රමයේ සම්පූර්ණ වීම පෙන්නුම් කරනු ලබන අතර, මූලිකාදර්ශය - ආදර්ශය හමුවීමෙන්, ගැළවීමේ ඉතිහාසයේ අළුත් අදියරක ආරම්භය සිදුවේ.

`මනුෂ්‍ය වර්ගයා විසින් දුෂ්ට සැලසුම් සහ කුමන්ත්‍රණ කළත්, දෙවියන් වහන්සේගේ පරමාර්ථ සම්පූර්ණ විය. මෙම කරුණ තුළින් අප වටා කුමන දෙයක් සිදුවුවත්, අපට තවමත් දෙවියන්වහන්සේ කෙරෙහි විශ්වාසය තැබිය හැකි බවත්, උන්වහන්සේගේ යහපත අවසානයේදී, ජයග්‍රහණය කරනු ඇති බවත්, අවබෝධ කරගන්නට උපකාර විය යුත්තේ ඇයි?`