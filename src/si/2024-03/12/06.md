---
title:  භූමදානය
date:   19/09/2024
---

`මාර්ක් 13:42-47 කියවන්න. විශේෂයෙන්ම යේසුස්වහන්සේගේ ගෝලයන් කොහේවත් සොයාගැනීමට නොහැකිව තිබූ අවස්ථාවකදී, අරිමාතියේ යෝසෙප්ගේ මැදිහත්වීමේ ඇති වැදගත්කම කුමක්ද?`

එම නාටක සියල්ලට පසුව, අතිශයින් “ලෞකික” දේවල් සිදුවිය. මැරුණ අයව වළදැමිය යුතු බව සියල්ල දන්නා කරුණකි. පසුව සිදුවූ ඇතැම් කරුණු ආත්මික වශයෙන් අතිශයින් සංවේදී කරුණු වන අතර, තවත් ඒවා ඓතිහාසිකව ඉතා වැදගත් කමක් ගනී.

මාර්ක් ශුභාරංචියේ මෙම ඡේදය තුළ අරිමාතියේ යෝසෙප්ව අපට මුල්වරට සහ අවසාන වතාවට හමුවේ. ඔහු සැන්හීඩ්‍රන් සභාවේ ගරු කටයුතු සාමාජිකයෙකු වූ අතර , “නාගරික ප්‍රභූවරයෙකු” ද වේ. ඔහු පොහොසත් සහ ගරු බුහුමන් ලැබූ පුද්ගලයෙකු වූ බැවින්, ඔහු ආණ්ඩුකාරයා සමගද සමීප සබඳතා පැවැත්වූ හෙයින්, පිලාත්ව හමුවී යේසුස්වහන්සේගේ මනා දේහය ඉල්ලා සිටීමට තරම් එඩිතර බවක් තිබීම අපට වටහා ගැනීමට පුළුවන. කවුන්සිලයේ සාමාජිකයෙකු යේසුස්වහන්සේගේ භූමදානය පිළිබඳව උනන්දු වීම සිත්කාවදින සිද්ධියකි. මේ සියළුදේ සිදුවන අතරතුර යේසුස්වහන්සේ විසින් අතිශයින් විශ්වාස කළ ගෝලයන් සිටියේ කොහේද?

මෙහි ඇති අතිශයින් වැදගත් ඓතිහාසික සිද්ධියක් වන්නේ, යේසුස් වහන්සේගේ මරණය සැබෑවටම සිදුවී ඇත්දැයි පරීක්ෂා කර බැලීමේ කරුණය. යෝසෙප් යේසුස්වහන්සේගේ දේහය ඉල්ලා සිටි බව මාර්ක් 15:43 හි සඳහන් වේ. යේසුස්වහන්සේ මේ වන විටත් මියගොස් ඇති බව ඇසීමෙන් පිලාත් මවිතයට පත්විය (මාර්ක් 15:44). එබැවින් ඔහු කුරුසිපත් කිරීම බාරව සිටි ශතාධිපතියෙකු කැඳවා යේසුස්වහන්සේ දැනටමත් මියගොස් ඇත්දැයි විමසා සිටියේය. ශතාධිපතියා එය එසේ වුන බව සනාථ කර සිටියේය.

මෙම සිද්ධිය ඉතා වැදගත් වන්නේ, පසුකලෙක ඇතැමුන්, යේසුස්වහන්සේ සිහිමුර්ඡාවී සිටියා මිස මළේ නැතැයි පවසන බැවිනි. ශතාධිපතියා විසින් සෘජුවම ආණ්ඩුකාරයාට දුන් සාක්ෂිය හේතුවෙන්, අනෙක් නිගමන වැරදි බව රෝම ආණ්ඩුකරු විසින්ම සනාථ කරනු ඇත. රෝමවරු නියතවශයෙන්ම අපරාධකරුවන්ව මරණයට පත්කරන ආකාරය දැන සිටියහ.

යෝසෙප් හන නූල්වලින් කටින ලද රෙද්දක් ගෙන අවුත් යේසුස් වහන්සේගේ ශරීරය ඔතා, පර්වතයක කණින ලද සොහොනක තැබුවේය. එම සොහොන තුළට යමෙකුට ඇවිදගෙන යාහැකිතරම් විශාලවූ එකක් විය (මාර්ක් 16:5). යෝසෙප් සමග මග්දලායේ මරියා සහ යෝසෙගේ මෑණියන්වූ මරියා යන කාන්තාවන් දෙදෙනද, එම ස්ථානය දුටු බව ශුභාරංචියේ කතුවරයා පවසා ඇත. මෙම දෙදෙන සලෝමි සමග දුරින් සිට යේසුස්වහන්සේව කුරුසිපත් කරනු ලැබූ අන්දම දෙස බලා සිටියහ. යේසුස්වහන්සේගේ සිරුරේ සුවඳ ද්‍රව්‍ය ගැල්වීම පිණිස ඉරිදා උදෑසන මෙම කාන්තාවන් තිදෙන සොහොන වෙත යනු ඇත (මාර්ක් 16:1).

මෙම කාන්තාවන් තිදෙනාව සඳහන් කර ඇත්තේ ඇයි? මාර්ක් 16හි සඳහන් අන්දමට ඔවුන් තිදෙනා හිස් සොහොන දුටු බැවින්, ඒ අය යේසුස්වහන්සේ මළවුන්ගෙන් උත්ථාන වූ බවට ප්‍රබල සාක්ෂියක් වනු ඇත.

`යේසුස්වහන්සේගේ ගෝලයන්ගේ “ආගිය අතක් නැතිවීමත්, යේසුස්වහන්සේ වැරදිකරු බවට පත්කළ සැන්හීඩ්‍රන් මණ්ඩලයේ සාමාජිකයෙකුම මෙම කථාවේ වීරයා බවට පත්වීම කුමන ආකාරයේ (උත්ප්‍රාසයක්ද) ඇනුම්පදයක්ද? ඉතා වැදගත් අවස්ථාවලදී අප ක්‍රියාන්විතයේ නොසිට, ආගිය අතක් සොයාගැනීමට නොහැකි වන පරිදි අප නොසිටින බවට අපට සහතික විය හැක්කේ කෙසේද?`