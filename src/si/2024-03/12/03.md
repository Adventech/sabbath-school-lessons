---
title:  යුදෙව්වන්ගේ රජ්ජුරුවනි, ඔබට ශුභසිද්ධ වේවා!
date:   16/09/2024
---

`මාර්ක් 15:15-20 කියවන්න. හේවායන් යේසුස්වහන්සේට කළේ කුමක්ද සහ එහි විශේෂත්වය කුමක්ද?`

සිරකරුවෙකුට මරණීය දණ්ඩනය පමුණුවන්නට පෙර, දැඩිසේ පහරදීමේ ක්‍රමයක් රෝමවරු භාවිතා කළහ. චූදිතයාගේ සියළු වස්ත්‍ර ඉවත් කර, කණුවකට තබා ගැට ගසා, ඇට කටු කැබලි, වීදුරු කැබලි, ගල් කැට සහ ඇණ සම්බන්ධ කර තිබූ හම් කසයකින් දැඩිලෙස පහර දෙනු ලැබුණි.

යේසුස්වහන්සේට කසපහර දීමෙන් පසු, උන්වහන්සේට මරණ දණ්ඩනය පැමිණවීම භාරව සිටි හේවායන්, උන්වහන්සේට නින්දා කරනු පිණිස, රත් නිල් පැහැයෙන් යුත් වස්ත්‍ර අන්දවා, කටුවලින් තැනූ ඔටුන්නක් උන්වහන්සේගේ හිස මත තබා, යුදෙව්වරුන්ගේ රජ යයි පවසමින් නින්දා අපහාස කළහ. මෙම අවස්ථාවෙහිදී මෙහි සිටි පාබල සේනාංකයේ සෙබලුන් 200ත් 600ත් අතර ප්‍රමාණයක් සිටියහ.

මෙම ජවනිකාවෙහි (උත්ප්‍රාසය) ඇනුම්පදය, පාඨකයාට පැහැදිලිවන්නේ, යේසුස්වහන්සේ සැබවින්ම රජාණන් වන හෙයින් සහ සොල්දාදුවන් සරදම් කිරීම පිණිස වුවද භාවිතා කළේ, මෙම යාථාර්ථය ස්ථාපිත කරන වදන් සමූහයකි. හේවායන්ගේ ක්‍රියාව උපහාසය අන්තර්ගත රචනාවක සරදමක් මෙන් වන්නේ, සාමාන්‍යයෙන් සොල්දාදුවන් රෝම අධිරාජයාට ආචාර කරන විට, “සැරදේවා! සීසර් අධිරාජයාණෙනි,” වශයෙන් වන අතර, මෙම අවස්ථාවේදී සොල්දාදුවන් සමච්චලයට වුවත් යේසුස්වහන්සේට ආමන්ත්‍රණය කළේ මීට අතිශයින් සමාන වචන වලිනි. එබැවින් උන්වහන්සේව නියත වශයෙන්ම අධිරාජයාට සමාන කෙරුණි.

හේවායන් විසින් යේසුස්වහන්සේට සමච්චල් කළ විට, ඔවුහු උන්වහන්සේට බට දණ්ඩකින් හිසට පහරදී, කෙළ ගසා, සමච්චලයට උන්වහන්සේ ඉදිරියේ දණ ගැසූහ. මෙම සිද්ධි ග්‍රීක භාෂාවෙන් වාර්තා කළ විට ඔවුන් එම ක්‍රියා පදයේ කාලය දක්වා ඇත්තේ ක්‍රියාව නැවත නැවත කෙරෙමින් පවතින බව ඇඟවීමටයි. එබැවින්, ඔවුන් නොනවත්වා පහර දෙමින්, නොනවත්වා කෙල ගසමින්, නොනවත්වා දණ ගසමින් ගරු බුහුමන් දක්වන සේ කටයුතු කරමින් සිටි බව වටහා ගත හැක. යේසුස්වහන්සේ මේ සියල්ල නිශ්චලව විඳ දරාගත් අතර, වෙන කිසිම ප්‍රතිචාරයක් දැක්වූයේ නැත.

සාමාන්‍යයෙන් රෝමවරුන් යමෙකුව කුරුසිපත් කර මරණයට පත්කරන විට, දණ්ඩනය ලබන තැනැත්තා නිර්වස්ත්‍රව දඬුවම පමුණුවනු ලබන ස්ථානය කරා කුරුසිය ඔසවාගෙන යා යුතුවේ. මෙම ක්‍රමයද අනුගමනය කරනු ලැබුවේ, සමාජය ඉදිරියේ එම තැනැත්තාව හැකිතරම් නින්දාවට සහ ලජ්ජාවට පත්කරනු පිණිසය.

එනමුත් යුදෙව්වරුන් ප්‍රසිද්ධියේ නිර්වස්ත්‍රව සිටීම පිළිකුල් කළහ. ඔවුන් රත් නිල් වස්ත්‍රය ඉවත් කොට, නැවත උන්වහන්සේගේම වස්ත්‍ර ඇන්දවූ බව මාර්ක් 15:20හි සඳහන්වේ. එම ස්ථානයේ එම අවස්ථාවේ රෝමවරුන් විසින් යුදෙව්වන්ට දුන් සුළු අවසරයක් සේ සැලකිය හැකිය.

මෙහි සිදුවූ සියළුම (උත්ප්‍රාසයන්) ඇනුම්පද පිළිබඳව කල්පනා කර බලන්න. ඔවුන් නැමී සමච්චල් කරමින් යේසුස්වහන්සේ රජකු බව උපහාසයෙන් පැවසූ නමුත්, නියත වශයෙන්ම උන්වහන්සේ යුදෙව්වරුන්ගේ පමණක් නොව, රෝමවරුන්ගේද රජුන්ය.

`මෙම මිනිසුන් කුමක් කරනවාදැයි කියා ඔවුන්ට අවබෝධයක් තිබුණේ නැත. විනිශ්චය දවසේදී, ඔවුන්ගේ නොදැනුවත් භාවය හේතුවෙන් ඔවුන්ගේ වැරදි ගණන් නොගෙන නොසිටින බව පැවසිය හැක්කේ කෙසේද?`