---
title:  වැඩිදුර අධ්‍යයනය සඳහා
date:   20/09/2024
---

කියවන්න Ellen G. White, "In Pilate's Judgment Hall," pp. 723–740; "Calvary," pp. 741–757; " 'It Is Finished,' " pp. 758–764, in _The Desire of Ages_.

“යේසුස්වහන්සේව නිදහස්කර යැවීමට පිලාත් හට දැඩි උවමනාවක් විය. ඔහුගේ නිලයත්, ගෞරවයත් රැකගෙන ඔහුට එසේ කළ නොහැකිවන බව ඔහු දුටුවේය. ලෞකික බලය අහිමි කරනොගෙන, අහිංසක ජීවිතයක් පූජා කිරීමට ඔහු තෝරාගත්තේය. අලාභය සහ පීඩා විඳීම හැරදමා යාමට කොපමණ නම් සංඛ්‍යාවක් සිටිනවාද? ඒ ආකාරයෙන්ම ප්‍රතිපත්ති හැරයාමට කොතරම් පිරිසක් සිටිනවාද? හෘද සාක්ෂිය සහ වගකීම එක් දිශාවකට යොමුකරනු ලබන අතර, පෞද්ගලික වාසි පිළිබඳ හැඟීම් තවත් දිශාවකට යොමුකරනු ලබයි. රළ පහර ඉතා දරුණු ලෙස වැරදි දිශාවකට හමා යයි. නපුර සමග සම්මුතියට එළඹෙන තැනැත්තා, වරදට පත්කරනු ලැබීම නමැති ඝන අන්ධකාරය කරා ගසාගෙන යනු ඇත.” —Ellen G. White, _The Desire of Ages_, p. 738.

ක්‍රිස්තුස්වහන්සේ අප වෙනුවෙන් පෙනී සිටින තැනැන්වහන්සේ ලෙස අපේ සියලු අපරාධ උන්වහන්සේ පිටට ගත්සේක. ව්‍යවස්ථාව කඩකිරීමේ වරදින් අපව ගළවාගන්නා පිණිස, උන්වහන්සේව ව්‍යවස්ථාව කඩකරන්නෙකු සේ ගණන් ගනු ලැබීය. ආදම්ගෙන් පැවත එන්නවුන්ගේ සෑම වරදක්ම උන්වහන්සේගේ සිතට තදින් බලපෑම් ඇති කළේය. පාපයට එරෙහිව බලවත්සේ වන දේව උදහස, දුෂ්ටකමට එරෙහි දෙවියන්වහන්සේගේ අප්‍රසාදය යන කරුණු හේතුවෙන් උන්වහන්සේගේ පුත්‍රයාණන්ගේ ආත්මය භීතියෙන් ඇලලී ගියේය. ක්‍රිස්තුස් වහන්සේ, උන්වහන්සේගේ ජීවිතය පුරාවට, වැටුනාවූ ලෝකයට ශුභ ආරංචියක් ලෙස ප්‍රකාශ කර සිටියේ පියාණන්වහන්සේගේ කරුණාව සහ කමාවීමේ ප්‍රේමය පිළිබඳවය. පව්කරුවන්ගේ ප්‍රධාන පව්කරුවාට පවා ගැළවීම, උන්වහන්සේගේ තේමාව විය. නමුත්, දැන් උන්වහන්සේ දරන්නාවූ, වරදට පත්කරනු ලබන්නාවූ දැඩි බර හේතුවෙන්, පියාණන්වහන්සේගේ සමගි කරන්නාවූ මුහුණ, උන්වහන්සේට දැකිය නොහැක. මෙම පැයේදී දෙවියන්වහන්සේගේ මුහුණ ගැළවුම්-කරුවාණන්ගෙන් ඉවතට හරවාගෙන සිටීම හේතුවෙන්, කිසිම මනුෂ්‍යයෙකුට වටහාගත නොහැකි පරිද්දෙන්, උන්වහන්සේගේ සිත තුළ දැඩි සංවේගයක් ඇතිවී, හදවත පැලී ගියාසේ උන්වහන්සේට හැඟුනි. උන්වහන්සේට ඇතිවූ චිත්ත පීඩාව කෙතරම් දරුණු වූවාදැයි කිවහොත්, ශාරීරික පීඩා උන්වහන්සේට එතරම් ප්‍රබලව දැනුනේ නැත. —_The Desire of Ages_, p. 753.

**සාකච්ඡා සඳහා ප්‍රශ්න**:

`එලන් වයිට් සහ බයිබලයට අනුව, “වෙනුවට කෙනෙකු යොදාගැනීම” පිළිබඳව වන දේව ධර්ම ශාස්ත්‍රය කෙතරම් දුරට කේන්ද්‍රීයව ඇත්දැයි සිතා බලන්න. (උදා: යෙසායා 53 බලන්න). “කෙනෙක් වෙනුවට කෙනෙක් යොදාගැනීම” පිළිබඳව වන දේව ධර්ම ශාස්ත්‍රය, අවතක්සේරුවකට ලක් කරමින් අප වෙනුවෙන් ක්‍රිස්තුස්වහන්සේ දිවි පිදූ බව නොසලකා හරින ආගම් බොරු ආගම් වන්නේ ඇයි?`

`අද ලෝකයේ ඉල්ලූ විට යේසුස්වහන්සේව නොලැබ, දෙනු ලබන නවීන “බරබ්බස්” කවුද? හෝ කුමක්ද?`

`බාහිර පෙනුමෙන් පමණක් විනිශ්චය නොකළ යුතු බව අරිමාතියේ යෝසෙප්ගේ කථාවෙන් අප ඉගෙනගත යුත්තේ කුමක්ද?`

`දානියෙල් 9:24-27 දක්වා වන කොටස නැවත බලන්න. ඉල්ලqම් කරන ඕනෑම කෙනෙකුට මේ කොටස අදාල කරගනිමින් බයිබල් පාඩමක් කියා දීමට ඔබට හැකිවිය යුත්තේ ඇයි? එසේ කිරීමට ඔබට පුළුවන්ද?`