---
title:  විනිශ්චය සහ කුරුසිපත් කිරීම
date:   14/09/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 15, ලූක් 13:1, ගීතාවලිය 22:18, යොහන් 20:24-29, යොහන් 1:1-3, දානියෙල් 9:24-27.

> <p>කටපාඩම් පදය</p>
> “නවවෙනි පැයේදී යේසුස්වහන්සේ: එලොයි, එලොයි, ලාමා සබක්තානි කියා මහත් හඬින් මොරගැසූසේක. එහි අර්ථය නම්, මාගේ දෙවියනි, මාගේ දෙවියනි, ඔබ මා අත්හැරියේ මක්නිසාද යනුය..” (මාර්ක් 15:34).

පාස්කු සතියට පෙර සතියේ යේසුස්වහන්සේ දුක් පීඩා විඳපු වකවානුව එම රංගනයේ හදවත ලෙස මාර්ක්a 15 දැක්විය හැක. යේසුස්වහන්සේගේ නඩු විභාගය, උන්වහන්සේව වරදකරු බවට පත්කිරීම, සොල්දාදුවන් විසින් උන්වහන්සේට උසුළු විසුළු කිරීම, උන්වහන්සේව කුරුසිපත් කරනු ලැබීම, ඊට පසුව උන්වහන්සේගේ මරණය සහ භූමිදානය එම රංගනය තුළින් නිරූපනය විය. මෙහි කතුවරයා ඇත්ත තතු ඇති සැටියෙන් ඉදිරිපත් කරන බැවින්, මෙම පරිච්ඡේදයට ඇතුලත්ව ඇති සිද්ධීන් ආවරණය නොකොට, චතුර ලෙස සියළු කාරණා අඩංගු කොට ඇත.

මෙම පරිච්ඡේදය පුරාවටම ඇනුම්පද ස්වරූපයෙන් කරුණු දැක්වීම ප්‍රධාන ස්ථානයක් ගනී. එබැවින් මෙම (Irony) හෙවත් “ඇනුම්පද” යන වචනයෙන් අදහස් කරන්නේ කුමක්දැයි අවබෝධයෙන් සිටීම අතිශයින් වැදගත්ය.

ඇනුම්පදයක (Irony) අංග තුනක් අන්තර්ගතව ඇත. (1) අදියර දෙකක අර්ථගැන්වීම (2) මෙම අදියර දෙක එකිනෙකට විසංවාදීව හෝ සංසන්දනයේදී වෙනස්ව ඇත සහ (3) ඇතැම් විට ඇනුම්පදය දකින්නට නැත, තවද සිදුවන්නේ කුමක්දැයි අවබෝධයක් නැත. එමෙන්ම ඔහුට හෝ ඇයට අවසානයේදී ප්‍රතිවිපාක සිදුවන බවද නොදනී.

මෙම සතියේ පිලාත් නැගූ ප්‍රශ්නයේ සිට, “ඔබ යුදෙව්වන්ගේ රජුද?” සමච්චල් කළ සොල්දාදුවන් දක්වාද, කුරුසිය ඉහළින් තැබූ සංඥා පුවරුවද, තවද ආගමික නායකයන්ගේ සමච්චල්ද ඇතුළුව, එනම්, “ඔහු අනුන්ව ගැළවූ නමුත් ඔහුට ඔහුවම ගළවා ගන්නට නුපුළුවන,” අරිමාතියේ යෝසෙප්ගේ අනපේක්ෂිත පැමිණීම දක්වාද, මෙම පරිච්ඡේදය වේදනාකාරී ඇනුම්පදවලින් පිරී තිබෙන නමුත්, යේසුස්වහන්සේගේ මරණය සහ එහි අර්ථය පිළිබඳව බලවත් සත්‍යයන් හෙළිදරව් කොට ඇත.

සැප්තැම්බර් මස 21 වන දිනට යෙදී ඇති සබතට සූදානම් වන පිණිස මෙම සතියේ පාඩම අධ්‍යයනය කරන්න.