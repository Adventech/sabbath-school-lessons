---
title:  ලෙවී කැඳවීම සහ නිරාහාරය පිළිබඳ ප්‍රශ්න
date:   15/07/2024
---

`කියවන්න: මාර්ක් 2:13-22. ලෙවී යනු කවුද? අල්පෙවුස්ගේ පුත්‍රයාට යේසුස් වහන්සේගේ ගෝලයෙකු වීමේදී විරෝධතා මතු වූයේ මන්ද?`

බදු අයකරන්නන් ඒ කාලයේ ප්‍රාදේශීය පාලන අධිකාරියේ හෝ රෝම ආණ්ඩුවේ, රාජ්‍ය සේවකයෝ වූහ. ඔවුන් යුදයේ සිටි යුදෙව් ජනතාව අතර අතිශයින් ද්වේෂයට ලක්වූ පුද්ගලයන් වූයේ, නිසි පමණට වඩා තම සහෝදර ජනතාවගෙන් බදු අය කර, ඔවුන් පොහොසතුන් බවට පත්වූ බැවිනි. ආගමික ව්‍යවස්ථා පිළිබඳව වන (Mishnah tractate Tohoroth) නම් යුදෙව් අටුවාවක සඳහන් වන්නේ, “බදු එකතු කරන්නෙකු යම් නිවසකට ඇතුල් වුවහොත් (එම නිවස තුළ ඇති සියළුම දේ ඇතුළුව) අපවිත්‍රත්වයට පත්වේ” යනුවෙනි.

එබැවින් ලියන්නන් විසින් තම අප්‍රසන්නත්වය පෙන්නුම් කරමින්, “උන්වහන්සේ බදු අය කරන්නන් සහ පව්කරුවන් සමග කෑම කන්නේ ඇයි?” යනුවෙන් ප්‍රශ්න කිරීම පුදුම වීමට තරම් දෙයක් නොවේ.

යේසුස්වහන්සේ ඔවුන්ගේ ප්‍රශ්නයට ප්‍රතිචාර දැක්වූයේ කෙසේද? උන්වහන්සේ එය ප්‍රතික්ෂේප කරන්නේ නැත. ඒ වෙනුවට උන්වහන්සේ කළේ එහි අවධානය වැඩි කරමින්, රෝගීන්ට මිස නිරෝගී අයට වෛද්‍යවරයෙකු අවශ්‍ය නොවන බව පැවසූසේක. එබැවින්, උන්වහන්සේ ඔවුන්ගේ පාපයෙන් බරිත ආත්මය සුවකළ හැකි ආත්මික වෛද්‍යවරයා යන අන්වර්ත නාමය ලැබීමට තමන් සුදුස්සෙකු බව ඔවුන්ට පෙන්නුම් කළසේක. එබැවින්, වෛද්‍යවරයෙකු රෝගීන් සිටින ස්ථාන කරා නොයා සිටිය යුතුද?

මාර්ක් 2:18-22 දක්වා වන කොටස තුළින් අළුත් තේමාවක් උපුටා ගනු ලබයි. එය මෙම අර්බුදයට අදාලව ඇති කථාන්තර පහ තුළ ඇති කේන්ද්‍රීය කථාන්තරයයි. මීට පෙර කොටසෙහි සඳහන්වූයේ ලෙවී විසින් පිළියෙල කොට පිළිගැන්වූ සාදයක් පිළිබඳව වන අතර, ඊළඟ කථාන්තරය භ්‍රමණය වන්නේ නිරාහාරව සිටීම පිළිබඳව වන ප්‍රශ්නයක් සමගිනි. යොහන් බව්තීස්තගේ සහ ඵරිසිවරුන්ගේ ගෝලයන් නිරාහාරව සිටි අතර, යේසුස්වහන්සේගේ ගෝලයන් එසේ නොකරන්නේ මන්දැයි ප්‍රශ්නයක් ඇති විය. යේසුස්වහන්සේ මීට ප්‍රතිචාර දැක්වූවේ නිදසුනක් හෙවත් උපමාවක් ගෙන හැර පාමින්, උන්වහන්සේ ඔවුන් අතර සිටීම මංගල්‍ය සාදයට සමාන කිරීමෙනි. මංගල්‍ය උත්සවයේදී සියළුම ආරාධිතයන් නිරාහාරව සිටින්නේ නම් එය අතිශයින්ම අමුතුම තාලයේ විවාහ මංගල්‍යයක් වනු ඇත. නමුත්, යේසුස්වහන්සේ දිවැසින් පැවසුවේ කිසියම් දවසක මනාලයාව ගෙන යනු ලබන බව වන අතර එය කුරුසිපත්වීම පිළිබඳව කරනු ලැබූ ඉඟියකි. එවිට නිරාහාරව සිටිනු පිණිස අවශ්‍ය තරම් කාලය තිබෙනු ඇත.

යේසුස්වහන්සේ තවත් නිදර්ශන දෙකක් ගෙනවිත්, උන්වහන්සේගේ සහ ආගමික නායකයන්ගේ ඉගැන්වීම් අතර වෙනස පැහැදිලි කළේ අළුත් රෙදි කඩක් පරණ රෙදිකඩකට සම්බන්ධ කිරීම පිළිබඳව සහ අළුත් මුද්‍රික පානය පරණ සමින් තැනූ මිදියුෂ භාජන වලට දැමීම පිළිබඳ කථා පැවසීමෙනි. යේසුස්වහන්සේගේ සහ ආගමික නායකයන්ගේ ඉගැන්වීම් වල පරස්පරය පිළිබඳව උන්වහන්සේ පාවිච්චි කළේ කොතරම් සිත්ගන්නා සුළු ක්‍රමවේදයක්ද? එවක සිටි ගුරුවරුන්ගේ ක්‍රියාමාර්ග කෙතරම් දුරට දූෂිතව තිබුණාදැයි ඉන් පෙන්නුම් කරනු ලබයි. මනුෂ්‍යයන් ප්‍රවේසම් නොවුවහොත් සත්‍යවූ ආගම පවා අඳුරට පත් කළහැක.

`එදා බදු අය කළාවූ මිනිසුන් දෙස බැලූ ආකාරයට, අද බලනු ලබන්නේ කාවද? ඔවුන් පිළිබඳව අපේ සිතුවිලි නිවැරදි කරගන්නේ කෙසේද?`