---
title:  අංශභාග රෝගියෙකු සුවකිරීම
date:   14/07/2024
---

`කියවන්න: මාර්ක් 2:1-12. අංශභාග රෝගියාව යේසුස්වහන්සේ වෙතට ගෙන ආ විට, ඔහු අපේක්ෂාවෙන් සිටියේ කුමක්ද? ඔහුට ලැබුණේ කුමක්ද?`

මනුෂ්‍යයා අංශභාග රෝගියෙකු වූ බැවින්, ඔහුව ඔසවාගෙන යේසුස්-වහන්සේ වෙතට ගෙන ඒමට ඔහුගේ මිතුරන් හතරදෙනාට සිදුවිය. ඔවුන් වහලයේ කොටසක් ඉවත් කර, මිනිසාව යේසුස්වහන්සේ ඉදිරියට පහත් කළ පසුව යේසුස්වහන්සේ ඔවුන්ගේ ඇදහිල්ල දුටු බව මාර්ක් 2:5හි සඳහන් කරයි. ඇදහිල්ල දැකිය හැක්කේ කෙසේද? ආදරය මෙන්ම එයද ක්‍රියාවෙන් දැකිය හැක. මිතුරන් ඔවුන්ගේ උත්සාහය අත්නොහැර දිගටම ක්‍රියාකාරී වීම කදිම නිදසුනකි.

මනුෂ්‍යයාගේ අවශ්‍යතාවය ශාරීරික එකක් බව පැහැදිලිවම පෙනෙන්නට තිබුණි. කෙසේනමුත්, එම මිනිසා යේසුස්වහන්සේ ඉදිරියෙහි පෙනී සිටි විට, උන්වහන්සේ ප්‍රකාශ කළ මුල්ම වචන වූයේ පාපවලට කමාව දීම පිළිබඳවය. එම සම්පූර්ණ ජවනිකාව තුළ ඒ මිනිසා වචනයක් හෝ දෙඩුවේ නැත. ඒ වෙනුවට ආත්මික නායකයන්, යේසුස්වහන්සේ ටිකකට කලින් පැවසූ දෙයට විරෝධතාවය (ඔවුන්ගේ සිත් තුළින්) පෑහ. ඔවුන් කල්පනා කළේ උන්වහන්සේගේ වචන දේව අපහසායෙන් යුත්, නින්දා සහගත, දෙවියන්වහන්සේට පමණක් අයිති බලය තමන් වෙත ලබාගැනීමට කළ උත්සාහයක් ලෙසය.

යේසුස්වහන්සේ මෙම විරෝධතාකරුවන්ට, ඔවුන්ගේම පොරපිටියේ සිට මුහුණ දුන්නේ, යුදෙව් ගුරුවරු (රබ්බීවරුන්) භාවිතා කළ විවාද ශෛලියක් උපයෝගී කරගනිමිනි. එම විවාද ශෛලිය "lesser to greater" කුඩා දේ සිට විශාල දෙය දක්වා යනුවෙන් අදහස්වේ. යම්කිසි පුද්ගලයෙකුගේ පාපවලට කමාව දුන්නා යයි පැවසීම එක් දෙයකි. සම්පූර්ණයෙන්ම අංශභාග රෝගී තත්ත්වයෙන් සිටි මනුෂ්‍යයෙකුට ඇවිදීමට සැලැස්වීම තවත් දෙයකි. යේසුස්වහන්සේට දේව බලය ඇතුව එම මිනිසාට ඇවිදීමට සැලැස්වීමට හැකිවූයේ නම්, පාපවලට කමාව දුන්නාය යන කියමන දෙවියන්වහන්සේ විසින් සනාථ කළ බව පිළිගැනීමට පුළුවන.

`මීකා 6:6-8 කියවන්න. යේසුස්වහන්සේ සහ නායකයන් අතර සිදුවූ කරුණු මෙම පාඨය මගින් පැහැදිලි කරනු ලබන්නේ කෙසේද?`

මෙම ආගමික නායකයන්ට අතිශයින් වැදගත් දේ හඳුනාගත නොහැකි විය: එනම් සාධාරණත්වය, දයාව, දෙවියන්වහන්සේ ඉදිරියේ නිහතමානීව සිටීම වැනිදේය. දෙවියන්වහන්සේ පිළිබඳව ඔවුන් තුළ තිබූ ආකල්ප සහ අවබෝධය කෙරෙහි ඔවුන් තදින් මුල්බැසගෙන සිටිමින් ඒවා දැඩි ලෙස ආරක්ෂා කළ බැවින්, ඔවුන්ගේ ඇස් ඉදිරිපිට දෙවියන්වහන්සේගේ ක්‍රියාත්මක වීම පවා නොදකින තරමට ඔවුන් අන්ධව සිටියහ. උන්වහන්සේ දෙවියන්වහන්සේ කෙරෙන් පැමිණී බව එම මිනිසුන්ට ඒත්තුගැන්වීමට කිසිදෙයකින් නුපුළුවන් විය. උන්වහන්සේට ඔවුන්ගේ සිත් කියවන්නට හැකි බව පෙන්නුම් කළා පමණක් නොව, (මෙම ක්‍රියාව එතරම් සරල දෙයක් නොවේ) ඔවුන්ට ප්‍රතික්ෂේප කළ නොහැකි ආකාරයෙන් අංශභාග රෝගියාව සුවකළත් ඔවුන්, ඔවුන්ගේ ස්ථාවරයෙහි වෙනසක් නොකළහ.

`මෙම මිනිසුන් වැටුණ උගුලට අපට නොවැටී සිSමට හැකිවන්නේ කෙසේද? ඔවුන් ආගම ඇදහූ ආකාරය පිළිබඳව අන්ධ භක්තියෙන් මෙන් සිටි බැවින්, සැබෑ# වූ ආගමේ වැදගත්වූ ගුණාංග ඔවුන් දුටුවේ නැත. (යාකොබ් 1:27 කියවන්න).`