---
title:  වැඩිදුර අධ්‍යයනය සඳහා
date:   19/07/2024
---

කියවන්න එලන් ජී. වයිට්, “ලෙවී මතෙව්,” පිටු. 272-280, “සබත” පිටු 281-289, යුගයන්ගේ ආශාව.

“සබත් දවසේදී සුවකරන්ට යුතුදැයි උන්වහන්සේගෙන් ඇසුවෝය. උන්වහන්සේ ඔවුන්ට කථා කොට: නුඹලා අතරෙන් එක බැටළුවෙක් ඇති කොයි මනුෂ්‍යයෙක් නමුත්, ඒකා සබත් දවසේදී වළක වැටුණොත් ඌ අල්ලා ගොඩගන්නේ නැද්ද? එසේවී නම්, බැටළුවෙකුට වඩා මනුෂ්‍යයෙක් කොපමණ උතුම්ද? එබැවින් සබත් දවසේදී යහපත්කම් කරන්ට යුතුයයි ඔවුන්ට කියා .....” (මතෙව් 12:10-12).

“ඔත්තුකාරයෝ තමාම කරදරයකට මැදිවේ යයි බියෙන් සමූහයා ඉදිරියෙහි ක්‍රිස්තුස්වහන්සේට උත්තර දීමට නිර්භය නොවූහ. උන්වහන්සේ සත්‍යය කථා කළ බව ඔව්හු දැන සිටියෝය. ඔව්හු තම පරම්පරාගත නියෝග කඩ නොකර, මනුෂ්‍යයෙකුට පීඩා විඳීමට ඉඩහැරිය අතර, එය අතපසු කළහොත් අයිතිකරුට වන පාඩුව නිසා මෘගයෙකු මුදා හැරියෝය. මෙසේ දෙවියන්වහන්සේගේ ස්වරූපයෙන් සාදන ලද මනුෂ්‍යයෙකුට දෙන සැලකීමට වඩා ලොකු සැලකිල්ලක් මෘගයෙකුට දක්වන ලදී. සියළු බොරු ආගම්වලම ක්‍රියා පිළිවෙල මෙයින් නිදසුන් වෙයි. ඒවා ඇතිවන්නේ තමා දෙවියන්වහන්සේට වඩා උසස් කරගැනීමට මනුෂ්‍යයා තුළ ඇතිවන ආශාව අනුවයි. නමුත් එහි ප්‍රතිඵලය නම්, මනුෂ්‍යයා මෘගයාටත් වඩා පහත් කිරීමයි. දෙවියන්වහන්සේගේ උසස් බලයට විරුද්ධව කැරලි ගසන සෑම ආගමක්ම මැවීමේදී මනුෂ්‍යයාට තිබුණාවූද, ක්‍රිස්තුස්වහන්සේ තුළ ඔහුට නැවත දෙනු ලබන්නාවූද, මහිමය ඔහුගෙන් සොරා ගනියි. සෑම බොරු ආගමක්ම එහි අනුගාමිකයන්ට උගන්වන්නේ මනුෂ්‍ය උවමනාවන්, පීඩාවන් හා අයිතිවාසිකම් ගැන නොසැලකිලිමත් වීමටයි. ක්‍රිස්තුස්වහන්සේගේ රුධිරයෙන් මිලදී ගත් දෙයක් හැටියට ශුභාරංචිය මනුෂ්‍යයන් බොහෝ කොට අගය කරයි. එය මනුෂ්‍යයන්ගේ උවමනාවන් හා පීඩාවන් ගැන මෘදු සැලකීමක් උගන්වයි. ස්වාමීන්වහන්සේ පවසන්නේ: “මම මනුෂ්‍යයෙකු අමිශ්‍ර රනට වඩා එනම් ඕපීර්හි පවිත්‍ර රත්රන් වලට වඩා දුර්ලභවන්ට සලස්වන්නෙමි” යොසායා 13:12. —Ellen G. White, _The Desire of Ages_, pp. 286, 287

**සාකච්ඡාව සඳහා ප්‍රශ්න**:

`මාර්ක් 2හි සඳහන්ව ඇති අංශභාග රෝගියා මෙන් නිහඬව දුක් විඳින ජනතාව හට සංවේදී වෙමින්, උදව් උපකාර කිරීම පිණිස ඔබටත් ඔබේ ප්‍රාදේශීය සභාවටත් ඇති උපක්‍රම සහ ක්‍රියා මාර්ග මොනවාද?`

`ද්වේෂය, සම්ප්‍රදාය, සිද්ධාන්ත සහ ආගම හේතුකොටගෙන අන්ධභාවයට පත්ව සිටි ආගමික නායකයන් පිළිබඳව සිතන්න. ඔවුන් යේසුස්වහන්සේට කොපමණ ද්වේෂ කළාදැයි පැවසුවහොත්, ඔවුන් ඔවුන්ගේ මනස යේසුස්වහන්සේට විවෘත කළේ නැත. සෙනඟක් ලෙස අපට ඉදිරියේදී එවැනි දෙයක් නොවන පිණිස ප්‍රවේසම් විය යුත්තේ කෙසේද?`

`ඇදහිල්ල පිළිබඳව ප්‍රශ්නයකදී යමෙකුව සමීපතම භෞතික පවුල විසින් ප්‍රතික්ෂේප කර ඇත්නම්, ඔබේ දේවස්ථානයට එවැනි පුද්ගලයෙකුට පවුලක් විය හැක්කේ කෙසේද?`

`“කමාවක් නොලැබෙන පාපය” පිළිබඳව වැඩිපුර අවධානය යොමුකරන්න. එහි අරුත කුමක්ද, එය නොකර සිටීම පිළිබඳව අප තුළ සහතිකයක් කරගත හැක්කේ කෙසේදැයි පංතියේදී සාකච්ඡා කරන්න.`