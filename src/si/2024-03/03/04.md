---
title:  සබත් දවසේ ස්වාමීන්වහන්සේ
date:   16/07/2024
---

මාර්ක් 2:23, 24 යන පාඨවල ඵරිසිවරුන් සබත කඩකිරීම පිළිබඳව ගෝලයන්ට දොස් පැවරූ බව සඳහන්වේ. යුදෙව්වරුන්ගේ සම්ප්‍රදායට අනුව, වැඩ වර්ග 39ක් සබත් දවසේ කිරීම තහනම් කර තිබූ අතර, ඵරිසිවරුන් කල්පනා කළ පරිදි ගෝලයන් කළ දේවල්ද ඒ ඝනයට අදාළ විය.

`කියවන්න: මාර්ක් 2:23-28. ඵරිසීන් විසින් ගෙනෙනු ලැබූ චෝදනාවලට එරෙහිව යේසුස්වහන්සේ කටයුතු කළේ කෙසේද?`

යේසුස්වහන්සේ ප්‍රතිචාර දැක්වූයේ පූජාවට තබා තිබූ ශුද්ධවූ රොටි දාවිත් අනුභව කළ බව පවසමිනි. (1 සාමුවෙල් 21:1-6). පූජාවට තිබූ රොටි ඉවත් කළේ සබත් දවසේදී වූ බැවින්, දාවිත් තම ආරක්ෂාව පිණිස හදිසියේ පලායමින් සිටියේ සබත් දවසක විය හැකි. යේසුස්වහන්සේගේ තර්කය වූයේ, දාවිත් පූජාවට තබා තිබූ රොටි රැගෙන අනුභව කිරීම සාධාරණය කරන්නේ නම්, ගෝලයන් විසින් ධාන්‍ය කඩාගෙන අනුභව කිරීම සාධාරණීය කරණය කළ හැකි බවයි.

එමෙන්ම යේසුස්වහන්සේ පවසා සිටියේ, සබත මානවයාගේ යහපත පිණිස ස්ථාපිත කළ එකක් බවත්, එය කණපිට හැරවීම නුසුදුසු බවත්, උන්වහන්සේ එසේ පැවසීමට පදනම වන්නේ උන්වහන්සේ සබතේ ස්වාමීන් වන හෙයිනුත් බවය.

`මාර්ක් 3:1-6 දක්වා කියවන්න. සබත මානවයා වෙනුවෙන් ඇති කළ බවට යේසුස්-වහන්සේ පැවසූ කරුණ මෙම කථාව තුළින් පැහැදිලි කරන්නේ කෙසේද?`

සබත පිළිබඳව යේසුස්වහන්සේ තවත් වාරයක් ආගමික නායකයන් සමග අර්බුදයකට මුහුණ පාන සේක. (මෙම අර්බුදය සබත් දවස මුල්කරගෙන නොවූවක් බව අවබෝධ කරගන්න). යේසුස්වහන්සේ සබත් දවසේ සුවකළහොත් උන්වහන්සේට චෝදනා කිරීමට ආගමික නායකයන්ට අවශ්‍ය විය. ඔවුන්ට මුහුණ නොදී පැනයාමේ ස්වභාවයක් යේසුස්වහන්සේ තුළ නැත. යහපත කිරීම හෝ හිංසා කිරීම ජීවිතයක් බේරාගැනීම හෝ මරණයට පත් වීමට ඉඩ හැරීම අතර පරස්පරයක් ඇති බව පෙන්වීමට යේසුස්වහන්සේට අවශ්‍ය විය. උන්වහන්සේගේ ප්‍රශ්නයට පිළිතුර ඉතාමත් පැහැදිලි වූවකි. යහපත කිරීම සහ ජීවිත බේරාගැනීම සබත් දින ක්‍රියාදාමයන්ට වඩා අතිශයින්ම වැදගත් වන්නේය.

යේසුස්වහන්සේ එම මිනිසාගේ රෝගය සුව කිරීමට සූදානම් වනවාත් සමගම උන්වහන්සේගේ විරුද්ධකරුවන් කෝපයට පත්වී, උන්වහන්සේව මරා දැමීමට කුමන්ත්‍රණය කළහ. මෙම කථාව තුළ දැකිය හැකි උත්සාහය වන්නේ, යේසුස්වහන්සේ සබත් කඩනවා යයි අපේක්ෂාවෙන් සිටි අයම, එම දවසේදී යේසුස්වහන්සේව මරණයට පත් කිරීමට කුමන්ත්‍රණය කිරීමෙන් ඉතා බරපතල ලෙස සබත කඩකිරීමයි.

`මෙම වාර්තාගත සිද්ධීන් වලින්, සබත් පැවැත්වීම පිළිබඳව අපට ඉගෙන ගත හැකි ප්‍රතිපත්ති මොනවාද? නවීන කාලයේ සබත් පැවැත්වීමේදී අප මුහුණ පාන අභියෝග මොනවාද?`