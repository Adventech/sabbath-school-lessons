---
title:  'කථාව මැද කථා: 2 කොටස'
date:   18/07/2024
---

`කියවන්න: මාර්ක් 3:20, 21. යේසුස්වහන්සේගේ පවුලේ උදවිය, උන්වහන්සේට ඔල්මාදය නමැති මානසික රෝගය වැළඳී ඇතැයි සිතීමට වූ හේතු මොනවාද?`

මානසික අකර්මන්‍යතාවය පිළිබඳ නැගෙන චෝදනා ඉතා බැරෑරුම් ඒවාය. විශේෂයෙන්ම එවැනි චෝදනා නැගෙන්නේ, එවැනි පුද්ගලයන් ඔවුන්ගේම ආරක්ෂාවට තර්ජනයක් වන බවට ලබා ඇති අත්දැකීම් තුළිනි. යේසුස්වහන්සේගේ පවුලේ උදවියට මේ ආකාරයට හැඟුනේ උන්වහන්සේ අතිශයින් කාර්යබහුලව සිටිමින්, ආහාර අනුභව කිරීම පිණිසවත්, විවේකය නොගත් බැවිණි. ඔවුන් උන්වහන්සේව කැඳවාගෙ එනු පිණිස පිටත්ව ගිය අතර කථා මැද කථාවේ පිටත හෙවත් බාහිර කථාවට බාධා සිදුවන්නේය. එතැන් පටන් ලියන්නන් විසින් යේසුස්වහන්සේ යක්ෂයා සමග සහයෝගයෙන් කටයුතු කරන බවට චෝදනා නගමින් ඇතුලත හෙවත් අභ්‍යන්තර කථාව ආරම්භවේ.

මෙම කථා මැද කථා තුළ පිටත සහ ඇතුලත කතාව අතර පුදුමාකාර සමානතාවයන් දක්නට ඇත. යේසුස්වහන්සේගේ පවුලේ උදවියට උන්වහන්සේ පිළිබඳව වූ මතය, ලියන්නන්ට උන්වහන්සේ පිළිබඳව තිබූ මතයට අතිශයින් සමාන එකක් විය. පවුලේ උදවිය උන්වහන්සේට ඔල්මාදය සෑදී ඇතැයි කීහ. ලියන්නන් පැවසුවේ උන්වහන්සේ යක්ෂයා සමග කටයුතු කරන බවය.

`මාර්ක් 3:31-35 කියවන්න. යේසුස්වහන්සේගේ පවුලේ උදවියට අවශ්‍ය වූයේ කුමක්ද සහ උන්වහන්සේ ප්‍රතිචාර දැක්වූයේ කෙසේද?`

එම ජවනිකාව අතිශයින් අමුතුම තාලයේ එකක් ලෙස පෙනී යනු ඇත. ඔබේ මව හෝ වෙනත් කිසියම් පවුලේ සාමාජිකයෙකු පැමිණ ඇත්තේ නම්, ඔබ ඔවුන්ව හමු නොවිය යුතුද? තිබුණාවූ ගැටළුව වන්නේ, එවකට යේසුස්වහන්සේගේ පවුලේ උදවිය, දේව කැමැත්තට අනුකූලත්වය නොදක්වා සිටීමයි. යේසුස් වහන්සේ එම සත්‍යය හඳුනාගත් බැවින්, මෙම ඡේදය තුලින් පවුල පිළිබඳව වෙනස් අර්ථකථනයක් දෙනු ලබයි. දෙවියන්වහන්සේගේ කැමැත්ත කරනවුන් උන්වහන්සේගේ සහෝදර සහෝදරියන් සහ මව වන්නාහ. උන්වහන්සේ දේව පුත්‍රයාණන් වන බැවින්, දේව කැමැත්තට අනුගතවන්නාවූ සියළුදෙනා උන්වහන්සේගේ පවුලේ සාමාජිකයෝ වෙති.

මාර්ක්ගේ පොතේ සඳහන්, කථා මැද කථාව තුළ ගැබ්ව ඇති මෙම කථාන්තර දෙකෙහි ඇනුම්පදයක් (උපහාසාත්මක බවක්) ගැබ්ව ඇත. ඇතුලත කථාවෙහි යේසුස්වහන්සේ පවසා ඇත්තේ ගෙයක් ගෙයකට විරුද්ධවේ නම් එය නොපවතින බවයි. පිටත හෙවත් බාහිර කථාව දෙස බලන ක්ෂණයකින්ම පෙනී යන්නේ යේසුස්වහන්සේගේම ගෙදර - උන්වහන්සේගේ පවුල පවුලටම විරුද්ධව බෙදී ඇති බවය! නමුත් යේසුස්වහන්සේ මෙම ප්‍රහේලිකාව විසඳනු ලබන්නේ පවුල යන සංකල්පයට නව අර්ථකථනයක් දීමෙනි. උන්වහන්සේගේ සැබෑ පවුල වන්නේ උන්වහන්සේ සමග එක්වී දේව කැමැත්ත ඉටුකරනවුන්ය. (ලූක් 12:53, ලූක් 14:26).

ඉතිහාසයේ බොහෝ අවස්ථාවල තම ඥාතීන්ගෙන් වෙන්ව සිටීමට කිතුනුවන්ට සිදුවී ඇත. එය අති දුෂ්කර අත්දැකීමකි. මාර්ක්ගේ ශුභාරංචියේ මෙම කොටසින් යේසුස්වහන්සේ එවැනිම දුෂ්කරතා තුළින් ගමන්ගත් බව පෙන්නුම් කරයි. එවැනි අත්දැකීම් උන්වහන්සේට අවබෝධ කරගැනීමට හැකි අතර මෙවැනි වේදනාකාරී අත්දැකීම් බොහෝ විට අතිශයින් හුදකලා බවක් දනවන නමුත් උන්වහන්සේ සැනසීම ලබාදෙන සේක.