---
title:  'කථා මැද කථා: 1 කොටස'
date:   17/07/2024
---

`කියවන්න: මාර්ක් 3:20-35. එකිනෙකාට ගෙතී ඇති මෙම කථා දෙක අතර ඔබ දකින සම්බන්ධතාවය කුමක්ද?`

මෙම ඡේදය මාර්ක්ගේ පොතෙහි ඇති පළමුවන කථා මැද කථාවයි. ඒ අනුව එක් කථාන්තරයක් ආරම්භ වී පවත්වාගෙන යන අතරතුර, තවත් කථාන්තරයක් ආරම්භ වීමෙන් පළමුවන කථාවට බාධා ඇතිවන බැවින්, පළමුවන කථාව අවසන් වන්නේ පසුවටය.

පිටතින් පෙනෙන කථාව වන්නේ, යේසුස්වහන්සේ මානසික ව්‍යාකූලත්වයකට පත්ව ඇතැයි සිතන උන්වහන්සේගේ ඥාතීන් උන්වහන්සේව අල්ලාගෙන යාමට සූදානම් වන බවයි. (මාර්ක් 3:21). එහි ඇති අභ්‍යන්තර කථාව වන්නේ යෙරුසලමේ සිටි ලියන්නන්, යේසුස්වහන්සේ යක්ෂයා සමග එක්වී කුමන්ත්‍රණකාරී ක්‍රියාවල යෙදෙන බවට චෝදනා කිරීමයි. (අදට නියමිත අධ්‍යයනය සඳහා මාර්ක් 3:22-30 දක්වා ඇති අභ්‍යන්තර කථාව කෙරෙහි අවධානය යොමු කරමු).

යේසුස්වහන්සේගේ සුවකිරීමේ බලය උන්වහන්සේට ලැබෙන්නේ යක්ෂයාගෙන් යයි මාර්ක් 3:22හි ලියන්නන් විසින් චෝදනා කරනු ලැබේ. යේසුස්වහන්සේ සියල්ල ජයගනිමින් ප්‍රශ්නයක් අසනු ලබයි. “යක්ෂයා විසින් යක්ෂයාව පලවා හරින්නේ කෙසේද?” සාතන් ඔහුටම විරුද්ධව කටයුතු කරනවා යයි කීම කිසිම අර්ථවත් බවක් ඇති කියමනක් නොවේ. යේසුස්වහන්සේ තවදුරටත් රාජ්‍යයක් තුළ බෙදීම් තිබුණහොත්, නිවෙසක එසේ වුවහොත්, එසේම සානන්ම ඔහුට විරුද්ධ වුවහොත්, ඔවුන්ගේ සාර්ථකත්වයට එය කෙතරම් බාධා ඇති කරන මෝඩ ක්‍රියාවක්දැයි පැවසූ සේක. පසුව යේසුස්වහන්සේ ක්ෂණිකවම කථාව වෙනස් අතකට යොමු කර, ගෙයක් සොරකම් කිරීමට සොරෙකු පැමිණෙන්නේ නම් ඔහු විසින් ගෙදර සිටින ශක්තිමත්ම මිනිසාව බැඳ දමන බව පැවසූ සේක. යේසුස්වහන්සේ සැපයූ මෙම අවසාන උදාහරණයට අනුව සාතන්ගේ නිවසට ඇතුළුවන සොරා යේසුස්වහන්සේය. උන්වහන්සේ විසින් අන්ධකාරයේ කුමරාව බැඳ දමා ඔහුගේ අත් අඩංගුවේ සිටින්නන්ව මුදාහරිනු ඇත.

`කියවන්න: මාර්ක් 3:28-30. කමාවක් නැති පාපය කුමක්ද? ඉන් අදහස්වන්නේ කුමක්ද?`

කමාවක් නැති පාපය වන්නේ ශුද්ධාත්මයාණන්වහන්සේට එරෙහිව කරනු ලබන පාපයන්ය. එනම්: ශුද්ධාත්මයාණන් විසින් කරනු ලබන කටයුතු යක්ෂයා විසින් කළ බව පැවසීමයි. මාර්ක් 3:30හි ඇති දෙය යේසුස්වහන්සේ ඔවුන්ට පැවසුවේ, මාර්ක් 3:28, 29 යන පදවලින් ලියන්නන් යේසුස්වහන්සේට අශුද්ධ ආත්ම ඇති බවට දෝෂාරෝපණය කළත්, ඇත්තවශයෙන්ම උන්වහන්සේ =තුළ ශුද්ධාත්මය විය. ඔබ ශුද්ධාත්මයාණන්ගේ වැඩ කටයුතු යක්ෂයාගේ වැඩ කටයුතු ලෙස හැඳින්වුවහොත් එවිට ඔබ ශුද්ධාත්මයාණන්ට සවන් නොදෙන අතර, හොඳ සිහියකින් සිටින කිසිම පුද්ගලයෙකුට යක්ෂයාගේ මගපෙන්වීමක් අවශ්‍ය නොවන බැවිනි.

`ඔබ “කමාව නොලැබෙන පාපය” කර ඇතැයි ඔබට බියක් ඇති වන්නේ නම්, එම පාපය ඔබ විසින් සිදුකර නැතැයි හෙළිවන්නේ කෙසේද? එවැනි බියක් ඇතිවන්නේ නම්, ඔබ එම වරද කර නොමැති බවට සාධකයක් වන්නේ ඇයි?`