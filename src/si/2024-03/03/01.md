---
title:  මතභේද
date:   13/07/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 2:1-3:6, මීකා 6:6-8, 1 සාමුවෙල් 21:1-6, මාර්ක් 3:20-35, ලූක් 12:53, ලූක් 14:26.

> <p>කටපාඩම් පදය</p>
> “උන්වහන්සේ ඔවුන්ට කියනසේක්: මනුෂ්‍යයා සබත් දවස උදෙසා නොව සබත් දවස මනුෂ්‍යයා උදෙසා නියමකරනලද්දේය. එබැවින් මනුෂ්‍ය පුත්‍රයා සබත් දවසේ පවා ස්වාමීයයි කීසේක.” (මාර්ක් 2:27, 28)

මාර්ක් 2:1 සිට 3:6 දක්වා ඇති කොටසෙහි යේසුස්වහන්සේගේ ඉගැන්වීම් පහක් ඇති අතර, ඒවා ආගමික නායකයන්ගේ ඉගැන්වීම් වලට වඩා එහා හාත්පසින්ම වෙනස් ස්වභාවයක් දරණු ලබයි. මෙම කථාන්තරවලට නිත්‍ය රටාවක් තිබෙන අතර, පසුව සඳහන්වන කථාන්තරය පෙර කථාවට සහ ඒවායේ මාතෘකාවට සමාන්තරව සම්බන්ධ වේ. අවසාන කතාව වට රවුමක් ගසා පළමු වන කථාව හා සම්බන්ධ වේ.

මේ සෑම කථාන්තරයක් තුළින්ම, යේසුස්වහන්සේ කවුරුන්ද යන වග එක් එක් අංශයන් තුළින් පැහැදිලි කරන අතර, මෙහි දක්වා ඇති වැකි තුළින් නොයෙක් නිදර්ශන ගෙන හැර දක්වා ඇත. එනම්: මාර්ක් 2:10, 17, 20 සහ 28 යනුවෙනි. ඉරිදා, සඳුදා සහ අඟහරුවාදාට යෙදී ඇති පාඩම් තුලින් මෙම වාර්තා සහ ඒ තුළ ඇති ක්‍රිස්තුස්වහන්සේ වදාල දේවල් ගැඹුරු ලෙස විමසා බැලීමට නියමිතය.

බදාදාට සහ බ්‍රහස්පතින්දාට නියමිත විෂය පථය වන්නේ මාර්ක් 3:20-35 දක්වා වන කොටසයි.

අප දකින්නේ ශුභාරංචි ලියූ ලේඛකයන් උපයෝගී කරගත් ලිවීමේ ක්‍රමවේදයේ එක් අංගයකි. එම ක්‍රමවේදය ඉංග්‍රීසි බසින් "sandwich stories." කථා මැදකථා යනුවෙන් හැඳින්වේ. කථාන්තර ලිවීමේ මෙම ක්‍රමවේදය මාර්ක්ගේ ශුභාරංචිය තුළ අවම වශයෙන් හයවතාවක්වත් උපයෝගී කරගෙන ඇත. මේ සෑමවාරයක් පාසාම, යේසුස්වහන්සේගේ ජීවිතයේ වැදගත් අංගයක් වෙත අවධානය යොමුකර ඇත. එනම්: යේසුස්වහන්සේගේ ස්වභාවය සහ මෙසියස්වහන්සේ ලෙස උන්වහන්සේගේ ජවනිකාව, ගෝලකමේ ස්වභාවය වැනි දේ අවධානයට යොමුවී ඇත.

මෙම සතිය තුළ යේසුස්වහන්සේගේ ජීවිතය පිළිබඳව සටහන්ව ඇති වාර්තා කියවා එයින් යමක් ඉගෙනීමට උත්සාහ කරමු.

ජූලි 20 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.