---
title:  අසමත් වූ ධර්ම දූත සේවකයා
date:   30/06/2024
---

`ක්‍රියා 12:12 කියවන්න. ක්‍රියා පොතේ මාර්ක් තුමන්ව හඳුන්වා දී ඇත්තේ කෙසේද?`

ජෝන් මාර්ක් නැමැත්තා, මාර්ක් ශුභාරංචියේ කතුවරයා වීමට බොහෝ විට ඉඩ ඇති අතර, ක්‍රියා 12 වන පරිච්ඡේදයෙහි සඳහන් සිද්ධීන් සිදුවන විට ඔහු තරුණ වියේ සිටි තැනැත්තෙක් විය. මෙහි සඳහන් කරුණ ක්‍රි. ව. 40 ගණන් වල මැද භාගයේ සිදුවූ බවට සාධක ඇත. ඔහුව 12 වන පාඨයෙහි හඳුන්වා දී ඇත්තේ මරියා නම් ලත් කාන්තාවකගේ පුත්‍රයකු ලෙසය. ඇය සභාවට සහයෝගය දැක්වූ ධනවත් ස්ත්‍රියක් බවට සාධක ඇති අතර ඇයගේ නිවස තුළ යාච්ඤා රැස්වීම් පවත්වනු ලැබුන බැවින් ක්‍රියා 12 වන පරිච්ඡේදය තුළින් ඇය ප්‍රසිද්ධියට පත්කර ඇත. පේත්‍රැස් සිර අඩස්සියෙන් මිදී යාමේ කථාව සහ ඊට පසුව වූ සිද්ධි දාමයන්ද, හෙරොද්ගේ මරණයද, ඇතැම්විට කැපී පෙනෙන ලෙස මෙන්ම පේත්‍රැස්ගේ සහ රජුගේ ක්‍රියාපටිපාටීන් සංසදනාත්මකව හාස්‍යජනක වන පරිදි පෙළගස්වා ඇත. ඇත්තවශයෙන්ම ජෝන් මාර්ක් නමැත්තා මෙම කථාවෙහි කිසියම් භූමිකාවක් රඟ නොපාන නමුත්, මෙම අදියරයෙහි ඔහුව හඳුන්වා දෙනු ලැබීමෙන්, පසුකාලීනව බාර්ණබස් සහ සාවුල් සමග කටයුතු කිරීම පිණිස ඔහුට අවශ්‍ය පන්නරය දෙනු ලබයි.

`ක්‍රියා 13:1-5, 13 කියවන්න. ජෝන් මාර්ක් නමැත්තා සාවුල්ට සහ බාර්ණබස්ට සම්බන්ධ වූයේ කෙසේද? එහි අවසාන ඵලය වූයේ කුමක්ද?`

ක්‍රි. ව. 46දී පමණ සාවුල් සහ බාර්ණබස් එක්ව පළමුවන මිෂනාරි ගමන ගිය බවට විස්තර ක්‍රියා 13 වන පරිච්ඡේදයෙහි දැක්වේ. ජෝන් මාර්ක් පිළිබඳව කිසිම සඳහනක් 5වන පදය දක්වා නැති අතර, බොහෝ විට ඔහුගේ ජවනිකාව උදව්කාරයෙකු හෝ කම්කරුවෙකු ලෙස කටයුතු කිරීම විය හැක. ඉන්පසුව 13වන පදය තෙක් මෙම කරුණ පිළිබඳව වෙන කිසිම සඳහනක් නැති අතර, එහි කෙටියෙන් සඳහන් වන්නේ ඔහු ආපසු යෙරුසලමට පිටත්ව ගිය බවයි.

ඔහුගේ ආපසු හැරීයාමට කිසිම හේතුවක් දක්වා නැති හෙයින් සහ ඔහුගේ හැඟීම්, සිතුම් පැතුම් පිළිබඳව මෙන්ම මිෂනාරි ගමනේ ඉදිරියටම නොගොස් ආපසු හැරී යාමට පාදක වූ කරුණු පිළිබඳව උපකල්පනය කිරීමේදී, අනිවාර්යයෙන්ම සිතිය හැක්කේ ඔහු යම්කිසි උපද්‍රව වලට සහ අභියෝග වලට මුහුණ පා සිටින්නට ඇති බවයි. ඊ. ජී. වයිට් පවසා ඇත්තේ, “බිය සහ අධෛර්යයට පත්වීම තුලින් පරාජයට පත්වූ මාර්ක්, තම සිත සම්පූර්ණයෙන්ම ස්වාමීන්වහන්සේගේ සේවය උදෙසා යොදවනවා වෙනුවට කලක් දෙගිඩියාවෙන් යුක්තව කටයුතු කළ බවය. දුෂ්කරතාවලට නුහුරු නුපුරුදුව සිටි බැවින්, ගමන් මගේ වූ උපද්‍රවය සහ අගහිඟකම් හේතුවෙන් ඔහු අධෛර්යයට පත්වූවේය.” _The Acts of the Apostles_, p. 169. කෙටියෙන් පැවසුවහොත්, සියළුදේ ඔහුට අතිශයින් දුෂ්කරවූ බැවින්, ඉන් ඉවත්වීමට ඔහුට අවශ්‍ය විය.

`ඔබේ ක්‍රිස්තියානි ගමනේදී, ඔබ පසුබැස්සාවූ අවස්ථාවක් පිළිබඳව හෝ ඔබ සම්පූර්ණයෙන්ම අසමත්වූ අසවස්ථාවක් පිළිබඳව ආවර්ජනය කරන්න. එම අත්දැකීම තුළින් ඔබ ඉගෙනගත්තේ කුමක්ද?`