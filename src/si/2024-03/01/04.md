---
title:  පණිවුqඩකරු
date:   02/07/2024
---

`මාර්ක් 1:1-8 කියවන්න. මෙම පාඨ තුළ දිස්වෙන පුද්ගලයින් කවුරුන්ද? ඔවුන් කුමක් පවසයිද? කුමන දෙයක් කරයිද?`

මෙම පාඨ තුළ ප්‍රධාන පුද්ගලයන් තුන්දෙනෙක් පිළිබඳව සඳහන් වේ. යේසුස් ක්‍රිස්තුස්වහන්සේ මාර්ක් 1:1හි පෙන්නුම් කර ඇත. දෙවිවූ පියාණන්වහන්සේ, මාර්ක් 1:2හි වචනවලින් අඟවා ඇති අතර; මෙම ඡේදයේ මෙම කොටස තුළින් දක්වා ඇති ප්‍රධාන කථානායකයා වන පණිවුඩකරුවා මෙන්ම ප්‍රධාන දේශකයාද වන්නාවූ යොහන් බව්තීස්තයි.

මාර්ක් 1:2,3 යන පාඨ තුළ පරණ ගිවිසුමෙන් උපුටාගත් කොටසක් හුවා දක්වමින් මාර්ක් තුමන් විසින් පවසන්නේ මෙම කථාවේ සිදුවන දේ පිළිබඳව වන විස්තරයකි. මාර්ක් විසින් ඉදිරිපත් කරනු ලබන පාඨවලින් සිදුවනුයේ මෙහි දැක්වෙන පාඨවල සම්මිශ්‍රණයකි: නික්මයාම 23:20, යෙසායා 40:3 සහ මලානි 3:1.

`නික්මයාම 23:20, යෙසායා 40:3 සහ මලාකි 3:1, මෙම පාඨ තුන තුළ දැකිය හැකි පොදු ලක්ෂණය කුමක්ද?`

නික්මයාම 23:20න් පෙන්නුම් කරනු ලබන්නේ, ඊශ්‍රායෙල් ජනතාව කානාන් දේශයට ගෙනයනු පිණිස දෙවියන්වහන්සේ ඔවුන් පෙරටුකොට දේවදූතයෙකු එවන බවය. දෙවියන්වහන්සේ ඉදිරිපිට කාන්තාරයෙහි සමතලා කරනු ලැබූ මාර්ගයක් ඉදිකරනු ලබන බව යෙසායා 40:3හි සඳහන් වේ. පණිවුඩකරුවෙකු ස්වාමීන්වහන්සේට මාර්ගයක් සූදානම් කරමින් ඉදිරියෙන් යන බව මලාකි 3:1හි සඳහන්ව ඇත. මෙම පාඨ තුනෙහිම සඳහන් වන්නේ ගමනක් පිළිබඳවය.

යෙසායා පොතෙන් උපුටා දක්වා ඇති පාඨය යොහන් බව්තීස්තගේ මෙහෙවරට අතිශයින් සම්බන්ධවී ඇති අතර, ස්වාමීන්වහන්සේගේ මාවත පිළිබඳවද අවධානය යොමු කරයි. මාර්ක් ශුභාරංචිය තුළ දක්වා ඇති පරිදි, ස්වාමීවූ යේසුස්වහන්සේ ගමනක යෙදෙන සේක, එම ගමන කුරුසිය දක්වාත් අප උදෙසා වන උන්වහන්සේගේ පූජාවීමේ මරණය දක්වාත් යොමුකොට ඇත.

එනමුත්, උන්වහන්සේ කුරුසියට ළඟාවීමට පෙර බොහෝ දේ සිදුවිය යුතුය. එම ගමන ආරම්භ වූවා පමණි, මාර්ක් තුමන් ඒ පිළිබඳව අපට පවසනු ඇත.

පරණ ගිවිසුමෙන් උපුටාගෙන ඇති, මාර්ක් 1:2,3 හි සඳහන් කොටස දෙස බැලීමේදී යොහන් බෞතීස්ත පසුතැවිලි වන ලෙසද, පාපයෙන් හැරී නැවත දෙවියන්වහන්සේ වෙත ළඟාවන ලෙසද (මාර්ක් 1:4) ඉල්ලා සිටී. පුරාණයේ සිටි අනාගතවක්තෘ එලියා මෙන් වස්ත්‍රවලින් සැරසී (2 රාජාවලිය 1:8 සමග සංසන්දනය කරන්න) ඔහු මාර්ක් 1:7, 8හි සඳහන් කරන්නේ, ඔහුට පසුව එන තැනැන්වහන්සේ ඔහුට වඩා බලසම්පන්න බවය. එන්ට සිටින තැනැන්වහන්සේගේ පාවහන්වල පටියක් ගළවන්ටවත් තමන් සුදුස්සෙකු නොවේ යනුවෙන් පැවසීමෙන් අවබෝධ වන්නේ, යේසුස්වහන්සේගේ උතුම් ස්වභාවය පිළිබඳව ඔහු තුළවූ හැඟීමයි.