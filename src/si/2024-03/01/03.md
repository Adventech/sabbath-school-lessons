---
title:  දෙවෙනි අවස්ථාවක්
date:   01/07/2024
---

`ක්‍රියා 15:36-39 කියවන්න. පාවුල්තුමා ජෝන් මාර්ක්ව ප්‍රතික්ෂේප කළේ ඇයි? බාර්ණබස් ඔහුට දෙවෙනි අවස්ථාවක් ලබාදුන්නේ ඇයි?`

මෙම තරුණයාව පාවුල් විසින් ප්‍රතික්ෂේප කරනු ලැබීමට හේතුව ක්‍රියා 15:38හි සඳහන්ව ඇත. මාර්ක් ඔවුන්ගෙන් ඉවත්ව, ඒ වන විට දේව සේවයෙහි පිහිටා නොසිටියේය. යමෙකුට පාවුල් දැඩි තීරණ ගන්නෙක් යයි හැඟෙන්නේ නම්, ඔහු එවැනි ආකල්පයකින් සිටින්නේ මන්දැයි වටහා ගත හැක. පුරාණ කාලයේ මිෂනාරිවරයෙකුගේ ජීවිතය අතිශයින් කටුක, බාධක වලින් පිරි එකක් විය (සසඳන්න 2 කොරින්ති 11:23-28). අතිශයින් අභියෝගකාරී සහ දුෂ්කර වාතාවරණයන් යටතේ මිෂනාරි කටයුතු කරගෙන යනු පිණිස පාවුල් තුමා ඔහුගේ සහෝදර මිෂනාරිවරුන්ගේ නොමඳ සහයෝගය අපේක්ෂා කළේය. නපුරු බලවේගවලට එරෙහිව සටන්වල යෙදී එම සටන ඉක්මණින් අතහැර දමා යන්නවුන් උදෙසා පාවුල් තුමා සිතූ පරිදි, මිෂණාරි සේවා කාණ්ඩයක් තුළ දෙවන අවස්ථාවක් ලැබීමට සුදුස්සන් නොවෙති.

නමුත් බාර්ණබස් මෙම අදහසට එකඟවූයේ නැත. ඔහු මාර්ක් තුළ ඇති ශක්තීන් හඳුනාගත් බැවින්, එම තරුණයාව හැර දැමීමට ඔහු අකමැති විය. ජෝන් මාර්ක් සම්බන්ධයෙන් පාවුල් සහ බර්ණබස් අතර දැඩි මතභේදයක් ඇතිවූ හෙයින් එම දෙදෙනා වෙන් වෙන්ව යාමට තීරණය කළහ. පාවුල් ඔහු සමග යාම පිණිස සීලස්ව තෝරාගත් අතර, බාර්ණබස් මාර්ක් කැටුව ගියේය.

බාර්ණබස්, මාර්ක්ව ඔහු සමග ගෙනයාමට තෝරාගත්තේ මන්දැයි ක්‍රියාපොතේ පැහැදිලි කර නැත. ඇත්තවශයෙන්ම මෙම මිනිසුන් එක්ව සිටින බව දැක්වෙන ක්‍රියා පොතේ ඇති අවසාන සටහන මෙයයි. නමුත්, වැදගත්ම කරුණක් වන්නේ නව ගිවිසුම තුළ මාර්ක්ගේ නම සඳහන් කර ඇති අවසාන ස්ථානය මෙය නොවීමයි.

`කොලොස්සි 4:10, 2 තිමෝති 4:11, පිලෙමොන් 24 සහ 1 පේත්‍රැස් 5:13. මාර්ක් නැවත යථා තත්ත්වයට පිවිසීම පිළිබඳව මෙම පාඨ තුළින් කුමන දේ සවිස්තරාත්මකව ඉදිරිපත් කරනු ලබයිද?`

පුදුම සහගත වෙනසක් මාර්ක් තුළ ඇතිවන්නට ඇති බව පෙනෙන්නට ඇත. මෙම පාඨ තුළින් පාවුල් තුමා ප්‍රකාශ කර සිටින්නේ, ඔහු කරන මිෂනාරි සේවයට මාර්ක්ගෙන් ලැබෙන වටිනා සහයෝගය පිළිබඳවය. පාවුල් තුමා, මාර්ක්ව තම සහෝදර සේවකයෙකු සේ සලකනු ලැබූ අතර, තිමෝති පැමිණෙන විට මාර්ක් කැටුව එන ලෙස පාවුල් තිමෝතිට දන්වා සිටියේය. පේත්‍රැස් තුමාද මාර්ක් සමග සමීප සම්බන්ධතාවයක් පැවැති බව 1 පේත්‍රැස් පොතේ සඳහන්ව ඇත. පාවුල් සහ පේත්‍රැස් විසින් ලියන ලද මෙම පොත් ක්‍රි. ව. 60 දශකයේ මුල් භාගයේ, එනම් ක්‍රියා පොතේ 15 වන පරිච්ඡේදයේ සඳහන් අත්දැකීම් වලට වසර 15 - 20 කට පසුව ලියා ඇති බවට අනුමාන කළ හැක. ඉතා පැහැදිලි ලෙස මාර්ක් ඔහුගේ පසුබෑම් වලින් ජයගනු ලැබුවේ, ඔහුගේ ඥාති සහෝදරයකු වන බාර්ණබස් විසින් ඔහු කෙරෙහි තැබූ විශ්වාසය කරණකොටගෙනය.

`ඔබ හෝ ඔබේ මිතුරෙකු පසුබෑමකට ලක්වීමෙන් පසුව, නැවත අවස්ථාවක් දෙනු ලැබූ අවස්ථාවක් පිළිබඳව ආවර්ජනය කරන්න. එම අත්දැකීම තුළින්, ඔබවත්, ඔබට උපකාර කළ අයවත් වෙනසකට යොමුකළේ කෙසේද? එමගින් ඔබ අනුන් උදෙසා කළ සේවයේ වෙනස් මාවතකට යොමුවූයේ කෙසේද?`