---
title:  ශුභාරංචියේ ආරම්භය
date:   29/06/2024
---

### මේ සතියේ පාඩමේ අධ්‍යයනය සඳහා කියවන්න
ක්‍රියා 13:1-5, 13; ක්‍රියා 15:36-39; මාර්ක් 1:1-15; යෙසායා 40:3; දානියෙල් 9:24-27.

> <p>කටපාඩම් පදය</p>
> “යොහන් පාවාදෙනු ලැබුවායින් පසු යේසුස්වහන්සේ ගලීලයට පැමිණ දෙවියන්වහන්සේගේ ශුභාරංචිය දේශනාකරමින්: කාලය සම්පූර්ණවිය, දෙවියන්වහන්සේගේ රාජ්‍යය සමීපය. පසුතැවිලිවී ශුභාරංචිය අදහා-ගනිල්ලායයි කීසේක.” (මාර්ක් 1:14, 15)

මාර්ක්ගේ ශුභාරංචිය ලියනු ලැබුවේ කවුරුන් විසින්ද? එය ලියූවේ කුමන හේතුවක් සඳහාද? කිසිම ශුභාරංචියක එහි කර්තෘගේ නම සඳහන් කර නැත. එසේ නම සඳහන් කිරීම පිළිබඳව ඉඟියකට ඉතා සමීපව ඇත්තේ “යොහන්ගේ ශුභාරංචිය වන්නේ, යේසුස්වහන්සේ ප්‍රේම කළාවූ ගෝලයා ලෙස සඳහන් කර ඇති බැවිනි (යොහන් 21:20, 24).

කෙසේ හෝ පුරාණයේ සිට පිළිගත් ශුභාරංචිවල කතුවරුන් ලෙස (මතෙව් යොහන්) යන ගෝලයන්ගෙන් කෙනෙකු හෝ ඔවුන් සමග සමීපව කටයුතු කළ පුද්ගලයෙකු විය හැකි යයි සම්මතයක් පැවතුණි. උදාහරණයක් ලෙස, ලූක්ගේ ශුභාරංචිය පාවුල්තුමාට සම්බන්ධ කොට ඇත (බලන්න කොලොස්සි 4:14, 2 තිමෝති 4:11, පිලෙමොන් 1:24). මාර්ක්ගේ ශුභාරංචිය පේත්‍රැස් තුමන්ට අනුබද්ධ කොට ඇත (බලන්න 1 පේත්‍රැස් 5:13).

මාර්ක් පොතේ කතුවරයා ලෙස ඔහුගේ නම ලියවිල්ල තුළ සඳහන් නොවූවත්, මුල් සභා සම්ප්‍රදායෙහි සඳහන්වන්නේ, මාර්ක් ශුභාරංචියේ කතුවරයා ජෝන් මාර්ක් නම් ලත් තැනැත්තා වන අතර, ඔහු කලක් පාවුල්තුමා සහ බාර්ණබස් සමග එකට ගමන් කළ අතර (ක්‍රියා 13:2, 5) පසුකාලීනව ඔහු පේත්‍රැස් තුමන් මග සම්බන්ධ විය (බලන්න 1 පේත්‍රැස් 5:13).

මෙම සතියේ පළමු පියවර ලෙස ශුද්ධ ලියවිල්ලෙහි වාර්තා කර ඇති ආකාරයට මාර්ක් පිළිබඳව අධ්‍යයනයක යෙදෙන අතර, එහිදී ඔහුගේ මුල් කාලය තුළවූ අසමත්වීම් සහ ක්‍රමිකව පසුකාලය තුළ එම පරාජයන්ගෙන් මිදුන අන්දම පිළිබඳව හදාරන්නෙමු. අප පළමුව මාර්ක් පොතේ ආරම්භක කොටස අධ්‍යයනය කර, එහි කථාව ඉදිරියට ගලා යන අයුරු අවබෝධ කොටගෙන, පසුව මෙම පොත පිළිබඳව ආපසු හැරී බලමින්, මුලදී අසමත්වූ නමුත් පසුකලෙක නිසි ලෙස ස්ථාපිතවූ ධර්ම දූත සේවකයෙකු මෙවැනි පොතක් ලියන්නට පෙළඹෙන්නේ මන්දැයි සොයා බලමු.

ජූලි මස 06 දිනට යෙදෙන සබත් දවසට සූදානම් වනු පිණිස, මෙම සතියේ පාඩම අධ්‍යයනය කරන්න.