---
title:  යේසුස්වහන්සේට අනුකූලව ශුභාරංචිය
date:   04/07/2024
---

`මාර්ක් 1:14, 15 කියවන්න. යේසුස්වහන්සේ ප්‍රකාශ කළ ශුභාරංචියේ කොටස් තුන මොනවාද?`

යේසුස්වහන්සේ සරල සහ සෘජු පණිවුඩය මාර්ක් තුමන් විසින් සංක්ෂිප්තව ඉදිරිපත් කර ඇත. පහත දැක්වෙන වගුව තුළින් එහි කොටස් තුන පැහැදිලි කර ඇත.

| කාණ්ඩය | අන්තර්ගතය |
| --- | --- |
| කාල අනාවැකි | කාලය සම්පූර්ණවී ඇත |
| ගිවිසුම්ගත පොරොන්දුව | දේව රාජ්‍යය ළඟය |
| ගෝලකමට කැඳවීම | පසුතැවිලිව ශුභාරංචිය විශ්වාස කරන්න |

යේසුස්වහන්සේ විසින් පෙන්නුම් කරනු ලබන කාල අනාවැකිය දානියෙල් 9:24-27 දක්වා සඳහන් වන සති 70හි අනාවැකියයි. මෙම අනාවැකිය යේසුස්වහන්සේගේ බෞතීස්මයත් සමග සම්පූර්ණ වන්නේ උන්වහන්සේව ආත්මයාණන්වහන්සේ විසින් ආලේප කරනු ලැබ, උන්වහන්සේගේ මෙහෙය ආරම්භ වීමෙනි (ක්‍රියා 10:38). පහත දැක්වෙන සටහන තුළින් විශ්මය දනවන සති 70හි අනාවැකිය පැහැදිලි කර ඇත.

![Chart](chart.png)

අනාගතවාක්‍යයෙහි එක් දිනක් මගින් එක්වසරක් පෙන්නුම් කරනු ලබයි. (ගණන් කථාව 14:34, එසකියෙල් 4:6). අනාවැකිය ආරම්භ වූයේ ක්‍රි: පූ: 457 පර්සියාවේ එවකට රජුවූ අර්තක්ෂස්තාගේ නියෝගයක් අනුව යෙරුසලම නැවත ගොඩනැගීමේ කටයුතු නිමාවීමත් සමගය (එස්රා 7 බලන්න)

එතැන් පටන් අනාවැකි සති 69ක් ක්‍රි. ව. 27 දක්වා වන අතර, මෙම වසරේදී ක්‍රිස්තුස්වහන්සේ බෞතීස්ම ලැබ, ශුද්ධාත්මයාණන් විසින් ආලේප කරනු ලැබීමෙන් පසුව උන්වහන්සේගේ මෙහෙය ආරම්භ කළසේක.

ඊට වසර තුනහමාරකට පසුව උන්වහන්සේගේ කුරුසිපත්වීම සිදුවන්නට නියමිතව තිබුණි. අවසානයේදී සති 70හි සම්පූර්ණ වීම, ස්තේපන් තුමාට ගල්ගසා මරා දමනු ලැබීමෙන් පසුව, යුදෙව්වන්ට මෙන්ම අන්‍ය ජාතිකයන්ටද ශුභාරංචිය යෑමෙන් ක්‍රි.ව. 34දී සිදුවිය.

`ඔබ අවසාන වරට සති 70හි අනාවැකිය අධ්‍යයනය කළේ කවදාද? මෙම අනාවැකිය පිළිබඳ නිසි අවබෝධයක් තිබීමෙන්, යේසුස්වහන්සේ කෙරෙහි ඔබේ ඇදහිල්ල වැඩිදියුණු වනවා පමණක් නොව, අනාගතවාක්‍ය තුළින් පවසා ඇති දේ පිළිබඳවද ඇදහිල්ල වර්ධනය කරගන්නේ කෙසේද?`