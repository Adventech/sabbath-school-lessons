---
title:  වැඩිදුර අධ්‍යයනය සඳහා
date:   05/07/2024
---

එලන් වයිට් විසින් ලියන ලද "The Voice in the Wilderness," pp. 97–108, in _The Desire of Ages_; and "Heralds of the Gospel," pp. 166–176, in _The Acts of the Apostles_. කියවන්න.

එළිදරව් 14:6, 7හි සඳහන් 1වන දේව දූතයාගේ පණිවුඩය මාර්ක් 1:15 සඳහන් යේසුස්වහන්සේගේ ශුභාරංචි පණිවුඩයට සමගාමීව තිබීම කෙතරම් චමත්කාර ජනකද?

පළමුවන දේව දූතයා සදාකාල ශුභාරංචිය ලොවට අවසාන කාලයේ ගෙන එනු ලබන්නේ දෙවන පැමිණීමට සූදානම් කරනු පිණිසය. යේසුස්වහන්සේ විසින් ගෙන එනු ලැබූ පණිවුඩය හා සමානවම, අවසාන කාලයේ දේවදූතයා විසින් ගෙන එනු ලබන ශුභාරංචි පණිවුඩයේද ඉහත සඳහන් මූලික සාධක තුන ඇති බව පහත දැක්වෙන වගුව තුළින් දැකිය හැක.

| මාර්ක් 1 | කාණ්ඩය | එළිදරව් 14 |
| --- | --- | --- |
| කාලය සම්පූර්ණ විය (දානියෙල් 9) | කාල අනාවැකි | විනිශ්චයේ පැය (දානියෙල් 7, 8) |
| රාජ්‍යය සමීපය | ගිවිසුම්ගත පොරොන්දුව | සදාකාල ශුභාරංචිය |
| පසුතැවිලිවන්න විශ්වාස කරන්න | ගෝලකමට කැඳවීම | බියවන්න, ගෞරව කරන්න දෙවියන්වහන්සේට නමස්කාර කරන්න |

පළමු දේවදූතයාගේ පණිවුඩය තුළින් යේසුස්වහන්සේගේ දෙවන ඊමට ප්‍රථමයෙන් වන විනිශ්චය පිළිබඳව දන්වා සිටින අතර, එය ක්‍රි.ව. 1844හි වන බවට වසර 2300හි අනාවැකිය තුළින් දන්වා ඇති අන්දම දානියෙල් 8:14හි සඳහන්ව ඇත. පීඩාවට ලක්වූ දෙවියන්වහන්සේගේ ජනතාව කෙරෙහි, විනිශ්චය මගින් දේව රාජ්‍යය ගෙනෙනු ලබයි (දානියෙල් 7:22). පළමුවන දේවදූතයා මගින් භයින් යුතුව දෙවියන්වහන්සේව මහිමයට පමුණුවා උන්වහන්සේට නමස්කාර කිරීම ගෝලකමට කැඳවීමක් වන අතර, අවසාන කාලයේදී මෘගයාගේ බලවේග විසින් එළිදරව් 13 වන පරිච්ඡේදයෙහි ඉදිරිපත් කර ඇති පරිදි බියෙන් යුතුව මහිමයට පමුණුවා නමස්කාර කරනු පිණිස බොරු දෙවියෙකු ඉදිරිපත් කරනු ලබනවා ඇත. මාර්ක් 1 හි සඳහන් යේසුස්වහන්සේගේ පණිවුඩය ඉතා සමීපව දානියෙල්ගේ ශුභාරංචිය ප්‍රකාශ කිරීමේ ආරම්භයට අදාල අනාවැකිවලට සම්බන්ධව පවතිනවා මෙන්ම 1වන දේවදූතයාගේ පණිවුඩයද ලෝක ඉතිහාසයේ අවසානය පිළිබඳව දානියෙල්ගේ පොතේ සඳහන් කරුණුවලට සම්බන්ධවේ.

**සාකච්ඡාව සඳහා ප්‍රශ්න**:

`මාර්ක් පොතේ 1:1-13 දක්වා ඇති කොටසෙහි දැක්වෙන පරිදි, යොහන් බෞතීස්තව සහ යේසුස්වහන්සේව සංසන්දනය කරන්න. ඔවුන්ව ඉදිරිපත් කර ඇති ආකාරයෙන් ඔබ ඉගෙනගන්නාවූ විශේෂ පාඩම් මොනවාද?`

`බෞතීස්මය යන්නෙහි අරුත පිළිබඳව සිතා බලන්න. රෝම 6:1-4 සහ යොහන් 3:1-8 යන කොටස් කියවා, මාර්ක් 1:9-13 දක්වා සඳහන්ව ඇති යේසුස්වහන්සේගේ බෞතීස්මය පිළිබඳ කොටස සමග සංසන්දනය කරන්න. ඔබ දකින සමානකම් සහ අසමානකම් මොනවාද? බෞතීස්මය පිළිබඳව වඩාත් හොඳින් අවබෝධ කරගනු පිණිස ඔබට මෙය උපකාර වන්නේ කුමන ආකාරයකටද?`

`යේසුස්වහන්සේට අනුකූලව ශුභාරංචිය මාර්ක් 1:14,15 සඳහන් අන්දමට සහ එළිදරව් 14:6,7 හි සඳහන් 1 වන දේවදූතයා පිළිබඳව ඇති සමානතාවයන් සහ අසමානතාවයන් මොනවාද? මෙම පණිවුඩ නිවැරදිව අවබෝධ කරගැනීමෙන් අද දවසේ ඔබගේ මෙහෙවර යහපත් කරගත හැක්කේ කෙසේද?`