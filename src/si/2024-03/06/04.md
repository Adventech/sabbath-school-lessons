---
title:  කැබලි බල්ලන්ට
date:   06/08/2024
---

`කියවන්න: මාර්ක් 7:24-30. මෙම කථාවෙහි ඇති වැදගත් පාඩම් මොනවාද?`

ඊයේ ඉගෙනගත් පාඩමේ අභියෝග පිටුපසින් සමීපව යමින්, මෙම ඡේදයෙහි ඇති කථාන්තරය තුළින්ද සිතට වදදෙන ප්‍රශ්න පැනනගී. යේසුස්වහන්සේ මෙම ස්ත්‍රියට මෙතරම් අමිහිරි ලෙස කථා කළේ මන්ද? වචන බොහොමයක් පවසා බල්ලන් යන වචනය පැවසුවේ ඇයි?

උන්වහන්සේ මේ පිළිබඳව විවෘතව පැහැදිලි කළේ නැත, එනමුත් උන්වහන්සේගේ ප්‍රතිචාරයෙහි තිබූ අංග දෙකක් තුළින්, උන්වහන්සේ උගන්වන්නේ කුමක්දැයි යෝජනා කරනු ලබයි. මාර්ක් 7:27හි උන්වහන්සේ පවසන්නේ, “පළමු කොට” දරුවන්ව පෝෂණය කළයුතු බවය. “පළමුව” කියා යමක් ඇත්නම්, තාර්කික කරුණ වන්නේ “දෙවනුව” කියා යමක් ඇති බවය. මෙහි ඇති අනෙක් ගුණාංගය වනුයේ යේසුස්වහන්සේ “බල්ලා” යන්න හැඳින්වීමට යොදාගත් වචනයේ සැබෑ අරුත වන්නේ “කුඩා බල්ලා” හෙවත් “කුරු බල්ලා” යනුයි. එබැවින් එම බල්ලා බලු පැටවෙකු බව අදහස් නොකෙරේ. සාමාන්‍යයෙන් වීථි බල්ලන් හැරුණු විට, සාමාන්‍ය බල්ලන්ට ගෙවල් තුළට ඒමට එවකට ඉඩ හැර තිබුණි. එම ස්ත්‍රිය යේසුස්වහන්සේගේ ප්‍රතිචාරය තුළ තිබූ මෙම කාරණා දෙක අවබෝධ කරගනිමින්, යේසුස්වහන්සේට ප්‍රතිචාර දැක්වූ බැවින්, ඇගේ ප්‍රතිචාරය පැහැදිලි කිරීමට උපකාර වේ.

එම ස්ත්‍රියගේ ප්‍රතිචාරය සෘජුව පැවසූ දෙයකි. “ස්වාමීනි මේසේ යට සිටින බල්ලෝ පවා දරුවන්ගේ කෑම කැබලි වලින් ගෙන කති” (මාර්ක් 7:28).

මෙම ස්ත්‍රියට, යේසුස්වහන්සේට මෙවැනි ප්‍රතිචාරයක් දැක්වීමට හැකිවූයේ කෙසේද? නියතවශයෙන්ම ඈට ඇගේ දියණිය කෙරෙහි තිබූ ආදරය හේතුවෙන්, ඉදිරියට යාමට හැකි ශක්තියක් ඈ තුළ විය. එනමුත්, යේසුස්වහන්සේද ඇයව දිරිගැන්වූ සේක. උන්වහන්සේ “පළමුව” යයි පැවසුවේ “දෙවනුව” තිබිය හැකි බව අඟවමිනි. තවදුරටත්, උන්වහන්සේ අඟවා සිටියේ ඇය මේසය යට සිටි බල්ලකු බවය. බල්ලා ගෙය තුළ මේසය යට සිටියාසේම, ඇයද, යේසුස්වහන්සේගේ පාද ළඟ වැටී ඇගේ දියණිය වෙනුවෙන් ආයාචනා කළාය. එබැවින් බිම වැටුන ආහාර අහුලා කෑමට බල්ලාට තිබූ අයිතිය ඇය ඉල්ලා සිටියාය.

මෙම ස්ත්‍රියගේ ප්‍රතිචාරය තුළින් ඇගේ ඇදහිල්ල එළිදරව් වේ. කිසියම් දුරක සිටි මෙම ස්ත්‍රියගේ දියණිය මහත් සුව කිරීම, “කැබැල්ලක්” ලෙස හඳුන්වන්නේ නම් (එවැනි ප්‍රාතිහාර්යයක් කැබැල්ලක් නම්, සම්පූර්ණ ගෙඩියම ලැබුණහොත් කෙසේ වේද?) යේසුස්වහන්සේගේ බලය අතිවිශාල වන හෙයින්, එම ස්ත්‍රියගේ ඉල්ලීම ඉටු කිරීම උන්වහන්සේට අතිශයින් සුලු කරුණක් විය. යේසුස් වහන්සේගේ සිත කරුණාවෙන් පිරී, ඇගේ ඉල්ලීම ඉටුකළ සේක.

යේසුස්වහන්සේ එම ස්ත්‍රිය සමග කටයුතු කළ ආකාරයෙන්, ඉශ්‍රායෙල්-වරුන් විසින් ඔවුන්ගේ සමාජයට වද්දා නොගතයුතු තැනැත්තෙකු සේ  සලකනු ලැබූ ඇය, තවදුරටත් පිටකෙනෙකු සේ සලකනු නොලබන බවත්, ඇය දේව ගෘහයේ දරුවකු බවත් උන්වහන්සේ පෙන්වා දී ඇත. දරුවකු ලෙස පියාගේ තෑගි බෝග බෙදාගැනීමේ අයිතියක් ඇයටත් ඇත. —Ellen G. White, _The Desire of Ages_, p. 401.

`වෙනත් ජනවර්ගවලට සහ ජාතීන්වලට එරෙහිවන හැඟීම් දැරීම යේසුස්වහන්සේගේ ඉගැන්වීම්වලට පටහැනි වන්නේ ඇයි? මෙම දුෂ්ටකමින් නිදහස්වීමට ක්‍රමයක් සෙවිය හැක්කේ කෙසේද?`