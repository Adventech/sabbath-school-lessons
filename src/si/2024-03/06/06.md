---
title:  නරක්වූ රොටි පිළිබඳව අවධානයෙන් සිටින්න.
date:   08/08/2024
---

`කියවන්න: මාර්ක් 8:11-13. යේසුස්වහන්සේව කලකිරීමට පත්කළේ ඵරිසිවරුන්ගේ කුමන ප්‍රවේශයක් හේතුවෙන්ද?`

උන්වහන්සේගේ දිව්‍ය බලය යොදවා මෙම උඩඟු මනුෂ්‍යයන්ට ඒත්තු නොගන්වන්නේ ඇයි? මෙම ගැටළුව මාර්ක් 3වන පරිච්ඡේදය දක්වා පසුපසට යන අතර, එහිදී ශුද්ධාත්මයාණන්වහන්සේට එරෙහි වන පාපය පිළිබඳව යේසුස්වහන්සේ කථාකළසේක. යමෙකුගේ ඇස් සහ කන් වැසී ඇත්නම්, තවත් ප්‍රාතිහාර්යයක්, එනම් ස්වර්ගයෙන් ලකුණක් දෙනු ලැබූවත්, ඔවුන් විශ්වාස කරන්නේ නැත. මීට පෙර සියළු අවස්ථාවලදී කළාක් මෙන් මෙයද ප්‍රතික්ෂේප කරනු ඇත. විශ්වාස නොකරන පුද්ගලයාට ඒත්තු ගන්වන පිණසි ප්‍රාතිහාර්යයන් පවා ප්‍රමාණවත් නොවේ.

`කියවන්න: මාර්ක් 8:14-21. ගෝලයන්ට අමතක වී තිබුණේ කුමක්ද, මෙම කරුණ තුළින් යේසුස්වහන්සේ කළ සැලසුම කුමක්ද?`

යේසුස්වහන්සේ මෙම අවස්ථාව උපයෝගී කරගත්තේ ඵරිසිවරුන්ගේ සහ හෙරෝද්ගේ “මුහුන්” වලින් (මාර්ක් 8:15) ප්‍රවේසම් වන ලෙස ගෝලයන්ට දැන්වීම පිණිස වන අතර, ඉන් අදහස් වූයේ ඔවුන්ගේ ඉගැන්වීම්ය (මතෙව් 16:12 සමග සංසන්දනය කරන්න).

නමුත් ගෝලයන් මෙය වරදවා අවබෝධ කරගත් බැවින්, ඔවුන් කල්පනා කළේ යේසුස්වහන්සේ පවසන්නේ රොටී මිලදී ගැනීමෙන් වැලකී සිටින ලෙස පවසන බවය. ගෝලයන් වරදවා වටහා ගන්නාවූ සෑම අවස්ථාවකදීම යේසුස්වහන්සේ විසින් ඔවුන්ට ඔවදන් දීම සාමාන්‍යයෙන් කෙරුන දෙයක් විය. ස්වාමීන්වහන්සේ ප්‍රශ්න කිහිපයක් අසමින්, ඇතැම් විට මුල් ප්‍රශ්න උපමා සහිතව අසා, උන්වහන්සේගේ මෙහෙය ඔවුන්ට අවබෝධ නොවූ විට උන්වහන්සේ කළකිරීම පිළිබිඹු කරනසේක. උන්වහන්සේගේ වචන උන්වහන්සේ මාර්ක් 4:10-12 දක්වා ඇති කොටසෙහි දක්වා ඇති කරුණුවල එනම්, අවබෝධ කර නොගන්නා පිටස්තරයන් පිළිබඳව කී දේවල් යලි මතක් කිරීමකි. උන්වහන්සේගේ දැඩි වචන ආත්මිකව අලස භාවයට පත්ව සිටි ගෝලයන්ව ඉන් අවදි කරනු පිණිසය.

මාර්ක් 8:19, 20 හි, උන්වහන්සේ සරල කරුණු ඇතුළත් ප්‍රශ්න කිහිපයක් අසා සිටියේ, 5000කට (මාර්ක් 6:30-44) සහ 4000කට (මාර්ක් 8:1-10) කන්නට දීමෙන් පසු ආහාර කැබලි කූඩ කොපමණ ප්‍රමාණයක් රැස්කරගනු ලැබුවේද, ඉන් අදහස්වන්නේ, ස්වාමීන්වහන්සේවූ මෙසියස්වහන්සේගේ කටයුතුවලට සම්පත් සීමිත වීම බාධාවක් නොවන බව දැනටමත් ඔවුන් විසින් අවබෝධ කරගෙන තිබිය යුතු බවය. මාර්ක් 8:21හි සඳහන් ප්‍රශ්නයද ප්‍රශ්නයක් විලාසයෙන් කරනු ලබන ප්‍රකාශයකි; “නුඹලාට තවම තේරෙන්නේ නැද්ද?” ඔවුන් මෙතෙක් යේසුස් වහන්සේ සමග සිටියදී දුටු සහ අත්දුටු දේවල් දෙස බලන්න.

`අපේ හදවත් සහ මනස දෙවියන්වහන්සේ සහ උන්වහන්සේගේ ප්‍රෙAමය නම් යථාර්ථය කෙරෙහි තබා ගැනීමට ඉගෙන ගන්නේ කෙසේද? අපට දෙවියන්වහන්සේ සහ උන්වහන්සේගේ ප්‍රේමය තුළින්දී ඇති දේවල් පිළිබඳව කල්පනා කරන්න. එනමුත්, ඇතැම් විට අපට සැක උපදවා ගැනීමට මෙතරම් පහසුවන්නේ ඇයි?`