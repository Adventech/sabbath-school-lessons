---
title:  වැඩිදුර අධ්‍යයනය සඳහා
date:   09/08/2024
---

කියවන්න Ellen G. White, "Tradition," pp. 395–398; "Barriers Broken Down," pp. 399–403; "The True Sign," pp. 404–409, in _The Desire of Ages_.

“පුරාණයේ මෙන්, අද දවසේ අපේ ස්වාමීන්වහන්සේ අනුගමනය කරන්නවුන් අතර, මෙම සියුම් රැවටිලිකාර පාපය කෙතරම් ප්‍රචලිතද! ක්‍රිස්තුස් වහන්සේ උදෙසා වන අපගේ සේවය, එකිනෙකා සමග අපේ සංවාද, අප අපවම උසස් කරගැනීමට දරණ සැඟවුන ආශාව හේතුකොටගෙන, කොතෙක් අවස්ථාවල අප විසින් විනාශයට පමුණුවා ඇත්ද! ස්වයං-ප්‍රසාදය යන සිතුවිල්ලට සහ මනුෂ්‍යයන් විසින් අනුමත කරනු ලැබූ දෙය වෙනුවට පහසු මාර්ගවලට ඇති ආශාව හේතුවෙන්, දේව ප්‍රතිපත්ති වෙනුවට මනුෂ්‍යයාගේ සංකල්ප සහ සම්ප්‍රදායන් ආදේශ කරගනිති. උන්වහන්සේගේ ගෝලයන්ට අවවාදාත්මක වචන ලෙස ක්‍රිස්තුස්වහන්සේ පැවසුවේ, “ඵරිසිවරුන්ගේ මුහුන්වලින් ප්‍රවේසම්වෙන්ට බලාගනිල්ලා” යනුවෙනි.

ක්‍රිස්තුස්වහන්සේගේ ආගම අවංකත්වයයි. දෙවියන්වහන්සේගේ මහිමය උදෙසා වන උfද්‍යාaගය සිත් තුළ රෝපණය කරනු ලබන්නේ ශුද්ධාත්මයාණන් වහන්සේ විසිනි; ඵලදායී ලෙස ශුද්ධාත්මයාණන්වහන්සේ ක්‍රියාකරන්නේ නම් පමණක් මෙම චේතනාව සිතෙහි රෝපණය කරනු ලැබිය හැක. මමත්වය සොයා යාම සහ කුහකකම පහකළ හැක්කේ දෙවියන්වහන්සේගේ බලයට පමණි. මෙම වෙනස්වීම උන්වහන්සේගේ ක්‍රියාත්මක වීමේ ලකුණකි. අප පිළිගන්නාවූ ඇදහිල්ල මගින් ආත්මාර්ථකාමිත්වය සහ බොරුව විනාශ කළ විට, අප ගැන නොසිතා දෙවියන්වහන්සේගේ මහිමය සොයන්නේ නම් මේ සියළු කාරණා නිසි අනුපිළිවෙලින් සිදුවන බව අපට අවබෝධ වනු ඇත. “පියාණෙනි ඔබගේ නාමය මහිමයට පැමිණෙවු මැනව” (යොහන් 12:28), ක්‍රිස්තුස්වහන්සේගේ ජීවිතයේ ප්‍රධාන තේමාව විය. තවද, අප උන්වහන්සේව අනුගමනය කරන්නේ නම්, අපේ ජීවිතයේද ප්‍රධාන තේමාව මෙයම වනු ඇත. උන්වහන්සේ අපට නියෝග කරන්නේ, උන්වහන්සේ ගමන් කළ අන්දමට ගමන් කරන ලෙසටය; තවද, අප උන්වහන්සේගේ ආඥා රක්ෂා කරන්නේ නම්, මේ මගින් අප උන්වහන්සේව හොඳින් දන්නා බව අපි අවබෝධ කරගනිමු.” (1 යොහන් 2:6, 3). —Ellen G. White, _The Desire of Ages_, p. 409.

**සාකච්ඡා සඳහා ප්‍රශ්න**:

`හදවත් පවිත්‍රව තබාගැනීම පිණිස සුදුසුයැයි ඔබට හැඟෙන ක්‍රිස්තියානි ක්‍රියාකාරම් මොනවාද?`

`ඔබේ සමාජයේ ‘අපවිත්‍ර’ අය කවුද? ඔවුන්ව ශුභාරංචිය වෙතට නැඹුරු කරගැනීම පිණිස ඔබට කළහැක්කේ කුමක්ද?`

`ඔබට ඉතා සරල ආකාරයෙන්, ඔබේ අසල්වාසීන් සමග ශුභාරංචිය බෙදාගත හැකි ආකාරය පිළිබඳව පංතියේදී සාකච්ඡා කරන්න.`

`මාර්ක් 8:1-10 දක්වා ඇති කොටසෙහි 4000කට කන්නට දීම පිළිබඳව කියවන්න. මෙම සමූහය බොහෝවිට අන්‍ය ජාතිකයන් වන්නට හැකි යයි අර්ථකථනයක් දෙනු ලැබුවහොත්, එවැනි අර්ථකථනයකින් වන වෙනස කුමක්ද? එමගින් කිසිම වෙනසක් නොවිය යුත්තේ මන්ද?`

`පාපයට වැටුනාවූ පුද්ගලයන් ලෙස අප සියළුදෙනාට ඇති අපව උසස් කොට දක්වා ගැනීමේ සහජ ආශාවලින් අප කල්පනාකාරීව සිටිමින් ආරක්ෂාවන්නේ කෙසේද?`