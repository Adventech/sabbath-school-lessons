---
title:  මානව සම්ප්‍රදායන්ට එරෙහිව දෙවියන්වහන්සේගේ ආඥා
date:   04/08/2024
---

`කියවන්න: මාර්ක්a 7:1-13. කිනම් අදාළ සත්‍යයන් මෙහි ඉදිරිපත් කොට තිබේද?`

සබත් පාසැල හමාරවීමෙන් පසුව ගෙදර එන දරුවන්, කෑමට පෙර තවදුරටත් අත්හෝදන්න අවශ්‍ය නෑ කියා යේසුස්වහන්සේ කියා තිබෙනවා යනුවෙන් තම මවට පවසන අයුරු ඔබට උපකල්පනය කළ හැක. එනමුත්, මෙය සෞඛ්‍ය පිළිබඳව වන කථාන්තරයක් නොවේ.

යේසුස්වහන්සේගේ කාලයේ සිටි බොහෝ මනුෂ්‍යයන් චාරිත්‍රානුකූල පවිත්‍රවීම පිළිබඳව මහත් සැලකිල්ලක් දැක්වූහ. සාමාන්‍ය පොදු ජනතාවද චාරිත්‍රානුකූලව පවිත්‍ර විය යුතු බවටත්, එම වත් පිළිවෙත් ආරක්ෂා කළ යුතු බවටත් නියම කෙරුනේ අන්තර් ගිවිසුම් හෙවත් අන්තර් තෙස්තමේන්තු සමයේ වන අතර, පරණ ගිවිසුම් සමයේ මෙසේ චාරිත්‍රානුකූල පවිත්‍රතාවය රැකිය යුතුව තිබුණේ පූජක පක්ෂයට පමණි (නික්මයාම 30:17-21). ආගමික නායකයන්, උන්වහන්සේගේ ගෝලයන් පිළිබඳව යේසුස්වහන්සේට පැමිණිලි කළේ එකල පැවති මෙම සංකල්පය නිසාය.

යේසුස්වහන්සේගෙන් අසනු ලැබූ ප්‍රශ්නයට උන්වහන්සේ සෘජුවම පිළිතුරක් දෙන්නේ නැත. ඒ වෙනුවට උන්වහන්සේ ගෝලයන් ආරක්ෂා කරගනු පිණිස දෙවිධියකට ප්‍රතිචාරයක් දැක්වූ සේක. පළමුවෙන් උන්වහන්සේ යෙසායා පොතෙන් උපුටා දක්වමින්, දෙවියන්වහන්සේට වචනයෙන් පමණක් ගරුකළත්, ඔවුන්ගේ සිත් දෙවියන්වහන්සේගෙන් ඈත්ව තිබීම ගැන දොස් තැබූසේක (යෙසායා 29:13). යෙසායා පොතෙන් උපුටාගත් කරුණු තවත් ඉදිරියට ගෙනයමින්, මනුෂ්‍ය සම්ප්‍රදායන්, දේව ආඥාවලට ඉහළින් තබාගැනීම පිළිබඳව දොස් නැගුනි.

යේසුස්වහන්සේගේ පිළිතුරේ දෙවන අංගය යෙසායා පොතෙන් උපුටා ගත් කොටසෙහි දිගුවක් ලෙස දැක්විය හැක. මෙවර උන්වහන්සේ දෙමාපියන්ට ගෞරව කරන ලෙස දක්වා ඇති ආඥාව උපුටා දක්වයි (නික්මයාම 20:12). එනම් ඔවුන්ගේ මහලු වයසේදී ඔවුන්ව රැකබලාගැනීම, උන්වහන්සේ එවකට පැවති ආගමික සම්ප්‍රදායක් සමග මෙය සංසන්දනය කළසේක. ඒ සම්ප්‍රදාය අනුව, දෙමාපියන් රැකබලා ගන්නවා වෙනුවට දෙවියන්වහන්සේට පඬුරක්දී (කොර්බන්), දෙමාපියන් රැකබලාගැනීමේ යුතුකම් නොකර සිටීමට හැකිවිය. මෙවැනි වචන හුවමාරුවක් පිළිබඳව උපකල්පනය කරන්න: “තාත්තේ, මට හරි කණගාටුයි. ඔබට උදව් කරන්න මම බොහොම කැමතියි, නමුත් එම මුදල් සේරම මම දේව මාළිගාවට දුන්නා.”

යේසුස්වහන්සේ කිසිම සංහිඳියාවකින් තොරව පහර දුන්නේ මෙවැනි කුහකකම්වලටය. ඔවුන් මනුෂ්‍යයන්ගේ සම්ප්‍රදායන් දේව වචනයට වඩා උසස් කොට සැලකීම හේතුවෙන් පව්කොට ඇත.

එබැවින් ඵරිසිවරුන්ගේ ප්‍රශ්නයට පිළිතුර කුමක්ද? යේසුස්වහන්සේ පෙන්නුම් කළේ, දේව කැමැත්තට අනුකූලව සිටිනු පිණිස, අත්සෝදා පවිත්‍ර කරගෙන සිටීමට බලකරනු ලැබීම එතරම් සුදුසු ක්‍රියාවක් ලෙස තමන් නොසලකන බවයි. ඒ වෙනුවට උන්වහන්සේ ඒකාන්තයෙන්ම සහයෝගය දක්වන්නේ ව්‍යවස්ථාවේ නීති පැවැත්වීම මනුෂ්‍යයාගේ සම්ප්‍රදායන් රැකීමට වඩා වැදගත්වන බවයි (මාර්ක් 1:44; මාර්ක් 7:10, 11; මාර්ක් 10:3-8; සහ මාර්ක් 12:26, 29-31.

`ඇතැම්විට අපට ව්‍යවස්ථාවේ ප්‍රතිපත්ති සමග ගැටෙන “සම්ප්‍රදායන්” තිබෙන්නට පුළුවන. එසේ, එවැනිදේ තිබේනම් ඒවා මොනවාද?`