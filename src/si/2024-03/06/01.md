---
title:  ඇතුලත පිටතට
date:   03/08/2024
---

### මේ සතියේ පාඩමේ අධ්‍යයනය සඳහා කියවන්න
මාර්ක් 7, යෙසායා 29:13, නික්මයාම 20:12, මාර්ක් 8:11-21.

> <p>කටපාඩම් පදය</p>
> “පිටතින් මනුෂ්‍යයා තුළට වැද ඔහු අපවිත්‍රකරන්ට පුළුවන්වූ කිසි දෙයක් නැත. මනුෂ්‍යයා අපවිත්‍රවෙන්නේ ඔහු තුළින් නික්මෙන දේවලින්යයි කීසේක.” (මාර්ක් 7:15, 16).

මෙම සතියේ අධ්‍යයනය පිණිස මාර්ක් 7 සහ 8හි මුල් භාගය කෙරෙහි අවධානය යොමුව ඇත. මාර්ක් 7හි ආරම්භයේදීම යේසුස්වහන්සේ විවාදයකට මුලපුරන්නේ, ආගමික සම්ප්‍රදායන් ප්‍රතික්ෂේප කිරීමෙනි. නමුත්, උන්වහන්සේ එම දෙය කළේ වර්තමානයේ කිතුදහමට අතිශයින් සම්බන්ධ වන දෙයකට වැඩි සහයෝගයක් දක්වමිනි.

ඊටපසුව යේසුස්වහන්සේ ප්‍රහේලිකාවක් ඉදිරිපත් කරමින්, ඇදහිල්ල යනු කුමක්ද කියා අවබෝධයක් ලබනු පිණිස මාවත විවෘත කළසේක.

ඉන්පසුව උන්වහන්සේ තීර් සහ සීදොන් යන ප්‍රදේශවලට ගිය අතර, එහිදී යේසුස්වහන්සේ සමග සංවාදයක යෙදුන ස්ත්‍රියක් උන්වහන්සේට හමුවූ බවත්, යේසුස්වහන්සේ සමග විවාද කොට ජයගත් එකම පුද්ගලයා ඇය බවත් ශුභාරංචියෙහි සඳහන් වේ. උන්වහන්සේට ඇයව මුණගැසීම අහඹු සිදුවීමක් වූ අතර, මෙම සංවාදයේ මතුපිටට යටින් වූ අදහස් අවබෝධ කරගැනීමට මෙම ස්ත්‍රියට හැකි විය. ඇයගේ ඇදහිල්ල හේතුවෙන් ඇය ඉල්ලා සිටි දෙය යේසුස්වහන්සේ ඇයට ලබාදුන්සේක.

මාර්ක් 7හි සඳහන් තවත් සුවකිරීමකින් පෙන්නුම් කරනු ලබන්නේ, ප්‍රාතිහාර්යය කෙතරම් සිත් ඇදගන්නා එකක් වුවත්, ඒවා පමණක් අපේ හදවත් විවෘත කිරීමට තරම් ප්‍රමාණවත් නොවන බවට වන සත්‍යයයි. යේසුස්වහන්සේව නිතරම ප්‍රතික්ෂේප කිරීමට සැදී පැහැදී සිටි ආගමික නායකයන්ට ප්‍රාතිහාර්යය වලින් වූ සෙත කුමක්ද?

මාර්ක් 8 වන පරිච්ඡේදයෙහි තිබෙන අධ්‍යයනය සඳහා වන කොටසින් පෙන්නුම් කරන්නේ, ඉගැන්වීමේ සහ සම්ප්‍රදායේ වැදගත් අංගයක් වන රොටී පිළිබඳවය. මෙම කථා තුළ ආගමික ජීවිතයේ අර්ථවත් භාවය සහ ව්‍යවහාරය අන්තර්ගත වේ.

අගෝස්තු මස 10 වන දිනට යෙදෙන සබතට සූදානම් වීම පිණිස මෙම සතියේ පාඩම අධ්‍යයනය කරන්න.