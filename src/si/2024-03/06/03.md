---
title:  පවිත්‍ර අත්ද නොඑසේනම් පවිත්‍ර සිතක්ද?
date:   05/08/2024
---

`මාර්ක් 7:14-19 කියවන්න. මාර්ක් 7:15හි සඳහන් ප්‍රහේලිකාවෙන් යේසුස්වහන්සේ අදහස් කළේ කුමක්ද?`

ලෙවී කථාව 11හි සඳහන් පවිත්‍ර සහ අපවිත්‍ර ආහාර පිළිබඳව සැලකිලිමත් වීමේදී ඇතැමෙකුට යේසුස්වහන්සේ මෙම ඡේදය තුළ පවසා ඇති වචන හා සමග සංසන්දනය කිරීමේදී මහත් ප්‍රහේලිකාවක් උද්ගතවී ඇත. යේසුස්වහන්සේ එසේ වෙන්කොට දක්වා ඇති දේවල් නිෂ්ප්‍රභා කර දමනවාද? නොඑසේනම්, මාංශ ආහාර අනුභව කරන්නාවූ අය, පවිත්‍රයයි සලකනු ලබන සතුන්ගේ මාංශ පමණක් අනුභව කළ යුතු යයි සෙවන්ත්-ඩේ ඇඩ්වෙන්ටිස්ට්වරුන් උගන්වන්නේ වැරදීමකින්ද?

මාර්ක් 7:14-19 කොටසෙහි සඳහන් මෝසෙස්ගේ ඉගැන්වීම් එකවරම ප්‍රතික්ෂේප කිරීම යේසුස්වහන්සේ කළහොත්, එය මූලික වශයෙන්ම විකාර සහගත ක්‍රියාවක් වන්නේ, මාර්ක් 7:6-13 වන කොටසෙහි සඳහන්ව ඇති පරිදි මීට ස්වල්ප වේලාවකට ප්‍රථමයෙන් උන්වහන්සේ සම්ප්‍රදාය හෝ චාරිත්‍ර පිළිබඳව මෝසෙස් විසින් දී තිබූ ස්ථාවරය ආරක්ෂා කළ බැවිනි. දෙවනුව, ඵරිසීන් විසින් ප්‍රවර්ධනය කිරීමට උත්සාහ කරන චාරිත්‍රය හෙවත් සම්ප්‍රදාය පරණ ගිවිසුමේ ඉගැන්වීම් අතර සඳහන්ව නොමැති නමුත් ආහාර පිළිබඳව වන නීති එහි සඳහන්වේ. තුන්වනුව, මාර්ක් 7:19හි සඳහන් සියළු ආහාර කෑම පවිත්‍ර යයි යේසුස්වහන්සේ පැවසීමෙන් අදහස් වන්නේ ආහාර පිළිබඳව බයිබලයෙහි ඇති නීති අහෝසි කළ බව නොව, නමුත් ඵරිසීන් විසින් ස්පර්ශයෙන් අපවිත්‍ර වෙනවාය යනුවෙන් ගොඩනගාගෙන තිබූ සාම්ප්‍රදායික චාරිත්‍රයන් තවදුරටත් වලංගු නොවන බවය. උදාහරණයක් ලෙස, මෙම බොරු මතය පිළිබඳව සිතන කල්හි යමෙක් අන්‍ය ජාතිකයෙකු ස්පර්ශ කිරීමෙන් කිළිටි භාවයට පත්වන්නේ නම්, එවැනි පුද්ගලයන් ස්පර්ශ කළ ආහාර පරිහරණය කිරීමෙන් ඔබ කිලිටි විය හැක.

`කියවන්න: මාර්ක් 7:20-23. පුද්ගලයෙකු අපවිත්‍ර වීමට වන හේතුව කුමක්දැයි යේසුස්වහන්සේ පැවසූ සේක්ද?`

යේසුස්වහන්සේ මාර්ක් 7:19 තුළින් පෙන්වා දුන්නේ, ආහාර හෘදය වස්තුවට නොයන බවත්, ඒවා ආමාශය කරා ගොස් එතැනින් බඩවැල් ඔස්සේ ශරීරයෙන් පිටතට යන බවත්ය. නමුත්, මාර්ක් 7:21-23 වන කොටසින් උන්වහන්සේ දන්වා සිටින්නේ නපුර හදවත් අභ්‍යන්තරයේ සිට පැමිණ මනුෂ්‍යයා කවුරුන්ද යන වග දන්වන බවයි. නපුරු සිතුවිලි වලින් ඇතිවන නපුරුකම් වල ලැයිස්තුවක් උන්වහන්සේ ඉදිරිපත් කර ඇති අතර, අවසානයේදී එම සිතුවිලි නපුරු ක්‍රියා බවට පත්වේ.

මාර්ක් 7:10හි සඳහන් පස්වන ආඥාව පිළිබඳ විස්තරයට, නපුරු ක්‍රියා ලැයිස්තුව ඇතුලත් කොට ඇති අතර, දසපනත ලියා ඇති දෙවන ලෑල්ලේ සඳහන් සෑම ආඥාවක්ම එම ලැයිස්තුව තුළ දකින්නට ඇත. තවද නිෂ්ඵල නමස්කාරය පිළිබඳව මාර්ක් 7:7හි ඇති කොටසින් යේසුස්වහන්සේ පෙන්වාදෙන්නේ, දසපනතෙහි මුල් ආඥා හතර, ආඥාවල හරය හෙවත් හදවත මෙන් වන දෙය කැඩීම පිළිබඳවය. එබැවින් යේසුස්වහන්සේ දෙවියන්වහන්සේගේ ව්‍යවස්ථාවේ ආරක්ෂකයා ලෙස මෙම ඡේදය මුළුල්ලේම පෙනී සිටින සේක.

`ඔබට නිවැරදි දේවධර්මය තිබිය හැක, එනමුත් සම්පූර්ණයෙන් සහ අවසානයේදී ඔබේ හදවත හිමිකරගන්නේ කවුද?`