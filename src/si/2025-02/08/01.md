---
title:  ගීතාවලිය තුළ 1 කොටස
date:   17/05/2025
---

### මේ සතියේ පාඩමේ අධ්‍යයනය සඳහා කියවන්න

හෙබ්‍රෙව්. 9:11-15, ගීතාවලිය 122, ගීතාවලිය 15, ගීතාවලිය 24, නික්මයාම. 33:18-23, ගීතාවලිය 5, ගීතාවලිය 51:7-15.

> <p>කටපාඩම් පදය</p>
> “තවද බැටළුපැටවාණන්ද උන්වහන්සේ සමග එක්ලක්ෂ සතළිස් සාරදහස් දෙනෙක්ද සියොන් කන්දේ සිටිනවා දුටිමි, උන්වහන්සේගේ නාමයද උන්වහන්සේගේ පියාණන්ගේ නාමයද ඔවුන්ගේ නළල්වල ලියා තිබුණේය.” (එළිදරව් 14:1).

සෙවන්ත්-ඩේ ඇඩ්වෙන්ටිස්ට්වරුන් වන අප, එළිදරව් පොතේ ඇති සංකේත සොයා බලා, එවැනිම සංකේත පරණ ගිවිසුමේ කථාන්තර තුළ තිබේ නම්, ඒවාට දී ඇති අර්ථකථන තුළින්, එළිදරව් පොතේ සංකේත අවබෝධ කරගැනීමට පුරුදුවී සිටිමු.

තොරතුරු වලින් පොහොසත් එක් මූලයක් වනුයේ ගීතාවලිය පොතයි. එහි මනුෂ්‍යයන්ගේ අනේක විධි අත්දැකීම් මෙන්ම දෙවියන්වහන්සේ සමග පැවැත්වූ අfන්‍යාන්‍ය සබඳතා පිළිබඳව වන කාව්‍යමය භාෂාවෙන් ලියන ලද, ආගමික සාහිත්‍යය අඩංගු වේ“එම ගීත තුළින් පාපය හේතුවෙන් දොම්නසට පත්වීමේ සිට උන්වහන්සේ ඔවුන් සමග වාසය කිරීමෙන්, කමාවීම සහ ගැළවීම පිළිබඳව නැවත, නැවත වන උන්වහන්සේගේ පොරොන්දු හේතුවෙන් ඇතිවන අසීමිත ප්‍රීතියද සඳහන් කර ඇත.

ප්‍රවේශමෙන් ගීතාවලිය පොත කියවනු ලබන විට, ඒ තුළින් එළිදරව් පොතේ ඇති සවිස්තරාත්මක තොරතුර සජීවීකරණය වන අතර, එළිදරව් 14 වන පරිච්ඡේදයේ සඳහන් පොළොව මත පිහිටි දෙවියන්වහන්සේගේ ඉතිරි සභාවේ අවසාන කටයුතු විශේෂ ස්ථානයක් ගනු ලබයි. දෙවියන්වහන්සේගේ අන්තිම කාලයේ වන සභාවට සහ එහි ජනයා හට, පුරාණයේ උන්වහන්සේ විසින් ඊශ්‍රායෙල් ජනතාවට නියම කළාවූ එම කාර්යයට නියම කොට ඇත. අප ජාතීන්ට ආලෝකයක් විය යුත්තෙමු, එනම් සියළු ජනයා හට ඔවුන්ගේ මැවුම් කරුවාණන් හට නමස්කාර කරමින් කීකරුව සිටින ලෙස දන්වා සිටීමයි.

දෙවියන්වහන්සේගේ ගීතිකා පොත තුළින් දී ඇති ඇතැම් විස්තර තුළින්, ලෝක ඉතිහාසයේ අවසන් මොහොතේ ජීවත්වන අපව අපේ භූමිකාව හොඳින් අවබෝධ කරගැනීමට හැකිවනු ඇත.

මැයි මස 24වන සබත් දවසට සුදානම් වන පිණිස මෙම සතියේ පාඩම අධ්‍යයනය කරන්න.