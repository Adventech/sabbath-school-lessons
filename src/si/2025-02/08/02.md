---
title:  අපේ උත්තම පූජකයා
date:   18/05/2025
---

දේව මණ්ඩපයේ ගොඩනැගීමේ කටයුතු මෝසෙස් විසින් බලාගත් කාලය තුළ ඔහුට රිසි ගොඩනැගිලි සැලසුමක් ක්‍රියාත්මක කිරීමට අවසර නොතිබුණි. ඔහු විසින් අනුගමනය කළ යුතු සැලැස්මක පිටපතක් දෙවියන්වහන්සේ විසින් ඔහුට ලබාදී තිබුණි. “කන්දේදී නුඹට පෙන්වන ලද ආදර්ශය ලෙස ඒවා සාදන්ට වග බලාගන්න” (නික්මයාම 25:40). හෙබ්‍රෙව් පොතේ සඳහන්වන්නේ, මෙහි භාවිතා කරනු ලැබූ සැලසුම උසස් යථාර්ථයක් අනුව එනම් ස්වර්ගයේ මණ්ඩපයේ සැලැස්ම අනුව සාදනු ලැබූ බවය.

`හෙබ්‍රෙව් 9:11-15 කියවන්න. මෙහි ක්‍රිස්තුස්වහන්සේ අපේ උත්තම පූජකයා ලෙස ස්වර්ගීය මණ්ඩපය තුළ සිටින බව සඳහන්වේ. උන්වහන්සේ අප උදෙසා කුමක් කරන්නේදැයි මෙහි උගන්වනු ලබයිද?`

භූමික මණ්ඩපය තුළින් යේසුස්වහන්සේ පිළිබඳව මවිතය ඇති කරන්නාවූ පෙර නිමිත්තක් සේ සියළු විස්තර සපයා ඇත. එය පූජකයාගේ සිට පූජාවන් දක්වාද, තිබිය යුතු ගෘහ භාණ්ඩ පිළිබඳවද සවිස්තරාත්මකව පවසා ඇත. මේ සියළු දේ ප්‍රකාශ කර සිටින්නේ යේසුස්වහන්සේ පිළිබඳවය.

ඇත්තවශයෙන්ම එළිදරව් පොත පුරාවට මණ්ඩපයට අදාළ සංකේත වලින් පොහොසත්ව පවතී. මණ්ඩපයේ පහන් කණු පිළිබඳව ආරම්භක පද කිහිපය තුළ අපට දකින්නට ලැබෙන අතර, ගිවිසුම් පෙට්ටිය පිළිබඳව විශේෂයෙන් හතරවන පරිච්ඡේදය තුළ දැක්වේ. එමෙන්ම, දේව මාළිගයට අදාළ වෙනත් ඉඟි කිහිපයක්ද එහි දකින්නට පුළුවන. පරණ ගිවිසුම හරියාකාරව අවබෝධ කරනොගෙන, යොහන් ඔහුගේ දර්ශන තුළින් පවසනු ලබන්නාවූ දේවල් අවබෝධ කරගැනීම කිසිසේත් කළ හැකි දෙයක් නොවනු ඇත. පාවුල් තුමා ඊශ්‍රායෙල්වරුන්ගේ අත්දැකීම් පිළිබඳව පවසන්නේ, “ඒ සියල්ල ආදර්ශයක් වශයෙන් ඔවුන්ට සිද්ධ වුනේය; ඒවා ලියා තිබෙන්නේ කාලවල කෙළවරට පැමිණ සිටින්නාවූ අපට අවවාද පිණිසය” (1 කොරින්ති 10:11) යනුවෙන් වේ.

දේවමාළිගය පිළිබඳව සවිස්තරාත්මකව අධ්‍යයනය කිරීමෙන් අපට ඉගෙනීමට බොහෝදේ ඇත. මෙම වැදගත් විස්තර අවබෝධ කරගැනීම පිණිස ගීතාවලිය තුළ වැදගත් කාරණා අඩංගුව ඇත: එනම්, දෙවියන්වහන්සේගේ ජනතාව පුද්ගලිකව දේව මාළිගය හා සමග සම්බන්ධතා පැවැත්වූ අන්දමද වැදගත් එකකි. දාවිත් මණ්ඩප සේවාවන්ට අදාළවූ අන්දම පිළිබඳව අපට ක්ෂණික දසුනක් ලබාගැනීමට හැකිවන්නාසේම, මෙසියස්වහන්සේ දේව ජනතාව වෙනුවෙන් කරනු ලබන්නාවූ දේවල් වෙනුවෙන් ඔවුන්ගෙන් වන හෘදයාංගම ප්‍රතිචාරය සම්බන්ධයෙන්ද අපි දකින්නෙමු. අපට යේසුස්වහන්සේව දකින්නට උපකාර වන්නේ සැලසුම් හෝ රටාවන් පමණක් නොව; දෙවියන්වහන්සේගේ මනුෂ්‍යයන් තුළින් අපට උගන්වනු ලැබූ දේවල් අවබෝධ කරගත් අයගේ ජීවිත සහ ඔවුන්ගේ අත්දැකීම් තුළින්ද, අපට අප උදෙසා දෙවියන්වහන්සේ සමග ඇති අත්දැකීම් වලින්ද බොහෝ පාඩම් උකහාගත හැකිවේ.

`ගීතාවලිය 122 කියවන්න. අපට භූමියේ තිබූ, “ස්වාමීන්වහන්සේගේ ගෘහයට” යාමට ශාරීරිකව නොහැකි වුවත් (එම ගෘහය තවදුරටත් මෙහි නැත, එම ස්ථානයේම තව එකක් ගොඩ නැගුවත් එය අර්ථ ශුන්‍ය ක්‍රියාවකි). ක්‍රිස්තුස්වහන්සේ අප උදෙසා කර ඇති දේවල් පිළිබඳව, මෙම ගීතිකාව තුළ ඇති සාධක මොනවාද? සමාදානය, ආරක්ෂාව, ප්‍රශංසාව සහ විනිශ්චය වැනි තේමාවන් කෙරෙහි අවධානය යොමු කරන්න.`