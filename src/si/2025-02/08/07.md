---
title:  වැඩිදුර අධ්‍යයනය සඳහා
date:   23/05/2025
---

“දාවිත්ගේ ගීතිකා පුළුල්වූ අත්දැකීම් රාශියක් තුළින් ගමන් කරයි. ඒවා නම්, තමා දැනුවත්වම වරද කළේ යයි තමන් විසින් තමන්ටම දෝෂාරෝපණය කිරීමේ ගැඹුරේ සිට, දෙවියන්වහන්සේ සමග උසස් ලෙස සන්නිවේදනය කිරීම පිණිසවන උදාර ඇදහිල්ල දක්වාද, මෙම අත්දැකීම් වල පරාසය අතිශයින් පුළුල්වේ. ඔහුගේ ජීවිත සටහන් තුළින් පෙන්නුම් කරන්නේ, පාපයට අත්කර දීමට හැකිවන්නේ ලජ්ජාව සහ දුක පමණක් වුවත්, දෙවියන්වහන්සේගේ ප්‍රේමය සහ දයාව අතිශයින් ගැඹුරට පිවිස, ඇදහිල්ල කරණකොටගෙන පසුතැවිලිවන්නාවූ ආත්මයන් ඔසවා තබා, අපව දෙවියන් වහන්සේගේ පුතුන් ලෙසට, දරුකමට ගනු ලබනවා ඇත. උන්වහන්සේගේ වචනය තුළ ඇති සියළුම සහතික වීම් අතරින්, මෙය විශ්වාසවන්තකම සහ යුක්තිය පිළිබඳව වන ප්‍රබල සාක්ෂියක් වනවා මෙන්ම, දෙවියන්වහන්සේගේ ගිවිසුමේ ප්‍රකාරව දයාවද වේ ...

“මාගේ මෙහෙකරුවූ දාවිත්ට දිව්රුම් දුනිමි ... මාගේ හස්තය ඔහු සමග ස්ථිර වන්නේය: මාගේ බාහුවද ඔහු ශක්තිමත් කරන්නේ ... මාගේ විශ්වාස කමත් මාගේ කරුණාවත් ඔහු සමග වන්නේය: මාගේ නාමයෙන් ඔහුගේ අඟ උසස් වන්නේය. ඔහුගේ අත මුහුද පිටත්, ඔහුගේ දකුණු අත ගංගා පිටත් තබන්නෙමි. ඔහු මට මොරගසා : ඔබ මාගේ පියාණෝය, මාගේ දෙවියන්වහන්සේය, මාගේ ගැළවීමේ පර්වතයයි කියන්නේය. මටද ඔහු මාගේ කුළුඳුලා කොටද, පොළොවේ රජුන්ට උත්තමයා කොටද තබන්නෙමි. මාගේ කරුණාව සදාකල් ඔහු උදෙසා පවත්වන්නෙමි, මාගේ ගිවිසුම ඔහු සමග ස්ථිරව පවතින්නේය’ ගීතාවලිය 89:3-28. —Ellen G. White, Patriarchs and Prophets, pp. 754, 755.

**සාකච්ජා කිරීම සඳහා ප්‍රශ්න:**

`දෙවියන්වහන්සේ සහ මනුෂ්‍යයා අතර ඇතිවූ ගිවිසුමේදී අපට ඇති කොන්දේසි පැවැත්වීමට ඉතා කණගාටුදායක ලෙස අප අපොහොසත්වී ඇත්තෙමු. “දෙවියන් වහන්සේගේ සිතට එකඟ වූ මනුෂ්‍යයෙක්” වූ දාවිත්, යම් අවස්ථාවල විශාල වැරදි කළ නමුත්, අපේ ගැළවීමේ කොන්දේසි අපට සන්නිවේදනය කරනු පිණිස බලවත් ලෙස ඔහුව අදාළ කරගනු ලැබීය. දාවිත්, යේසුස්වහන්සේගේ පෙරනිමිත්තක් වූයේ කුමන ආකාරයකින්ද? අප උදෙසා දෙවියන්වහන්සේගේ ගිවිසුම සම්පූර්ණ ආකාරයෙන් පැවැත්වූවේ කවුද? යේසුස්වහන්සේ, අප උදෙසා කළ දෙය අපේ එකම බලාපොරොත්තුව වන්නේ ඇයි`

`ඔබේ ජීවිතය තුළ ඔබ ලැබූ අත්දැකීම් වලට අදාළවන්නාවූද, ඔබට විශේෂයෙන්ම ප්‍රයෝජනවත් වන්නාවූද, අර්ථවත් වූද කුමන බයිබල් පාඨ ගීතාවලිය තුළින් ඔබට හමුවී තිබේද?`

`ගීතිකාකරු විටින් විට “දේව මණ්ඩපය” පිළිබඳව සඳහන් කර ඇත්තේ ඇයි? දාවිත් දේව මණ්ඩපයට තිබූ ආශාව පිළිබඳව අපට උගත හැකි දේවල් මොනවාද? “අපේ උත්තම පූජකයා ලෙස දෙවියන්වහන්සේගේ දකුණු පැත්තේ සිට” අප උදෙසා මැදිහත්කම් කරන්නෙක් ලෙස යේසුස්වහන්සේ විසින් කරනු ලබන කටයුතු තුළින්, අපට උන්වහන්සේව අගය කළ හැක්කේ කෙසේද (රෝම 8:34)? ගළවනු ලැබුවාවූ සෙනඟක් ලෙස, අප උදෙසා ස්වර්ගයේදී මැදහත්කාකරම් කරනු පිණිස ක්‍රිස්තුස්වහන්සේව අවශ්‍ය වන්නේ මන්ද?`

`එලන් ජී. වයිට්ගෙන් උපුටාගෙන දක්වා ඇති ඉහත සඳහන් කොටසට අනුව, එනම්; “පසුතැවිලි වන්නාවූ ආත්මයන් ... අපව දෙවියන්වහන්සේගේ පුතුන් ලෙසට දරුකමට ගනු ලබනවා ඇත” යන විස්තරයට අනුව, දෙවියන්වහන්සේ ඔබව පාපයේ “ලජ්ජාව සහ දුකෙන්” ඔසවා තැබීම පිළිබඳව ඔබ ලබා ඇති අත්දැකීම් මොනවාද?`