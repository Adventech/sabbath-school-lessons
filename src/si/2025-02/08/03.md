---
title:  සියොන් කඳු මුදුනේ
date:   19/05/2025
---

දෙවියන්වහන්සේගේ ජනතාව සියොන් කඳු මුදුනේ සිටින අයුරු එළිදරව් 14 තුළින් අපි දකිමු. මුල් සියොන් කන්ද පිහිටියේ, පරණ යෙරුසලමට බටහිරින් වූ අතර, එවකට මිනිසුන් සිතා සිටියේ දෙවියන්වහන්සේගේ සිංහාසනය එහි පිහිටා ඇති බව හෝ දෙවියන්වහන්සේ උන්වහන්සේගේ ජනතාව අතර එහි වැඩසිටින බවයි. ඊට පසුකාලීනව දේවමාළිගයේ කන්ද වන මොරියා කන්ද, සියොන් කන්ද හා සමග හඳුනාගනු ලැබුණි.

තවත් ආකාරයකින් පවසතහොත්, අවසාන කාලයේ ඉතිරි පිරිස මණ්ඩපයේ භාෂාවෙන් ඉදිරිපත් කරනු ලබන්නාක් මෙන්ම එළිදරව් පොතේ සඳහන් ප්‍රධාන ජවනිකාද එසේ ඉදිරිපත් කර ඇත. බැටළු පැටවාණන් හට ස්තූතිවන්ත වන්නට, දේව ජනතාව උන්වහන්සේගේ ශුද්ධවූ කඳු මුදුනේ සිටින්නාහ.

`ගීතාවලිය 15 සහ ගීතාවලිය 24 කියවන්න. මෙහිදී දාවිත් ඉතා වැදගත් ප්‍රශ්නයක් අසා සිටී: එනම්, “ඔබගේ පිරිසිදු කන්දේ වසන්නේ කවුද?” මෙම ගීතිකාවල සඳහන් ඔහුගේ පිළිතුර, එළිදරව් 14:1-5 දක්වා සියොන්හි හිටගෙන සිටින මිනිසුන්ගේ විස්තර සමග සංසන්දනය කරන්න. ඔබ දකින්නේ කෙබඳු සමානතාවයක්ද? යමෙකුට මෙම කාණ්ඩයට එකතු විය හැක්කේ කෙසේද? පියාණන්ගේ නාමය ඔවුන්ගේ නළල්වල කොටා තිබීමේ ඇති වැදගත්කම කුමක්ද? (එළිදරව් 14:1)`

දාවිත්ගේ ගීතයක් තුළ දකින්නට ඇත්තාවූ විස්තර අනුව දෙවියන්වහන්සේ ඉදිරියට යාම පව්කරුවන්ට සපථ කරගැනීම ඉතා අසීරු කටයුත්තකි. අප නිතරම කිසිම වරදක් නොකර හරි මාර්ගයේ ගමන් කරනවා යයි අප අතර සිටින්නවුන්ගෙන් කිව හැක්කේ කාටද? එසේත් නැතහොත් අප අපේ සිත් තුළින් නිතරම සත්‍යය පවසා ඇත්ද (ගීතාවලිය 15:2)? “අපව කිසි කලෙකත් නොසෙල්වන්නේය (ගීතාවලිය 15:5) අප කිසිවෙකුට පැවසිය නොහැක. අපට පාප නැතැයි කියමු නම්, අපි අපව රවටා ගනිමුව, සැබෑවද අප තුළ නැත” (1 යොහන් 1:8) යනුවෙන් බයිබලය අපට උගන්වයි.

අපට සියොන්හි සිටගැනීමට හැකිවන්නේ බැටළු පැටවාණන් තුළින් මිස වෙන කිසිම කෙනෙක් තුළින් නොවේ යන නිගමනයට පැමිණිය හැක. දාවිත්ගේ ගීත තුළ බැටළු පැටවා පිළිබඳව සඳහනක් නොවන නමුත්, ඔහු එළිදරව් 14හි දැක්වෙන විස්තරයේ ක්ෂණිකව පෙනී සිටී. එළිදරව් 14, දාවිත්ගේ ප්‍රශ්නයට පිළිතුරු සැපයීමට ආසන්නතමව සිටින්නාක් මෙන් පෙනේ. මේ වන විට දෙවියන්වහන්සේගේ බැටළු පැටවාණෝ සියොන් කන්දේ, මණ්ඩපය තුළ වැඩ වාසය කරන බැවින්, උන්වහන්සේගේ සම්පූර්ණ ධර්මිෂ්ඨකම ඇදහිල්ල කරණකොටගෙන අපට පවරා ඇති බැවින්, අපටද එහි යාමට පුළුවන. “යේසුස් වහන්සේ ස්වකීය මාංශය නමැති තිරය මැදින් අප උදෙසා කැප කළාවූ මාර්ගය වන අලුත් ජීවන මාර්ගයකින්, උන්වහන්සේගේ ලේ කරණකොටගෙන ශුද්ධස්ථානයට ඇතුල්වීමට අපට නිදහස්කම තිබෙන බැවින්” (හෙබ්‍රෙව් 10:19, 20). උන්වහන්සේගේ රුධිරය නොතිබුණා නම් අපට ඇති බලාපොරොත්තුව කුමක්ද? ඇත්තවශයෙන්ම කිසිම බලාපොරොත්තුවක් නැත.

`පාපයෙන් ජයලැබීම පිළිබඳව වන සියළු බයිබල් පාඨ පිළිබඳව සිතා බලන්න. එවැනි පොරොන්දු තිබියදීත්, යේසුස්වහන්සේ අප උදෙසා සම්පූර්ණ ආදර්ශය වන නමුත් උන්වහන්සේගේ උදාහරණ කරා ලංවීමට අප අපොහොසත් වන්නේ ඇයි? අපේ ආදේශකයා ලෙස අපට උන්වහන්සේගේ සම්පූර්ණ ජීවිතය අවශ්‍ය වන්නේ ඇයි?`