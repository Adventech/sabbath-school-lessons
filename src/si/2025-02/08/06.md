---
title:  පනත් කඩකරන්නන්ට ඔබගේ මාර්ග උගන්වනු මැනව
date:   22/05/2025
---

සිංහාසනය තිබූ ශාලාව පිළිබඳව යෙසායා දුටු දර්ශනයේදී (යෙසායා 6:1-8), “නුඹේ අපරාධය පහකරන ලද්දේය, නුඹේ පාපය කමාකරන ලද්දේය”යි ඔහුට පවසනු ලැබීමෙන් පසුව ඔහු හඬ නගා පැවසුවේ, “මෙන්න මම මෙහිය; මා යැවුව මැනව” (යෙසායා 6:8) යනුවෙනි. ඔහු එසේ කළේ ඔහු දෙවියන් වහන්සේ සමග සියළු දේ නිවැරදි කරගෙන ඇති බව දැනගෙන, ඔහුගේ වැරදි ඔහු දැනගත් නමුත්, ස්වාමීන්වහන්සේ උදෙසා වැඩකිරීම පිණිස ඔහු සූදානම්ව සිටි බැවිනි.

අප සමග සැසඳීමේදී, අපත් ඒ ආකාරයෙන්ම නොවන්නේද? අප තුළ ගැළවීම නොමැත්තේ නම්, අප ගැළවීම අන්‍යයන්ට ප්‍රකාශ කරන්නේ කෙසේද? අපට එය මෙන්ම, උන්වහන්සේ අප උදෙසා කර ඇති සියළුදේ ඇදහිල්ල තුළින් ලබාගත හැක.

`ගීතාවලිය 51:7-15 කියවන්න. දාවිත් හට සමාවදී, ඔහුගේ පාප සෝදා හැරියායින් පසුව දාවිත් පොරොන්දු වූයේ කුමක්ද?`

දෙවියන්වහන්සේ ඉදිරියට කැඳවනවා යනු, අවසානයේදී ඔවුන්ව පිටත් කර හැරීමට වේ. දෙවියන්වහන්සේ උන්වහන්සේගේ ප්‍රඥාවෙන් ගළවනු ලැබූවන්ට බාරකර ඇත්තේ, වැටුණාවූ ලෝකයකට උන්වහන්සේගේ ප්‍රධාන හඬ ලෙස ක්‍රියා කිරීමටය. යම්කිසි අවස්ථාවක පොළොවේ සිටින උන්වහන්සේගේ ජනතාවගේ බලපෑම තදින්ම දැනෙන්ට යනු ඇත. දෙවියන් වහන්සේ වැටී ගියාවූ ලෝකයකට කරනු ලබන ආයාචනය හේතුවෙන් මුළු ලොවම ආලෝකමත් වන බව එළිදරව් 18:1හි සඳහන්වේ.

“යමෙක් ක්‍රිස්තුස්වහන්සේ පිළිගත් සැණෙකින්ම ඔහු යේසුස්වහන්සේ තුළ තමාට මුණගැසුනාවූ ඒ අනගි මිත්‍රයාණන් අන්‍යයන්ටද හඳුන්වාදීමට බොහෝ සේ ආශාවෙයි. ගළවන්නාවූ පවිත්‍ර කරන්නාවූ ඒ සත්‍යය සිත තුළ අගුළු ලා තබාගැනීමට පුළුවන. අපි ක්‍රිස්තුස්වහන්සේගේ ධර්මිෂ්ඨකමේ වස්ත්‍රයෙන් සැරසී උන්වහන්සේගේ ආත්මයේ අභ්‍යන්තර පැවැත්මෙන් පූර්ණව සිටිමු නම්, අපට අපගේ සමාදානය සඟවාගෙන සිටීමට නුපූළුවන. ස්වාමීන්වහන්සේ යහපත් බව රස බලා දැනගනිමු නම්, ප්‍රකාශ කළ යුතු සත්‍යයක් අප සතුය. ගැළවුම්කාරයාණන් හමුවූ විට පිලිප් කළාවූ ආකාරයෙන් අපිද අන්‍යයන් උන්වහන්සේ අභිමුඛයට කැඳවමු.

එළිදරව් 14 වන පරිච්ඡේදය තුළ දේවදූතයන් තුන්දෙනාගේ පණිවුඩය සමග, “සදාකාල ශුභාරංචියක්” (එළිදරව් 14:6) පිළිබඳව සඳහන්වේ. එම සටහන, “අහසත්, පොළොවත්, මුහුදත්, ජල උල්පතුත් මැවූ තැනැන්වහන්සේට” නමස්කාර කරන්න යයි (එළිදරව් 14:7) කරනු ලැබූ ප්‍රකාශනයටත් පෙර කළ බව සඳහන්වේ. එමෙන්ම එම සටහන බබිලෝනිය වැටීම පිළිබඳව කළ ප්‍රකාශනයට (එළිදරව් 14:8), “මෘගයාට සහ උගේ රූපයට” නමස්කාර කිරීම (එළිදරව් 14:9) පිළිබඳව වන ප්‍රකාශ වලට කලින්, යේසුස්වහන්සේ තුළ ගැළවීම ලැබෙන බව දැනුවත් කරනු ලබන ශුභාරංචියේ අත්තිවාරම සකස් කොට තිබූ බව සඳහන්වේ. දේවදූතයන් තිදෙනාගේ අනතුරු ඇඟවීම් සහ පණිවුඩ වලින් අදහස් කරන්නේ, මෙම පණිවුඩ ප්‍රකාශ කරන අයට යේසුස්වහන්සේ තුළ ඇති බලාපොරොත්තුව සහ උන්වහන්සේ විසින් ඔවුන් කර ඇති දේ හැර වෙන කිසිවක් වැදගත් නොවන බවයි.

සදාකාල ශුභාරංචිය හැර අපට ලෝකයට පවසන්නට කිසිවක් නැත.

`දේවදූතයන් තුන්දෙනාගේ පණිවුඩ ප්‍රකාශ කිරීම ආරම්භවීමටත් පෙර, අපව “සදාකාල ශුභාරංචිය” වෙත යොමුකර ඇති බව සිතා බලන්න. අප විසින් විශ්වාස කරනු ලබන දේවල් කෙරෙහි මෙම සත්‍යය පිහිටා ඇති පදනම පිළිබඳව මෙමගින් කුමක් පවසනු ලබයිද?`