---
title:  ගීතාවලිය 5
date:   21/05/2025
---

`ගීතාවලිය 5 කියවන්න. මෙම සතිය තුළ, නැතිවුණාවූ අය සහ ගළවනු ලැබූ අය අතර දාවිත් විසින් පෙන්වා දී ඇති පරස්පරය දෙස බලමු. මෙම ගීතිකාව එළිදරව් 14:1-12 දක්වා වන භාෂා ශෛලිය සමග සංසන්දනය කරන්න. ඔබ දකින සමානතාවයන් මොනවාද? අවසාන කාලයේ දෙවියන්වහන්සේගේ ඉතිරි සභාවේ කොටස්කරුවෙකු වීම පිළිබඳව ඔබගේ අවබෝධතාවය සඳහා ඔබ දකින සමානතා සන්නිවේදනය වන්නේ කුමන ආකාරයකටද?`

“දෙවියන්වහන්සේ නපුර වෙත නොරඳන්නේය” (ගීතාවලිය 5:4) යනුවෙන් දාවිත් තරයේ පවසා සිටි බව දැන සිටීම ප්‍රඥාගෝචරය. මණ්ඩපය තුළින් ඉදිරිපත් කෙරුනාවූ කාර්යය වූයේ දෙවියන්වහන්සේ උන්වහන්සේගේ ජනතාව අතර ජීවත්වීම වන අතර, ක්‍රිස්තුස්වහන්සේගේ රාජධානිය ස්ථාපිත කළ විට සිදුවන්නේ එවැනිම කටයුත්තකි (එළිදරව් 21:3 බලන්න). දෙවියන්වහන්සේගේ සිංහාසනය කරා ප්‍රවේශම් වන්නන් ගළවාගත යුතුවේ.

දාවිත් නමස්කාරයේ ක්‍රියාවක් විස්තර කරන අන්දම අවබෝධ කරගෙන සිටීම වැදගත් කරුණක් වන අතර, මහා අරගලයේදී මූලික සාධකයක් වන්නේ නමස්කාරයම වේ (එළිදරව් 5:7). එළිදරව් 13 වන පරිච්ඡේදය තුළ “නමස්කාරය” යන වචනය හයවරක් සඳහන්ව ඇති අතර, දේවදූතයන් තුන්දෙනාගේ පණිවුඩය තුළින් කැඳවනු ලබන්නේ, “මැවූ තැනැන්වහන්සේට නමස්කාර කරන්න” යනුවෙනි. දාවිත් අපට පවසන්නේ ඔහු දෙවියන්වහන්සේට ‘භයව’ සිටින බවයි. තවද ඉතිරි සෙනඟට දෙනු ලබන පණිවුඩය තුළින් ලෝකය කැඳවනු ලබන්නේ, “දෙවියන්වහන්සේට භයවී, උන්වහන්සේට ගෞරවය දෙන්න, මක්නිසාද උන්වහන්සේගේ විනිශ්චයේ පැය පැමිණුනේය (එළිදරව් 14:7) යනුවෙනි.

එළිදරව් 14හි ගළවනු ලැබූවන් පිළිබඳව වන විස්තරය කෙරෙහි අවධානය යොමු කළ විට, “ඔවුන්ගේ මුඛයේ බොරුවක් සම්බ නොවීය” (එළිදරව් 14:5) යනුවෙන් සඳහන් වන්නාසේම, ඔවුන් සත්‍යයම පවසන බැවින්, ඔවුන්ගේ වචන සහ ක්‍රියාවලින් දෙවියන්වහන්සේගේ ධර්මිෂ්ඨ චරිතය පරාවර්තනය වේ. දාවිත්ට අනුව “දුෂ්ටයන්ගේ මුඛයෙහි කිසි සැබෑකමක් නැත” යනුවෙන් සඳහන් වේ (ගීතාවලිය 5:9).

එළිදරව් පොතේ ප්‍රධාන කොටසක් තුළින් යොහන් ඉදිරිපත් කරන්නේ පුදුමාකාර දර්ශනයි: හුදෙක්, පව්කරුවන්ව සිටි මිනිසුන්ව මරණයෙන් ඉවතට ඇදගෙන විත්, දෙවියන්වහන්සේ ඉදිරියේ සිටගෙන සිටීමට වාසනාව ලබාදෙනු ලැබුණි. ඔවුන් මෙම වරප්‍රසාදය ලබාගැනීමට වෙහෙසුනේ නැත; ඔවුන්ට මෙය දෙනු ලැබුවේ, දෙවියන්වහන්සේගේ බැටළු පැටවාණන්වූ“ධර්මිෂ්ඨ වූ මනුෂ්‍ය පුත්‍රයා“ඔවුන් සමග එහි සිටගෙන සිටිනා බැවිණි. ඔවුන්ව ගළවා ගෙන, පාප කමාව දී ඇති බැවින්, ඔවුන්ට තවදුරටත් ඔවුන්ව වරදට පත්කරනු ලබන ස්වභාවය දරා සිටීමට අවශ්‍ය නොවන්නේය (ගීතාවලිය 5:10 සමග සසඳන්න). එසේ වන්නේ දෙවියන්වහන්සේගේ බැටළු පැටවාණන් ඔවුන් උදෙසා එය දරා ඇති බැවිණි (යෙසායා 53:12 සහ 2 කොරින්ති 5:21 සමග සංසන්දනය කරන්න).

ඔබේ හදවත තුළ දෙවියන්වහන්සේගේ නාමය මුද්‍රාකොට ඇත්නම්, නිශ්චලව සිටීම අතිශයින් අපහසු දෙයකි. දේව ජනතාව, “මහත් ශබ්දයකින්” දයාවේ අවසාන පණිවුඩය බෙදා හරින්නාහ (එළිදරව් 14:7. “නුමුත් ඔබ සරණකොට ගෙන සියල්ලෝ සන්තෝෂ වෙත්වා, ඔබ ඔවුන් ආරක්ෂා කරන බැවින් සදාකල් ප්‍රීති නාද කෙරෙත්වා. ඔබගේ නාමයට ප්‍රේම කරන්නෝ ඔබ කෙරෙහි ප්‍රීති වෙත්වා” (ගීතාවලිය 5:11).

`ඔබ ශුද්ධවූද, සම්පූර්ණවූද දෙවියන්වහන්සේ ඉදිරියේ විනිශ්චය උදෙසා සිටගෙන සිටින අයුරු උපකල්පනය කරන්න. එමෙන්ම ඔබ මෙතෙක් කර ඇත්තාවූ සෑම ක්‍රියාවක්ම උන්වහන්සේ ඉදිරියේ විවෘතව පවතින බවත් සිතා බලන්න. මෙවැනි අවස්ථාවකට ඔබට මුහුණ දීමට සිදුවන්නේ නම්, ක්‍රිස්තුස්වහන්සේගේ ධර්මිෂ්ඨකම ඔබට ලබාගැනීමේ අපේක්ෂාව පිළිබඳව කුමක් පැවසිය හැකිද?`