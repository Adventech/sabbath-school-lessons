---
title:  "ජාතීන්: 2 වන කොටස"
date:   26/04/2025
---

### මේ සතියේ පාඩමේ අධ්‍යයනය සඳහා කියවන්න

උත්පත්ති 2:9-17; දානියෙල් 2:31-35; යෙසායා 17:12, 13; දානියෙල් 7:1-3; රෝම 3:10-19; එළිදරව් 12:15, 16; එළිදරව් 10:1-11’

> <p>කටපාඩම් පදය</p>
> “නිශ්චලවව්, මා දෙවියන්වහන්සේ බව දැනගනිව්. ජාතීන් අතරේ උසස්වන්නෙමි, පොළොවෙහි උසස්වන්නෙමි.” (ගීතාවලිය 46:10)

ඇතැම් මිනිසුන් සියවස් ගණනාවක් මුළුල්ලේ මනුෂ්‍යයාගේ වැටීම දෙවියන්වහන්සේගේ උවමනාව සඳහා වූවක් බව පවසමින් විවාද කළහ. එසේ කළේ මනුෂ්‍යයා පාපයට සහ මරණය කරා වන පසුබැසීමකට ලක්වූවායින් පසුව, දෙවියන්වහන්සේ යේසුස්වහන්සේගේ ස්වරූපයෙන් කුරුසිපත් වීමට අවශ්‍යතාවයක් උන්වහන්සේට තිබුණාය යන තර්කය ඉදිරිපත් කිරීමෙනි. තවද ඔවුන් ප්‍රශ්න කරන්නේ එය එසේ නොවන්නේ නම් මනුෂ්‍ය වර්ගයා උදෙසා කුරුසිය මත තම ජීවිතය දෙන තරම් ගැඹුරු ප්‍රේමයකින් යුක්තව, ප්‍රබල ලෙස සිත්කාවදින අන්දමින් උන්වහන්සේට ක්‍රියා කිරීමට හැකිවූයේ කෙසේද යනුවෙනි. මේ බව කෙටියෙන් පවසතහොත්, එම සිතුවිල්ලට අනුව, මනුෂ්‍ය වර්ගයාගේ වැටීම දෙවියන්වහන්සේගේ උවමනාවට සිදුවූ දෙයක් බවයි.

මෙවැනි ස්ථාවරයක සිටීම අතිශයින් බිහිසුණු වූද, නීච ක්‍රියාවකි. සාතන්ගේ හෝ මනුෂ්‍යයාගේ වැටීම කිසිසේත්ම දෙවියන්වහන්සේට උවමනාවූ දෙයක් නොවේ. සාතන්ගේ කැරලි ගැසීම මෙන්ම ඊටපසුව සිදුවූ මනුෂ්‍යයාගේ වැටීමද බරපතල ප්‍රතිවිපාක ඇති දුක්බර සිද්ධියක් වුවත්, අපේ මුල් දෙමාපියන් නොවැටී සිට තිබුණානම් උන්වහන්සේ තුළ වන අපේ ප්‍රීතිය සම්පූර්ණත්වයට පැමිණ තිබෙන්නට ඇත.

වැටීම හේතුවෙන් මතුවූ ගැටළු පිළිබඳව සහ දෙවියන්වහන්සේ යටතේ පාලනය වනවාට වඩා, මනුෂ්‍යයන් විසින් පාලනය කරනු ලබන ආණ්ඩු ක්‍රම යටතේ පාලනය වීමට ඇති ආශාව සම්බන්ධයෙන් මෙම සතිය තුළ අපි අධ්‍යයනයක යෙදෙමු. එම ජනතාව උන්වහන්සේගෙන් ඉවත්ව ලෞකික රජවරුන් අවශ්‍ය යයි කියා සිටි විට, එසේ කළහොත් ඔවුන්ට අත්විඳින්නට සිදුවන දේ පිළිබඳව දෙවියන්වහන්සේ නිවැරදි ස්ථාවරයක සිටි බව දානියෙල් පොතේ සඳහන් වේ. ඔවුන්ට නියමාකාරයෙන් ලැබුණේ එයයි : ලෞකික රජවරුන් සහ පව්කරුවන් තවත් පව්කරුවන් කෙරෙහි ස්වාමිත්වය දැරීම කිසිවිටෙක සුදුසු සම්මිශ්‍රණයක් නොවේ.

මැයි මස 3වන සබත් දවසට සුදානම් වන පිණිස මෙම සතියේ පාඩම අධ්‍යයනය කරන්න.