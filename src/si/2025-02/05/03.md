---
title:  දානියෙල් 2
date:   28/04/2025
---

බබිලෝනියේ වහලුන් හැටියට සිටි සමයෙහි, දානියෙල් අනාගත-වක්තෘවරයා තුළින්, දෙවියන්වහන්සේ උන්වහන්සේගේ ජනතාව සමග සහ මේ ලෝකයේ රාජධානීන් අතර ඇති සම්බන්ධතාවයන් පිළිබඳව සිත් කාවදින විචිත්‍රවත් දසුනක් ඉදිරිපත් කර ඇත. උන්වහන්සේගේ ජනතාව තවදුරටත් ස්වාධීන වූ අය නොවූහ; දැන් ඔවුන්, ඔවුන්ගේ තෝරාගැනීම්වල ප්‍රතිවිපාක නෙලාගන්නවා ඇත. (ඇතැම් විට ඔවුන්, ඒවායින් පාඩමක් ඉගෙන ගන්නවා විය හැක?).

`දානියෙල් 2:31-35 කියවන්න. කාලයාගේ අවසානය වන තෙක්, ලෝක ඉතිහාසය පිළිබඳව හාත්පස පෙනෙන දර්ශනයක් මෙම පාඨය තුළින් පෙන්නුම් කර ඇත. එම පුදුම සහගත අනාගත වාක්‍ය තුළින් අපට ඉගෙනගත හැකි වැදගත් සත්‍යතාවයන් මොනවාද?`

දහනව වන සියවසයේ අග භාගයේදී පමණ, මානව වර්ගයාගේ දියුණුව පිළිබඳව විශ්වාසය තබමින් අදහස් ගලා එන්නට විය. වසර 1900දී පැරිස් නුවර පැවති ප්‍රදර්ශනයේදී, අනාගතය පිළිබඳව ශුභවාදී බලාපොරොත්තු තබා කළ ප්‍රදර්ශනය මීට කදිම උදාහරණයකි. ඇත්ත වශයෙන්ම, අප ලබා ඇති තාක්ෂණික සහ විද්‍යාත්මක දියුණුව හේතුවෙන්, මනුෂ්‍ය වර්ගයා මුහුණ පාන බොහෝ ගැටළු නිමාවකට පත්වනු ඇත! මානව වර්ගයා විසිවන සියවසට පා තැබූ විට, බිහිවූ බොහෝ දර්ශනවාදීන් අතර බුද්ධිමය කල්පිතයන් දැරූ අය වූහ. ඔවුන් මනුෂ්‍යයාගේ සම්පූර්ණත්වය සහ තාර්කික බුද්ධියේ බලය පිළිබඳවද මත දැරූ අතර, පවසා සිටියේ ඉහත කී කරුණු තුළින් මනුෂ්‍ය වර්ගයා උදෙසා අලුත් යුගයක් ආරම්භ වන බවය.

එනමුත්, පළමුවන ලෝක සංග්‍රාමය පැමිණීමෙන් එම සිහින සුනු විසුණු විය. තවද විසිවන සියවස අවසාන වන විට යුද ගැටුම් හේතුවෙන් මිලියන 200කට අධික ජනතාවක් මරණයට පත්වූහ. අප තාක්ෂණික දියුණුවක් ලබා තිබෙන්නට හැකිවන නමුත්, සදාචාරය සම්බන්ධව නම් එසේ නොවේ. කණිෂ්ඨ මාටින් ලූතර් කිං පවසා ඇති කියමනක මෙසේ සඳහන් වේ. “අපට මගපෙන්වූ මිසයිල ඇති නමුත්, ඇත්තේ නොමග ගිය මිනිසුන්ය” (we have guided missiles but misguided men) මෙය අතිශයින් භයානක සුසංයෝගයකි.

අනාගත වාක්‍යය හදාරන්නාවූ බොහෝ ශිෂ්‍යයන් අවබෝධ කරගෙන ඇත්තේ, දානියෙල් 2හි සඳහන් ලෝහ වර්ග, වටිනාකම වැඩි ලෝහයේ සිට වටිනාකමින් අඩු ලෝහ කරා පිවිසෙන බවයි: රත්රන්-රිදී වලටත්, රිදී-පිත්තල වලටත්, පිත්තල යකඩවලටත්, වටිනාකම අවප්‍රමාණය වෙමින්, අවසානයේ යකඩ සහ මැටි බවට පත්වේ.

චාර්ල්ස් ඩාර්වින් සහ කාල් මාර්ක්ස් වැනි 19 වන සියවසයේ චින්තකයන්, උත්සාහ කළේ මනුෂ්‍ය වර්ගයා දියුණුවේ හිනිපෙත්ත කරා යන බවත්, ඔවුන් ජීව විද්‍යාත්මකව මෙන්ම සමාජයීය වශයෙන්ද ක්‍රමිකව ඉහළ අදියරයක් කරා විකාශනයට පත්වෙමින් සිටින බවයි. කිසියම් ආකාරයකින් මනුෂ්‍යයාගේ පැවැත්ම දියුණුවී තිබෙන නමුත්, (අවම වශයෙන් ශාරීරිකව), ලෝකයේ අනාගතය මෙන්ම, වර්තමානයේදී එය පාලනය කරන්නන් සහ ආණ්ඩු කරන්නන් පිළිබඳවද සිතා බලන විට සාමය, ආරක්ෂාව සහ සෞභාග්‍යය පිළිබඳව කල්පනා කරද්දී සියල්ල යහපත් අතට හැරේවි යයි පැවසිය හැක්කේ කාටද?

`යේසුස්වහන්සේ මෙසේ අනතුරු ඇඟවූ සේක, “යුද්ධ සහ යුද්ධ ප්‍රවෘත්ති ගැන නුඹලා අසනවා ඇත. ... මක්නිසාද ජාතියක් ජාතියකටද රාජ්‍යයක් රාජ්‍යයකටද විරුද්ධව නැගිටිනවා ඇත. නොයෙක් තැන්වල සාගතද පොළෝ කම්පාද සිදුවෙනවා ඇත” (මතෙව් 24:6,7). මෙම අනතුරු ඇඟවීම් මෙසේ වුවත්, මෙම සිද්ධි පිළිබඳව අපට පෙර දැන්වීම් කර ඇති බැව් දැනසිටීමෙන් සැනසුමක් ලබන්නේ කෙසේද?`