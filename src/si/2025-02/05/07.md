---
title:  වැඩිදුර අධ්‍යයනය සඳහා
date:   02/05/2025
---

කියවන්න. Ellen G. White, "The Tower of Babel," pp. 117–124, in Patriarchs and Prophets.

“අලුත් අහසක්ද අලුත් පොළොවක්ද දුටිමි. මක්නිසාද පළමු අහසත් පළමු පොළොවත් පහව ගියේය” එළිදරව් 21:1. දුෂ්ටයන්ව දවාලන ගින්න, පොළොව පවිත්‍ර කරනු ඇත. ශාපයේ සෑම හෝඩුවාවක්ම ඉවත්ව යනු ඇත. පාපයේ බියකරු ප්‍රතිවිපාකය වන සදාකාලිකව දැවෙන නිරයක් ගළවාගනු ලැබූවන් ඉදිරියේ පවතින්නට යන්නේ නැත.

“එක්තරා මතක සටහනක් පමණක් සදාකාලිකව පවතිනු ඇත: කුරුසි පත් කිරීමේ ලකුණු අපේ ගැළවුම්කරුවාණන් විසින් සදහටම දරනවා ඇත. පාපය කරණකොටගෙන ගෙනෙනු ලැබුවාවූ නපුරු ක්‍රියාවල පවතින එකම හෝඩුවාවක් වන්නේ, උන්වහන්සේගේ තුවාලවූ හිසේද, උන්වහන්සේගේ ඇලයේද, උන්වහන්සේගේ දෑත් සහ දෙපාවලද ඇති කැලැල් පමණි. ක්‍රිස්තුස්වහන්සේ තේජසින් යුක්තව වැඩසිටිනවා දුටු අනාගතවක්තෘවරයා පවසා ඇත්තේ “උන්වහන්සේගේ දීප්තිය එළිය මෙන් විය. උන්වහන්සේගේ හස්තයෙන් රශ්මි නික්මුණේය. උන්වහන්සේගේ පරාක්‍රමයද එහි සැඟවී තිබුණේය” යනුවෙනි (හබක්කුක් 3:4). අණිනු ලැබූ ඒ ඇලයෙන්, රක්ත වර්ණ ධාරාව ගලා ගිය විට, මනුෂ්‍යයාව, දෙවියන්වහන්සේ හා සමග සමගි කරනු ලැබුණි. ගැළවුම්කරුගේ තේජසත්, උන්වහන්සේගේ සැඟවුන බලයත් ඒ තුළ විය. ගැළවීමේ පූජාව තුළින් උන්වහන්සේ “ගළවා ගැනීම පිණිස බලවත් වූසේක” එබැවින්, දේව කරුණාව ප්‍රතික්ෂේප කළවුන් හට සාධාරණය ඉටු කිරීම පිණිස උන්වහන්සේ බලවත් වූ සේක. උන්වහන්සේව ලජ්ජාවට පමුණුවනු පිණිස යොදාගත් සංකේත, උන්වහන්සේට විශිෂ්ට ගෞරවයක් ගෙනෙන ඒවා බවට පත්විය; සදාකාලිකවම, කල්වාරියේ ලැබූ තුවාල තුළින් උන්වහන්සේට ප්‍රශංසාවත්, උන්වහන්සේගේ බලය ප්‍රකාශ කිරීමත් සිදුවනවා ඇත.” —Ellen G. White, The Great Controversy, p. 674.

**සාකච්ජා කිරීම සඳහා ප්‍රශ්න:**

`අවසානයේදී සියලුම ලෞකික ජයග්‍රහණ; ඒවා කෙතරම් මහා පරිමාණයේ ඒවා වුවත්, කොපමණ උසස් ඒවා වුවත්, කෙතරම් ගරු සරු වූද සිත් කාවදින්නාවූද ඒවා වුවත්, සහ තේජාන්විත ඒවා වුවත් සියල්ල ධූලි බවටත්, අළු බවටත් හැරී සදහටම පරාජයට පත්වනු ඇත. ඔබ විසින් මෙතෙක් කල් අත්පත් කරගෙන ඇත්තාවූද, දැනට අත්පත් කරමින් සිටින්නාවූද සියළුම උතුම්වූද, තේජාන්විතවූද ලෞකික දේවල් ඊට අදාල වේ. මෙම දර්ශනය නිතර සිතේ තබාගැනීම වැදගත් වන්නේ ඇයි? ඔබට ඔබේ ප්‍රමුඛතාවයන් නිසි පරිදි තබාගැනීම පිණිස මෙම දර්ශනය ඔබට උපකාර විය යුත්තේ කුමන ආකාරයටද?`

`එළිදරව් 13:1-10 දක්වා ඇති කොටසෙහි මුහුදෙන් මතුවූ මෘගයා පිළිබඳව ප්‍රවේසමෙන් අවධානය යොමු කරන්න. මෙම මෘගයා බාබෙල්හි මනෝ භාවයේ ස්වභාවික ප්‍රතිඵලයක් වන්නේ කුමන ආකාරයකින්ද? එය පැහැදිලිවම බබිලෝනියේ සිට කුඩා අඟේ බලය දක්වා රාජ්‍ය වල ඔබේ අවධානයට යොමුවූ ගුණාංග මොනවාද? උදාහරණයක් ලෙස, වර්තමානයේදී පවා බබිලෝනිය හෝ රෝමය පෙන්නුම් කර ඉදිරිපත් කරන වටිනාකම් මොනවාද?`

`ඇඩ්වෙන්ටිස්ට්වරුන් ලෙස අප ස්වාමීන්වහන්සේව අනුගමනය කිරීම සහ අප කුමන රටක ජීවත් වුවත් එම රටෙහි නීති අනුගමනය කිරීමත් සමබරව පවත්වාගෙන යන්නේ කෙසේද? එක් පාර්ශවයකට කීකරුවීමෙන් අනෙක් පාර්ශවයට විරුද්ධ වීමට සිදුවේ නම් කුමක් සිදුවිය හැකිද?`