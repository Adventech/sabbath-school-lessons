---
title:  ගොඩත් මුහුදත් අතර
date:   30/04/2025
---

බයිබලයේ යොදා ඇති ගොඩබිම සහ මුහුද දැක්වෙන රූපක විශේෂයෙන්ම අනාවැකි වල වැඩිවශයෙන් යොදාගෙන ඇති අතර, ඒවා තුළින් අධ්‍යයනයක් ලැබීමට පුළුවන. එකිනෙකට හාත්පසින් වෙනස්වන ගොඩබිම සහ මුහුද සහ ලාංඡන බයිබලයෙහි අනාවැකි තුළ යොදාගෙන ඇති අන්දම පිළිබඳව සිතා බලන්න.

“සංකේතාත්මකව පොළොව සහ මුහුද සමපාත කරනු ලැබූ විට, පොළොව මගින් පෙන්නුම් කරනු ලබන්නේ පිළිවෙලකට ඇති ලෝකය, හෝ ඊශ්‍රායෙල් දේශය වන අතර, මුහුද මගින් පෙන්නුම් කරන්නේ තර්ජන ඇති කිරීමයි. මුහුද නිතර ගොඩබිමට තර්ජනයක් වන්නාසේ අන්‍ය ජාතිකයන් දේව ජනතාවට තර්ජනයක්ව සිටිති” —Beatrice S. Neall, "Sealed Saints and the Tribulation," in Symposium on Revelation, book 1, ed. Frank B. Holbrook (Silver 53 Spring, MD: Biblical Research Institute, General Conference of Seventh-day Adventists, 1992), p. 260.

මෙම චින්තනය දෙස බැලූ විට, භූමිය ස්ථාවරත්වය ඇති ස්ථානයක් ලෙසත්, එහි දෙවියන්වහන්සේගේ පාලනය ස්ථාපිත කර ඇති බවත්; මුහුද අස්ථිර වූද, කැළඹිලි සහිතවූද, මනුෂ්‍යයාගේ උඩඟු ස්වභාවය මත ගොඩනගා ඇති රාජ්‍යයන් ලෙස පෙන්නුම් කරනු ලැබේ.

`ඉහත දැක්වූ සංකල්පය පසුබිමේ තබාගනිමින් එළිදරව් 12:15, 16 සහ එළිදරව් 13:1, 11 කියවන්න. ජලය සහ භූමිය අතර ඇති සමානතාවය කෙරෙහි අවධානය යොමු කරන්න. ඒවා භාවිතා කර ඇත්තේ කුමන ආකාරයකටද, අනාවැකි කෙසේ අවබෝධ කරගත යුතුදැයි එයින් අපට කුමක් ඉගැන්විය හැකිද?`

මෘගයා ස්ත්‍රියට (සභාව) පීඩාකරනු පිණිස ජලය උපයෝග කරගන්නා අන්දම කෙරෙහි අවධානය යොමුකරන්න. අප නිතර දැක ඇති පරිදි, අනාගත වාක්‍ය තුළ ජලය මගින් පෙන්නුම් කරනු ලබන්නේ, ලෞකික රාජ්‍යයන් මෙන්ම ඒ අනුව පවතින්නාවූ කැළඹිලි සහ අවුල් සහගත ස්වභාවය පිළිබඳවයි. සභා ඉතිහාසය පුරාවට, නායකයින් විසින් පොළඹවනු ලැබ දෙවියන්වහන්සේගේ ජනතාවට පීඩා පමුණුවනු පිණිස සාතන් විසින් ජන සමූහයා යොදාගත් අන්දම අපි දකිමු.

එළිදරව් 12:16හි සඳහන් අනාවැකිය සෙවන්ත්-ඩේ ඇඩ්වෙන්ටිස්ට්වරුන් අවබෝධ කරගෙන ඇත්තේ, පීඩාවට පාත්‍රවූ ඇදහිලිවන්තයන් නව ලෝකය කරා සංක්‍රමණය වීමයි. භූමිය සහ මුහුද පිළිබඳව වන අපේ අවබෝධය නිවැරදි නම්, අමෙරිකානු ජනරජය පිහිටුවීම පිළිබඳව එහි කුමක් සඳහන් වේද?

“පොරොන්දු වූ දේශය” දෙවියන්වහන්සේගේ ජනතාව උදෙසා වෙන්කර තැබූ භූමියක් වන්නාසේම, මෙයද අපට “භූමිය” ලෙස සැලකිය හැකිද? ගොඩබිමින් මතුවූ මෘගයා මුලින්ම බැටළුවකු වැනි මෘගයකු සේ පෙන්නුම් කර ඇත්තේ මේ නිසාවෙන් විය හැකිද? අමෙරිකාව මුලින් ගවේෂණය කළ අය අපේක්ෂා කළ පරිදි, අමෙරිකාව කිසිදිනක “නව ඊශ්‍රායලය නොවනු නමුත්, ලෝකයේ ආගම හේතුවෙන් මිලියන සංඛ්‍යාත පීඩා විඳි ජනතාවට, අමෙරිකාව ආගමික නිදහස පිළිබිඹු කළ රටක් විය.

අවාසනාවකට මෙන්, බැටළුවෙකු වැනි මෘගයා කිසියම් දිනක “මහා සර්පයා” මෙන් කථා කරනු ඇත. (එළිදරව් 13:11). ආගමික නිදහස වෙනුවෙන් මෙතෙක් කල් ආලෝක ධාරාවක් වූ අමෙරිකා එක්සත් ජනපදය, කැපී පෙනෙන ලෙස ආගමික පීඩා පමුණුවන්නෙකු බවට පත්වනු ඇත. මානව වර්ගයා විසින්ම පාලනය කිරීම තෝරාගෙන දෙවියන්වහන්සේගේ පාලනය ප්‍රතික්ෂේප කළ විට සිදුවන්නේ මෙවැනි කාරණය.