---
title:  අනාගතවාක්‍යය නැවතත්
date:   01/05/2025
---

17 වන සහ 18 වන සියවස්වලදී ආගමික නිදහස සොයා අලුත් ලෝකය කරා පලා ගිය අය කරණකොටගෙන ඉතිරි සභාවේ උපත සිදුවිය. අලුත් භූමියක් වන අමෙරිකා එක්සත් ජනපදය හැර වෙනත් ස්ථානයක මෙම ව්‍යාපාරය දියත්කර තිබුණේ නම්, එහි ව්‍යාප්තිය මේ ආකාරයෙන් කඩිනම්ව සහ ප්‍රබලව සිදුවන්නට ඇත්දැයි යන්න සැකසහිතය.

`එළිදරව් 10:1-11 කියවන්න. මෙහි මෙම ව්‍යාපාරයේ ආරම්භය පිළිබඳව විස්තර දැක්වේ. මෙහි දැක්වෙන වැදගත් ඇතැම් මූලිකාංග වන, “ජාතීන්” ගොඩබිම සහ මුහුද දෙස මදකට අවධානය යොමුකරන්න. මෙම ඡේදය තුළට ඔබේ සංකල්ප කාවැද්දීමට උත්සාහ නොගෙන, එය කියවන්නාවූ අතර, මෙම වාර්තාව තුළින් ඔබේ බුද්ධිය තුළට කිඳාබසින කරුණු මොනවාද?`

එළිදරව් 14හි සඳහන් දේව දූතයන් තුන්දෙනා මෙන් 18හි සඳහන් දේව දූතයාද මහත් ශබ්දයකින් හඬගා සිටියේය. මෙය ඉතිහාසය තුළ ඉතාම හදිසි මොහොතක් වන්නේ, ඉතිරි සභාවේ වැඩකටයුතු ස්ථාපිත කර ඇත්තේ, “බොහෝ සෙනඟද ජාතීන්ද භාෂාවන්ද රජුන්ද” වෙනුවෙන් වන බැවිනි (එළිදරව් 10:11).

දේව දූතයා මෙම “කුඩා පොත” අත ඇතිව දානියෙල් පොත වීමට බොහෝ විට ඉඩ ඇත (දානියෙල් 12:4 කියවන්න), එම පොත විවෘත කරනු ලැබුවේ පරම්පරා බොහොමයකට පසුවය. ඔහුගේ එක පයක් මුහුදේද, අනෙක භූමිය මතද තබා ඇත. මේ මගින් පෙන්නුම් කරනු ලබනවා ඇත්තේ, මෙම පණිවුඩය සම්පූර්ණ පෘථිවි ගෝලයම ආවරණය කරනු ලබන බවත්, එනම් පැරණි ලෝකයා මෙන්ම අලුත් ලෝකයද ඊට අදාල විය යුතු බවය. එමෙන්ම මේ මගින් මෙම පණිවුඩය සියළු ජාතීන් උදෙසා වන දෙයක් බව පෙන්නුම් කරනු ලබනවා විය හැක: එනම්, ගොඩබිම වසන්නන් සහ “අන්‍ය ජාතික” මුහුදේ වසන්නන්ය.

අවසානයේදී ලෝකය දෙවියන්වහන්සේගේ තේජසින් ආලෝකමත්වී, එළිදරව් 14වන පරිච්ඡේදයේ සඳහන් අවසාන පණිවුඩය සෑම කෙනෙක් වෙතට ගෙන යනු ලබනවා ඇත. ඊශ්‍රායෙල්වරුන්ට දී තිබූ නියෝගය මෙන්ම, සභාවක් වශයෙන් අපට දී ඇති නියෝගයද වන්නේ, “රාජ්‍යයේ මේ ශුභාරංචිය සියලු ජාතීන්ට සාක්ෂියක් පිණිස ලොව මුළුල්ලේ ප්‍රකාශ කරනු ලබන්නේය; එවිට අන්තිමය පැමිණෙන්නේය.” (මතෙව් 24:14) යනුවෙන්ය.

දෙවියන්වහන්සේ, මානව ඉතිහාසය විශිෂ්ට අවසානයක් කරා යොමුකරන සේක: එනම්, මානව රාජධානිවල අවසානය සහ ස්ථාවර ලෙස ක්‍රිස්තුස්වහන්සේ සිංහාසනාරූඪ වීමයි. දානියෙල් 2:34, 35, 44, 45 කියවන්න. කිසිදු පැකිලීමකින් තොරව, බයිබලයෙහි පැහැදිලිව පෙන්වා දී ඇත්තේ මේ සියළු ලෞකික රාජ්‍යයන් ඒවායේ මතක සටහන් හෝ අවලස්සන වූ උරුමයන් සම්පූර්ණයෙන්ම මුලිනුපටා දමමින්, ඒ වෙනුවට කිසිදා පාපය දුක් විඳීම, ලෙඩ රෝග, නපුර සහ මරණය ඇති නොවන පරිද්දෙන් දෙවියන්වහන්සේගේ සදාකාලික රාජ්‍යය ගොඩනගනු ලබනවා ඇත.

`දානියෙල් 2හි සහ 7හි සඳහන් අනාවැකි තුළින් ලෝකයේ රාජධානිවල නැගී ඒම සහ බැස යාම පිළිබඳව කෙතරම් නිවැරදි ලෙස පවසා ඇත්දැයි බලන්න. දානියෙල් පොත ලියූ කාල පරිච්ඡේදය පිළිබඳව සිතා බලන විට, එහි ඇති නිරවµතාවය සම්බන්ධයෙන් ඔබ මවිතයට පත් කළ යුත්තේ ඇයි? එමෙන්ම එම අනාවැකි පිළිබඳව වන කරුණු, දෙවියන්වහන්සේ විසින් දෙනු ලැබූ, අවසාන සහ සදාකාලික රාජ්‍යයක් කෙරෙහි වන පොරොන්දුව විශ්වාස කිරීමට පිටුවහලක් වන්නේ මන්ද?`