---
title:  දානියෙල් 7
date:   29/04/2025
---

දානියෙල් 2හි සඳහන් සිහිනය මුලින්ම ඉදිරිපත් කරනු ලැබුවේ බබිලෝනියේ රජකෙනෙකු හටය. ඊට හාත්පසින් වෙනස් ලෙස දානියෙල් 7හි සඳහන් දර්ශනය ඉදරිපත් කරනු ලැබුවේ, හෙබ්‍රෙව් අනාගතවක්තෘවරයෙකු වූ, දෙවියන්වහන්සේගේ ගිවිසුම්ගත ප්‍රජාවගේ කෙනෙකු වෙතය.

දානියෙල්ට පෙන්වනු ලැබුවේ, නෙබුකද්නෙශර් හට පෙන්නුම් කළාවූ විෂය පථයම වන නමුත්, එය ඉදිරිපත් කෙරුනේ වෙනත් දෘෂ්ටි කෝණයකිනි. පිළිමයක් වෙනුවට ඔහු දකින්නේ මුහුදේ ජලය සුළඟින් කැළඹෙන විට, මුහුදේ සිට පැන නගින විවිධ ජාතීන්ය. මෙම රාජ්‍යයන් නිතරම එකිනෙකා සමග කලහාකාරීව සිටි බැවින් ඔවුන්ගේ බල පෙරළි නිතර සිදුවිය. (ගීතාවලිය 65:5-8; යෙසායා 17:12, 13; යෙරමියා 46:7,8) යන පාඨ තුළින් ජාතීන් අතර වන කෝලාහල පෙන්නුම් කරනු පිණිස යොදාගෙන ඇති චිත්ත රූප වන්නේ ජලගැලීම්, මුහුදු රළ වැනි දේවල්ය.

මේවාට වෙනස්වූ ආකාරයෙන්, පොරොන්දුවූ දේශය පැවතුනි. අඩුම වශයෙන් එය කිසියම් කලකට, සාමයේ සහ ආරක්ෂාවේ දූපතක් ලෙස අන්‍ය ජාතිකයන්ගේ රාජ්‍යයන් අතර පැවතුණි. එය දෙවියන්වහන්සේගේ පාලනයේ ස්ථිර අත්තිවාරමක් මත ස්ථාපිත කරනු ලැබූ ශුද්ධවූ රාජ්‍යයක් වූවාසේම, එය සම්පූර්ණයෙන්ම ඒ අවට පිහිටි නොහික්මුන රාජ්‍යයන්ට වඩා වෙනස්වූ ස්වරූපයක් දැරීය.

`දානියෙල් 7:1-3 කියවන්න. මෙම දර්ශනය තුළ බොහෝ චලනයන් ඇත. මෘගයා මුහුදෙන් නැගී ඒම වැනි රූපක වලින් අපට උකහා ගත හැකි පාඩම් මොනවාද?`

අන්‍ය ජාතීන්ගේ සටන්වල තිබූ ව්‍යාකූලත්වය දානියෙල් වෙරළේ සිට නරඹමින් සිටි විට ක්ෂණිකවම මෘගයන් ගොඩබිම දෙසට පැමිණ ඔහුගේ ස්ථානය කරා ළංවුණි. අන්‍ය ජාතිකයන්ගේ ගැටළු දැන් ඔහුගේ ජනතාවගේ ගැටළු බවට පත්වී ඇත. ඔවුන් අන්‍ය ජාතිකයන් මෙන් ජීවත්වීමට තෝරාගෙන ඇත, එබැවින් ඔවුන් අන්‍ය ජාතිකයන් සමග (සහ ඔවුන්ට යටත්ව) ජSවත් වූහ. බබිලෝනියානු අධිකාරිත්වයට යටත්ව සිටියාට පසුව, දෙවියන්වහන්සේගේ ජනතාව කිසිවිටෙක දිගුකාලීන ස්වයං පාලනයක් භුක්ති වින්දේ නැත.

අද දවසේ දෙවියන්වහන්සේගේ ජනතාව හට ස්වයං පාලනය අහිමි වීම, කාලයාගේ අවසානය දක්වා පවතිනු ඇත, එය යළි ඇරඹෙන්නේ ක්‍රිස්තුස් වහන්සේ අවසානයේදී උන්වහන්සේට නිසි ලෙස අයිති ස්ථානය වන අපේ රජුන් ලෙස නැවත ගොඩනැගුවායින් පසුවය. නව ගිවිසුම තුළ, රෝම අධිරාජ්‍යයේ පීඩා වලින්ද, මිථ්‍යා දෘෂ්ටික රෝමයට පසුව පැමිණි කුඩා අඟ මගින් ගෙනෙනු ලැබූ පීඩාවලින්ද, දේව ජනතාව නොකඩවා හිංසනයට ගොදුරු වූහ.

ඓතිහාසිකව බලන කළ, ඇතැම් රාජ්‍යයන් වෙනත් ජාතීන්ට වඩා යහපත්ව සිටි නමුත්, ඇතැම් කාල පරිච්ඡේද තවත් ඒවාට වඩා සාමකාමී වුවත්, බහුතරයක් ජාතීන්ගේ ඉතිහාසය දෙස බැලූ විට, ඒවා එක් අර්බුදයක සිට තවත් අර්බුදයක් කරාද, එක් පීඩකයෙකුගෙන් තවත් පීඩකයෙකු කරාද, යමින් පැවති බව පෙනී යනු ඇත. මේ සියල්ල තමාගේ ජනතාවගේ යහපත පිනිස යයි පවසමින්, සිදුකරනු ලැබුවේ රෝම පාලකයන් විසිනි. දේව ජනතාව දෙවියන්වහන්සේව තෝරා ගත්තා නම්, ඔවුන්ට ලැබීමට නියමිතවූ පාලන ක්‍රමය මීට වඩා කොතරම් වෙනස් ආකාරයේ එකක් වනු ඇත්ද.

`අපේ ලෝකයෙන් බහුතර කොටසක් පැහැදිලි කිරීම පිණිස රෝම 3:10-19 උපකාර වන්නේ කුමන අන්දමින්ද? ශුභාරංචිය අපේ ජීවිතවලට අත්‍යවශ්‍ය අංගයක් බව විශේෂයෙන්ම 19 වන පාඨය පැහැදිලි කරන්නේ කෙසේද?`