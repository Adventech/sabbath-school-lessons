---
title:  පළමුවන ආඥාව
date:   27/04/2025
---

දෙවියන්වහන්සේගේ මුල් සෙනඟට ඒදන් උයන පංති කාමරයක් විය. එම ස්ථානයේදී ඔවුන් මැවිල්ල සමග අfන්‍යාන්‍ය සබඳතා පැවැත්වීමෙන් ඔවුන්ට මෙන්ම ඔවුන්ගේ දරුවන්ට අසීමිත ලෙස මැවුම්කරුවාණන් පිළිබඳව අධ්‍යයනය කිරීමට හැකිවිය. “එම ශුද්ධවූ යුවල දෙවියන්වහන්සේ වන පියාගේ රැකවරණය යටතේ සිටි දරුවන් දෙදෙනෙකු වූවා පමණක් නොව,” එලන් ජී වයිට් පෙන්වා දෙන්නේ, “සියළු ප්‍රඥාව හිමි මැවුම්කාරයාණන්වහන්සේ යටතේ ශිල්ප හැදෑරූ ශිෂ්‍යයන්ද වන බවය ... අප දකින විශ්වයේ ඇති පුදුම දේවල්ද දැනගැන්මෙන් සම්පූර්ණව සිටින තැනැන්වහන්සේගේ පුදුම ක්‍රියා” (යෝබ් 37:16) තුළින් ඉගෙනීමෙන් ප්‍රීතියක් මිස, කිසිසේත් ඉන් වෙහෙසට පත් නොවන සතුටුදායක අධ්‍යයනයක් විය” —Patriarchs and Prophets, pp. 50, 51.

`උත්පත්ති 2:9-17 කියවන්න. දෙවියන්වහන්සේ ප්‍රථමයෙන් අණ කරමින් තහනම් කර සිටියේ කුමක්ද? තවද එය ඉතා වැදගත් වූයේ මන්ද?`

දෙවියන්වහන්සේ මනුෂ්‍යයාට දුන් ප්‍රථම ආඥාව (අණ, නියෝගය) මුල් භාෂාවේ (tswh ට්සවහ්) වශයෙන් සඳහන් වන අතර එහි අර්ථය වනුයේ “ආඥා කරනු ලැබීම” වේ (උත්පත්ති 2:16) එම ආඥාව වූයේ යහපත හා නපුර දැනගැනීමේ ගහෙන් කන්ට එපාය යනුයි. කිසියම් දැනුමක් තහනම් කරන්නේ කෙසේද? අත්දැකීම් වලින් සෑම දෙයක් පිළිබඳව අවබෝධයක් ලැබ සිටීම සෑම අවස්ථාවකදීම ප්‍රයෝජනවත් නොවන්නේද?

මෙය ශුද්ධ ලියවිල්ලට අනුව නම් නොවේ: දෙවියන්වහන්සේ තම සෙනඟව හොඳින් දැනුවත් කිරීමට අදහස් කළේ, යම්කිසි දැනුමක් තුළින් ඇතිකරනු ලබන දිගුකාලීන දුක් වේදනා වලින්, ඔවුන්ව ගළවාගනු ලැබීම පිණිස වන අතර, එනම් මිනිසුන් ස්වාමීන්වහන්සේ විසින් පාලනය කරනු ලැබීමට වඩා, තමන්ම තමාව පාලනය කිරීමට තෝරාගත් බැවින්ය.

අවුරුදු දහස් ගණනකට පසුව, ඊශ්‍රායෙල් ජනතාව රජ කෙනෙකු ඉල්ලා සිටි විට, දෙවියන්වහන්සේ, ඉන් වන ප්‍රතිවිපාක පෙන්වා දුන්සේක (මේ පිළිබඳව අපි පසුගිය සතියේ පාඩම තුළින් දුටුවෙමු), එවිට උන්වහන්සේ, උන් වහන්සේගේ ජනතාවට පවසා සිටියේ, උන්වහන්සේගේ පාලනයෙන් ඉවත්ව සිටීමට තීරණය කරන්නේ නම්, එය කාලයාගේ අවසානය තෙක් එසේ වන බවය.

ඊශ්‍රායෙල් දේශයේ රජවරුන් ක්‍රම ක්‍රමයෙන් දුෂ්ටයන් බවට පත්වූ අතර, දෙවියන්වහන්සේගේ ගිවිසුමට අදාළ වූ ජනයා, ලෞකික සැප සෙල්ලම් පසු පස යමින්, දෙවියන්වහන්සේගේ කැමැත්තෙන් ඉවත්වූ අතර, ඔවුන් ඉල්ලා සිටි දෙය වන මනුෂ්‍යයන් විසින් පාලනය කරනු ලබන ආණ්ඩු ක්‍රමයක්ද ඔවුන්ට දුන්සේක.

මෙම පසුබිමත් සමග දානියෙල් පොත හදාරන්නේනම්, එය අපේ බුද්ධි වර්ධනයට හේතුකාරක වේ. එම පොතේ ඇති දර්ශන තුළ සඳහන්ව ඇත්තේ රාජධානිවල හමුදාමය ආක්‍රමණයන් පමණක් නොව, “ජාතීන්ට” - අන්‍ය ජාතීන්ට කරනු ලැබූ දෝෂාරෝපණයන් මෙන්ම, එමගින් ඊශ්‍රායෙල් ජනතාවට පැවරූ වගකීම් වලදී ඒවා ඉටු කිරීමට අපොහොසත් වීම සම්බන්ධයෙන් සහ උන්වහන්සේගේ ආඥා පැවැත්වීම ප්‍රතික්ෂේප කළ බැවින්ද ඔවුන්ට දෝෂාරෝපණය කරන ලදී. මුලදී ඒදන් උයනේ දෙනු ලැබූ නිදහස වෙනුවට සියවස් ගණනාවක් මුළුල්ලේ යටත් වාසීන්ව ජීවත්වීමේ අත්දැකීම් නව පංති කාමරයක් බවට පත්වන්නට ඇත, මේ ලෝකයේ රාජ්‍යයන් සහ දෙවියන් වහන්සේගේ රාජ්‍යය අතර කැපී පෙනෙන වෙනස දැකීමට කැමැත්තෙන් සිටින හදවත්වලට හැකිවනු ඇත.

`අප නොදැන සිටියා නම් වඩාත් හොඳයයි අපට සිතෙන ආකාරයේ දැනුමක් පිළිබඳව සිතා බලන්න. මෙම කරුණ උදාහරණයට ගතහොත්, ඒදන් උයනේදී තහනම් කරන්නට යෙදුන දෙය අවබෝධ කරගැනීම පිණිස මෙය අපට උපකාරයක් වන්නේ කෙසේද?`